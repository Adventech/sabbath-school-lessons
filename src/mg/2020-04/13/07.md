---
title: Fianarana fananampiny
date: 25/12/2020
---

 Vakio ny "The school of the Hereafter", tt. 301-309 ao amin'ny boky Education; sy ny "Mifarana ny ady", tt. 689-706 ao amin'ny Hery Mifanandrina.

« Hiara-mandry amin'ny zanak'ondry ny liona izay atahorantsika fatratra ety; fiadanana sy firindrana no hita eny amin'ny zava-drehetra any amin'ny tany vaovao. Mahitsy sy mijoalajoala ny hazo any amin'izany tany vaovao izany, ary tsy hisy tomika (...).

Aoka ny hatsaran-tarehy rehetra eo amin'ny fonenantsika ety an-tany hampahatsiahy antsika ny amin'ilay ony manganohano toy ny kristaly sy ny tany maitso mavana, ny hazo mihofahofa sy ny loharano velona, ary ilay tanàna mamirapiratra sy ireo mpihira miakanjo fotsy any amin'ilay fonenantsika any an-danitra - ilay tontolo tsara tarehy izay tsy hain'ny mpahay kanto avoaka an-tsary sy tsy hain'ny tenin'ny olona mety maty hambara. Alaivo sary an-tsaina ny fonenan'ireo voavonjy, ary tsarovy fa ho be voninahitra noho ny sary azon'ny saina mahiratra indrindra eritreretina izany. » - Heaven, tt. 133, 134.

« Ny tahotra andrao hahatonga ny lova mandrakizay ho ara-nofo loatra dia nanosika olona maro handray ho ara-panahy ireo fahamarinana izay mitaona antsika hibanjina ny lanitra ho fonenantsika. Nanome toky ny mpianany i Kristy fa handeha hamboatra fitoerana ho azy amin'ny tranon'ny Ray. Ireo izay manaiky ny fampianaran'ny tenin'Andriamanitra dia tsy avela tsy hahalala tanteraka ny mikasika ny fonenana any an-danitra. (...) Tsy ampy hahalaza ny momba ny valisoan'ny marina ny fitenin'olombelona. Izay hahita azy ihany no hahafantatra azy. Tsy misy saina voafetra afaka hahatakatra ny voninahitry ny Paradisan'Andriamanitra. » - HM, t. 702.

**FANONTANIANA HIFANAKALOZAN-KEVITRA**

`1. Diniho bebe kokoa ny teny nambaran'ingahy Pascal momba ireo olona toa tsy miraika ny amin'ny fiainana mandrakizay. Araka ny hevitrao, nahoana ny olona no tahaka izany? Inona no maha-diso izany fomba fisainana izany? `

`2. Saino lalina ny antony maha-zava-dehibe ny fanantenana ny fiainana mandrakizay ho an'ny finoantsika. Raha tsy eo izany dia tsy manana na inona na inona isika, nahoana?`

`3. Eritrereto ireo zava-miafina mahatalanjona ao amin'ny natiora. Hita ho saro-takarina kokoa noho izay noheverina tany aloha ny lafiny rehetra amin'ny siansa: na ny biôlôjia izany na ny jeôlôjia, ny fandinihana momba ny kintana sy ny fizika ary ny simia. Na ny mpahay siansa aza dia tsy miresaka intsony momba ny zava-manana aina bitika manana endrika tsotra, satria hitan'izy ireo fa tsy tsotra araka izay noheveriny izany. Ny zava-baovao sy ny valim-pikarohana vaovao rehetra dia toa miteraka fanontaniana maro izay mila valiny. Ahoana no hanampian'izany rehetra izany antsika hahatakatra ny habetsaky ny zavatra hianarantsika any amin'ny "sekoly any an-danitra".`
