---
title: Ny lanitra sy ny fanabeazana, fianarana mandrakizay
date: 19/12/2020
---

### Hodinihina mandritra ity herinandro ity
Jao. 3:16; 1 Jao. 5:13; 1 Tim. 1:16; 1 Kôr. 13:12; Zak. 13:6.

><p>Tsianjery</p>
> « Izay tsy mbola hitan'ny maso, tsy mbola ren'ny sofina, na niditra tao am-pon'ny olona, na inona na inona no efa namboarin'Andriamanitra ho an'izay tia Azy » (1 Kôr. 2:9).

### Fampidirana

Natahotra mafy ny fahafatesana ny poeta iray ka nanontany hoe ahoana no mbola iainan'ny olona iray "kanefa tsy azony antoka akory izay maraim-baovao, na fahafatesana na anjara miandry azy aorian'ny fahafatesana?" Noforoniny tao anatin'ny tononkalo nosoratany, izay antsoina hoe fandinihana ny fiomanana ho an'ny fiainana aorian'ny fahafatesana izany. Ahoana anefa no hanomanana ny fiainana aorian'ny fahafatesana raha tsy fantatra akory izay mitranga rehefa maty ny
olona iray?

Soa ihany manome fahatakarana lehibe ho antsika mikasika ny lanitra sy ny tany vaovao, ary ny fianarana sy ny fiainana ho hitantsika mandritra ny mandrakizay ny Baiboly. Araka izay hitantsika nandritra ity telovolana ity, dia amin'izao fotoana izao no andinihana ny fiomanana ho amin'ny fiainana aorian'ny fahafatesana ary eto amin'ity fiainana ity, ary ny fanabeazana rehetra omentsika na inona na inona taranja ianarana - dia tokony hanomana antsika ho amin'ny "fiainana aorian'ny fahafatesana".

Azon'ny sekoly rehetra atao ny hampita fahalalana tsara marobe, ary koa fomba tsara sy fahaizana mitondra soa; kanefa inona rnoa no soa azon'ny olona iray mahazo ireo fahalalana ireo kanefa tsy ho azony ny fiainana mandrakizay? Hojerentsika mandritra ity herinandro ity ny ambaran'ny Baiboly mikasika ilay sekoly tsara indrindra, sekoly mitohy mandrakizay, izay hianarantsika sy hitomboantsika mandritra ny mandrakizay. Hianarantsika any amin'izany sekolin'ny fiainana any ankoatra, izany ireo zavatra marobe izay tsy azon'ny saintsika amin'izao tontolo iainantsika izao hosaintsainina akory.

_*Famerenana ny lesony ny sabata 19 Marsa._
