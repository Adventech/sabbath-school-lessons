---
title:  "Miandry ao anatin'ny memy"
date:   03/09/2022
---

### Hodinihina mandritra ny herinandro: 
Rôm. 15:4,5; Rôm. 5:3-5; 1 Sam. 26; Sal. 3 7:1-11.

><p> Tsianjery: </p>
> "Fa ny vokatry ny Fanahy kosa dia (...) fahari-po" - Gal. 5:22.

### Fampidirana

Nanao andrana tamin'ny zaza efa-taona sy ny "marshmallow" (vatomamy vahiny toy ny spaonjy) ny mpahay siansa maromaro. Nilaza ny iray tamin'izy ireo fa mahazo "marshmallow" iray ny ankizy tsirairay. Raha mahandry kosa ny ankizy ka tsy mihinana ny anjarany mandra-piverin'ilay mpahay siansa avy amin'ny raharahany dia homena roa izy. Nisy tamin'ireo ankizy nambosibosika ny "marshmallow" raha vao lasa ilay mpahay siansa; ny sasany kosa niandry. Noraisina an-tsoratra ny fahasamihafana teo amin'izy ireo.

Rehefa izany dia nanara-maso ny fivoaran'ireo zaza hatramin'ny taona maha-zatovo azy ireo mpahay siansa ireo. Ny ankizy izay niandry mandra-piverin'ilay mpahay siansa dia nahavita fianarana tsara no sady natoky tena bebe kokoa noho ireo izay nambosibosika avy hatrany ny anjarany. Hita tamin'izany fa ny faharetana dia naneho taratra zavatra iray lehibe kokoa amin'ny toetran'olombelona. Tsy mahagaga, araka izany, raha milaza amintsika mba hanolokolo izany ny Tompo.

Amin'ity herinandro ity isika dia hijery izay mety ho ao ambadiky ny sasantsasany amin'ireo fizahan-toetra mahamay, dia ny memin'ny fiandrasana izany.

><p> Indray mitopy maso:</p>
> Nahoana isika no tsy maintsy miandry ela indraindray vao mahazo zavatra iray? Inona ny lesona azontsika sintonina mikasika ny faharetana raha ao anatin'ny enemy isika?

_*Famerenana ny lesona ny sabata 10 Septembra._