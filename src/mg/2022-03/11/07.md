---
title:  Fianarana fanampiny
date:   09/09/2022
---

**Vakio "Ny nanosorana an'i Davida ho Mpanjaka", toko 62 ao amin'ny PM.**

_"Ny drafitr'Andriamanitra ho antsika dia mety hitaky antsika hiandry fatratra ary mety ho toy ny memy no ahatsapantsika izany. Mandritra izany fotoana izany no ianarantsika ny faharetana rehefa mifantoka amin'Andriamanitra isika ary matoky fa miasa ho antsika Izy. Antony marobe no tokony hiandrasana, kanefa izany rehetra izany dia samy mahakasika ny fahatanterahan'ny drafitr'Andriamanitra ho antsika sy ny fanjakany. Be no ho verintsika raha toa isika mialoha lalana an'Andriamanitra, fa tombontsoa maro kosa no ho azontsika amin'ny fihazonana ny toe-tsain'ny fitokiana sy ny firavoravoana ao Aminy.

Mandrefy sy mandanja ny fitsapana tsirairay ny Tompo. Tsy voavakiko izay tanjon'Andriamanitra ao anatin'ny fahoriako, kanefa mahalala izay tsara indrindra Izy; ary izaho dia hametraka ny fanahiko sy ny tenako amin'Ilay Mpamorona ahy izay mahatoky. "Fantatro Izay inoako, ary matoky aho fa Izy dia mahatahiry ilay zavatra natolatro Azy mandra-pihavin'izay andro izay"- 2 Tim. 1:12. Raha nikolokolo sy nanazatra ny fanahintsika hanana finoana sy fitivana bebe kokoa, faharetana sy fitokiana bebe kokoa amin'ny Raintsika any an-danitra isika, dia fantatro fa hanana fiadanam-po sy fahasambarana bebe kokoa isan'andro raha eo am-pamakivakiana ny fifanandrinana eto amin'ity fiainana ity.

"Tsy sitraky ny Tompo ny mahita antsika matahotra sy mitebiteby, lavitry ny sandrin'i Jesôsy. Ilaina tokoa ny miandry amim-pahanginana sy ny miambina. Mihevitra isika fa tsy eo amin'ny lalana tokony hizorana raha tsy misy fihetsehampo tsapantsika momba izany. Manohy mitady famantarana ao anaty izay mifandraika amin'ny toe-javatra isika, kanefa tsy ny fihetsehampo no iankinan'izany fa ny finoana." _- S1M, b. 2, L. 242.

### FANONTANIANA HIFANAKALOZAN-KEVITRA:

`1. Inona ny hevitry ny hoe "mandrefy sy mandanja" ny fitsapana tsirairay i Jesôsy? Ahoana no anampian'ny fahafantarana izany antsika raha eo am-piandrasana isika?`

`2. Angataho hijoro ho vavolombelona ny amin'ny fiandrasana amim-paharetana ny olona ao amin'ny kilasinao. Inona no nampahatahotra azy ireo sy nampifaly azy? Ahoana no niatrehany izany? Inona ny lesona nosintoniny tamin'izany? Inona ny teny fikasana nofikiriny?`

`3. Inona no azonao atao amin'ny maha-fiangonana na amin'ny maha-kilasy ho fanampiana ny hafa izay ao anatin'ny memy eo am-piandrasana ny fotoana voatendrin'Andriamanitra hahazoana zavatra iray?`

`4. Inona nyanjara asan'ny vavaka eo amin' ny fampitomboana ny faharetana? Misy olona hafa ve azonao entina amim-bavaka mba hampitomboan'ny Fanahy ny faharetana eo amin'ny fiainanlizy ireo?`