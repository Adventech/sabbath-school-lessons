---
title:  "Ilay Andriamanitry ny faharetana"
date:   04/09/2022
---

`Vakio ny RÃ´m. 15:4,5. Inona ny hafatra ho antsika ao amin'ireo andalan-teny  ireo?`

Matetika isika no tsy mahandry rehefa misy zavatra tena irintsika na koa nampanantenaina antsika kanefa tsy mbola azontsika. Tsy afa-po isika raha tsy azontsika izay nirintsika fatratra. Ary satria mahalana no ahazoantsika izay irintsika amin'ny fotoana ikatsahantsika izany, dia midika izany fa matetika isika no lavo amin'ny fahatezerana sy ny tsy faharetana. Rehefa mihatra amintsika izany dia sarotra ny hanana fiadanam-po sy fitokiana amin' Andriamanitra.

Maharary ny fiandrasana araka ny maha-fiandrasana azy. Ny iray amin'ireo teny hilazana ny hoe "miantombena tsara"- Sal. 37:7 dia avy amin'ny teny hebreo izay azo adika hoe "miari-pery mafy", "mangovitra", "maratra", "malahelo". Tsy mora ny mianatra ny faharetana. Izany matetika no hevi-dehibe fonosin'ny hoe "ao anaty memy".

`Vakio ny Sal. 27:14; Sal. 37:7 ary ny RÃ´m. 5:3-5. Inona no ambaran'ireo andininy ireo amintsika? Mitondra mankaiza ny faharetana?`

Raha mbola eo am-piandrasana isika dia afaka mifantoka amin'ny  ray amin'ireto: amin'ny zavatra izay andrasantsika na amin'ilay mihazona ireo zavatra ireo eo an-tanany. Tsy ny faharetan'ny fotoana tsy maintsy iandrasantsika loatra no manova zavatra rehefa miandry isika fa ny toetrantsika eo am-piandrasana. Raha matoky ny Tompo isika, raha mametraka ny fiainantsika eo am-pelatanany, ary raha mampilefitra ny sitrapontsika eo Aminy dia ho azontsika antoka fa hataony izay tsara indrindra ho antsika amin'ny fotoana mety indrindra na sarotra inoana toy ny ahoana aza izany.

`Inona ny zavatra tena andrasanao fatratra? Ahoana no hianaranao hamela ny zavatra rehetra handeha araka ny sitrapon'Andriamanitra sy ny fotoana voatendriny? Mivavaha mba hanananao toe-tsaina feno fanoloran-tena sy fandavan-tena ho an'ny Tompo. `