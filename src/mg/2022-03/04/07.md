---
title: Fianarana fanampiny
date:   22/07/2022
---

**Vakio ny «God Promises Us a New Heart of Flesh», ao amin'ny SDG, t. 100; «Mitsena ny Mpampakatra», ao amin'ny HF, 1.t. 357-359; Ny andro fahoriana» ao amin'ny HM, ff. 639-660.**

"Ny famolavolana toetra no asa lehibe indrindra nankinina tamin'ny olombelona; ary tsy mbola navesa-danja noho ny amin'izao ankehitriny izao ny tokony handinihana lalina ny amin'izany. Tsy mbola natao hiatrika zava-manahirana toy ny miseho amin 'izao andro izao ny taranaka rehetra tany aloha; ny zatovolahy sy ny zatovovavy dia tsy mbola sendra zava-doza lehibe kokoa noho ny amin'izao anio izao." - FK, t. 252.

"Ao amin'ny fanoharana, ireo virjina adala dia ambara fa mpangataka diloilo kanefa tsy nahazo izay notadiaviny. Izany dia tandindon'ireo izay tsy nanomana ny tenany tamin'ny alalan'ny famolavolana ny toetrany mba hahajoro amin'ny fotoan-tsarotra. Toy ny hoe mankany amin'ny namany izy ireo ka manao hoe: omeo ahy ny toetranao, raha tsy izany dia ho very aho. Tsy azon'ireo hendry atao ny mizara ny diloilony ho an'ny fanilo mitsilopilopin'ireo virjina adala. Tsy azo afindra ny toetra. Tsy azo vidina na amidy izany fa volavolaina sy aorina mandritra ny fiainana. Nomen'Andriamanitra tombontsoa fanararaotra ny tsirairay mba hamolavolany toetra mahatoky sy marina mandritra ny androm-pahasoavana; fa tsy nomeny kosa ny fahafahan'ny olona iray mizara amin'ny hafa ny toetra izay voaoriny tao anatin'ny fotoan-tsarotra, tam in'ny alalan'ireo lesona noraisiny avy amin'ilay Mpampianatra lehibe, mba hananany faharetana ao anatin'ny fitsapana, ary koa finoana, hahazoany mampifindra ireo tendrombohitra tsy azo ihoarana." - YI, 16 Janoary 1896. 

**Fanontaniana hifanakalozan-kevitra**: 

`1. lnona no atao hoe "famolavolana toetra" ? Ahoana no hanaovanao izany? Hatraiza ny maha-laharam-pahamehana hita maso ny famolavolana toetra eo amin'ny fiainanao? Ary ao amin'ny fiangonana misy anao?`

`2. Niresaka momba ny andraikitra lehibe ananan'ny fiangonana eo amin'ny fiainan'ny Kristianina isika tamin'ny lesona Alakamisy. Manao tsara ny andraikiny amin'ny maha-tenan'i Kristy azy ve ny fiangonana misy anao? Maneho tsara ny Tompo ve ianareo amin'ny maha-vondron'ny mpino anareo? Resaho ny amin'ny fanatsarana azonareo atao amin'ny maha-kilasin' ny Sekoly Sabata anareo.`

`3. Nahoana no zava-dehibe ny famolavolana toetra na dia ny finoana an'i Jesôsy irery ihany aza no amonjena antsika? Ifanakalozy hevitra ao amin'ny kilasy izany. Raha ny fahamarinan'i Kristy sy ny fahatanterahan-toetrany no mamonjy antsika, nahoana no mbola ilaintsika ny mamolavola ny toetrantsika?`

`4. Izao no nosoratan'i Hellen Keller, izay sady marenina no jamba hatramin'ny fahazazany: "Tsy afaka mitombo ao anaty fahamorana sy ny filaminana ny toetra. Ny fandalovana amin'ny fitsapana sy ny fahoriana ihany no mampahazo hery ny fanahy, mampahazava ny fahitana, mamelona ny faniriana, ary mahatanteraka ny fahombiazana."`

`5. Miombon-kevitra aminy ve ianao? Ifanakalozy hevitra ny amin'ny fifandraisana misy eo amin'ny toetra sy ny fahoriana ary ilay fifanandrinana lehibe ifanaovan'ny tsara sy ny ratsy.`