---
title:   "'Araka ny endriny'"
date:   17/07/2022
---

> <p></p>
> "Satria izay fantany rahateo no notendreny koa hitovy endrika amin'ny Zanany, mba ho Lahimatoa amin'ny rahalahy maro lzy." - Rom. 8:29. 

Nataon'Andriamanitra ho araka ny endriny isika tany am-boalohany (Gen. 1:27); nihasimba anefa izany endrika izany noho ny fahotana.

Amin'ny fomba ahoana no ahitantsika io fahasimban'ny endrik'Andriamanitra eo amin'ny olombelona io? 

Miharihary izany: efa nosimban'ny fahotana avokoa isika rehetra (Rom. 3:10-19). Na izany aza, fanirian'Andriamanitra ny hamerina antsika amin'ilay tokony ho endritsika tany am-boalohany. Izany indrindra no ambaran'ilay andinin-tSoratra Masintsika anio. Manambara ny planin'Andriamanitra izany fa izay rehetra mampilefitra ny fiainany hofehezin'ny Fanahy Masina dia "hitovy endrika amin'ny Zanany" - Rom. 8:29. 

Misy fahamarinana hafa koa anefa. "Ny endrik'Andriamanitra indrindra dia tokony hifindra amin'ny taranak'olombelona. Voafaoka ao amin'ny fahatanterahan'ny toetra amam-panahin'ny vahoakany ny voninahitr'Andriamanitra sy ny voninahitr' i Kristy." - IFM, t.725. 

`Ahoana ny fahatakaranao izay lazain'i Ellen G. White amintsika ao amin'io indran-teny eo ambony io? Jereo koa ny Joba 1; Mat. 5:16; 1 KÃ´r. 4:9; Efes. 3:10.`

Amin'ny maha-Kristianina, dia tsy tokony hohadinointsika velively fa eo anivon'ny tranga lehibe eo amin'ny tantaran'izao rehetra izao isika. Ilay fifanandrinana lehibe eo amin'i Kristy sy i Satana dia miseho manodidina antsika. Miseho amin'ny endriny maro sy amin'ny fomba maro ilay ady. Ary na dia maro aza no miafina, dia azontsika an-tsaina fa mandray anjara ao anatin'izany tantara izany isika ary azontsika atao ny manome voninahitra an'i Kristy amin'ny alalan'ny fiainantsika, amin'ny maha-mpanara-dia an' i Kristy antsika. 

`Alaivo sary an-tsaina hoe eo an-tsehatra filalaovana ao anatin'ny kianjabe iray ianao. Mipetraka eo andaniny ireo anjely mahatokin'Andriamanitra; etsy ankilany kosa ireo izay lavo niaraka tamin'i Losifera. Raha aseho eo amin'izany kianja izany ny fiainanao nandritra ny 24 ora farany, iza amin'ireo antoko roa ireo no hihorakora-pifaliana indrindra? Inona no ambaran'ny valinteninao momba ny tenanao?`