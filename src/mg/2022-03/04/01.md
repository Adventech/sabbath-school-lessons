---
title:  "Ny endriky ny mpanefy volamena"
date:   16/07/2022
---

### Hodinihina mandritra ny herinandro: 
Mat. 5:16; 1 Kôr. 4:9; Efes. 3:10; Jôba. 23:1-10; Mat. 25:1-12; Dan. 12:1-10; Efes. 4:11-16. 

><p> Tsianjery:</p> 
> "Fa isika rehetra kosa amin'ny tava tsy misarona dia mijery ny voninahitry ny Tompo toy ny amin'ny fitaratra, ka ovana hahazo izany endrika izany indrindra avy amin'ny voninahitra ka ho amin'ny voninahitra, toy ny avy amin'ny Tompo, dia ny Fanahy." - 2 Kôr. 3:18. 

### Fampidirana

Nitondra ankizy maromaro ho any amin'ny mpanefy volamena araka ny fomba nentim-paharazana any Inde i Amy Carmichael. Nisy taila milempona iray teo afovoan'ny afon-tsaribao. Nahitana sira, voamadilo, ary vovo-biriky nifangaro teo amin'ilay taila. Nametrahana volamena tao amin'io fangaro io. Mihamadio ilay volamena arakaraka ny andevonan'ny afo ilay fangaro. Alain'ilay mpanefy volamena amin'ny tandra ny volamena, ary raha tsy mbola madio tsara izany, dia averiny eo amin'ny afo miaraka amin'ny fangaro vaovao indray. Kanefa isaky ny averina eo ambonin'ny afo izany dia 'nampitomboina ny hafanana. "Ahoana no ahafantaranao fa madio amin'izay ilay volamena?" hoy ireo ankizy nanontany, "rehefa hitako ao ny endriko" hoy izy namaly. - Amy Carmichael, Learning of God (Fort Washington, PA: Christian Literature Crusade, 1989), t. 5Q. 

Te hanadio antsika Andriamanitra; iriny ny handrendrika antsika tahaka ny volamena, ka hanova antsika ho araka ny endriny. Tanjona mahavariana izany, ary mainka toa mahagaga kokoa aza fa tsy mety hitombo ao anatintsika ny toetra tahaka ny an'i Kristy raha tsy mandalo ireo memin'ny fiainana isika. 

><p> Indray mitopy maso:</p> 
> Inona no anjara toeran'ny fahoriana ao anatin'ny fanadiovana? Ahoana no hatakarantsika izany rehetra izany ao anatin'ny tontolo-kevitr'ilay ady lehibe ifanaovan'ny tsara sy ny ratsy?

` `

_*Famerenana ny lesona ny sabata 23 Jolay._