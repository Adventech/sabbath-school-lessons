---
title:  Ny toetra sy ny fiangonana
date:   21/07/2022
---

Misy hira iray milaza toy izao:" Vatolampy aho, nosy aho». Efa nahatsapa toy izany koa ve ianao — te ho irery? Mety efa nandre olona niteny toy izao aza ianao: «Eny, ny fiarahako amin'Andriamanitra dia raharahako manokana. Tsy zavatra tokony horesahiko aminao izany.» 

`Vakio ny Efes. 4:11-16. Inona no ambaran'i Paoly eto? Inona ny andraikitra omeny ny fiangonana eto? `

Rehefa nanoratra ny Efesianina i Paoly dia nosoritsoritany ho toy ny vatana ny fiangonana. I Jesôsy  no lohany, ary ny olony no mandrafitra ny sisa. Ho hitanao ao amin'ny Efes. 4:13 ny tanjona faratampon'ny fiainana ao anatin'ny fiarahamonina toy izany — dia ny fahatrarana "ny ohatry ny halehiben'ny fahafenoan'i Kristy " Ary ho fanatanterahana izany dia mila mifanampy isika! 

Azo antoka fa mety ho irery tokoa ny Kristianina. Eny tokoa, toy izay nitranga tamin'ireo olona maro nandritra ny taonjato maro, izay nesoina na nenjehina, dia matetika no tsy azo nihodivirana ny fijoroana irery. Vavolombelona mahery vaika ny amin'ny herin'Andriamanitra izany fa ny lehilahy sy ny vehivavy dia tsy nihemotra noho ny faneren'ny manodidina azy. Kanefa, na dia marina aza izany, dia te hanantitrantitra fahamarinana lehibe iray i Paoly: amin'ny farany, rehefa miara-miasa amim-pirahalahiana isika, dia ho fanandramana iainantsika sy ho hita eo amintsika ny fahafenoan'i Kristy.

`Ao amin'ny Efes. 4:11-16, inona no lazain'i Paoly fa tsy maintsy mitranga mialoha ny hisehoan'ny fahafenoan'i Kristy ao amin'ny fiangonantsika?`

`Amin'ny lafiny inona no maha-samy hafa ny fijoroana ho vavolombelona ataon'ny fiangonana sy ataon'ny olona anankiray, izay samy manambara ny fahafenoan'i Kristy? lnona ny fiantraikan'izany eo amin'ny tontolon'ilay fitanandrinana lehibe ifanaovan'ny tsara sy ny ratsy? Jereo ny Efes. 3:10. `

`Mora ny manao tsara fanahy rehefa samirery na miaraka amin'ny vahiny, fa sarotra kokoa ny halemy fanahy amin'ny olona izay fantatrao tsara na tsy tianao. Midika izany fa raha hanehoantsika hatsaram-panahy hatrany ireo olona ireo, dia ho fijoroana ho vavolombelona tsy azo sakanana ny amin'ny fahamarinan'Andriamanitra izany. `