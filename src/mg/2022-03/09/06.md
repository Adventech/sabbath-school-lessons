---
title:  Fiadiana mitondra fandresena
date:   25/08/2022
---

`Vakio indray ny 2 Tant. 20:1-30.' Inona ny fitsipika ara-panahy hitanao ao ka azonao ampiharina eo amin'ny fiarahanao mandeha amin'Andriamanitra, indrindra amin'ny fotoan'ny fizahan-toetra sy ny harerahan-tsaina?`

Vakio ny 2 Tant. 20:1-30. Araka ny hitan'i Josafata, dia fiadiana mahery vaika ny fiderana. Rehefa reny fa tonga hanohitra azy ny "olona betsaka", dia tsy nanapa-kevitra avy hatrany hampiasa ny tafika aloha izy fa "nanatrika tsara hitady an 'i Jehovah"- .and. 3.

Rehefa tonga tao Jerosalema hifady hanina ny vahoakan'i Joda dia niaiky ny zava-misy marina teo aminy izy ka nilaza hoe: "fa izahay dia tsy manan-kery hanohitra ireo olona betsaka ireo, izay avy hamely anay, koa tsy hitanay izay hataonay; fa Hianao no andrandrain 'ny masonay." - 2 Tant. 20:12.

Rehefa mahita "olona betsaka" tamy manatona. ianao, inona ny fihetsika mandeha ho azy eo aminao? Avy amin'ny valintenin'i Josafata ao amin'ny and. 3-12, inona no azonao ianarana mikasika izay tokony hatao eo anatrehan'ny fanoherana mahery vaika?
Rehefa tonga tamin'i Jahaziela ny Fanahin'i Jehovah dia tamim-pahasahiana no nanambarany hoe: "Tsy hianareo anefa no hiady amin'ity; mijanona tsara, fa ho hitanareo ny hamonjen'i Jehovah anareo, Ty Ioda sy Jerosalema. Aza matahotra na mivadi-po, fa rahampitso dia mivoaha hiady aminy; fa Jehovah no momba anareo." - 2 Tant. 20:17. Taorian'izay dia niankohoka tarnin'Andriamanitra izy ireo ary nanao hira fiderana ho Azy "tamin 'ny feo mahery indrindra" - and. 19. Na dia hiady ho azy aza Andriamanitra dia tsy maintsy mbola niakatra hiatrika ny fahavalo izy.

Tsy fiaraha-mamindra ho amin'ny ady toy ny mahazatra anefa izany. Nanendry antoko mpihira i Josafata mba hihira fiderana ho an'i Jeh√¥vah rehefa hivoaka izy ireo. "Ary raha vao nanomboka nihoby sy nidera ireo, dia nasian 'i Jehovah otrika hamely ny taranak Amona sy Moaba sy ny avy any an-tendrombohitra Serra, izay avy hamely ny Joda, ka dia resy ireo."- 2 Tant. 20:22. Araka ny voalazan'ny mpanoratra dia niditra an-tsehatra Andriamanitra tamin'ny fotoana izay nanehoan'izy ireo indrindra ny finoany ny teny fikasana, rehefa nanomboka "nidera [Azy] noho ny voninahitry ny fahamasinany" izy ireo (2 Tant. 20:21, NIV).