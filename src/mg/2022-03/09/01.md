---
title:  Fiainam-piderana
date:   20/08/2022
---

### Hodinihina mandritra ny herinandro: 
Fil. 4:4-7; Jos. 5:13-15; 6:1-20; Sal. 145; Asa. 16:16-34; 2 Tant. 20:1-30.

><p> Tsianjery: </p>
> "Mifalia mandrakariva amin'ny Tompo; hoy izaho indray: Mifalia."- Fil. 4:4.

### Fampidirana

Mora mandrakariva ny mihoby an' i JehÃ´vah rehefa mahatsapa fifaliana isika. Tsy mora kosa izany rehefa ratsy ny fizotry ny toe-javatra, rehefa ao anatin'ny toe-javatra ratsy indrindra azon'ny saina eritreretina isika, rehefa mahamay ny fizahan-toetra manjo antsika. Amin'izay indrindra anefa no tena ilantsika ny midera an'Andriamanitra satria ny fiderana no fitaovana hanampy antsika hihazona ny finoana.

Afaka manova ny toe-javatra maizina indrindra eo amin'ny fiainantsika ny fiderana; mety tsy ny zava-misy manodidina antsika no ovany fa isika sy ireo manodidina antsika, mba hahatonga antsika hahay hiatrika ny fihaikana. Finoana miasa ny fiderana. Mety tsy handeha ho azy amintsika mandrakariva izany, saingy rehefa raisintsika ho ampaham-piainana izany dia hanana hery manova fo sy mambabo.

Indray mitopy maso: Inona no atao hoe fiderana? Ahoana no hahatonga ny fiderana ho fiadiana ara-panahy mahery vaika ao anatin'ny toe-java-tsarotra? Ahoana no anovan'ny fiderana antsika sy ny toe-javatra manodidina antsika?

_*Famerenana ny lesona ny sabata 27 Aogositra._