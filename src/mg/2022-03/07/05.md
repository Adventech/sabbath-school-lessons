---
title:  "Ny drafitry ny Ray ho antsika"
date:   10/08/2022
---

Miandrandra fanantenana ny olona rehetra. Aiza anefa no ahitana izany? Ho an'ny olona sasany, ny fanantenana dia hitany eny amin'ny tsikin'ny sakaiza iray. Ho an'ny hafa, ny fahampiana ara-bola sy ny tokantrano milamina no ahazoany fanantenana. Aiza no itadiavanao fanantenana sy herim-po matetika?

Manoratra ho an' ireo olona very fanantenana tany amin'ny tany naha-babo azy i Jeremia ao amin'ny bokiny. "Teo amoron'ny onin'i Babylona no nipetrahanay, sady nitomanianay, raha nahatsiaro an 'i Ziona" - Sal. 137:1. Na dia trotraky ny alahelo aza ny fon'izy ireo dia nampahafantarin'i Jeremia azy ny tsy tokony hahavery fanantenana azy.

`lnona avy ireo antony tokony hananana fanantenana izay voalaza ao amin'ny Jer. 29:1-10?`

Misy loharanom-panantenana telo lehibe tsara hasongadina ao amin' io andalan-teny io.

Voalohany, milaza amin'ny vahoakany Andriamanitra fa tsy tokony ho very fanantenana izy ireo satria tsy kisendrasendra na faharatsiana tonga tsy nampoizina no anton'ny zava-manjo azy. Andriamanitra mihitsy mantsy no nilaza fa nanolotra "ho babo avy tany Jerosalema ho any Babylona" - Jer. 29:4. Na dia toa nanodidina azy ireo aza ny ratsy dia tsy nahafoy azy velively Andriamanitra.

Faharoa, milaza amin'ny olony Andriamanitra fa tsy tokony ho very fanantenana izy ireo satria--afaka miasa Izy na dia ao anatin'ny toe-java-tsarotra mahazo azy ireo ankehitriny aza. "Ary katsaho izay hiadanan'ny tanana izay nampacidehanako anareo ho babo, ary mivavaha amin Jehôvah  ho azy,- fa raha miadana izy, dia mbahiadana koa hianareo." - and. 7.

Fahatelo, milaza amin'ny olony Andriamanitra fa tsy tokony ho very fanantenana izy ireo satria hofaranany amin'ny fotoana voatendriny ny famaboana azy. "Fa izao no lazain 'i Jehôvah: rehefa tapitra ny fito-polo taona ny amin'i Babylona, dia hamangy anareo Aho, fa hotanterahiko aminareo ny teniko tsara, ka hampodiko ho amin'ity tany ity hianareo." - and. 10.

Taorian'ny nanazavan'Andriamanitra fa Izy no efa niahy ny olony tamin'ny lasa sy miahy azy ankehitriny ary mbola hiahy azy amin'ny hoavy dia nasehony tamin'ny fomba kanto ny fiheverany azy ireo amim-pitiavana (jereo ny and. 11-14).

`Vakio ny Jer. 29:11-14 ka soloy ny anaranao ny teny hoe "anareo", toy ny hoe ho anao manokana no nanaovan'Andriamanitra ireo teny fikasana ireo. Ampiharo aminao ireo teny fikasana ireo na manao ahoana ady mety atrehinao amireizao fotoana izao na manao ahoana.`