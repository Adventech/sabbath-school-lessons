---
title:  "Fanantenana tsy mety rava"
date:   06/08/2022
---

### Hodinihina mandritra ny herinandro: 
Hab. 1:1-4; JÃ´ba 38; 39; 40; 41; Isa. 41:8-14; Jer. 29:1-10; Heb. 12:1-13. 

><p> Tsianjery:</p> 
> "Ary ny fanantenana dia tsy mampahamenatra, satria ny Fanahy Masina, Izay nomena antsika, no nentiny nampidina ny fitiavan'Andriamanitra ho ao am-pontsika." - RÃ´m. 5:5.

### Fampidirana

Mora ery ny miresaka sy mihira momba ny fanantenana rehefa ao am-piangonana sy hodidinin'ny olona feno tsiky ianao. Rehefa ao anatin'ny memy kosa dia tsy mora- mandrakariva ny manantena. Rehefa teren'ny toe-javatra maro samihafa manodidina isika dia manomboka mametra-panontaniana ny amin'ny zavatra rehetra, indrindra ny amin'ny fahendren'Andriamanitra.

Tantarain'i C. S. Lewis ao amin'ny anankiray amin'ireo bokiny ny amin'ny liona tsy tena izy anankiray. Nisy olona fray naniry ny hahita izany liona izany ka nanontany raha toa ka atahorana hampidi-doza flay liona. Nolazaina tamin'ilay olona fa atahorana ihany izy saingy "tsara fanahy." Na dia tsy takatsika mandrakariva aza ny momba an'Andriamanitra sy ny zavatra ataony izay toa tsy ampoizina dia tsy midika izany fa manohitra antsika Izy. Midika izany fa tsy mbola fantatsika amin'ny fahafenoany ny momba Azy. Foto-kevitra itolomantsika mafy ny fiheverana fa tsy maintsy mahatakatra ny momba an'Andriamanitra sy mahalala mialoha izay hataony isika raha te hanana fiadanana sy toky ary fanantenana. Araka ny fihevitsika dia tokony "tsy atahorana" Izy. Mitondra fahadisoam-panantenana ho antsika anefa izany eritreritra izany.

><p> Indray mitopy maso:</p> 
> Manampy antsika hifikitra amin'ny fanantenana rehefa ao anatin'ny memy ny fahatakarantsika momba ny toetran'Andriamanitra. Amin'ny fomba ahoana?

_*Famerenana ny lesona ny sabata 13 Aogositra._