---
title:  "Fitsipi-pifehezan'ny Raintsika"
date:   11/08/2022
---

`Vakio ny Heb. 12:5-13. Inona ny hafatra ho antsika eto ary ahoana no mampifanaraka izany amin'izay efa nianarantsika tamin'ity telo-volana ity?`

Soritsoritan'i Paoly ao amin'ny Heb. 12:5-13 ny fizahan-toetra ao amin'ny tontolon-kevitry ny titsipi-pifehezana. Ao amin'ny dikanteny NIV dia efa ho impolo ny teny hoe, fitsipi-pifehezana no miverina. Eo amin'ny tontolo grika indray, io teny io no teny fototry ny teny hoe "fanabeazana". Araka izany, ny fahatakarana ny "fitsipi-pifehezana" dia fahatakarana ny fomba anabeazan'Andriamanitra antsika ao amin'ny sekolin'ny finoana, izay efa noresahin'i Paoly teo aloha ao amin'ny Heb. 11.

Nanoratra momba ireo lehilahy sy vehivavin'ny finoana i Paoly manerana ny Heb. I 1 . Ny finoany no nahatonga azy ireo handroso hatrany raha teo am-piatrehana ny karazam-pisedrana rehetra. Mitodika amintsika mpamaky i Paoly raha vao miditra ao amin'ny toko faha-12. Ambarany fa olona maro dia maro tany alohantsika no niaritra toe-java-tsarotra tsy mampino, noho izany dia azontsika atao koa ny miaina fiainam-pinoana sy mamita ny fihazakazahana. Ny fampifantohana ny maso amin'i Jes√¥sy no tsiambaratelon'izany (and. 2), mba ho Izy no alain-tahaka amin'ny fotoan-tsarotra (and. 3). Toy ny hoe omena solomaso famakian-teny isika rehefa mamaky ny toko faha-12. Hanjavozavo mandrakariva ny fahitantsika sy ny fahatakarantsika ny fahoriana raha tsy misy izany solomaso izany. Rehefa mijery amin'izany solomaso izany kosa isika dia izy no hanitsy ny fanazavana manjavozavo mikasika ny fahoriana izay ampitambesaran'ny kolontsaintsika amintsika. Amin'izay vao hazava tsara ny fahatakarantsika ny amin'ny fizahan-toetra ary ho haintsika koa ny hiatrika izany amim-pahiratan-tsaina.

Ampiasao ho solomaso ny Heb. 12:1-13. Mifantoha amin'ny and. 5-13 ka valio ireto fanontaniana ireto:

`Avy aiza ny fitsipi-pifehezana?`


`Inona no asetrintsika ny fitsipi-pi fehezana?`

`Inona no zava-kendren'ny fitsipi-pifehezana?`

`Avereno vakina ny Heb. 12:1-13. Tanisao ireo antony rehetra tokony hananana fanantenana. Ahoana no niainanao ny fanandraman'izany fanantenana izany tamin'ny fotoana "nanabeazana" anao ara-panahy?` 