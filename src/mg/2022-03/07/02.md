---
title:  "Mahita ny toe-javatra iray manontolo"
date:   07/08/2022
---

Rehefa tojo fahoriana isika dia mora tokoa ny mihevitra fa izay mitranga amintsika ihany no zava-dehibe. Misy sary lehibe kokoa noho ny "izaho" fotsiny anefa (jereo ny Apok. 12:7; Rom. 8:22).

`Vakio ny Hab. 1:1-4. Inona no atrehin'i Habakoka eto?`

Mety miandrandra angamba ianao fa hilaza zavatra toy izao Andriamanitra: "Mampalahelo tokoa izany ry Habakoka; ho avy faingana Aho izao hanampy anao." Nifanohitra tamin'izany anefa ny valintenin'Andriamanitra. Nambarany tamin'i Habakoka fa hiharatsy kokoa aza ny toe-javatra. Vakio ny Hab. 1:5-11.

Nentin'nyAsirianina ho babo ny Isiraely. Nilaza marimarina anefa Andriamanitra fa ho ratsy lavitra noho izany no hiseho: Hobaboin'ny Babilanianina ny vahoakan'i Joda. Mbola nitaraina indray i Habakoka ao amin'ny and. 12-17, ary miandry izay holazain'Andriamanitra.

`Mitondra fanantenana ny fampidirana nataon'Andriamanitra mahakasika ny teny fikasana ny amin'ny handravana an'i Babilona ao amin'ny Hab. 2:2,3. Amininy fomba ahoana?`

Teny fikasana ny amin'ny handravana an'i Babilona ny Hab. 2. Namerina ny anda1an-teny tao amin'ny Hab. 2:3 ny
Heb. 10:37. Asehony fa ny Mesia io teny fikasana izay ho tanteraka amin'ny hoavy io. Tahaka ny maha-azo antoka ny teny fikasana ny amin'ny fandravana an'i Babilona no ahafahantsika mahazo antoka koa ny amin'ny faharavan'i "Babylona 1ehibe"- Apok. 18:2.

Sahiran-tsaina teo anatrehan'ny faharatsiana lehibe manodidiana azy sy ny toe-javatra ratsy lavitra noho izany hiseho hoavy (araka ny teny nataon'Andriamanitra) i Habakoka. Eo indrindra anefa no ahitantsika ny toerantsika eo amin'ny tantaran'ny famonjena. Manodidina antsika ny faharatsiana rehibe, kanefa ambaran'ny Baiboly mialoha fa ratsy lavitra noho izany no mbola hiseho. Ny tsiambaratelon'ny fahaveloman'i Habakoka dia ny nitondrana azy hijery ny toe-javatra iray manontolo. Izany no mahatonga azy afaka nanao vavaka fiderana tsy mampino noho ny amin'izay hataon'Andriamanitra amin'ny hoavy, ao amin'ny toko faha-3.

`Vakio ny Hab. 3:16-19. Inona no ambaran'i Habakoka fa anton'ny fanantenany? Inona ny fanantenan'ny vahoakan'Andriamanitra eo am-piandrasana ny fisehoan'ireo toe-javatra ara-paminaniana farany? Ahoana no iainanao manokana izany fanantenana izany? `