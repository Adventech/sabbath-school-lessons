---
title:  Fanoloran-tena tanteraka
date:   03/08/2022
---

"Fa raha ny masonao ankavanana no manafintohina anao, dia esory hiala izy, ka ario ho afaka aminao; fa mahasoa anao na dia very aza ny iray momba ny tenanao; ka tsy ny tenanao rehetra no hariana any amin'ny helo. " — Mat. 5:29.

`Saintsaino io tenin'i Jesôsy io. Henjana ve ny fahitanao ny teniny? Raha eny, nahoana?`

Ilaina ny mandray fepetra henjana, tsy hoe satria nataon'Andriamanitra izay hahasarotra ny fiainana kristianiria, fa satria nanalavitra loatra ny drafitr'Andriamanitra ho antsika isika sy ny kolontsaintsika. Matetika rehefa mifoha amin'ny torimasony ny olona dia manontany tena hoe: "Ahoana no nanalavirako an'Andriamanitra toy izao?" Tsy miova ny valiny: mandeha tsikelikely, dingana iray miampy dingana iray.

**Vakio ny Mat. 5:29,30**. Ao anatin'ny tontolon-kevitry ny fahotana ara-piraisana ara-nofo no itenenan'i Jesôsy eto. Na izany aza dia azo ampiharina amin'ny fahotana hafa koa ny foto-kevitra asongadina eto. Raha ny marina aza dia mahakasika ny fitomboantsika ao amin'i Kristy ankapobeny izany.

`Inona ny hevi-dehibe ambaran'i Jesôsy amintsika amin'ny alalan' ireo teny ireo? Antsoina handratra ny tenantsika ara-bakiteny ve Isika?`

Tsy miantso antsika hanimba ny vatantsika i Jesôsy , tsy izany velively! Miantso antsika hifehy ny saintsika koa Izy, noho izany dia ny tenantsika koa, na inona na inona mety ho sandan'izany. Mariho fa tsy milaza tsy akory io andininy io fa tokony hivavaka isika dia hesorin'Andriamanitra avy hatrany amintsika ireo fironan-dratsy eo amin'ny fiainantsika. Indraindray, noho ny fahasoavany, dia mety hataon'Andriamanitra ho antsika izany, saingy matetika Izy no miantso antsika handray fanapahan-kevitra hentitra hahafoy zavatra iray, na hanomboka asa iray, izay mety tsy ho tiantsika velively. Memy manao ahoana re izany! Arakaraka ny anaovantsika safidy tsara matetitetika no mahatonga antsika hatanjaka kokoa, ary ny herin'ny fakam-panahy eo amin'ny fiainantsika hihamalefaka kokoa.

Indraindray mampiasa memy Andriamanitra hisarihana ny fahalianan-tsika rehefa be loatra ireo tabataba manodidina antsika izay manelingelina ny fifantohantsika. Ao amin'ny memy no ahatsapantsika hoe hatraiza no nihatahantsika lavitra an'Andriamanitra. Mety ho antso ataon'Andriamanitra amintsika ny memy mba hahatonga antsika handray fanapahan-kevitra hentitra hiverina amin'ilay drafitry ny Raintsika ho antsika.