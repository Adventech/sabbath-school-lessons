---
title:  Sitrapo voafehy
date:   02/08/2022
---
*
Anisan' ny fahavalo lehibe indrindran'ny sitrapontsika ny fihetseham-pontsika. Feno sary sy mozika mihamitombo hatrany ny kolontsaina misy antsika, izay mahasarika avy hatrany ireo vavahadin-tsaintsika sy manaitra ny fihetseham-pontsika — ny hatezerana, ny tahotra, na ny filana — na dia tsy tsapantsika akory aza izany. Impiry moa isika no misaintsaina toy izao: "Inona re no tiako hohanina rahariva e?", "Inona no tiako hatao anio?", "Mahafa-po ahy ve ny fividianako ity?". Toy izany no manjary idiran'ny fihetseham-pontsika lalina amin'ny fanapahan-kevitsika. Tsy voatery ho ratsy ny fihetseham-po, saingy raha ny fihetseham-poko momba ny zavatra iray dia tsy hahalalako loatra izay marina sy izay tsara indrindra. Eny tokoa, mety handainga amintsika ny fihetseham-pontsika ("Ny fo dia mamitaka mihoatra noho ny zavatra rehetra" Jer. 17:9), ary afaka mandiso ny endriky ny tena zava-misy marina, ka mahatonga antsika hanao safidy ratsy, sy mampiditra antsika ao amin'ny memy izay isika ihany no mamboatra azy.

`Inona avy ireo ohatra ao amin'ny Baiboly izay ahitanao olona manao safidy mifototra amin'ny fihetseham-pony to tsy amin'ny fenin'Andriamanitra? Inona ny vokatr'izany? Jereo ohatra ny Gen. 3:6; 2 Sam. 11:2-4; Gal. 2:11,12.`

`Vakio 1 Pet. 1:13. Inona no mampanahy an'i Petera, ary inona marina no tena tiany hataontsika?`

Takatr'i Petera fa ny saina no mitondra ny tena, izay eo ambanin'ny fifehezantsika. Inona no miseho rehefa tsy ny saina no mitondra? Ny fihetseham-po izay mameno antsika indray no mifehy antsika. Alaivo sary an-tsaina ianao mizotra amin'ny lalana ety mankany an-tranon'Ilay Mpiandry. Mahita sampan-dalana maro ianao eny am-pandehanana, izay mitondra ho amin'ny toerana samy hafa. Ny sasany amin'ireo dia mankany amin'ny toerana izay tsy tiantsika aleha. Ny hafa kosa toa manintona antsika, manaitra ny fihetseham-po sy ny filana ary ny faniriantsika. Raha mifidy ny anankiray amin'izy ireo anefa isika dia miala amin'ny lala-marina, ary tafiditra ao amin'izay tena sarotra ialana tokoa.

`Inona ny fanapahan-kevitra tsy maintsy raisinao ankehitriny? Anontanio amim-pahatsorana ny tenanao hoe: "Ahoana no ahafantarako raha mifototra amin'ny fihetseham-poko na ny faniriako ny safidy ataoko fa tsy amin'ny Tenin'Andriamanitra?"`