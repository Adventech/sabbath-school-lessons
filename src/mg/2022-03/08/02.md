---
title:  Hafa kely Ilay Raintsika
date:   14/08/2022
---

"Raha tena tia ahy marina Andriamanitra dia ho nanao ho ahy Izy!" Impiry impiry no efa nieloelo tao an-dohantsika izany fisainana izany. Mandinika ny toerana misy antsika isika, dia avy eo manontany tena raha tia antsika tokoa Andriamanitra; raha tia antsika marina mantsy Izy dia tsy ho toy izao ny zava-misy. 

Misy antony roa izay matetika mahatonga antsika hisalasala ny amin'ny fahatsaran'Andriamanitra. Voalohany, rehefa miredareda ao am-po sy ao an-tsaintsika ny faniriana zavatra iray izay heverintsika ho tsara, dia toa hafahafa amintsika raha zavatra hafa no mety hirin' Andriamanitra ho antsika. Faharoa, mety hiahiahy ny amin'ny fahatsaran'Andriamanitra isika satria tsy mifanaraka amin'izay inoantsika ny fanandramana iainantsika. Rehefa tsara amintsika ny fahitana, na ny fahatsapana, na ny fandrenesana, na ny tsiron'ny zavatra iray, dia tsy maintsy ho tsara izany ilay zavatra. Noho izany dia sorena amin'Andriamanitra isika rehefa tsy azontsika ilay izy.

Eto ny finoana no miditra an-tsehatra. Rehefa alaim-panahy tsy hatoky an'Andriamanitra sy ny fahatsarany iny indrindra isika no miditra ny finoana. 

`Mazava tokoa ny fanazavana omen'ny R么m. 8:28-39 momba ny fahatsaran'Andriamanitra amintsika. lnona ao amin'io andininy io no afaka miaro ny saintsika tsy hisalasala ny amin'ny fahatsaran'Andriamanitra?`

Misy hevi-dehibe mitombina tokoa ao amin'ny R么m. 8:32, izay manampy antsika indrindra tsy ho rendrika ao anatin'ny toe-java-mitranga. "Izay tsy niaro ny Zanani-lahy, fa natolony hamonjy antsika rehetra Izy, tsy homeny antsika miaraka aminy maimaimpoana koa va ny zavatra rehetra?" Ahoana no mbola hieritreretantsika fa naniraka an'i Jes么sy ho faty ho antsika Andriamanitra, kanefa avy eo nivadika ho ratsy fanahy sy mahihitra?

Midika izany fa ilay fahamarinana momba ny fahalalahan-tanan'Andriamanitra, izay naseho tao amin'ny fahafatesan'i Kristy, dia azo lazaina ho misy akony mahery lavitra ao an-tsaintsika noho ireo fisalasalana rehetra mety hateraky ny fitsapana ao anatintsika.

`Ahoana no mety hahatonga ny fahamarinana iray (tsara Andriamanitra) hisy akony mahery vaika kokoa eo aminao mihoatra noho ny fisalasalanao? Manokana fotoana hisaintsainana ny amin'ny fahamarinana fa natolotr'Andriamanitra ho faty teo amin'ny toerantsika i Jes么sy, ary izany fahalalahan-tanany tsy mampino izany dia tsy mitsahatra fa mbola miseho amin'ny fomba maro samihafa ankehitriny. lnona ny akon'izany eo amin'ny finoanao?`