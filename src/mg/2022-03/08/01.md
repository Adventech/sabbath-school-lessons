---
title:  Mahita izay tsy hita
date:   13/08/2022
---

### Hodinihina mandritra ny herinandro: 
Rôm. 8:28-39; Jao. 14:1-14; Efes. 1:18-23; Isa. 40:27-31.

><p> Tsianjery:</p> 
> "Finoana no nandaovany an'i Egypta, ka tsy natahorany ny fahatezeran'ny mpanjaka; fa naharitra toy ny mahita Izay tsy hita izy." - Heb . 11:27.

### Fampidirana

Somary sarotra mandrakariva ny famaritana ny atao hoe finoana ao amin'ny Baiboly. "Ary ny finoana no fahatokiana ny amin'ny zavatra antenaina, fanehoana ny zavatra tsy hita:" — Heb. 11:1. Ahoana no ahazoantsika antoka ny amin'izay zavatra tsy hita? Izany indrindra anefa no ambaran'i. Mosesy amintsika ao amin'ny tsianjerintsika, "fa naharitra toy ny mahita Izay tsy hita izy."

Ary mainka mampananosarotra kokoa aza ny mahafantatra fa antsoina isika mba hahita "Izay tsy hita", tsy amin'ny fotoana mahafinaritra ihany fa indrindra koa rehefa tsy misy mandeha amin'ny laoniny my ny zavatra rehetra. Mila finoana isika noho izany, dia finoana tahaka ny an'i Kristy, izay tsy maintsy aorina mifanaraka amin'ny fahamarinana momba an'Andriamanitra sy ny fanjakany. Ny fahatsaran' ilay Raintsika, ny fahefana ao amin'ny anaran'i Jesosy, ny herin'ny fitsanganana amin'ny maty, ny fangorahan'Andriamanitra — ireo dia fahamarinana manan-danja izay hanampy antsika hahajoro tsara rehefa ao anatin'ny fitsapana ka mety halaim-panahy hiahiahy ny amin'ny zavatra rehetra.

><p> Indray mitopy maso:</p> 
> Inona avy ireo fahamarinana momba an'Andriamanitra izay afaka hanohana antsika na dia ao anatin'ny toe-javatra sarotra indrindra aza?

_*Famerenana ny lesona ny sabata 20 Aogositra._