---
title:  Vatolampy sy aro ho antsika
date:   01/09/2022
---

Matetika tokoa ny olona be rehareha sy mpiavonavona indrindra ary mpieboebo no mihevitra ny tenany ho ambany raha ny marina. Mety tsy ho tsapany akory fa ny avonavony sy ny fieboeboany, ny tsy fanehoany halemem-panahy sy fanetren-tena, dia fanafenana ny zavatra izay tsy ampy ao aminy. Ny ilain'izy ireo dia izay ilaintsika rehetra koa: ny fahatsapana fiarovana, tombam-bidy, ary fankasitrahana, indrindra ao anatin'ny fotoan-tsarotra sy fahoriana. Avy amin'ny Tompo irery ihany no mety hahazoantsika izany. Raha fintinina, ny fahalemem-panahy sy ny fanetren-tena, izay tsy midika ho fahosana velively, no manambara amin-kery indrindra fa miorina mafy eo ambonin'ny Vatolampy ny fanahy iray.

`Vakio ny Sal. 62:1-8. Inona no mety ho tontolon-kevitr'io Salamo io? Inona no hazavain'i Davida eto? Inona avy ireo foto-kevitra ara-panahy azonao ianarana avy amin'izany? Zava-dehibe noho izany, ahoana no hahaizanao mampihatra ireo foto-kevitra ireo eo amin'ny fiainanao? "`

Ho tonga fahavalontsika tsy ahoan-tsy ahoana ny olona. Ho diso fandray ny antony manesika ny vahoakan'Andriamanitra izao tontolo izao, eny na ireo rahalahiny aza. Hatao misetra toe-java-tsarotra ireo mpanompon'Andriamanitra. Holazaina avokoa izao antsanga tsy aman'orana rehetra izao hanamarinana ireo izay mandeha amin'ny fitiavan-tena sy ny tsy fahamarinana. (...) Haseho amin'ny fomba diso ny olo-marina, hotafiana ny akanjo maintin'ny tsy fahatokiana izy ireo satria nampananosarotra tsy fidiny ny asany ny toe-java-mitranga. Anaovan'ny maro tondro molotra toy ny olona tsy azo itokiana izy ireo, ary ireo mambran'ny fiangonana no hanao izany. Tsy maintsy manana ny toe-tsain'i Kristy ireo mpanompon'Andriamanitra; aoka tsy hanantena ho afaka amin'ny fanarabiana sy ny fitsaratsarana izy ireo! Olona entin-kafanam-po diso toerana no andraisana azy ireo. Kanefa aoka izy ireo tsy ho kivy. Eo ambanin'ny fitantanan'Andriamanitra ny zavatra rehetra; Izy no mitarika ny asa ho fanomezam-boninahitra ny anarany." â€” UL, t. 177.

`Mora tohina noho ny fanomezan-tsiny sy ny fanarabiana ataon'ny olona ve ianao sa tsia? Ahoana no hifikiranao amin'ny Tompo sy hahafantaranao tsara ny tombam-bidinao eo am-pian-kinana tanteraka amin'llay tena tia anao ka nahafoy ny ainy noho ny otanao, mba hiarovana anao amin'ny faniratsirana ataon'ny hafa?`