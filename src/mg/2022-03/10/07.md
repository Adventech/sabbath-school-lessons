---
title:  Fianarana fanampiny
date:   02/09/2022
---

**Vakio ny "Tsara noho ny voahangy", ao amin'ny IMF, toko 38; "Ny toriteny teo an-tendrombohitra", ao amin'ny IFM, toko 31; "The Worker and His Qualifications", t. 630, ao amin'ny Evangelism.**

<em>"Ny zava-tsarotra hatrehintsika dia mety hihena betsaka noho ny fahalemem-panahy izay miafina ao amin'i Kristy. Raha manana ny fanetren-tenan'ny Tompontsika isika dia hijoro hisetra ny fanaovana tsinontsinona, ny fanitsiniana, ny fanorisorenana mihatra amintsika isan'andro, ary ho foana ho azy ka tsy hahatonga haizina amin 'ny fanahy ireo toe-javatra ireo. Ny porofo ambony indrindra momba ny fahamendrehana Kristianina dia ny fifehezan-tena. Izay tsy mahay mitana toe-tsaina tony sy mahatoky rehefa iharan'ny herisetra sy ny fahasahiana, dia mandroaka an'Andriamanitra amin'ny zany haneho eo aminy ny fahatanterahan'ny toetra amam-panahin'ny tenany Izy Andriamanitra. Ny fo mietry no hery manome fandresena ny mpanaraka an'i Kristy; io no antoky ny fifandraisany amin'ny lapa any ambony."â€” </em>IFM, t. 315, ed 1983.

### FANONTANIANA HIFANAKALOZAN-KEVITRA:

`1. Ahoana no mahatonga antsika "hahajoro hisetra" ny ratram-po sy ny fanorisorenana noho ny fanetren-tena? Araka ny hevitrao, inona no tena mampiavaka ny fanetren-tena ka mahatonga antsika hahavita izany?`

`2. Ao amin'ny kolontsaina misy anao manokana, manao ahoana ny fijerin'ny olona ny toetra feno fahalemem-panahy sy fanetren-tena? Hajaina ve izany sa tsinontsinoavina, sa manao ahoana? lnona ny karazana fanerena atao aminao ao amin'ny kolontsaina misy anao, ka manohitra ny fikolokoloanao ireo toetra ireo?`

`3. Moa ve misy olona maneho ohatra lehibe momba ny fahalemem-panahy sy ny fanetren-tena amin'izao androntsika izao? Raha misy, iza izy ireo? Fomba ahoana no anehoany ireo toetra ireo, ary inona no azonao ianarana avy amin'izy ireo?`

`4. Nahoana no matetika tokoa isika no mandray ny fahalemem-panahy sy ny fanetren-tena ho fahosana?`

`5. Hitantsika fa nikatsaka an'Andriamanitra i Davida mba ho arony. Ahoana anefa no isehoan'izany fiarovana izany? (zany hoe, amin'ny maha-fiangonana antsika, ahoana no hahatonga antsika ho aro ho an'ireo izay mila izany?`