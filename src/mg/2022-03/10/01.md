---
title:  "Fahalemem-panahy ao anatin'ny fitsapana"
date:   27/08/2022
---

### Hodinihina mandritra ny herinandro: 
Ezek. 24:15-27, Eks. 32:1-14; Mat. 5:43-48; 1 Pet. 2:18-25; Sal. 62:1-8.

><p> Tsianjery: </p>
> "Sambatra ny malemy fanahy; fa izy no handova no tany." - Mat. 5:5.4

### Fampidirana

Tsy dia fandrentsika matetika ny teny hoe "malemy fanahy" raha tsy hoe angaha eo am-pamakiana ny tantaran'i Mosesy na eo am-pandinihana ny Toriteny nataon'i Jesôsy teo an-tendrombohitra isika. Tsy sarotra rahateo ny mahazo an-tsaina ny anton' izany. Toy izao no amaritana ny malemy fanahy: "miaritra amim-paharetana ny ratsy atao amin'ny tena sady tsy manao lolompo". Tsy mahagaga raha tsy mandre izany matetika isika; tsy toetra ankasitrahana loatra eo amin'ny kolontsaina misy antsika izany. Indraindray adikan'ny Baiboly hoe "manetry tena" io teny io. Ary na ny fanetren-tena koa aza dia toetra tsy dia tian'ny ankamaroan'ny kolontsaina.

Kanefa ny fahalemem-panahy, izay fiaretana amim-paharetana ny ratsy atao amin'ny tena sady tsy manao lolompo, dia anisan'ny toetra manokana mampiavaka an'i Jesôsy sy ny mpianany. Tsy hatreo ihany anefa fa mety ho fitaovam-piadiana mahery vaika eo an-tanan'ireo izay ao anatin'ny fijaliana sy ny fahoriana koa ny fahalemem-panahy. Raha ny marina dia ny memy no toerana lehibe hianarantsika ny fahalemem-panahy, satria noho ny fahalemem-panahintsika, eo amin'ny toerana izay maha-torotoro antsika, dia afaka ny hijoro ho vavolombelona amin-kery ho an'Andriamanitra isika.

><p> Indray mitopy maso:</p> 
> Inona no ifandraisan'ny fahoriana sy ny fahalemem-panahy? Ahoana no mety hahatonga antsika ho vavolombelona eo anatrehan'ny hafa ao anatin'ny halemem-panahy sy ny fahoriantsika? Ahoana no mahatonga ny fahalemem-panahy ho hery lehibe ho an'ny Kristianina fa tsy fahalemena?

_*Famerenana ny lesona ny sabata 03 Septembra._