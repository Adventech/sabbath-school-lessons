---
title:  "Fianarana fanampiny"
date:   29/07/2022
---

**Vakio "Ny niantsoana an'i Abrahama"-PM 11.105-127, "Praise Ye the Lord"- TFC, b. tt.315-319. **

*"Hatrany hatrany, dia nampandalovin'Andriamanitra tao amin'ny memy fahoriana ny olony. Izany no fomba isarahan'ny loto sy ny tena volamena ao amin'ny toetra kristianina. I Jes√¥sy , izay manara-maso ny toe-javatra, dia mahalala izay hafanana ilaina mba hahatonga ny tena volamena hamirapiratry ny fitiavany. Amin'ny alalan'ny fitsapana mahery, nefa mahasoa, no anamboaran 'Andriamanitra ny mpanompony. Izay rehetra manana talenta tokony hampiasaina hampandrosoana ny asany, dia avelany hiharan-javatra maro, mba hahalala sy hahatsapa ny kilema sy ny fahalemena hananany, mba hiala amin'izany ka hianatra hiantehitra Aminy kosa, izay hany Mpamonjy sy Mpanavotra. Amin 'izany no hahatrarany ny zava-nokendreny. Beazina izy ireo, hofanina, coy fehezina sy omanina mba hahatanteraka ny tanjona lehibe izay antony nanomezana hery azy."* - PM, t. 110, np. 

*"Raha ao amin'ny fitondran'Andriamanitra isika no antsoina hiaritra ny fitsapana dia andeha hanaiky ny hazo fijaliana sy ny kapoaka mangidy ary aoka hotsaroantsika fa ny tanan'ny Ray no manohoka izany eo amin'ny molotsika. Andeha hitoky Aminy ao amin'ny maizina tahaka ny ao amin'ny mazava. Moa ve isika tsy mino fa homeny antsika ny zavatra rehetra mahasoa antsika? (...) Na dia ao anatin'ny alim-pahoriana aza, ahoana no mbola handavantsika tsy hanandratra ny fo sy ny feontsika tsy hidera sy hankasitraka an'Andriamanitra rehefa mahatsiaro ny fitiavana naseho antsika tamin'ny alalan'ny hazo fijalian'i Kalvary isika?"* - TFC, b. 5, t. 316. 

**Fanontaniana hifanakalozan-kevitra**: 

`1. Mangataha olona iray ao amin'ny kilasy hitantara ny fisedrana ny finoany, izay na dia tsy mafy loatra tahaka ny an'i Abrahama aza, dia naharary ihany. Inona ny lesona nosintoninao avy tamin'ny fanandramana niainan'io olona io, avy tamin'ny fahombiazany na ny tsy fahombiazany?` 

`2. Avereno dinihina ireo 24 ora farany niainan'i Kristy nialoha ny nanomboana Azy. Inona ny toe-javatra mafy indrindra natrehiny? Tamin'ny fomba ahoana no niaretany izany? Inona ny foto-kevitra azontsika raisina avy amin'ny ohatra nomeny ary ahoana no hampiharantsika izany rehefa miatrika ny fitsapana isika?`

`3. Ifanakalozy hevitra ny lohahevitra voaresaka tamin'ity herinandro ity, mikasika ny fomba ahafahantsika miasa ho aniny hafa izay ao anatin'ny fahoriana amin'ny alalan'ny fahoriana niaretantsika. Mety ho marina izany kanefa misy ireo olana sasany mety hosetraintsika amin'izany; inona avy izany?`

`4. Izao no nosoratan'i Ellen G. White ery ambony: "Andeha hitoky Aminy ao amin'ny maizina tahaka ny ao amin'ny mazava." Mora tenenina kokoa izany saingy sarotra tanterahina. Ahoana no hifanampiantsika hampitombo ny finoana mba hanaovantsika araka izany? Nahoana no zava-dehibe ny mitoky amin'Andriamanitra ao anatin'ny fotoan-tsarotra?` 
