---
title:  Israely mpiodina
date:   25/07/2022
---

Misy lesona manan-danja ampianarina antsika ao amin'ny tantaran'i Hôsea. Niavaka ny toe-javatra niainany. Nisintaka i Gômera vadiny ary nitoe-jaza tamin'ny lehilahy hafa. Nantsoin'Andriamanitra hampody ny vadiny sy haneho fitiavana feno aminy indray anefa i Hôsea na dia nijangajanga aza ravehivavy. Natao ho fanoharana momba an'Andriamanitra sy ny Isiraely io tantara io. Niala tamin' Andriamanitra sy nijangajanga ara-panahy tamin'ny andriamanitra hafa ireo Isiraelita, kanefa mbola tia azy ireo Andriamanitra ary naniry ny haneho taminy ny fitiavany. Jereo ange ny fomba fiasan'Andriamanitra! 

**Vakio ny Hôs. 2:3-14. Inona ny omba fiasa nambaran'Andriamanitra fa hampiasainy hamerenana ny Isiraely ho eo Aminy? Mety ho nanao ahoana fahatsapana ireny fanandramana reny?**

`Hôs. 2:3,4`

`Hôs. 2:7-9`

`Hôs. 2:10,11`

`Hôs. 2:12` 

Maneho olana roa lehibe momba ny fomba iainantsika ny famerenan' Andriamanitra antsika ho amin'ny fibebahana io tantara io. Voalohany, mety tsy ho fantatsika fa miasa Andriamanitra. Rehefa nandalo zava-tsarotra sy narary tahaka izany ny Isiraely dia azo heverina fa sarotra tamin'izy ireo ny hahafantatra fa miasa ho amin'ny famonjena azy ny Andriamaniny. Rehefa voasakan'ny tsilo maranitra ny lalantsika na voafefy isika ka tsy mahita izay lalan-kaleha (Hôs. 2:8) -moa ve Andriamanitra izany miasa izany? Rehefa tsy eo ireo zavatra tena ilaintsika na koa mahatsiaro ho afa-baraka isika (Hôs. 2:11,12) - moa ve eo anivon'izany rehetra izany Ilay Raintsika? Ny marina dia izao, na inona na inona tsapantsika, Andriamanitra dia miasa mandrakariva mba hitarika antsika ho amin'ny fibebahana noho ny haben'ny fitiavany antsika. Faharoa, mety ho diso ny fahatakarantsika rehefa miasa Andriamanitra. Mety fantatsika fa miasa Izy saingy tsy tiantsika izay ataony. Rehefa malahelo na koa mahatsiaro ho afa-baraka isika dia mora amintsika ny manome tsiny an'Andriamanitra ho lozabe izay tsy miditra an-tsehatra na tsy mihevitra ny momba antsika. Kanefa Andriamanitra dia miasa mandrakariva mba hanavao antsika amin'ny alalan'ny fanekem-pitiavany. 

`Vakio ny Hôs. 2:16-25. Inona no ambaran'io andalan-teny io momba an'Andriamanitra? Angataho ny Fanahy Masina mba haneho aminao raha efa nisy fotoana niodinanao tamin'Andriamanitra teo amin'ny seha-piainanao. Raha resy lahatra ianao fa efa nanao izany, nahoana no miandry fitsapana? Inona no manakana anao tsy hanolotra ny zava-drehetra ho an'ny Tompo ankehitriny?`