---
title:  "Lova maharitra"
date:   13/07/2022
---

`Vakio ny 1 Pet. 1:6,7. Inona no ambaran'i Petera eto?`

Manoratra amin'ireo olona izay mitolona amin'ny toe-java-tsarotra sy mahatsiaro ho irery inatetika i Petera. Nanoratra ho an'ireo "olom-boafidin'Andriamanitra, monina any am-pielezana any Ponto, Galatia, Kapadokia, Asia sy Bitynia" izy (1 Pet. 1:1). Fantatra amin'ny anarana hoe Turquie andrefana izany faritra izany ankehitriny. Ambaran' i Petera ao amin'ny andalan-teny ao aoriana kely ny fahafantarany fa miari-pahoriana amin'ny "fitsapana maro samihafa" izy ireo (1 Pet. 1:6, DIEM).

`Inona no tian'i Petera hambara amin'ny filazana to natao "sesitany" sy "nampielezina" izy ireny? Ahoana no nanampian'izany ny fizahan-toetra azy ireo?`

Zava-baovao ny maha-Kistianina nandritra ireo fotoana ireo; vitsy an'isa ireo mpino ary niely tatty amin'ny toerana samihafa. Vondron'olom-bitsy izy ireo tamin'izany, tsy takatry ny olona izay nijoroany no sady nadika vilana ary niharan'ny fanenjehana koa aza izy. Manome toky azy ireo anefa i Petera fa tsy kisendrasendra na koa natao hahavery hevitra azy ireny fizahan-toetra ireny (1 Pet. 1:6,7). Ny finoana tena izy no tanjon'ireo izay maharitra ao anatin'ny "fakam-panahy maro samy hafa."

`Vakio ny 1 Pet. 1:6-9. Inona ny fanomezan-toky faratampon'ny fian'i Petera homena ireo olona ao anatin'ny fitsapana ireo? Inona koa ny hevitrizany fanantenana Izany ho antsika?`

Na inona na inona fitsapana mahazo azy, na inona na inona fahoriana iaretany, toy ny ahoana izany raha ampitahaina amin'ny mandrakizay izay miandry azy ireo rehefa ho avy indray i JesÃ´sy? Tenin'Andriamanitra miantefa amintsika ny teny nataon' i Petera tamin'izy ireo, na inona na inona atrehintsika. Na sarotra sy maharary toy ny ahoana aza ny fitsapana mahazo antsika dia tsy tokony hohadinointsika na oviana na oviana ilay fiafarana faratampony, dia ilay fiainana mandrakizay any amin'ny lanitra vaovao sy tany vaovao tsy misy fanaintainana sy fahoriana na fahafatesana. Raha teny fikasana tahaka izany no manoloana antsika, teny fikasana izay ny fahafatesarei Jesosy no antok'izany, manao ahoana re ny lanjan'ny tsy tokony hahavery fanantenana antsika raha ao anatin'ny fizahan-toetra. Aoka hangatahintsika ny hanesoran'Andriamanitra ny zavatra rehetra izay manakan-dalana ny finoantsika.