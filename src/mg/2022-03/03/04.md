---
title:  "Fifanandrinan-kery lehibe tany an'efitra"
date:   12/07/2022
---

> <p></p>
> "Ary Jesosy feno ny Fanahy Masina dia niverina avy tany Jordana, ary nentin'ny Fanahy tany an'efitra efa-polo andro Izy ka nalain'ny devoly fanahy. Ary My nihinan-kanina akory Izy tamin'izany andro izany, ka rehefa tapitra izany, dia noana lzy" - Lio. 4:1,2.

`Vakio ny Lio. 4:1-13. Inona ny lesona nianaranao avy amin'io tantara io momba ny fandresena ny fakam-panahy sy ny tsy fileferana amin'ny ota?`

Manahirana tokoa ny fakam-panahy satria manintona amin'ny alalan'ny zavatra tena tiantsika ireny, ary tonga mandrakariva amin'ny fotoana izay mampahalemy indrindra antsika.

Fanombohan'ny tantaran'i Jesôsy raha nalain'i Satana fanahy no ao amin'ny Lio. 4. Mampifantoka antsika amina lohahevitra saro-bahana vitsivitsy izany. Raha atao indray mijery dia toy ny hoe ny Fanahy Masina no nitondra an'i Jesôsy halaim-panahy. Tsy mba maka fanahy antsika velively anefa Andriamanitra (Jak. 1:13). Memy fizahan-toetra no itondrany antsika, araka izay efa hitantsika tany aloha. Ny manaitra ao amin'ny Lio. 4 dia ny fahafahan'ny Fanahy Masina mitondra antsika ho amin'ny fizahan-toetra izay mahatonga antsika ho tandindomin-doza amin'ny fakam-panahy mahery vaikan'i Satana. Rehefa tonga ny fotoana toy izany izay ahatsapantsika fa mafy tokoa ny fakam-panahy dia mety ho diso ny fahatakarantsika ka hihevitra isika fa tsy nanaraka an'Andriamanitra araka ny tokony izy. Tsy voatery ho marina anefa izany.<em> "Matetika isika no misalasala raha ny Fanahin 'Andriamanitra no nitarika antsika rehefa tojo zava-tsarotra. Nefa ny fitarihan 'ny Fanahiny no nitondra an 'i Jesôsy tany an-efitra mba halain Satana fanahy. Rehefa misedra antsika Andriamanitra dia manana fikasana hanatanteraka izay hahasoa antsika Izy. Tsy nieboebo tamin'ny teny fikasan'Andriamanitra Jesôsy ka ninia nisetra fakam-panahy raha tsy nobaikoina amin'izany, ary tsy namoy fo koa Izy, rehefa tonga taminy ny fakarn-panahy. Tsy tokony ho kivy koa isika." </em>- IFM, t. 118.

Indraindray, rehefa ao anatin'ny afom-pitsapana isika dia tsy voadio fa may. Mampahery tokoa anefa ny fahafantarana fa rehefa manindry antsika mafy ny fakam-panahy dia azontsika atao ny manantena indray satria nijoro tsy azo nohozongozonina i Jesôsy . Izao no vaovao mahafaly: noho ny maha-Mpitondra ny fahotantsika an' i Jesôsy , noho ny nandoavany ny onitry ny tsy fahombiazantsika teo amin'ny fiatrehana ny fakam-panahy (na inona izany na Inona), noho ny nandalovany tamin'ny memy mahamay lavitra noho izay efa natrehintsika dia tsy ailika na afoin'Andriamanitra isika. Misy ny fanantenana na dia ho an'ny "lohan'ny mpanota aza (1 Tim. 1:15).

Inona ny fakam-panahy atrehinao ankehitriny? Manokàna fotoana ivavahana, angataho Andriamanitra hampianatra anao ny fomba hampiharana ny lesona avy amin'ny ohatra nasehon'i Jesôsy eo amin'ny fiainanao manokana. Tadidio fa tsy voatery ho resininy fakam-panahy ianao! Tsarovy koa fa raha resin'izany ianao, dia manana Mpamonjy. 