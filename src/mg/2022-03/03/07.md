---
title:  "Fianarana fanampiny"
date:   15/07/2022
---

**Vakio ny "Ny fahafahana", PM 1f. 265-274; "Hatreo amin'ny Ranomasina Mena ka hatrany Sinay", PM tt. 275-286; "Ny Fakam-panahy", IFMtf. 103-114.**

"Fa ny Tompo no nitarika ny olony ho any Refidima fahiny, ary mety hisafidy ny hitondra antsika any koa Izy, mba hizahan-toetra ny fahatokiantsika. Tsy mitondra antsika ho any amin' ny toerana mahafinaritra mandrakariva Izy. 'Raba manao izany Izy dia mety ho hadinontsika ny maha-Mpanampy antsika Azy noho ny fahatsiarovan-tenantsika ho mahavita tena. Maniry fatratra ny haneho ny Tenany amintsika Izy, sy haneho ny habetsak'ireo zavatra rehetra azony atolotra antsika, ary avelany hitranga amintsika ny fitsapana sy ny fahadisoam-panantenana mba hahafahantsika mahatsapa fa tsy mahefa na inona na inona isika, ary hianatra ny hangataka ny fanampiany. Azony atao ny mampiboiboika rano mamelombelona avy amin'ny vatolampy. Tsy ho fantatsika na oviana na oviana, mandra-pahatongan'ny fotoana hifanatrehantsika tava amin'ny Tompo, rehefa hahita tahaka izay ahitana antsika isika, ary hahafantatra tahaka izay ahafantarana antsika, ny entatsika mavesatra izay nentiny, ary ny lanjan'ny enta-mavesatra izay ho nahafaly Azy ny mitondra azy, raha toa ka nentintsika teo Aminy amin'ny finoan'ny zaza izany." -"Rephidim", RH, 7 Avrily 1903.

**Fanontaniana hifanakalozan-kevitra**:

`1. Matetika isika no miresaka momba ny fakam-panahy ho toy ny zavatra mahakasika ny tsirairay manokana, ary marina izany. Kanefa koa, misy ve ny fakam-panahy ikambanana, zavatra izay tokony hotandremantsika amin'ny maha-mpianakavin'ny finoana na vondron'olona antsika? Raha eny, inona izany?`

`2. Anontanio ireo izay vonona hiresaka mamba ny "toerana tsy mahafinaritra" nitondrana azy ireo. Nahoana moa no tsy nahafinaritra ireny? Raha toa ka asaina miaina ireny fanandramana ireny indray izy ireo ankehitriny, moa ye ho hafa ny fomba fijeriny azy?`

`3. lsika rehetra dia mahatakatra ny foto-kevitra ao ambadiky ny famelan'Andriamanitra antsika hodiovina sy hamboarina amin'ny alalan' ny fitsapana. Ahoano anefa ny fijerintsika ny toe-javatra izay toa tsy mampisy lanjany ny fitsapana (ohatra, nisy olona iray maty tsy tra-drano tao anaty lozam-piarakodia)? Miaraha mitady valinteny ao amin'ny kilasy.`

`4. Manokana fotoana ivavahana ho an'ny tsirairay avy ao amin'ny kilasy mba hahazoan'ny tsirairay fijery hiatrehana ny fitsapana sy hijoroany ho mahatoky.`

`5. Mahafantatra olona izay nibirioka niala tamin'ny ialana tokony hizorany nosy tojo fizahan-toetra ve ny kilasinao? Raha eny, amin'ny maha-kilasy, inona no azonareo atao amin'ny fomba mivaingana hitarihana izany olona izany hiverina?`
