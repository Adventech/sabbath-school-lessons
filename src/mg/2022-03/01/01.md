---
title:  "Ny fizahan-toetra avy amin’Ilay Mpiandry ondry"
date:   25/06/2022
---

### Hovakiana mandritry ny herinandro : 
Sal. 23 ; Rôm. 12: 18-21.

><p> Tsianjery :</p> 
> "Mamelombelona ny fanahiko Izy; mitarika ahy amin'ny lalan'ny fahamarinana noho ny anarany Izy." Sal. 23:3.

### Fampidirana

Niankina tamin’ny varavaran’ny efitra fatoriany i Sophie, nitambotsotra izy ary tafatombina tamin’ny tany. Nirotsaka avy hatrany ny ranomasony, ary taorian’izay dia nifokofoko nitomany izy sady niteny hoe: “Ahoana no nahasahiany nanao izany! Nahoana izy no nanao izany!” Vao avy naharay vaovao izay nandratra ny fony i Sophie. Tovolahy iray noheveriny ho namana sy nohajainy ary nitokiany no nanely tsaho ratsy momba azy mba handotoana azy sy hanimbana ny asa ataony. Noraisiny ny Baiboliny teo ambony fandriana; tampoka teo dia nisokatra teo anoloany ny andalan-teny iray efa mahazatra azy: “Mamelombelona ny fanahiko Izy; mitarika ahy amin ’ny lalan’ny fahamarinana noho ny anarany Izy. Eny, na dia mandeha mamaky ny lohasaha aloky ny fahafatesana aza aho, dia tsy hatahotra ny loza aho, fa Hianao no amiko; ny tsorakazonao sy ny tehinao, ireo no mahafa-tahotra ahy." – Sal. 23:3,4.

“Tsy mampino mihitsy izany!” hoy izy nihiaka. Toa tsy azo ialana anefa ilay fahamarinana. Nitarika ny ondriny amin’ny lalan’ny fahamarinana ilay Mpiandry ondry ao amin’ny Salamo, kanefa toy ny mitondra azy ireo hamaky ny lohasaha aloky ny fahafatesana ihany koa izany lalana izany. Azo heverina ve fa ity famitahana maharary nataon’ny namany ity, izay lohasaha mikitroka, dia ampiasain’Andriamanitra mba hitondrana an’i Sophie amin’ny lalan’ny fahamarinana?
 
><p> Indray mitopy maso:</p> 
> Tamin’ny fotoana manao ahoana no nitomboanao ara-panahy — tamin’ny fotoana mora sa tao anatin’ireo fotoan-tsarotra kokoa?

` `

_*Famerenana ny lesona ny sabata 02 Jolay._