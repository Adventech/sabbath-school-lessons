---
title:  "Fiviliana tsy ampoizina 1: Ny lohasaha"
date:   28/06/2022
---

> <p></p>
> "Eny, na dia mandeha mamaky ny lohasaha aloky ny fahafatesana aza aho, dia tsy hatahotra ny loza aho, fa Hianao no amiko." - Sal. 23:4.

Hahafinaritra tokoa raha toa ka tsy mamakivaky afa-tsy eo amoron'ny ony mangatsiatsiaka rakotra ahi-maitso ny lalan'ny fahamarinana. Tsy izany anefa ny fomba nilazan'i Davida azy. Eo amin'io lalana io koa no misy ny lohasaha aloky ny fahafatesana â€” tsy toerana irintsika fatratra hotsidihina izany! Misy fotoana isian'ny ranobe izay manafotra ny lalan-drano sy ny hantsana any Isiraely; tonga tampoka izany ary miteraka fahasahiranan-tsaina lehibe tokoa. Ety dia ety izany faritra izany ary avo dia avo ny rindriny ka tsy tratry ny hazavana. Araka izany, ny "lohasaha aloky ny fahafatesana" dia sary anehoana ny "haizina lalina" na ny "haizina mikitroka".

`Saintsaino ny fotoana efa nandehananao manokana tamin'ny "lohasaha aloky ny fahafatesana". Nanao ahoana izany? Natahotra ve ianao, na dia fantatrao aza fa teo ilay Mpiandry ondry? Inona ny andalan-tenin'ny Baiboly sarobidy indrindra ho anao tamin'izay fotoana izay, nahoana?`

Araka ny hevitrao, ahoana no nahatongavan'ny andian'ondry teo an-dohasaha? Moa ve nandeha irery izy ireo sa ilay Mpiandry no nitarika azy tamin'izany lalana izany? Hamarino ny valinteninao.

Izao no nosoratan'i Elisabeth Elliot, "Ny zanak'ondry tonga eny amin'ny lohasaha aloky ny fahafatesana dia mety hihevitra ny tenany ho notarihina ho amin'ny lalan-diso. Nilainy anefa ny namakivaky izany haizina izany mba hianarany tsy hatahotra. Mbola miaraka aminy ilay Mpiandry ondry." -Elisabeth Elliot, Quest for love (Grand Rapids, MI: Revell Books, 1996), t. 218.

`Efa nisy fotoana ve nahatsapanao fa "notarihina ho amin'ny lalan diso" ianao ka tonga tany amin'ny lohasaha? Inona no navalinao an'Andriamanitra nandritra io fotoana io? Araka ny hevitrao, nahoana Andriamanitra no vonona hisetra ny mety ho tsy fahatakarantsika rehefa mamela antsika handeha eo amin'ny lohasaha feno haizina?`