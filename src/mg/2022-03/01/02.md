---
title:  "Mpitarika ny dia : Ilay mpiandry ondry"
date:   26/06/2022
---

Nasaina nanao ny sarin’Andriamanitra ny ankizy vitsivitsy. Samy nanao sary nahitana fo tao anatiny ny tsirairay avy tamin’izy ireo, tsy nisy an-kanavaka. Rehefa nanontaniana ny anton’izany dia niray feo izy ireo nanambara fa Andriamanitra dia fitiavana. Tsotra tokoa izany valinteny izany.

Mora ny manana fiheverana tsara momba an’Andriamanitra sy ny fikasany rehefa mizotra tsara ny zavatra rehetra. Saingy matetika no miova ny fijerintsika an’Andriamanitra rehefa mihalehibe isika ary mihasarotra koa ny fiainana. Mazava loatra anefa fa tsy miova Andriamanitra, isika no miova (Heb. 13:8, Jak. 1:17).

Noho ny fomba fiainan’ireo olona tamin’ny andron’ny TT (mpiandry ondry), dia nampiasa ny sary an’ohatra momba ny mpiandry ondry ny Sal. 23 mba hamaritana ny fomba fikarakaran’Andriamanitra antsika. Tandindona nentina nanondro an’Andriamanitra ny mpiandry ondry — ao amin’ny TT sy ny TV. Sary mahafinaritra izany ary tsy miova. Andeha hohadihadiantsika ny fahatakaran’ireo mpanoratra samy hafan’ny Baiboly ny asa sy ny toetran’ilay Mpiandry ondry ao amin’ny Baiboly mialoha ny hijerentsika ny Sal. 23.

**Inona ny lesona nianaranao momba ny Mpiandry ondry avy amin’ireto nandininy manaraka ireo?**

`Isa. 40:11`

`Jer. 23:3,4`

`Ezek. 34:12` 

`Jao. 10:14-16`

`1 Pet.2:25`

Jereo indray ny Sal. 23. Inona no ataon'ilay Mpiandry ondry ho fikarakarany ny ondriny?

`Sal. 23:2`

`Sal. 23:3`

`Sal. 23:4`

`Sal. 23:5`

`Sal. 23:6`

`Manao ahoana ny lanjan'ny fahafantaranao fa misy Olona mikarakara anao tahaka izany? Ahoana no ampiasanao io sary an’ohatra io hampaherezanao olona iray izay manana sary nohamaizinina momba an’Andriamanitra noho ny tolona natrehiny manokana, na inona na inona izany?`