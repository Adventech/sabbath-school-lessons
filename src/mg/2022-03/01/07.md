---
title:  Fianarana fanampiny
date:   01/07/2022
---

**Vakio ny "Missionaries in the home" ao amin'ny TFC b. 4, t. 143; "Ilay Mpiandry ondry tsara indrindra" ao amin'ny IFM, tt. 513-520.**

"Handalo fotoan 'ny fahaverezan-kevitra mab, sy sedra ao amin'ny fiainam-pivavahany ireo izay hahazo fandresena amin'ny farany; nefa tsy tokony hanary toky izy ireo, fa taranja ao amin'ny sekolin'i Kristy izany, ary tena ilaina hanadiovana izay tsy ilaina rehetra. Hiaritra amin-kery ny fanafihanny fahavalo ny mpanompon 'Andriamanitra, dia ireofihantsiana mandratra, ary tsy maintsy mandresy ny sakana izay apetrak'i Satana eo amin'ny lalany. (...)

Kanefa tsy lavo an-dalana ianao raha toa ka manohy mijery any ambony, fa tsy ny fahorianao; hahita an 'i JesÃ´sy manolotra ny tanany hanampy anao ianao raha atolotrao Azy amin'ny fahatokiana tsotra ny tananao ary avelanao fry hitarika anao. Rehefa matoky ianao dia ho feno finoana. (...)

Ao amin'i Kristy no hahitanao fanampiana hanananao toetra matanjaka, mirindra, tsara. Tsy hahavita na inona na inona amin'ny fahazavana mamirapiratra avy amin'ny toetra toy izany i Satana. Nomen 'Andriamanitra antsika ny fanomezany tsara indrindra, dia ny Zananilahy tokana, hanandratra, hanome hasina, ary hanomana antsika honina ao amin'ny fanjakany amin'ny fanomezana antsika ny fahatanterahan 'ny toetrany." - HT, tt. 34,35.

**Fanontaniana hifanakalozan-kevitra**:

`1. Hatraiza no nahatsapanao fa ny "toe-javatra manahiran-tsaina sy ny fitsapana" tonga eo amin'ny fiainanao dia mety ho isan'ny "taranja ao amin'ny sekolin'i Kristy"?`

`2. Ny fanampiana sy ny fampiononana ary ny fampaherezana ataontsika ho an'ireo izay mandeha ao amin'ny lohasaha dia anisan' ny fomba entin'ilay Mpiandry hanampiana ny olona hamakivaky ny fotoan-tsarotra; amin'ny fomba ahoana? Inona no zavatra azonao atao amin'ny maha-fiangonana anao mba hampiasan'ny Tompo anao hanampy ireo sahirana?`

`3. Mandehana manodidina ny kilasinao ary asaivo miresaka momba ny fomba "nanenjehan'ny" fahasoavana sy ny famindrampo azy ireo ny tsirairay avy. Inona ny lesona azonao sintonina avy amin'ny fanandraman'ny tsirairay?`

`4. Eritrereto ireo ora farany niainan'i Kristy rehefa nanakaiky ny fotoam-pahoriany. Ahoana no ahafahanao milaza ny zavatra niaretan'i Jesosy tamin'ny maha-olombelona Azy, na avy amin'ny Baiboly izany na araka izay nambaran'i Ellen G. White (azonao jerena ny boky IFM)? Inona no azontsika sintonina avy amin'izany ohatra nasehony izany na inona na inona memy fahoriana atrehintsika?`

` `