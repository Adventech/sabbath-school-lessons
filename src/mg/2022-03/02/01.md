---
title:  "Fizahan-toetra maro samihafa"
date:   02/07/2022
---

### Hodinihana mandritry ny herinandro: 
1 Pet. 4:12-19; 1Pet. 5:8-11; Rôm. 1: 21-32; Jer. 9:7-16; 2 Kôr. 12:7-10.

><p> Tsianjery:</p> 
> "Ry malala, aza gaga noho ny fizahan-toetra mahamay izay mahazo anareo ho fitsapan-toetra, ary aza atao ho zavatra mahagaga manjo anareo izany; fa araka ny iombonanareo fijaliana amin'i Kristy dia mifalia, mba hiravoravoanareo indrindra amin'ny fisehoan'ny voninahiny koa". 1 Pet.4:12-13.
 
### Fampidirana

Any amin'irony labôratoara simika irony dia matetika misy singa san-karazany apetraka ao anatin'ny fitoerany kely iray, ary afanaina amin'ny hafanana faran'izay ambony izany avy eo. Rehefa mihamahamay ilay fitoeran-javatra, dia na miempo, na mipitripitrika, na mipoapoaka, na mirehitra ireo singa ireo, arakaraka ny akora nanaovana azy. 

Vilany fitanehana akora io fitoeran-javatra io, ary ao no atsonika ireo ventin-javatra izay mitaky hafanana ambony dia ambony. Memy ihany koa no iantsoana ny fatana fandrendrehana metaly, izay misy afo mivaivay be, andiovana ny volafotsy ohatra. Ao amin'ireo toerana ireo dia misy hery mivangongo miasa, izay mampisy fiovana na fivoaran-javatra eo amin'ny akora hafanainy. 

Manome topy maso antsika ireo fanazavana avy amin'ny rakibolana ireo, izay manampy antsika hahazo an-tsaina ny zava-mitranga eo amin'ny fiainaritsika ara-panahy.

Hojerentsika manokana amin'ity herinandro ity ireo antony sasany mahatonga antsika hisetra zava-tsarotra tampoka sy handalo fitsapana any amin'ny toerana na ao anatin'ny toe-javatra izay mampiova sy mampivoatra antsika ary mamolavola ny toetrantsika. Hanampy antsika hahatsapa ny asan'Andriamanitra eo amin'ny fiainantsika izany, hahafantarantsika ny tokony hatao rehefa mandalo amin'izany memy izany. 

><p> Indray mitopy maso:</p> 
> Inona avy no mahatonga ireo zava-tsarotra lalovantsika eo amin'ny fiainana?  

` `

_*Famerenana ny lesona ny sabata 09 Jolay._