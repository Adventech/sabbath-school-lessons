---
title:  Fianarana fanampiny
date:   28/02/2025
---

> Velomin'ny Teniny : Heb. 9 (6h16)


**Vakio ny HM, toko 29: "Ny niavian'ny ratsy".**


"Tsy misy ampianarin'ny Soratra Masina mazava kokoa noho ny tsy maha- tompon andraikitra an Andriamanitra tamin'ny nidiran'ny fahotana; ampianariny fa tsy hoe nosintonin'Andriamanitra an-keriny ny fahasoavany, na nisy lesoka teo amin'ny fitondran Andriamanitra ny fanjakany, izay nety nohararaotin'ny fikomiana. Tonga tsy nasaina ny fahotana, ary tsy misy azo anamarinana ny fisiany. Zava-miafina ny amin'izany ka tsy hay hazavaina. Raha misy fialan-tsiny mety ho hita ny aminy, na antony mety manazava ny fisiany, dia tsy ho fahotana intsony ny fahotana. (...) Raha nolevonina tsy hisy avy hatrany izy [i Satana], dia ho nanompo an'Andriamanitra noho ny tahotra ireny [ny mponin'ny lanitra] fa tsy noho ny fitiavana. Tsy ho rava tanteraka ny hery miasa mangina avy amin'ilay mpamitaka na ho fongotra hatramin'ny fakany ny toe-tsaina mikomy; tsy maintsy navela ho tonga amin'ny fahamasahany ny ratsy. Mba hahasoa izao rehetra izao manontolo ary mandritra ny mandrakizay, dia tsy maintsy hovelarin'i Satana misimisy kokoa ireo foto-keviny ka ho hitan'ny voahary rehetra araka ny tena izy ny fiampangany ny fitondran'Andriamanitra sy ny fanjakany, ary tsy hisy hisalasala na oviana na oviana intsony ny amin'ny fahamarinana sy ny famindrampon Andriamanitra ary ny tsy fiovan'ny lal√†ny." - HM, tt. 509,510,515,516.


### FANONTANIANA hifanakalozan-kevitra


`1. Maro no mametra-panontaniana hoe: ahoana no nahatonga ny voary iray tsy manan-tsiny toa an'i Losifera hanota tamin'ny voalohany? Nahoana ny ota no "zava-miafina" sy "tsy hay hazavaina"? Ahoana no azo anazavana io fahotana voalohany io kanefa tsy manala tsiny na manamarina izany? Izany hoe, nahoana no mitovy amin'ny manamarina ny fahotana ihany ny manazava ny niaviany?`


`2. Nahoana no tsy nolevonin'Andriamanitra fotsiny i Satana mba tsy hisy intsony? Nahoana no "tsy maintsy navela ho tonga amin'ny fahamasahany ny ratsy"? Ahoana no mahatonga izany "hahasoa izao rehetra izao manontolo ary mandritra ny mandrakizay"?`


`3. Nahoana no zava-dehibe tokoa ny mahatakatra fa ny ady ifanaovan'Andriamanitra sy i Satana dia tsy resaka hery na tanjaka, fa karazany hafa? Tsy mahakasika ny fananan-kery io fifanandrinana io fa mahakasika ny toetra kosa; ahoana no mampitombina izany?`


`4. Raha takatrao ny toetran'ilay fifanandrinana lehibe dia ho hitanao fa ny fiainanao dia isehoan'izany fifanandrinana izany amin'ny endrika kely kokoa; amin'ny fomba ahoana? Ahoana no ahatsapanao ny maha-zava- misy io ady io na dia izao ankehitriny izao aza? Ahoana no tokony ho fihetsikao mba hanehoanao hoe miandany amin'iza marina ianao?`