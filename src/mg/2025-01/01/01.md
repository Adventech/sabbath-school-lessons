---
title:  TIA TSY VOZONANA ANDRIAMANITRA
date:   28/12/2024
---

> Velomin'ny Teniny : 2 Kor. 2 (6h29)


### TIA TSY VOZONANA ANDRIAMANITRA

### Hodinihina mandritra ny herinandro: 
Eks. 33:15-22: Hos. 14:1-4; Apok. 4:11; Jao. 17:24; Mat. 22:1-14; Jao. 10:17,18.

> <p>  Tsianjery: </p>
> "Hositraniko ny fiodinany, ho tia azy tsy vozonana Aho; Fa efa niala taminy ny fahatezerako."- Hôs. 14:4.

Na nanda an'i Jesõsy intelo araka ny efa nambaran'i Jesõsy mialoha aza i Petera (Mat. 26:34), dia tsy ireo fandavana ireo tsy akory no faran'ny tantara. Hoy i Jesõsy nanontany an'i Petera taorian'ny nitsanganany tamin'ny maty: "Moa ny fitiavanao Ahy mihoatra noho ny fitiavan'ireto?" Namaly i Petera hoe: "Eny, Tompoko; Hianao mahalala fa tia Anao aho. Dia hoy Izy taminy: Fahano ary ny ondrikeliko." Dia nanontany an'i Petera indray i Jesõsy: "Moa tia Ahy va hianao?" ary Petera namaly hoe: "Eny, Tompoko; Hianao mahalala fa tia Anao aho." Dia hoy i Jesôsy taniny: "Andraso ary ny ondriko." Kanefa nanontany fanintelony i Jesôsy hoe: "Moa tia Ahy va hianao?" Dia "nalahelo Petera, satria Izy nanao intelo taminy hoe: Moa tia Ahy va hianao? Ka hoy izy taminy: Tompoko, Hianao mahalala ny zavatra rehetra; fantatrao fa tia Anao aho." Dia hoy i Jesôsy taminy: "Fahano ary ny ondriko." - Jao. 21:15-17. Tahaka ny nandavan'i Petera Azy intelo no nanamboaran'i Jesõsy an'i Petera intelo miantoana tamin'ny alalan'ilay fanontaniana hoe: "Moa tia Ahy va ianao?"

Na mety tsy hitovy amin'ny an'i Petera aza ny toe-javatra iainantsika, dia iray ihany ny lesona ho antsika. Izany hoe, ny fanontaniana napetraki Jesõsy tamin'i Petera indrindra no fanontaniana farany apetrany amintsika koa amin'izao fotoana sy toerana misy antsika izao, "Moa tia Ahy va ianao?"

Miankina amin'ny famaliantsika izany fanontaniana izany ny zavatra rehetra.

_*Famerenana ny lesona ny sabata 04 Janoary._