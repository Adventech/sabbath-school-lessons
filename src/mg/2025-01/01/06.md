---
title:  NOHOMBOANA HO ANTSIKA
date:   02/01/2025
---

> Velomin'ny Teniny : 2 Kor. 7

Manasa ny yolona rehetra hanana fifandraisam-pitiavana Aminy Andriamanitra, saingy izay manaiky an-tsitrapo ny fanasany ihany no hisitraka ny vokany mandrakizay. Araka ny hita ao amin'ilay fanoharana momba ny fanasana fampakaram-bady dia maro tamin'ireo nantsoin'ny mpanjaka no "Isy nety ho avy" (Mat. 22:3).

Nanao izao teny izao tamin'alahelo | Kristy taloha kelin'ny nanomboana Azy tamin'ny hazo fijaliana: "Ry Jerosalema, ry Jerosalema, izay mamono ny mpaminany sy mitora-bato izay irahina ho aminao, impiry Aho no ta-hanangona ny zanakao, tahaka ny fanòmban'ny akoho ny zanany ao ambanin'ny elany, fa tsy nety hianareo!" - Mat. 22:37. Naniry hanangona azy i Kristy fa tsy nety izy ireo. Teny grika iray ihany (thelo), izay midika hoe: "maniry" no nentina nilazana ny fanirian'i Kristy hamonjy azy ireo ("ta-hanangona") sy ny tsy fetezan'izy ireo hovonjena ("tsy nety") (ary io teny grika io koa no nampiasaina ao amin'ny Mat. 22:3.)

Nanaiky nohomboana teo amin'ny hazo fijaliana ho an'ireo olona ireo sy ho antsika anefa i Kristy. Izany ka fitiavana mahatalanjona! Fahafatesana no mendrika ny olona noho ny fahotany, kanjo Andriamanitra mihitsy (tao amin'i Kristy) no nandoa ny saziny sy nanolotra vahaolana hahazoana mamitrana ny fihavanana eo amin'ny lanitra sy ny tany. Mbola manolotra hatrany ny fitiavany ho antsika koa Izy na dia tsy misy na inona na inona manery Azy hanao izany aza, afa-tsy ny sitrapony malalaka hanao izany.

`Vakio ny Jao. 10:17,18. Ampitahao amin'ny Gal. 2:20. Inona ny hafatra ho antsika ao amin'ireo andininy ireo?`

Hitantsika ao amin'ilay fanehoana faratampony ny fitiavan'Andriamanitra ny hazo fijaliana fa nanolotra an-tsitrapo ny tenany ho antsika i Kristy. "Fanapahan-keviny" ny nanoloran'i Kristy ny ainy. Tsy nisy nanaisotra ny ainy Taminy fa nafoiny an-tsitrapo izany, araka ny drafi-panavotana izay nifanekena tany an-danitra fony tsy mbola ary ny fanorenan'izao tontolo izao.

"Ny drafitry ny fanavotana antsika dia tsy noheverina taty aoriana, na nalamina taorian'ny nahalavoan'i Adama. Fanambarana ny 'zava-miafina, izay hatry ny fony fahagola' - Rôm. 16:25, izany. Famelabelarana ireo foto-kevitra izay niorenan'ny seza fiandrianan'Andriamanitra hatry ny fahagola izany. Hatramin'ny voalohany dia fantatr'Andriamanitra sy Kristy ny fivadihan'i Satana, sy ny fahalavoan'ny olona noho ny hery mamitak'llay mpihemotra. Tsy nibaiko ny hisian'ny fahotana tsy akory Andriamanitra, fa tazany mialoha ny fisiany, ka nomaniny izay ilaina hoenti-misetra io zava-doza mahatsiravina io. Lehibe indrindra ny fitiavany an'izao tontolo izao, ka nanao fanekena Izy hanome ny Zanani-lahy tokana 'mba tsy ho very izay rehetra mino Azy fa hanana fiainana mandrakizay' - Jao. 3:16." - IFM, t. 9, ed. 2023.
