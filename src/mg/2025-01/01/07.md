---
title:  Fianarana fanampiny
date:   03/01/2025
---

> Velomin'ny Teniny : 2 Kor. 8 (6h31)


"Ny haizin'ny hevi-diso momba an'Andriamanitra no manarona an'izao tontolo izao. Verin'ny olona ny fahalalana ny toetra amam-panahin'Andriamanitra. Diso ny fahazoana azy, ary diso ny fandraisana azy. Amin'izao fotoana izao dia misy hafatra avy amin Andriamanitra hotorina, hafatra hitondra fanazavana noho ny fahefana ananany sy famonjena noho ny heriny. Tsy maintsy hampahafantarina an'izao tontolo izao ny toetra amam-panahin Andriamanitra. Tsy maintsy hiely eo anivon'ny haizina ny fahazavan'ny voninahiny sy ny famindrampony sy ny fiantrany ary ny fahamarinany.


"Io no asa nosoritan'ny mpaminany Isaia ao amin'ny Soratra Masina: 'Ry Ziona, izay mitondra teny soa mahafaly ó, miakara any an-tendrombohitra avo; Ry Jerosalema, izay mitondra teny soa mahafaly ô, asandrato mafy mafy ny feonao, asandrato, fa aza matahotra; lazao amin'ny nny tananan'ny tanar Joda hoe: Indro Andriamanitrareo! Indro Jehovah Tompo ho avy amin'ny heriny, ka ny sandriny ihany no hanapaka: Indro, ny valim-pitia hatolony dia eny Aminy, ary ny valin'asa homeny dia eo anoloany.' - Isa. 40:9,10.


"Tokony hiteny amin'izao tontolo izao hoe: 'Indro, Andriamanitrareo' ireo izay miandry ny fiavian'ny Mpampakatra. Ny taratra farany avy amin'ny fahazavan'ny fahasoavana, ny hafatra farany mitondra famindrampo hoentina amin'ny taranak'olombelona, dia fanambarana ny toetra amam-panahy feno fitiavana. Tokony hampibaribary ny voninahiny ny zanak'Andriamanitra. Ny fiainan'izy ireo sy ny toetra amam-panahiny dia tokony hanambara izay efa nataon'ny fahasoavan'Andriamanitra ho azy.


"Tokony hamirapiratra amin'ny n'ny tenim-pahamarinana ary amin'ny asam-pahamasinana ny fahazavan'ilay Masoandron'ny Fahamarinana." - HF, tt. 434,435.


### FANONTANIANA hifanakalozan-kevitra


`1. Ratsy tokoa ny fiheverana an'Andriamanitra ho tsy misy, kanefa ratsy noho izany aza ny fieritreretana fa mankahala antsika Izy. Raha marina izany, ho toy ny ahoana re ity tontolo misy antsika ity e?`


`2. Araka ny hevitrao, nahoana no misy fahadisoan-kevitra lehibe momba ny toetran'Andriamanitra eto amin'izao tontolo izao ankehitriny? Amin'ny fomba ahoana no ahazoanao manampy ny hafa hahita mazava kokoa ny toetran'Andriamanitra fitiavana? Diniho sy ifanakalozy hevitra ny amin'izany.`


`3. Inona ny hafatra tokony hotorina ankehitriny momba ny toetran' Andriamanitra? Ahoana no hanazavanao izany hafatra izany amin'ny olona izay tsy mahafantatra tsara ny fitiavan'Andriamanitra? Inona ny porofo azonao aseho, izay manambara ny maha-zava-marina ny fitiavan'Andriamanitra sy ny toetrany feno fahatsarana?`


`4. Zavatra iray ny miresaka momba ny fitiavan'Andriamanitra, ary zavatra iray hafa ny maneho taratra izany fitiavana izany eo amin'ny fiainantsika. "Asam- pahamasinana" manao ahoana no mety haneho ny fitiavan'Andriamanitra amin'ny manodidina antsika?`