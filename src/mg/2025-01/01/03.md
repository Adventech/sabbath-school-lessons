---
title:  TIA TSY MISY FEPETRA
date:   30/12/2024
---

> Velomin'ny Teniny : 2 Kor. 4

Ahitana ohatra manaitra maneho ny fitiavan'Andriamanitra ny taranak' olombelona lavo ny tantaran'i Hosea. Nibaiko ny mpaminany Hôsea Andriamanitra hoe: "Andeha hianao maka vady izay efa tena janga sy zanaky ny fijangajangana; fa fatra-pijangajanga miala amin'i Jehovah ny tany." - Hôs. 1:2. Natao ho ohatra velona ny oha-piainan'i Hosea sy ny vadiny tsy mahatoky, ny amin'ny fitiavan'Andriamanitra ny vahoakany na dia tsy mahatoky sy nijangajanga ara-panahy aza ny Isiraely. Maneho ny fitiavan'Andriamanitra an- kalalahana ireo izay tsy mendrika izany akory io tantara io.

Imbetsaka tokoa mantsy ny vahoakan'Andriamanitra no nikomy Taminy na dia mahatoky sy tia azy ireo aza Izy. Hita ombieny ombieny ao amin'ny Soratra Masina ny fanoritsoritana an'Andriamanitra ho Ilay tia tsy misy fepetra ny vadiny izay tsy mahatoky. Fitiavana tanteraka sy mahatoky no nitiavany ny olony, kanjo nohamavoiny Izy ary nanompo sy nivavaka tamin'ny andriamani-kafa ireo. Nampalahelo an'Andriamanitra fatratra izany ary nahatapaka ny fifandraisana, izay toa tsy azo naverina tamin'ny laoniny.

`Vakio ny Hos. 14:1-4. Inona no ambaran'ireo andininy ireo momba ny Taharetan'ny fitiavan'Andriamanitra ny vahoakany?`

Taorian'ny fikomiana miverimberina nataon'ny vahoakany dia hoy Andriamanitra hoe: "Hositraniko ny fiodinany, ho tia azy tsy vozonana Aho". Nadika avy tamin'ny teny hebreo hoe nedabah ny hoe "tsy vozonana", izay manambara fa an-tsitrapo no anaovana izany. lo koa no teny ampiasaina ilazana ny fanatitra an-tsitrapo araka ny lalàn'ny fisoronana.

Maneho fanoloran-tena mahagaga sy fiantrana ny vahoakany Andriamanitra ao amin'ny bokin'i Hôsea sy ireo tantara maro ao amin'ny Soratra Masina. Na dia nijangajanga matetika tamin'ny andriamani-kafa aza izy ireo, ka toa tsy hay avitrana ny fihavanana notapahiny tao anatin'ny fanekena, dia an- tsitrapo no mbola itiavan'Andriamanitra azy ireo hatrany. Tsy mendrika ny hotiavin'Andriamanitra ny vahoaka; nolaviny ny fitiavan'Andriamanitra ary tsy manan-johitakyizany amin'Andriamanitra intsony izy. Mbola atolotr Andriamanitra azy ireo hatrany anefa ny fitiavany, tsy novozonana Izy fa sitrapony tanteraka ny ho tia. Misongadina manerana ny Soratra Masina ny fitiavan'Andriamanitra ny olona an-kalalahana, an-tsitrapo.

`Maro no mihevitra an'Andriamanitra ho tsy miraika ny amintsika, mpanapaka sy mpitsara lozabe. Ny sary hitantsika momba an' Andriamanitra eto anefa dia Izy nohamavoina sy nampalahelovina kanefa tia tsy misy fepetra an'llay vadiny tsy mahatoky. Ahoana no anovan'lzany ny fomba fijerinao an'Andriamanitra? Ahoana no anovan'izany ny fomba fijerinao ny fifandraisanao manokana amin'Andriamanitra?`