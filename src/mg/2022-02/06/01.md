---
title:  "ilay lehilahin'ny finoana"
date:   30/04/2022
---

### Hodinihina mandritra ny herinandro: 
Gen. 12; Isa. 48:20; Isa. 36:6,9; Jer 2:18; Gen. 13; Gen. 14; Heb. 7:1-10.

>><p> Tsianjery:</p> 
>"Finoana no naneken'i Abrahama, rehefa nantsoina, hiainga hankany amin'izay tany ho azony ho lova; ka dia niainga izy, nefa tsy fantany izay halehany." - Heb. 11:8.

### Fampidirana

Tonga eo amin'ny ivon'ny bokin'ny Genesisy isika ankehitriny. Ity ampahan-dahatsoratra eo afovoany ity (Gen. 12-22) no mitantara ny tantaran'i Abrahama; nanomboka tamin'ny fiantsoana voalohany nataon'Andriamanitra taminy manao hoe: lekh lekha,"Mandehana!" (Gen. 12:1) izay nahatonga azy nandao ny lasany mandra-pahatonga ny antso faharoa nataon'Andriamanitra indray hoe: lekh lekha, "Mandehana [mankanesa]!" (Gen. 22:2) izay nahatonga azy hamoy ny hoaviny (satria ao amin'ny zanany lahy ny fanantenan'ny hoaviny). Araka izany dia nifindrafindra hatrany i Abrahama; izany no antony niantsoana azy hoe "vahiny" (Gen. 17:8).

Teo amin'ny fivahiniany i Abrahama dia tsy nanana lasa intsony satria efa nilaozany izany; tsy tazany koa anefa ny hoaviny ary tsy fantany. Teo antenantenan'ireo antso anankiroa izay namaritra ny dia lavitry ny finoana nataony ireo dia nandre ny feon'Andriamanitra izy izay nanome toky azy, nanao hoe: "Aza matahotra" (Gen. 15:1). Ireo tenin'Andriamanitra telo ireo no nanamarika ny fizarana telon'ny fivahinianan'i Abrahama izay hianarantsika ao amin'ny lesona 6,7 ary ny 8.

Naneho ny ohatry ny finoana i Abrahama (Gen. 17:6) ary voarakitra ao amin'ny Soratra Masina hebreo fa lehilahin'ny finoana izy (Neh. 9:7,8). Ao amin'ny TT, izy no iray amin'ireo mpandray anjara ao amin'ny TT voatonona indrindra. Hojerentsika amin'ity herinandro ity ny anton' izany.

_*Famerenana ny lesona ny sabata 07 Mai._