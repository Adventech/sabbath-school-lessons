---
title:  "I Abrahama sy i Lota"
date:   03/05/2022
---

`Vakio ny Gen. 13:1-18. Inona no arnpianarin'io tantara io antsika momba ny lanjan'ny toetra?`

Niverina teo amin'izay nisy azy teo aloha i Abrahama, toy ny hoe fiviliana nampalahelo nandritra ny fotoana fohy rionja ny diany nankany Egipta. Nitohy indray ny tantaran'i Abrama miaraka amin'Andriamanitra, teo amin'izay niatoany, hatramin'ny niaingany voalohany ho any amin'ny Tany Nampanantenaina. Tao Betela no nijanonany voalohany (Gen. 13:3), tahaka izay nataony tamin'ny dia voalohany ho any amin'io tany io ihany (Gen. 12:3-6). Nibebaka i Abrama ary niverina tamin'ny "toetrany" teo aloha: Abrama, ilay finoana.

Hita sahady teo amin'ny fifandraisany amin'ny olona ny fiverenan'ny fifandraisany amin'Andriamanitra. Hita taratra teo amin'ny fomba namahany ny olana nisy teo aminy sy Lota zana-drahalahiny mikasika ny fampiasana ny tany izany. I Abrama mihitsy no nanoso-kevitra nitondra filaminana ka namela an' i Lota hisafidy voalohany (Gen. 13:9,10); fihetsika mitory fahalalahan-tanana sy hatsaram-panahy izany izay nampiseho ny tena toetrany marina.

Ny nifidianan'i Lota ny toerana tsara indrindra ho azy, ny tany lemaka azon-drano (Gen. 13:10,11), kanefa tsy nisy fieritreretana momba ny haratsiam-panahin'ireo olona hiara-monina aminy (Gen. 13:13), dia naneho ny toetrany tia harem sy zavatra materialy. Ny teny hoe "ho azy" dia mampahatsiahy antsika ireo olona velona talohan'ny Safodrano izay nanao safidy "ho azy" ihany koa (jereo ny Gen. 6:2).

Ny fihetsika nataon'i Abrama kosa dia maneho finoana. Tsy nifidy ny tany izy fa ny fahasoavan'Andriamanitra no nanolotra izany ho azy. Tsy tahaka an'i Lota i Abrama, fa tsy nanopy ny masony hitazana tany izy raha tsy nanome toromarika Andriamanitra (Gen. 13:14). Rehefa nisaraka tamin' i Lota i Abrama vao niteny taminy indray Andriamanitra (Gen. 13:14). Io no fotoana voarakitra fa nitenenan'Andriamanitra taminy hatramin'ny fotoana niantsoany azy tany Oran'ny Kaldeana. "Atopazy ny masonao, ka hatramin'ny tany itoeranao ity dia mitazàna mianavaratra sy mianatsimo ary miatsinanana sy miankandrefana; fa ny tany rehetra izay tazanao dia homeko anao ny taranakao mandrakizay."- Gen. 13:14,15. Araka izany, dia manasa an'i Abrama Andriamanitra mba "handeha" eo amin'io tany io ho fanehoana ny maha-azy izany. "Miaingà hianao, mandehana mitety ny tany, dia any amin'ny lavany sy any amin'ny sakany; fa homeko anao izy."- Gen. 13:17.

Nambaran'Andriamanitra mazava fa Izy, Jehôvah, no manome izany tany izany ho an'i Abrama. Fanomezana izany, fanomezana araka ny fahasoavana, izay tsy azon'i Abrama raha tsy amin'ny finoana ihany, dia ny finoana izay mitarika ho amin'm fankatoavana. Asan'Andriamanitra irery ihany ny mampisy ny zava-drehetra izay nampmantenainy an'i Abrama eto (jereo ny Gen. 13:14-17).

`| Ahoana no hianarantsika haneho fahalemem-panahy sy fahalalahan-tanana amin'ny hafa na dia tsy manao talaka izany amintsika aza izy ireo?`