---
title:  Ilay zanaky ny teny fikasana
date:   11/05/2022
---

Ilay tranga farany momba ny famorana dia nahakasika ny rehetra: tsy i Ismaela ihany fa izay lehilahy rehetra tao an-tranon'i Abrahama no noforana (Gen. 17:23-27). Miverina inefatra ilay teny hoe kol ra "rehetra". Tao anatin'izany tontolon-kevitra tsy manavaka izany no nisehoan'Andriamanitra tamin'i Abrahama ho fanamafisana ny teny fikasany momba ny hanomezany azy zanakalahy, dia i "Isaka" izany.

`Vakio ny Gen. 18:1-15 sy ny Rôm 9:9. Inona ny lesona momba ny fampiantranoam-bahiny azontsiko tsoahina avy amin'ny tomba nandraisan'i Abrahama ireo vahiny tonga teo aminy?`

Tsy voalaza mazava raha fantatr'i Abraharna ireo vahiny ireo na tsia (Heb. 13:2), na dia toa maneho aza ny fihetsiny fa Andriamanitra mihitsy no teo aminy. "Nipetraka teo ambaravaran'ny lainy izy, raha nafana ny andro" — Gen. 18:1; ary satria tsy dia misy vahiny mandalo loatra any an-tany efitra, dia azo inoana fa naniry hihaona amin' izy ireny i Abrahama. Nihazakazaka nitsena ireo lehilaly ireo i Abrahama (Gen. 18:2), na dia efa 99 taona aza. Adonai no niantsoan' i Abrahama ny anankiray tamin'ireo vahiny ireo, na "Tompo" (Gen. 18:3), izay anarana fampiasa ilazana an'Andriamanitra (Gen. 20:4, Eks. 15:17). Niolomay izy nikarakara sakafo ho azy ireo (Gen. 18:6,7). Nijoro teo anilan' izy ireo i Abrahama, vonona ny hanompo raha sendra misy ilain' ireto vahiny ireto (Gen. 18:8). Nanjary ohatra faka tahaka momba ny fampiantranoam-bahiny ny fihetsika nasehon'i Abrahama nanoloana ireto vahiny avy any an-danitra ireto (Heb. 13:2). Nampisy filôzôfian'ny fandraisam-bahiny io fanajana nasehon'i Abrahama io raha ny marina. Ny fihetsika tsara na fahalalam-pomba fotsiny ny fanehoana fanajana sy fikarakarana ny vahiny. Asongadin'ny Baiboly fa adidy ara-pivavahara izany, dia toy ny atao amin'Andriamanitra mihitsy (Ampitahao amin'ny Mat. 25:35-40).

Tsy araka ny mety hanampoizana azy fa ireo olona noana sy mahantra indray no manondro kokoa an'Andriamanitra fa tsy ireo izay malala-tanana manampy azy ireny. Etsy andanin'izany, ny fidiran'Andriamanitra eo amin'ny sehatra misy ny olombelona dia maneho ny  fahasoavany sy ny fitiavany ny taranak'olombelona. Manambara mialoha an'i Kristy io fisehoan'Andriamanitra io, Izay nandao ny lanitra fonenany ka tonga olombelona mpanompo mba hahazoany mamonjy azy (Fil. 2:7,8). Ity fisehoan'Andriamanitra ity dia porofon'ny maha-azo antoka ny teny fikasany (Gen. 18:10). Hitany (hitan'Andriamanitra) i Saraha, izay niafina "teo ivohon'llay niteny" (Gen. 18:10), ary fantany ny tao an-tsainy lalina (Gen. 18:12). Fantany fa nihomehy i Saraha ary tao anatin'ny teny farany nataon'Andriamanitra ny teny hoe "nihomehy". Ny fisalasalan'i Saraha no nanjary fomba nanatanterahan'Andriamanitra ny teniny.

`Saintsaino ny amin'ny hoe "ireo olona noana sy mahantra indray no manondro kokoa an'Andriamanitra fa tsy ireo izay malala-tànana manampy azy ireny". Nahoana no zava-dehibe ny tsy hanadinoantsika izany?`