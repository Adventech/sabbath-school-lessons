---
title:  Fianarana fanampiny
date:   13/05/2022
---

**Vakio "Ny lalàna sy ny fanekena", ao amin'ny PM, tt. 361-365.**

Tokony handrisika antsika hivavaka ho an'ny ratsy fanahy ny fangatahana feno faharetana sy fikirizana nataon'i Abrahama ho an'ny mponin'i Sôdôma (Gen. 18:22-33), na dia toa mpanota tsy misy azo antenaina intsony aza izy ireny. Ankoatra izany, "manova zavatra" tokoa ny hoe: mihaino sy mamaly an'i Abrahama nikiry nangataka Andriamanitra, ary vonona ny hamela heloka noho amin'ny olo-marina "folo" monja; araka ny asongadin'i Gerhard Hasel hoe:

"Misy fiovana lehibe tokoa, fa raha ny fisainan'ny besinimaro fahiny dia izay tsy manan-tsiny no sazina ao anatin'ny fiarahamonina anankiray meloka. Eto kosa, ny fisian'ny olom-bitsy marina ao anatin'ilay fiarahamonina dia mety hitondra fiarovana ho an'izy rehetra. Fanavaozana goavana no entin'izany Noho ny fahamarinan'i Jehôvah [tsedagah], dia ho namela ny helok'ilay tanàna ratsy fanahy Izy noho ny amin'ireo olom-bitsy sisa marina ireo. Voazava amin'ny fomba mivelatra tokoa io lohahevitra io ao amin'ny fanambaran'Ilay Mpanompon'i Jehôvah izay miasa ho famonjena ny maro '". - Gerhard F. Hasel, The Remnant: Idea From Genesis to P to Isaiah, edisiona faha-3 (Berrien Springs, MI: Andrefdrews University 1980), tt. 150,151.

"Ny nahatonga an'i Abrahama nitalaho fatratra toy izany, dia noho ny fitiavany ireo fanahy izay ho very. Ny faniriany hamonjy  ny mpanota dia nahery lavitra noho ny fankahalany ny fahotana mahatsiravina vitan'ilay tanàna ratsy fanahy. (..) Voahodidin'ny olona izay mizotra ho amin'ny fandringanana, toy ny olona tany Sodoma fahizay isika. Isan'andro isan'andro, dia mikatona eo amin'ny fiainan'ny olona sasany ny varavaram-pahasoavana; isan'ora isan'ora, dia misy olona izay mameno mitafotafo ny kapoaky ny faharatsiany. Koa aiza izay mba feo hananatra azy ireny handositra ny loza manandindona azy? Aiza izay tanàna hitsotra  hanavotra azy tsy ho tratran'ny fahafatesana? Aiza ireo mpifona amin'Andriamanitra mba hitalaho amin'ny fanetren-tena mafana sy finoana maharitra ho an'ny olom-bery? Ny toe-tsain'ny Mpamonjy no toe-tsaina nanetsika an'i Abrahama. Ny Zanak'Andriamanitra no Mpanalalana lehibe ho an'ny mpanota. Izy izay efa efa nandoa ny avotry ny fanahin'olombelona no mahalala ny hasarobidin'ny fanahin'olona." — PM, tt. 121,1

### FANONTANIANA HIFANAKALOZAN-KEVITRA:

`1. Ny avana sy ny famorana ihany no antsoina hoe "famantarana ny ny fanekena". Inona no mampitovy sy mampiavaka ireo fanekena roa ireo?`

`2. Andriamanitra no niantso an'i Abrahama, ary voatonona matetikatika ao amin'ny TV izy ho toy ny ohatra maneho ny atao hoe miaina amim-pinoana; ne; na izany aza anefa dia nisy fotoana nisalasalany ihany. Inona avy no tokony hianara iarantsika na tsia avy amin'ny ohatra nasehony?`

`3. Misy olona sasany tsy miombon-kevitra amin'ny hoe hanasazy ireo very Andriamanitra. Milaza izy ireo fa mifanohitra amin'ny maha-fitiavana an'Andriamanitra izany. Ho antsika izay mino fa hosazin'Andriamanitra tokoa ireo very, ahoana no hamaliantsika ny hevitra mifanohitra amin'izany? `