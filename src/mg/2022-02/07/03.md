---
title:  "Ny fisalasalan'i Abrahama"
date:   09/05/2022
---

`Vakio ny Gen. 16:1-16. Midika inona ilay fanapahan-kevitr'i Abrahama hiaraka amin'i Hagara na teo aza ny teny fikasana efa nomen'Andriamanitra azy? Amin'ny tomba ahoana no anehoan'ireo vehivavy roa ireo karazana finoana anankiroa (Gal. 4:21-31)?`

Rehefa nisalasala i Abrama (Gen. 15:2) dia nanome toky azy mazava tsara Andriamanitra fa hiteraka zazalahy izy. Mbola tsy nanan-janaka ihany anefa izy 10 taona taorian'izany. Toa very ny finoany na dia taorian'ilay faminaniana lehibe farany nataon'andriamanitra aza; tsy nino intsony izy fa mbola mety hanan-janaka amin'i Saray. Rehefa nahatsiaro ho kivy i Saray dia nanapa-kevitra ka nampirisika an'i Abrama hanaraka ny fomba fanao tamin'izany andro izany, tany Proche-Orient fahiny, dia ny haka vehivavy hatao "kibo indramina". I Hagara andevovavin'i Saray no notendrena ho amin'izany. Nahomby tokoa ilay izy. Toa mandaitra kokoa ny paikadin'ny olombelona noho ny finoana ny teny fikasan'Andriamanitra. Mampahatsiahy ny tantaran' i Adama sy i Eva tao amin'ny saha Edena ny fitantarana ny fifanciraisan'i Saray sy i Abrama. Misy lohahevitra maromaro iombonan'ireo tantara roa ireo (maka fanapahan-kevitra i Saray, tahaka an'i Eva; i Abrama kosa milefitra, toa an'i Adama), ary koa matoanteny sy fehezan-teny itoviany ("nihaino ny feon'ny vadinao"/"neken'i Abrama ny tenin' i Saray"; "nanotazany nomeny"/"nalain'i Saray nomeny"). Ireo fitoviana ireo dia maneho ny tsy fankasitrahan'Andriamanitra izany fitondran-tena izany.

Nentin'ny ap么st么ly Paoly nanazava ny momba ny asa sy ny fahasoavana io tantara io (Gal. 4:23-26). Ao amin'ireo tantara anankiroa dia mitovy ny vokany: ny fahafaham-po vetivety ateraky ny asan'ny olombelona ivelan'ny sitrapon'Andriamanitra dia mitarika ho amin'ny olana ho avy. Mariho fa tsy teo Andriamanitra nandritra ilay fotoana manontolo nakan'izy ireo ny fanapahan-keviny. Miresaka momba an'Andriamanitra i Saray saingy tsy miresaka Aminy mihitsy, ary Andriamanitra koa tsy miresaka amie' izy ireo. Manaitra io tsy fanatrehan'Andriamanitra io, indrindra aorian'ilay toko teo aloha izay ahitana mazava ny fanatrehany. Avy eo dia niseho tamin' i Hagara Andriamanitra, saingy taorian'ny nandaozany ny tranon'i Abrama. Izany fisehoana tsy nampoizina izany dia manambara fa na dia manao Azy ho tsy misy aza ny olombelona eo am-panaovana ny asany, dia eo mandrakariva Anciriamanitra. Ilay hoe "Anjelin'i Jeh么vah" (Gen. 16:7) dia matetika anarana ilazana an'i Jeh么vah, YHWH, (jereo ny Gen. 18:1,13,22). Andriamanitra indray no manapa-kevitra eto ka manambara amin'i Hagara fa hiteraka zazalahy izy, ary Isimaela no anarany, izay midika hoe mihaino Andriamanitra (Gen. 16:11). Toa maneso ny fiafaran'ny tantara amin'ny "fihainoana" (shama), izay mampahatsiahy ilay fihainoana tany am-boalohany, rehefa "nihaino (shama) an'i Saray i Abrama." - Gen. 16:2 (DIEM).

`Nahoana no mora amintsika tokoa ny manao fahadisoana tahaka ny ataon'i Abrahama eto?`