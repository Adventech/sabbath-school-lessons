---
title:  Andriamanitra no hahita
date:   16/05/2022
---

`Vakio ny Gen. 22:8,14,18. Ahoana no nanatanterahan'Andriamanitra ny teny fikasany fa Izy no hahita? lnona no nomeny?`

Valinteny mahaliana no nomen'i Abrahama rehefa nanontany momba ny biby atao fanatitra i Isaka: "Andriamanitra no hahita izay ondry hatao fanatitra odorana"- Gen. 22:8. Azo adika tahaka izao anefa ny endriky ny matoanteny hebreo: "Andriamanitra no hanolotra ny tenany tahaka ny zanak'ondry". Ny matoanteny "manome" [DIEM] (yir'eh lo) dia ampiasaina ilazana ny hoe "manolotra ny Tenany" (na koa adika ara-bakiteny hoe "mahita ny Tenany").

Ny ivon'ny drafi-pamonjena no aseho antsika eto; Andriamanitra mihitsy no niaritra ny fahoriana sy nitondra ho an'ny tenany ny famaizana noho ny fahotantsika!

Vakio ny Jao. 1:1-3 sy ny R么m. 5:6-8. Ahoana no anampian'ireo andalan-teny ireo antsika hahatakatra ny zava-nitranga teo amin'ny hazo fijaliana, izay naseho mialoha tao amin'ny fanatitra natao teo an-tendrombohitr'i Moria?

Teo an-tendrombohitra Moria, taloha lavitry ny hazo fijaliana, dia efa nanondro an'i Jes么sy ilay ondrilahy natao fanatitra izay "voasangazotry ny kirihitr'ala ny tandrony"- Gen. 22:13. Izy no ilay "hita" eto, araka izay nohazavain' i Abrahama ao aoriana kely hoe: "any an-tendrombohitra no hisehoan'i Jeh么vah"- Gen. 22:14. I Jes么sy mihitsy aza no nanondro ny teny faminaniana nataon' Abrahama eto, rehefa nanao izao teny mifamaly amin'ny tenin'i Abrahama izao Izy: "Ravoravo Abrahama rainareo hahita ny androko; ary nahita izy ka faly" - Jao. 8:56.

"Raha nanome baiko an'i Abrahama Andriamanitra mba hamono ny zanany, dia tsy ho fizahan-toetra ny finoany fotsiny izany, fa mba hanehoana indrindra koa tamin 'ilay patriarika ny tena votoatin'ny Filazantsara. Ireo andro manjombona feno tebiteby sy horohoro izay lalovany, dia nanampy azy hahatakatra, - dia araka izay zavatra tsapan'ny tenany, - ny halehiben'ny fahoriana izay niaretan'Andriama-nitra ho fanavotana ny olombelona."- PM, t. 137.

`Ahoana no anampian'ny toe-javatra eto antsika hahatakatra bebe kokoa ny zava-nitranga teo amin'ny hazo fijaliana sy ny fahoriana niaretan'Andriamanitra noho ny amintsika? lnona no tokony hasetrintsika izay nataony ho antsika? `