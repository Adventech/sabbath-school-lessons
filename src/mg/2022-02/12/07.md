---
title:  Fianarana fanampiny
date:   17/06/2022
---

**Vakio ny fizarana "I Josefa tany Egipta", toko faha-20 sy "I Josefa sy ny rahalahiny", toko faha-21 ao amin'ny PM.**

"Fahoriana nangidy tamin'ireo zanaka lahin'i Jakoba tokoa ny nihazonana azy ireo tao an-tranomaizina nandritra ny telo andro. Naneho taratra ny zava-dratsy nataon'izy ireo tamin'ny lasa izany, indrindra fa ny haratsiam-panahiny tamin'i Josefa. Fantatr'izy ireo fa raha voaheloka ho mpitsikilo izy dia tsy afaka hitondra porofo hanadiovana ny tenany ka tsy maintsy ho faty avokoa na hatao andevo. Tsy nino izy fa hahavita handresy lahatra an-drainy handefa an'i Benjamina ny ezaka ataon'ny iray amin'izy ireo, taorian'ny fahafatesana nahatsiravina nihatra tamin'i Josefa araka izay noheverin-drainy. Namidiny ho andevo i Josefa ka natahotra izy ireo andrao Andriamanitra mikasa ny hamaly azy amin'ny alalan'ny fampahoriana azy ho andevo. Fantatr'i Josefa anefa fa ory hanina ny rainy sy ny mpianakavin'ireo rahalahiny ary resy lahatra izy fa efa nibebaka ny amin'ny ratsy nataony taminy ireo rahalahiny ka tsy hanao tahaka izany amin'i Benjamina."- SG, b. 3, tt. 155,156.

"Faly i Josefa. Nizaha toetra ireo rahalahiny izy ary hitany teo amin'izy ireo ny voan'ny tena fibebahana tamin'ny fahotana nataony."- SG, b. 3, t. 165.

### FANONTANIANA HIFANAKALOZAN-KEVITRA:

`1. Saintsaino ao amin'ny kilasy ny fanontaniana ao amin'ny faran'ny fizarana Alakamisy. Araka ny hevitrao, moa ve I Josefa ho naneho fahasoavana tamin'ireo rahalahiny raha toa tsy tsara ny fiafaran'ny tantarany? Tsy azontsika antoka ny amin'izany, kanefa inona ireo teboka ao amin'ny tantaran'i Josefa iray manontolo izay maneho amintsika ny toetrany, izay mety hanazava ny maha-olona malemy fanahy azy?`

`2. Toy ny mpialoha l√†lana an'i Kristy sy izay nolalovany ny fahitana an'i Josefa. Amin'ny fomba ahoana?`

`3. Nizaha toetra ireo rahalahiny I Josefa. Fomba manao ahoana koa no izahan'Andriamanitra toetra antsika tahaka izany? `

`4. Na dia an-taonany maro taty aoriana aza dia tsapan'ireo rahalahin'i Josefa ny heloka nataon'izy ireo taminy. Inona no ampianarin'izany antsika momba ny herin'ny fahatsiarovon-tena ho meloka? Na dia azontsika atao aza ny hahazo famelan-keloka sy handray izany avy amin'Andriamanitra, ahoana no ianarantsika hamela ny helotsika na toy ny ahoana aza ny tsy fahamendrehantsika handray izany famelan-keloka izany? `