---
title:  "Josefa, ilay andrianan'i Egipta"
date:   11/06/2022
---

### Hodinihina mandritra ny herinandro: 
Gen. 41:37-46; 1 Mpanj. 3:12; Gen. 42; Rom. 5:7-11; Gen. 43; Gen. 44; Gen. 45.

> ><p> Tsianjery:</p> 
>"Ary hoy indray Farao tamin'i Josefa: Indro, efa nanendry anao hanapaka ny tany Egypta rehetra aho."- Gen. 41:41.

### Fampidirana

Tonga mpanapaka ao Egipta i Josefa ankehitriny ary hiankohoka eo anatrehany ireo rahalahiny kanefa tsy hahafantatra azy akory amin'izany (Gen. 42). Hampietry ny tenany ireo rahalahiny ireo rehefa hoteren'i Josefa hiverina miaraka amin'i Benjamina (Gen. 43); ary rehefa natahorany hotandindomin-doza ny amin'i Benjamina (Gen. 44) - dia nitalaho famindrampo teo anatrehan'ity lehilahy mahery ity izy ireo, izay noraisiny ho "tahaka an'i Farao". Rehefa hampahafantatra ny tenany amin'ireo rahalahiny i Josefa amin'ny farany dia ho takatr'izy ireo fa na dia eo aza ny zavatra nataony dia namboarin'Andriamanitra hitondra soa izany rehetra izany.

Mahaliana fa ireo toe-javatra nifandimby ireo, izay tokony ho niresahana ny fahombiazan'i Josefa, dia niresahana bebe kokoa aza momba ny fibebahan'ireo rahalahiny. Ny nandehanan'izy ireo nandroso sy niverina avy teo amin'i Josefa ho any amin-drainy sy ny zava-tsarotra nosetrainy dia nahatonga azy hahatsiaro ny fihetsika feno haratsiam-panahy nataony tamin'i Josefa sy tamin-drainy, ary tsapany ny helony teo anatrehan'Andriamanitra. Tahaka ny fitsaran'Andriamanitra no niheveran'ireo rahalahin'i Josefa izany fanandramana manontolo izany. Ny famaranana izay tena mampihetsi-po tokoa anefa dia nitondra ranomasom-pifaliana ho an'ny rehetra. Mifono hafa-pamelan-keloka ho azy ireo koa izany na dia teo aza ny asa ratsy tsy azo hamarinina nataony.

_*Famerenana ny lesona ny sabata 18 Jona._