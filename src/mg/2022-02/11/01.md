---
title:  "I Josefa, ilay mpivaofy nofy"
date:   04/06/2022
---

**Hodinihina mandritra ny herinandro:** 
Gen. 37; Mat. 20:26,27; Asa. 7:9; Gen. 38; Gen. 39; Gen. 40:1-23; 41:1-36.

> ><p> Tsianjery:</p> 
>"Dia niresaka hoe izy: Indro, tamy ilay mpanonofy" â€” Gen. 37:19.

### Fampidirana

Ny tantaran'i Josefa (Gen. 37-50) no mameno ny ampahany farany amin'ny bokin'ny Genesisy, manomboka amin'ilay nofiny voalohany tao Kanana (Gen. 37:1-11) ka hatramin'ny fahafatesany tao Egipta (Gen. 50:26). Raha ny marina dia i Josefa no mibahan-toerana indrindra ao amin'ny bokin'ny Genesisy raha oharina amin'ireo patriarika hafa. Anankiray amin'ireo zanakalahin'i Jakoba ihany i Josefa, kanefa patriarika lehibe no anehoan'ny bokin'ny Genesisy azy, toa an'i Abrahama, Isaka, ary i Jakoba.

Araka ny ho hitantsika dia manasongadina ireto fahamarinana roa momba an'Andriamanitra ireto ny fiainan'i Josefa: voalohany, manatanteraka ny teny fikasany Andriamanitra; faharoa, azon'Andriamanitra avadika ho soa ny ratsy.

Amin' ity herinandro ity isika dia hifantoka amin'ny voalohandohan'ny fiainan'i Josefa. Izy no zanakalahy tian'i Jakoba indrindra, izay nomena ilay anaram-bositra maneso hoe ba'al hakhalomot, na "mpanonofy?" (Gen. 37:19), izay midika ara-bakiteny hoe: "mpivaofy nofy", izany hoe manam-pahaizana manokana momba ny nofy. Nifanaraka taminy tokoa io anarana io satria tsy vitan'ny nahazo sy nahatakatra ary nahay nanazava ireo nofy ara-paminaniana fotsiny izy fa nahatanteraka izany teo amin'ny fiainany koa. Ho hitantsika misongadina ao amin'ireo toko ireo indray ny fitantanan'Andriamanitra na dia eo aza ny faharatsian'ny fon'ny olombelona.

_*Famerenana ny lesona ny sabata 11 Jona._