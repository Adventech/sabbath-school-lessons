---
title:  "Korontana eo anivon'ny ankohonana"
date:   05/06/2022
---

Nonina tao amin'ilay tany ihany i Jak√¥ba nony farany. "Mpivahiny" ihany i Isaka tao, fa i Jakoba kosa, araka ny voasoratra, "dia nonina (...) tany amin'ny tany Kanana" (Gen. 37:1). Kanefa tamin' io fotoana io indrindra, raha nanorim-ponenana teo izy, no nanomboka ny olana. Avy tao amin'ny ankohonany no nipoiran'izany tamin'ity indray mandeha ity. Tsy mahakasika ny fakana ny tany izany na ny fampiasana fantsakana, fa tena resaka ara-panahy mihitsy.

`Vakio ny Gen. 37:1-11. Inona ny zava-niseho teo amin'ilay ankohonana ka nahatonga ireo rahalahin'i Josefa hankahala azy toy izao?`

Hitantsika hatrany am-boalohany fa nanana fifandraisana manokana tamin'ny rainy i Josefa, ilay "zanaky ny fahanterany" (Gen. 37:3) izay "tian 'Isiraely mihoatra noho ny zanany rehetra" (Gen. 37:4). "Nampanao akanjo lava mitsipitsipika misy tanany ho an'i Josefa" mihitsy aza izy (Gen. 37:3), dia fiakanjon'ny zanaky ny mpanjaka (2 Sam. 13:18). Nanambara ny faniriana niafina tao am-pon'i Jakoba izany, dia ny hanandratra an'i Josefa lahimatoan'i Rahely, hanomezana azy ny fizokiana.

Tanteraka ny fanirian'i Jakoba taty aoriana satria azon'i Josefa ihany fizokiana nony farany (1 Tant. 5:2). Tsy mahagaga, noho izany, raha nankahala azy fatratra ireo rahalahiny ka tsy nahay niresaka taminy tamim-pitoniana (Gen. 37:4).

Ankoatra izany, notantarain'i Josefa tamin'ny rainy avokoa izay toetra tsy mety rehetra asehon'ireo rahalahiny ireo (Gen. 37:2). Iza moa no ho tia olona mpitati-bolana?

Koa rehefa nitantara ny nofiny  i Josefa, izay nampiseho fa hanandratra azy ho ambony kokoa noho ny rahalahiny Andriamanitra, ka hiondrika eo anoloany ireo rahalahiny ireo, dia nahatonga ireto farany hankahala azy bebe kokoa izany. Voamarina mihitsy aza ny maha-ara-paminaniana ilay nofiny satria niverina indroa izany (Jereo ny Gen. 41:32). Na nananatra ity zanany ity teo imason'ny rahalahiny aza i Jakika (Gen. 37:10), dia nitaclidy day nofy, nisaintsaina mikasika ny hevitr' izany sy ny ho fahatanterahany (Gen. 37:11 ). Izany hoe, nihevitra i Jakika tao anatiny tao fa mety hisy dikany ihany izany nofy izany. Marina tokoa izany, na dia tsy takany aza ny heviny tamin'io fotoana io.

`Vakio ny Mat. 20:26,27. Inona ny foto-kevitra manan-danja lehibe hita eto, ary ahoana no ampiharantsika izay ampianarin'ireo andininy ireo eo amin'ny fiainantsika?`