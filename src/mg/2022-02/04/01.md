---
title:  Ny Safodrano
date:   16/04/2022
---

### Hodinihina mandritra ny herinandro: 
Gen. 6: 13-22; 7:1-10; 2 Pet. 2:5-9; Gen. 7; Rom. 6:1-6; Sal. 106:4; Gen. 8; Gen. 9:1-17.

>><p> Tsianjery:</p> 
> "Fa tahaka ny andron'i Noa, dia ho tahaka izany koa ny fihavian'ny Zanak'olona." - Mat. 24:37.

### Fampidirana

" Ary hitan'i Jehôvah  fa be ny faharatsian'ny olona tambonin'ny tany, ka izay fisainana rehetra avy amin'ny fony dia ratsy ihany mandritra ny andro." - Gen. 6:5. Mitondra ny mpamaky hisaina indray ireo dingana tsirairain'ny famoronana nataon'Andriamanitra tany am-piandohana ny matoanteny hoe "hita" (Gen. 6:5). Saingy ny hitan'Andriamanitra ankehitriny dia tsy tov "tsara", fa rà, "ratsy" (Gen. 6:5). Tahaka ny hoe nanenina noho ny namoronany ny tany, izay feno rà ankehitriny, Andriamanitra (Gen. 6:5).

Misy singa mandrafitra ny famonjena koa anefa ao anatin'ny fanenenan'Andriamanitra. Hita taratra ao amin'ny anarana hoe Nôa (Noakh), izay midika hoe "fampiononana"(Gen. 5:29), ny teny hebreo ilazana ny hoe "malahelo" (nakham). Araka izany dia misy lafiny roa ny valintenin'Andriamanitra eo anatrehan'ny faharatsiam-panahin'ny olona: hita ao ny famaizana ara-drariny izay mitarika ho amin'ny fandringanana ny sasany; mampanantena fampiononana sy famindrampo izay mitondra famonjena ho an'ny hafa koa anefa izany.

Efa re tao amin'ny tantaran'i Kaina sy Abela/Seta izany "feo roa" izany, ary niverina indray tamin'ny alalan'ny tsy fitovian'ireo taranaka roa, ny an'i Seta (ireo "zanak'Andriamanitra") sy ny an'i Kaina (ireo "zanaky ny olona"). Henontsika indray izany ankehitriny raha manavaka an'i Noa amin'ireo olona hafa rehetra Andriamanitra.

_*Famerenana ny lesona ny sabata 23 Aprily._