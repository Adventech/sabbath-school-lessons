---
title:  Fianarana fanampiny
date:   24/06/2022
---

**Vakio "I Josefa sy ny rahalahiny", PM, toko faha-21.**

"Sarin'ny fiainan Jesôsy Kristy ny fiainan Josefa. Noho ny fialonan 'ny rahalahiny azy no nivarotany azy ho andevo ary izany no tetika noheverin 'izy ireo fa hisakanana azy tsy ho tafasandratra amboniny. Nony namidiny ho babo tany Egypta izy dia nino izy rehetra fa tsy misy hatahorana intsony ny amin 'izay nofiny. Andriamanitra anefa nitarika ny toe-javatra rehetra ka izay zavatra nialany mafy indrindra no niseho. Dia toy izany koa, ny mpisorona sy ny loholona teo amin'ny Jiosy dia nialona an'i Jesosy ka nampamono Azy noho ny tahony fa sao dia ho tonga Mpanjaka Izy noho ny fankasitrahan'ny vahoakc, Azy. Kanjo, izany zavatra nataon 'izy ireo izany indrindra no isan'ny nahatonga an 'i Kristy ho Mpanjaka.

Tsy isalasalana fa noho ny nitoerany tany Egypta no nahatonga an 'i Josefa ho mpamonjy ny ankohonan-drainy. Izany anefa tsy nampihena ny hadisoan 'ny rahalahiny. Toy izany koa, ny nanomboana an 'i Kristy teo amin'ny hazo fijaliana dia nahatonga Azy ho Mpamonjy izao tontolo izao sy ho Mpanavotra ny taranaka very. Nefa tsy nampihena ny faharatsian 'ray heloka bevava nataon'ireo mpamono an 'i Jesôsy ny nampiasan 'Andriamanitra izany ho voninahiny sy ho fanasoavana ny olom-bonjena.

"Toy ny nivarotan'ny rahalahiny an 'i Josefa no nivarotan 'ny mpianany anankiray an 'i Jesosy Kristy tamin 'ny fahavalony lozabe indrindra. Josefa, noho ny fahadiovany dia notenenina ratsy sady nampidirina tao an-tranomaizina. Dia toy izany koa Jesosy, noho ny fiainany masina sy lavitry ny fitiavan-tena, (fiainana masina manameloka ny fahotana), dia notsiratsiraina sy nolavin'ny olona, ary farany, nohelohina noho ny fiampangana nataon'ny vavolombelona mandainga. Farany, ny faharetana sy ny fahalemem-panahy nasehon'i Josefa teo anatrehan 'ny tsy fahamarinana sy ny fampijaliana rehetra, ny fahavononany hamela heloka, ny fahalalaham-pony tamin 'ny rahalahiny, dia samy tandindon 'ny fahanginana sy ny toe-tsaina ambony izay nentin Kristy niaritra ny fihetraketrahana sy ny famelezan'ny ratsy fanahy Azy, sady maneho koa ny famelan-keloka natolony ireo mpamono Azy, sy mbola atolony koa ho an 'izay rehetra manatona Azy sy miaiky nyfahotany ary rnangataka famindrampo Aminy." — PM, t. 225.

### FANONTANIANA HIFANAKALOZAN-KEVITRA:

`1. Raha vao maty i Jakoba dia natahotra ireo rahalahin'i Josefa fandrao hamaly faty izy. Inona no ambaran'izany amintsika mikasika ny fahatsiarovan-tens ho meloka Izay mbola tao anatin'izy ireo? Inona no ampianarin'ny fihetsik'i Josefa antsika momba ny famelan-keloka?`

`2. Inona lhany koa no hitanao fa itovian'ny fiainan'i Josefa sy ny flainan'i Jesôsy?`

`3. Saintsaino ny hoe: na dia mahalala tsara ny hoavy aza Andriamanitra, dia malalaka hatrany isika eo amin'ny safidy tiantsika atao. Ahoana no ampifandraisantsika ireo hevitra roa ireo?`