---
title:  "Nonina tao Egipta i Jakôba"
date:   20/06/2022
---

Mahaliana tokoa fa na efa notantaraina Jakoba avokoa aza ny momba an'i Josefa izay mbola velona tany Egipta, dia nomen'Andriamanitra "fahitana nony alina" ihany i Jakoba (Gen. 46:2) izay mandidy azy ireo hiala. Nandao ny Tany nampanantenaina ho any Egipta i Jakoba. Tatiy aoriana
dia nanjary nanehoana ilay toerana tokana tsy tian'ny vahoakan'Andriamanitra haleha i Egipta (Deo. 17:16).

`Vakio ny Gen. 47. Inona avy ireo fahamarinana sy foto- kevitra ara-panahy hitantsika ao amin'io tantara io?`

"Dia nitondra dimy avy tamin'ny rahalahiny i Josefa mba hasehony an'i Farao sy mba hahazo avy aminy ny tany izay honenany. Noho ny fankasitrahan 'ny mpanjaka ny soa nataon Josefa, dia nanam-pikasana ny mpanjaka hanome asa eo amin'ny fanjakany ny sasany tamin'ny rahalahiny. Nefa noho ny fitiavan Josefa ny fanompoana an'i Jehovah, dia tiany ny hiaro ireo rahalahiny ireo tsy ho azon'ny fakam-panahy fahita ao amin'ny lapa jentilisa; koa nanoro hevitra azy izy mba hilaza eo anatrehan 'ny mpanjaka ny raharaha mahazatra azy. Dia nanaraka izany torohevitra izany izy rehetra sady nilaza koa fa hivahiny ihany izy ireo fa tsy honina amin'ny tany; izany no nolazainy mba hahazoany mandeha araka izay tiany. Dia nomeny azy honenany araka ny tenin'i Farao, `ny tany tsara indrindra' teo amin'ny tany Egypta, dia ny tany Gosena izany." — PM, tt. 217,218.

Tamim-pahendrena koa no nampirisihan'i Farao ireto mpivahiny ireto mba hanan-draharaha atao (Gen. 47:3), mba tsy ho tonga mpangataka izy ireo ka hivelona amin'izay tian'ny tompony homena azy fotsiny. Nanontany azy ireo momba izany i Farao mba hahatamana azy ao anatin' ilay tontolo vaovao nisy azy. Nirin'i Farao fatratra koa ny hampiasa ny fahaizan' izy ireo ka nanoso-kevitra mihitsy izy mba hanompoan'izy ireo azy ka ho "lehiben'ny mpiandry ny omby aman-ondriny" (Gen. 47:6).

Avy eo, voalaza fa "nitso-drano an'i Farao i Jakoba" - Gen. 47:7 (DIEM), nijoro teo anatrehan'ilay mpitondra firenena na izy aza no ambany, dia mpivahiny sy olona avy any amin'ny firenen-kafa. Dia izy izay mpivahiny tso-piaina ye no nitso-drano an'i Farao izay mpanapaka ny tany Egipta firenena matanjaka? Izany ye no tena tokony ho izy?

Ao anatin'ny tontolon-kevitry ny fisoronana ankapobeny (Lev. 14:11) no ampiasana ilay matoanteny hoe `amad lifney, izay hita koa ao amin'ny Gen. 47:7: "nentin' (...) ho eo anatrehan'(...)". Tao Egipta fahiny dia i Farao no mpisorona ambony indrindra. Raha heverina izany, amin'ny heviny ara-panahy dia izao: nijoro ho ambony noho ny mpisorona ambony indrindra tao Egipta i Jakoba, dia ambony noho i Farao aza.

`"Fa hianareo kosa dia taranaka voafidy, fanjaka-mpisorona, firenena masina, olona nalain'Andriamanitra ho an'ny tenany" - 1 Pet. 2:9. Tokony hidika Inona amintsika izany eo amin'ny fomba fitondrantsika ny hafa, na Inona na Inona toerana misy antsika eo amin'ny fiainana? Manana adidy aman'andraikitra isika noho ny finoana ananantsika Inona avy izany?`