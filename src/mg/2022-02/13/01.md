---
title:  Israely tao Egipta
date:   18/06/2022
---

### Hodinihina mandritra ny herinandro: 
Gen. 46; Rôm. 10:12,13; Gen. 47; Gen. 48; Asa. 3:25,26; Gen. 49; Fil. 2:10; Gen. 49:29-33;50:1-21.

> ><p> Tsianjery:</p> 
> "Ary nonina tao amin'ny tany Egypta ny Isiraely, dia tao amin'ny tany Gosena; ary nahazo zara-tany tao izy, dia nihamaro anaka ka nihabetsaka indrindra." - Gen. 47:27.

### Fampidirana

Ambaran'ny bokin'ny Genesisy ny amin'ireo taona farany niarahan'i Jakoba sy i Josefa. Hitantsika i Jakoba (Isiraely) nandao ny tany Kanana (Gen. 46) mba honina any Egipta (Gen. 47), ka tao no nahafatesany (Gen. 49:29-50:21). Na tao anatin'izany tontolon-kevitra egiptianina izany aza anefa dia teo hatrany ny fiandrandrana ilay Tany nampanantenaina (Gen. 50:22-26).

Vantany vao tonga tao Egipta i Jakôba dia "nitso-drano" an'i Farao (Gen. 47:7-10, DIEM); toy izany no nahatanterahany (amin'ny ampahany, mazava loatra) ilay teny fikasana natao tamin'i Abrahama fa ho tonga fitahiana ho an'ny firenena maro izy (Gen. 12:3). Taty aoriana, rehefa ho faty i Jakoba, dia nitso-drano ireo zanakalahin'i Josefa (Gen. 48). Nitso-drano ireo zanany naterany koa i Jakoba (Gen. 49:1-28) ary nilaza faminaniana manaitra mikasika ny tsirairay avy amin'izy ireo, momba ireo fokon'ny Isiraely 12 amin'ny hoavy (Gen. 49:1-27). Nanantena ny Tany nampanantenaina i Isiraely, kanefa nifanohitra tamin'izany ny "nonenany" tao Egipta tahaka ny mpivahiny, lavitra ny taniny. Ary na miafara amin'ireo zanak' i Isiraely tao Egipta aza ny bokin'ny Genesisy, dia manondro toeran-kafa kosa ny teny farany nataon'i Josefa: "Ho faty aho; nefa Andriamanitra hamangy anareo tokoa ka hitondra anareo hiala tany, ho any amin'ny tany izay nianianany tamin'i Abrahama sy Isaka ary Jakoba homena azy." - Gen. 50:24.

_*Famerenana ny lesona ny sabata 25 Jona._