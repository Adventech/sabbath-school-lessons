---
title:  "Nitso-drano ny zanany Jakôba"
date:   22/06/2022
---

`Vakio ny Gen. 49:1-28. Inona ny hevitra ara-panahy fonosin'ny tso-drano nataon'i Jakoba ho an'ireo zanany?`

Ankoatra ny faminaniana momba izay hitranga tsy ho ela eo amin'ny tantaran'ny fokon'ny Isiraely, dia nahita ny Mesia sy ny fanantenana faratampon'ny famonjena i Jakoba. Efa Nita ao amin'ny teny voalohany nataony izany, dia ilay hoe: "any am-parany" (Gen. 49:1), izay fiteny manokana manambara ny flavian'Ilay Mesia mpanjaka (Isa. 2:2; Dan. 10:14).

Avy eo ny lahatsoratra dia milazalaza ny hoavin'ny taranak'ireo lehilahy ireo tsirairay. Tsy hoe voafaritra mialoha tsy akory izay ho anjaran'izy ireo; tsy hoe sitrapon'Andriamanitra ny niatrehan'izy ireo izay nanjo azy. Tsy izany fa fanambarana izay ho vokatry ny toetran'izy ireo sy ny zanany avy izany. Raha fantatfAndriamanitra, ohatra, fa hisy olona iray hamono tsy manan-tsiny fray, dia tsy midika velively izany fa sitrapon'Andriamanitra ny hanaovan'ilay mpamono olona izany.

`Vakio ny Gen. 49:8-12. Inona ny faminaniana voalaza eto, ary nahoana no manan-danja izany?`

Ivelan'ny safidy malalaka ananan' ny olona dia mahalala ny hoavy Andriamanitra, ary nalaminy mba ho avy amin'i Joda no hipoiran'ny Mesia. Manambara fanjakana sy fiderana i Joda (Gen. 49:8-12), izay aseho amin'ny liona (Gen. 49:9). Taranak'i Joda Davida mpanjaka, ary taranany koa i Silo, dia ilay hitondra shalom na fiadanana (Isa. 9:6,7), ka "hanoa Azy ny firenena" - Gen. 49:10.

Efa ela no nandraisan'ny Jiosy izany ho faminaniana momba ny Mesia, manondro ny flaviany, ary ny Kristianina koa dia mandray ireo andininy ireo ho manondro an'i Jesosy. Inoana fa ilay hoe "hanoa Azy ny firenena" dia manambara mialoha ilay teny fikasana ao amin'ny TV hoe: "mba ho amin'ny anaran'i Jesosy no handohalehan'ny lohalika rehetra." — Fil. 2:10.

Araka ny voasoratr'i Ellen G. White hoe: "Ny liona, mpanjakan'ny ala, dia tandindona maneho tokoa nyfokon'i Joda, dia ilay foko izay nipoiran'i Davida sy Silo, ny Zanak'i Davida, Eionan 'ny fokon Joda", Izay hiankohofan'ny firenena sy ny fanjakana rehetra indray andro any, sady homeny voninahitra." - PM, t. 221.

`Nahoana isika no tokony hanome voninahitra an'i Jesôsy dieny ankehitriny, mialoha ny hanaovan'ny firenena rehetra izany?`