---
title:  Famoronana
date:   28/03/2022
---

`Vakio ny Gen. 1 :4, 10, 12, 18, 21, 25, 31, sy ny Gen. 2:1-3. Inona  ny hevitry ny teny miverimberina hoe "tsara izany" ao amin'ny fitantarana voalohany momba ny famoronana?`

Isaky ny dingana tsirairay amin'ny fitantarana ny Famoronana, dia ambaran'Andriamanitra fa "tov" , "tsara", ny asany. Ny hevitra ankapobeny andraisana io mpamari-toetra io dia ity: feno fahombiazana ny asa famoronana, ary ny fahitan'Andriamanitra izany ho "tsara" dia midika fa "nizotra araka ny nilana azy izany". Namirapiratra ny hazavana (Gen. 1:4). Namoa ny zava-maniry (Gen. 1:12) sy ny sisa.

Kanefa mihoatra noho ny fahombiazana sy ny asa no tian'io teny io ambara. Ampiasaina ao amin'ny Baiboly koa ny teny Hebreo hoe "tov" mba hanehoana ny hakanton'ny zavatra iray (Gen. 24:16). Ampifanoherina amin'ny hoe ratsy koa izany (Gen.2:9), izay mifandray amin'ny fahafatesana (Gen. 2:17).

Ny andian-teny "tsara izany" dia midika fa nizotra tsara ny Famoronana, kanto sy tonga lafatra izany, ary tsy nisy ratsy tao arniny. "Tsy mbola" tahaka izao tontolo misy antsika izao ny tany, izay simban'ny fahotana sy ny fahafatesana, araka ny voambara ao amin'ny fampidirana ny fitantarana faharoa momba ny Famoronana (Jereo ny Gen. 2:5).

Mifanohitra tanteraka amin'ny foto-pampianaran'ny fivoarana miandalana, izay manambara amin'ny fomba hentitra fa nivoatra miandalana avy amin'ny fifandimbiasan'ny tranga kisendrasendra, niainga avy tamin'ny toetra ambany ho amin'ny toetra ambony  kokoa, io fanoritsoritana ny Famoronana io.

Ny mpanoratra ny Baiboly kosa dia manambara fa tao anatin'ny fikasana no namoronana izao tontolo izao, ary avy hatrany dia nisy izany (Gen. 1:1). Tsy nisy avy tamin'ny kisendrasendra izany. Tsy tonga ho azy izao tontolo izao fa noho ny sitrapo sy ny tenin'Andriamanitra irery ihany (Gen. 1:3). Andriamanitra irery ihany no lazaina amin'ny rnatoanteny hoe 'bara','mamorona', ao amin'ny Gen. 1, toy ny ao amin'ny hoe: "tamin'ny voalohany Andriamanitra nahary ny lanitra sy ny tany", ary manambara fitrangan-javatra avy hatrany izany: Niteny Andriamanitra, dia nisy izany.

Mampahafantatra antsika ny andalan-tSoratra Masina mikasika ny Famoronana fa vita ny zavatra rehetra, ary Ilay Mpamorona mihitsy no nahita fa "tsara indrindra" izany (Gen. 1:31). Ilay tranga mihitsy, dia ny famoronana ny tany sy ny lanitra no ambaran'ny Gen. 1:1; ary ny Gen. 2:1 kosa dia milaza ny fahavitan'izany. Tanteraka avokoa izy rehetra, anisan'izany ny Sabata, ao anatin'ny fito andro.

`Nohoano no manafoana tanteraka ny tantaran'ny Famoronana ao amin'ny Genesisy ny tsangan-kevitry ny mivoatra miandalana mandritra ny an-tapitrisany maro? Nahoana no mifanipaka amin'ny lafiny rehetra ireo fomba fijery roa ireo?`