---
title:  "Ny adidin'ny olombelona"
date:   31/03/2022
---

Raha vao namorona ilay olombelona voalohany Andriamanitra dia nanolotra azy ireto fanomezana telo ireto: Ny Saha Edena (Gen. 2:8), ny sakafo (Gen. 2:16), ary ilay vehivavy (Gen.2:22).

`Vakio ny Genesisy 2:15-17. Inona ny adidin'ny olona amin'ny voary sy amin'Andriamanitra? Ahoana no ifandraisan'ireo adidy roa ireo`

Mahakasika ny zavaboary ny adidin'ny lehilahy voalohany, izay tontolo nametrahan'Andriamanitra azy mba "hiasa sy hitandrina azy" (Gen. 2:15). "Avad " no matoateny nadika hoe "hiasa" eto, Tsy ampy ny mandray fanomezana. Tsy maintsy iasantsika izany ary ataontsika izay hahavokatra azy —lesona iray izay averin'i Jesôsy ao amin'ilay fanoharana nataony momba ny talenta (Mat. 25:14-30). Ny matoanteny shamar; izay nadika hoe "mitandrina " dia milaza andraikitra ho fikolokoloana ilay fanomezana noraisina.

Momba ny sakafo ny adidy faharoa. Tsy azontsika hadinoina fa Andriamanitra no nanome izany ho an'ny olombelona (Gen. 1:29). Nilaza taminy koa Andriamanitra hoe "azonao ihinanana " izany (Gen. 2:16). Tsy ny olombelona no namorona ny hazo, na ny sakafo eo aminy. Fanomezana izy ireny, fanomezana avy amin'ny fahasoavana.

Misy baiko ihany koa anefa eto : natao handray sy hisitraka "ny hazo rehetra" izay nomen'Andriamanitra azy tamim-pahalalahan-tanana izy ireo, Tao anatin'ny fahasoavany ihany anefa, dia nametraka fepetra Andriamanitra. Hazo anankiray manokana no tsy azon'izy ireo nihinanana. Mitarika ho any arnin'ny fahafatesana ny miaina tsy misy fepetra. Marina io fitsipika io tao amin'ny Saha Edena ary misy amin'ny endriny maro koa izany ankehitriny.

Ny adidin'ny lehilahy fahatelo dia mahakasika ny vehivavy, izay fanomezana fahatelo avy amin'Andriamanitra: "Ary noho izany ny lehilahy dia handao ny rainy sy ny reniny ha hikambana amin'ny vadiny" - Gen. 2:24, Fanambarana miavaka tokoa izany, izay manasongadina ny andraikitry ny olombelona ao anatin'ny faneken'ny fanambadiana, sy ny tanjon'ny maha-"nofo iray" azy ireo, izany hoe olona iray (ampitahao amin'ny Mat. 19:7-9),
Ny anton'ny filazana fa ny lehilahy (fa tsy ny vehivavy) no tokony handao ny ray aman-dreniny dia azo heverina ho avy amin'ny tsy fanononan'ny Baiboly loatra ny vehivavy ankapobeny; noho izany, mety ho azo ampiharina amin'ny vehivavy ihany koa ilay baiko. Na ahoana na ahoana, na fanomezana avy amin'Andriamanitra aza ny fatoram-panambadiana, dia mitaky andraikitra avy arnin'ny olombelona vantany vao voaray, andraikitra izay natao hotanterahin'ny lehilahy sy ny vehivavy amim-pahatokiana.