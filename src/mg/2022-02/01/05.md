---
title:  "Ny famoronana ny olombelona"
date:   30/03/2022
---

Ny famoronana ny olombelona no asa famoronana farany nataon'Andriamanitra, farafahakeliny araka ny fitantarana ao amin'ny Genesisy. Ny olombelona no faratampon'ny voary rehetra eto an-tany, dia antony nahariana ny tany.

`Vakio ny Gen. 1:26-29 sy ny Gen. 2:7. Inona no ifandraisan'ireo fanambarana roa mikasika ny namoronana ny olombelona ireo?`

Anisan'ny fanambarana feno fahasahiana indrindra ao amin'ny Baiboiy ny hoe noforonin'Andriamanitra tahaka ny endriny ny olombelona. Ny olombelona irery ihany no nohariana tahaka ny endrik'Andriarnanitra. Na "nanao ny bibidia, samy araka ny karazany avy (aza) Andriamanitra" (Gen. 1:25), dia "nahary ny olona tahaka ny endriny" kosa izy (Gen. 1:27). Matetika io fitenenana io no ferana ho amin'ny lafiny ara-panahy eo amin'ny toetran'olombelona ihany, ka hazavaina fa ny atao hoe "endrik'Andriamanitra" dia fanehoana fotsiny ny asa fitantanan'Andriamanitra, na koa ny andraikitra ara-panahy tanan'ny fifandraisana Aminy na amin'ny olona.

Na tsy diso aza izany fanazavana izany dia tsy tafiditra ao anatiny kosa ny maha-zava-misy azo tsapain-tànana ilay famoronana, izay manan-danja tokoa. Lafin-javatra roa rnantsy no resahina ao anatin' ireto teny roa ireto: "endrika" sy "tarehy" izay mitondra fanazavana ao amin'ny Genesisy 1:26. Ny teny Hebreo hoe "tselem", izay nadika hoe "endrika", dia manambara ilay bikan'ny vatana azo tsapain-tànana, ary ny teny hoe "derma" kosa, izay nadika hoe "tarehy" dia manondro ireo toetra tsy hita maso izay mitovy amin'ny an'Andriamanitra.

Noho izany, tokony ho azo amin'ny fahafenoany ny hevitry ny hoe: "endrik'Andriamanitra", amin'ny teny Hebreo, araka ny fomba fijerin'ny Baiboly ny toetran'ny olombelona. Ambaran'ny Baiboly fa noharian'Andriamanitra araka ny endriny ny olona tsirairay (lahy sy vavy), dia araka ny endriny ara-batana sy ara-panahy. Araka izay nambaran'i Ellen G. White mazava tsara: "Raha avy teo am-pelatanan'Andriantanitra i Adama dia nanam-pitoviana tamin 'Ilay Mpanao azy, na teo amin'ny toetrany ara-batana, na ara-tsaina. na ara-panahy." — Fk, t. 9.

Raha ny marina dia hamafisina ao amin'ilay fitantarana anankiray momba ny Famoronana io fanazavana amin'ny fomba feno ny endrik'Andriamanitra io, anisan'izany ny vatana, ka voalaza fa "tonga olombelona izy" (Gen. 2:7), "fanahy velona" (nefesh) raha ara-bakiteny, vokatr'ireto asa roa nataon'Andriatnanitra ireto: "namorona" Izy, ary avy eo "nofofoniny" izany. Mariho fa manondro ny lafiny ara-panahy ny "fofonaina" matetika, kanefa mifamatotra akaiky amin'ny fisintonana sy famoahana rivotra rehefa miaina kizany, dia ampahany amin'ilay olona izay "vovo-tany .. namoronana" azy. "Fofonaina mahavelona" izany; dia fofonaina (ara-panahy) sy fiainana (ara-batana).

`Mbola hanao asa fanintelony Andriamanitra aoriana kely, ka amin'ity indray mandeha ity kosa dia hamorona vehivavy avy amin'ny vatan'ny lehilahy Izy (Gen. 2:21,22); izany dia fomba iray hanasongadinana ny fitovian'ity toetrany amin'ny an'ny lehilahy. `