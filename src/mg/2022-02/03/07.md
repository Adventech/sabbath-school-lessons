---
title:  Fianarana fanampiny
date:   15/04/2022
---

</em>Ny fiverenan' ilay filazana hoe: "niara-nandeha tamin'Andriamanitra Enoka" - Gen. 5:22,24, dia midika fifandraisana ety sy fiarahana isan'andro amin'Andriamanitra. Niavaka tokoa ny fifandraisan' i Enôka tamin'Andriamanitra hany ka "nentin'Andriamanitra" mihitsy izy (Gen. 5:24). Io filazana io anefa, izay tsy hita afa-tsy indray mandeha ihany teo amin'ny tetiaran'i Adama, dia tsy manohana velively ny fiakarana avy hatrany any an-danitra, any am-paradisa, aorian'ny fahafatesan'izay rehetra "miara-mandeha amin'Andriamanitra". Mariho fa niara-nandeha tamin'Andriamanitra koa i Noa (Gen. 6:9), ary maty tahaka ny olombelona hafa rehetra izy, anisan'izany i Adama sy i Metosela. Mahaliana ihany koa ny manamarika fa tsy nisy antony voalaza manamarina io fahasoavana manokana azon' i Enoka io. "Mpitoritenin'ny fahamarinana" i Enoka ka nilaza ny fanambarany tamin'ny manodidina azy. Izay rehetra tia an'Andriamanitra dia nanatona izany lehilahy masina izany avokoa, mba hahazo soa amin'ny torohevitra nomeny sy ny fivavahana nataony. Ny toriteniny anefa dia tsy nataony ho an'ny taranak'i Seta fotsiny fa ho an'izay rehetra te handre izany koa. Hatramin'ireo toerana izay nokasain' i Kaina handosirana ny fanatrehan'Andriamanitra aza, dia samy nitorian'ilay mpaminanin'i Jehôvah ny zava-dehibe mahatsiravina tazany tamin'ny fahitana: `Indro, tonga Jehôvah mbamin'ny masiny tsy omby alinalina hitsara ny olona rehetra sy hampiaiky ny olona ratsy fanahy rehetra ny asan'ny haratsiam-panahy rehetra, izay nataony tamin'ny haratsiam-panahiny' - Joda 14,15." <em>—PM, t. 65.

### FANONTANIANA HIFANAKALOZAN-KEVITRA:

`1. Nahoana i Kaina no namono ny rahalahiny? Vakio ity fanazavana manaraka ity: "Nahoana izy no nanao izany? Angamba satria te hitoetra ho tokana izy: ho lahitokan'ny ray aman-dreniny, ho ilay hany olombelona eto an-tany rehefa maty ireo ray aman-dreniny. Te ho tokana tahaka an'Andriamanitra izy ary angamba te ho irery eo amin'ny toeran'Andriamanitra (...) Namono olona i Kaina mba ho tonga Andriamanitra (...) izay rehetra manao ny tenany ho Andriamanitra dia tsy maintsy mamono olona no hiafarany." - Elie Wiese!, Messengers of God: Biblical Portraits and Legends (New York: Random House, 1976), t. 58. Ahoana no hitandremantsika mba tsy hananantsika toetra tahaka ny an'i Kaina, na dia tsy hamono olona aza isika?`

`2. Ampitahao ny halavan'ny andro niainan'ireo olona velona talohan'ny Safodrano (Gen. 5) sy ny an'ireo patriarika. Ahoana no hanazavantsika io fihenan'ny andro iainan'ny olombelona io? Ahoana no ifanoheran'izany fitotonganana izany amin'ilay foto-kevitry ny fivoarana miandalana ("Darwinisme") ankehitriny? `