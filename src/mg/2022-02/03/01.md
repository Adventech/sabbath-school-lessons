---
title:  "I Kaina sy ny lova navelany"
date:   09/04/2022
---

### Hodinihina mandritra ny herinandro: 
Gen. 4; Heb.11:4; Mika 6:7; Isa. 1:11; 1KÃ´r: 10:13; 1 Jao.3:12; Gen.5: Gen.6:1-5.

>><p>  Tsianjery: </p>
> Raha tsara toetra hianao, moa tsy ho miramirana va? Fa raha tsy tsara toetra kosa hianao, dia mamitsaka eo am-baravarana ny ota; ary hianao no kendren'ny faniriany, kanefa hianao no tokony hanapaka azy. Gen. 4:7.

### Fampidirana

Avy hatrany dia fahaterahana sy fahafatesana no nifandimby nitranga taorian'ny fahalavoana sy ny nandroahana an'i Adama sy i Eva tsy ho ao Edena intsony. Izany rehetra izany dia araka ny fahatanterahan'ireo faminanian'Andriamanitra ao amin'ny toko teo aloha avokoa. Amin'ny maha-toko mifanindran-dalana ny Gen. 3 sy 4 dia misy lohahevitra sy teny maro iraisana izy ireo: ny fanoritsoritana ny fahotana (Gen. 3:6-8; ampitahao amin'ny Gen. 4:8), ny ozon'ny "adamah" na ny "tany" (Gen. 3:17; ampitahao amin'ny Gen. 4:11), ary ny fandroahana (Gen. 3:24; ampitahao amin'ny Gen. 4:12,16).

Ny anton'ireo fitoviana ireo dia mba hanindriana izay efa voalaza tany aloha, dia ireo faminaniana sy fanambarana mialoha nataon'Andriamanitra tamin'i Adama sy Eva taorian'ny fahalavoana. Feno fanantenana ilay tranga voalohany niseho taorian'ny nandroahana an'i Adama: ny fahaterahan'ilay zanany lahy voalohany izany, izay noraisin'i Eva ho toy ny fahatanterahan'ilay teny fikasana reny tao amin'ilay faminanina momba ny Mesia (Gen. 3:15).

Izany hoe, nihevitra izy fa mety ho io zanany io no ilay Mesia nampanantenaina. Ireo tranga niseho manaraka: ny helok'i Kaina, ny helok'i Lameka, ny fihenan'ny halavan'ny andro iainana, ary ny fitomboan'ny faharatsiana dia fahatanterahan'ny ozona tao amin'ny Gen. 3 avokoa.

Na izany aza anefa dia mbola misy azo antenaina ihany.

_*Famerenana ny lesona ny sabata 16 Aprily._