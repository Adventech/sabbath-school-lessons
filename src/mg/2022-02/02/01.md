---
title:  "Ny fahalavoana"
date:   02/04/2022
---

### Hodinihana mandritry ny herinandro : 
Gen.3:1; 2 K么r. 11:3; Ap么k. 12:7-9; Jao.8:44; R么m.16:20; Heb.2:14; 1Tim. 2:14-15.

><p> Tsianjery:</p> 
> "Dia hampifandrafesiko ianao sy ny vehivavy ary ny taranakao sy ny taranany : izy hanorotoro ny lohanao, ary ianao kosa hanorotoro ny ombelahin-tongony". Gen.3:15.

### Fampidirana

Nisy fampitandremana nampiarahina tamin'ny zavatra rehetra nomena ireo razambentsika voalohany tany Edena: "Ary Jeh么vah Andriamanitra nandidy an-dralehilahy ka nanao hoe: Ny hazo rehetra eo amin'ny saha dia azonao ihinanana ihany; fa ny hazo fahalalana ny tsara sy ny ratsy dia aza ihinanana; fa amin 'ny andro izay ihinananao azy dia ho faty tokoa hianao."- Gen. 2:16,17. Io fampitandremana mandrara ny fihinanana amin'ny hazo fahalalana ny tsara sy ny ratsy io (Gen. 2:16,17) dia mampiseho amintsika fa na dia natao hahalala ny tsara aza izy ireo dia tsy natao hahalala ny ratsy kosa.
Azo antoka fa takatsika ny anton'izany, sa tsy izany?

Ary ho tanteraka tokoa ny fahafatesana nanambana azy, izay nifamatotra tamin'ny fampitandremana mikasika ny tsy fankatoavana (Gen. 2:17): ho faty izy ireo (Gen. 3:19). Tsy hoe norarana tsy hihinana tamin'ilay hazo fotsiny izy ireo fa noroahina tao amin'ny sahan'i Edena koa (Gen. 3:24) ka tsy nahazo fahafahana hankeo amin'izay ho nanome azy fahavelomana mandrakizay ao anatin'ny toetra maha-mpanota azy (Gen. 3:22).

Misy fanantenana anefa eo anivon'izany tantara mampalahelo izany, fanantenana izay hita ao amin'ny Gen. 3:15 antsoina hoe "ny teny fikasana voalohan'ny filazantsara." Eny tokoa, io andalan-teny io no maneho ny teny fikasana voalohan'ny filazantsara hita ao amin'ny Baiboly; nambara tamin'ireo olombelona voalohany fa na dia teo aza ny fahalavoana dia nanao lalana hahafahantsika rehetra amin' izany Andriamanitra.

_*Famerenana ny lesona ny sabata 09 Aprily._