---
title:  "Ny fahafatesan'i Rahely"
date:   02/06/2022
---

`Vakio ny Gen. 35:15-29. lnona ihany koa ny toe-javatra mahonena natrthin'i Jakoba tao anatininy fianakaviana mikorontara nisy azy?`

Raha vao niala tany Betela i Jakoba dia nisy toe-javatra telo nifandraika izay nanamarika ny dingana farany teo amin'ny diany ho any amin'ny Tany Nampanantenaina: teraka ny zanaka faralahiny; nodimandry i Rahely; ary nandry tamin'ny vaditsindranony i Robena lahimatoany izay naterany tamin'i Lea. Na dia tsy ambaran'ny lahatsoratra aza ny antony nanaovan'ity tovolahy ity izany zavatra ratsy dia ratsy izany dia azo heverina fa niriny ny handoto ny fahaterahan'ny zanaka faralahin'i Jakoba ary koa ny hampietry ny fahatsiarovana an-dRahely. Tsy fantatsika loatra izany.

Mifandraika amin'i Betlehema, izay ao anatin'ny faritry ny Tany Nampanantenaina, ny fahaterahan'ny zanaka faralahin'i Jakoba (Gen. 35:19). Io fahaterahana io, araka izany, no fahatanterahana voalohan'ny teny fikasan'Andriamanitra ho an'ny hoavin'ny Isiraely. Ny teny nentin'Andriamanitra nanome toky an' i Abrahama no teny mifono faminaniana nambaran'ilay mpampivelona tamin-dRahely: "Aza matahotra"- Gen. 35:17; (ampitahao amin'ny Gen. 15:1).

Zava-dehibe ny nanovan'i Jakôba ny anarana Benony, izay midika hoe "zanaky ny fahoriako", nomen-dRahely ny zanany ho fanehoany ny fahoriany raha teo am-pialana aina izy. Novan'i Jakoba hoe Benjamina izany, izay midika hoe "zanaky ny havanana", izay azo heverina fa nanondro ny diany nianatsimo, naneho ny fanantenany ilay Tany Nampanantenaina sy ny zava-drehetra nambaran'Andriamanitra fa hataony ho an'ny olony rehefa monina amin'izany tany izany izy ireo.

Tao anatin'izany fotoana izany anefa dia nandry tamin'i Bila, vadintsindranon-drainy no sady ankizivavin-dRahely, i Robena (Gen. 35:25; Gen. 30:3). Tsy fantatsika ny antony nanaovany izany fihetsika mamohehatra izany, izay ohatra iray maneho ny faharatsiam-pitondrantenaf ny olombelona. Mahagaga tokoa fa tsy niteny na inona na inona i Jakôba teo anatrehan'io fahavetavetana mahatsiravina  io na dia nolazaina taminy aza izany (Gen. 35:22). Azo inoana fa raha teo amin'io toe-javatra niseho teo amin'ny fiainany io i ,akoba dia natoky fa hanatanteraka ny Teniny indriamanitra na dia teo aza ny fahotana sy N faharatsiana niseho tsindraindray manodidina izy.

Izany finoana izany indrindra no tiana hasehoao amin'ny fitanisana ireo zanaka lahin'i Jakoba 12 izay he razambe hipoiran'ny Isiraely (Gen. 35:22-26). Ho hitantsika fa tsy izy ireo no °Dna maha-te ho tia sy tsara fanahy indrindra. Nadia teo aza anefa ireo olana rehetra sy ny toe-javira tsy araka ny tokony ho izy, eny ny faharatsida niharihary koa aza, tahaka izay nataon-Robeka tamin'i Bila, dia tsy maintsy ho tanteraka ny sitrapon'Andriamanitra amin'ny alalan'io fiapikaviana io, na toy ny ahoana na toy ny ahoao fikorontanana nisy tao amin'izy ireo.

`Tsy maintsy ho tanteraka ny fikasan'Andriamanitra amin'ny farany na dia eo aza ny fahadisoana ataon'ny olombelona. Alao sary an-tsaina izay hitranga raha toa ny olona miara-miasa ao anatin'izany ka mankato Azy. Moa ve tsy ho mora kokoa, izany hoe mihena kokoa ny fahorian'ny olombelona sy ny fahasahiranan-tsainy ary ho haingana iokoa ny fahatanterahan'ny sitrapon'Andriamanitra amin' izany?`