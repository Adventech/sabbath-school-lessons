---
title:  "Mahazo vahana ny fanompoan-tsampy"
date:   01/06/2022
---

`Vakio ny Gen. 34:30-31; 35:1-15. Inona ireo lesona azontsika ianarana mikasika ny tena fiankohofana marina raha jerena izay niseho teto?`

Taorian'ny nitarainan'i Jakôba fa tandindomin-doza ho rava ny fihavanany amin'ny Kananita (Gen. 34:30) sy ny nitenenany mafy ireo zanany roa lahy (Gen. 34:31) dia nilaza taminy Andriamanitra mba hiala tao Sekema ka hiverina hankany Betela mba hanavaozany ny fanekeny. Natnbaran'i Jehovah taminy fa tokony hanorina alitara izy vantany vao tonga any.

Eo andanin'izay, ny zavatra voalohany indrindra raketin'ny Soratra Masina taorian'ny baikon'Andriamanitra dia ny nilazan'i Jakoba tamin'ireo olony mba hamela ireo sampin'ny Kananita izay nalain'izy ireo raha namabo ny tananan'i Sekema ary koa ireo andriamanitra nangalarin-dRahely tao an-tranon-drainy (Gen. 31:19, 32). Izany rehetra izany koa dia zava-dehibe eo anatrehan'ny hevitry ny fanekena ifanaovana amin' Andriamanitra.

Notehirizina ireny sampy ireny ary azo heverina fa niankohofana koa aza, na dia nanolo-tena ho an'Andriamanitra aza i Jakoba. Tsy ampy ny fandaozan'i Jakôba fotsiny an'i Sekema mba handositra ny hery miasa mangina avy amin'ireo Kananita, fa tsy maintsy nariany koa ireo sampy rehetra tao an-dainy sy tao am-pon'ireo fianakaviany.

Ny dingan'ny fibebahana dia mihoatra noho ny fialana amin'ny toerana fray mankamin'ny toerana iray hafa fotsiny, na koa ny fialana amin'ny fiangonana iray ho amin'ny fiangonana iray hafa. Ny tena zava-dehibe indrindra dia ny fikatsahantsika, noho ny fahasoavan'Andriamanitra, ny hanaisotra ny fanompoan-tsampy ao am-pontsika na aiza na aiza ny toerana onenantsika, satria mety ho tonga sampintsika avokoa ny zavatra rehetra.

Rehefa nankato an'Andrimanitra Jakôba ka nanao araka izay nanidiany dia niditra an-tsehatra Andriamanitra. Nahazo ny olona nanodidina azy ireo ny “tahotra avy amin 'Andriamanitra"- Gen. 35:5 ka tsy sahy namely an'i Jakôba izy ireo. Izao dia vonona ny hanao fiankohofana miaraka amin'ireo "olona rehetra izay nomba azy" i Jakôba (Gen. 35:6). Maneho izany fa niverin amin'ny laoniny ny firaisan'ny fianakaviany. Nantsoin'i Jakôba hoe El-betela izany toeranazany izay mampahatsiahy ny nofiny ny min' ay tohatra hitany, mariky ny fifandraisan'ny tany sy ny lanitra indray izany, fifandraisana lay tapaka nandritra ny fotoana fohy kanefa navitrana indray ankehitriny.

Tamin'ity indray mandeha ity dia ilay Andriamanitr'i Betela no nasongadina fa tsy ilay toerana. Miverina indray, izany fanamarihana manokana izany rehefa nampahatsiahivin'Andriamanitra an Jakôba ny anarany hoe "Isiraely"- Gen. 3:10, izay narahin'ny teny fikasana roa siona tao anatin'izany tso-drano izany. Ny tso-drano azon'i Jakoba dia midika ho fahaiaroan'ny fara sy dimbiny, dia ny fipoiran'ny Mesia ao amin'ny taranany sy ny hisian'nyy firenena maro avy aminy (Gen. 35:11); ny faharoa dia ny fanondroan'izany ny Tany Nampantenaina (Gen. 35:12).

`Inona avy ireo fomba feno hafetsena izay hirika hidiran'ny fanompoan-tsampy ao am-pontsika, ary inona no azontsika atao eo anatrehan'izany?`