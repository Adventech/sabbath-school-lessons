---
title:  Jakôba - Israely
date:   28/05/2022
---

**Hodinihina mandritra ny herinandro:** 
Gen. 32:22-31; Hos. 12:3,4; Jer 30:5-7; Gen.33; Gen.34:30,31;35:1-29.

> ><p> Tsianjery:</p> 
>"Ary hoy indray Izy, tsy atao hoe Jakôba intsony ny anaranao, fa Isiraely; satria efa nitolona tamin'Andriamanitra sy tamin'ny olona hianao ka nahery." - Gen. 32:29.

### Fampidirana

Mitohy ny tantaran'ny fianakavian'i Jakoba, na ny ratsy izany na ny tsara. Hita tao anatin'izany rehetra izany anefa ny fitondran'ny tanan'Andriamanitra sy ny fahatokiany amin'ireo teny fikasan'ny fanekena.

Harahintsika bebe kokoa amin'ity herinandro ity ny tantaran'i Jakoba, rehefa niala tao amin'i Labana izy ka niverina ho any amin'ny taniny ary tsy maintsy hifanehitra amin'i Esao ilay nofitahiny. Inona ary no hataon'ity rahalahiny nasiany ratsy tamin'ny fomba mampalahelo ity aminy? Soa ihany fa na dia tao anatin'ny tahotra ny amin'izay hiseho aza i Jakoba dia niseho taminy indray ilay Andriamanitry ny razany tao anatin'ny toe-javatra iray izay fanambarana mialoha ny amin'ilay fantatra amin'ny hoe "andro fahoriana ho an 'i Jakoba" (jereo ny Jer. 30:5-7). Tamin'io alina io ilay Jakoba mpamitaka no nanjary "Isiraely", anarana vaovao ho an'ny fiaingana vaovao, fanombohana izay hitarika ho amin'ny fiforonan'ny firenena fray nampitondraina ny anarany. Raha lazaina amin'ny teny hafa, na dia eo aza ny zava-nitranga rehetra, dia notantaraina ao amin'ny Soratra Masina ny tantaran' ireo patriarka sy ny fianakaviany mba hanehoana amintsika fa mahatoky Andriamanitra ka manatanteraka izay nampanantenainy, ary hanao izany tokoa Izy na dia toa nanao izay rehetra nanakana ny fahatanterahan'izany aza ireo olony tamin'izany andro izany.

_*Famerenana ny lesona ny sabata 04 Jona._