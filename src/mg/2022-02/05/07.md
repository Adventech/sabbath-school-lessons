---
title:  Fianarana fanampiny
date:   29/04/2022
---

**Vakio "Ny tilikambon'i Babela", ao amin'ny PM, toko faha-10.**

"Nikasa hanorina tanna lehibe izy sy tilikambo avobe Izao no nokendreny tamin 'izany fikasany roa loha izany: ny mba tsy hahatonga azy hisaratsara-ponenana; izany anefa dia mifanohitra amin'ilay baikon'Andriamanitra izay mandidy hiely eny ambonin'ny tany sy hameno azy ary hampanompo azy. Ny mpanorina an 'i Babela dia nanam-pikasana hiray fonenana sy hanorina fanjakana izay hanapaka ny tany manontolo indray andro any. Ho renivohitr 'izao tontolo izao no nokendreny tamin 'ilay tanàna naoriny. Ny voninahiny dia nokasainy ho isan'ny zava-mahatalanjona hita ety, ambonin 'ny tany, ary ny anaran'ireo mpanorina azy dia noheveriny tsy ho very tadidy eo amin'ny taranaka mifandimby. Fa nokasainy hahatratra ny lanitra ny tendron 'ilay tilikambo, ka sady ho voninahitra sy vavolornbelon'ny fahaizan'ny mpanao azy, no tsy hahalefy laza ny anaran'izy ireo hatramin'ny taranaka fara-mandimby. "Ireo mponina tao amin'ny tany lemak'i Sinara dia tsy nino ny teny fikasan'Andriamanitra izay nanambara fa tsy hisy intsony ny safo-drano. Maro taminy aza no nandà mihitsy ny fisian 'Andriamanitra, sy nihevitra fa ilay loza nitranga dia vokatry ny toe-javatra mpiseho eo amin'ny zavaboary. Ny sasany kosa, na dia tsy nandà ny fisian'Ilay Ambony Indrindra aza, dia nanana ny toe-tsain Kaina, ka nikomy tamin 'ny Mpamorona. Nihevitra izy rehetra, fa raha tafasondrotra avo kokoa noho ny fetra farany tratran'ny safo-drano ny tilikambo izay haoriny, dia habita fialofana amin'ny loza izy. Tsy izany ihany, fa ny haavon'ny tilikambo dia hamela azy hiakatra eny amin'ny faritra misy ny rahona, izay heveriny fa mety hahitany ny anton'ny loza izay niseho. Izany rehetra izany, raha atao bango tokana, dia tsy nanan-java-nokendrena afa-tsy izao: ny mba hahafa-po ny fiavonavonan'izy rehetra sy mba hamongorana ny fahalalana an'Andriamanitra hatramin'ny taranany fara-mandimby." — PM, tt. 100,101 (ed 2014).

### FANONTANIANA HIFANAKALOZAN-KEVITRA:

`1. Inona avy ireo ohatra hitantsika eo amin'ny tantara, na amin'izao fotoana izao koa aza, mikasika ny olana mety hiseho noho ny ataon'ireo izay mikatsaka ny hahazo laza ho an'ny tenany?`

`2. Amin'ny maha-fiangonana antsika, ahoana no tsy hahalatsaka antsika amin'ilay fandrika mampidi-dozan'ny fanorenana tilikambon'i Babela ho antsika manokana, na dia tsy nahy aza? Inona avy ireo fomba ataontsika, na tsy tonga saina amin'izany aza isika, ka mampiseho fa tena mitady hanao izany marina isika?`