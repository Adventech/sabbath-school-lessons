---
title:  Ny firenena rehetra sy i Babela
date:   23/04/2022
---

### Hodinihina mandritra ny herinandro: 
Gen. 9:18-29; 10:1-32; 11:1-9; Lio. 10:1; Mat. 1:1-17; Lio. 1:26-33; Sal. 139:7-12; Gen. 1:28; Gen. 9:1.

>><p> Tsianjery:</p> 
>"Koa izany no nanaovana ny anarany hoe Babela; fa tao Jeh么vah no nanorokoro ny fitenin'ny tany rehetra; ary tao no nampielezan'i Jeh么vah ny olona ho eny ambonin'ny tany rehetra." - Gen. 11:9.

### Fampidirana

Taorian'ny Safodrano dia nitodika tamin'ireo zanak'i N么a telo lahy, dia i "Sema sy Hama ary Jafeta", ny fitantaran'ny Baiboly fa tsy mifantoka amin'ny olona iray (i N么a) intsony. Ny firesahana manokana momba an'i Hama rain'i Kanana (Gen. 10:6,15) dia mampiditra hevitra momba ny "Kanana" ilay Tany nampanantenaina (Gen. 12:5), izay fanambarana mialoha an'i Abrahama izay hahatonga fitahiana ho an'ny firenena rehetra (Gen. 12:3).

Nanembantsembana anefa ny tilikambon'i Babela (Gen. 11:1-9). Voaelingelina indray ny drafitr 'Andriamanitra ho an'ny taranak'olombelona. Ilay tokony ho fitahiana, izay mahatonga ny firenena rehetra hanam-pisiana, dia nanjary nahatonga ozona indray. Niray hina ny firenena nanao izay hakana ny toeran'Andriamanitra; fitsarana no navalin'Andriamanitra azy ireo, ary niely teny ambonin'ny tany rehetra teny izy noho ny fifanjevoana naterak'izany (Gen. 11:8), dia toy izany no nahatanteraka ilay drafitr'Andriamanitra tany am-boalohany hoe: "mamenoa ny tany" - Gen. 9:1.

Amin'ny farany, na eo aza ny faharatsian'ny olombelona, dia havadik'Andriamanitra ho soa ny ratsy. Izy ihany no tompon'ny teny farany, toy ny hatramin'izay. Ilay ozona nahazo an'i Hama tao an-dain'ny rainy (Gen. 9:21,22) ary ny ozon'ny tilikambon'i Babela izay nampisavorovoro ny firenena (Gen. 11:9), dia hivadika ho fitahiana ho an'ny firenena rehetra amin'ny farany.

_*Famerenana ny lesona ny sabata 30 Aprily._