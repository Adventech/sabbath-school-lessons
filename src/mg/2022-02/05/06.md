---
title:  Navotana ireo nampielezina
date:   28/04/2022
---

`Vakio ny Gen. 11:8,9 sy ny Gen. 9:1, ampitahao amin'ny Gen. 1:28. Nahoana ny fampielezan'Andriamanitra no mitondra fanavotana.`

Fikasan'Andriamanitra ho an'ny olombelona sy fitahiana ho azy ireo ny nitsofany rano azy hoe: "Maroa fara sy mihabetsaha ary mamenoa ny tany." — Gen. 9:1 (ampitahao amin'ny Gen. 1:28). Naleon'ireo mpanorina ny tilikambon'i Babela kosa nitambatra ho vahoaka iray, ka nanohitra ny drafitr'Andriamanitra ho azy. "Fandrao hiely eny ambonin'ny tany rehetra isika" - Gen. 11:4; io no antony anankiray nolazainy fa nahatonga azy haniry hanorina ilay tanàna. Tsy nety nifindra toeran-kafa izy ireo; nihevitra angamba izy fa hahery kokoa raha mitambatra noho ny rehefa misaraka sy miely. Marina ihany izany amin'ny lafiny iray.

Indrisy anefa fa tsy mba nampiray ny heriny ho amin'ny tsara izy ireo fa ho amin'ny ratsy. "Izay hahazoany laza" no niriny. Fanehoana mazava ny fiavonavonany sy ny fireharehany izany. Eny tokoa, na oviana na oviana ny olombelona no mihaika an'Andriamanitra mivantana, ka maniry "hahazo laza" ho an'ny tenany dia azo antoka fa ho ratsy fiafara izany. Tsy mbola niafara tamin'ny tsara velively izany. Noho izany, ho fitsarana azy ireo noho ny nahasahiany nikomy tsotra izao, dia nampielezin'Andriamanitra ho "eny ambonin 'ny tany rehetra" izy (Gen. 11:9), dia ny mifanohitra indrindra amin'ilay faniriany teo.

Mahaliana fa mifandray amin'ilay matoanteny hoe balai izay midika hoe "manorokoro" (Gen. 11:9) ilay anarana hoe Babela, izay midika hoe
"vavahadin'Andriamanitra". Naniry hanatra ny "vavahadin'Andriamanitra" mantsy izy ireo, nihevitra ny tenany ho Andriamanitra, hany ka nanjary voakorokoro ary nihena tokoa ny heriny.

<em>"Tamin 'ireo olona tao Babela, izay nanapa-kevitra hanorina fanjakana tsy miankina amin 'Andriamanitra, dia nisy olona sasants as any natahotra an 'Andriamanitra, nefa voafitaky ny fikasanny ratsy fanah ka dia nirotsaka nanana anjara tamis fananganana ilay tilikambo. Noho ny amin'ireo, sy mba hahafantaran'ireo filohan'ny teti-dratsy hampiharihary ny tena toetrany, no nahatonga an 'i Jehôvah hampitaredretra ny fanatanterahany ny fitsarany. Rehefa nahita ny fahadisoany ireo zanak'Andriamanitra , dia nanao izay rehetra azony natao tokoa mba hamiliana azy hiala amin'ny fikasany; nefa notoherin 'iretsy me dia me izany. Raha tsy nahato ny asan'ireo mpihemotra, raha tsy nofongorana ny fikambanany hanorina fanjakana izay tsy hisy anjara-toerana n anjaram-boninahitra ho an'Andriamanitr dia simba hatreo amin'ny voalohandohan'ny tantarany ny olombelona." —</em> PM, U. 102,10 (ed 2014).

`Nahoana no tokony hitandrina fatratra isika tsy hanao izay "hahazoana laza" ho an'ny tenantsika?`