---
title:  FOTOANA HAFA FANARARAOTRA
date:   21/08/2024
---

### Ampifandraiso amin'i Jesosy

Manao izay rehetra azony atao i Jesősy mba hitombo ao amintsika ny toetrany.

"Ny tompon'ny tany sy ilay mpikarakara ny tanim-boaloboka dia samy liana ny amin'ny fahavokaran'ilay aviavy. Toy izany, ny Ray sy ny Zanaka dia iray eo amin'ny fitiavany ny vahoaka nofidiny. Nolazain'i Kristy tamin'ny mpihaino Azy fa hisy fotoana hafa ary hitombo hatrany izay homena azy ireo."-HF, t. 182,183.

Tsy mitsitsy aina i Jesõsy manambina ny olony mba hahafahan'izy ireo mizara amin'izao tontolo izao izay noraisiny avy Taminy. Nambarany fa hotorina amin'izao tontolo izao ny filazantsara ho vavolombelona vao ho tonga ny farany (Mat. 24:14). Izany hoe tsy maintsy hiainan'ny vahoakan Andriamanitra ny filazantsara, ary zarainy. Mandray isika, noho izany afaka manome.

Soa ihany fa tsy mora kivy ny amin'ny olom-boafidiny i Jesôsy. Efa niaraka tamin'i Jesôsy nandritra ny telo taona sy tapany i Petera, kanefa mbola maro no tsy maintsy nianarany ary maro koa ny hevi- diso tsy maintsy nialany. Rehefa noteren'ny toe-javatra izy dia resy ka nandà an'i Jesõsy intelo. Kanefa tsy nanary azy i Jesôsy (jereo ny Lio. 22:31,32). Niaiky ny fahotany i Petera; nositranin'i Jesôsy izy ary afaka namoa ho voninahitr'Andriamanitra.

Misy tantara maro be ao amin'ny filazantsara, maneho an'i Jesõsy mamindra fo amin'ny olona sy manome azy ireo fotoana hafa fanarararaotra hahafahany mamoa.

Misy ny tantaran'i Paoly sy i Barnabasy niomana ho amin'ny diany misionera voalohany ao amin'ny bokin'ny Asan'ny Apôstöly. Nentin'izy ireo niaraka taminy ny zatovolahy iray antsoina hoe Jaona Marka. Noho ny fotoan-tsarotra sy fitsapana maro nolalovan'izy ireo dia nandao ilay asa misionera i Jaona Marka. Taty aoriana anefa, rehefa avy nandinika tsara izy dia naneho ny faniriany indray hiaraka amin'ireo apôstôly roa lahy amin'ny diany misionera. Nolavin'i Paoly tanteraka ny hamindra fo hitondra azy fanindroany, fa i Barnabasy kosa vonona ny hiahy sy hanampy azy indray. Na nampisaraka an'i Paoly sy i Barnabasy aza io resaka io (Asa. 15:39), dia niaiky i Paoly taty aoriana fa tonga mpianatra mahasoa i Jaona Marka (2 Tim. 4:11). Tahaka ilay mpamboatra ny tanim-boaloboka dia nahari-po tamin'i Jaona Marka i Barnabasy, na kivy sy ketraka aza i Jaona Marka teo aloha. Soa fa teo ny fampaherezana noraisiny avy tamin'i Barnabasy ka nanjary mpanompon'Andriamanitra mamokatra indray i Jaona Marka.


**Saintsaino indray izay voasoratra ao amin'ny Lio. 13:6-9, ary jereo izay miresaka an'i Jesosy ao.**

`Inona ny sary hafa aseho na averina momba an'i Jesõsy?`

`Ahoana no fomba ahatsapanao fa mamahana anao ara-panahy i Jesõsy mba hamoa voa ianao?`

`Antom-bavaka:`