---
title:  "ANDRIAMANITRA AZO ΑΤΟΝΙΝΑ"
date:   28/07/2024
---

### Saintsaino

Mialoha ny handinihantsika ny fanoharana ao amin'ny andalan-teny fototra, dia andeha hojerentsika aloha ny tontolon-kevitr'izany. Asehon'i Lioka mazava fa ny fanoharana momba ilay sakaiza tsy nitsaha-nangataka mandra-pahazoany no manaraka ny vavaka nampianarin'i Jesõsy ny mpianany. lo vavaka io, izay fantatra amin'ny hoe Vavaka nampianarin'ny Tompo, no maneho fa azon'izay rehetra mitady Azy atonina Andriamanitra. Ao amin'ny Vavaka nampianarin'ny Tompo по anasana antsika hiantso an'Andriamanitra hoe Raintsika. Manatona an'Andriamanitra isika rehefa mandray ny fitiavany antsika; izany no manintona antsika hanatona Azy amin'ny fivavahana.

Izao no teny voalohany ao amin'ny vavaka nampianarin'ny Tompo: "Ray ô" - Lio. 11:2. Asaina isika hiresaka amin'ilay Persona izay any amin'ny toerana iray manokana (voalaza manokana ny maha any an-danitra an'Andriamanitra any amin'ireo filazantsara hafa). Mazava loatra fa tsy voafetra ho ao amin'ny toerana iray fotsiny Andriamanitra, satria ianarantsika ao amin'ny Soratra Masina ny maha- manerana ny tontolo Azy. Misy karazam-pivavahana hafa teraka anefa, izay mampianatra fa hery iray hita ao anatin'ny natiora Andriamanitra ary ao anatin'ny tsirairay avy amintsika koa. Antsoina hoe "panthéisme" izany fampianarana izany, izay mitarika ny olona hitady an'Andriamanitra ao anatin'ny tenany, kanefa tsy toy izany ny nampianaran'i Jesôsy antsika mivavaka.


Ambaran'ny Baiboly fa feno haratsiam-panahy ny fon'olombelona no sady mamitaka mihoatra noho ny zavatra rehetra (Jer. 17:9). Midika izany fa tsy azontsika itokiana ny ao anatintsika fa ilaintsika ny manankina ny fontsika amin'ny hery ivelan'ny tenantsika. Tsy afaka ny hifandray amin'Andriamanitra isika raha tsy manatona Azy amin'ny fianteherana tanteraka. Avy amin'ny zavatra ivelan'ny tenantsika ny hery manova ao amin'ny vavaka rehefa mifandray amin'ilay Raintsika any an- danitra isika. Manaraka izany ny ambin'ny vavaka nampianarin'ny Tompo. Hatao ny sitrapony, ho hita ny Anarany (ny toetrany), ary ho tonga ny fanjakany rehefa mitady ny heriny ary ny fanatrehany isika. Manatona ny Raintsika izay any an-danitra isika, voaloton'ny fahotana, vokatry ny nanarahantsika ny sitrapontsika. Mitady Azy isika izao ary mangata-pamelana. Voavela ny helotsika, ary tanteraka eo amin'ny fiainantsika ny sitrapony. Tonga ny fanjakany!


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Misy fiantraikany eo amin'ny fomba fanatonanao an'Andriamanitra ny fahatakaranao ny toetrany. Amin'ny fomba ahoana?`

`Inona no manakana anao tsy hanatona an'Andriamanitra mivantana? Inona no azonao atao mba hidifiana izany vato misakana izany?`
