---
title:  "MAHITA ILAY HARENA NAFENINA"
date:   18/07/2024
---

### Takaro

"Ny tenin'Andriamanitra no tokony ho fototry ny fianarantsika. Tokony hobeazintsika amin'ireo fahamarinana hita ao anatiny ny zanatsika. Harena tsy mety ritra izany, nefa tsy mahomby ny olona mitady io harena io satria tsy katsahiny amim-paharetana. Betsaka mihitsy no afa-po amin'ny eritreritra fotsiny mikasika ny fahamarinana. Afa-po amin'ny asa ivelambelany izy amin'ny fiheverany fa manana izay rehetra tena ilaina izy. Raisiny ho fahamarinana izay lazain'ny hafa, satria malaindaina loatra izy handalina tsy tapaka i zay asehon'ny teny ho toy ny fiadiana ny harena nafenina. Nefa tsy hoe tsy azo jankinana fotsiny ny zavatra noforonin'ny olona, fa mampidi-doza koa, satria mametraka ny olona eo amin'ny toeran Andriamanitra. Ny teny lazain'ny olona no apetrany eo amin'izay tokony hisy ny hoe: "Izao no lazain'i Jehovah'." - HF, tt. 82, 83.

"Tsy ho valisoan'ny hakamoana na oviana na oviana ny fahaizana mandray mazava ny hevitry ny fahamarinana. Tsy misy fitahiana mety ho azo eto an-tany raha tsy ao ny fiezahana mafy sy maharitra ary mitohy. Raha ta hahita fahombiazana ny olona eo amin'ny raharaha ataony, dia tsy maintsy manana sitrapo mahery hiasa sy finoana hibanjina vokatra izy. Dia toy izany koa, tsy afaka hanantena hahazo fahalalana ara-panahy isika raha tsy miasa mafy tokoa. Ireo izay maniry ny hahita ny haren'ny fahamarinana dia tsy maintsy mihady azy tahaka ny mpitady vatosoa mihady ny harena miafina ao amin'ny tany. Tsy ahitan-tombony ny asa entanin'ny fo matimaty sy tsy miraika. Tena ilain'ny olon- dehibe sy ny tanora, tsy ny mamaky ny tenin'Andriamanitra fotsiny, fa ny mianatra azy amin'ny fony rehetra sy amim-pahazotoana, ka mivavaka sy mikatsaka ny fahamarinana tahaka ny harena nafenina. Izay manao izany dia hahita valisoa, satria hampahiratra ny sainy i Kristy." - HF, t. 84.

`Rehefa tapitra ny herinandro andinihana ny Mat. 13:44-46, inona avy ireo fampiharana manokana maharesy lahatra anao?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any -piangonana?`

`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`