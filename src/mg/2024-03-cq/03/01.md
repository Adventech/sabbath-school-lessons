---
title:  "MAHITA ILAY HARENA NAFENINA"
date:   13/07/2024
---

### Fampidirana

**Vakio ny Mat. 13:44-46**

> <p>  Tsianjery: Mifidy andininy 1</p>

### FIHEVERAN-DISO TEO AM-PIANDRASANA

Taona vitsivitsy izay no nanasana ahy handray fitenenana tao amin'ny fiangonana iray tany amin'ny firenena iray tsy mbola nandehanako mihitsy. Naniraka tanora anankiroa avy tao amin'ny fiangonany mba haka ahy tany amin'ny seranam-piaramanidina ilay olona niara-nanomana tamiko izany programa izany. Tsy mbola nahita ahy ireo tanora ireo ary tsy mahafantatra ahy; ren'izy ireo fotsiny fa misionera aho. Nihevitra izy ireo fa mahafantatra ny misionera raha vantany vao mahita azy ka tsy nilainy ny hahazo toromarika bebe kokoa. Tsy nifandraika tamin'izay sary noheverin'izy ireo tanteraka anefa aho. Tsy tena fantatro izay nandrasan'izy ireo, saingy tsy nanao kapa na koa lava volombava aho. Rehefa niandry ela teo amin'ny seranam-piaramanidina aho dia nahita tanora anankiroa nanopy maso ahy. Nanatona azy ireo aho ary nampahafantatra azy ny mombamomba ahy. Ny zavatra voalohany nolazain'izy ireo dia hoe: "Tsy toy ny misiõnera mihitsy ny fijery anao!" Nihomehy izahay avy eo.

Mampahatsiahy izany toe-javatra izany fa mora tokoa ny ho diso fanantenana noho ny amin'ny hafa. Raha jerena amin'ny lafin-javatra matotra kokoa, dia izany indrindra no niseho rehefa tonga teto an-tany i Jesôsy. Nihevitra ho nahalala ny toetoetry ny Mesia sy izay hataony ny olona. Tsy nifanaraka tamin'ny sary izay namboamboariny anefa i Jesõsy avy any Nazareta. Olona miendrika miaramila izay hanafaka azy ireo amin'ny Rômanina sy hanorina fanjakana eto an-tany no notadiaviny, nefa karazana fanjakana hafa mihitsy no nampianarin'i Jesôsy fanjakan'ny lanitra! Tahaka izao matetika no anombohany ny fanoharany: "ny fanjakan'ny lanitra dia tahaka ny..." Ao anatin'ity lesona ity no andinihantsika ireo fanoharana fohy indrindra izay miantomboka amin'io fehezanteny io. Ireo fanoharana roa ireo no maneho ny tombambidin'ny fanjakan'i Kristy sy ny valisoa amin'ny fahitana izany harena izany.

> <p>  Soraty</p>
> Soraty araka ny dikan-teny tianao ny Mat. 13:44-46. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.