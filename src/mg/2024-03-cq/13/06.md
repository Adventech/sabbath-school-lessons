---
title:  "HERY HOENTI-MANKATO"
date:   26/09/2024
---

### Takaro

"Ny fivavahana dia fanatanterahana ny tenin'i Kristy: tsy fanatanterahana mba hahazoana soa amin'Andriamanitra tsy akory, fa satria kosa, na dia eo am-panompoana toy izany aza, dia efa nandray ny fanomezana isika, dia ny fitiavany. Ny anankinan'i Kristy ny famonjena ny olona, dia tsy amin'ny fisehoana ho mpanaraka fotsiny tsy akory, fa amin'ny finoana izay mitranga eo amin'ny asan'ny fahamarinana. Ny manao, fa tsy ny miteny fotsiny no antenaina amin'ny mpanaraka an'i Kristy. Eo amin'ny asa no voaorina ny toetrantsika.

Irinao va ny ho tonga mpanaraka an'i Kristy, nefa tsy hitanao izay hanombohana izany? Ao amin'ny maizina ve ianao, ary tsy fantatrao izay hahitana ny mazava? Araho izay manazava anao. Atodiho ny fonao hankato izay fantatrao ao amin'ny Tenin'Andriamanitra. Ny herin'ny tena ainy, dia mitoetra ao amin'izany Teniny izany. Raha vao raisinao amin'ny finoana ny Teny, dia hanome hery anao hankat√≤ izy. Raha vao tandremanao ny fahazavana izay anananao, dia hisy fahazavana lehibe kokoa ho tonga aminao. Manorina eo ambonin'ny Tenin'Andriamanitra ianao amin'izany, ary ny toetrao dia ho voaorina araka ny toetr'i Kristy.

I Kristy, Ilay fanorenana, no vato velona; zaraina amin'izay rehetra miorina eo aminy ny fiainany. 'Ka dia atsangana koa hianareo tahaka ny vato velona ho trano fanahy' - 1 Pet. 2:5. 'Irafetan'ny rafitra rehetra, mitombo tsara ho tempoly masina ao amin'ny Tompo' - Efes. 2:21. Ireo vato dia tonga iray amin'ny fanorenana, satria aina iray no mitoetra ao amin'izy rehetra. Izany trano izany dia tsy azon'ny tafio-drivotra azera; satria: 'Izay iray aina amin'Andriamanitra, Miara-mandresy ny zavatra rehetra Aminy." -S, tt. 131, 132.


`Rehefa avy nandalina io andalan-tSoratra Masina io lanao nandritra ny herinandro, inona avy ireo fampiharana manokana maharesy lahatra anao fa tokony hataonao eo amin'ny fiainana?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery. Inona no ifandraisan'ny hafatra raketiny amin'ny fiainanao amin'ity herinandro ity?`