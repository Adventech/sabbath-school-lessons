---
title:  FISEHO IVELANY
date:   08/09/2024
---

### Saintsaino


Nifandray mivantana tamin'ny fitahian'Andriamanitra ny harena sy ny fahasalamana, araka ny fomba fisainan'ny Jiosy tamin'ny taonjato voalohany. Mba hanoherana izany hevi-dravina izany no nitantaran'i Jesõsy fanoharana mahavariana mikasika ny lehilahy mpanan-karena iray izay niaina tao anatin'ny rentirenty sy ny fampiderana ny harenany. Nahazo antoka ny olona fa famantarana ny fitahian Andriamanitra io lehilahy io ny harenany.

Nampifanoherin'i Jesôsy tamina lehilahy mpangataka natao tsinontsinona nantsoina hoe Lazarosy io mpanan-karena io. Jiosy maro no nino fa tsy maintsy ho nanota io lehilahy io ka izany no nahatonga ny fanozonan'Andriamanitra sy ny fitsarany azy hiharihary tamin'ny fahoriany. Na ireo mpianatra aza dia nitsara any olona araka ny toerana misy azy eo amir amin'ny fiainany rehefa nanontany an'i Jesosy momba ny lehilahy jamba iray: "Raby ō, iza moa no nanota, io lehilahy io va, sa ny ray aman-dreniny, no dia teraka jamba izy?" - Jao. 9:2. Sady tsy salama i Lazarosy tao amin'ilay fanoharana no tsy nanan- kohanina sy tsy nanana ireo filana fototra eo amin'ny fiainana. Tany amin'ny farany ambany indrindra teo amin'ny fiarahamonina no nisy azy, ary niankina tanteraka tamin'ny fangorahan'ny hafa izy.

Nifanohitra tanteraka tamin'izay nantenain'ny olona anefa ny fomba namaranan'i Jesõsy io tantara io. Rehefa maty ireo roa lahy ireo dia nifamadika tanteraka ny toerana nisy azy. i Lazarosy, ilay mpangataka, dia nentina ho eo an-tratran'i Abrahama, fa ilay mpanan-karena kosa dia nalefa hijaly tany amin'ny fiainan-tsy hita. Nampianarin'i Jesôsy fa tsy azo adika ho fitahian'Andriamanitra ny fiseho ivelany, ary ny fahorian'ny olona iray koa dia tsy midika ho fanozonan'Andriamanitra azy. Na dia teo aza ny fiainan-tsarotra niainan'i Lazarosy mpangataka dia natoky an'Andriamanitra izy ka nahazo ny valisoany tany an-danítra. Ilay lehilahy mpanan-karena kosa dia niaina fiainam-piadanana, nitoky tamin'ny hareny sy ny toerana ambony ka nihataka tamin'Andriamanitra mandrakizay noho izany.

Mahaliana tokoa fa voarakitra mandrakizay ny anaran'i Lazarosy mpangataka fa tsy voalaza hatramin'ny farany kosa ny anaran'ilay mpanan-karena. Azo antoka fa fanta-daza ny anaran'io lehilahy mpanan-karena io teo amin'ny fiainany, saingy hadino izy, raha ny mandrakizay no resahina. Tao amin'ilay fanoharana no nanambaran'i Jesôsy fa eto amin'izao fiainana izao no anapahantsika hevitra ny amin'izay ho anjarantsika mandrakizay. Tsy ny fiseho ivelany no manan-danja fa izay itoeran'ny fontsika sy izay itokiantsika.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao**

**Mamplasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Nahoana no mora amintsika tokoa ny mifampitsaratsara miainga amin'izay miseho ivelany fotsiny?`

`Ahoana no hiezahantsika bebe kokoa hijery ny olona araka ny fahitan'Andriamanitra azy ireny?`