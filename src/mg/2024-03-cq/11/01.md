---
title:  "VELONA HO AN'NY FIAINAΝΑ MANDRAKIZAY"
date:   07/09/2024
---

### VELONA HO AN'NY FIAINAΝΑ MANDRAKIZAY


### Fampidirana

**Vakio ny Lio. 16:19-31**


`Tsianjery: Mifidy andininy 1`

### FIAINAM-PANOMPOANA


Teraka tao amin'ny tanana kely irlandey tamin'ny 1867 i Amy Carmichael. Nanan-karena tokoa ny ray aman-dreniny. Fony izy mbola zazavavy kely dia nitsidika an'i Belfast niaraka tamin'ny reniny izy, ary nisakafo hariva tao amin'ny toeram-pisakafoana kely iray izy ireo. Rehefa nisakafo izy ireo, dia nisy ankizivavy mpangataka nijery teo amin'ny fitaratra teo ivelany. Nijery tamim- pitsiriritana an'ilay zazavavy mpanan-karena nihinana ny sakafony io zazavavy mahantra io. Nikasika ny fon'i Amy lalina tokoa ny fijerin'ilay zazavavy. Rehefa niverina tany an-tranony i Amy, dia nipetraka teo anoloan'ny kitay nirehitra teo ambanin'ny lalan- tsetroka ary nanoratra fampanantenana ho an'ilay zazavavy kely mpangataka: "Rehefa lehibe aho ary manam-bola/ dia fantatro izay hataoko/ Hanorina toerana lehibe sy tsara tarehy aho/ ho an'ny zazavavy kely tahaka anao." - Janet and Geoff Benge, Amy Carmichael: Rescuer of Precious Gems [1998], 33).

Rehefa tonga tovovavy i Amy Charmichael dia niezaka mafy mba hanampy ireo vehivavy mahantra nanodidina an'i Belfast - vehivavy izay tsy dia raisina amin'ny fomba tsara loatra any am- piangonana ireo. Rehefa nahita izany filan'izy ireo izany i Amy dia nanangom-bola ary nanorina toeram-pivoriana iray manokana ho azy ireo, izay nantsoina hoe "Tin Tabernacle". Taty aoriana dia nifindra monina tany India i Amy, ka nandany taona maro namonjy ankizy indianina ho afaka tao amin'ny toeram-pivarotan-tena ary nanolotra toeram-pialofana ho an'ny ankizy mahantra ankoatra azy ireo. Nisy hôpitaly naorina teo ambany fitarihany tany Dohnavur, nitsaboana olona maro izay tsy nanana fahafahana nitsabo tena. Niaina ny fiainany ho an'ireo nahantra noho izy i Amy ary nanatanteraka ny fiantsoan'Andriamanitra ho azy izy tamin'izany. Izao no fehezanteny izay filazany matetika: "Mety hanome ny olona iray na dia tsy manam-pitiavana aza, saingy tsy misy olona manam- pitiavana nefa tsy manome."

Ny fanoharana amin'ity herinandro ity dia mitantara lehilahy iray izay nanangon-karena ho an'ny tenany ary ninia tsy nijery ny zavatra nilain'ireo manodidina azy. Ho hitantsika amin'izany ny fiantraikan'ny safidy ataontsika ankehitriny eo amin'ny fiainantsika sy ny an'ny hafa mandrakizay.


> <p>  Soraty</p>
> Soraty araka ny dikan-teny tianao ny Lio. 16:19-31. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.