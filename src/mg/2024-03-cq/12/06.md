---
title:  "NY TAHIRIN'NY LANITRA MANONTOLO"
date:   19/09/2024
---

### Takaro - NY TAHIRIN'NY LANITRA MANONTOLO


Lehibe indrindra sy tsy azo tombanana ny fanomezana ny Fanahy Masina, ary voafaoka ao anatin izany avokoa ny tahirin'ny lanitra manontolo. Tsy noho ny fisakanana avy amin'Andriamanitra tsy akory no tsy hampikoriana ny haren'ny fahasoavany be dia be ho an'ny olona. Raha vonona ny handray avokoa ny olona, dia ho feno ny Fanahiny izy rehetra.

Tombontsoa ho an'ny fanahy tsirairay ny ho tonga fantsona velona ahazoan'Andriamanitra mampita ho an'izao tontolo izao ny haren-tsarobidin'ny fahasoavany sy ny haren'i Kristy tsy hita lany. Tsy misy irin'i Kristy mihoatra noho ny manana mpanompo izay maneho ny toetrany sy vonton'ny Fanahiny. Tsy misy ilain'izao tontolo izao mihoatra noho ny fitiavan'ny Mpamonjy aseho amin'ny alalan'ny olombelona. (...)

Efa nomanin'i Kristy izay rehetra ilaina mba hahatonga ny fiangonany hitovy endrika Aminy (...). Iriny ny hanehoantsika ny fifaliany eo amin'ny fiainantsika.

Hiseho amin'ny toetra sy ny teny ny fitoeran'ny Fanahy Masina ao am-po. (...)

Midika mihoatra noho ny famelan-keloka ny fivavahan'i Kristy; milaza fanesorana ny fahotana izany, sy famenoana izany banga izany amin'ireo fahasoavan'ny Fanahy Masina. Milaza fanazavana avy any an-danitra izany ary fifaliana ao amin'Andriamanitra. Milaza fo efa nanafoana tanteraka ny 'izaho' izany, ary voatahy noho ny fitoerana sy ny fanatrehan'i Kristy. Madio sy afaka amin'ny fahotana ny fanahy izay itoeran'i Kristy. (...) Rehefa miseho eo amin'ny fiainana ny hatsaran-tarehy sy ny hanitry ny toetran'i Kristy dia vavolombelona izany fa nandefa ny Zanany teto amin'izao tontolo izao tokoa Andriamanitra ho Mpamonjy azy.


Tsy mibaiko ny mpanaraka Azy hiezaka hamirapiratra i Kristy. Hoy Izy: 'Aoka hazava (avelao hazava) (...) ny fahazavanareo'-Mat. 5:16. Raha efa nandray ny fahasoavan'Andriamanitra ianao, dia ao aminao ny fahazavana. Esory izay manakantsakana dia hamirapiratra ny fahazavan'ny voninahiny ka hanagorobaka ny haizina sy hampisava azy. (...)

Hambabo ny olona ny voninahitra avy amin'ny Kristianina izay onenan'i Kristy. Hisy hiram-piderana sy riam-pisaorana avy amin'ny fanahy maro azo ho an'Andriamanitra, ary hikoriana hiverina any amin'llay Mpanome lehibe ny voninahitra."-HF, tt. 367,368.


`Rehefa avy nandalina lo andalan-tSoratra Masina io ianao nandritra ny herinandro, inona avy ireo fampiharana manokana maharesy lahatra anao fa tokony hataonao eo amin'ny flainana?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery. Inona no ifandraisan'ny hafatra raketiny amin'ny fiainanao amin'ity herinandro ity?`

