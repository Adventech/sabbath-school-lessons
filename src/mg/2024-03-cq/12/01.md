---
title:  FENO NY FANAHY MASINA
date:   14/09/2024
---

### Fampidirana

**Vakio ny Mat. 25:1-13**


`Tsianjery: Mifidy andininy 1`

### SAIKA DISO AORIANA LOATRA

Taona vitsy lasa izay, anjarako ny nandaha-teny tao amin'ny kaoferansa iray ho an'ny tanora tao Kuala Lumpur, Malaisie. Hariva aho no tonga tany, ary ny ampitso maraina no tokony hanaovako ny toriteny voalohany. Namonjy fandriana aho, nanantena ny hiala sasatra tsara, saingy tsy nahita tory noho ny tsy fitovian'ny ora teo amin'ity toerana ity sy ny ora tany amin'ny toerana niaviako. Nivadibadika aho, nanantena hahita torimaso, fa tsy nahita. Vao ningadona ny ora voalohan'ny maraina dia tapa- kevitra ny tsy hatory intsony aho mba tsy ho diso amin'ilay fotoana nifanarahana. Azonao an-tsaina angamba ny tohiny.

Naneno tampoka ny findaiko, nanaitra ahy tao amin'ny torimaso lalina. Nandodona ilay olona niantso hoe: "Raha sitrakao indrindra re Pasitora Daniel, tongava izao ankehitriny izao. lanao no mitory teny afaka 15 minitra!" Nitsambikina niala ny fandriana aho, niakanjo tao anatin'ny fotoana fohy tahaka izay tsy mbola nataoko hatrizay. Soa ihany fa akaikin'ny hôtely natoriako no nisy ilay toeram-pivoriana. Nihazakazaka nanaraka ny lalantsara aho, ary nony nanakaiky ilay efitrano dia nihazakazaka nitsena ahy koa ireo mpanentana sy teknisianina. Teny am-pandehanana no nametahan'izy ireo tamiko ny fitaovana. Fotoana fohy taorian'izay dia nijoro teo amin'ny sehatra aho ary nanomboka nitory teny. Tsy fantatro raha nisy tamin'izy ireo nahatsikaritra fa vao avy nifoha tao amin'ny torimaso lalina aho. Ny hany azoko antoka dia izao, tonga ara-potoana ihany aho!

lanao koa ve efa saika diso aoriana loatra tamin'ny fotoana lehibe iray nifanarahana? Ilay hoe: "saika" no nanafaingana ny fidoboky ny fonao. Nanjary nientanentana ianao ka nihazakazaka malaky kokoa mba ho tonga ara-potoana. Hodinihintsika ao amin'ity lesona ity ny fanoharana iray nataon'i Jesôsy momba ny tokony hifohazantsika sy hiomanantsika ary hahatongavantsika ara-potoana amin'ny fiaviany fanindroany-ilay fotoan-dehibe indrindra ambonin'ny fotoana rehetra!

> <p>  Soraty</p>
> Soraty araka ny dikan- teny tianao ny Mat. 25:1-13. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.