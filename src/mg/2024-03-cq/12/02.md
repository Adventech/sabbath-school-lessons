---
title:  "VOAOMANA HO AMIN'NY FIHEMORAM- POTOANA"
date:   15/09/2024
---

### Saintsaino - VOAOMANA HO AMIN'NY FIHEMORAM- POTOANA

Ny fanoharana momba ireo vehivavy hendry sy adala dia maneho ny fomba jiosy nandritra ny fampakaram-bady tamin'ny andron'i Jesôsy. Naharitra andro maro ny lanonan'ny fampakaram-bady. Fotoan-dehibe ny fahatongavan'ny mpampakatra ao an-tranon'ilay ampakarina mba hitondra azy ho any an-tranon'ny fianakaviany (fianakavian'ilay mpampakatra). Maro ireo zavatra mety hampitaredretra ny fahatongavan'ny mpampakatra any an-tranon'ilay ampakarina. Raha ny marina dia efa mpitranga io fahataram-potoana io. Ao amin'ilay fanoharana dia naharitra ela tokoa izany fiandrasana izany ka samy resin- tory ireo vehivavy folo. Nefa samy taitra sy nifoha izy ireo rehefa nisy mpitondra hafatra iray nanambara ny fahatongavan'ny mpampakatra; ny dimy tamin'izy ireo ihany anefa no nanana solika ampy handrehetana ny fanalany. Nanomana ny tenany ho amin'ilay fihemoram-potoana ireo vehivavy hendry ireo. Efa nanampo пу fahatongavan'ny mpampakatra koa ireo vehivavy adala, saingy tsy niomana ho amin'ilay fahataram-potoana izy ireo. Tsy nitsinjo lavitra izy, tsy ampy ny fiomanany, ary lany ny solika tao aminy.

Iray amin'ireo tantara maro milaza fihemoram-potoana ny fanoharana ny amin'ny virjiny folo. Mialoha ity tantarana fampakaram-bady ity dia misy tantara iray hafa maneho fihemoram-potoana nataon'i Jesõsy ao amin'ny Mat. 24:45-51. Ilay mpanompo hendry dia niasa sy nanompo ny hafa mandrakariva, fa ilay mpanompo ratsy fanahy kosa nanao anakampo hoe: "Maharitra ela ny tompoko - Mat. 24:48. Nivadika tamin'ireo mpanompo namany izy ka nikapoka azy. Ny fomba fiainany dia naneho fa nolaviny ny fiverenan'ny tompony.

Misy fanoharana fahatelo koa manaraka ny fanoharana momba ny virjiny folo, izay manamafy ny ilana fahatokiana mandritra io fotoana fiandrasana sy manjavozavo io (Mat. 25:14-30). loi indray dia mampianatra fa tokony hampiasa ny talenta rehetra ananantsika isika hampandrosoana ny fanjakan'Andriamanitra. Manambara loza roa mifanipaka mety hahazo ireo izay miandry ny fiverenan'i Jesōsy ireo tantara misesy ireo. Etsy andaniny, tsy azontsika atao ny mihevitra fa hanemotra mandrakariva ny fiverenany i Jesõsy ka ho araka izany koa ny fiainantsika; ary etsy ankilany, tsy azontsika atao ny mihevitra fa kely sisa dia ho avy i Jesôsy ka tsy ilaina intsony ny fiandrasana amim-paharetana

Taorian'ny toriteny nataon'i Jesõsy momba ny andro farany no nanaovany ireo fanoharana ireo, rehefa nanontany momba ny famantarana ny fiaviany ny mpianatra (Mat. 24:3). Teny fikasana ilay famantarana farany ao amin'ny Mat. 24:14. Ny filazantsaran'i Jesősy no fahazavan'izao tontolo izao. Tsy maintsy amplasaintsika hampielezana ny hafatry ny filazantsara amin'izao tontolo izao ity fotoam-piandrasana ity.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin reo teny na fehezanteny manan-danja na manana heviny manokana ho anao**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Ahoana no hahatonga antsika ho vonona amin'ny fiavian'i Jesõsy tsy ho ela intsony, kazefa koa vonona any hiandry mandritra ny fotoana maharitra?`

`Inona avy ireo fomba tsara indrindra hanampiana ny olona tsy ho ketraka ny amin'ny flavian'i Jesosy fanindroany raha mbola eto am-piandrasana isika?`