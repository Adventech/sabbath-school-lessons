---
title:  "MIJERY AN'I JESOSY"
date:   04/09/2024
---

### Ampifandraiso amin'i Jesosy

Maneho ny toetoetry ny fanjakan'Andriamanitra ny antso mba hiasa sy hovaliana soa amin'ny fahasoavana. Natoky ny tompon-tany ireo izay namaly ny antso, ary isika koa tokony hatoky ny fitondran Andriamanitra antsika ankehitriny. Ny mijery an'i Kristy no fanalahidy. Diso fanantenana ireo mpiasa sasany izay nampitaha ny tenany tamin'ny hafa. Rehefa niala tamin'i Jesôsy ny mason'i Petera ka nitodika tany amin'ny mpianatra hafa sy ny onja manodidina azy, dia nanomboka nilentika izy (Mat. 14:29,30). Azony natao ny nandeha teo ambonin'ny rano sady nibanjina llay Anankiray nanome hery azy hahavita izay tsy hain'ny olombelona atao. Maneho ny asa iantsoana antsika handraisantsika anjara ny tanim-boaloboka. Tsy vitantsika amin'ny herin'ny maha-olombelona пу mamita ny asa fitoriana ny filazantsara amin'izao tontolo izao. Mila hery avy any ambony isika.

Ny hoe mamita ny asa dia tahaka ny mamita hazakazaka koa. Hoy ny apôstôly Paoly: "Koa amin'izany, satria misy vavolombelona maro be toy izany manodidina antsika toy ny rahona, dia aoka isika koa hanaisotra izay rehetra mitambesatra amintsika mbamin'ny ota izay malaky mahazo antsika, ary aoka isika hihazakazaka amin'ny faharetana amin'izao fihazakazahana filokana napetraka eo anoloantsika izao, mijery an'i Jesosy, Tompon'ny finoantsika sy Mpanefa azy (...)." - Heb. 12:1,2 (jereo koa ny 2 Tim. 4:6-8). Natoky an'i Jesôsy izy ary nampifantoka ny fijeriny Taminy hatramin'ny farany. Nahatanteraka ny fihazakazahany izy. Hazakazaka lehibe lavitra no andraisantsika anjara. Tahaka ny hazakazaka ifanoloana izany ("course de relais"): nampitain'i Paoly tamin'i Timoty ny fanilo, izay nanohy ny fihazakazahany sy nampita ny fanilo koa tamin'ny taranaka manaraka mpitory ny filazantsara. Taonjato maro izay no lasa, ary nampitaina tamintsika izao ny fanilo. Ahoana no hataontsika?

Andeha hiato kely isika hametraka izao fanontaniana manan-danja lehibe izao amin'ny tenan- tsika: Inona no tiako hatao amin'ny fiainana izay nomen'Andriamanitra ahy? Inona no tiako hatao mandritra ireo taona onenako eto amin'ity planeta ity? Antony tsara ve no ihazakazahako? Ny ady tsara ve no iadiako? Rehefa afaka 10, 20, 30, na 40 taona, ho afa-po ve aho mijery ny fiainako lasa? Dieny mahita mazava ny masonao dia ataovy ny hazakazaka manoloana anao; afantohy mandra- kariva amin'i Jesôsy ny fijerinao!


**Saintsaino izay voasoratra ao amin'ny Mat. 20:1-16, ary jereo izay miresaka an'i Jesôsy ao.**

`Ahoana no fomba anovan'ny fiandrandrantsika ny fiainana mandrakizay ny fomba fijerintsika amin'izao fotoana izao ny atao hoe manan-danja indrindra?`

`Ahoana indray àry izao ny fahitanao an'i Jesôsy araka izany?`

`Antom-bavaka:`