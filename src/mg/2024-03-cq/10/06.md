---
title:  "NY VALISOAN'NY FAHASOAVANA"
date:   05/09/2024
---

### Takaro

"Betsaka ireo manolo-tena ho an'i Kristy, nefa tsy mba mahita fotoana mety hanaovana asa lehibe eo amin'ny fanompoana Azy. Aoka hahita fiononana izy ireo amin'ny fieritreretana fa tsy dia ny fileferan'ny maritiora tsy akory no tsy maintsy ankasitrahan'Andriamanitra indrindra. (...) Izay tena Kristianina marina eo amin'ny fiainany manokana, eo amin'ny fampileferany ny tenany isan'andro, eo amin'ny fahatsoran'ny fikasany ny fahadiovan'ny eritreriny, eo amin'ny fahalemem-panahiny raha misy fiantsiana azy, eo amin'ny toetra mahatoky amin'ny kely indrindra, eo amin'ny finoana sy ny fitiavam- bavaka, ny olona izay mampiseho ny toetran'i Kristy eo amin'ny fiainany ao an-tokantrano, ny olona toy izany no mety ho sarobidy kokoa eo imason'Andriamanitra noho ny misionera na ny maritiora fanta-daza eran-tany.

"Endrey, samihafa manao ahoana ny fatra hanombanan'Andriamanitra sy ny olona ny toetra amam-panahy! Andriamanitra dia mahita ireo fakam-panahy notoherina izay tsy ho fantatr'izao tontolo izao na ny sakaiza akaiky indrindra na oviana na oviana aza (...) Nomarihiny ireo ora niadiana mafy tamin'ny tena - ady izay nahazoana fandresena. Izany rehetra izany dia fantatr'Andriamanitra sy ny anjely. Misy boky fahatsiarovana soratana eo anatrehany ho an'ireo izay matahotra ny Tompo sy izay mihevitra ny anarany.

"Tsy ao amin'ny fahaizana, na eo amin'ny toerana ara-tsosialy, na eo amin'ny isa, na eo amin'ny talenta nomena, na eo amin'ny sitra-pon'ny olona no tokony hahitana ny tsiambaratelon'ny fahombiazana. Izay rehetra mahatsapa fa tsy mahavita dia tokony hibanjina an'i Kristy ary amin'ny alalan'llay Herin'ny hery rehetra, Ilay Sain'ny saina rehetra, izay vonona sy mankato dia hahazo fandresena miampy fandresena.

"Na fohy toy inona aza ny fanompoana nataontsika, na ambany toy inona aza ny asantsika, raha amin'ny finoana tsotra toy ny an'ny zaza no anarahantsika an'i Kristy, dia tsy ho diso fanantenana ny amin'ny valisoa isika. (...) Ny vavahady volamenan'ny lanitra dia tsy hivoha ho an'ny mpiavonavona sy ny mpanandra-tena; kanefa hivoha midanadana kosa ireo vavahady mandrakizay rehefa kasihin'ny zazakely mangovingovitra. Kanto loatra ny valisoan'ny fahasoavana ho an'Ã¯reo izay niasa ho an'Andriamanitra tamin'ny fahatsoran'ny finoana sy ny fitiavana!" - HF, tt. 355,356.


`Rehefa avy nandalina io andalan-tSoratra Masina io ianao nandritra ny herinandro, inona avy ireo fampiharana manokana maharesy lahatra anao fa tokony hataonao eo amin'ny fiainana?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery. Inona no ifandraisan'ny hafatra raketiny amin'ny fiainanao amin'ity herinandro ity?`