---
title:  "EO ANELANELAN'NY FIFAMPITIFIRAN'NY ANDANINY SY NY ANKILANY"
date:   20/07/2024
---

### EO ANELANELAN'NY FIFAMPITIFIRAN'NY ANDANINY SY NY ANKILANY

### Fampidirana

**Vakio ny Mat. 13:24-43**

`Tsianjery: Mifidy andininy 1`

### ADY LEHIBE KOKOA

Nipetraka tany Norvège ny fianakavian'ny vadiko nandritra ny Ady Lehibe Faharoa, rehefa nanafika ny tanana ny miaramila alemà. Nitantara ny fanandramana niainany fony izy tovolahy i Gunnar, raiben'ny vadiko, raha niandoha izany fanafihana izany. Indray Sabata dia nivavaka tao amin'ny tokantrano iray izy. Rehefa avy nihira sy nivavaka ny vondrona dia nanomboka ny fianarana Baiboly. Tsy ela anefa dia injany nisy poa-basy nirefodrefotra. Toa lavitra ny fandrenesana azy tamin'ny voalohany, kanjo nihananatona hatrany izany. Tapa-kevitra ity vondrona advantista ity fa tsara kokoa ny mitady fialofana ao amin'ny lakaly. Nilomay nankao amin'ilay toeram-piafenana i Gunnar, ny akanjony tavela teo amin'ilay seza nipetrahany. Mbola nitohy elaela ny fifampitifirana raha nandalo izany faritra izany ny tafika alemà ka nisehatra fanoherana tsindraindray. Rehefa avy nitolona tamim- bavaka sy niandry ela ilay vondrona dia niverina niakatra tao amin'ny efitrano fandraisam-bahiny. Akory ny hatairan'i Gunner nahita ny akanjony loaky ny bala! Azonao an-tsaina angamba ny fisaotsaorany an'Andriamanitra noho ny fiarovany azy! Teo anelanelan'ny tifitry ny andaniny sy ny ankilany izy, kanefa narovan'Andriamanitra ny ainy.

Nohazavain'i Jesôsy tao amin'ny fanoharana iray fa tafiditra ao anatin'ilay ady lehibe ifanandrinan'ny tsara sy ny ratsy isika. Manome topy maso antsika momba io ady mangotraka eto amin'izao tontolo izao io ny fanoharana momba ny vary sy ny tsimparifary. Ny Zanakolona no mpamafy ny voa tsara, fa ny devoly kosa no nampiditra ny tsimparifary. Miara-maniry ireo voa karazany roa ireo ary miara-matoy eo amin'ny saha aniriany, izay antsoin'i Jesôsy hoe izao tontolo izao. Eo anelanen'ny tifitry ny andaniny sy ny ankilany isika rehetra ao anatin'io ady lehibe io! Manasa antsika hifidy iray amin'ireo roa ireo ny fanoharana. Manolotra toerana ho antsika ao amin'ny fanjakany Andriamanitra; azontsika atao ny ho an'Andriamanitra na toy inona na toy inona ahi-dratsy manodidina antsika. Hongotana sy holevonina ny ahi-dratsy amin'ny fotoana maha-mety azy.

> <p>  Soraty</p>
> Soraty araka ny dikanteny izay tianao ny Mat. 13:24-43. Raha kely ny fotoana eo am-pelatananao dia ny and. 24-30 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.