---
title:  "NY FAHATSARAN'ANDRIAMANITRA"
date:   24/07/2024
---

### Ampifandraiso amin'i Jesósy

Manambara ny famindrampon'Andriamanitra ny fanoharana ny amin'ny vary sy ny tsimparifary. Ao amin'io tantara io, ny mpamafy ny voa tsara dia "ny Zanak'olona"-Mat. 13:37. Ampiasain'i Jesôsy matetika hilazany ny Tenany io teny io. Ny Zanak'olona koa no manavaka ny vary amin'ny tsimparifary amin'ny farany, rehefa tonga ny fararano (Mat. 13:41-43). Miasa tokoa i Jesôsy manomana vahoaka handova ny fanjakany mandrakizay. Manakaiky antsika Izy ao anatin'ny fahoriantsika. Tonga iray amintsika Izy ary fantany ny manjo antsika. Ao amin'ny tontolo izay iroboroboan'ny faharatsiana no anehoan'i Jesôsy ny fahatsarany.

Mirakitra ohatra maro ny amin'ny fahatsaran'Andriamanitra ny Soratra Masina. Ao amin'ny Sal. 23 i Davida, na ao amin'ny lohasaha aloky ny fahafatesana aza, dia mifaly noho ny fahatokian Andriamanitra. lo Andriamanitra ao amin'ny Salamo io ihany no Andriamanitra tonga teto amin'izao tontolo izao sy nonina teo anivontsika. Rehefa manjombona iny indrindra ny fiainantsika, dia mana-namana eo anilantsika isika. Antsoina hoe "Imanoela" i Jesõsy - "Amintsika Andriamanitra" Mat. 1:23. Nahatsapa ny fanatrehan'Andriamanitra i Davida na dia teo am-pandosirana aza ka nahina ny ainy. Nifantoka tamin'ny fahatsaran'Andriamanitra i Davida tao anatin'ny fotoan-tsarotra indrindra, ka hoy izy: "Eny tokoa, fahasoavana sy famindram-po no hanaraka ahy amin'ny andro rehetra hiainako, dia hitoetra ao an-tranon'i Jehovah andro lava aho." - Sal. 23:6. Mety tsy maintsy hiatrika ady sarotra isika ankehitriny, kanefa efa nanomana hoavy mamirapiratra ho an'izay rehetra manaraka Azy Andriamanitra.

Ny fahafantarana ny fahamoram-pon'Andriamanitra no mitaona ho amin'ny fibebahana marina (Rôm. 2:4). Mampitombo sy manamasaka antsika ara-panahy ny fahatsaram-pon'Andriamanitra. Asehon'i Jesôsy ao amin'ny fanoharana fa isika dia an'Andriamanitra ary manao ny fomba rehetra Izy hanomanana antsika ho amin'ny fanjakany mandrakizay. Tsy maintsy manao safidy ilay mpanompo ao amin'ny fanoharana na hatoky ny tompon'ny tanimbary izy na tsia amin'ny famelana ny vary sy ny tsimparifary hiara-maniry mandra-pihavin'ny fararano. Manasa antsika hatoky ny drafitr'Andriamanitra io fanoharana momba ny vary sy ny tsimparifary io.

**Saintsaino izay voasoratra ao amin'ny Mat. 13:24-43, ary jereo izay miresaka an'i Jesôsy ao.**

`Efa nifanena tamin'ny olona iray izay heniky ny fahatsaran-toetra avy amin'Andriamanitra ve ianao? Inona no fiantraikan'ny hery miasa mangina entin'ny olona toy izany eo amin'ny manodidina azy?`

`Manao ahoana indray àry izao ny fahitanao an'i Jesõsy?`

`Antom-bavaka:`