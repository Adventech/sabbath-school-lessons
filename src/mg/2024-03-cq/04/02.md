---
title:  "ILAY FANONTANIANA ELA MOMBA NY FIAVIAN'NY RATSY"
date:   21/07/2024
---

### Saintsaino - ILAY FANONTANIANA ELA MOMBA NY FIAVIAN'NY RATSY

Ny fanontaniana napetraky ny mpianatr'i Jes√µsy momba ilay fanoharana ny amin'ny vary sy ny tsimparifary dia maneho ny lohahevitra izay nanintona indrindra ny fisainany. "Ary ny mpianany nankao aminy ka nanao hoe: Lazao aminay ny hevitry ny fanoharana ny amin'ny tsimparifary tany an- tanimbary-Mat. 13:36. Tsy resaka ahi-dratsy fotsiny no ambaran'ny fanoharana fa nahavery hevitra azy ireo ny asan'ilay fahavalo, koa naniry hahalala bebe kokoa momba izany izy ireo. Nandritra ny taonjato maro dia olona an-tapitrisany no sahiran-tsaina ny amin'ilay fanontaniana ela momba ny fiavian'ny ratsy. Maro no manontany hoe: "Raha misy tokoa Andriamanitra fitiavana, nahoana no mijaly toy izao ity tontolo ity?"

Misy teboka manan-danja ambaran'io fanontaniana io: omentsika tombam-bidy ny olona sy ny voary. Tsy natao hijaly ny olona, ary tsy natao ho feno ady sy loza izao tontolo izao. Raha ny "didin'ny be sandry" no mitondra izao tontolo izao dia tsy mitombina akory ny fanontaniana momba ny fisian'ny fijaliana. Mitaky ny fijalian'ny sasany tokoa mantsy ny fahombiazan'ny sasany raha ny "didin'ny be sandry no ampiharina. Lavin'ireo "naturaliste" (mifantoka amin'izay hita maso sy azo tsapain-tanana ihany) ny fisian'ny ratsy satria midika ho fandraisana andraikitra ny amin'ny fitondran-tena izany. Isika anefa, ao anatintsika ao, mahafantatra fa misy tokoa ny ratsy. Ary raha misy ny ratsy dia misy koa ny tsara, raha tsy izany dia atsy hahay hanavaka azy roa isika. Mila fitsipika isika mba hanavahantsika azy ireo. Ny fisian'izany fitsipika ara-pitondran-tena izany dia midika fa misy ny Mpanome izany fitsipika izany. Noho izany, ny lohahevitra momba ny ratsy sy ny fahoriana dia manondro any amin'llay Andriamanitra tsara manana ny fitsipika ara-pitondran-tena ihany amin'ny farany.

Nisy loza lehibe nitranga teto amin'izao tontolo izao, ary io indrindra no ambaran'ny tantara ao amin'ny Soratra Masina. Asehon'ny Baiboly ny fijaliana sy ny fahoriana nolalovan'ny olona nandritra ny taonjato maro. Ireo boky toy ny Joba sy ny Salamo dia mampiseho ny maha-zava-misy ny fitarainan'ny olona amin'Andriamanitra, mitady valiny ho an'ny fanontaniany. Tsy mora ny valiny. Tsarovy fa nandritra ny alina no namafazana ny tsimparifary. Zava-miafina tokoa ny niavian'ny ratsy, saingy ampy ho antsika ny ambaran'ny Baiboly mba hahatakarantsika ny toe-javatra ankapobeny.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Manampy antsika hiatrika ireo fihaikana eo amin'ny fiainana ny sary asehon'ny Baiboly momba ny tolona ifanaovan'ny tsara sy ny ratsy. Amin'ny fomba ahoana?`

`Ny didin'ny besandry dia manala tsiny ny faharatsiana sady mahatonga izany ho zavatra tsy azo ialana. Amin'ny fomba ahoana?`