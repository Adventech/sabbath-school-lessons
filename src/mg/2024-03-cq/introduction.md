### FAMPIDIRANA

### Nahoana no fanoharana?

Tsy isalasalana fa i Jesôsy no mpampianatra lehibe indrindra tsy mbola fahitan'izao tontolo izao hatrizay hatrizay. Nahagaga sy nahatalanjona ny olona ny fampianarany. Nahatratra ny lehilahy sy ny vehivavy rehetra, na inona na inona sokajin-taonany, ny teniny; samy nitangorona nihaino Azy na Jiosy na Jentilisa. Samy nandray lesona avy amin'ny fampianarany na ny mpanankarena na ny mahantra, na ny avara-pianarana na ny tsy nandia fianarana, izay niantraika lalina tao am-pon'izy ireo. Mandra-pialany teto amin'izao tontolo izao dia nitohy niampita tamin'ny taranaka nifandimby ny akon'ny teniny; nampahery olona an-tapitrisany ny tantaran'ny filazantsara. Zava-mahazendana tokoa izany kanefa tsy mahagaga satria tao am-pon'Andriamanitra mihitsy no namolavolana tsara ny tenin'i Kristy - dia Ilay Andriamanitra fitiavana, Ilay <«niteny dia ary izany», Ilay nahary ny olombelona sy nametraka tao anatiny ny hetahetan'ny fahamarinana.

Teo amin'ny tontolo izay nilentika tao anatin'ny fahotana sy tafasaraka tamin'ny Mpanao azy no nahatongavan'i Jesõsy hanambara ny fitiavan'Andriamanitra amin'ny olombelona. Nisintona ny fahalianan'ny olona ho amin'ireo foto-kevitra mitondra fahasambarana marina Izy mba hanatrarana ny fon'ny olona mpanota voagejan'ny avonavona sy ny fitiavan-tena. Tantara sy ohatra velona no nisarihany ny mpihaino Azy ho amin'ny tontolo vaovao izay misy fanasitranana sy famerenana amin'ny laoniny. Nantsoin'i Kristy hoe fanjakany io toe-javatra vaovao io. Ny fitiavana an'Andriamanitra sy ny hafa no ivon'izany fanjakana izany. Manasa ny olona rehetra hiditra ao i Kristy, saingy napetrany mazava fa tsy ny olona rehetra no haniry ho isan'ny vahoakan'io fanjakana io.

Tamin'ny alalan'ny fanoharana no nanoritsoritan'i Jesôsy ny toetry ny fanjakany. Zavaboary sy sary an'ohatra avy amin'ny fiainana andavanandro no nampiasainy, nanehoany sary velona momba ny atao hoe manara-dia Azy sy mivelona araka ny sitrapon'Andriamanitra. Ny teny hoe fanoharana dia midika hoe "mametraka eo anila". - Tantara atao eo anilan'ny fahamarinana ara-panahy iray izany. izay ahazoana mamakafaka sy mandalina kokoa ny momba ny fiainana sy ny ara-panahy. Nahasarika olona samy hafa maro ireo tantara isan-karazany nataon'i Jesôsy. Naseho tamin'ny fomba izay hahatakaran'ny tsirairay azy, na avy aiza izy na avy avy aiza, na inona na inona fomba nitaizana azy. ny votoatin'ny fahamarinana momba ny fanjakan'Andriamanitra, ka samy afaka mahita ny tanjona sy ny hevitry ny Teniny izy ireo. Mbola mamolavola hatrany ny fiainan'ny olona manerana izao tontolo izao ny fanoharan'i Kristy!

Eo am-pamakiantsika sy eo am-pandinihantsika ireo tantara manova fiainana ireo dia hahazo hery sy ho voataona hanapa-kevitra isika - hampahery antsika ny hakanton'ny filazantsara, ary ho tsapantsika ny filantsika mamela an'i Jesõsy hanova ny ao anatintsika. Mahafaoka lohahevitra maro be ny fanoharan'i Jesôsy, saingy izy rehetra dia samy mifantoka amin'ny lohahevi-dehibe iray: ny fanehoana ny tena toetry ny fanjakan'Andriamanitra. Mifanipaka amin'ny lalana mitondra ho amin'ny fiainana dia misy ny lalana mitondra ho amin'ny fahafatesana, ary mampitandrina antsika ny amin'io lalan-dratsy io ny fanoharan'i Kristy, sady mampahatsiahy antsika ny fisian'ilay ady mangotraka lehibe ifanaovan'ny ratsy sy ny tsara eo amin'izao tontolo izao. Ao anatin'io fifanandrinana io dia antoko roa ihany no hisy amin'ny farany.
Miteny amin'ny saintsika sy ny fontsika ny fanoharana, manambara ny fomba ahazoantsika manovo ao amin'ny herin'Andriamanitra. Nanao tantara momba ny herin'ny famelan-keloka sy ny fitiavana i Jesõsy; manasa antsika hanandrana ny herin'ny vavaka Izy ary manome toky fa hahazo hery tokoa isika raha manorina ny fiainantsika eo Aminy, Ilay Vatolampy mandrakizay. Asehon'i Jesõsy antsika fa misy hery tsy ampoizina avy amin'ny fanoloran-tenantsika hanompo ny hafa. Ary ambarany izay haharitra rehefa hifaoka izao tontolo izao ny tafio-drivotra mahery mialoha ny fiverenan'i Jesosy, araka ny efa voalazan'ny faminaniana.

Asehon'ny fanoharana ny tena zava-manan-danja marina eo amin'ity fiainana izy sy ny mandrakizay. Ambaran'i Jesôsy amin'ny alalan'ny tantara ataony ny fomba hahatonga antsika ho feno ny Fanahy Masina eo am-piandrasana ny Mpampakatra. Eny tokoa, voasa amin'ny fampakaram- bady isika! Ary tsy ilaintsika ny hitady izay akanjo hanaovantsika; efa nanomana akanjo fitondra amin'ny fampakaram-bady ho antsika i Jesôsy!

Andeha hirosoantsika amim-bavaka ity diantsika ity. Hangitakitaka sady hahery isika mandritra izany. Eo am-pandinihantsika ny fanoharana tsirairay dia ho hitantsika ireo foto-kevitra sy fomba hanampy antsika hahatakatra araka ny tokony ho izy ny hevitra ao ambadiky ny tantara tsirairay. Enga anie hanamboatra ny fiainanao ankehitriny ireo tantara ireo, izay efa nahakasika fonolona an-tapitrisany. Tsy kisendrasendra ny fisianao; misy antony manokana ny namoronana anao. Aoka i Jesōsy, ilay Mpampianatra lehibe no hanambara aminao izany antony izany.

--Daniel Pel


### FANAFOHEZAN-TENY AMPIASAINA MANDRITRA NY FIANARANA

and. andininy

TIK Talohan'i Kristy

b. boky

TrK Taorian'i Kristy

DIEM Dikanteny lombonana eto Madagasikara

TT Testamenta Taloha

TV Testamenta Vaovao

ed Edisiona

t. takila

EGW Ellen Gould White

tt. takila roa fara fahakeliny

HF Henoinareo ny Fanohara na/Christ's Object Lessons, EGW nasiam-panitsiana

OHC Our High Calling, EGW

S Sambatra/Thoughts from the Mount of Blessings, EGW