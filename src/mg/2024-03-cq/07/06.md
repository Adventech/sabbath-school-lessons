---
title:  "FIOVAN'NY TOETRA"
date:   15/08/2024
---

### Takaro


"Ilay lehilahy tonga teo amin'ny fanasana nefa tsy nanana akanjo fitondra amin'ny fampakaram- bady dia mampiseho ny toetry ny olona maro eto amin'ity izao tontolo izao ankehitriny ity. Milaza ny tenany ho Kristianina izy, ary mitaky ny fitahiana sy ny tombontsoan'ny filazantsara. Tsy mbola mahatsapa ny atao hoe fibebahana marina amin'ny fahotana izy. Tsy tsapan'izy ireo ny ilana an'i Kristy na ny ampiasany ny finoany Azy. Tsy maharesy ny fironany nolovany na nokolokoloiny hanao ratsy izy, nefa dia mihevitra fa efa tsara amin'izao, ary mitsahatra amin'ny fahamendrehan'ny tenany få tsy miankina amin'i Kristy. Mpihaino ny tenany izy ary tonga ao amin'ny fanasana, nefa tsy niakanjoany ny akanjom-pahamarinan'i Kristy."- HF, t. 277.


"Izao no voalazan'ny anjely mpanompo any an-danitra: 'Efa vitanay ny asa nanirahana anay hotanterahina. Nanosika ny tafiky ny anjely ratsy izahay. Nampifoha ny fitadidiany momba ny fitiavan'Andriamanitra naseho tao amin'i Jesôsy izahay, raha nandefa famirapiratana sy fahazavana ao amin'ny fanahin'ny olona. Nitarika ny masony teo amin'ny hazo fijalian'i Kristy izahay. Voahetsiketsika lalina ny fony tamin'ny fahatsapany ny fahotany izay nanombo ny Zanak'Andriamanitra. Resy lahatra izy. Hitany ny lalana tokony haleha amin'ny fibebahana; tsapany ny herin'ny filazantsara; voatohina ny fony raha nahita ny hatsaran'ny fitiavan'Andriamanitra izy. Nibanjina ny hakanton'ny toetran'i Kristy izy. Natao foana anefa izany ho an'ny maro, fa tsy nampilefitra ny fahazarany sy ny toetra ratsiny izy. Tsy nanaisotra ny fitafian'ny tany mba hotafina amin'ny akanjon'ny lanitra izy. Natokana ho amin'ny fitsiriritana ny fony. Tiany mihoatra noho ny fitiavany an'Andriamanitra ny fikambanana amin'izao tontolo izao." - HF, tt. 279, 280.

`Rehefa tapitra ny herinandro andinihana ny andalan-teny, inona avy ireo fampiharana manokana maharesy lahatra anao?`


`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`


`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`