---
title:  "NY FANDRAISAN'ANDRIAMANITRA NY MPANOTA"
date:   10/07/2024
---

### Ampifandraiso amin'i Jesosy

Toy izao ny fanombohan'ny Lio. 15: "Ary ny mpamory hetra rehetra sy ny mpanota nanatona hihaino an'i Jesosy. Dia nimonomonona ny Fariseo sy ny mpanora-dalána ka nanao hoe: llehity mandray ny mpanota ka miara-mihinana aminy."-and. 1,2. Mihevitra ny mpanota very i Jesõsy, ary faly raha misy anankiray hita.

Indray mandeha koa, nanapa-kevitra hiara-misakafo amin'ny mpamory hetra mpanan-karena iray antsoina hoe Zakaiosy i Jesôsy (Lio. 19). Tsy vitan'ny nifanerasera tamin'i Zakaiosy Izy fa niasa teo amin'ny fiainany, hany ka nanao fiaingana vaovao i Zakaiosy tamin'io andro io. Nasehon'i Jesõsy mazava fa tonga Izy mba hitady sy hamonjy ny very (and. 10).

Maneho ny toetry ny asan'i Jesôsy teto an-tany ny fanoharana ao amin'ny Lio. 15 sady manala sarona ny fisainana sy ny asa ratsin'ireo izay mitonona ho mpanara-dia an'Andriamanitra kanefa manao tsinontsinona ny hafa. Nimonomonona ny Fariseo noho ny fahazotoan'i Jesôsy mifandray amin'ny mpamory hetra sy ny mpanota. Raha nihaino tsara ny ampahany faharoa tamin'ilay fanoharana momba ny zanaka adala anefa izy ireo dia ho nahafantatra fa izy ireo indrindra nо noresahin'i Jesõsy tao.

Maneho amin'ny fomba manaitra ny Fariseo tamin'ny andron'i Jesôsy ilay zokiny ao amin'ny fanoharana. Tsy mety mifaly izy ireo noho ny mpanota iray very fa hita indray, satria mihevitra ireny olona ireny ho tsy mendrika ny hankasitrahan'Andriamanitra na ny hotahiny. Asehon'i Jesôsy ao amin'ny fanoharana fa samy tian'Andriamanitra na ilay zanaka adala na ilay zokiny. Nezahin'i Jesősy nandritra ny asany teto an-tany ny hanatratra na ireo "zanaka adala" na ireo mpanamarin- tena. Nitombo ihany ny fankahalan'ny mpitondra fivavahana an'i Jesõsy, saingy tsy nampitakemotra Azy izany fa notadiaviny hatrany ireo nailikiliky ny fiarahamonina ary nentiny teo amin'izy ireo ny fanjakan Andriamanitra.

Taratra manjavozavon'ny asa miezinezina ataon'ny lanitra ho fitadiavana sy famonjena ny very ireo tantara ao amin'ny Lio. 15 ireo. Topy maso kely ny amin'ilay fanomezana tsy hay tombanana nomen'ny lanitra antsika ao amin'i Jesõsy Kristy izany. Rehefa mandinika ny vaovao mahafalin'ny tantaran'i Jesõsy isika dia mahazo toky ny amin'ny hoavy (Rôm. 8:31,32). Mampahatsiahy antsika ny Lio. 15 fa vonona ny hanao ny zavatra rehetra sy hanolotra ny zavatra rehetra ho famonjena antsika Andriamanitra.

**Saintsaino izay voasoratra ao amin'ny Lio. 15, ary jereo izay miresaka an'i Jesõsy ao.**

`Inona ao amin'i Jesôsy no manesika anao hatoky Azy sy ho tia Azy ary hanolo-tena ho Azy amim-pifaliana?`

`Manao ahoana indray àry izao ny fahitanao an'i Jesõsy?`

`Antom-bavaka:`