---
title:  "MAMAKA AO AMIN'NY FINOANA"
date:   29/06/2024
---

### Fampidirana

**Vakio ny Mar. 4:1-20**

`Tsianjery: Mifidy andininy 1`

### NY HERIN'NY TENY

"Nisy namaky ny tranontsika!" Mbola reko manako ao an- tsaiko ireo teny ireo hatramin'izao. Lavitra ny trano fonenanay izahay, nanao dia misionera tany Atsinanan'i Afrika. Niditra tao amin'ny efitrano tao anatin'ny haizina niaraka tamin'ireo misiõnera hafa aho, ary niara-nanombantombana ireo entana very izahay. Very avokoa ny fitaovana fiasanay rehetra. Na dia nalaim-panahy hangorona ireo entana sisa tavela sy handray ny sidina mody aza izahay dia nisy nanosika anay tsy hanao izany. Nankany amin'ny toerana izay efa nomanina hitoriako teny izahay, ahay, saingy tsy afaka nampiasa ny fanehoana an-tsary tamin'ny "Powerpoint" aho satria nisy nangalatra ny solosaina sy ny fitaovana fampitan-tsariko. Nentin'ireo mpangalatra koa na ny Baiboliko sy ireo toriteny nosoratako tamin'ny bokikely aza - enga anie ka ка hamaky пап ireny izy ireo! Ahoana izany no hahafahako mitory ny filazantsara raha tsy eo ireo fitaovana ireo? Nisy olona nanolotra Baiboly fanao am-paosy ahy, ary nampahery ahy fa tamin'ny alalan'ny vatokely anankiray no namonoan'i Davida an'i Gôliata.

Eo amin'izay tsy ahafahantsika manao na inona na inona intsony no miditra an-tsehatra Andriamanitra. Baiboly nindramina no hany nampiasaiko, saingy fenon'ny Fanahin'Andriamanitra aho, ka nitsangana isan-kariva mba hitory ny filazantsara. Noho ny fahasoavan'Andriamanitra, dia olona marobe sarobidy no nitodika tamin'i Jesôsy ka nanolo-tena ho Azy tamin'ny alalan'ny batisa. Naneho tamiko io fanandramana io fa rehefa mitoky amin'ny Tenin'Andriamanitra isika ka miantehitra Aminy, dia hanatanteraka ny teny fikasany Izy. Hoy Jehövah: "Dia ho tahaka izany ny teniko izay aloaky ny vavako: Tsy hive hiverina amiko foana izy, raha tsy ampandehanako azy." - Isa. 55:11. efa mahatanteraka izay sitrako ary ambinina amin'izay

Hodinihintsika ao amin'ny lesona voalohany ny fanumarana momba ny mpamboly iray izay nivoaka mba hamafy. Asehon'io tantara io ny fahasamihafan'ny fihetsiky ny olona manoloana ny Tenin'Andriamanitra rehefa manatratra azy ireo izany. Ho hitantsika ny herin'ny Teniny sy ny fiantraikan'izany eo amin'ny fiainantsika, ary ny fomba hahatonga antsika handray tsara ireo fampianaran'i Jesõsy.

> <p>  Soraty</p>
> Soraty araka ny dikan-teny tianao ny Mar. 4:1-20. Raha tsy ampy ny fotoana eo am-pelatananao dia ny and. 1-9 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.