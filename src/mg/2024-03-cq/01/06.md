---
title:  "FAHALALANA AN'ANDRIAMANITRA"
date:   04/07/2024
---

### Takaro

"Ny fahalalana an'Andriamanitra dia avo tahaka ny lanitra ary malalaka tahaka izao rehetra izao. Tsy misy manandratra ambony ny saina sy mampahatanjaka azy tahaka ny fianarana ireo lohahevitra lehibe mikasika ny fiainantsika mandrakizay. Aoka ny tanora hitady izay hamikirany ireo fahamarinana nomen'Andriamanitra ireo, dia hivelatra ny sainy ka hihamatanjaka ao amin'ny fiezahana. Izany dia hisarika ny mpianatra rehetra izay mpankato ny teny ho amin'ny saha malalaka kokoa ho an'ny saina ka hiantoka ho azy harem-pahalalana tsy mety levona. Ny fanabeazana tokony ho azo antoka amin'ny fandinihana ny Soratra Masina dia fahalalana iainana ny drafitry ny famonjena.

Ny fanabeazana toy izany dia hamerina ny endrik'Andriamanitra eo amin'ny fanahy. Hampahery sy hampahatanjaka ny saina hanohitra ny fakam-panahy izany, sy hahatonga mpianatra hiara-miasa amin'i Kristy eo amin'ny asam-pamindrampo nanirahana Azy eo amin'izao tontolo izao. Hahatonga azy ho anisan'ny fianakavian'ny lanitra izany ary hanomana azy hanana anjara amin'ny lovan'ny olona masina ao amin'ny mazava.

Nefa ny mpampianatra ny fahamarinana masina dia tsy afaka hizara afa-tsy izay fantany tamin'ny fanandramana nataony." - HF, t. 26.

"Ny fahalalana ny fahamarinana dia tsy miankina loatra amin'ny herin'ny saina fa amin'ny fahadiovan'ny fikasana, amin'ny fahatsoran'ny finoana miredareda sy miankina amin'Andriamanitra. Manatona akaiky an'ireo izay mitady ny fitarihan'Andriamanitra amin'ny fo feno fanetren-tena ny anjelin'Andriamanitra. Nomena ny Fanahy Masina hanokatra eo aminy ny haren-tsarobidin'ny fahamarinana." - HF, t. 40. -

"Mibaiko antsika Andriamanitra hameno ny saina amin'ny eritreritra ambony, amin'ny eritreritra madio. Iriny isika hisaintsaina ny amin'ny fitiavany sy ny famindrampony, ka handinika ny asany mahagaga eo amin'ny drafitra lehiben'ny fanavotana. Amin'izay dia hihamazava ary hihamazava hatrany ny fahatakarantsika ny fahamarinana, hisondrotra hatrany, hihamasina hatrany, ny faniriantsika ny fahadiovam-po sy ny fahazavan-tsaina. Ny fanahy mitoetra eo amin'ny rivotra madion'ny fisainana masina dia hovan'ny firaisana amin'Andriamanitra avy amin'ny alalan'ny fianarana ny Soratra Masina."

`Rehefa tapitra ny herinandro andinihana ny Mar. 4:1-20, inona avy ireo fampiharana manokana maharesy lahatra anao?`

`Inona ny fampiharana azonao atao any am-pianarana, ao an-tokantrano, any amin'ny toeram-piasana, ary any am-piangonana?`

`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`