---
title:  "TONGA MPAMAFY"
date:   03/07/2024
---

### Ampifandraiso amin'i Jesosy

Antsoin'i Jesôsy hoe "fanahy sy fiainana" ny teny izay ambarany amintsika (Jao. 6:63). Ilaintsika, miaraka amin'ny fanomanana tany tsara, ny mino fa tsara ny voa afafy. Ny tenin'i Jesôsy no voa ao amin'ilay fanoharana, saingy amin'ny heviny malalaka kokoa, dia ny Soratra Masina manontolo no tenin'Andriamanitra, izay manambara ny momba an'i Jesôsy.

Nilaza ny amin'ny fihetsik'ireo mpino tao Tesalonika nanoloana ny Tenin'Andriamanitra ny apôstôly Paoly, rehefa nitoriana izany ireo olona ireo (1 Tes. 2:13). Hitan'i Paoly ny vokatra teo amin'ny fiainan'ireo mpino; nafafy tamin'ny tany tsara ny voa. Nankany Tesalónika i Paoly nandritra ny dia misionera faharoa nataony taorian'ny nankanesany tany Filipia, izay nikapohana sy nampidirana am- ponja azy sy i Silasy. Fampaherezana ho azy tokoa, araka izany, ny fankanesany fanindroany tany Tesalónika sy ny fahitany ny fandraisan'ny olona ny filazantsara! Mety hihevitra ianao fa tao Tesalónika no niseho ny toe-javatra tsara indrindra tahaka izany, kanefa niaina fanandramana mihoatra noho izany ny toerana manaraka izay notsidihin'i Paoly sy i Silasy (Asa. 17:10,11). Tsy hoe nandray ny teny fotsiny ireo mpino tao Beria fa nandinika izany koa. Isika rehetra koa dia asaina mandinika manokana ny Soratra Masina fa tsy hiantehitra fotsiny amin'ny mpampianatra.

I Jesõsy mihitsy no manasa antsika mba handeha hanapariaka ny Teniny. Tombontsoa lehibe tokoa ny mizara ny tenin'i Kristy amin'ny olona. Azon'Andriamanitra nampiasaina ny anjely kanefa isika no iriny mba hiaina ny fifaliana amin'ny fahitana ny olona manoina ny antson'ny filazantsara.

**Saintsaino indray ny Mar. 4:1-20, ary jereo izay miresaka an'i Jesôsy ao amin'izany.**

`Araka ny hevitrao, nahoana i Jesôsy no maniry antsika handray anjara amin'ny fizarana ny filazantsara amin'ny hafa?`

`Inona ny sary hafa aseho na averina momba an'i Jesôsy?`

`Valim-bavaka:`