---
title: "Ny Fahefana Amin'ny Hazon'aina"
date: 24/12/2022
---

### Fampidirana

**Vakio ny Gen. 3:22-24**

> Tsianjery: Mifidy andininy 1

### Fiainana, fahafatesana ary famerenana amin'ny laoniny

Nasian'Andriamanitra hazo manokana anankiroa tao amin'ny sahan'i Edena. Miteraka fahafatesana ny fihinanana ny voan'ny iray, ary mampaharitra ny fiainana kosa ny fihinanana amin'ny anankiray (Gen. 2:9). Rehefa nihinana tamin'ilay hazo voarara i Adama sy i Eva dia namoaka didim-pitsarana ny amin'ny fahafatesana Andriamanitra: "fa ny tany no nanalana anao; fa vovoka hianao, ary hiverina ho amin'ny vovoka indray hianao." Gen. 3:19. Miverina ho amin'ny vovoka - mahatahotra sy mahaketraka tokoa ny fisainana izany!

Mba hahazoan'Andriamanitra antoka fa tsy ho tonga mpanota tsy mety maty i Adama sy i Eva dia noroahiny izy ireo ary nasiany Kerobima sy lelafon'ny sabatra tany atsinanan'ny saha hiambina ny lalana mankany amin'ny hazon'aina (Gen. 3:22-24). Hita mazava eto fa tsy nanana toetra voajanahary tsy mety maty i Adama sy i Eva. Inona moa no hisakanan Andriamanitra ny olombelona tsy hankeo amin'ny hazon'aina raha toa izy ireo efa nanana fanahy tsy mety maty? Notadiavina ny tsy fahafatesana taorian'ny nidiran'ny fahotana (Rôm. 2:7).

Rehefa hita ho toy ny very ny zavatra rehetra dia notoloran' Andriamanitra teny fikasana ny amin'ny famerenana amin'ny laoniny indray Adama sy Eva. Hanorotoro ny lohan'ny menarana ny Taranaky ny vehivavy Kristy (Gen. 3:15; Gal. 3:16), ary avela hihinana eo amin'ny hazon'aina indray ny olombelona (Apök. 2:7). Efa nampitandrina Andriamanitra fa amin'ny andro ihinanan'izy ireo amin'ilay hazo voarara no handraisany ny fanamelohana azy ho faty (Gen. 2:17). Nahoana izy ireo no tsy maty avy hatrany? Nohalefahina ny didim-pitsarana manameloka azy ireo ho faty satria nanolo-tena ho faty teo amin'ny toerany Kristy: "Raha vantany vao resin'ny fakam panahin'i Satana Adama ka nanao izay nandraran'Andriamanitra azy indrindra, dia nitsangana teo anelanelan'ny velona sy ny maty i Kristy llay Zanak'Andriamanitra ka nilaza hoe: 'aoka ho Amiko ny famaizana. Haka ny toeran'ny olombelona Aho."- Bible Echo, 21 Mey 1900.

> <p> Soraty</p>
> Avereno vakina ny Gen. 3 ary soraty araka ny dikan-teny tianao ny Gen. 3:22-24. Azonao soratana amin'ny fiteninao koa izany, ary azonao atao ny manao kisarisary na drafitra momba io toko lo.