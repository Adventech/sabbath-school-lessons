---
title:  "HATRANY AM-PIANDOHANA"
date:   08/12/2022
---

### Takaro

"Nihevitra ny Sadoseo fa raha fitambaran-javatra mitovy ihany ny tenan'ny olona eo amin'ny toetrany velona mandrakizay sy eo amin'ny toetrany mety maty, rehefa mitsangana amin'ny maty izy izany dia tsy maintsy manana nofo aman-dra, ary tsy maintsy manohy indray ny fiainany niato teto an-tany any aminizao tontolo izao maharitra mandrakizay. Noho izany dia toy izao no fehinteniny: tokony hitohy ny fifandraisana nisy tety an-tany, tokony hikambana indray ny mpivady, hotontosaina ny fanambadiana, ary handeha araka ny talohan'ny fahafatesana ny zavatra rehetra, ka hitohy hahantra mandrakizay any amin'ny fiainana any an-danitra ny fahalemena sy ny fironana ambany tamin'ity fiainana ity. (...)

"Isain Andriamanitra toy ny misy ny zavatra tsy misy. Hitany ny farany hatramin'ny voalohany ary mibanjina ny vokatry ny asany toy ny efa tanteraka izy ankehitriny. Sarobidy eo imason'Andriamanitra ireo maty hatramin'i Adama ka hatramin'ireo olona masina farany ho faty, ka handre ny feon'ny Zanak Andriamanitra, ary hivoaka avy ao amin'ny fasana ho ao amin'ny fiainana mandrakizay. Andriamanitra no ho Andriamaniny, ary izy ho olony. Hisy fifandraisana ety sy mamy amin'Andriamanitra sy ny masina natsangana. lo toe-javatra io, izay mbola ho avy eo amin'ny fikasany, no banjininy toy ny efa misy sahady. Velona ny maty eo Aminy."- IFM, tt. 645, 646, 647.

"Raha manolo-tena ho an'Andriamanitra hanao ny asany ianao, dia tsy tokony hanahy ny amin'ny ampitso. Izy Izay manana anao ho mpanompony dia mahalala ny farany hatramin'ny voalohany. Ny zavatra hiseho rahampitso izay miafina aminao dia miharihary eo anoloan'ny mason'llay manana ny hery rehetra."- Vk, t. 268.


`Rehefa tapitra ny herinandro andinihana ity toko ity, inona no fiantraikan'izany eo amin'ny fiainanao manokana?`

`Inona no fiantraikany eo amin'ny fiainanao ara-piarahamonina?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`