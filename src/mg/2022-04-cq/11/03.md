---
title: 'Zavatra Efa Tontosa'
date: 05/12/2022
---

### Hazavao

Andeha isika hijery ohatra iray ao amin'ny Baiboly izay hanampy antsika hahatakatra ny fahasamihafana eo amin'ny fifandraisan'Andriamanitra amin'ny fotoana sy ny fifandraisantsika amin'ny fotoana. Na dia tsy mbola teraka akory aza i Isaka dia nanambara tamin'i Abrama Andriamanitra fa ho tonga rain'ny firenena maro izy: "Raha ny amiko, dia, indro, aminao ny fanekeko, ka ho tonga rain'ny firenena maro hianao" - Gen. 17:4. Araka ny fotoan'l Abrama no nitenenan'Andriamanitra ao amin'io andalan-teny io, satria tsy mbola rain'ny firenena maro i Abrahama tamin'izany. Ao amin'ny andalan teny manaraka anefa dia nambaran'Andriamanita taminy fa "nataony" rain'ny firenena maro izy-araka ny fotoan'Andriamanitra indray izany: "Ary ny anaranao tsy hatao hoe Abrama intsony, fa hatao hoe Abrahama, satria efa nataoko ho rain'ny firenena maro hianao"- and. 5.

Raha araka ny fijerin'i Abrahama dia teny fikasana ho an'ny hoavy izany, fa zavatra efa tontosa kosa izany ho an'Andriamanitra. Hamafisin'ny apostôly fa tsy diso io andalan-teny io. Ao amin'ny bokin'ny Romanina dia namerina ireo andalan-teny ao amin'ny Genesisy ny apóstoly: "araka ny voasoratra hoe: 'Nataoko ho rain'ny firenena maro hianao". Raintsika izy eo anatrehan'ilay Andriamanitra izay ninoany -llay Andriamanitra izay mamelona ny maty sy "miantso ny tsy misy toy ny misy-Rom. 4:17.

Izany dia manampy antsika hahatakatra ny hevitry ny hoe: Jesôsy, llay Zanak'ondrin'Andriamanitra izay voavono hatramin'ny nanorenana izao tontolo izao (Apôk. 13:8). Araka ny fomba fijerintsika dia maty ny harivan'ny Zoma tamin'ny taona 31 TrKi Jesosy. Araka ny fijerin'Andriamanitra kosa dia zavatra efa tontosa hatramin'ny nanorenana izao tontolo izao izany. Ny hevitra momba an'Andriamanitra velona amin'ny fotoana "ankehitriny mandrakizay" dia manampy antsika koa hahatakatra ny nanoratana ny anaran'ireo zanak Andriamanitra mahatoky ao amin'ny bokin'ny fiainana hatramin'ny nanorenana izao tontolo izao, raha tsy mbola ȧry akory izy ireo, kanefa ny anaran'ireo ratsy fanahy dia tsy ao (Apok. 17:8). Efa fantatr'Andriamanitra tamin'ny lasa ireo izay hifidy ny ho voavonjy sy izay tsy mifidy izany, saingy tsy nofaritany mialoha tsy akory izany.

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany? Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona ireo teny fikasana nomen Andriamanitra tamin'ny lasa izay azonao ambara ankehitriny fa zavatra hiseho amin'ny hoavy?`