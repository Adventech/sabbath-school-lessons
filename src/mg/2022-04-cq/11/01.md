---
title:  "VELONA HO AN' ANDRIAMANITRA IZY REHETRA"
date:   03/12/2022
---

### Fampidirana

**Vakio ny Lio. 20:27-40**

> Tsianjery: Mifidy andininy 1

` `

### IREO MPISALASALA

Nandritra ireo andro faramparany nanaovan'i Kristy ny asany teto an-tany dia nisy vondrona Sadoseo nanatona Azy izay nikasa ny haniratsira ny foto-pinoana mikasika ny fitsanganana amin'ny maty. Nambaran'i Paoly apôstôly fa tsy nino ny fitsanganana amin'ny maty ny Sadoseo (Asa. 23:7,8; Asa. 4:1-3). "Nanda ny fisian'ny anjely ny Sadoseo, nandà ny fitsanganana amin'ny maty sy ny fampianarana momba ny fiainana ho avy izy, miaraka amin'ny valisoa sy ny famaizana amin'izany."- IFM, t. 643.

Roa ny fototra iorenan'ny fandavan'ny Sadoseo ny fitsanganana amin'ny maty. Voalohany, mihevitra izy ireo fa mifanohitra amin'ny foto-kevitra azo porofoina ara-tsiansa ny fitsanganana amin'ny maty. (Jereo ny IFM, t. 574). Nambaran'izy ireo fa tsy azo atao ny mino ny fisian'ny fitsanganana amin'ny maty tamin'ny lasa satria ankehitriny aza dia tsy misy ny maty atsangana.

Ny antony faharoa tsy ninoan'ny Sadoseo ny fitsanganana amin'ny maty dia ny tsy fahitany ny fanohanana momba izany ao amin'ny Pentateoka, ary ho azy ireo dia ny Pentateoka ihany no manana ny fahefana tsy mety diso. Azon'i Jesosy natao ny namerina ireo andalan-teny miresaka momba ny fitsanganana amin'ny maty ao amin'ny TT ho setrin'ny tenin'ny Sadoseo (jereo ny 1 Mpanj. 17:17-22; Dan. 12:2; Jöba 19:25-27). Ohatra avy tao amin'ny Pentateoka anefa no nentin'ireo Sadoseo ka novalian'i Jesôsy avy tamin'izany koa izy ireo; ninoan'izy ireo mantsy fa ny asasoratr'i Mosesy no hany manam-pahefana feno.

><p> Soraty</p>

> Soraty araka ny dikan-teny tianao ny Lio. 20:27-40. Raha tsy ampy ny fotoana eo am-pelatananao dia ny Lio. 20:34-38 no soraty. Azonao soratana amin'ny fiteninao koa izany, ary azonao atao ny manao kisarisary na momba io toko io. drafitra