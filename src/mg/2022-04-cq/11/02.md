---
title: "Ny Fotoan'andriamanitra Sy Ny Antsika"
date: 04/12/2022
---

### Saintsaino

Naniratsira ny foto-pinoana mikasika ny fitsanganana amin'ny maty ireo fahavalon'i Jesosy, niresaka ny amin'ny toe-javatra mifono hevi-dravina momba ireo 7 mirahalahy nanambady vehivavy anankiray izy ireo tamin'izany (Lio. 20:27-33). Araka izay nampoizina dia naveriny nolazaina ny lalàn'i Mosesy ho fanohanana ny ohatra nataony (jereo ny Deo. 25:5). Rehefa avy nitantara izany tantara noforonina izany izy ireo dia nanontany an'i Jesôsy ny amin'izay ho vadin'ilay vehivavy amin'ny fitsanganan'ny maty. Namaly i Jesôsy fa diso zavatra telo izy ireo. Voalohany dia tsy mitombina ny chatra noraisin'izy ireo satria tsy hisy fanambadiana any amin'ny tontolo izay ho avy. Faharoa, tsy nahalala ny Soratra Masina izy ireo satria ny Torah mihitsy aza - izay nohajain'ny Sadoseo fatratra - no mampianatra ny amin'ny fitsanganana amin'ny maty (Lio. 22:29,30). Fahatelo, manana ny fahefana tsitoha hanangana ny maty Andriamanitra.

Raha namaly izany i Jesosy dia namerina ny tao amin'ny Eks. 3:6, teny izay nataon'i Jehovah tamin'i Mosesy, manao hoe: "Izaho no Andriamanitry ny razanao, dia Andriamanitr'i Abrahama sy Andriamanitr Isaka ary Andriamanitr'i Jakoba." Raha nilaza ireo teny ireo tamin'i Mosesy Andriamanitra dia efa nodimandry ireo patriarika telo ireo; tsy nilaza anefa Izy hoe: "Izaho no Andriamanitr'i Abrahama sy Andriamanitr'i Isaka ary Andriamanitr'i Jakoba fony fahavelon'izy ireo", tsy izany fa nambarany tamin'ny filazam-potoana ankehitriny izany. Misy Protestanta sasany manazava ny Soratra Masina mihevitra fa velona ny fanahy tsy manam-batana an'i Abrahama sy i Isaka ary i Jakoba tamin'io fotoana io na dia tany am-pasana aza ny vatan'izy ireo. Manaporofo ny fahadisoan'izany anefa ny teny hoe "fa velona ho an'Andriamanitra avokoa izy rehetra" ao amin'ny Lio, 20:38.

Ho antsika voary izay voafetran'ny fotoana dia voasaraky ny fotoana ny lasa sy ny hoavy. Tsy voafetran'ny fotoana tahaka antsika anefa Andriamanitra. Izay heverintsika fa hoavy dia miseho amin'ny fotoana ankehitriny ho an'Andriamanitra. Ho an'ny fisainan'Andriamantra, dia efa misy sahady ny zavatra na dia tsy mbola àry aza! Na dia manan-danja ho an'Andriamanitra aza ny fotoana, dia tsy mitovy amintsika Izy fa miaina ao anatin'ny filazam-potoana "ankehitriny" mandrakizay. Izy rahateo llay "IZAHO, IZAY IZY"- Eks. 3:14!

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

`Inona ny fomba fijery manokana asongadin'ny naoty noraisinao ankapobeny?`

**lanaro tsianjery ny andininy tianao indrindra ao amin'ny Lio. 20:27-40. Soraty imbetsaka izany mba hahamora ny fitadidianao azy.**

`Tsy voafetran'ny fotoana tahaka antsika Andriamanitra. Inona avy no fiantraikan'izany?`

`Inona no fiantraikan'ny fampifanarahan'Andriamanitra ny fotoany amin'ny antsika?`