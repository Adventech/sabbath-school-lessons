---
title: 'Valinteny Asetry Ireo Mpandala Ny Zavaboary'
date: 07/12/2022
---

### Ampifandraiso amin'i Jesosy

Tsy mino tahaka ireo Sadoseo ihany ny tontolo ankehitriny izay manilika ny fivavahana. Tsy eken'ny mpandala ny zavaboary ny fiheverana fa ny vatana efa simba sy rava dia hivoaka avy amin'ny tany amin'ny fomba mahagaga ary ho tonga lafatra sy tsy mety maty ary tsy mety lo; araka izany dia manda ny Soratra Masina koa ireo manam-pahaizana eto an-tany. Etsy andaniny, ny Kristianina dia mino ny Soratra Masina sy ny fahefan'Andriamanitra. Inoan'izy ireo fa ilay Andriamanitra izay mahay manova ny fanday ho tonga lolo tsara tarehy dia mahay manova ny tenan'ny fietren-tenantsika hitovy endrika amin'ny tenan'ny voninahitr'i Kristy (Fil. 3:21). Manana porofo avy ao amin'ny Soratra Masina mikasika ny fitsanganana amin'ny maty isika ao amin'ny TT, porofo lehibe lavitra noho ireo izay velona tamin'ny andron'i Kristy izany. Izao no fampanantenan'ny TV: "Indro, zava-miafina no ambarako aminareo: tsy hodi-mandry avokoa isika rehetra, fa vetivety, toy ny indray mipi-maso, rehefa maneno ny trompetra farany, dia hovana isika rehetra; fa hotsofina ny trompetra, ary ny maty hatsangana tsy ho lo intsony, ary isika hovana."- 1 Kor. 15:51,52.

Na dia manohana hevitra momba ny fitsanganana amin'ny maty aza ny Soratra Masina sy ny natiora (ny fahafatesana sy ny "fananganana amin'ny maty" ny voam-bary ao amin'ny Jao. 12:24 ohatra), dia miankina lehibe amin'ny finoana ny fahazoana antoka izany amin'ny fahafenoana, ary ny finoana dia tsy eo raha tsy mahalala an'i Jesosy amin'ny fomba manokana isika. Izao no nosoratan'i Paoly: "eny, mba ho fantatro Izy sy ny herin'ny fitsanganany tamin'ny maty ary ny fiombonana amin'ny fijaliany ka hampitovina amin'ny endriky ny fahafatesany, raha mba misy hahatratrarako ny fitsanganana amin'ny maty."-Fil. 3:10,11.

**Saintsaino ny toko fototr'ity lesona ity, ary jereo izay miresaka an'i Jesosy ao amin'izany**.

`Amin'ny fomba ahoana no mahatonga ny asa natao hatramin'ny nanorenana izao tontolo izao hisy fiantraikany amin'ny asa manokana ataonao ho an'i Jesosy ankehitriny? `

`Inona ny sary hafa aseho na averina momba an'i Jesosy?`

`Antom-bavaka: Inona no asetrinao ny fahitana an'i Jes√¥sy araka izany?`