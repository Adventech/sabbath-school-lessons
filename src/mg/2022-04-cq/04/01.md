---
title:  "TSY HITOETRA AO AMIN'NY TENA RAHOVIANA?"
date:   15/10/2022
---

### Fampidirana

**Vakio ny 2 Kor 5:1-10**

> Tslanjery: Mifidy andininy 1

` `

### TOE-JAVATRA TELO

Azo heverina fa ny 2 Kor. 5:1-10 no andalan-teny tsy takatry ny Kristianina araka ny tokony ho izy indrindra ao amin'ny Baiboly. Asehon'i Paoly apôstôly ao ny faniriany fatratra ny tsy hitoetra ao amin'ny tena fa hitoetra any amin'ny Tompo. Ny fanontaniana lehibe mipetraka eto dia hoe: rahoviana no hanantenan'i Paoly ny hitrangan'izany? Moa ve izany amin'ny fotoana hahafatesany sa amin'ny fiafaran'ny tany, rehefa hovana hanam-pitoviana amin'ny tenan'i Kristy omem-boninahitra ny tenany mety maty?

Ny fandinihana akaiky ireo andalan-teny ireo dia maneho fa tsy toe-javatra roa ihany no novisavisain'ny Apôstôly teto (hitoetra eo amin'ny Tompo na tsia) fa anankitelo. Ao ny fitoerana ao amin'ny tena eto an-tany kanefa tsy ao amin'ny Tompo any an-danitra, na koa ny fitoerana ao amin'ny Tompo any an-danitra fa tsy ao amin'ny tena eto an-tany. Noresahin'i Paoly koa ny fahatelo izay tsy tiany: ny ho hita mitanjaka.

Inona no tian'ny Apôstôly hambara amin'ny hoe "mitanjaka"? Mba hahafahantsika mamaly izany dia tsy maintsy mamakafaka amim-pitandremana ny teny ampiasaina sy ny tontolon-kevitra, ary ireo andalan-teny manana fitoviana amin'ireo asasoratr'i Paoly apostoly isika. Ny fandinihana tsara io andalan-teny io dia maneho fa ny hoe hita "mitanjaka" dia mitovy hevitra amin'ny "torimasom" pahafatesana, izany hoe, ny fotoana eo anelanelan'izao fiainana izao ao anatin'ny tena mety simba sy mety maty ary ny fiainana ho avy ao anatin'ny tena tsy mety lo sy velona mandrakizay.

><p> Soraty</p>

> Soraty araka ny dikan teny tianao ny 2 Kor. 5:1-10. Azonao soratana amin'ny fiteninao koa izany, ary azonao atao ny manao kisarisary na momba lo toko lo. drafitra