---
title: "Ankasitrahan''andriamanitra"
date: 19/10/2022
---

### Ampifandraiso amin'i Jesosy

Araka izay efa hitantsika, fantatry ny ap么st么ly fa tsy ao amin'ny Tompo izy raha mbola ao anatin'ny trano-lainy mety simba (2 Kor. 5:6,7). Natoky anefa izy fa manana trano tehirizina ho azy any an-danitra Andriamanitra. Mandeha amin'ny finoana isika ankehitriny satria tsy mitoetra ao amin'ny Tompo ary misento maniry fatratra ny tranontsika (and. 7). Rehefa mandray ny tranontsika avy any an-danitra isika dia tsy ilaintsika intsony ny handeha amin'ny finoana satria hitoetra ao amin'ny Tompo ny tenantsika. Ambaran'ny Heb. 11:1 amintsika fa "ny finoana no fahatokiana ny amin'ny zavatra antenaina, fanehoana ny zavatra tsy hita," ary ny Rom. 8:24 dia manome toky antsika fa miaina ao anatin'ny fanantenana isika ankehitriny. Nomen'Andriamanitra antsika ny Fanahiny ho antoka na santatra, mba hanomezana toky antsika fa homeny antsika ny tranontsika rehefa hifanojo amin'ny fahatanterahan'ny toe-javatra nantenaina ny fanantenana (2 Kor. 5:8).

Heverin'i Paoly fa zava-dehibe indrindra ny manao izay ankasitrahan'Andriamanitra (and. 9), satria ny mpino dia tsy maintsy hiseho eo amin'ny fitsaran'i Kristy mba hampamoahina ny amin'izay nataony fony nonina tao amin'ny trano-lainy izy (and. 10). Ny fanaovana izay ankasitrahan'Andriamanitra dia midika ho fitandremana ny didiny sy fanaovana izay sitrany (1 Jao. 3:22).

Izao no nosoratan'i Ellen White: "Tsy ilaintsika anefa ny mankany Nazareta, Kapemaomy na Betania, mba hanaraka ny dian'i Jesosy. Ho hitantsika ny dian-tongony eo anilan'ny fandrian'ny marary, ao amin'ny tranobongon'ny mahantra, eo amin'ny lalana misy olona mifanizina ao amin'ny tanan-dehibe sy eo amin'ny toerana rehetra izay misy fon'olombelona mila fampiononana. Ny fanaovantsika izay nataon'i Jesosy fony Izy teto an-tany, no handehanantsika eo amin'ny diany."- IFM, t. 689, ed 1983.

**Saintsaino ny toko sy andininy fototr'ity lesona ity, ary jereo izay miresaka an'i Jes么sy ao amin'izany.**

`Manao ahoana ny fandehananao miaraka amin'Andriamanitra ankehitriny ao amin'ny "trano lay mety simba"?`

`Inona no ambaran'i Jesosy aminao amin'ny alalan'ireo andalan-teny ireo?`

`Inona ny sary hafa aseho na averina momba an'i Jesosy?` 

`Antom-bavaka: Inona no asetrinao ny fahitana an'i Jes么sy araka izany?`