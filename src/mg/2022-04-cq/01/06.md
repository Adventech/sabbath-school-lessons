---
title: 'Ilay Famitahana Tao Edena'
date: 29/09/2022
---

### Takaro

`Rehefa tapitra ny herinandro andinihana ity toko ity, dia inona no azonao atao eo amin'ny fiainanao manokana mba tsy ho voafitaka?`

`Inona avy ireo lesona azonao ampiharina eo amin'ny fiarahamonina misy anao?` 

**Avereno** jerena ilay andininy nianaranao tsianjery. 

`Ahoana no hampiharanao izany eo amin'ny fainanao mandritra ity herinandro ity?`

"Raha voafitak'i Satana tamin'ny fombany feno hafetsena ireo anjely tamin'ny nanehoany ny toetran'Andriamanitra taminy tamin'ny fomba diso, raha voafitaka Adama sy i Eva tamin'ny nilazany taminy fa nafenin'Andriamanitra azy ireo ny fahalalana ambony izay ho nahatonga azy ireo ho andriamanitra, tsy tandindomin-doza ho voafitaka koa ve ny olona ankehitriny? Mba vakio ny toko voalohany amin'ny boky Patriarika sy Mpaminany, dia jereo fa efa nomen'Andriamanitra ireo fahamarinana sarobidy voarakitra ao anatin'io boky io mba hiarovana ny olony amin'ny famitahana atao aminy amin'izao ankehitriny izao."- MR, b. 10, tt. 162,163.

"(...) Nasain'ilay mpamitaka nino izy (i Eva) fa ny fihinanana ny voan'ilay hazo dia hahatonga azy mivady hisondrotra ho ambonimbony kokoa sy hanana fahalalana bebe kokoa. Moa ny tenany koa va tsy efa nahita soa ka nanjary nahay niteny noho ny fihinanany ilay voankazo? Dia nambarany moramora fa ny antony nandraran'i Jehovah ny voan'ny hazo, dia noho Izy matahotra fa sao dia hitovy aminy ny olona. (...) Ary tamin'ny teny niolaka no nilazan'ilay mpamitaka fa ny fandrahonana nataon'Andriamanitra dia tsy mba hotanterahiny akory; ho fampitahorana azy mivady fotsiny no antony nanaovana izany." - PM, tt. 30,31.

"Miezaka mandrakariva i Satana hisarika ny saina ho eo amin'ny olona fa tsy ho eo amin'Andriamanitra. Tarihiny ny olona hijery ny eveka, ny mpitandrina, ny mpampianatra teolojia, ho mpitari-dalana azy, fa tsy handinika ny Soratra Masina ho an'ny tenany mba hahafantarany ny adidiny Amin'izay, rehefa mifehy ny sain'ireo mpitarika ireo izy, dia azony atao ny miasa mangina amin'ny olona maro araka ny sitrapony."-HM, t. 621.

` `