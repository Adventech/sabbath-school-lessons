---
title: 'Fitaka Roa Mitovy'
date: 26/09/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona avy ireo sakana tsy hahenoana ny tenin'Andriamanitra ankehitriny? Ahoana no mety handresentsika ireny sakana ireny?`

Misy fampianaran-diso roa sahala voizin'ny tontolo kristianina ankehitriny; tany Edena no niaingany ary fototra iorenan'ny filalaovana angatra, na fiantsoana avelo, na spiritisma izany. Ny voalohany dia ny filazana ankehitriny fa haintsika ny manavaka ny tsara amin'ny ratsy na tsy mihevitra ny lalana marin'Andriamanitra aza. Faharoa, samy tsy mety maty na ny fanahin'ny olo-marina na ny an'ny ratsy fanahy.

"Ny spiritisma (momba ny fiantsoana avelo) dia manambara fa ny olombelona dia andriamanitra kely tsy mba lavo; ka 'ny sain'ny tsirairay ihany no mitsara ny tenany', 'ny fahalalana marina dia mametraka ny olona ho ambonin'ny lalàna', 'ny fahotana vita rehetra dia tsy omen-tsiny'; satria 'ny zavatra rehetra dia mety avokoa', ary 'Andriamanitra dia tsy manameloka'. Ny olombelona faran'izay ratsy indrindra dia ambarany fa any an-danitra no misy azy, ary hindrahindraina fatratra any. Izany dia milaza amin'ny olona rehetra hoe: 'Tsy mampaninona izay ataonao rehetra; ataovy izay mahafinaritra anao eo amin'ny fiainana; ny lanitra no fonenanao'. Koa dia maro tokoa ireo voasarika hino fa ny fanirian'ny fo no lalàna ambony indrindra, ary ny fanaovana izay tiana no atao hoe fahafahana, ka tsy misy olona afaka manadina azy ny amin'izany afa-tsy ny tenany ihany." - FK, t. 255.

Ny fankatoavana amim-pahatokiana ny tenin'Andriamanitra no hany miaro antsika amin'ny hafetsen dratsin'i Satana. Tsy azontsika atao velively ny mitoky amin'ny fahatsapantsika, ny fahendrentsika ny fihetseham-pontsika, ny fahagagana, na izay lazain'ny hafa, Ho tahaka ny tany am-piandohana ihany ny fanontaniana hipetraka amin'ny fifanandrinana farany: hankato ny tenin'Andriamanitra sy ny fahefany tsy amim-pisalasalana ve isika?

Fantatr'i Satana fa ny tenin'Andriamanitra no fitaovana fizahan-toetra faratampony hahazoa mamantatra ny marina sy ny diso, raha lanarana sy ankatoavina amin-jotom-po. Koa izany no nampiasany ireo fitaka roa ireo mba hanafenana ny fahamarinan'ny Baiboly. Izany fomba izany ihany, izay nahomby tany am-boalohany, no ampiasain'i Satana amin'izao andro farany izao. (Mat. 24:24).

` `