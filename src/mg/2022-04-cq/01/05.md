---
title: 'Ny Toetra No Fotony'
date: 28/09/2022
---

### Ampifandraiso amin'i Jesosy

**Saintsaino** indray izay voasoratra ao amin'ny Gen. 3, ary jereo izay miresaka an'i Jesosy ao amin'izany.

`Ahoana no ahafantarantsika raha nohamaizinina ny fahitantsika an'i Jesosy na tsia?`

`Araka ny efa mahazatra anao ve sa hafa ny fahitanao an'i Jesosy eto?`

`Inona no ambarany aminao amin'ny alalan'ireo toko sy andininy ireo? `
**Antom-bavaka:** 
`Inona no asetrinao ny fahitana an'i Jesosy araka izany?`

Nandrava ilay fanekem-pitiavany tamin'i Jes么sy Mpahary azy i Adama sy i Eva rehefa tsy nankato ny tenin'Andriamanitra (Jao. 1:1-3). Nahatonga fisarahana ilay fifandraisana tapaka (Isa. 59:2), ary fahafatesana no vokatry ny fisarahana (R么m. 6:23).

Toa mampahery ireo havana sy namana mbola velona ny hoe rehefa maty ny olo-marina dia mankany an-danitra miaraka amin'i Jes么sy ny fanahiny. Fitaka sy fandrika anefa izany. Raha izany tokoa mantsy no izy, dia inona no manakana azy ireo tsy hiverina eto mba hitondra hafatra ho an'ireo havany sy namany? Manana fahefana tsy voasakantsakana i Satana amin'ireo izay mino ny tsy fahafatesan'ny fanahy satria mahay manafina ny endriny izy ka mampianatra azy ireo araka izay sitrapony rehetra, izay hampisaraka azy amin'i Jes么sy amin'ny farany.

Tsy mba nibebaka avy hatrany i Adama sy i Eva rehefa avy nanota. I Adama nanome tsiny an'i Eva, i Eva nanome tsiny ny menarana (Gen. 3:8-11), ary izy roa mihitsy no nanome tsiny an'Andriamanitra! Ny vokatry ny fahotany no natahorany fa tsy ilay fahotana. Tsy takany ny halehiben'ny helony raha tsy rehefa hitany fa noho ny nataony dia hidina avy any an-danitra ny Mpahary azy, hanenona akanjom-pahamarinana ho azy, ary hizaka ny sazy tokony ho azy: "Ny biby voalohany nataon'i Adama fanatitra dia nampalahelo azy fatratra. Tsy maintsy namono izany tamin'ny tanany izy ka nanaisotra ny aina izay Andriamanitra irery no afaka hanome izany. (...) Ny fahalatsahan'ny ranilay biby tsy manan-tsiny dia nampihoron-koditra azy noho ny fieritreretany fa ny fahotany dia handatsaka koa ny ran'ny Zanak'ondrin'Andriamanitra. Nahatsapany bebe kokoa sy lalindalina kokoa ny halehiben'ny fahotana izay vitany izany, izay tsy ho voavela mihitsy raha tsy amin'ny alalan'ny fahafatesan'llay Malalan'Andriamanitra sy Ilay akaikin'ny fony indrindra."- PM, t. 47.

` `