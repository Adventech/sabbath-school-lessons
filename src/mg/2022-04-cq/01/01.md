---
title: 'Feo Roa, Fahefana Roa'
date: 24/09/2022
---

### Fampidirana

**Vakio ny Gen. 3.**

> Tsianjery: Mifidy andininy 1

` `

### NY VOTOATIN'NY FAMITAHANA

Handinika ny amin'ny fakam-panahy sy ny fahalavoana ao amin'ny Gen. 3 isika amin'ity herinandro ity. Aoka hovakintsika amim-pivavahana sy amim-pitandremana izany satria manoritsoritra ireo fomba famitahana mahomby nampiasain'i Satana teo amin'ny tantaran'ny olombelona. Rehefa dinihina tsara io toko io dia hita fa tsy momba ny hazo anankiray ny olana tany am-piandohana fa momba ny fahefana. Nozahan-toetra Adama sy Eva raha hankatÃ² ny tenin'Andriamanitra sy ny fahefany, na ny tenin'i Satana sy ny fahefany.

Nafenin'i Satana ny maha-anjely azy satria fantany fa efa nampitandrina an'i Adama sy i Eva Andriamanitra fa hisy anjely lavo hitaona azy ireo hanota. Koa nampiresaka an'i Eva tamin'ny alalan'ny menarana i Satana, ka namitaka azy sy i Adama hanota. Ny hany fiarovana ho an'i Adama sy i Eva tsy ho voafandrik'ilay menarana ela fetsy dia ny nankato ny teny sy ny fahefan'Andriamanitra tsy tamim-pihambahambana.

Lainga roa no nambaran'i Satana an'i Eva. Voalohany: na tsy mankato ny baiko mazava nomen'Andriamanitra aza i Eva dia tsy ho faty fa ho velona. Faharoa: raha mihinana ny voankazo izy dia tsy mila ny hiankina amin'Andriamanitra intsony mba hahaizany manavaka ny tsara sy ny ratsy, satria ho tahaka an'Andriamanitra izy ka hanam-pahendrena ho amin'izany.

Tsy fitantarana izay nitranga fahiny fotsiny io toko io. Ny fanandraman'i Satana nandritra ny enina arivo taona dia nampivoatra ny famitahany feno hafetsena. Aseho ato amin'ity lesona ity fa ireo fomba nampiasain'i Satana tany am-boalohany ireo ihany no hampiasainy koa amin'ny farany, ka "raha azo atao, na dia ny olom-boafidy aza dia hofitahiny."- Mat. 24:24

><p> Soraty</p>
>Vakio amin'ny dikan teny izay tianao ny Gen. 3. Soraty ny Gen. 3:1-6. Azonao soratana amin'ny fiteninao koa izany, ary azonao atao ny kisarisary na momba io toko io. manao drafitra

` `
