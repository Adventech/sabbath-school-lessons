---
title: 'Fomba Famitahana Dimy'
date: 25/09/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao.

**Mampiasà** hampifandraisana ireo teny na fehezanteny mifandraika amin'ny teny na fehezanteny hafa. lanaro tsianjery ny andininy tianao indrindra. Soraly imbetsaka izany mba hahamora ny fitadidianao azy.

`Inona no mampitovy ny fomba sy ny hevitra nampisain'i Satana tao Edena amin'ny fomba niasany tamin'ireo anjely tany an-danitra?`

`Inona no ohatra nasehon'i Jesôsy ho fanoherana ireny fomba ireny?`

Ho fanehoam-pitiavana an'i Adama sy Eva dia nomen'Andriamanitra azy ireo tao Edena ny fitahiana rehetra na ara-nofo na ara-panahy, ary iriny indrindra ny hamalian'izy ireo ny fitiavany. Tian'Andriamanitra raha hasehon'i Adama sy Eva amin'ny alalan'ny fileferany amin'ny fahefany sy ny fankatoavana ny teniny ny fitiavan'izy ireo (Jao. 14:15).

Fomba dimy no nentin'i Satana nandravana ny fanekem-pitiavana teo amin'ny Mpahary sy ny voariny. Voalohany, nampiasa ny menarana izy ka nanao fahagagana sandoka tamin'ny fampisehoana fa mahay miteny ilay biby (Gen. 3:1).

Faharoa, rehefa voasarik'io fahagagana io ny fahalianan'i Eva, dia nodisoin'i Satana ilay tenin'Andriamanitra tamin'ny nametrahany ity fanontaniana mamandrika ity: "Hanky! efa nataon Andriamanitra hoe: Aza ihinananareo ny hazo rehetra amin'ny saha?" - Gen. 3:1. Ho hita eo amin'ny tantara manontolo fa haolan'i Satana ny tenin'Andriamanitra, hitariny, hampiany, hanesorany. tsy lazainy manontolo, na ataony mivaona amin'ny tontolon-keviny. Fahatelo, te hampiresaka an'i Eva izy, ary fantany fa ny fanaovana fanambarana diso no fomba mety indrindra amin'izany. Nampoiziny fa hanitsy ny fanambarany i Eva (Gen. 3:2,3). Dia namaly i Satana hoe: "Tsy ho faty tsy akory hianareo"-and. 4.

Hoy i Eva anakampo: "Raha tsy ho faty izahay, nahoana àry Andriamanitra no nilaza fa ho faty tokoa izahay?" Nifantsika tao an-tsain'i Eva ilay fanontanian'i Satana ary novalian'ity farany avy hatrany ilay fanontaniana. Azo lazaina ho toy izao no nambarany: "Manafin-javatra Andriamanitra. Tiany hanompo Azy an-jamba ianareo. Fantany fa raha mihinana ny voankazo lanareo dia ho tahaka Azy, ary tsy misy olona tiany hitovy Aminy." (Jereo ny and, 4,5). Te hanoso-kevitra i Satana fa angamba efa nihinana tamin'io voankazo io Andriamanitra tamin'ny lasa ka izany no nahatonga Azy ho Andriamanitra (vakio PM, t. 31).

Fahefatra, nataon' Satana izay hahatonga an'i Eva hotarihin'ny fahatsapany fa tsy ny tenin'Andriamanitra (Gen. 3:6). Farany, vantany vao resin'i Satana lahatra i Eva dia namplasainy haka fanahy an'i Adama Mampiasa olona i Satana mba hakana fanahy olona hafa.

` `