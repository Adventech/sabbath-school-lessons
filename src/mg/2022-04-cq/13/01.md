---
title:  "I SOCRATE SA I JESOSY?"
date:   17/12/2022
---

### Fampidirana

**Vakio ny Gen. 1**

> Tslanjery: Mifidy andininy 1

` `

### FIHAONANA TANY AREOPAGO

Mirakitra ny fihaonana manokana teo amin'i Paoly sy ireo manam-pahaizana tany Grisia ny bokin'ny Asan'ny Apôstôly. Nandeha tany Areôpagö izy mba hizara ny filazantsara ary "nanodidina azy ny mpanao tononkira, ny mpiangaly zava-kanto, ny mpandalina hevi-tsaina, ny avara-pianarana sy ny olon-kendry teo Atena"-VM, t. 207, ed 1988. Noresahin'i Paoly tamin'izy ireo ny amin'llay Mpamorona ny lanitra sy ny tany, ny maha-mpirahalahy ny olombelona rehetra, ny maha-tsinontsinona ny fanompoan-tsampy, ny ilan'izy ireo ny hahafantatra ilay Andriamanitra tsy fantatra ary ny amin'ny fitsarana ho avy (Asa. 17:22-31). Nihaino tamim pahalianana ny rehetra rehefa niresaka momba ny fitsanganan'i Jesôsy tamin'ny maty i Paoly. Nisy ireo nanaraby tamin'izany, fa ny hafa kosa niteny hoe: "Mbola hihaino anao indray izahay ny amin'izany zavatra izany - Asa. 17:32. Nisy vokany ny lahateny nataon'i Paoly, satria "ny olona sasany niray taminy ka nino; mba naman'izany Dionysio Areopagita sy ny vehivavy anankiray atao hoe Damary ary ny sasany koa" - Asa. 17:34.

Nahoana ireo manam-pahaizana maro tao Atena no nihomehy an'i Paoly? Nanao izany izy ireo satria nino ny fananganana ny tena amin'ny maty ilay apôstôly; ireo filozofa kosa nino ny tsy fahafatesan'ny fanahy. Tsy takatr'ireo filozofa grika nihomehy ny fanirian'ny olona iray hanana vatana aorian'ny fahafatesana. Ny fomba fijerin'i Paoly dia niresaka ny amin'ny faniriana ny fanavotana ny tena amin'ny fanimban'ny fotoana tsy azo ihodivirana sy ny fahasimban'ny raha ("matière") eto amin'ny tontolo feno fahotana; ireo filozofa tany Areopago kosa dia naniry fatratra ny handosiran'ny fanahin'izy ireo tsy mety maty ny tsingerina tsy misy fitsaharan'ny fotoana sy ny raha. Azo heverina ve fa ny teôlôjian'i Socrate no noraisin'ny fivavahana kristianina fa tsy ny an'i Jesôsy?

><p> Soraty</p>

> Vakio araka ny dikan teny tianao ny Gen. 1 ary soraty ny Gen. 1:26-31. Azonao soratana amin'ny fiteninao koa izany, ary azonao atao ny manao kisarisary na momba io toko io. drafitra