---
title: "Presaka Nifanaovana Tamin'i Neny"
date: 22/12/2022
---

### Takaro

"Nandre ny resaka nifanaovan'i Neny sy ny rahavavy iray aho indray andro; mahakasika ny lahateny ren'izy ireo vao haingana izany, dia ny tsy fananan'ny fanahy toetra tsy mety maty. Naverin'izy ireo tamin'izany ny sasany tamin'ireo porofo nambaran'ny pasitora. Tsaroako fa nanamarika ahy tokoa tamin'izany ny hoe: 'ny fanahy izay manota no ho faty.- Ezek. 18:4. 'Fa fantatry ny velona fa ho faty izy; fa ny maty kosa tsy mba mahalala na inona na inona-Mpitt. 9:5. Ho an'izay maharitra manao soa mandrakariva ka mitady voninahitra sy laza ary tsi-fahafatesana, dia fiainana mandrakizay- RÃ´m. 2:7.

"Nahoana izy ireo no hitady izay efa ananany?" hoy i Neny, rehefa avy nitanisa ireo andalan-teny ireo. "Nihaino ireo hevi-baovao ireo tamim-pahalianana sy tamin-tebiteby aho. Rehefa izaho sy i Neny irery no teo dia nanontaniako izy raha toa inoany marina fa tsy mety maty ny fanahy. Nilaza izy fa natahotra andrao izahay diso hevitra mikasika io lohahevitra io sy ireo lohahevitra hafa.

"Kanefa inoanao marina ve fa matory ao am-pasana ny fanahy mandra-pahatonga ny fitsanganana amin'ny maty? Heverinao ve fa tsy miakatra any an-danitra avy hatrany ny Kristianina rehefa maty, ary mankany amin'ny helo ny mpanota?"

"Hoy izy: "tsy manome porofo antsika ny Baiboly fa misy ny helo mirehitra mandrakizay. Tsy maintsy ho voalaza ao amin'ny Boky masina raha toa misy ny toerana tahaka izany."

"Neny o!", hoy aho nihiaka tamim-pahagagana; "Hafahafa izany resakao izany. Raha inoanao izany fampianarana hafahafa izany dia aza ampahafantarina na iza na iza; manahy aho mantsy fa hahazo toky amin'izany fiheverana izany ny mpanota ka tsy haniry ny hitady an'Andriamanitra."

"Raha fahamarinana ara-Baiboly izany," hoy izy, "dia tsy hanakana ny famonjena ny mpanota fa ho tonga fitaovana hitondra azy ireo ho eo amin'i Kristy. (...) Manintona ny fitiavan'i Jesosy ka hampanaiky ny fo mafy indrindra." (...)-CET (Mountain View, CA; Pacific Press, 1922), 39-41).

`Rehefa tapitra ny herinandro andinihana ity toko ity, inona no nanamarika anao indrindra?`

`Ahoana no hampiharana izany eo amin'ny fiainanao ankehitriny?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`