---
title: 'Ny Fanahin''ny Olona Marina'
date: 26/11/2022
---

### Fampidirana

**Vakio ny Heb. 11 sy ny Heb. 12:18-24**

> Tslanjery: Mifidy andininy 1

` `

### NY TSARA SY NY TSARA LAVITRA

Ny andalan-teny iray ao amin'ny bokin'ny Hebreo dia toy ny mampianatra fa niakatra ho any an-danitra ny fanahin'ireo olona marina rehefa nodimandry izy ireo. Hodinihintsika akaiky ao amin'ity lesona ity izany fomba fijery protestanta ankapobeny izany mba hahitana raha marina izany fanazavana izany. Toy izao izany andalan-teny izany: "Fa hianareo kosa efa mby eo an-tendrombohitra Ziona, tananan'Andriamanitra velona, dia Jerosalema any an-danitra, ary ho ao amin'ny anjely tsy omby alinalina, amin'ny fihaonana fifaliana sy ny fiangonan'ny lahimatoa voasoratra any an-danitra, sy amin'Andriamanitra, Mpitsara ny olona rehetra, ary amin'ny fanahin'ny olona marina izay efa natao tanteraka, sy amin'i Jesosy, Mpanalalana amin'ny fanekena vaovao, ary amin'ny ra famafazana, izay miteny tsara lavitra noho ny an'i Abela."- Heb. 12:22-24.

Niatrika olana manokana ny mpanoratra ny bokin'ny Hebreo Efa hiala amin'ny fanarahana ny fivavahana kristianina ary hiverina amin'izay noheveriny ho haren'ny fivavahana jodaisma ireo Kristianina jiosy. Tsaroan'izy ireo ary nahamanina azy izay nananany tao amin'ny tanana be voninahitr'i Jerosalema niaraka tamin'ny tempoliny namirapiratra, ny asa fisoronana, ireo mpisorona, ny fanekena ary ny teny fikasana maro. Inona anefa izao no hita eo amin'izy ireo? Tsy misy afa-tsy fanoherana sy fanenjehana!

Niezaka nandresy lahatra ireo Hebreo mba hanam-paharetana ny mpanoratra ny boky. Nambarany fa na dia tsara aza ny rafitra tao amin'ny TT, dia tsara lavitra noho izany ny an'ny TV.

><p> Soraty</p>

> Vakio araka ny dikan teny tianao ny Heb. 11 sy ny Heb. 12:18-24 ary soraty ny Heb. 12:18-24. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.