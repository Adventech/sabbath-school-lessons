---
title: "Tsara Lavitra Noho Ny Ran'i Abela"
date: 01/12/2022
---

### Takaro

*llay nandatsaka ny rany ho antsika dia velona mba hampanan-kery izany ary velona mba hanao fanelanelanana ho an'ny fanahy tsirairay izay mandray Azy. 'Raha miaiky ny fahotantsika isika, dia mahatoky sy marina Izy ka mamela ny fahotantsika, sy manadio antsika ho afaka amin'ny tsi fahamarinana rehetra.' Ny ran'i Kristy no manadio antsika ho afaka amin'ny fahotana rehetra. Aoka hazonintsika eo anoloantsika ny fahombiazan'ny ran'i Jes√¥sy. Izany ra manadio sy mihazona ny fiainana izany, izay arahin'ny finoana velona no fanantenantsika. Ilaintsika ny mitombo amin'ny fankasitrahana ny tombambidiny tsy hay tombanana satria tsy handaitra amintsika izany raha tsy takintsika amin'ny finoana ny heriny ka miaro ny eritreritra ho madio sy mampihavana amin'Andriamanitra."-SDABC, b. 7, t. 948.

"Mitaky fahamarinana ny lalana - fiainana marina, toetra amam-panahy tanteraka; ary tsy manan komena ny amin'izany ny olona. Tsy afaka manome fahafaham-po ny fitakian'ny lalan'Andriamanitra masina izy. Nefa raha tonga teto an-tany tamin'ny maha-olombelona Azy Kristy, dia efa nivelona tamin'ny fiainana masina, ary efa nahavanona toetra amam-panahy tanteraka. Ireo dia atolony ho fanomezana maimaimpoana ho an'izay rehetra handray Azy. Ny fiainany no mijoro ho solon'ny fiainan'ny olona. Amin'izany fomba izany dia mahazo famelana ny ota tamin'ny lasa ny olona, noho ny faharipon'Andriamanitra. Ary mihoatra noho izany, dia vontosan'i Kristy amin'ny toetran'Andriamanitra ny olona. Manorina ny toetra amam-panahin'ny olombelona Izy, hanam-pitoviana amin'ny toetra amam panahin'Andriamanitra, dia sangan'asa kanto feno hery sy hatsaran-tarehy ara-panahy. Amin'izay dia tanteraka mihitsy ao amin'ny mpino an'i Kristy ny fahamarinan'ny lalana. Azon'Andriamanitra atao ny 'ho marina sy ho mpanamarina izay mino an'i Jesosy."- IFM, t. 822.

`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona ny fampiharana tokony hatao eo amin'ireo lafim-piainanao hafa?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`