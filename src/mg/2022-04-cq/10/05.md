---
title: "Ny Niadiana Ny Fatin'i Mosesy"
date: 30/11/2022
---

### Ampifandraiso amin'i Jesosy

Nahazo antoka tokoa ilay mpanoratra mpitory ny filazantsara Robert Morey, izay efa nodimandry, fa ny "fanahin'ny olona marina" dia ny fanahin'ireo olona masin'ny TT izay efa maty. Ao amin'ny sary be voninahitra nosoritsoritan'io mpanoratra io dia miaraka manao fiderana amin'ireo anjely marobe sy ny fanahin'ireo olo-masina izay efa tsy eto amin'izao fiainana izao intsony ireo olona masina eto an-tany. "Ny fanahin'ny olona marina izay efa natao tanteraka' miankohoka eo anoloan'ny seza fiandrianan'Andriamanitra dia ny "fanahin "ireo mpino mandritra ny fotoana iainany any an-danitra mandra-piandry ny fananganana ny tenany amin'ny maty."- Robert A. Morey, Death and the Afterlife (Minneapolis: Bethany House, 1984), t. 213.

Moa ve ny "fanahin'ny olona marina" dia "fanahy tsy misy vatana" tokoa, ary "fanahinTireo nodimandry? Mba hahafahantsika mamaly izany dia andeha hojerentsika ny momba an'i Mosesy, iray amin'ireo mahery fo resahin'ny Heb. 11. Taorian'ny nandevenan'Andriamanitra an'i Mosesy (Deo. 34:5,6) dia nisy fifandirana lehibe ny amin'ny fatiny teo amin'i Mikaela Arikanjely (jereo ny 1 Tes. 4:16; Dan. 12:1,2; Apôk. 12:7-9) sy ny devoly (Joda 9). Moa ve i Jesôsy sy ny devoly mpiady faty? Mazava loatra fa tsy izany! Tonga mba hanangana an'i Mosesy i Mikaela kanefa nolavin'i Satana ny Zony hanao izany. Fantatsika fa Mikaela no nandresy tamin'izany ady izany satria niseho tamin'i Jesôsy teo an-tendrombohitra fiovan-tarehy i Mosesy taonjato efatra ambin'ny folo taty aoriana. Tsy misy filazana ao amin'ny lahatsoratra momba ny fiovan-tarehy fa ny "fanahin"i Mosesy no niresaka tamin'i Jesosy teo an-tendrombohitra.

Tamin'ny andron'ny TT dia tsy mbola naloan'i Jesôsy ara-dalàna ny sandan'ny fanavotana an'i Mosesy. Noho izany no niresahan'i Mosesy (sy Elia) tamin'i Jesôsy ny amin'ny "fialany, izay efa hefainy any Jerosalema" - Lio. 9:30,31. Nirahin'ny Ray Mosesy sy Elia mba hampahery an'i Jesosy hiroso amin'ny fanatanterahana ny drafi-panavotana. Rehefa maty teo amin'ny hazo fijaliana i Jesosy dia natao tanteraka ny firaketana ny fiainan'i Mosesy (ny "fanahiny").

Niresaka izany tamin'ny fomba tsy mivantana Paoly ao amin'ny Rom. 3:25,26 raha nanoratra fa nanolotra ny Tenany ho avotra noho ny fahotantsika i Jesôsy mba "hanehoana ny fahamarinany amin'ny tsy namalian'Andriamanitra ny fahotana lasa tamin'ny nandeferany, mba hanehoana ny fahamarinany ankehitriny, mba ho marina Izy sady hanamarina izay manana finoana an'i Jesosy."

**Saintsaino ny toko fototr'ity lesona ity, ary jereo izay miresaka an'i Jesôsy ao amin'izany.**

`Amin'ny fomba ahoana no mainka maha-lalina kokoa ny drafitr'Andriamanitra sy ny fietren'ny Fony mba hamonjy ny taranak'olombelona rehefa aseho antsika izay ao ambadiky ny tantaran'ny fanavotana?`

`Inona ny sary hafa aseho na averina momba an'i Jesosy?`

`Antom-bavaka: Inona no asetrinao ny fahitana an'i Jesosy araka izany?`