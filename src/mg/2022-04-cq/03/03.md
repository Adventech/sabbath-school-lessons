---
title: 'Maizina Sy Mangina'
date: 10/10/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Rehefa voazava tsara ny momba izay mitranga aorian'ny fahafatesana, ahoana no anovan'izany ny fomba fijerin'ny olona ny fivavahana, ny mikasika ny fanahy, ary an'Andriamanitra?`

Toerana maizina sy mangina no anoritsoritan'ny Baiboly ny Sheol/Hades. Hoy ny Sal. 115:17 hoe: "Ny maty tsy mba hidera an'i Jehovah. Na izay midina any amin'ny mangingina", ary i Jóba milaza fa toerana maizina ny fasana, izay feno fahalovana sy kankana (Jôba 17:13,14).

Jereo koa ny Isa. 38:10; Sal. 107:18; Mat. 16:18. Tsy toerana fampijaliana izay misy afo mandoro izany fa toerana feno fahanginana sy haizina, ka tsy mahalala na inona na inona ny maty ao (Mpitt. 9:5,10). Nampianatra i Jesôsy fa ao am-pasana ny maty (Jao. 5:28,29) ary mitoetra ao mandra pahatonga ny fitsanganana amin'ny maty. Matory ary tsy mahafantatra izay mitranga manodidina azy, na inona na inona, ireo izay ao am-pasana (Dan. 12:2; Sal. 13:3; Jôba 14:12; Jao. 11:11; Asa. 7:60; 1 Kór. 15:51; 1 Tes. 4:13,14; Apôk. 14:13).

Oharina amin'ny rahona misava ka levona ireo izay midina ho any amin'ny Sheol ao amin'ny Joba 7:9,10. Tsy midera ny Tompo any an-danitra tsy akory ireo olo-mahatoky izay maty araka ny voasoratry ny mpanao Salamo ao amin'ny Sal. 6:5 (Jereo koa ny Isa. 38:18,19). Naniry ho any amin'ny Sheol i Joba, izay hitsaharany amin'ny fahoriany (Jöba 14:13). Raha toerana fandoroana sy fampijaliana ny Sheol, nahoana no naniry ho any i Jóba?

Maro ireo mihorohoro eo am-pieritreretana ny fahafatesana. Ny azo antoka dia ity: hisy ireo ho faty ao anatin'ny fanantenana, ary hisy ireo ho faty ao anatin'ny hakiviana. Raha tsy natsangana tamin'ny maty i Jesosy dia fahamaizinana sy fahanginana mandrakizay no ho anjaran'ny olona rehetra. Misy vaovao mahafaly lehibe anefa ao amin'ny Baiboly: hitsangana avy ao am-pasana ny maty ao amin'i Kristy, hitafy tsy fahafatesana sy tsy fahalovana. Satria velona i Jesôsy dia ho velona koa ireo izay ao amin'i Kristy (1 Kor. 15:16-20).

` `