---
title: 'Resy Ny Hades'
date: 13/10/2022
---

### Takaro

`Rehefa avy nandalina io andalan-tSoratra Masina io ianao nandritra ny herinandro; inona no naharesy lahatra anao manokana?`

`Inona avy ireo fampiharana azonao atao eo anivon'ny ankononanao, ny namanao, sy ny mpifanolo-bodirindrina aminao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

Tsy misy ahitana teny mihitsy ao amin'ny Soratra Masina fa amin'ny fahafatesana no andraisan'ny tsara fanahy ny valisoany na ny ratsy fanahy ny famaizana azy. (...) Ny Baiboly dia mampianatra mazava fa tsy mandeha avy hatrany any an-danitra ny maty. Aseho ao fa matory izy ireo mandra pahatongan'ny fitsanganana amin'ny maty: 1 Tes. 4:14; Joba 14:10-12 (Jereo ny Mpitt. 12:6, Jöba 14:21). (...) Fitsaharana feno fahasambarana ho an'ny marina efa sasatra izany! Na fohy na lava ny fotoana, dia indray mipi-maso monja izany ho azy. Matory izy; hofohazin'ny trompetran'Andriamanitra ho amin'ny fiainana mandrakizay be voninahitra izy. Fa hotsofina ny trompetra, ary ny maty hatsangana tsy ho lo intsony (...) fa rehefa mitafy ny tsi-fahalovana ity mety lo ity, ary mitafy ny tsi-fahafatesana ity mety maty ity, dia ho tanteraka ny teny voasoratra hoe: Ny fahafatesana noresena ka levona'. Rehefa antsoina hifoha avy amin'ny torimasony lalina izy dia miverina eo amin'izay nijanonany ny entreniny. Ny zavatra farany tsapany dia ny fanaintainana noho ny fahafatesana, ny eritreritra farany dia izy lavo ambanin'ny fahefan'ny fasana. Rehefa hitsangana avy ao am-pasana izy, ny eritreriny feno fifaliana voalohany indrindra, dia hanakoako amin'ilay antsom-pandresena manao hoe: Ry fahafatesana ô, alza ny fandresenao? Ry fahafatesana ó, aiza ny fanindronanao?"- HM, tt. 572,573, ed 1983. Vakio koa ny t. 670.

"Mandray ny valin'asany eto an-tany ny ratsy fanahy (Ohab. 11:31). Dia 'ho vodivary' izy, 'ka dia handoro azy ny andro izay ho avy, hoy Jehovah, Tompon'ny maro' Misy ho levona haingana, misy kosa izay hijaly mandritra ny andro maro. Samy hofaizina 'araka ny asany' avy izy. Efa nafindra tamin' Satana ny fahotan'ny tsara fanahy ka tsy hijaly noho ny fikomiana nataon'ny tenany fotsiny izy, fa noho ny fahotana rehetra nampanaoviny ny vahoakan'Andriamanitra koa. Ny famaizana hihatra aminy dia ho mafy lavitra noho ny an'ny olona nofitahiny. Aorian'ny ahafatesan'izay rehetra lavo noho ny fitaka nataony, dia mbola ho velona sy hijaly izy. Amin'ny farany dia ho levon'ny afo mpanadio ny ratsy fanahy, 'na ny fakany na ny sampany'. Satana no fakany, ary ireo mpanaraka azy no sampany. (...) Ary eo am pibanjinana izany ny tany sy ny lanitra, dia manambara fa marina i Jehovah."- HM, t. 700. er 130s A) 

` `