---
title:  "MANANA NY FANALAHIDY I JESOSY!"
date:   12/10/2022
---

### Ampifandraiso amin'i Jesosy

Saintsaino izay voasoratra ao amin'ny 1 Kor. 15, ary jereo izay miresaka an'i Jesosy ao amin'izany.

`Saino ny amin'ny vokatry ny fananana hery hoent-mandresy ny fahafatesana amin'ny alalan'i Kristy. Midika inona marina ho anao izany?`

`Araka ny efa mahazatra anao ve sa hafa ny fahitanao ani Jesosy elo?`

Antom-bavaka: `Inona no asetrinao ny fahitana an'i Jesôsy araka izany?`

Oharin'ny Baiboly amin'ny tranomaizina misy hidiny sy vavahady ny Sheol/Hades (Sal. 9:13; Isa. 38:10). Hoy i Jesosy tamin'i Jaona tao amin'ny nosy Patmo: "llay velona; efa maty Aho, nefa, indro, velona mandrakizay mandrakizay sady manana ny fanalahidin'ny fahafatesana sy ny fiainan-tsi hita."-Apôk. 1:18.

Ny fasana no tranomaizina; ny maty no mpifatotra; i Satana no mpiambina ny fonja sy manana ny fanalahidy ka tsy mamela velively ireo mpifatotra ho afaka (Isa. 14:17). Izao no vaovao mahafaly: Maty i Jesôsy; nankany am-pasana Izy, naka ny fanalahidy tany amin'ny mpiambina ny fonja, ary nivoaka avy tao miaraka amin'ny fanalahidy eny an-tanany. Satria velona Izy, dia ho velona koa isika (Jao. 14:19).

Rehefa nanaikitra ny Isiraelita tany an'efitra ireo menarana feno poizina dia nofoanan'Andriamanitra tamin'ny alalan'ny fananganana menarana iray avy Aminy ny herin'ny poizina; tandindon'ny fahafatesan'i Jesosy izany (Jao. 3:14,15; 12:31-33). Avy amin'ny poizina no anamboaran'ny mpahay siansa fanefitra ho an'ny poizina. Toy izany koa, ny fahafatesan'i Jesôsy no nandreseny ny poizin'ny fahafatesana! (jereo ny Heb. 2:14,15).

Lahimatoa amin'ny maty no ilazan'ny Apôk. 1:5 an'i Jesôsy; tsy hoe satria Izy no voalohany nitsangana tamin'ny maty teo amin'ny tantara, fa satria ny fitsanganany tamin'ny maty no manome antoka ny fitsanganan'ireo izay maty ao Aminy. Sary an'ohatra ny hoe Lahimatoa, izay manambara ny maha-lehibe sy ambony indrindra ny fitsanganan'i Jesosy tamin'ny maty (Rom. 8:11,29; Kol. 1:15,18).

Raha maty ao amin'i Kristy isika, dia hovohany ny tranomaizin'ny fahafatesana amin'ny fiaviany, ary halainy ho any an-danitra isika. Manoratra i Paoly fa "izay maty ao amin'i Kristy no hitsangana aloha" (1 Tes. 4:16), ary avy eo, hovany hitovy endrika amin'ny tenan'ny voninahiny ity tenantsika mety lo ity (Fil. 3:20,21). Amin'ny farany dia hatsipy ao amin'ny farihy afo ny fahafatesana sy ny Hades, dia ho fongana tanteraka izany (Apôk. 20:14,15; 1 Kor. 15:26).

` `