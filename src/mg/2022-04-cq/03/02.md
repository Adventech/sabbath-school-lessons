---
title: 'Sheol Sy Hades'
date: 09/10/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao. -Mamplasa→→ hampifandraisana ireo teny na fehezanteny mifandraika amin'ny teny na fehezanteny hafa.

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo? `

lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy. 

`Ahoana no anamplan'ny fanazavana io teny io anao hahatakatra ny hevitry ny andininy toy ny Mat. 16:18? `

`Ahoana no hanehoanao izany amin'ny olon-kafa amin'ny fomba mazava sy tsotra?`

Ahoana no ahafantarantsika fa Hades no teny grika mitovy amin'ny teny hebreo hoe Sheol? Izao no valiny: manazava na mampiasa andininy avy ao amin'ny TT ny TV, ary soloany hoe Hades ny teny hoe Sheol. Ohatra: manazava ny ao amin'ny Hôs. 13:14 i Paoly (ao amin'ny 1 Kôr. 15:55), ka soloany hoe Hades ny Sheal.

Misy ohatra toy izany koa ao amin'ny bokin'ny asan'ny Apôstôly. Tamin'ny andron'ny Pentekosta dia nanonona ny Sal. 16:10 Petera (Asa. 2:27,31), ary nosoloany Hades koa ny Sheol.

Sal. 16:10: "Fa tsy ho foinao ho any amin'ny Sheol (fiainan-tsi-hita) ny aiko; tsy hamela ny Iray Masinao ho latsaka ao amin'ny lavaka Hianao."

Asa. 2:27: "Fa tsy ho foinao ho any amin'ny Hades (fiainan-tsi-hita) ny aiko; ary tsy hamela ny Iray Masinao ho tratry ny lo Hianao."

Hita eto fa ny teny hoe "ny aiko" dia mifanindran-dalana amin'ny hoe "ny Iray Masinao", ary ny Hades dia mifanindran-dalana amin'ny hoe "tratry ny lo". Miharihary izany fa ny hoe "ny aiko" dia mitovy amin'ny Iray masinao" ihany (fa tsy ampahany amin "ny Iray masinao" tsy akory), ary ny Sheol dia toeran'ny fahasimbana sy ny fahalovana fa tsy lelafo tsy akory!

Ny ahitantsika ny tena hevitry ny Hades dia ny nandikana ny Mat. 16:18 ao amin'ireo dikan-teny maron'ny Baiboly. "Ary Izaho milaza aminao koa: Hianao no Petera, ary ambonin 'it vatolampy it no haoriko ny fiangonako; ary ny vavahadin'ny fiainan-tsi-hita tsy haharesy azy." Ny hoe "vavahadin'ny fiainan-tsi-hita" dia nadika hoe "vavahadin'ny Fasana" ao amin'ny Baiboly DIEM, "herin'ny fahafatesana" na "fahafatesana" any amin'ny dikan-teny hafa (CEV, NCV, GNT, sns). Ao amin'ny Baiboly Jiosy, ny andian-teny hoe "vavahadin'ny Hades' dia nosoloana ilay teny hebreo hoe "vavahadin'ny Sheol". Ny hoe voahidy ao amin'ny toerana misy vavahadin'ny Sheol na vavahadin'ny fahafatesana ny maty dia niainga avy amin'ny TT (Isa. 38:10; Sal. 107:18).

Nanapaka ny gejan'ny fahafatesana sy ny fasana i Jesosy tamin'ny andro fahatelo (Mat. 16:21). Tsy vitan'ny fahafatesana ny hihazona an'i Jesosy na ny fiangonana ao amin'ny Hades satria Izy no fananganana ny maty sy fiainana!

` `