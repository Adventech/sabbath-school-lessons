### Fampidirana

Monina eto amin'ny tontolo liana fatratra ny amin'ny hery ambonin'ny anolombelona isika. Mameno ny tontolon'ny serasera sy ny fialamboly ny Spiritisma na ny fiantsoana avelo. Fandre matetika ny momba ny lolo vokatra, ny EMI (Expérience de mort imminente) - mandalo fahafatesana fohy ilay olona ary miverina ho amin'ny fiainana indray, ny matoatoa ary ny fanahin'ireo maty izay miseho amin'ny endriky ny anjely. Mampalahelo fa tafiditra ao amin'ny fiangonana kristianina ny Spiritisma ankehitriny raha voarara kosa izany fahiny. Izao no hevitra fototra ao amin'ny Spiritisma: afaka mivelona ao anatin'ny fahotana ny olona amin'izao fiainana izao sady afaka mahazo ny fiainana mandrakizay ihany koa.

Ireo izay mino fa matory ny maty mandra-pahatonga ny fananganana amin'ny maty dia mampiasa toko sy andininy maromaro mba hanamarinana izany. Ny Mpitt. 9:5 no fampiasa indrindra amin'izany: "Fa fantatry ny velona fa ho faty izy fa ny maty kasa tsy mba mahalala na inona na inona, ary tsy manana valim-pitia intsony izy; fa hadino ny fahatsiarovana azy." Mazava sy mivantana ny voalazan'io andalan-teny io, sa tsy izany? Misy toko sy andininy hafa anefa ao amin'ny Soratra Masina izay toy ny mampianatra fa mbola velona ny fanahy na dia efa maty aza ny vatana. Mety hahavery hevitra na dia ireo olona mino ny "torimason'ny fanahy" aza ny andalan-teny sasany tahaka izay miresaka momba ani Lazarosy sy ilay lehilahy mpanankarena (Lio. 16:19-31), ny tsy fitoerana ao amin'ny tena fa ny fitoerana any amin'ny Tompo (2 Kor. 5:1-10), ny fanahin'ny olona marina izay efa natao tanteraka (Heb. 12:22-24), ilay jiolahy teo amin'ny hazo fijaliana (Lio. 23:42), ireo fanahy teo ambanin'ny alitara (Apök. 6:9-11), ary ireo maty izay mitsangana eo anoloan'ny seza fiandrianana (Apök. 20:12). Tokony handalina ireny amim-pahitsiana sy amim-pitandremana fatratra isika mba hanehoana fa mifandrindra tsara amin'ny Mpitt. 9:5 ireny.

Ao anatin'ity lesona mandritra ny telovolana ity no handinihantsika ny sasany amin'ireny andalan-teny saro-takarina ireny. Zava-dehibe lankinana aina tokoa ny fahaizana manazava ireny satria ambaran'ny Baiboly amintsika fa hampiasain' Satana ireny hery mamitaka ireny amin'ny andro farany mba hipaohana ny olona ho amin'ny finoan-dison'ny spiritisma miseho amin'ny endriny samy hafa. Milazalaza ny amin'ny fanahin'ny demonia izay mivoaka mba hanangona anizao tontolo izao ho amin'ny ady farany hifanandrinana amin'Andriamanitra ny bokin'ny Apokalipsy (Apok. 16:13,14).

Ireo olom-boafidy no hokendren'ny famelezani Satana (Mat. 24:24); amin'izany no tokony hampiorina mafy azy ireo amin'ny fahamarinana izay milaza fa ny maty dia maty ka tsy afaka mifandray amin'ny velona intsony. Ho avy ny andro izay hitondrana ny vahoakan'Andriamanitra ho eo anoloan'ny mpitsara sy ny mpanapaka mba hilaza ny anton'ny finoany (Lio. 21:12-15); tsy isalasalana fa horesahina amin'izany ireo andalan-teny saro-bahana mikasika ny toetry ny maty. (...)

Nanafina ny maha-izy azy marina Satana tany Edena ka nampiasa ny menarana ho mpanelanelana, ary namitaka ani Eva tamin'ny alalan'ny lainga anankiroa mifamatotra. Voalohany, nambarany ani Eva fa tsy voatery mankato ny baikon'Andriamanitra izy satria ny fahendreny [Eva] no hanampy azy hanavaka ny tsara sy ny ratsy. Faharoa, nambarany tamin-dravehivavy fa raha mihinana ny voan'ny hazo izy dia tsy ho faty fa ho velona mandrakizay. Feo roa no re tao Edena -ny feon'Andriamanitra sy ny feon'ilay menarana. Ny fankatoavana an'Andriamanitra dia midika ho fahatokiana amin'ny fahefany; ny fankatoavana ny teninilay menarana kosa dia midika ho fahatokiana amin'ny fahefana ananany.

Toe-javatra tahaka izany no hatrehin'izao tontolo izao amin'ny andro farany. Ho lehibe lavitra noho ny tany am plandohana ny hery hoentini Satana mamitaka amin'ny farany. (...) "Amin'ny alalan'ireo hevi-diso roa lehibe, dia ny tsy fahafatesan'ny fanahy sy ny fahamasinan'ny Alahady, no hitarihani Satana an'izao tontolo izao ho babon'ny fitaka ataony.-HM, t. 613. Ambaran'ny Mat. 24:23-27 sy ny 2 Tes. 2:1-13 amintsika fa hosandohani Satana koa aza ny fiaviani Kristy fanindroany ka hiseho ho Kristy izy. (...)

Tsy ny momba ani Satana anefa no hifantohana mandritra ity telovolana ity fa ny fananaran'ny Mpamonjy ireo mpianany mikasika ny toetry ny maty, sy izay aorian'ny fahafatesana ary ny fitaka mifandraika amin'ny fiainana aorian'ny fahafatesana. Hijery ireo andalan-teny sarotra ao amin'ny Baiboly ity lesona ity mba hahatonga ny mpianatra kristianina hitoky bebe kokoa amin'ny Tenin'Andriamanitra sy hiantehitra kokoa amin'ny Fanahy Masina ary hanolo-tena bebe kokoa ho an'i Jesosy Tompo.