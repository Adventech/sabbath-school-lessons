---
title: "Ireo Maty Nitsangana Teo Anatrehan' Andriamanitra"
date: 19/11/2022
---

### Fampidirana

**Vakio ny Apôk. 20:11-21:1**

> Tsianjery: mifidy andininy 1

` `

### "Ny maty (...) Nitsangana"

Mifantoka amin'ny Apôk. 20:12 ny lesona amin'ity herinandro ity: "Ary nahita ny maty aho, na ny lehibe na ny kely, nitsangana teo anoloan'ny seza fiandrianana; ary novelarina ny boky; ary nisy boky iray koa novelarina, dia ny bokin'ny fiainana izany; ary ny maty dia notsaraina araka izay zavatra voasoratra teo anatin'ny boky araka ny asany."

Ny tontolon-kevitra eo aloha sy aorian'io andininy io dia maneho fa ny fitsarana ny ratsy fanahy mandritra ny arivo taona any an danitra no resahina eto. Ambaran'ny Apôk. 20:5 fa ny ratsy fanahy rehetra dia maty eto ambonin'ny tany mandritra io fitsarana io: "Fa ny sisa amin'ny maty dia tsy mbola velona mandra-paha-tapitry ny arivo taona." Koa ny fanontaniana mipetraka dia ity: ahoana no hitsanganan'ny maty eo anoloan'Andriamanitra amin'ny fitsarana any an-danitra raha toa ka maty eto an-tany izy ireo?

Milaza ny sasany amin'ireo mino ny tsy fahafatesan'ny fanahy fa ny fanahin'ny mpanota (izay tsy mety maty) ireo mitsangana eo anoloan'Andriamanitra amin'ny fitsarana ireo. Tsy araka izay fivakiny marina no amakian'izy ireo ilay andininy. Ankoatra izany, tsy milaza io andininy io fa mitsangana eo anoloan'Andriamanitra ny maty rehefa avy natsangana tamin'ny maty. Milaza mazava kosa izany fa "ny maty (...) nitsangana teo anoloan'ny seza fiandrianana."

Ny fitsarana ny ratsy fanahy mandritra sy aorian'ny arivo taona dia hanaraka ireo dingana telo tahaka ny tamin'ny fitsarana ireo olo marina maty teo aloha ihany (jareo ny Herinandro 8). Voalohany, hijery izay voasoratra momba ny fiainany ao amin'ny boky ireo mpitsara any an-danitra. Faharoa, araka ny porofo hitany dia hilaza ny valim-pitsarana sy hanonona didim-pitsarana ireo mpitsaran'ny lanitra. Ary farany, rehefa tapitra ny arivo taona dia hotanterahina ao amin'ny farihy afo ilay didim-pitsarana. Koa andeha àry hodinihintsika ny amin'ireo maty nitsangana ireo.

> <p> Soraty</p>
> Soraty araka ny dikanteny izay tianao ny Apôk. 20:11-21:1. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.