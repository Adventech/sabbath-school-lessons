---
title: 'Mitsara Anjely'
date: 24/11/2022
---

### Takaro

**Vakio ny TFa, t. 414.**

"Mandritra ny arivo taona manelanelana ny fitsanganana voalohany sy faharoa no anaovana ny fitsarana ny ratsy fanahy. Manondro io fitsarana io ho toy ny toe-javatra manaraka ny fiavian'i Kristy fanindroany ny apostoly Paoly: 'Aza mitsara na inona na inona alohan'ny fotoana, dia ny fiavian'ny Tompo; izay hampiharihary ny zavatra takona ao amin'ny maizina ka hampiseho ny fikasan'ny fo'. Lazain'i Daniela fa rehefa tonga ny Fahagola dia 'homena rariny ny olo-masin'ny Avo Indrindra'. Amin'io fotoana io dia hanjaka sy ho mpisoron'Andriamanitra ny marina. Hoy i Jaona ao amin'ny Apokalypsy hoe: 'Ary nahita ny seza fiandrianana maro aho. ary nisy nipetraka teo amboniny, ary nomena fahefana hitsara izy'. 'Ho mpisoron Andriamanitra sy Kristy ireo ka hiara-manjaka aminy arivo taona'. Amin'io fotoana io, araka ny nambaran'i Paoly mialoha, dia 'hitsara izao tontolo izao ny olona masina. Miaraka amin'i Kristy izy mitsara ny ratsy fanahy, ka hampitaha ny asa nataony amin'ny bokin'ny fitsipika, dia ny Baiboly, ary nanao fanapahan-kevitra momba ny tsirairay, araka ny zavatra nataon'ny tenany avy. Avy eo dia tapahina ny anjara tsy maintsy hozakain'ny ratsy fanahy araka ny asany avy, ary soratana manandrify ny anarany ao amin'ny bokin'ny fahafatesana izany. Satana sy ny anjeliny koa dia tsarain'i Kristy sy ny vahoakany. Hoy i Paoly: 'Tsy fantatrareo va fa hitsara anjely isika?' Ary i Joda nilaza fa 'anjely izay tsy nitana ny anjara-fanapahany, fa nandao ny fonenany, dia voahazony amin'ny fatorana mandrakizay ao amin'ny maizina ho amin'ny andro fitsarana lehibe."-HM, tt. 686,687.

`Rehefa avy nandalina io andalan-tSoratra Masina io ianao nandritra ny herinandro, inona avy ireo lafim-piainanao izay mila mifandray amin'Andriamanitra?`

`Lafiny inona eo anivon'ny ankohonanao, ny toeram-pianaranao, ny asanao, ary ny fiangonanao no mila mifandray amin'Andriamanitra? Avereno jerena ilay andininy nianaranao tsianjery, Ahoana no hampiharanao izany eo amin'ny fiainanao mandritra ity herinandro Ity?`