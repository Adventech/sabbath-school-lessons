---
title: 'Dingana Telo'
date: 20/11/2022
---

### Saintsaino

Rehefa heverina ny halavam-potoana ilaina ho fanatanterahana ny dingam-pitsarana manontolo, inona no ambaran'izany momba ny toetran'Andriamanitra?

Araka ny hitantsika tao amin'ny Herinandro 8, dia manaraka ireto dingana telo ireto ny fitsarana ny marina mialoha ny arivo taona: Ny fitsarana, fandinihana ny momba ny tsirairay any an-danitra mialoha ny flavian'i Kristy fanindroany (Apok. 14:6,7, Dan. 8:14).

Ny filazana ny valim-pitsarana sy fanononana ny didim-pitsarana any an-danitra (Apök. 22:11). Ny fampiharana ny didim-pitsarana (fandraisana ny valisoa) rehefa miverina eto an-tany i Jesosy (Apok. 22:12).

Toy izany koa ny amin'ny fitsarana ny ratsy fanahy saingy amin'ny fiverenan'i Jesosy amin-kery sy voninahitra eto an-tany no hanombohan'izany. Manoritsoritra ny fiavian'i Jesôsy fanindroany ny Apôk. 6:14-17 (jereo koa ny Apôk. 20:11). Handringana ny ratsy fanahy ny fahazavan'ny fiavian'i Kristy, ary maty izy ireo mandritra ny arivo taona (2 Tes. 1:7,8; Apôk. 20:5). Ary dia hanomboka ireo dingana telon'ny fitsarana:

1. Fandinihana mandritra ny arivo taona: Hitsangana amin'ny maty ireo maritiora mahatoky amin'ny fiavian'i Jesôsy fanindroany (Apôk. 20:4,5), ary hiaraka amin'ireo voavotra rehetra teo amin'ny tantaran'ny tany (1 Kor. 6:1-3), mba handray anjara miaraka amin'i Jesôsy ao anatin'ny fitsarana mandritra ny arivo taona any an-danitra. Mandritra izany no hitsanganan'ireo maty eo anoloan'ny toeram-pitsaran'Andriamanitra, tsy izy mivantana anefa fa ny tantaram-piainany voarakitra ao amin'ny boky (Apok. 20:12,13).

2. Ny valim-pitsarana / ny didim-pitsarana: Rehefa avy nandinika ny fiainan'ireo ratsy fanahy ny mpitsaran'ny lanitra dia hanonona valim-pitsarana sy didim-pitsarana. Jereo ny HM, t. 686.

3. Ny fampiharana ny didim-pitsarana: Eto an-tany, aorian'ny arivo taona no hitrangan'izany. Hahita maso ny tantaram-piainany avy ny ratsy fanahy, ary hiaiky ny fahamarinan'ny didim pitsarana (Isa. 45:23; Fil. 2:9-11). Dia hatsipy ao amin'ny farihy afo izy ireo mba hiharan'ny fahafatesana faharoa (Apôk. 20:14, 15).

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo?`

`Lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy. Nahoana Andriamanitra no tsy maintsy manao fitsarana sy mampanjaka ny rariny?`