---
title: 'Izao Fiainana Izao'
date: 10/11/2022
---

### Takaro

"Natsangany teo anoloan'ireo mpihaino Azy ny fitaratra izay mety hahitany ny tenany eo amin'ny fifandraisany marina amin'Andriamanitra. Nampiasainy ny finoana nanjaka tamin'izay fotoana izay mba hampidirana ity hevitra tiany habaribary amin'ny besinimaro ity, fa tsy misy olona hotombanana noho ny fananany; satria izay rehetra ananany mantsy dia nampindramin'ny Tompo azy fotsiny. (...)

Irin'i Kristy ny hahalalan'ny mpihaino Azy fa tsy azon'ny olona atao ny hahazo antoka ny famonjena ny fanahiny aorian'ny fahafatesana. (...) Ity fiainana ity no hany fotoana nomena ny olona izay hiomanany ho amin'ny mandrakizay. (...)

Nomena tombontsoa roa sosona tamin'ny fitahiana ara-nofo sy ara-panahy rehetra ilay mpanan karena, nefa nanda ny hiara-miasa amin'Andriamanitra teo amin'ny fampiasana ireo fitahiana ireo. Toy izany teo amin'ny firenena jiosy. Nataon'Andriamanitra mpitahiry ny fahamaninana masina ny Jiosy. Notendreny izy ireo ho mpitandrina ny fahasoavany. efa nomena azy ny tombontsoa rehetra ara-panahy sy ara-nofo (...). Efa nomena torolalana manokana izy ireo momba ny fifandraisany amin'ny rahalahiny izay tratry ny fahoriana, momba ny vahiny izay miditra eo am-bavahadiny, sy momba ny mahantra eo aminy. (...) Nefa tahaka ilay mpanan-karena, dia tsy nanatsotra ny tanany vonon-kanampy mba hanamaivana ny tsy fahampiana ara-nofo sy ara-panahin'ny olombelona mijaly izy. Feno avonavona izy (...). Niankina tamin'ny maha-zanak'i Abrahama azy izy. taranaki Abrahama izahay - Jao. 8:33, hoy izy, tamim-pireharehana. Rehefa tonga ny fotoan-tsarotra dia hita mazava fa efa nisaraka tamin'Andriamanitra izy ka nametraka ny fitokisany tamin'i Abrahamana, tahaka ny Abrahama iny no Andriamanitra." - HF, tt. 223,228.

`Rehefa avy nandalina io andalan-tSoratra Masina io lanao nandritra ny herinandro, inona ny fanovana tokony hatao eo amin'ny fiainanao?`

`Inona avy ireo fiantraikan'izany fomba fisainana izany eo amin'ny fiaraha-monina?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`