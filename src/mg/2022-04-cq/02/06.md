---
title: 'Ny Fanahy Izay Manota...'
date: 06/10/2022
---

### Takaro

`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona ireo fampiharana tokony hatao ankoatra izay mahakasika anao manokana? `

Avereno jerena ilay andininy nianaranao tsianjery. 

`Ahoana ny fomba hampiharanao izany eo amin'ny fiainanao mandritra ity herinandro ity?`

"Naseho ahy fa mila ny fanetsehana lalin'ny Fanahin'Andriamanitra ny fiangonana rehetra eto amintsika. Andeha isika hampitodika ny olona ho amin'ny hazo fijalian'i Kalvary. Andeha isika handrisika azy ireo hijery ilay nolefonina noho ny fahotany. Andeha izy ireo hasaintsika mibanjina llay mpanavotra an'izao tontolo izao izay niaritra ny fahoriana noho ny nandikan'izy ireo ny lal√†n'Andriamanitra. Izao no valim-pitsarana: 'ny fanahy izay manota no ho faty.- Ezek. 18:4. Hitan'ny mpanota eo amin'ny hazo fijaliana anefa Ilay Lahitokan'Andriamanitra, maty ho solony, ary manolotra fiainana ho an'ny mpandika lalana."- CE (Battle Creek, MI: International Tract Society, 1894), 95..

"Nampifantohana tamin'i Adama sy i Eva tany Edena ny saiko. Nihinana tamin'ilay hazo voarara izy ireo, rehefa izay dia nasiana lelafon'ny sabatra manodidina ny hazon'aina, ary noroahina tao amin'ny saha izy andrao haka amin'ny hazon'aina indray ka ho tonga mpanota tsy mety maty. Natao hampaharitra mandrakizay ny toetra tsy mety maty mantsy ny voan'izany hazo izany. Nandre anjely iray nanontany aho hoe: 'Iza tamin'ireo taranak'i Adama no afaka nandalo teo amin'ny lelafon'ny sabatra ka naka tamin'ny hazon'aina?' Nandre anjely iray hafa aho namaly hoe: Tsy misy na dia iray aza tamin'ny taranak'i Adama afaka nandalo teo amin'ny lelafon'ny sabatra ka naka tamin'ny voan'ny hazon'aina; noho izany dia tsy misy mpanota tsy mety maty."- EW (Battle Creek, MI: Review and Herald, 1882), 218. "llay nampanantena an'i Adama fiainana ao anatin'ny tsy fankatoavana no mpamitaka lehibe. Ary

izay nambaran'ilay menarana tamin'i Eva tao Edena - Tsy ho faty tsy akory hianareo- no toriteny voalohany notorina mikasika ny tsy fahafatesan'ny fanahy. lo fanambarana io anefa, izay niorina tamin'ny fahefan'i Satana irery, dia miverimberiga eny amin'ny polipitran'ny fivavahana kristianina ary inoan'ny ankamaroan'ny zanak'olombelona tahaka izay ninoan'ireo razambentsika izany. Mampanontany tena ny amin'ny fahamaimaizana mahavariana izay mahatonga ny olona hino ny tenin'i Satana kanefa tsy mino ny tenin'Andriamanitra."- EGW, Darkness before Dawn (Nampa, ID: Pacific Press, 1997), 14, 15.

` `