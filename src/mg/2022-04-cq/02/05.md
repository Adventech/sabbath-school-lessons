---
title: 'Tombontsoa Mamono Antoka'
date: 05/10/2022
---

### Ampifandraiso amin'i Jesosy

**Saintsaino** ny toko fototr'ity lesona ity, ary jereo izay miresaka an'i Jesosy ao amin'izany.

`Inona no ambaran'i Jesosy aminao momba ny tanjona sy ny fikasana araka asa?`

`Inona ny sary hafa aseho na averina momba an'i Jesosy?`

`Ahoana no anomezanao lalana an'i Jesosy hiditra ao amin'ny lafim-piainanao rehetra?` 

Antom-bavaka: `Inona no asetrinao ny fahitana an'i Jesosy araka izany?`

Ny fampitahana ny Mat. 16:26 sy ny Lio. 9:25 dia maneho fa tsy ao anatin'ny olona ny fanahy fa ilay olona mihitsy. Araka izany, ny filazantsaran'i Matio dia mampitandrina fandrao hahazo izao tontolo izao ny olona kanefa ho very ny fanahiny; mampitandrina ny amin'ny hahazoan'ny olona izao tontolo izao kanefa hahavery ny tenany kosa i Lioka.

Indray andro i Jesôsy dia nilaza ny tantaran'ny mpamboly iray izay nanao trano fitehirizana lehibe kokoa mba hanangonana ny fananany. Tsy nizara ny hareny izy fa nanangona izany, nihevitra izy fa hanana taona maro hiadanana sy hifaliana (Lio. 12:16-21). Nilaza taminy anefa Andriamanitra fa ny alin'io ihany no halaina aminy ny fanahiny. Ny teny hoe "fanahy" ampiasain'ny dikan-teny protestanta eto dia mazava kokoa ao amin'ny DIEM amin'ny teny hoe "aina".

Eto amin'ny tontolo misy antsika izay manome lanja ny ara-materialy dia revo amin'ny fanangonana harena ny olona; inona anefa no azony entina manaraka azy rehefa maty izy? Moa ve azony atao ny manome trano, tany, vola, fiara, fitafiana ho takalon'ny ainy?

Milazalaza ny amin'ireo mahery fon'ny finoana ny Heb. 11. Iray amin'ireo voatanisa misongadina ao Mosesy izay nokendrena ho tonga Farao raha mbola tanora. Naleony anefa nifidy ny hoharatsina noho ny amin'i Kristy toy izay hifaly amin'ny fahafinaretana feno fahotana mandritra ny fotoana mandalo: "Finoana no nandavan'i Mosesy tsy hatao hoe zanaky ny zanakavavin'i Farao, rehefa lehibe izy, nifidy mantsy hiara-mitondra fahoriana amin'ny olon'Andriamanitra toy izay hanana fifaliana vetivety amin'ny fahotana, nanao ny fanaratsiana an'i Kristy ho harena be lavitra noho ny zava-tsoan'i Egypta, satria nijery ny famalian-tsoa izy."- Heb. 11:24-26.

Raha nifidy ny hijanona tany Egipta Mosesy dia faty maina notehirizina anaty vatam-paty egiptianina izy tahaka izay. Tsy izany anefa fa any an-danitra izy ankehitriny. Nanoratra Paoly apôstöly fa "raha amin'izao fiainana izao ihany no anantenantsika an'i Kristy, dia mahantra indrindra noho ny olona rehetra isika."- 1 Kor. 15:19. Tsy ho nanao izany fanambarana izany i Paoly raha toa ninoany fa manana "fanahy" velona mandrakizay ny olona.

` `