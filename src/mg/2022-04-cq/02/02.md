---
title:  "ALFOFONAINA SY FANAHY"
date:   02/10/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao.

**Mamplasà→→** hampifandraisana ireo teny na fehezanteny mifandraika amin'ny teny na fehezanteny hafa.

`Inona ny fomba fijery manokana asongadin'ny naoty noraisinao ankapobeny? `

**Ianaro** tsianjery ny andininy tianao indrindra ao amin'ny Gen. 2. Soraty imbetsaka izany mba hahamora ny fitadidianao azy.

`Nahoana no zava-dehibe tokoa ny fahatarakana tsara ireo teny ireo?`

`Ahoana no anafangaroan'ny olona izany eo amin'ny kolontsaina mivelatra kokoa ankehitriny?`

Ny "fanahy" (ruach) na "fofonaina" (neshamah) no hery mahavelona manetsika ny tenantsika. Misy fotoana anehoana ireo teny ireo amin'ny teny mitovy hevitra, tahaka izay ao amin'ny Jóba 27:3, izay ahitana ny teny hoe "aina" ao amin'ny andalana voalohany izay mitovy hevitra amin'ny "fanahy" ao amin'ny andalana faharoa. Nanome "fofonaina" ho an'ny olona eto ambonin'ny tany Andriamanitra ary koa "fanahy" ho an'ireo izay mandeha eo aminy (Isa. 42:5). Rehefa esorin'Andriamanitra ny "fofonaina dia maty ny olona ary miverina ho amin'ny vovoka; rehefa maniraka ny Fanahiny kosa Izy dia ary ireo (Sal. 104:29,30).

Mitovy amin'ny teny hoe "ruach" ao amin'ny TV ny "fanahy" (pneuma) ao amin'ny TT. Maty ny tena raha tsy ao ny "fanahy" (Jao. 2:26); rehefa nanolotra ny "fanahiny" i Jesôsy dia maty (Jao. 19:30).

Ny teny hoe "fanahy" (nephesh) ao amin'ny TT dia adika hoe "fanahy", "aina", "olona". Ao amin'ny ra ny ain'ny nofo satria ny ra no mitondra ny ôksizena ao amin'ny rafi-batana iray manontolo (Lev. 17:11). Nitaraina i Elia satria nitady hahafaty ny ainy i Jezebela (1 Mpanj. 19:10). Hamonjy ny aina amin'ny herin'ny fiainan-tsy hita Andriamanitra amin'ny fananganana amin'ny maty (Sal. 49:15). Miverina inefatra ao amin'ny Ezek. 18:4 ny teny hoe "fanahy", ary izao no dikan-teny mifanaraka amin'izany: "Indro, Ahy ny aina rehetra: toy ny ain'ny ray, dia toy izany koa ny ain'ny zanany; samy Ahy ireny; ny olona izay manota no ho faty." (dikan-teny ara-bakiteny). Tsy mandrakizay ny fanahy satria mety maty! Midina ho any amin'ny fiainan-tsy hita na any an-davaka izany fa tsy mankany an-danitra (Sal. 30:3).

Ny teny hoe "fanahy" ao amin'ny TV (psyche) dia mitovy amin'izay ampiasaina ao amin'ny TT. Nanome toky ireo mpandeha tamin'ny sambo rendrika i Paoly fa tsy hisy hamoy ny ainy izy ireo, ary velona avokoa ireo olona 276 (Asa. 27:22 DIEM, 37). Nentin'i Josefa tany Egipta i Jesôsy satria nitady ny ainy i Herôda (Mat. 2:19,20). Tonga mba hanolotra ny ainy hisolo ny maro i Jesôsy (Mat. 20:28). Mety maty ny fanahy matoa azo vonjena tsy ho faty (Jak. 5:20).

Tsy mamaritra velively ny toetry ny fanahy ny teny hoe "tsy mety maty" ao amin'ny Baiboly, ary tsy misy ny filazana na dia iray aza fa manana fahatsapana ivelan'ny vatana izany.

` `