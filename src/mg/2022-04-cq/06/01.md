---
title:  FAHAGAGANA IRAY TANY BETANIA
date:   29/10/2022
---

### Fampidirana

**Vakio ny Jao. 11**

> Tsianjery: Mifidy andininy 1

` `

### FANANTENANA ANY ANKOATRY NY VALANARETINA

Olona an'arivony no matin'ny Coronavirus tany amin'ny firenena maro, ary an-tapitrisa izany maneran-tany. Olona maro no tsy afaka nanatrika ny fandevenana ireo havan-tiany, ary ny faty sasany aza dia tsy nisy naka akory - maty irery izy ireo. Fahoriana maharary tokoa ny namoizana renibe sy raibe, ray sy reny, mpiray tampo, zanaka sy namana. Maro tamin'ireo izay tsy voakasiky ny valanaretina no natahotra mafy andrao ho voan'izany. Ao anatin'ny fotoana toy ireny, izay iatrehan'ny olona ny fahafatesana, no anoloran'ny Baiboly ny fanantenana sy ny toky avy amin'Andriamanitra.

Araka izay voarakitry ny filazantsara dia nanangana olona telo tamin'ny maty i Jesosy nandritra ny fotoana niasany teto an-tany. Natsangany tamin'ny maty fotoana fohy taorian'ny nahafatesany ny zanakalahin'ilay mpitondratena tany Naina (Lio. 7:11-15), sy ny zanakavavin'i Jairo (Lio. 8:40-42, 49-56). Satria vao maty ireo olona ireo dia nilaza ireo mpitari-pivavahana jiosy tsy nino fa tsy maty akory izy ireo; nolazainy fa sandoka ny fananganan'i Jesosy azy ireo tamin'ny maty. Nanaporofo ny fahadisoan'izy ireo kosa anefa ilay olona fahatelo natsangana tamin'ny maty, dia i Lazarosy izany.

Maty efa elaela i Lazarosy, nofonosina lamba ary nalevina tao am-pasana nandritra ny 4 andro. Izao aza no nambaran'i Marta tamin'ny fotoana nanomezan'i Jesôsy baiko ny hanesorana ny vato teo amin'ny fasana: "Tompoko, maimbo izy izao, fa efa hefarana izay Jao. 11:39. Tsy nisy fomba hafa hoenti-manazava izany fahagagana izany!

Fahamarinana sarobidy marobe, izay manaporofo ny maha Andriamanitra mitafy nofo sy Mpanome fiainana an'i Jesosy, ny tantaran'ny nananganana an'i Lazarosy tamin'ny maty. Ary io Jesôsy izay nanangana an'i Lazarosy io ihany no velona ankehitriny ary manolotra toky ny amin'ny fiainana mandrakizay amin'ireo izay matoky Azy!

><p> Soraty</p>

> Vakio araka ny dikan teny tianao ny Jao. 11 ary soraty ny Jao. 11:21-27. Azonao soratana amin'ny fiteninao koa izany, ary azonao atao ny manao kisarisary na momba io toko io. drafitra