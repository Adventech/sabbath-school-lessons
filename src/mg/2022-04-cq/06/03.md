---
title: "Fampifandraisana Amin'i Lazarosy"
date: 31/10/2022
---

### Hazavao

Ny fanoharana ny amin'i Lazarosy sy ilay lehilahy mpanankarena no hany fanoharana nampiasan'i Jesosy anaran-tsamirery (Lio. 16:19-31). Nambarany mialoha tamin'izany fa tsy hibebaka ilay mpanankarena (izay maneho ireo Fariseo) na dia hitsangana amin'ny maty aza ny olona iray antsoina hoe Lazarosy.

Fotoana fohy taorian'izany dia nanangana tamin'ny maty ny lehilahy iray antsoina hoe Lazarosy i Jesosy. Tsy nino an'i Jes么sy na nibebaka ireo Fariseo fa nitady izay hamonoana Azy, ary nanao tetika hamonoana an'i Lazarosy koa aza! Jiosy maro no nino an'i Jesosy, saingy tsy izy rehetra izany (Jao. 11:45). Tsy nety nino ny faminaniana momba ny Mesia izay nolazain'i Mosesy sy ny mpaminany ireo Fariseo (Jao. 5:39,40, 45-47), noho izany dia tsy nino izy ireo rehefa nanangana an'ilay antsoina hoe Lazarosy tamin'ny maty i Jesosy.

Inona no nitranga raha maty i Lazarosy? Izao no nambaran'i Jesosy tamin'ireo mpianany: "Matory Lazarosy sakaizantsika, fa handeha hamoha azy Aho"- Jao. 11:11. Rehefa tsy takatr'ireo mpianatra tsara izay tian'i Jes么sy hambara dia nolazainy mazava hoe: "Maty Lazarosy"- and. 14. Tsy nilaza Izy hoe: "Eo an-tratran'i Abrahama ny fanahin'i Lazarosy rahalahintsika", ary tsy nibaiko an'i Lazarosy mba "hidina" Izy fa mba "hivoaka"! Raha teo an-tratran'i Abrahama ny fanahin'i Lazarosy dia ho fahalozana tokoa ny niantsoan'i Jesosy azy hiala eo amin'ny toerana mahafinaritra tahaka izany! Dimampolo eo ho eo ny andalan-teny ao amin'ny Soratra Masina izay mampitovy ny fahafatesana amin'ny torimaso (Dan. 12:2; Lio. 8:52, 53; Asa. 7:59, 60; 1 Tes. 4:15-17; 1 Kor. 15:6, 18, 20, 52).

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra jo? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona ny fiantraikan'ny te么l么jianao mikasika ny toetry ny maty eo amin'ny fomba fijerinao ny toetran'Andriamanitra?`