---
title: 'Ifanakalozy Hevitra'
date: 04/11/2022
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy fanontaniana Isan karazany momba izany. laraho midinika amin'ny tarika misy anao ireto fanontaniana hifanakalozan-kevitra ireto:

`1. Nanao ahoana ny fihetsik'i Jesosy rehefa nilaza ny mpitondra hafatra fa narary mafy Lazarosy? Moa ve mivatravatra ny valinteniny? Eny sa tsia, nahoana?`

`2. Inona no tian'i Jesôsy hambara raha nanontany ireo mpianany Izy hoe: "Tsy roa ambin'ny folo va ny ora amin'ny indray andro?" (jereo ny Jao. 9:4)?`

`3. Nahoana i Jesôsy no nitomany teo amin'ny fasan'i Lazarosy?`

`4. Inona no maneho amintsika ao amin'ny Jao. 11 fa tsy nahatakatra ny maha-Mesia an'i Jesôsy amin'ny fahafenoan'ny hevitr'izany teny izany i Maria sy i Marta?`

`5. Nahoana i Jesosy no nivavaka tamin-dRainy teo amin'ny fasan'i Lazarosy? Moa ve Izy tsy nanana ny fahefana hoenti-manangana an'i Lazarosy tamin'ny maty na dia tsy nangataka tamin'ny Rainy aza?`

`6. Mihoatra noho ny tsangankevitra, ahoana no maha-zava-misy ny fitsanganana amin'ny maty ho anao?`