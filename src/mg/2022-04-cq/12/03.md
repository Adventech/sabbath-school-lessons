---
title: "Ny Tanjon'ny Spiritisma"
date: 12/12/2022
---

### Hazavao

Avy aiza moa ny fampianarana mikasika ny tsy fahafatesan'ny fanahy? Azo antoka fa tsy avy amin'ny Baiboly izany! Niditra tao amin'ny teôlôjian'ireo Jiosy tany am-pielezana izany avy tamin'ny filozófia grika, ary tafiditra tao amin'ny fiangonana kristianina rehefa noraisin'ireo lohan'ny fiangonana avy amin'ny kolontsaina helenista. Rehefa izay dia neken'ny fiangonana katolika io fampianaran diso io, niaraka tamin'ny fivavahana amin'ny andro Alahady sy ny hevitra mikasika ny helo mirehitra mandrakizay. Na dia nisaraka tamin'ny fiangonana nitaiza azy aza ny Protestanta dia tsy afa-niala tamin'ireo fampianaran-diso telo ireo. Altman on

Ny bokin'ny Apokalipsy dia milaza fa amin'ny andro farany dia hisy "fanahin'ny demonia" hankany amin'ireo mpanjakan'ny tany amin'izao tontolo izao ka hanangona azy ireo ho amin'ny ady lehibe farany hifanaovany amin'Andriamanitra. Nampitandrina ny amin'ny filalaovana angatra i Isaia mpaminany ary nanandratra ny Tenin'Andriamanitra ho fitaovana hizahan-toetra ny marina amin'ny diso: "Ary raha lazainy aminareo hoe: Milà saina amin'ny manao azy ho tsindrian-javatra sy ny mpanao sikidy, izay mitsiatsiaka sy miboeriboerika, moa tsy Andriamaniny va no tokony hilan'ny olona saina? Fa hila saina amin'ny maty ho an'ny velona va izy? Ho amin'ny lalana sy ny teni-vavolombelona ihany! Raha tsy miteny araka izany teny izany izy, dia olona izay tsy hiposahan'ny fahazavan'ny maraina."- Isa. 8:19,20.

Ny Baiboly no fitaovana lehibe hammantarana ny fahadisoana - io no fahazavana izay mandroaka ny haizina ao amin'ny efitrano fanaovana fankatovana. Amin'izao andro izao anefa dia marobe no manolo ny Baiboly amin'ny "fahefan'olombelona" toy ny siansa, ny lovantsofina, ny filozofia, ny fihetsehampo sy ny fientanam-po, ny famantarana sy ny fahagagana, ny mpitoriteny samihafa, ny mpahay teolojia ary ny fahatsapana. Ampiasain'i Satana ireo anjeliny, ny mpahita, ny mpanandro, ny mpamaky karatra, ny mpanontany ireo kristaly miendrika boribory, ny mpamaky ny hoavy eo amin'ny tanana, ny mpamantatra zava-miafina ary ireo heverina ho fanahin'ny olo-masina efa nodimandry: ampiasainy ireo fomba fiasa ireo satria voafehiny tsara. Ny hany fiarovana ho antsika dia ny mitoky amin'ny Baiboly irery ihany.

`Rehefa avy namaky izay nosoratanao sy nomarihinao lanao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona ny lafin-javatra iray amin'izao vaninandro izao izay nohazavain'ny Baiboly taminao?`