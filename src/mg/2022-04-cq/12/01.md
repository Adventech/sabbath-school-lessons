---
title:  "FIANTSOANA AVELO TANY ANDORA"
date:   10/12/2022
---

### Fampidirana

**Vakio ny 1 Sam. 28**

> Tsianjery : Mifidy andininy 1

` `

### NY FAHADISOAN'I SAOLY

Nifidy an'i Saoly ho mpanjakan'ny Isiraely Andriamanitra ary nameno azy tamin'ny Fanahiny (1 Sam. 10:6). Nitohitohy anefa ny tsy fankatoavany ny baikon'Andriamanitra (jereo ny 1 Sam. 13, 15), ary nankahala sy nialona an'i Davida izy; vokatr'izany "ny Fanahin'i Jehovah efa niala tamin'i Saoly, ary nisy fanahy ratsy avy tany amin'i Jehovah nampahatahotra azy."- 1 Sam. 16:14.

Tsy nitantana tamim-pahendrena ny fanjakany i Saoly fa nandany ny ankabeazan'ny fotoany nanenjehana an'i Davida noho ny herin'ny ratsy niasa tao aminy. Nanararaotra ny tsirambina nataony ny Filistina ka nahazo tombony lehibe ara-tafika mihoatra noho ny Isiraely. Nanjary very saina Saoly ary veriny koa ny fanjakany, tamim-pahaketrahana no nanontaniany ani Jehovah tamin'ny alalan'ny fomba fanao teo aminy toy ny mpaminany, ny nofy, ny fahitana, ary ny Orima sy ny Tomima. Efa niala taminy anefa Andriamanitra ka tsy namaly azy. Asehon'ny Soratra Masina mazava tsara ny tahotra tao anatin'i Saoly: "Ary Saoly, raha nahita ny miaramilan'ny Filistina, dia raiki-tahotra sady niemponempona ny fony-1 Sam. 28:5.

Rehefa tsy nahazo valiny tamin'Andriamanitra tamin'ny fomba azo nekena i Saoly dia nanapa-kevitra ny hampiasa ny fomba izay efa noraran'Andriamanitra tamin'ny fomba hentitra. Very fanantenana izy raha naniry mafy ny hahalala izay hitranga mandritra ny ady amin'ny Filistina ny ampitso; noho izany dia nanova tarehy sy nitafy fitafiana hafa ity mpanjaka ity ka nanao izay hiresahana amin'ny vehivavy manao azy ho tsindrian-javatra tany Andora. Na dia efa maty sy efa nalevina aza i Samoela (1 Sam. 28:3), dia nofohazin'ilay mpanao fankatovana avy tamin'ny fahafatesana ny "fanahiny". Izany tokoa ve no nataon'ilay vehivavy? Ireo izay mino ny tsy fahafatesan'ny fanahy dia mampiasa io tantara io matetika hanaporofoana fa niseho tamin'ilay mpanao fankatovana tany Andora ny fanahin'i Samoela. Ny fandinihana akaiky io tantara io anefa dia manome antony maro maneho ny fahadisoan'izany tsoa-kevitra izany.

><p> Soraty</p>

> Vakio araka ny dikan teny tianao ny 1 Sam. 28 ary soraty ny 1 Sam. 28:10-15. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.