---
title: 'Fiheverana Hafa Mihitsy'
date: 14/12/2022
---

### Ampifandraiso amin'i Jesosy

Toa mampahery sy manome toky tokoa ny fiheverana fa mandao ny vatana ny fanahy mba hiaraka amin'i Jesosy, kanefa izany tokoa ve no izy? Nanao andrana maro ireo mpandinika momba ny tranga tsy azo dinihina sady tsy voazava ara-tsiansa ka nambaran'izy ireo tamin'izany fa azo atao ny mifandray amin'ny any ankoatra. Na dia eo aza izany dia tsy hitan'izy ireo ny fomba hamantarana ireo "zavatra" azo ifandraisana amin'izany. Koa satria tsy hita maso izy ireny dia tsy manana fomba hanaporofoana ny mpanao fikarohana fa ny fanahin'ireo efa nodimandry izany. Fantsona iray voafehin'i Satana amin'ny fahafenoany izany ary hainy ny mitarika ny maro hanalavitra an'i Jesosy amin'ny alalan'izany. Hainy ny milaza amin'ny olona ny zavatra rehetra tiany hinoan'izy ireo, ary tsy misy fomba hahafaha-mandositra ny fahefany amin'ny alalan'ny herin'ny tena samirery.

Efa nambara tamintsika fa ireo heverina ho fanahin'ny maty dia hiseho amin'ny velona ka hilaza aminy fa manome voninahitra an'i Jesosy ny fitandremana ny Alahady ary koa hilaza fa izay mitandrina ny Sabata dia manao izay tsy sitrany sy mahatonga ny loza maro eto amin'izao tontolo izao (jereo ny Mat. 24:6-9). "Ny hafatra entin'ny angatra dia hanambara fa nirahin'Andriamanitra izy ireo mba handresy lahatra izay mandà ny Alahady hiala amin'ny fahadisoan-keviny, ary hizingizininy fa tokony hankatoavina tahaka ny lalan'Andriamanitra ny lalana ao amin'ny tany sy ny fanjakana. Hiseho ho malahelo mafy noho ny fihanaky ny ratsy eto amin'izao tontolo izao izy, ka hanohana ny filazan'ireo mpampianatra ara-pivavahana fa ny tsy fankamasinana ny Alahady no mampitotongana ny fitondran tena."- HM, t. 616, ed 2009.

Tsy hifanohitra mihitsy izay ambaran'llay Jesôsy velona sy ny Teniny izay voasoratra, satria llay Teny Velona dia mifandrindra mandrakariva amin'ny Soratra Masina. Na ny fiavian'i Kristy fanindroany aza dia hosandohan'l Satana ka haka ny endrik'i Kristy izy amin'izany (Mat. 24:23,24; 2 Tes. 2:8-12). Izany no fitaka lehibe indrindra hataony.

Ny hany fiarovana ho antsika eo anatrehan'ireny fitaka lehiben'ny andro farany izay ataon'i Satana ireny dia ny mino sy mankatò ny Tenin'Andriamanitra voasoratra manao hoe: "Fa fantatry ny velona fa ho faty izy, fa ny maty kosa tsy mba mahalala na inona na inona" - Mpitt. 9:5. Andriamanitra dia hiaro ireo izay mankato tsy misy arakaraka ny Teniny voasoratra izay feno fahamarinana.

Manam-pahaizana amin'ny fanaovana ny sandoka ho toy ny tena izy i Satana. Mety hitovy tanteraka amin'ny vola tena izy ny vola 100 dolara sandoka araka ny fijerin'ny maso tsy manana fahazarana; tsy midika anefa izany fa vola tena izy izany. Ny fisedrana tsy mitanila sy azo hamarinina fa tsy ny fanandramana manokana no ilaina ampiharina mba hahalalana ny maha-tena izy ny zavatra iray. Tahaka izany koa, ny Tenin'Andriamanitra marina no tsy maintsy hisedrana ny fampianarana sy ny fanandramana ara-pivavahana rehetra!

**Saintsaino ny toko fototr'ity lesona ity, ary jereo izay miresaka an'i Jesosy ao amin'izany.**

`Ahoana no hahatonga ny fanekena ny foto-pampianarana iray ho fananarana manokana ataon'i Kristy aminao?`

`Inona ny sary hafa aseho na averina momba an'i Jesosy?`

`Antom-bavaka: Inona no asetrinao ny fahitana an'i Jesosy araka izany?`