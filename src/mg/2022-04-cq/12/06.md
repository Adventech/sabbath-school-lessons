---
title:  "TSY IREO HAVANA AMAN-TSAKAIZA MALALA"
date:   15/12/2022
---

### Takaro

"Rehefa nangataka ny hisehoan'i Samoela Saoly dia tsy nataon'Andriamanitra izay hisehoan'i Samoela taminy. Tsy nahita na inona na inona izy. Tsy nomena fahafahana hanakorontana ny fitsaharan'i Samoela tao am-pasana i Satana mba hitondrany azy hiseho amin'ilay mpanao fankatovana tany Andora. Tsy omen'Andriamanitra fahefana hanangana ny maty Satana. Maka ny endrik'ireo sakaiza efa nodimandry anefa ny anjelin'i Satana ka manao ny fiteny sy ny fihetsik'izy ireo; amin'ny alalan'ireo voalaza fa sakaiza efa nodimandry no hanatanterahany ny asa famitahany. Fantatri Satana tsara i Samoela ary hainy ny naneho ny endriny tamin'ilay mpahita tao Andora sy ny nilaza marina izay hanjo ani Saoly sy ny zanany lahy."- SDABC, b. 2, t. 1022.

"Manan-kery hampiseho ny endriky ny havana aman-tsakaizany efa maty eo anatrehan'ny olona izy. Tonga lafatra ny hala-tahaka; ny endrika, ny teny, ny feo mahazatra dia samy voaverina amin'ny fomba miavaka tsara sy mahagaga."- HM, t. 576.

"Ny filalaovana angatra no asa famitahana lehibe indrindra. lo no fitaka mahomby sy manintona indrindra ampiasain'i Satana - nokendrena hamaboana ny firaisam-pon'ireo izay nametraka ireo olon tiany tao amin'ny fasana izany. Maka ny endrik'ireo olo-malalany ny anjely ratsy, mitantara toe-javatra mifandraika amin'ny fiainan'izy ireo, ary manao asa izay nataon'izy ireo fony fahavelony. Amin'izany no itarihany ny olona hino fa anjely momba sy miaro azy ireo ny sakaizany efa maty, ary miresaka amin'izy ireo."-ST, 26 Aog√¥sitra 1889.

"Taomin'i Satana hanatona ireo mpanadina amin'ny manao azy ho tsindrian-javatra ny olona; ary amin'ny fanambarana ireo zava-miafina momba ny lasa no anintonany ny olona hitoky amin'ny fahafahany milaza mialoha ny hoavy. Amin'ny alalan'ireo fanandramana azony nandritra ny taona maro no ahaizany mampifandray ny antony sy ny vokatra ary hilazany mialoha ny sasany amin'ireo toe-javatra hiseho eo amin'ny fiainan'ny olona amin'ny hoavy, ary misy fahamarinany izany matetika. Amin'izany no amitahany ireo fanahy mahantra sy very, ary hitondrany azy ireo ho eo ambany vahohony ka hilefitra amin'ny sitrapony."- PP, t. 687.


`Rehefa tapitra ny herinandro andinihana ity toko ity, ahoana no nandresen'ny Fanahy Masina lahatra ny fonao?`

`Inona ireo lafiny ahazoanao mampihatra ireo foto-kevitra nojerena tamin'ity herinandro ity? `

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`