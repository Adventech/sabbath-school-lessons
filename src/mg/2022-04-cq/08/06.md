---
title: 'Atsangana Ho Olom-Baovao'
date: 17/11/2022
---

### Takaro

"Efa mandeha ny fitsarana ankehitriny; fotoana elaela no efa nanaovana izany. Izao no ambaran'ny Tompo ankehitriny: 'Mitsangana, ka refeso ny tempolin'Andriamanitra sy ny alitara, ary isao izay mivavaka ao.' Tsarovy rehefa mandeha eny an-dalana hanao ny raharahanao ianao, dia mandrefy anao Andriamanitra; rehefa manao ny raharahanao ao an-tokantrano ianao, rehefa miresaka amin'olona, dia mandrefy anao Andriamanitra. Tsarovy fa voarakitra an-tsary any amin'ny bokin'ny lanitra ny teny sy ny asa ataonao, ary llay mpahay kanto no manao izany eo ambonin'ny takelaka malama. (...)"-SDABC, b. 7, t. 972.

"Rehefa sokafana eo amin'ny fitsarana ireo boky, dia mandalo eo anatrehan'Andriamanitra ny fiainan'izay rehetra nino an'i Jesosy. Atombok'llay Mpisolovavantsika amin'izay velona voalohany teto an-tany ny fanehoana ny momba ireo taranaka mifandimby tsirairay, ka faranany amin'ny velona ankehitriny. Aroso ny anarana tsirairay ary fakafakaina lalina ny aminy. Misy anarana ekena, misy lavina. Rehefa misy manana fahotana tafajanona eo amin'ireo boky firaketana, tsy nibebahana sy tsy nahazoana famelan-keloka, dia kosehina tsy ho ao amin'ny bokin'ny fiainana ny anarany ary vonoina tsy ho ao amin'ny boky fitadidian'Andriamanitra ny tatitra momba ny asa tsara. Hoy Jesosy tamin'i Mosesy: 'Na iza na iza nanota tamiko, dia hovonoiko ny anarany eo amin'ny bokiko- Eks. 32:33. Ary hoy ny mpaminany Ezekiela: 'Fa raha ny marina no miala amin'ny fahamarinany ka manao meloka, (...) ny fahamarinany rehetra izay nataony dia tsy hotsarovana."- HM, t. 499.

"Rehefa tonga ny fotoana voatendriny dia hiantso ireo maty Andriamanitra ka hanome azy ireo fofonaina mahavelona indray sy hamelona ireo taolana maina. Hivoaka avy ao am-pasana araka ny endrika amam-bikany ihany ny olona saingy tsy ho ao aminy intsony ny aretina sy ny tsy fahatomombanana. Ho velona indray izy, hanana ny toetoetrany sy ny maha-izy azy ka hifankahafantatra ny mpisakaiza. Tsy misy lal√†n'Andriamanitra eo amin'ny natiora maneho fa hamerina indray ireo singa nandrafitra ny tena talohan'ny fahafatesana Izy. Fa homen'Andriamanitra vatana izay tiany ireo marina izay nodimandry."- Maranatha, t. 301.

`Rehefa tapitra ny herinandro andinihana ity toko ity, inona ny fampiharana maharesy lahatra anao eo amin'ny fiainanao manokana?`

`Inona ireo fampiharana tokony hatao eo anivon'ny fianakavianao, any an-tsekoly, any amin'ny toeram-plasana ary any am-plangonana?`

`Avereno jerena ilay andininy nianaranao tslanjery. Ahoana ny fomba hampiharanas izany eo amin'ny fiainanao mandritra ity herinandro ity?`