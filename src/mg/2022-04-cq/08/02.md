---
title: "Ireo Boky Sy Ny Bokin'ny Fiainana"
date: 13/11/2022
---

### Saintsaino

Taratry ny fomba fitsaran'Andriamanitra ny rafitra famoahana ny didim-pitsarana any amin'ny firenena maro eto amin'izao tontolo izao. Ny fitsarana no atao voalohany, rehefa izay dia miorina amin'ny tsoa-kevitry ny fitsarana ny valim-pitsarana sy ny sazy, ary farany dia ampiharina ny sazy. Heverina ho tsy meloka ilay voampanga mandra pahitana ny porofo maha-meloka azy eo amin'ny fitsarana.

Mahakasika ny fitsarana, ny Apôk, 20:12 dia miresaka ny amin'ny boky (isa manambara hamaroana) sy ny boky anankiray (isa maneho zavatra tokana) - dia ny bokin'ny fiainana izany. Voarakitra any amin'ireo boky any an-danitra ny tantaram-piainan'ny olombelona tsirairay avy (Dan. 7:9,10; 2 Kor. 5:10; Mat. 12:36,37), ary ao amin'ny bokin'ny fiainana no ahitana ny anaran'ireo izay milaza fa mitoky amin'i Jesôsy (Sal. 69:28; Mal. 3:16; Lio. 10:20; Fil. 4:3).

Ampianarin'ny Baiboly antsika fa izay mitonona ho mpino an'i Kristy rehetra dia tsy maintsy hijoro eo anatrehan'ny fitsarany mba hampamoahina ny amin'izay nataony teo amin'ity fiainana ity (2 Kor. 5:10). Any an-danitra no miseho izany fitsarana izany (Dan. 7:9, 10) mandritra ny androm-pahasoavana (Apók. 14:6,7); ary rehefa hiverina i Jesosy dia hanolotra ny valisoan'ny fiainana mandrakizay amin'ireo izay tena nitoky taminy tokoa (Mat. 16:27; Apok. 22:12; 1 Tes. 4:15-17). Ireo izay mangataka an'i Jesôsy hisolo vava azy ihany no voakasik izany fitsarana famotopotorana izany. *Rehefa sokafana eo amin'ny fitsarana ireo boky, dia mandalo eo anatrehan'Andriamanitra ny fiainan'izay rehetra nino ani Jesosy. Atombok 'llay Mpisolovavantsika amin'izay velona voalohany teto an-tany ny fanehoana ny momba ireo taranaka mifandimby tsirairay, ka faranany amin'ny velona ankehitriny."- HM, t. 499 (ed 1983).

Izao ny fanontaniana mipetraka: ahoana no isehoan'ireo marina efa nodimandry eo amin'ny fitsaran'i Kristy any an-danitra mialoha ny fiaviany fanindroany kanefa izy ireo aza maty ary milevina ao ambanin'ny tany? Moa ve ny fanahiny izay tsy mety maty miseho any an-danitra fa ny vatany kosa mijanona ao am-pasana? Mazava loatra fa tsy izany! Ny Baiboly dia mampianatra mazava fa miseho eo amin'ny fitsarana any an-danitra amin'ny alalan'ny firaketana ny tantarany izay hita ao amin'ny boky izy ireo (Apôk. 20:12,13). "Ny maty tsara fanahy dia tsy hitsangana raha tsy any aorian'ny fitsarana izay nanisana azy ho mendrika 'ny fitsanganana ho fiainana.' Noho izany dia tsy hanatrika mivantana eo amin'ny fitsarana izy rehefa hodinihina ny tatitra ary hotapahina ny momba azy ireo."- HM, t. 498.

Rehefa vitan'ny lanitra ny fitsarana ireo rehetra nitaky ny anaran'i Jesosy dia hikatona ho an'ny olona ny varavaram pahasoavana (Apók. 22:11), ho tonga ny andro fahoriana (Dan. 12:1); rehefa izay dia hivoaka avy ao amin'ny fasana ary tsy ho amin'ny fahafatesana intsony ireo marina nodimandry izay hita fa mendrika tamin'ny fitsarana (jereo ny Apôk. 22:12; Mat. 16:27; 1 Tes. 4:15-17; Dan. 12:2). Hita mazava ny fifandraisana akaiky eo amin'ny fitsarana famotopotorana mialoha ny flavian'i Jesôsy fanindroany sy ny toetry ny maty ary ny fiavin'i Jesôsy fanindroany.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mamplasa hampifandraisana ireo teny na fehezanteny mifandraika amin'ny teny na fehezanteny hafa.**

`Inona ny fomba fijery manokana asongadin'ny naoty noraisingo ankapobeny? `

**Ianaro tsianjery ny andininy tianao indrindra ao amin'ny Dan. 7 sy ny Apók. 20:11-15. Soraty imbetsaka izany mba hahamora ny fitadidianao azy.**

`Manao ahoana ny toky anananao ao amin'i Kristy izay Mpisolovava, Mpitsara ary Mpanavotra anao ao amin'ny fitsarana?`

`Ahoana no maha-vaovao tsara ny fitsarana famotopotorana?`