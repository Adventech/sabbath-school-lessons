---
title: "Fahafatesana, Fitsarana Ary Fitsanganana Amin' Ny Maty"
date: 12/11/2022
---

### Fampidirana

**Vakio ny Dan. 7 sy ny Apok. 20:11-15**

> Tslanjery: Mifidy andininy 1

` `

### Kapila fitehirizana nataon'andriamanitra

Hitantsika tao amin'ny lesona voalohany fa tamin'ny alalan'ny vovoka no namoronan'Andriamanitra ny tenan'i Adama sy ireo taova sy ny tamba-taova rehetra ao anatiny. Tonga lafatra ny tenan'i Adama saingy tsy nisy aina, koa nasian' Andriamanitra fofonaina mahavelona teo amin'ny vavorony, ary nanomboka niasa avokoa ireo taova sy ny tamba-taova rehetra. Hatrany am-boalohany no efa nanomboka nandray sy nandrakitra ary nanasokajy ireo hafatra niditra teo amin'ny vavahadin-tsaina dimy ny atidoha. Nanomboka tamin'ny fotoana nanaovan'i Adama fisefoana voalohany no nanombohany nanoratra ny tantaram-piainany, izay voarakitra ao anatin'ny atidohany amin'ny tsipiriany kely indrindra. Nandritra ny fiainany no namolavolany ny maha-izy azy izay azy irery, miavaka amin'ny an'ny hafa rehetra. Voarakitra tao anatin'ny atidohany avokoa ny asa sy ny eritreritra rehetra, ny teny sy ny fihetsehampo tsirairay ary ny hery nanosika azy hiasa.

Rehefa maty tamin'ny faha-930 taonany Adama dia voarakitra tao anatin'ny nofo izay milanja 1 kilao mahery kely ny fiainany iray manontolo! Taorian'ny fahafatesany dia rava ny atidohany, ary nanaraka izany koa ny firaketana momba ny fiainany iray manontolo. Manana tahirin'izany any an-danitra anefa Andriamanitra. "Tahaka ny akan'ny mpahay kanto ny sarin'ny endrik'olombelona eo amin'ny fitaratra iray no andikan'ireo anjelin'Andriamanitra ao amin'ny bokin'ny lanitra ny fanehoana araka izay tena izy tokoa ny toetran'ny olombelona tsirairay."- In Heavenly Places, 1967, t. 360. Raha lazaina amin'ny fitenintsika ankehitriny izany dia izao: mirakitra ny toetrantsika na ny tantaram-piainantsika any amin'ny "kapila fitehirizan'ny lanitra" ("disque dur") Andriamanitra.

Izany no entintsika manomboka ny fianarantsika. Lohahevitra telo no asesintsika hojerena: ny toetry ny maty, ny fitsarana famotopotorana alohan'ny fiavian'i JesÃ´sy, ary ny fiavian'i Jesosy fanindroany.


> <p> Soraty</p>
> Vakio araka ny dikan teny tianao ny Dan. 7 sy ny Apok. 20:11-15 ary soraty ny Dan. 7:9,10,27. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.