---
title: 'Paoly, Ilay Mpitory Lehibe'
date: 27/10/2022
---

### Takaro

"(...) Izay maharesy, hoy Kristy, dia havelako hiara-mipetraka amiko eo ambonin'ny seza fiandrianako, dia tahaka ny nandreseko kosa sy hiarahako mipetraka amin'ny Raiko eo ambonin'ny seza fiandrianany'. 'Izay maharesy no hataoko andry eo amin'ny tempolin'Andriamanitro, ary tsy hiala eo intsony izy; ary hosoratako eo aminy ny anaran'Andriamanitra, (...) ary ilay anarako vaovao'-Apôk. 3:21,12. Koa nanoratra i Paoly hoe: 'Fa izaho dia efa hatolotra sahady, ary efa mby akaiky ny andro fialako. Efa niady ny ady tsara aho: nahatanteraka ny fihazakazahako aho; nitahiry ny finoana aho; hatrizao dia tehirizina ho ahy ny satroboninahitry ny fahamarinana, izay nomen'ny Tompo Mpitsara marina ho ahy, amin'izay andro izay'- 2 Tim. 4:6-8.

Izay mijoro akaiky indrindra an'i Kristy dia izay nisotro be indrindra teto an-tany ny amin'ny toe-tsainy entanin'ny fitiavana manao sorona ny 'izaho', - dia fitiavana izay tsy mirehareha, tsy mieboebo, ... tsy mitady ny azy; tsy mora sosotra, tsy manao otri-po' - 1 Kôr. 13:4,5,- dia fitiavana izay manetsika ny mpianatra, tahaka ny nanetsehany ny Tompontsika, hanome ny zavatra rehetra, hivelona sy hiasa mafy ary hahafoy tena, eny, na dia hatramin'ny fahafatesana aza, mba hamonjena ny taranak'olombelona. lo toe-tsaina io dia niseho mazava teo amin'ny fiainan'i Paoly. Hoy izy: 'Fa Kristy no anton'ny ahavelomako'; naneho an'i Kristy tamin'ny olona mantsy ny fiainany; 'ary ny fahafatesana no ahazoako tombony', tombony ho an'i Kristy; ny fahafatesana mihitsy no haneho ny herin'ny fahasoavany, ka hanangona fanahy ho Azy. Hankalazaina 'ao amin'ny tenako Kristy, hoy izy, na ao amin'ny fiainana na ao amin'ny fahafatesana' - Fil. 1:21,20."- IFM, tt. 583,584.

`Rehefa avy nandalina io andalan-tSoratra Masina io ianao nandritra ny herinandro, ahoana no mety hanananao faniriana lalina toa an'i Paoly?`

`Inona avy ireo fiantraikan'izany fomba fisainana izany eo amin'ny fiaraha-monina?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`
