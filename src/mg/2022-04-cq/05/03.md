---
title:  "HITOETRA ANY AMIN'NY TOMPO-RAHOVIANA?"
date:   24/10/2022
---

### Hazavao

Indrisy fa ny hevitr'izy ireo manokana no hitan'ny ankamaroan'ny Kristianina ao amin'ny Fil. 1:23 ka izao no famakiny azy: "maniry hiala ny fanahiko tsy mety maty ka ho any an-danitra ao amin'i Kristy'. Misy aza ireo mampiasa ny fanandraman'ny EMI ("Expérience de Mort Imminente", amin'izany ny olona izay "maty" dia miverina ho amin'ny fiainana indray ary mitantara ny fiainany taorian'ny fahafatesany) mba hanaporofoana fa miakatra avy hatrany any an-danitra ny fanahin'ireo olo-marina aorian'ny fahafatesany. Mazava anefa ny voalazan'ny Baiboly momba ny fotoana handehanan'ny olon'Andriamanitra mba hitoerany any amin'ny Tompo. Tsy amin'ny andro ahafatesana velively izany fa amin'ny andro hamindrana antsika ho any an-danitra.

Mazava ny fanambaran'i Paoly. Amin'ny fiavian'i Jesôsy fanindroany ireo olo-marina (izay hatsangana amin'ny maty) no hankany an-tranon'ny Ray fa tsy amin'ny andro ahafatesany! Nanome toky ny mpianany i Jesôsy fa handeha ho any an-danitra Izy hamboatra fitoerana ho azy ireo, avy eo dia hiverina indray handray azy ireo ho any Aminy (Jao. 14:1-3).

Andeha hampitahaintsika ireo toe-javatra telo lazain'i Paoly ao amin'ny 2 Kor. 5:1-10, 1 Tes. 4:15 17, ary ny Fil. 1:21-24:

**2 Kor. 5**: Velona, mitanjaka; afindra any an-danitra (io no tsara lavitra)

**1 Tes. 4**: Velona; modi-mandry; afindra any an-danitra (io no tsara lavitra)

**Fil. 1:** Velona; maty; afindra any an-danitra (io no tsara lavitra)

Nanoratra ny Timoty Faharoa i Paoly rehefa naiditra am-ponja fanindroany tao Roma. Azony antoka tamin'io fotoana io fa ho faty maritiora izy. Azony antoka koa fa efa niady ny ady tsara izy: nahatanteraka ny fihazakazahany; nitahiry ny finoana; koa homen'i Jesôsy azy ny satroboninahitry ny fahamarinana, tsy amin'ny andro ahafatesany anefa fa amin'ny andro fisehoan'ny Tompo (2 Tim. 4:6-8).

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Tsapanao eo amin'ny fiainanao ve fa zava-misy marina ny famindrana ho any an-danitra? Na eny na tsia, nahoana?`