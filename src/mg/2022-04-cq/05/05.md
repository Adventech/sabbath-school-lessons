---
title: "Na Maty Na Velona Ho Voninahitr''andriamanitra"
date: 26/10/2022
---

### Ampifandraiso amin'i Jesosy

Nankalaza an'i Kristy i Paoly teo amin'ny fiainany, ary fantany fa ny fahavelomany amin'ny nofo, ny asa fitoriana ataony dia hamokatra (Fil. 1:22). Efa nitondra vokatra teo amin'izao tontolo izao ny fitoriana nataony (Kôl. 1:5,6). Eny tokoa, tamim-pinoana no "nanoratany tamin'ny Filipiana fa ny fifatorany no nanampy ho fampandrosoana ny fanjakan'Andriamanitra."- VM, t. 418.

Naniry hankalaza an'i Kristy tao amin'ny tenanyi Paoly "na amin'ny fiainana, na amin'ny fahafatesana - Fil. 1:20. Efa sasatra i Paoly tamin'io fotoana teo amin'ny fiainany io, ary fantany fa ho tombony ho azy ny fahafatesana satria hahita fitsaharana amin'ny asa mafy nahasasatra azy izy (Apok. 14:13). Amin'ny fomba ahoana no mety hankalazana an'i Kristy amin'ny fahafatesan'i Paoly? Azo ankalazaina i Kristy na dia amin'ny fahafatesana aza; maneho izany ny nahafatesan'i Petera, izay maty maritiora. Mialoha kelin'ny niakaran'i Kristy ho any an-danitra dia nolazainy tamin'i Petera fa hohomboana ho faty eo amin'ny hazo fijaliana izy, ka hankalazana an'Andriamanitra izany fomba hahafatesany izany (Jao. 21:18,19). Inoana fa nandresy lahatra ny ankamaroan'ireo nanatrika ny nanomboana azy teo amin'ny hazo fijaliana ny fahatokian'i Petera teo am-pahafatesany. Ny fahafatesan'i Stefana koa dia manambara ny fomba azo anomezam-boninahitra an'Andriamanitra na dia amin'ny fahafatesana aza. Nanaitra an'i Saoly ny fitoniana sy ny fiadanana hitany teo amin'i Stefana ka nitarika ho amin'ny fiovam pony izany. Iza no mahalala raha firy tapitrisa ireo izay hitsangana amin'ny maty ka hisaotra an'i Petera sy Paoly ary Stefana noho ny nankalazan'izy ireo an'i Kristy tamin'ny fahafatesany avy? (vakio ny Apôk. 20:4,5)..

Vakio koa izay nambaran'i Kristy mialoha ao amin'ny Lio. 21:12-17.

`Saintsaino izay voasoratra ao amin'ny andalan-teny fototra, ary jereo izay miresaka an'i Jesôsy ao. Ahoana no nankalazana an'Andriamanitra tamin'ireo fanandramana toa ratsy teo amin'ny fiainanao?`

`Inona no ambaran'ny Tompo aminao amin'ny alalan'ireo andininy ireo?`

`Araka ny efa mahazatra anao ve sa hafa ny fahitanao an'i Jesôsy eto? `

`Antom-bavaka: Inona no asetrinao ny fahitana an'i Jesôsy araka izany?`