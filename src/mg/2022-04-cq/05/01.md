---
title: "Ny Faniriana Lalina Tao Amin''i Paoly"
date: 22/10/2022
---

### Fampidirana

Vakio ny Fil. 1:19-26

> Tsianjery: Mifidy andininy 1

` `

### ILAY TSARA LAVITRA

Fony izy naiditra am-ponja voalohany tao Rôma no nanoratan'i Paoly ny epistiliny ho an'ny Filipianina, tamin'ny taona 62 Trk teo. Tsy mbola tena azony veroka izay niandry azy tamin'io fotoana io, na dia nanantena ny hiverina hamangy ny Filipianina aza izy. Tsy fantany raha ho faty eo an-tanan'ny Romanina izy na havotsotra ka ho velona ihany. Ny ankamaroan'ireo mpandinika protestanta dia mampiasa ireo andininy ireo "hanaporofoana" fa naniry ho faty i Paoly mba hahafahan'ny fanahiny tsy mety maty miakatra mivantana ho eo anatrehan'i Jesôsy Kristy. Ohatra amin'izany ity lahatsoratr'i John Calvin ity: "Izao àry no tian'i Paoly holazaina; 'maniry ho faty aho satria amin'izany fomba izany no hahafahako mifandray mivantana amin'i Kristy." - Calvin's Commentaries, PC Study Bible formatted electronic database.

Tao amin'ny lesontsika farany (2 Kor. 5:1-10) dia nilaza toe javatra telo i Paoly. Izao no mety hitranga aminy: tsy mitoetra any amin'ny Tompo" izy ao amin'ny "trano-lainy", na "hitoetra any amin'ny Tompo" ao amin'ilay "trano tsy nataon-tanana", na "mitanjaka". Handinika ny Fil. 1:21-24 isika ao anatin'ity lesona ity. izay mitovy amin'ny 2 Kor. 5:1-10 ihany. Samy ahitana toe-javatra telo ao anatiny: ny miaina eto an-tany, ny fahafatesana, ary ny fifindrana ho any an-danitra. Nasiana fanazavana ao anaty fonon teny mba hanehoana ny fifandraisana amin'ireo toko sy andininy roa ireo:

"Fa Kristy no anton'ny hahavelomako, any ny fahafatesana no hahazoako tombony. Kanefa raha ny ho velona amin'ny nofo (ao amin'ny trano-laintsika) no hahavokaran'ny asako (manao izay ankasitrahana), dia tsy hitako izay hofidiko (na ho faty na ho velona); fa sanganehana eo anelanelan'izy roroa aho, maniry hiala ka ho ao amin'i Kristy (rehefa hafindra ho any an-danitra), satria tsara lavitra izany (tsara noho iretsy toe-javatra roa iretsy); moto yao ynwyn kanefa kosa ny hitoetra eo amin'ny nofo (ao amin'izao lay izao) no mahasoa anareo kokoa.

><p> Soraty</p>
> Soraty araka ny dikan- teny izay tianao ny Fil. 1:19-26. Azonao soratana amin'ny fiteninao ihany koa izany, ary azonao atao ny manao kisarisary na drafitra momba lo toko io.