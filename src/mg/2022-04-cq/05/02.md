---
title:  "NY SAFIDIN'I PAOLY, TSY NISY FITIAVAN-TENA"
date:   23/10/2022
---

### Saintsaino

Rehefa jerena ny tontolon-kevitra ao amin'ny Fil. 1:15-18 dia faly i Paoly noho ny nitoriana ny filazantsara. Tsapany fa misy olona sasany mitory amim-pitiavan-tena na mila tambiny, ary misy amin'ny fo madio sy amin'ny fitiavana. Na izany aza, "Amin'ny atao rehetra, na amin'ny fihatsarambelatsihy, na amin'ny marina", dia i Kristy voatory no zava-dehibe. Ary izany no mahafaly azy (Fil. 1:18).

Maneho ny faniriany lalina ny ap么st么ly ao amin'ny and. 20, avy eo dia hazavainy izany ao amin'ny and. 21. Tsapan'i Paoly fa raha mbola velona ao amin'i Kristy ao amin'ny nofo izy dia ho afaka hanohy ny asany sy hamokatra bebe kokoa (and. 22). Etsy andaniny anefa, raha maty izy dia hitsahatra amin'ny fitondrana enta-mavesatra noho ny asany (jereo Ap么k. 14:13), ary ho fanomezam-boninahitra an'Andriamanitra ny fahafatesany. Folo taona teo ho eo talohan'izao no nanoratan'i Paoly ho an'ny K么rintianina momba ny fitsapana manjo azy sy ny fisasarany amin'ny asa:

"Hebreo va izy? Izaho koa. Isiraelita va izy? Izaho koa. Taranaki Abrahama va izy? Izaho koa. Mpanomponi Kristy va izy? (miteny toy ny olona very saina aho) mihoatra noho izy aho: amin'ny fisasarana manan-tombo, amin'ny trano-maizina matetika kokoa, amin'ny kapoka be efa izay tsy izy, amin'ny fahafatesana matetika. (...) Afa-tsy ireo zavatra ivelany dia mbola misy koa izay mahazo ahy isan-andro, dia ny fiahiana ny fiangonana rehetra."-2 Kor. 11:22-28.

Sarotra ny safidy nanoloana an'i Paoly. Ny miaina ao amin'ny nofo sy mitondra voa ho voninahitr Andriamanitra ve no tsara sa ny ho faty dia hitsahatra amin'ny asa mafy? Avy eo dia nisy toe-javatra fahatelo koa nambarany: ny fifindrana any an-danitra tsy mandalo fahafatesana, izay ho tsara lavitra tokoa (1 Tes. 4:17).

Tsy mba tia tena anefa i Paoly, ary noho izany, dia nanoratra izy fa ny hitoerany eo amin'ny nofo no mahasoa kokoa ny Filipianina (Fil. 1:24-26).

**Ivereno ny andalan-teny nosoratanao ary diniho izany.** 

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo? `

**Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Inona no azontsika ovana eo amin'ny foto-kevitsika momba ny flainana mba hananantsika fomba fijery tahaka an'i Paoly eo anatrehan'ny fiainana sy ny fahafatesana? `

`Nifantoka tamin'ny fitoriana ny filazantsara amin'ny hafa ny fiainan'i Paoly, ary inona kosa ny tanjon'ny fialnanao?`