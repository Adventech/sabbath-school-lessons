---
title:  "BABILONA: ILAY FOIBEN'NY FANOMPOAN- TSAMPY"
date:   25/05/2023
---

### BABILONA: ILAY FOIBEN'NY FANOMPOAN- TSAMPY

Misy marika iray koa hamantarana ilay "zava-miafina, Babilôna lehibe". Ny fanompoan-tsampy no ivon'ny fanompoam- pivavahana babilóniana.

`Vakio ny Jer. 50:33-38 sy ny Jer. 51:17,47. Inona no hitanao ao amin'ireo andininy ireo momba ny fivavahan'i Babilôna fahiny amin'ny sarin-javatra voasokitra, sy ny nasetrin' Andriamanitra izany?`

Nilaza mialoha ny handravan'ny Medianiana sy ny Persianina an'i Babilôna ny Jer. 50 sy 51. Antony iray nahatonga ny faharavan'i Babilôna ny fanompoany sampy. Nino ny Babilônianina fa ny sary dia fanehoana ireo andriamaniny. Teo amin'ny fivavahana babilônianina dia masina ny fikolokoloana ny sarivongan'ireo andriamanitra sy ny fiankohofana tamin'ireo. Ho azy ireo dia monina ao amin'ny sarivongany ao amin'ny tempoly ireo andriamanitra, ary ao anatin'ny hery voajanahary izay asehony. Raha voaroba na potika ireo sampy dia fahaverezan'ny fiarovan'ireo andriamanitra no nandraisana izany. Nandritra ny vanim-potoan'ny Fanjakana Babilônianina Vaovao dia nandositra tany amin'ny honahona, tany atsimon'i Mezopotamia, niaraka tamin'ireo sarivongan'ny andriamanitr'i Babilôna ny andriana kaldeanina mba hiaro azy ireo amin'ny tafik'i Sankeriba avy any Asiria. (Jane R. McIntosh, Ancient Mesopotamia: New Perspectives, ABC- CLIO, Inc., [Santa Barbara, CA, 2005] tt. 35-43).

Ampifanoherin'ireo mpaminanin'ny Baiboly amin' Andriamanitra Mpamorona Izay velona sy mpanome aina, ny fivavahana amin'ireny sary tsy misy aina ireny (Jer. 51:15,16,19).

`Vakio ny Eks. 20:4-6 sy ny Sal. 115:4-8. Inona no ambaran'ireo momba ny fanompoan-tsampy?`

Na dia lalina kokoa noho ny fiankohofana fotsiny amin'ny sarin-javatra vita amin'ny hazo sy vato aza ny olan'ny fanompoan- tsampin'ilay Babilona ara-panahy, dia manao tahaka ny nataon'i Babilôna fahiny izy amin'ny fampidirana sarin-javatra voasokitra 20 amin'ny fanompoam- pivavahana ataony. Ny fampiasana sary ho toy ny azo ivavahana, na "itsaohana", araka ny filazan'izy ireo azy, dia fandikana ny didy faharoa satria mametra ny fahafahan'ny Fanahy Masina mametraka ao an-tsaintsika ireo zavatra momba ny mandrakizay izany ary mampihena ny fahalehibeazan' Andriamanitra ho tahaka ilay sarivongana tsy misy aina. Nampidirina tao amin'ny fivavahana kristianina ireny sarivongana ireny tamin'ny taonjato fahefatra mba hahatonga ny fivavahana kristianina ho mora eken'ny vahoaka jentilisa. Indrisy fa matetika no omena ny hasina sy ny haja izay tokony ho an' Andriamanitra irery ihany ireny sary ireny, ka mahatonga fitotonganana ara- panahy tokoa.