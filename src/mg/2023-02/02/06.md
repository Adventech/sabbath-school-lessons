---
title:  "MITONDRA VOKATRA NY VOA NAFAFY REHETRA"
date:   07/04/2023
---

### MITONDRA VOKATRA NY VOA NAFAFY REHETRA

Misy fijinjana roa ao amin'ny Apok. 14.. Ny fijinjana ny voa volamena izay maneho ireo marina, ary ny fijinjana ny voaloboka feno ra izay maneho ireo olona tsy marina na ireo very. Samy efa masaka ireo vokatra roa ireo. Efa nahatratra ny fahamasahana tanteraka ny voa rehetra nafafy.

`Vakio ny Apok. 14:17-20. Inona ny hevitry ny teny hoe "ny famiazana lehibe, dia ny fahatezeran'Andriamanitra"? Jereo koa ny Apok. 14:10, Apok. 15:1 ary ny ny Apok. 16:1.`

"Ary nisy anjely iray koa nivoaka avy teo amin'ny alitara, ary nanana fahefana tamin'ny afo izy"- Apok. 14:18. Indro ilay anjely izay mibaiko ny afon'ny fitsaran Andriamanitra farany. Masaka ny vokatra. Nahatratra ny fetrany ny fahotana. Nihoatra ny tsipiky ny famindram- pon' Andriamanitra ny fikomiana. Na dia ratsy tokoa aza ny zava-misy dia hiharatsy hatrany izany mandra-pahatonga izany ho foana tanteraka. Nanao izay rehetra azony natao ho antsika Ilay Andriamanitra fitiavana, ao anatin'izany ny fanolorany ny tenany teo amin'ny hazo fijaliana ho fanatitra noho ny fahotantsika. "Izay tsy nahalala ota dia efa nataony ota hamonjy antsika, mba ho tonga fahamarinan Andriamanitra ao aminy kosa isika."- 2 Kor. 5:21; jereo koa ny Gal. 3:13.

`Inona no azon Andriamanitra natao mihoatra noho io hazo fijaliana io? Tsy misy na inona na inona azon'ny fahasoavana atao intsony mba hamonjena ireo izay nanda mandrakariva ny Fanahy Masina.`

Indro hafatra ara-paminaniana ny maika avy ao amin'ny Apok. 14. Efa namokatra avokoa ny voa nafafy rehetra. Masaka dia masaka ny voa ary efa vonona hojinjaina ny voaloboka. Maneho endrik' Andriamanitra izay feno fahasoavana, fangoraham-po, famindram- po ary fitiavana amin'izao tontolo rehetra izao ny vahoakan'Andriamanitra. Ny zanaky ny ratsy kosa dia maneho ny fieremana, ny filana ambany, ny fialonana ary ny fankahalana. Ny toetran'i Jesôsy no miseho eo amin'ny sokajin'olona iray, ary ny an'i Satana kosa no miseho eo amin'ny ankilany. 

Ho hitan'izao tontolo rehetra izao eo amin'ny vahoakan' Andriamanitra ny fanehoana ny fahamarinana izay mety tsy mbola hitan'ny taranaka nisy hatrizay. Mifanohitra amin'ny fahamarinan'i Kristy izay ascho eo amin'ny vahoakany, dia ho hitan'izao tontolo rehetra izao ny vokatra fenon'ny fikomiana tamin' Andriamanitra. Haseho miharihary manoloana ny olona sy ny anjely ny faharatsiam-panahy, ny faharatsiana, ny fahotana ary ny fandikan- dalána. Hiharihary amin'izao tontolo rehetra izao, amin'ny olombelona sy ny anjely, ny tsy fitoviana eo amin'ny tsara sy ny ratsy, ny marina sy ny meloka, ny fankatoavana sy ny tsy fankatoavana.

`Ahoana no ahafahanao mamantatra ny fahasamihafana eo amin'ny tsara sy ny ratsy? Inona no maha zava-dehlbe ny fahaizantsika manavaka izany? (Jereo ny Heb. 5:14.)`
