---
title:  "Fianarana fanampiny"
date:   07/04/2023
---

### Fianarana fanampiny:

"Lalana manan-kery amin'ny ara-tsaina sy ny ara-panahy my hoe miova araka izay banjinintsika isika. Mivoatra miandalana hifanaraka amin'izay zavatra avelantsika hiantombenany ny saina. Manjary miray volo amin'izay nozarina ho tiany sy hajainy izy. Ny olona dia tsy hisandratra na oviana na oviana ho ambony kokoa noho ny filamatra nofidiny ara- pahadiovana sy fahatsarana ary fahamarinana. Raha ny tenany no nataony ho tarigetra ambony indrindra hotratrarina, dia tsy hahatratra na oviana na oviana izay ambony noho izany mihitsy iry. Ny marina dia hitotongana ambany kokoa hatrany izy, Ny fahasoavan Andriamanitra irery ihany no manan-kery hanandratra ny olona. Raha avela samirery izy, dia tsy maintsy hitsontsori-midina ny lalany."- HM, t. 579

Tsy tsikaritra na miharihary, saika tsy voamarika mihitsy aza amin'ny voalohany, no hiovan'ny toetrantsika sy ny maha-isika antsika arakaraka ny voa afafintsika ao an-tsaintsika. Mamafaza voa tsara dia hitondra vokatra tsara izany. Raha mamafy voa ratsy eto amin'ity fiainana ity ianao dia hitondra ny vokatr'ity tontolo ity co amin'ny toetranao izany. Raha mamafy ny tsy fiheverana an'Andriamanitra sy ny soatoavina ary ireo laharam-pahamehana ara-panahy isika dia hijinja ny vokatry ny tsy firaharahana ny tsy firaihana, ny fiheveren- tena ho mety co amin'ny lafiny ara-panahy ary ny fahasorenana eo amin'ny fiainana ara- panahy. Izany no antony ilazana fa mifidy ny lalana mampidi-doza ireo izay mihevitra hoe: "Fantatro fa indray andro dia ho tonga ny fanenjehana farany, ny 'mariky ny bibidia' sy ny sisa, saingy rehefa ho tonga izany dia ho vonona aho". Miantso antsika Andriamanitra ankehitriny, amin'izao fotoana izao indrindra, ny mba hametrahantsika ny fiainantsika eo Aminy. Arakaraka ny anemorantsika ny famaliantsika ny Fanahy Masina no mahasarotra ny fanarahan'ny fanahy ireo fitaoman' Andriamanitra ary mahatonga azy ho mora latsaka kokoa ao amin'ny famitahan'ilay ratsy sy mino izany.

**Fanontaniana hifanakalozan-kevitra**:

`1. Inona ny fifandraisana misy eo amin'ny hoe voavonjy noho ny fahasoavana sy ny mitombo ao amin'ny fahasoavana, ao amin'ny tontolon-kevitry ny Apok. 14:14-20 sy ny fitsipiky ny fijinjana?`

`2. Ifanakalozy hevitra ireo singa llaina ho amin'ny fitomboan'ny zava-maniry ary ampitahao amin'ny fitomboantsika ara-panahy ireo. Inona avy no mampitovy azy? Raha lazaina amin'ny fomba hafa, inona no azontsika lanarana avy amin'ny fitomboan'ny zava-maniry izay azontsika ampiharina eo amin'ny fialnantsika manokana?`

`3. Misy fahasamihafana ve eo amin'ny fahafahana misafidy nomen'Andriamanitro antsika sy ny finiavana? Nahoana no zava-dehibe ho an'ny Kristianina eo an dalam-pitomboana ny fahatakarana lo fahasamihafana io?`

`4. Nahoana ny anarana hoe "Zanak'Olona" no fampaherezana amin'ny andra fitsarana, raha misaina mialoha ny amin'ny flavian'l Kristy fanindroany Isika? Nahoana no mampahery ny fahafantarana fa misy Lehilahy Iray, Olombelond any an-danitra, misolo tena antsika eo amin'ny fitsarana?`