---
title:  SAFIDY MANDRAKIZAY
date:   03/04/2023
---

Ny Apok. 14 no hafa-pamindram-po farany omen'i Jesôsy ny tontolo iray lavo sy mpikomy, tontolo izay hatramin'ny enina arivo taona teo ho eo no nilomano tao anatin'ny fahotana sy ny faharatsiana. Ho avy ny andro izay handraisan'ny olombelona tsirairay eto ambonin'ny tany fanapahan- kevitra farany sy tsy azo ovana: ny hiandany amin'i Jesôsy na tsia. Hanakoako manerana ny tany manontolo ny hafatry ny Apokalipsy momba ny fahamarinan'i Kristy, izay manafaka antsika amin'ny fanamelohan'ny fahotana sy ny fifehezan'ny ota eo amin'ny fiainantsika.

`Vakio ny Mat. 24:14 ary ampitahao amin'ny Apok. 14:6. Inona ny teny fikasana nomen'i Jesôsy ireo mpianany momba ny fanaparlahana amin'izao tontolo izao ny Filazantsara mialoha ny hiverenany Indray?`

Ny fampanantenana nataon'i Jesôsy hoe: "Ary hotorina amin'izao tontolo izao. ny ity filazantsaran'ny fanjakana ity," nomena ao amin'ny Mat. 24:14 dia tanteraka ao amin'ny hafatr'i Kristy ho an'ny andro farany ao amin'ny Apôk. 14:6, izay milaza fa ny filazantsara dia torina amin'ny "firenena sy ny fokom-pirenena sy ny samy hafa fiteny ary ny olona rehetra".

Intelo no nilazan'i Jesôsy ao amin'ny Apok. 22 fa ho avy faingana Izy (Apok. 22:7, 12, 20). Ao amin'ny tontolon-kevitry ny fiaviany tsy ho ela dia izao no lazain'ny Tompontsika: "Izay manao ny tsy marina, aoka mbola hanao ny tsy marina ihany izy; ary izay maloto, aoka mbola hihaloto ihany izy; ary izay marina kosa, aoka mbola hanao ny marina ihany izy; ary izay masina, aoka mbola hihamasina ihany izy."- Apok. 22:11. Miresaka ny amin'ny fiafarana lehibe izay hitondrana ny olona tsirairay hanapa- kevitra ny hiandany amin'i Kristy na tsia ny Apokalipsy.

Mazava loatra fa isan'andro isika dia mifidy ny hiandany na tsy hiandany amin'i Jesôsy, na dia eo amin'ireo izay antsoina hoe "zavatra madinika" aza. Tsy azo inoana ny hisian'ny olona iray izay manao safidy ratsy mandrakariva amin'ny fiainany ankehitriny hiandany tampoka amin'i Jesôsy amin'ny fotoan-tsarotra farany, indrindra rehefa manohitra azy ireo ny herin'ny ratsy manontolo. Amin'izao fotoana izao, anio ary isan'andro no tsy maintsy hisafidianantsika ho mahatoky amin'i Kristy sy amin'ireo didiny. "Fa izao no fitiavana an'Andriamanitra, dia ny hitandremantsika ny didiny."- 1 Jao. 5:3. Izao no nambaran'i Ellen G. White: "Tsy manova my toetra i Jesosy amin'ny fiaviany. Tsy maintsy amin'izao fotoana izao no anaovana ny asa fanovana. Ny fiainantsika andavanandro no mamaritra izay ho anjarantsika amin'ny hoavy."-AAA, t. 284.

`Ahoana no amolavolan'Andriamanitra ny toetrantsika? Inona ny fomba ampiasainy mba hitomboantsika ao amin'ny fahasoavana? Inona no azontsika atao mba hamelana ny Fanahy Masina hanova antsika ka hanahafantsika misimisy kokoa an'i Jesosy?`