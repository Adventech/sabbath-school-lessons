---
title:  "NY SATROBONINAHITRY NY MPANDRESY"
date:   06/04/2023
---

### NY SATROBONINAHITRY NY MPANDRESY

Manoritsoritra an'i Jesosy ho "Zanak'olona (...) Izay nisatroka satroboninahitra volamena sady nitana fijinjana maranitra teny an- tànany" i Jaona (Apok. 14:14). Ny teny ilazana ny "satroboninahitra" dia stephanos. Satroboninahitry ny mpandresy izany. Rehefa nandresy tamina fifaninana goavana ny atleta iray dia nomena stephanos, satroboninahitry ny haja sy ny voninahitra ary ny fandresena izany.

Nisy fotoana izay nisatrohan'i Jesosy satro- tsilo, tandindon'ny fahafaham-baraka sy ny eso izany. Natao tsinontsinona Izy ary nolavin'ny olona. Notevatevaina Izy, nesoina, nororana, nokapohina ary novelesina tamin'ny karavasy. Izao kosa dia satroboninahitra be voninahitra no eo an-dohany ary ho avy indray Izy, saingy amin'ny maha-Mpanjakan'ny mpanjaka sy Tompon'ny tompo Azy.

`Vakio ny Apok. 14:15 sy ny Mar. 4:26-29. Inona ny fitoviana hitanao eo amin'ireo andininy Ireo? Inona no resahin'izy ireo?`

Avy eo amin'ny fanatrehan' Andriamanitra ao amin'ny voninahitry ny tempoly ilay anjely. Mijery ilay anjely Andriamanitra ary miteny hoe: "Tonga ny andro fijinjana; fa masaka dia masaka ny vokatry ny tany". Manidina avy eo amin'ny tempoly ho eo amin'i Jesosy ilay anjely ka milaza amin'ny feo mahery hoe: "Tonga my andro fijinjana; fa masaka dia masaka ny vokatry ny tany". Andeha alaivo ireo zanakao ary ento mody ao an-trano.

Naverin'i Jesôsy imbetsaka ny fanoharana nalaina avy tamin'ny fambolena ao amin'ny Testamenta Vaovao. Maherin'ny indray mandeha no ampiasany ny fanoharana momba ny fijinjana ny voa efa masaka mba hanehoana ny fitomboan'ny voan'ny filazantsara eo amin'ny fiainan'ny vahoakany.

"Ny fitsimohan'ny voa dia mampiseho ny fiandohan'ny fiainana ara-panahy, ary ny fitomboan'ny zava-maniry dia sary mahafinaritra mampiseho ny fitomboan'ny Kristianina. Tahaka ny amin'ny zava-boary ny amin'ny fahasoavana: tsy misy aina raha tsy misy fitomboana. Tsy maintsy mitombo ny zava- maniry na maty. Mitombo amim-pahanginana sy tsy hita maso nefa tsy ankijanona izy, toy izany koa ny fitombon'ny fiainana kristianina. Mety ho tanteraka ny fiainantsika amin'ny ambaratonga tsirairay eo amin'ny fitomboana; nefa raha tanteraka ny fikasan Andriamanitra momba antsika, dia hisy fandrosoana tsy an-kijanona. Asa mandritra ny fiainana my fanamasinana, Arakaraka ny hihamaroan 'ireo fotoana mety eo anoloantsika no mampitatra ny fanandramana ataontsika sy hampitombo ny fahalalantsika."- HF t. 46

Ny fahamasahan'ny voa volamena dia maneho ireo rehetra izay voaovan'ny fahasoavana, voahetsiky ny fitiavana ary miaina fiainam-pankatoavana ho voninahitry ny anaran Kristy. Miray amin'ny fon'i Jesôsy ny fon'izy ireo ary ny faniriany rehetra dia izay irin'i Jesosy

`Ahoana ny fahazoanao izay nambaran'l Eilen White mango hoe: "amin'ny dingam-pivoarana rehetra dia mety ho tonga lafatra ny fiainantsika"? Inona no hevitr'izany, Indrindra rehefa, azontsika atao ankehltriny ny mahita ireo tahadisoantsika sy ireo toetra raisinisika?`
