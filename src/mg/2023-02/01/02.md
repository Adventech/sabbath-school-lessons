---
title:  "ILAY ADY TANY AN-DANITRA"
date:   26/03/2023
---

### ILAY ADY TANY AN-DANITRA

Ny Apokalipsy 12 dia mampischo andian-tantara manaitra sy topy maso momba ilay ady hatry ny ela ifanandrinan'ny tsara sy ny ratsy, izay niantomboka tany an- danitra ary hifarana eto an-tany. Mamerina antsika any amin'ny fotoana lasa ireo tantara ireo, hatramin'ny nanombohan'ny fikomian'i Satana tany an-danitra ka hatramin'ireo fanafihana feno habibiana hataony amin'ny vahoakan Andriamanitra amin'ny andro farany.

`Vakio ny Apok. 12:7-9 Izay manoritsoritra io ady lehibe eo amin'ny tsara sy ny ratsy io. Ahoana no mety ho nahatonga ny zavatra toy izany tany an-danitra? Inona no ambaran'ireo andininy ireo momba ny maha zava-misy ny safidy malalaka?`

Ny fahafahana misafidy malalaka dia fitsipika fototry ny fitondran' Andriamanitra any an-danitra sy ety an-tany. Tsy namorona milina ("robot") Andriamanitra na tany an-danitra na ety an-tany. Amin'ny maha olombelona antsika, izay noforenina araka ny endrik Andriamanitra, dia afaka manao safidy ara-pitondran-tena isika.

Ny fahafahana misafidy dia mifandray ety amin'ny fahafahana mitia. Raha esorinao ny fahafahana misafidy dia simbanao ny fahafahana mitia satria tsy mba azo ifanerena na oviana na oviana ny fitiavana. Fanehoana iray ny safidy malalaka ny fitiavana. Nanana safidy avokoa ny anjely tsirairay tany an-danitra, na hamaly fitia an' Andriamanitra na hiala Aminy amim-pitiavan-tena sy avonavona ary fireharehana. Tahaka ny nanomezana safidy mandrakizay ireo anjely tany an danitra noho ny fitiavan' Andriamanitra, dia asehon'ny Apokalipsy ho manana safidy mandrakizay koa ny tsirairay avy amin'ilay ady farany eto an-tany.

Hatrizay nisian'io ady lehibe ifanaovan'ny tsara sy ny ratsy io dia tsy mbola nisy izany hoe sady tsy momba ny atsy no tsy momba ny aroa (jereo ny Lio. 11:23) ary tsy hisy izany amin'ilay ady farany eto an-tany. Tahaka ny nanaovan'ny anjely tsirairay avy safidy, na hiandany amin'i Jesôsy na amin'i Losifera, ny olombelona rehetra koa dia ho tonga amin'ny safidiny farany izay tsy azo ovana amin'ny andro farany. Iza no hekentsika sy hiankohofantsika ary hankatoavintsika? Efa olan'ny olombelona hatrizay izany, ary mbola ho toy izany ihany amin'ny hoavy, saingy hampatahotra kokoa amin'ny fotoan- tsarotra farany eo amin'ny tantaran'ny tany.

Izao anefa vaovao mahafaly: по ambaran'ny Apokalipsy 12 ny fandresen'i Kristy amin'ny ady, ary ny hany tokony hataontsika, amin'ny fampiasana ny fahafahantsika misafidy, dia ny manapa- kevitra hiandany Aminy, Izay mpandresy. Fifaliana manao ahoana re izany hoe afaka misafidy izay tiantsika hiandaniana isika, sady fantatsika mialoha izay antoko handresy!

`Azo inoana fa masina tokoa ny safidy malalaka ho an'i Jesosy, Izay na dia fantany aza fa hifondra Azy ho amin'ny hazo fijallana izany, dia nomeny safidy malalaka ihany isika (jereo ny 2 Tim. 1:9). Manambara inona amintsika izany mikasika ny tokony ho famplasantsika io fanomezana masina neta lato vidy io?`