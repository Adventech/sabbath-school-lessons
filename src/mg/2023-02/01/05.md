---
title:  "ILAY VEHIVAVY TANY AN'EFITRA"
date:   30/03/2023
---

### ILAY VEHIVAVY TANY AN'EFITRA

`Vakio ny Apok. 12:6 ary ampitahao amin'ny Apok. 12:14-16 Izany. Mariho tsara ny vanim-potoana, ny famelezan' Satana llay "vehivavy" (ny fiangonan'Andriamanitra) ary ny nataon'Andriamanitra ho an'ny olony. Momba ny inona andininy ireo? no resahin'ireo`

Ireo 1260 andro ao amin'ny Apok. 12:6 dia mifanindran-dalana amin'ny "fetr'andro iray sy fetr'andro roa ary antsasaky ny fetr'andro" ao amin'ny Apôk. 12:14. Hita ao amin'ny Dan. 7:25, Apok. 11:2,3, ary ny Apôk. 13:5 koa io faminaniana io, ary samy manondro vanim-potoana iray ihany. Noho ny fisian'ireo tandindona ao amin'ny faminaniana (tsy nisy vehivavy ara-bakiteny manana elatra nankany an'efitra) dia ampiharintsika amin'izany ny fitsipika "andro iray mira taona iray", izay fitsipiky ny fotoana ara-paminaniana (jereo ohatra ny Nom. 14:34 sy ny Ezek. 4:4-6). Izany dia midika fotsiny fa ny andro iray ara-paminaniana dia taona iray. Tamin'ny famakafakana io fe-potoanal ara-paminaniana ao amin'ny Apôk. 11:2 io dia izao no nambaran'ny "Andrews University Study Bible": "Koa ireo mpandinika sy mpanazava ny tantara dia nahita ankapobeny fa ireo 1260 andro ara- paminaniana dia midika ho 1260 taona ara- bakiteny manomboka amin'ny taona 538 TrK ka hatramin'ny 1798 Trk" - t. 1673(comments on Revelation 11:2.) Nampahory sy nanenjika ary indraindray aza namono ny vahoakan' Andriamanitra mahatoky ny fiangonana ratsy fanahy iray izay niara- niasa tamin'ny fanjakana ratsy iray.

Io fanenjehana masiaka ny Kristianina mino ny Baiboly io dia fiitaran'ilay fifanandrinana lehibe eo amin'ny tsara sy ny ratsy. Tsy maintsy nanao safidy ireo lehilahy sy vehivavy nony tafavoaka ny haizina lehiben'ny Vanim-potoana Antenantenany, tamin'ny fotoan'ny Fanavaozana. Ho mahatoky amin'ny Tenin' Andriamanitra ve izy ireo sa hanaiky ny fampianaran'ireo pretra sy mpitondra fivavahana? Nandresy indray ny fahamarinana ary nanana vahoaka nahatoky Taminy Andriamanitra raha niatrika fanoherana mahery vaika.

Mampahery indrindra sy mahatalanjona ny fanehoana ny fiahian'Andriamanitra ny olony ao amin'ireo andininy ireo. Mampiasa ny teny hoe "fitoerany namboarin'Andriamanitra" ny Apôk. 12:6. Ny Apôk. 12:14 kosa milaza fa "tany no nanomezana sakafo" (DIEM) ilay vehivavy tany an'efitra, ary ny Apôk. 12:16 dia milaza fa "ny tany namonjy an-dravehivavy". Tamin'ny fotoan'ny fanenjehana mivaivay dia nanome izay nilain'ny fiangonany Andriamanitra. Tahaka izay efa nataony dia hanao toy izany koa Izy ho an'ireo vahoakany sisa amin'ny andro farany.

`Tantarao ny amin'ireo fotoam-pitsapana na fotoan-tsarotra nialnanao manokana, izay mety ho nahakivy anao mora foana, kanefa nanolotra foeram-plalofana ho anao Andriamanitra ary namelona anao tao anatin'ny fihalkana nolalovanao. Ahoana no nanohanan'Andriamanitra anao tamin'ny fotoana nilanao Izany Indrindra?`