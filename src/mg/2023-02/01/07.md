---
title:  Fianarana fanampiny
date:   31/03/2023
---

### Fianarana fanampiny:

Amin'ny heviny iray dia azo lazaina ho tsy nanan-tsafidy Andriamanitra: tsy maintsy noforoniny ho manana fahafahana ny voariny raha tiany ny hahafahan'ireo mitia Azy sy mitia ny hafa. Raha tsy nanana fahalalahana izy ireo dia tsy ho nahay nitia, ary ho nanao ahoana moa ity tontolontsika ity raha tsy nisy fitiavana? Ho tonga tahaka izay lazain'ny sasany hoe: tsy inona fa milina tsy manan-tsaina izay miasa araka ny lalàna hentitry ny antony sy ny vokany izany, ary tsy manan-tsafidy isika ao anatin'izany fa nofo sy ra, izay fitambaran-tsinga bitika noho ny atôma, ka fehezin'ireo lalàn'ny fizika fotsiny. Sary tsy dia tsara izany ary tsy mancho izay fantatsika fa marina mikasika ny tenantsika sy ny momba antsika manontolo. Iza amintsika no mihevitra, chatra, fa ny fitiavantsika ny ray aman- drenintsika, ny zanatsika, ny vadintsika, dia tsy inona fa fifandaminan'atoma fotsiny ihany?

"Lalàna marina, lalàm-pitiavana, lalàna ambony sy masina, antoky ny fahasambaran'ireo mpanompony izay  manompo Azy amim-pifaliana, no fototra torenan'ny fanjakany. Tsy fankatoavana an-jamba fa entanim-pitiavana sady feno fahatokiana sy feno fiderana no irin Andriamanitra hananan'ny olony. Tsy azony ekena ny fankatoavana an-terisetra ka izany no nanomezany azy safidy malalaka izay fepetra tena ilaina indrindra eo amin'ny fanompoana an-tsitrapo. 

Tonga lafatra ny fiadanana raha mbola nanjaka tao amin'izay rehetra noharin Andriamanitra izany fankatoavana amim-pitiavana izany. Ny fahafinaretan'ny vahoaky ny lanitra dia ny miara-miasa amin 'llay Mpamorona azy hanatanteraka ny fikasany sy hampamirapiratra ny voninahiny ary hihira ny fiderany. Ambony indrindra taminy ny fitiavana an 'Andriamanitra ary ny fifankatiavan 'izy samy izy dia feno fahadiovana sy fahafoizan-tena. Tsy nisy na inona na inona nanimba izany firindrana mahafinaritra tany an-danitra izany." PM, ed 2014, t. 8.

### Fanontaniana hifanakalozan-kevitra:

`1. Nahoana ny Apok. 12 no mety tsara ho fampidirana ny hafatry ny anjely telo, Varindrindra hiatrehana llay ady ho avy amin'ny andro farany?`

`2. Ahoana no anomezan'ny Apôk. 12 toky anao manokana eo am-platrehanao ireo fakam-panahy sy fizahan-toetra isan'andro? Misy ireo Izay mino fa ny toetra nolovaintsika sy ny tontolo lainantsika no tena mamaritra ny asantsika. Miombon-kevitra amin'izany lanao sa tsia? Inona ny anjara asan'ny safidintsika amin'ny famaritana ny fitondran-tenantsika? Ifanakalozy hevitra ny fifandraisana misy eo amin'ny safidintsika sy ny herin'Andriamanitra Izay miasa eo amin'ny fialnantsika.`