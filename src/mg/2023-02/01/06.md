---
title:  "NY VAHOAKAN' ANDRIAMANITRA SISA AMIN'NY ANDRO FARANY"
date:   30/03/2023
---

### NY VAHOAKAN' ANDRIAMANITRA SISA AMIN'NY ANDRO FARANY

Miady amin'i Kristy ny devoly hatramin'ny nikomiany tany an-danitra (Apok. 12:7). Ny tanjon'i Satana tamin'izany fotoana izany sy ny tanjony ankehitriny dia ny hahazoany manjaka sy mifehy izao tontolo àry rehetra izao (jereo ny Isa. 14:12-14). Mifantoka eo amin'ny vahoakan Andriamanitra ny fijeriny amin'ny andro faran'ny tantaran'ny tany. Ny Apôk. 12:17 dia manantitrantitra fa tezitra tamin'ilay vehivavy (ny fiangonana) ny dragona (i Satana) ka lasa nandeha hiady tamin'ny zanany sisa. Mitoetra ho mahatoky amin'i Kristy, mankatò ny fahamarinany, ary mahatoky amin'ny iraka nampanaovina azy ny vahoakan' Andriamanitra sisa.

`Vakio ny Apok. 12:17. Inona Ireo toefra mampiavaka ny vahoakan' Andriamanitra sisa, dia ny flangonany amin'ny andro farany, araka ny hita ao amin'io andininy io?`

Ao amin'ny Apok. 12:17 tezitra dia tamin'ilay vehivavy, dia ny fiangonan' Andriamanitra, i Satana (ilay dragona). Tezitra amin'ny olona izay mitandrina ny didin' Andriamanitra ny devoly ary hanao izay rehetra azony atao hanimbana azy ireo izy.

Amin'ny farany dia hanangana lalàna izy mba tsy hahazoan'izy ireo mividy na mivarotra, hampidirana azy ireo am-ponja, ary hahafaty azy ireo (jereo ny Apok. 13:14- 17). Rehefa tsy afaka ny hamono an'i Kristy i Satana dia hanao izay handringanana ireo izay iantefan'ny fitiavan'i Kristy lalina indrindra, dia ny fiangonan'i Kristy. Tsy mifantoka amin'i Moyen-Orient sy ireo adilahy misy any an-toerana ny ady farany eto an-tany; mifantoka amin'ny fanahin'ny vahoakan'Andriamanitra mipariaka manerana izao tontolo izao izany. Hery anankiroa mifanandrina izany, dia i Kristy sy i Satana. Averina indray fa tsy misy na iza na iza afa-miala amin'ny safidy ka sady isy momba ny atsy no tsy ho momba ny aroa.

Izao no fanontaniana lehibe mipetraka amin'io ady farany io: "Mijoro ho mahatoky amin'iza isika? Iza no ankatoavintsika?" Miantso ireo mpino izay babon'ny fitiavan'i Kristy ny lanitra, ireo izay voavonjy noho ny fahasoavany, manolo-tena hanatanteraka ny sitrapony, mahazo hery avy amin'ny Fanahiny, ary mankatò tsara ny didiny hany ka vonona hiatrika ny fahafatesana noho ny Aminy.

Mizotra ho any amin'ny fotoan- tsarotra lehibe izao tontolo izao. Saingy ao amin'i Jesôsy, amin'ny alalan'i Jesôsy, ary noho ny amin'i Jesosy, dia azo antoka ny fandresentsika - raha mbola mifandray Aminy koa isika ka amin'ny finoana no anaovantsika izany, dia finoana mitarika ho amin'ny fankatoavana. Miankina amin'ny safidy ataontsika izany rehetra izany.

`Ahoana no ahitanao ny fahamarinan'ny Apok. 12:17 eo amin'ny fialnanao manokana, eo amin'ny fanandramanao manokana amin'ny maha-Kristianina anao? Izany hoe, ahoana no isehoan'llay fifanandrinana lehibe eo amin'ny fialnando?`