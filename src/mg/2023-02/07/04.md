---
title:  "ANDRIAMANITRA AKAIKY ANTSIKA"
date:   09/05/2023
---

Ilay Andriamanitry ny Famoronana, Izay nanao ny masoandro, ny volana ary ireo kintana, ka ny heriny mahatalanjona no nahariany ity planeta feno zava-manana aina ity, dia Izy ihany no Ilay Andriamanitra mihevitra ny tsirairay avy amintsika. Izy no ilay Andriamanitra nanafaka ny vahoakany tamin'ny fanandevozan'ny Egiptianina, Ilay nitarika azy ireo nandritra ny diany tany an'efitra, Ilay nampilatsaka ny mana avy any an-danitra, Ilay nandrodana, ny mandan'i Jerik贸, ary Ilay nandresy ireo fahavalon'ny Isiraely. Io Andriamanitra io ihany, Izay tsy nitsitsy ny heriny tsy manam-petra mba hamoronana izao tontolo rehetra izao, no izany. mampiasa izany heriny tsy misy fetra izany koa mba handresena ny herin'ny ratsy izay miady ny fanahintsika.

`Vakio ny 2 Kor. 5:17, Sal. 139:15- 18, Asa. 17:27, ary ny K么l. 1:17. Inona no ambaran'ireo andininy ireo antsika momba ny ny fahakalkezan'Andriamanitra? `

Miresaka ny amin'ny fahambonian' Andriamanitra ireo te么l么jianina. Izany hoe, Andriamanitra dia avo indrindra, ambonin'ny voary rehetra, sady lehibe lavitra noho izy rehetra. Kanefa milaza koa izy ireo fa ny fisian' Andriamanitra dia manerana izao rehetra izao; misy Izy ary tsy nisy nahary Azy. Izany no ilazana fa na ahoana na ahoana dia
misy Andriamanitra, misy eto amin'ny tontolo misy antsika Izy, ary araka ny aschon'ny tantara ao amin'ny Baiboly dia mifandray akaiky sy miditra lalina ao amin'izany Izy. Na any amin'ny "fitoerana avo sy masina" aza no itoeran' Andriamanitra dia "ao amin'ny torotoro fo sy ny manetry tena" - Isa. 57:15 koa Izy. I Jesosy mihitsy no nilaza toy izao momba ireo mpianany mahatoky: "Izaho ao aminy, ary Hianao ato amiko, mba ho tanteraka ho iray izy, mba ho fantatr 'izao tontolo izao fa Hianao efa naniraka Ahy sady efa tia azy tahaka ny nitiavanao Ahy." - Jao. 17:23. Tsy misy fanakaikezana kokoa noho izany.

Ny vaovao mahafaly momba ny Andriamanitsika dia ity: tsy hay refesina tokoa ny fahalehibeazany sy ny heriny ka mahafaoka tanteraka izao tontolo rehetra izao sy ny fiainantsika tsirairay avy. Manome toky Izy fa hanavao antsika, hamolavola antsika, hanova antsika ho tahaka ny endriny. Saino ny hevitr'izany. Ilay Andriamanitra namorona sy mamelona ireo vahindanitra an'arivo tapitrisany maro no ilay Andriamanitra izay "ivelomantsika sy ihetsehantsika ary iainantsika" - Asa. 17:28, kanefa sady miasa ao anatintsika koa mba hanome antsika fo vaovao, hanadio antsika ho afaka amin'ny fahotana ary hahatonga antsika ho olom-baovao ao amin'i Kristy. Tsy mampahery antsika fatratra ve ny fahalalana fa izany Andriamanitra mahery izany no tia sy mikarakara antsika?

`Ahoana no hianarantsika mandray fanantenana sy fampaherezana avy amin'ny fahatakarana fa akaiky tokoa Andriamanitra? Sa mampatahotra anao izany satria mahalala ny tslambaratelonao miafina Indrindra Izy? Ao amin'izany tontolon-kevitra izany, tsy tokony hitondra fladanana ho anao ve ny filazantsara? Amin'ny fomba ahoana?`