---
title:  "FILAZANTSARA, FITSARANA, FAMORONANA"
date:   10/05/2023
---

Jereo ny hafatry ny anjely voalohany. Ny filazantsara mandrakizay Ny andro fitsarana. Miankohofa amin'ny Mpahary. Diniho ny fifandraisana akaiky misy co amin'ireo hevitra ireo. Rehefa mijoro eo anatrehan'ny Mpahary antsika isika amin'ny fitsarana dia ny filazantsara irery ihany manome fanantenana ho antsika. "Ary amin izany dia tsy misy fanamelohana ho an izay ao amin'i Kristy Jesosy." - Rom. 8:1. Tsy misy fanamelohana ankehitriny-ary azo antoka fa amin'ny andro fitsarana koa.

Ivon'ny fahamarinana ankehitriny tokoa ny hafatr Andriamanitra amin'ny maha-Mpamorona Azy, indrindra rehefa manambana hamotika ny fototra iorenan'ny finoana kristianina manontolo ny fivoarana miandalana, na dia mitafy ny maha- "Kristianina" aza.

Na izany aza, nanangana fiangonana Andriamanitra eo anivon'izany fanafihan'ny toe- tsain'ny fivoarana miandalana izany, dia vahoaka izay ny anarany mihitsy no vavolombelona manohitra ny fivoarana miandalana - vahoaka izay natao hanambara ilay fahamarinana fototra fa Andriamanitra no Mpamorona sy Mpanavotra antsika.

Vakio ny Efes. 3:9, Kôl. 1:13-17, Apôk. 4:11, ary ny Rom. 5:17-19. Inona no ambaran'ireo andininy ireo mikasika ny maha-Mpamorona sy Mpanavotra an'i Jesôsy?

Jereo ny fifandraisana ety eo amin'ny maha- Mpamorona an'i Jesôsy sy ny maha-Mpanavotra Azy. Vantany vao aetry ny asany amin'ny maha-Mpamorona Azy, araka izao ataon'ny fivoarana miandalana izao, dia manjary isalasalana koa ny asany amin'ny maha-Mpanavotra Azy. Tonga mba hanavotra antsika ho afaka amin'ny fahotana, amin'ny fahafatesana, amin'ny fahoriana, sy amin'ny herisetra i Jesosy-kanefa ny fivoarana miandalana dia mampianatra fa ny fahotana, ny fahafatesana, ny fahoriana ary ny herisetra no tena niasa tao anatin'ny famoronana; ahoana hoe? Manavotra antsika ho afaka amin'ireo fomba nampiasainy hamoronana antsika tany am-piandohana ve izany Andriamanitra? Lainga mampidi-doza izany.

Ary ratsy noho izany aza, tsinontsinona amin'ny fivoarana miandalana ny fahafatesan'i Jesôsy teo amin'ny hazo fijaliana. Nahoana? Ampifandraisin'i Paoly amin'ny fomba tsy azo sarahina ny fidiran'ny ota tamin'ny alalan'i Adama sy ny fahafatesan'i Jesosy (jereo ny Rom. 5:17-19). Koa misy fifandraisana mivantana izany eo amin'i Adama sy i Jesôsy. Raha ny fampianaran'ny fivoarana miandalana anefa dia tsy nisy izany Adama tsy nanan-tsiny izany ka avy eo nanota sy nampiditra ny fahafatesana, satria ny fahafatesana dia fahafatesana nandritra ny taona an-tapitrisany maro- no hery sy fahefana nilaina mba hahaforona an'i Adama tany am-piandohana.

Araka izany, hatrany am-panombohana dia potchin'ny fivoarana miandalana ny fototra ara-Baiboly iorenan'ny hazo fijaliana. Eo anatrehan'izany kosa, Advantista ny mitandrina ny andro fahafito, izay miantso izao tontolo izao hiankohoka amin'ny Mpahary, dia vavolombelona velona manohitra izany fahadisoana izany.