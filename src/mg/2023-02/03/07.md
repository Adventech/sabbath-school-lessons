---
title:  Fianarana fanampiny
date:   14/04/2023
---

Saintsaino izay voalaza ao amin'ny lesona tamin'ny Alarobia mikasika ny filantsika hanana anjara ao anatin'ny zavatra lehibe lavitra noho ny tenantsika sy ny fiainantsika kely, izay tsy maharitra, matetika no simba sy ratsy, ary mandiso fanantenana (Iza no tsy efa nahatsapa ny sasany amin'ireo teo amin'ny fiainany?). Ary misy heviny lehibe tokoa io faniriana io. Raha  ny tenantsika no jerena, inona moa isika fa tsy vonga-nofo manana atidoha akora organika milanja kilao maromaro izay karibônina no fotony, ka ny mandrafitra azy dia manakaiky kokoa ny akoho voahendy iray siny noho ny "disque dur" (fitaovana iray manana anjara asa Ichibe ao anatin'ny solosaina)?

Midika inona itony fonosan-kena kely mandehandeha itony raha mitaha amin'ny mandrakizay manodidina azy? Ny mivelona ho an'ny tena ihany, ny tsy fiheverana zavatra lehibe lavitra noho ny tena co amin'ny fiainana, kanefa misy zavatra maro manodidina antsika ankoatra ny tenantsika, dia mitovy amin'ny fitokana-monina mandra-pahafaty eo anivon'ny tanan-dehibe iray izay tsapantsika sy rentsika fa mitepo fiainana. Ary inona no zavatra lehibe kokoa, miezinezina kokoa, sy be voninahitra kokoa ary misy vokany kokoa azontsika atao eo amin'ny fiainana noho ny fitoriana ny fiainana mandrakizay nampanantenaina antsika ao amin'i Jesosy? 

"Hidodododo hatraiza hatraiza ny mpanompon Andriamanitra hitory ny hafatra avy any an-danitra, ary ny tavany hazava sy hamirapiratra noho ny fanokanan-tena masina. An'arivony ny feo manerana ny tany, izay hitondra ny hafatra fampitandremana. Hisy fahagagana hatao, hositranina ny marary ary hisy famantarana sy zava-mahazendana hanaraka ny mpino. Hanao fahagagana mamitaka koa i Satana, ary hampidina afo avy any an-danitra mihitsy eo imason'ny olona izy (Apokalypsy 13:13). Amin 'izany dia hisafidy izay hombany ny mponina ety an-tany."- HM, t. 637.

### Fanontaniana hifanakalozan-kevitra:

`1. «Maro no nanoratra tamiko nanontany ahy raha ny hafatra momba ny fanamarinana amin'ny finoana no hafatry ny anjely fahatelo, ary namaly aho hoe: 'lo marina tokoa no hafatry ny anjely fahatelo'» ARSH, 1 Avrily 1890. Inona no llandraisan'ny fanamarinana amin'ny finoana amin'ny hafatry ny anjely telo?`

`2. Saintsalno ny amin'ilay teny hoe "filazantsara mandrakizay". Inona ao amin'ny filazantsara no mandrakizay?`

`3. Midika inona ny hoe misy Advantista Mitandrina ny Andro Fahafito any amin'ny firenena marobe manerana Izao tontolo Izao? Manambara Inona mikasika ny fitahian'Andriamanitra ny ezaka nataontsika hatramin'izao izany? Ary koa, ahoana no ahafahan'ny fiangonana misy anao, na ny Sekoly Sabata ao am- plangonanareo aza, mandray anjara bebe kokoa ho "famitana ny asa"`