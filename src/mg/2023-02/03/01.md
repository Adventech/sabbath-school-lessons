---
title:  NY FILAZANTSARA MANDRAKIZAY
date:   08/04/2023
---

### Hodinihina mandritra ny herinandro:
Apok. 14:6-12; 1 Kor. 15:1-4; Rom. 3:24-26; 1 Pet. 1:18-20; Mat. 28:19,20; Asa. 1:8.

><p> Tsianjery:</p>

> "Ary hitako fa, indro, nisy anjely iray koa nanidina teo afovoan 'ny lanitra, nanana filazantsara mandrakizay hotorina amin'izay monina ambonin'ny tany sy amin'ny firenena sy my fokom-pirenena sy ny samy hafa fiteny ary ny olona rehetra." -Apôk. 14:6.

Tamin'ny andron'ny Isiraely fahiny, raha nivavaka tamin'andriamanitra maro ireo Jentilisa nanodidina azy, dia andriamanitra hazo sy vato, dia toy izao ny fanambaram-pinoana mazava sy miavaka nataon'ny Isiraely, izay hita ao amin'ny Deo. 6:4: "Mihainoa, ry Isiraely: Jehovah Andriamanitsika dia Jehovah iray ihany."

Nandritra ny taonjato maro, ny fihirana ny Shema (iantsoana ny vavaka izay mifototra amin'ilay teny hebreo nadika hoe "mihainoa") dia nampahatsiahy ireo Jiosy ny fomba fijery ara-panahy izay niraisan'izy ireo amin'ny maha-vahoaka azy, ary nanamafy orina ny fanapahan-kevitr'izy ireo hihazona ny maha-izy azy manokana amin'ny maha-mpanompo an' Andriamanitra azy, dia Ilay tena Andriamanitra marina sady tokana.

Ho an'ny Advantista Mitandrina ny Andro Fahafito, ny hafatry ny anjely telo ao amin'ny Apok. 14 no Shema antsika. Io no fanambarana ny finoantsika. Manambara ny maha-isika antsika izany amin'ny maha-vahoaka antsika ary manoritsoritra ny iraka ampanaovina antsika eo amin'izao tontolo izao. Raha fintinina, ny maha-isika antsika ara-paminaniana dia voalaza mazava ao amin'ny Apôk. 14:6-12 ary ao no ahitana ny faniriantsika hitory ny filazantsara amin'izao tontolo izao.

Ao amin'ny lesona amin'ity herinandro ity dia hanomboka handinika an-tsipiriany ny Apôk. 14:6- 12 isika, kanefa amin'ny mason'ny fahasoavana no handinihantsika izany, amin'ny fihainoana an' Andriamanitra miteny amin'ny fontsika.

_*Famerenana ny lesona ny sabata 15 Aprily._