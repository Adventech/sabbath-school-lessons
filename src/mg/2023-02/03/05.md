---
title:  "MANERANA IZAO TONTOLO IZAO"
date:   12/04/2023
---

`Vakio Indray ny Apôk. 14:6. Hatralza ny fidadasiky ny fitoriana ny filazantsara mandrakizay. ary nahoana ny valin'izany no zava-dehibe ho antsika sy ny iraka nampanaovina antsika ary ny fiantsoana amin'ny maha-flangonana antsika?`

Araka ny hafatra maika ho an'ny andro farany avy tamin'ilay anjely voalohany, ny "filazantsara mandrakizay" dia tokony hotorina amin'ny firenena rehetra, ny fokom-pirenena sy ny samihafa fiteny ary ny olona rehetra. Iraka lehibe, midadasika, goavana, ary feno tokoa izany ka mahafaoka ny zavatra rehetra. Mitaky ny ezaka tsara indrindra sy fanoloran-tena tanteraka avy amintsika izany. Mahatonga antsika hiala amin'ny fiahiahiana ny amin'ny tombontsoantsika manokana izany ho amin'ny faniriana fatratra hanompo an'i Kristy. Mitaona antsika hihevitra zava- dehibe lavitra noho ny tenantsika izany ary mitarika ny saintsika hihoatra lavitra ny fetrany ho amin'ny fijery mivelatra kokoa.

`Vakio ny Mat. 28:19,20. Ahoana no Handraisan'ireo andininy ireo amin'ny hafatry ny anjely voalohany?`

Ao amin'ny bokiny mitondra ny lohateny hoe "A Quest for More: Living for Something Bigger Than You," dia miresaka ny amin'ny filana ara-tsaina ao amin'ny olombelona tsirairay i Paul David Tripp, dia ny mba ho isan'ny zavatra iray lehibe noho ny tenany: "Ho amin'ny zavatra lehibe lavitra noho ny fiainany no namoronana ny olombelona. Ny fahotana no manosika antsika hametra ny fiainantsika ho kely tahaka izao fiainantsika izao. Nomena antsika ny fahasoavan'i Kristy mba hampiala antsika ao amin'ilay tontolontsika tery sy mihidy, izay tsy mahalala afa-tsy ny tenantsika, sy mba hanafaka antsika ka hiainantsika ho amin'ny tanjona mandrakizay sy hiravoravoantsika ao amin'ny fanjakan' Andriamanitra."

Tsy misy zavatra mampahery kokoa, mahafa-po kokoa, maha-sambatra kokoa noho ny hoe manana anjara ao anatin'ny fihetsehan'ny lanitra, manaraka ny fitondran' Andriamanitra mba hanatanteraka asa lehibe lavitra, mivelatra lavitra, izay tsy mety ho vitan'ny olombelona samirery na oviana na oviana. Ny iraka nomen'Andriamanitra voalaza ao amin'ny Apôk. 14 no lehibe indrindra amin'ny asa nankininy tamin'ny fiangonany. Antso avo ho antsika izany mba hanokanantsika ny fiainantsika ho amin'ilay asan'ny lanitra lehibe indrindra, dia ny hanambara ny fitiavan'Andriamanitra tsy takatry ny saina mialoha indrindra ny fiverenan'i Jesôsy.

`Inona ny fanandramana niainanao manokana ka nandraisanao anjara tao anatin'ny zavatra iray lehibe lavitra noho ny tenanao? Ahoana no anampian'izany fanandramana Izany anao hahatakatra ny tian'ity lesona androany ity hambara? Ary inona no mety ho lehibe kokoa noho ny hoe ampiasain'llay Mpahary Izao rehetra izao lanao mba hitondra fiovana mandrakizay eo amin'izao tontolo ary rehetra izao?`