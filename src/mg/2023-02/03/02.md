---
title:  "BOKY FENO FAHASOAVANA SY FANANTENANA"
date:   09/04/2023
---

Rehefa mieritreritra momba ilay boky farany ao amin'ny Baiboly (ny Apokalipsy) ny ankamaroan'ny olona, dia tsy mba tonga ao an- tsainy ny amin'ny fahasoavan'Andriamanitra. Rehefa mandinika ny hafatr'Andriamanitra ho an'ny andro farany izy ireo dia matetika no mitodika haingana any amin'ireo bibidia mampatahotra, ireo tandindona mifono zava- miafina, sy ireo sary hafahafa ny sain'izy ireo. Ny bokin'ny Apokalipsy dia mampatahotra olona maro tahaka ny anomezany toky olona maro koa. Mampalahelo ihany izany satria raha ny marina dia fahasoavana mitafotafo sy fanantenana lehibe no mameno azy. Izany hoe, na dia eo anivon'ireo bibidia mampatahotra sy ireo fampitandremana ny amin'ny fanenjchana ary ireo fotoan- tsarotra ho avy aza, dia mbola manome antsika antony hifaliana amin'ny famonjeny hatrany Andriamanitra.

`Vakio ny Apok. 1:1-3 sy ny Apôk. 14:6. Ahoana no ampahafantaran'ireo andininy ireo antsika tsy ny momba ny bokin'ny Apokalipsy ihany, fa ny amin'ny "filazantsara mandrakizay" koa?`

Ny Apokalipsy manontolo dia momba an'i Jesosy. lo no hafatra ampitainy amin'ny vahoukany, ary miantefa manokana amin'ny fiangonany amin'ny andro farany. Hafatra feno fahasoavana momba ny fanantenantsika amin'ny andro farany izany. Manerana io boky io dia voalaza ho Ilay Zanak'Ondry voavono i Kristy, ary fitahiana no ampanantenaina ireo izay mamaky sy mahatakatra izany ary miaina araka ny fahamarinana voambara ao.

Araka ny Apók. 1:5,6 dia i Jesosy no Ilay "tia antsika ka namaha antsika ho afaka amin'ny fahotantsika tamin'ny rany, sady efa nanao antsika ho fanjakana, dia mpisorona ho an 'Andriamanitra Rainy". Voavela heloka isika ao amin'i Kristy. Mamela ny helotsika tamin'ny lasa ny fahasoavana, manome hery antsika ho an'ny ankehitriny, ary mitondra fanantenana ho an'ny hoavintsika. Izany hoe, afaka amin'ny sazin'ny fahotana sy ny heriny isika ao amin'i Kristy, ary indray andro any, tsy ho ela, dia hofongorana tanteraka tsy ho eo amintsika intsony ny ota. Izany no hafatry ny boky farany ao amin'ny Baiboly, dia ny Apokalipsy.

Hafatra maika koa izany, izay naseho voalohany tamin'ny alalan'ny anjely nanidina faingana teo afovoan'ny lanitra, nitondra "ny filazantsara mandrakizay".

Ny filazantsara? Famonjena amin'ny alalan'ny finoana ao amin'i Kristy? Ny fahafatesan'i Kristy teo amin'ny toerantsika ho fanavotana antsika? Ny fanomezan-toky ny fiainana mandrakizay, tsy avy amin'izay haintsika atao fa noho izay nataon'i Kristy ho antsika? Izany rehetra izany no hita ao amin'ny fiandohan'ny hafatry ny anjely telo? Ary tena izany tokoa!

Tsy mahagaga àry raha hafatra feno fahasoavana sy fanantenana ary toky ho antsika olombelona ory sy mijaly izany.

`Na dia mora aza ny mifantoka amin'ireo bibidia sy Ireo fampitandremana amin'ny andro farany, araka ny voasoritsoritra ao amin'ny Apokalipsy, dia ahoana no ahaizantsika mandanjalanja izany rehetra izany mba hampifantoka antsika koa amin'llay hafatra tsy jadian-kevitra fa manan-danja Indrindra ao amin'ny Apokalipsy, dia ny nanaovan'i Kristy sorona ny ainy ho famonjena antsika?`
