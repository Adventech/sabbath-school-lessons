---
title:  FIANARANA FANAMPINY
date:   05/05/2023
---

Indro misy fomba tsotra sy haingana
handinihana ny faminaniana momba ny 70 herinandro ao amin'ny Dan. 9:24-27. Voalohany, ireo 70 herinandro (Dan. 9:24).

Manaraka, ireo 7 herinandro sy 62 herinandro, na 69 herinandro (Dan. 9:25) amin'ireo 70 herinandro.

Eo koa ny herinandro farany, ny faha-70 (Dan. 9:27).

Ary farany, dia voazara io herinandro farany io "hatramin'ny antsasaky ny herinandro" (Dan. 9:27), mizara ho telo taona sy tapany anankiroa izany.

70 herinandro ahitana 69 herinandro sy herinandro iray izany. Ary io herinandro io dia mizara roa. Apetraka fotsiny ny daty 457 TIK co am-piandohana ary atao ny kajy tsotra dia tonga eo amin'ny 1844 eo amin'ny fizotry ny fotoana isika. Fanampin'izany, tsy nilaza ny fotoana niantombohan'ny 2300 andro mihitsy ny Dan. 8 raha miresaka momba ireo 2300 andro ireo. "Telon-jato sy roa arivo andro; ary nony afaka izany, dia amin 'izay vao hodiovina ny fitoerana masina" Dan. 8:14. Hatramin'ny 2300 andro nanomboka oviana izany? Nahoana no tsy tamin'ny fotoana nanomezana ny fahitana an'i Daniela, "tamin'ny taona fahatelo nanjakan'i Belsazara mpanjaka"- Dan. 8:1?

Tsy mety raha izany. Tsy nahitana an'i Babilôna mantsy ny fahitana ao amin'ny Dan. 8. Manomboka amin'ireo toe-javatra manaraka izany, izany hoe ny Medianina sy Persianina, i Grisia, i Rôma, hatramin'ny "farany". Nahoana no avy amin'ny toe-javatra iray tsy ao anatin'ny fahitana (Babilona) no amaritana ny toe-javatra iray (ny fanadiovana ny fitoerana masina) izay ao anatin'ny fahitana? Ny fotoana iaingan'ny fahitana dia tokony ho avy ao amin'ny fahitana ihany izay manomboka amin'ny Medianina sy Persianina ary mitohy hatramin'ny "farany". Taona maro tokoa izany.

Iza amin'ireo no nanomboka izany? Tsy voalaza ao amin'ny Dan. 8 fa ao amin'ny Dan. 9 no ilazana izany amintsika.


### Fanontaniana hifanakalozan-kevitra:

`1. Ifanakalozy hevitra ao amin'ny kilasy ny fifandraisana ety misy eo amin'ny filazantsara sy ny fitsarana, araka ny isehoan'izany amin'ireo sokajy roa ireo, izay raha ny marina dia faminaniana iray Ihany. Nahoana no vaovao mahafaly ho antsika tokoa ny fifandraisana misy eo amin'ireo anankiroa ireo? Ahoana no hanampian'io fifandraisana io hanamalvana ny tahotra izay mahazo ny olona maro momba ny fitsarana?` 

`2. Mieritrereta bebe kokoa ny amin'ny fahamarinana ambara ao amin'ny Dan. 9:26 izay milaza fa novonoina ny Mesia saingy "tsy ho an'ny Tenany". Inona no tian'izany hambara? Ho an'iza no namonoana Azy, ary nahoana?` 

`3. Vakio Indray ny Lev. 16:16 sy ny Lev. 23:26-29. Resaho ny amin'ny antony nanadiovana ny fitoerana masina (Lev. 16:16) sy ny tokony ho fihetsiky ny olona rehefa mitranga izany (Lev. 23:26-29). Inona ny fifandraisana misy eo amin'izay mitranga eto sy ny tokony ho hevitr'izany ho antsika amin'izao fotoana izao?`