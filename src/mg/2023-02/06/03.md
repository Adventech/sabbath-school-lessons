---
title:  "NY 2300 ANDRO SY NY ANDRO FARANY"
date:   01/05/2023
---

`Vakio ny Dan. 8:17, 19, 26. Amin'ny vanim-potoana manao. ahoana no nanambaran'llay anjely fa mihatra ny fahitana ao amin'ny Dan. 8 sy ny 2300 andro? Nahoana no zava-dehibe tokoa ny hahatakarana izany?`

Misy ireo milaza fa andro ara-bakiteny. ny 2300 andro. Inoan'izy ireo koa fa ny tandroka kely ao amin'ny Dan. 8 dia manondro ilay mpitari-tafika Antiochus Epiphane (216-164 TIK), izay nanafika an'i Jerosalema sy nandoto ny tempoly jiosy, na dia tsy nifanaraka tamin'ny vanim- potoana nisy azy aza ny 2300 andro. Izany fanazavana izany anefa dia mifanohitra amin'ny fanambarana mazava nataon'ilay anjely ny amin'ny hiharan'io fahitana io amin'ny "andro farany". Azo antoka fa tsy niaina tamin'ny andro farany i Antiochus.

Ao amin'ny Dan. 8 no anombohan'i Gabriela ny fanazavany ny faminaniana momba ny 2300 andro. Nomeny anarana hoe Medianina sy Persianina ilay ondrilahy, ary ny osilahy kosa dia naneho an'i Grisia (Dan. 8:20, 21). Na dia tsy nomena anarana tahaka ireo fahefana anankiroa teo alohany aza ilay manaraka-ilay tandroka kely- dia mazava fa i Rôma izany (Dan. 8:9, 23, 24). Aorian'izay dia maneho fe-potoana iray ara-pôlitika sy ara-pivavahan'i Rôma izy, izay nanjerana "ho amin'ny tany ny fahamarinana" (Dan. 8:10-12,25) sy nisalovanana ny fanompoana ataon'i Kristy any an-danitra (Dan. 8:10-12). Ny fanadiovana ny fitoerana masina ao amin'ny Dan. 8:14, ny toe-javatra faratampony amin'io toko io, no valintenin' Andriamanitra asetriny ny fihaikana nataon'ireo fahefan'ny tany sy fahefana ara-pivavahana izay niezaka ny handrombaka ny Fahefany. Ampahany amin'ny vahaolana aroson' Andriamanitra ho an'ny olan'ny fahotana izany.

Vonona ny hanazava ireo tsipirian'ny vanim-potoana ara-paminaniana avy amin' Andriamanitra i Gabriela. Amin'ny fiafaran'ny Dan. 8 dia hitantsika mazava tsara fa tsy takatr'i Daniela ny ampahan'ny fahitana momba ny 2300 andro (Dan. 8:27) Efa nohazavaina ny ampahany teo aloha momba ny osilahy sy ny ondrilahy ary ny tandroka kely, ary notononina tamin'ny anarany mihitsy aza ireo fahefana anankiroa voalohany (Dan. 8:20, 21). Na izany aza dia tsy nohazavaina ny momba ny fanadiovana ny fitoerana masina.

Ny anjely Gabriela izay niseho tao amin'ny Dan. 8 dia miseho ao amin'ny Dan. 9 ankehitriny, ary milaza aminy hoe: "Tamin'ny niantombohan'ny fivavakao dia nisy teny nivoaka, ka dia tonga hanambara aminao aho, satria malala indrindra ianao; koa diniho ny teny, ary aoka ho fantatrao ny fahitana."- Dan. 9:23. Fahitana inona izany? Ho hitantsika rahampitso, ny fahitana momba ny 2300 andro, ilay hany ampahany tamin'ilay fahitana teo aloha, ao amin'ny Dan. 8, izay tsy mbola nohazavainy tamin'i Daniela.


`Niantso an'l Daniela hoe "malala Indrindra" | Gabriela. Inona no ambaran'izany amintsika mikasika ny fifandraisana ety misy eo amin'ny lanitra sy ny tany?`