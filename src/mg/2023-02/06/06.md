---
title:  NY TAONA 1844
date:   04/05/2023
---

Ireo 490 taona voalohany amin'ny faminaniana momba ny 2300 taona dia natokana ho an'ny firenena jiosy fahiny sy ny fiavian'ny Mesia. Ny ampahany farany amin'ny 2300 taona dia mahakasika ny vahoakan' Andriamanitra, na ny Jiosy na ny Jentilisa izany, ary koa mifandraika amin'ny fanadiovana ny fitoerana masina any an- danitra sy ny fiavian'i Kristy fanindroany.

Mifandraika amin'ny fiavian'ny Mesia voalohany ary mifarana amin'ny taona 34 TrK ireo 490 taona voalohany. Rehefa esorina ao amin'ny 2300 taona ny 490 taona dia mahazo 1810 taona isika. Miantraika amin'ny vahoakan' Andriamanitra ireo 1810 taona ireo. Raha manomboka amin'ny taona 34 TrK isika ary manampy 1810 taona amin'izany dia tonga eo amin'ny taona 1844 TrK.

Eo anatrehan'ny fanadiovana na famerenana amin'ny laoniny ny ny fahamarinana momba ny fitoerana masina sy ny fitsaran'ny lanitra amin'ny andro farany dia mandefa ny antsony farany amin'ny taranak'olombelona rehetra Andriamanitra ao amin'ny Apôk. 14:6, 7 mba hamalian'izy ireo ny Fitiavany sy hanekeny ny Fahasoavany ary hiainany fiainana feno fankatoavana sy araka an' Andriamanitra.


`Vakio ny Lev. 16:16. Inona ny anton'ny fanadiovana ny fitoerana masina ary inona no ampianarin'izany antsika momba ny filazantsara?`

Noho ny fahotan'ny vahoaka sy ny helok'izy ireo dia tsy maintsy nodiovina ny fitoerana masina; tamin'ny alalan'ny ram-biby ihany no nanaovana izany. Tahaka izany koa ho antsika. Mila Mpamonjy isika; ny ainy no naseho ara-tandindona tamin'ny alalan'ireo biby novonoina tamin'ny andro fanavotana; izany no hany fomba hahafahana amin'ny fitsarana.

`Vakio ny Lev. 23:26-29. Inona ny baiko nomen'Andriamanitra hataon'ny vahoakany amin'io andro fitsarana lo, ary inona no hevitr'izany ho antsika ankehitriny?`

Nasaina "nampahory ny tenany" ireo Isiraelita. Io fiteny io dia milaza fa nasaina nanetry tena sy nandinika ny fony izy ireo, nasaina niaiky ny fahotany sy nibebaka ary nangataka tamin'Andriamanitra mba hanadio azy tahaka ny nanadiovan'ny mpisoronabe ny fitoerana masina teto an-tany.

`Ireo toko ara-paminaniana, ny Dan. 7-9 sy ny Apok. 14, dia mifantoka manokana amin'ireo antso maika mba hiomanana ho amin'ny andro fitsarana. Hatramin'ny 1844 dia miaina amin'ny andro fitsarana isika ary izao no ambaran'ny hafatr'ilay anjely voalohany ao amin'ny Apokalipsy: "longa ny andro fitsarany"-Apok. 14:7. Ahoana àry no "ampahoriantsika ny tenantsika" amin'izao fotoana izao?`