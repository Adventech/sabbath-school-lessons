---
title:  "NY FANADIOVANA NY FITOERANA MASINA"
date:   30/04/2023
---

### NY FANADIOVANA NY FITOERANA MASINA

Araka ny efa hitantsika dia tsy maintsy misy fitsarana mialoha ny fiavian'i Kristy. Amin'ny feo mafy no anambaran'ny anjely fa "tonga ny andro fitsarany"- Ap√¥k. 14:7. Ny bokin'ny Daniela dia manome antsika ny fotoana hanombohan'izany fitsarana izany.

`Vakio ny Dan. 8:14. Inona ny fandaharam-potoana manokana omen'i Daniela antsika momba ny fanadiovana ny fitoerana masina?`

Ny Jiosy tsirairay dia nahatakatra mazava tsara ny hevitry ny fanadiovana ny fitoerana masina teto an-tany. Tamin'ny andro fanavotana, izay andro fitsarana, no nanaovana izany. Na dia takatr'i Daniela aza ny foto-kevitry ny fanadiovana ny fitoerana masina sy ny fitsarana dia very hevitra izy mahakasika ny 2300 andro.

`Vakio ny Dan. 8:27 sy ny Dan. 9:21, 22. Inona ny nataon'i Daniela teo anatrehan'ny fahitana momba ny 2300 andro ary inona no nasetrin'Andriamanitra izany?`

Ao amin'ny fiafaran'ny Dan. 8 dia torana i Daniela ary niteny hoe: "ary gaga aho ny amin'ny fahitana, nefa tsy nisy nahafantatra izany". Dan. 8:27. Ny fahitana mikasika ny 2300 andro izany (efa nohazavaina ny ambin'ny fahitana; jereo ny Dan. 8:19-22). Ny toko manaraka, ny Dan. 9, dia mitantara ny nahatongavan'ny anjely Gabriela mba hanazava amin'i Daniela ny faminaniana mikasika ny 2300 andro. "Ry Daniela 6, avy hampahazava saina anao aho."- Dan. 9:22.

Nampitolagaga an'i Daniela i Gabriela tamin'ny nilazany taminy ny valin'ny vavaka nataony, valinteny lehibe lavitra noho izay noeritreretiny izany. Nitondra an'i Daniela namakivaky ny fotoana i Gabriela ary nanambara taminy ny fahamarinana ny amin'ny Mesia izay ho avy. Nomeny azy ny fe-potoana marina momba ny fiantombohan'ny asa fanompoan'ny Mesia sy ny fahafatesana mahatsiravina hihatra Aminy, toe-javatra izay mifandray mivantana amin'ny fanadiovana ny fitoerana masina ao amin'ny Dan. 8. Raha lazaina amin'ny teny hafa, ny fahafatesan'i Kristy sy ny fitsarana dia mifamatotra tsy afa-misaraka.

Zava-dehibe ny fifandralsana mivantana misy eo amin'ny fahafatesan'l Jesosy araka izay voalazan'ny Dan. 9:24-27 sy ny fitsarana ao amin'ny Dan. 8:14, nahoana? Inona ny fahamarinana lehibe ampianarin'izany fifandralsana izany eto?