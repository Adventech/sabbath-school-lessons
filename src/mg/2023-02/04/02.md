---
title:  "MATAHORA AN'ANDRIAMANITRA"
date:   16/04/2023
---

Ny tanjon'ny bokin'ny Apokalipsy ho an'ny taranaka misy antsika dia ny hanomana vahoaka ho vonona ho amin'ny fiverenan'i Jesosy tsy ho ela sy hiray Aminy amin'ny fampitana ny hafatry ny andro farany ho an'izao tontolo izao. Maneho ny drafitr Andriamanitra ny Apokalipsy ary manala sarona ny drafitr'i Satana. Mancho ny antso farany ataon' Andriamanitra izany, dia ny hafatra maika sy manerana izao tontolo izao ary koa mandrakizay, izay natao ho an'ny olombelona rehetra.

`Vakio ny antso malka alefan'ny apôstôly Jaona ho an'ny andro farany ao amin'ny Apôk. 14:7. (Jereo koa ny Gen. 22:12; Sal. 89:7; Ohab. 2:5; Mpitt. 12:13, 14: Efes. 5:21.) Inona avy ireo torolalana manokana omeny antsika?`

Ny teny grika ampiasain'ny Testamenta Vaovao hilazana ny hoe "matahora" ao amin'ny Apok. 14:7 dia phobeo. Tsy ampiasaina amin'ny heviny hoe matahotra an Andriamanitra izany eto fa amin'ny hevitry ny fahatahorana sy fanajana lehibe. Milaza ny fisainana feno fahatokiana tanteraka amin' Andriamanitra izany ary ny fileferana tanteraka amin'ny sitrapony. Toe-tsaina mifantoka amin' Andriamanitra fa tsy amin'ny tena izany. Mifanohitra amin'ny toe-tsain'i Losifera ao amin'ny Isa. 14:13, 14 izany, rehefa nilaza tao am-pony izy hoe: "Any an-danitra no hiakarako, ary ambonin'ny kintan Andriamanitra no hanandratako ny seza fiandrianako; dia hipetraka eo an-tendrombohitra fivoriana any am-parany avaratra aho; hiakatra ho any ambonin'ny havoan'ny rahona aho ka ho tahaka ny Avo Indrindra."

Ny toe-tsain'i Kristy kosa tsy tahaka izany fa na dia "nanana ny endrik Andriamanitra aza (...) dia nanetry tena ka nanaiky hatramin'ny fahafatesana, dia ilay fahafatesana tamin'ny hazo fijaliana."- Fil. 2:6, 8.

Mihodinkodina manodidina ny fileferana amin'Andriamanitra ny votoatin'ilay fifanandrinana lehibe. Nifantoka tamin'ny tenany i Losifera. Nandå ny hilefitra amin'ny fahefana ankoatra ny an'ny tenany izy. Raha tokony ho nilefitra tamin'llay mipetraka eo amin'ny seza fiandrianana izy dia naniry ny hanapaka teo amin'izany seza fiandrianana izany. Raha lazaina amin'ny teny tsotra, ny fahatahorana an'Andriamanitra dia ny fametrahana Azy ho lohalaharana eo amin'ny fieritreretantsika. Fandavana ny fifantohantsika amin'ny tena sy ny avonavona izany, ary fananana fiainana ho Azy manontolo.

Ary mazava loatra fa tokony hataontsika ho zava-dehibe izany satria ireo no teny voalohany mivoaka amin'ny vavan'ny anjely voalohany amin'ireo anjely telo.

Noho izany dia mila mitandrina isika.

`Inona ny fanandraman'ny tenanao manokana momba ny fahatahorana an'Andriamanitra? Ahoana no hanazavanao amin'ny olona iray, amin'ny fomba miabo, ny antony maha-tsara ny "fahatahorana an'Andriamanitra?"`

