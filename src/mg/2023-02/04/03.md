---
title:  "MATAHOTRA SY MANKATO AN'ANDRIAMANITRA"
date:   17/04/2023
---

### MATAHOTRA SY MANKATO AN'ANDRIAMANITRA

Inona koa no ampianarin'ny Baiboly antsika momba ny hevitry ny hoe matahotra an Andriamanitra?

`Vakio ny Deo. 6:2; Sal. 119:73, 74: ary ny Mpitt. 12:13, 14. Inona no ambaran'ireo andalan-teny ireo mikasika ny vokatry ny "fahatahorana an'Andriamanitra?"`

Ireo andininy ireo dia maneho ny fifandraisana co amin'ny fahatahorana an Andriamanitra sy ny fitandremana ny didiny. Ny fahatahorana an'Andriamanitra dia toe-tsaina feno fanajana izay mitarika ho amin'ny fankatoavana. Ny antso maika avy any an-danitra dia ny hankatoavan'ireo izay novonjena tamin'ny alalan'ny fahasoavana ny didin' Andriamanitra (Efes. 2:8-10). Tsy manome fahafahana ho antsika handika ny didin'Andriamanitra ny fahasoavana. Manafaka antsika amin'ny fanamelohan'ny lalana ny filazantsara fa tsy amin'ny andraikitsika hankato izany.

Tsy manafaka antsika amin'ny heloky ny lasantsika fotsiny ny fahasoavana fa manome antsika hery koa hoentintsika mivelona amin'ny fiainana feno fankatoavana an'Andriamanitra amin'izao andro izao. Izao no nambaran'i Paoly apôstôly: "Izay nandraisanay fahasoavana sy mah Apostoly anay hahatonga fanekena ny finoana ho voninahitry ny anarany any amin'ny jentilisa rehetra."- Rôm. 1:5.

Misy olona sasany manana fiheverana hafahafa fa ny famonjena amin'ny alalan'ny fahasoavana dia manafoana ny lalán Andriamanitra na manamaivana ny filana fankatoavana. Mino izy ireo fa ny resaka rehetra momba ny fankatoavana dia fanarahana ara-bakiteny ny lalana. Hoy izy ireo: "Ny hany ilaiko dia i Jesôsy." Ny fanontaniana dia hoe: "Jesôsy iza?" Jesosy izay namboarintsika manokana sa i Jesosy ao amin'ny Soratra Masina? Ilay Kristy ao amin'ny Soratra Masina dia tsy mitarika antsika na oviana na oviana hanamaivana ny lalàny izay mirakitra ny toetrany. Ilay Kristy ao amin'ny Soratra Masina dia tsy mitarika antsika na oviana na oviana hanamaivana ireo foto-pinoana ao amin'ny Baiboly izay manambara mazava kokoa ny Aminy sy ny drafiny ho an'ity tontolo ity. Ilay Kristy ao amin'ny Soratra Masina dia tsy mitarika antsika na oviana na oviana hampihena ny Fampianarany ho amin'ny lohahevitra ara-pivavahana izay tsy misy heviny. I Kristy no fanehoana ara-batana ny fahamarinana rehetra nampianarina. I Jesôsy no fahamarinana tonga nofo. Izy no fampianarana velona.

Ny antso farany ao amin'ny Apokalipsy dia miantso antsika amin'ny alalan'ny finoana an'i Jesôsy mba handray ny fahafenoan'izay rehetra atolony. Mitaona antsika "hatahotra an' Andriamanitra" izany, izay aseho amin'ny finoana ny heriny manavotra sy mampahery antsika mba hananantsika fiainam-pankatoavana sy fiainana araka an'Andriamanitra.

`Ahoana no hanampian'ny tenin'i Jesosy eto - "Ary aza matahotra izay mamono ny tena, nefa tsy mahay mamono ny fanahy: fa aleo matahotra Izay mahay mahavery ny fanahy sy ny tena ao amin'ny helo."- Mat. 10:28 antsika hahatakatra ny hevitry ny hoe matahotra an Andriamanitra?`
