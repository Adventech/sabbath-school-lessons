---
title:  "MIAINA FIAINANA MIORINA AMIN ANDRIAMANITRA"
date:   18/04/2023
---

Ao anatin'ny anindrahindrana ny vanim-potoana fanjifana sy ny fandaniana, izay ametrahan'ny soatoavina laika ny "izaho" ho ivon'ny zavatra rehetra, ny antso avy any an-danitra. dia ny hialantsika amin'ny jadon'ny fitiavan-tena sy ny fanandevozan'ny fametrahana ny tenantsika ho zava-dehibe ka hametrahantsika an'Andriamanitra ho ivon'ny fiainantsika. Ho an'ny sasany dia ny vola no ivon'ny fiainany. Ho an'ny hafa dia ny fahafinaretana na ny fahefana izany. Ho an'ny hafa indray dia mety ho ny fanatanjahan-tena, ny mozika na ny fialamboly izany. Ny hafatra ao amin'ny Apokalipsy dia antso mafy mba hatahorana sy hanajana ary hanomezam-boninahitra an' Andriamanitra ho tena ivon'ny fiainana marina.

`Vakio ny Mat. 6:33, K么l. 3:1, 2 ary ny Heb. 12:1, 2. Inona no ambaran'ireo andininy ireo amintsika momba ny fanaovana an'Andriamanitra ho tena ivon'ny flainantsika marina?`

Ny toe-javatra lehibe fototry ny fifanandrinana farany eto an-tany dia ny ady hahazoana ny fifantohan'ny sain' olombelona. Mahakasika ny fanoavana sy ny fahefana ary ny fileferana amin'ny sitrapon Andriamanitra tokoa izany.

Ny ady farany eo amin'ny fifanandrinana lehibe dia ifanaovan'ny tsara sy ny ratsy mba hifehy ny eritreritsika. Manome antsika izao fananarana izao i Paoly ap么st么ly: "Aoka ho ao aminareo izao saina izao, izay tao amin'i Kristy Jesosy koa"- Fil. 2:5. Ny saina no foiben'ny fisiantsika. Io no loharanon'ny asa ataontsika. Ny teny hoe "aoka" dia midika ho famelana na fisafidianana. Miresaka ny amin'ny fihetsika iniana atao araka ny sitrapo izany. Ny safidy mba hanana ny sain'i Kristy dia safidy ny hamela an'i Jes么sy hamolavola ny fisainantsika amin'ny famenoana ny saintsika amin'ny zavatra mahakasika ny mandrakizay. Maneho ny fomba fisainantsika ny asa ataontsika. Ny hoe matahotra an' Andriamanitra dia manao Azy ho lohalaharana eo amin'ny fiainantsika.

Saino ny amin'ny fahamoran'ny fifehezana ny eritreritrao, amin'ny lafiny iray, farafahakeliny rehefa tsapanao fa mila mifehy izany ianao. Izao matetika no olana: raha tsy manao ezaka amim-pandinihana fatratra isika mba hifantohana amin'ireo zavatra tsara -ny "zavatra any ambony fa tsy ny zavatra ety an-tany"- dia hirona ho azy ho amin'ny zavatra ambany, dia ireo zavatra eto amin'izao tontolo izao, ny saintsika izay tratry ny fahalavoana sy feno fahotana. Izany no antony ilantsika, araka izay nolazain'i Paoly, hanao safidy an-tsitrapo (amin'ny fampiasana ny fanomezam-pahasoavana masin'ny safidy malalaka) ny hifantoka amin'ny zavatry ny lanitra.

`"Farany, ry rahalahy, na inona na inona marina, na inona na inona manan-kaja, na inona na inona mahitsy, na inona na inona mahate-ho- tia, na inona na inona tsara laza, raha misy hatsaram-panahy, ary raha misy dera, dia hevero izany."- Fil. 4:8. Ahoana no hianarantsika manao Izay lazain'i Paoly amintsika eto?`