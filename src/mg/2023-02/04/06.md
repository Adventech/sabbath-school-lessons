---
title:  "IREO MPANDRESY AO AMIN'NY APOKALIPSY"
date:   20/04/2023
---

### IREO MPANDRESY AO AMIN'NY APOKALIPSY

"Indro ny faharetan'ny olona masina, dia izay mitandrina ny didin' Andriamanitra sy ny finoan'i Jesosy."- Apok. 14:12 (KJV) Izany no fanoritsoritana ny vahoakan Andriamanitra mahatoky amin'ny andro farany. Ny hany fomba hahazoan'ny tsirairay mitandrina ny didin' Andriamanitra anefa, tamin'izany andro izany na amin'izao fotoana izao, dia amin'ny alalan'ny finoan'i Jesosy. Mariho fa tsy milaza ny andalantenintsika hoe "finoana an'i Jesosy" na dia tena manan- danja tokoa aza izany fa io fomba filaza "finoan'i Jesôsy" io dia zavatra mihoatra noho izany. Izany no toetry ny finoana izay nahatonga an'i Kristy ho mpandresy teo anatrehan'ireo fakam-panahy masiaka indrindra nalefan'i Satana. Fanomezana atolotra ny mpino tsirairay avy ny finoana. Rehefa mampiasa ny finoana izay napetraky ny Fanahy Masina ao am-pontsika isika dia mitombo izany finoana izany. Mandresy isika, tsy noho ny sitrapontsika, fa noho ny herin'i Kristy velona izay miasa amin'ny alalantsika. Mandresy isika, tsy noho ny maha-isika antsika, fa noho ny maha-Izy Azy.

Afaka mandresy isika satria nandresy Izy. Azontsika atao ny ho mpandresy satria nandresy Izy. Azontsika atao ny mandresy ny fakam-panahy satria nandresy ny fakam- panahy Izy.

`Vakio ny Heb. 4:14-16 sy ny Heb. 7:25. Inona ny fomba handresena sy  hiainana fiainana feno "fahatahorana an' Andriamanitra" sy hanome voninahitra Azy.`

Nandresy ireo fitaky ny devoly i Jesosy, ilay Zanak' Andriamanitra. Nitoky tamin'ireo teny fikasan' Andriamanitra Izy raha niatrika ny fakam-panahy, nampileferiny tamin'ny sitrapon'ny Ray ny sitrapony ary niantehitra tamin'ny herin'ny Ray Izy. Amin'ny fitokiana Aminy sy ny fibanjinana ary ny finoana Azy dia azontsika atao koa ny ho mpandresy. I Jesôsy no zava-drehetra ho antsika ary ny hafatry ny anjely telo dia momba Azy manontolo. Ny hafatry ny Apokalipsy dia hafa- pandresena fa tsy faharesena; miresaka ny amin'ny vahoaka izay mandresy amin'ny alalan'ny Fahasoavany sy ny Heriny izany.

Ny teny hoe "mandresy", na amin'ny endriny iray na amin'ny endriny hafa, dia ampiasaina in-11 ao amin'ny bokin'ny Apokalipsy. Ao amin'ny fahitana momba ireo fiangonana fito izay maneho ny fiangonana kristianina hatramin'ny taonjato voalohany ka hatramin'izao androntsika izao dia ahitana mpino ao amin'ny taranaka tsirairay izay ambaran'i Jaona hoe "nandresy". Amin'ny andro farany, ireo izay "mandresy" no handova ny zavatra rehetra (Apôk. 21:7). Tsy fanarahan- dalàna ara-bakiteny izany fa fandresena amin'ny alalan'i Jesôsy Kristy izay manana fiainana misy fahamarinana tonga lafatra, ary izany ihany no manome antsika ny fampanantenana ny fiainana mandrakizay. Finoana miasa izany; fahasoavana manova sy mitondra fiovana eo amin'ny fiainana ary koa mahatalanjona eo amin'ny fiainan'ny mpono.

`Misy zavatra eo amin'ny fiainanao ve Irinao horesena? Ahoana no ahazoantsika manova ny faniriantsika ho asa? Inona ireo dingana azontsika atao mba hahatonga antsika ho iray amin'ireo "mpandresy" ao amin'ny Apokalipsy?`