---
title:  FIANARANA FANAMPINY
date:   02/06/2023
---

"Ny Babilôna lehibe' ao amin'ny bokin'ny Apokalipsy dia manondro amin'ny heviny manokana ny fikambanan'ireo antokom-pivavahana izay tratry ny fihemorana amin'ny andro farany. (...) 'Babilôna lehibe' no anarana iantsoan'ny Tsindrimandry avy amin'Andriamanitra ny fikambanana lehibe ara-pinoana iraisan'ny fahefana papaly sy ny fiangonana prôtestanta nihemotra ary ny filalaovana angatra. (...) Manondro ireo fikambanana ireo sy ny mpitarika azy ny anarana hoe 'Babilôna', fa tsy ny mambra ao aminy. Ireto farany no tondroina hoe 'rano maro.'- Apôk. 17:1, 15)."-SDABC, b. 7, tt. 851, 852.

"Amin'ny alalan 'ireo hevi-diso roa lehibe, dia ny tsy fahafatesan'ny fanahy sy my fahamasinan'ny Alahady, no hitarihan'i Satana an'izao tontolo izao ho babon'ny fitaka ataony. Raha mampitoetra ny foto-kevitry ny filalaovana angatra iry voalohany, ity faharoa kosa mamitram- pihavanana amin'i Roma." - HM, t. 613.

Ao amin'ny TT, dia nitana anjara toerana lehibe teo amin'ny fivavahana Babilônianina ny fanahin'ny maty. Nanana finoana mafy orina momba ny fampianarana ny amin'ny tsy fahafatesan'ny fanahy ny Babilônianina. Ninoan'izy ireo fa rehefa maty ny olona dia miditra ao amin'ny tontolon'ny fanahy ny fanahiny. Tsy mampianatra mahakasika ny tsy fahafatesan'ny fanahy ny Soratra Masina. Ny Rakipahalalana jiosy dia milaza mazava tsara ny fiandohan'ny hevi- diso momba ny tsy fahafatesan'ny fanahy. "Tsy misy fampianarana, na aiza na aiza, ao amin'ny Soratra Masina miresaka ny amin'ny finoana fa manohy ny fisiany aorian'ny faharavan'ny nofo ny fanahy. (...) Ny finoana ny tsy fahafatesan'ny fanahy dia noraisin'ny Jiosy avy tamin'ny fomba fisaina grika ary indrindra indrindra tamin'ny alalan'ny filôzôfian'i Platon izay mpivoy izany. Voasarik izany i Platon tamin'ny alalan'ireo zava-miafina nifandraika tamin'i Orphée sy Éleusis izay mahagaga fa niharoharo tamin'ny fomba fijerin'ireo Egiptianina sy Babilônianina.

Kaufmann Kohler, The Jewish Encyclopedia, "Immortality of the Soul," (1906).

### Fanontaniana hifanakalozan-kevitra:

`1. Nahoana no zava-dehibe tokoa ny fahatakarana ny fahamarinana momba ny fahafatesana? Miaro antsika amin'ny inona izany? Nahoana no mampahery koa izany?`

`2. Miharihary ny sasany amin'ireo famitahan'i Satana, ny sasany kosa miafinafina kokoa. Ahoana no ataontsika mba tsy ho voafitak'ireo?`

`3. Resaho ao amin'ny kilasy ny fanontaniana ao amin'ny fizarana Alahady momba Ireo izay manao ratsy kanefa mino fa manaraka ny sitrapon'Andriamanitra araka izay ambaran'ny Baiboly. Ahoana no hanazavantsika izany? Inona ny anjara asa tokony hotanan'ny lalàn'Andriamanitra ao amin'io fanazavana io?`