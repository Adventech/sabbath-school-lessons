---
title:  "ILAY LAINGA HATRIZAY MOMBA NY TSY FAHAFATESANA"
date:   29/05/2023
---

### ILAY LAINGA HATRIZAY MOMBA NY TSY FAHAFATESANA


`Vakio ny Apôk. 16:13, 14 sy ny Apôk. 18:2, 23. Inona avy ireo firesahana ankolaka momba ny filalaovana angatra hitanao ao amin'ireo andininy ireo?`


Ny fitenenana toy ny hoe "fonenan'ny demonia" na "ny fanahin'ny demonia" sy "ny ody ratsy" dia milaza ny asan'ny devoly rehetra. Tsy mahagaga raha efa nampitandremana isika fa ny "tsy fahafatesan'ny fanahy" no iray amin'ireo famitahana roa lehibe amin'ny andro farany (jereo ny HM, t. 613).


Mazava loatra fa mora hita izany ankehitriny. Na dia ao anatin'ny tontolo kristianina aza dia fototry ny fampianarana ny tsy fahafatesan'ny fanahy. Kristianina maro no mino fa rehefa maty ny olona dia miakatra ho any an-danitra ireo voavonjy ary midina mankany amin'ny helo kosa ireo very. Impiry moa taorian'ny nahafatesan'i Billy Graham, ilay evanjelisitra malaza, no nahenoantsika fa "any an-danitra i Billy Graham izao, eo amin'ny sandrim- pitiavan'i Jesôsy", na ny zavatra toy izany? Ampianarina mandrakariva avy eny amin'ny polipitra sy any an-tsekoly ary indrindra mandritra ny fotoam-pandevenana ny zavatra toy izany.


`Vakio ny Mpitt. 9:5; Joba 19:25-27; 1Tes. 4:16, 17 ary ny Apôk. 14:13. Inona ny torolalana mazava omen'Andriamanitra ny vahoakany momba ny fiainana aorian'ny fahafatesana, ary alza no ahitantsika ny fanantenantsika?`

Iray amin'ireo fototry ny famitahana babilônianina ny fahatakarana diso momba ny fahafatesana, izay mifantoka amin'ny tsy fahafatesan'ny fanahy, ary manomana ny toerana ho amin'ny fitaomana mamitaky ny filalaovana angatra. Raha mino ianao fa ny maty dia mbola velona, amin'ny endrika iray na amin'ny endriny hafa, ary afaka mifanerasera amintsika, dia inona ny fiarovana anananao hiadiana amin'ireo famitahana maro ataon'i Satana? Raha ny olona izay heverinao ho reninao efa maty na ny zanakao, na ny olona hafa izay tianao, no miseho tampoka ary miresaka aminao, manao ahoana no hahatonga anao ho voafitak'ireo retsi-pandrenao mora foana? Efa nitranga izany tamin'ny lasa, misy izany ankehitriny ary azo antoka fa mbola hitranga indray arakaraka ny hanakaikezantsika ny farany. Ny hany fiarovana ho antsika dia ny hijoro tsara eo amin'izay ampianarin'ny Baiboly ary ny hifikitra amin'ny fampianaran'ny Baiboly momba ny fahafatesana amin'ny maha- torimaso izany mandra-piavian'i Jesosy fanindroany.


`Inona ny chatra môderin'ny filalaovana angatra eo amin'ny kolontsaina misy anao ankehitriny? Ny fifikirana mafy amin'ny Tenin'Andriamanitra no hany fiarovana ho antsika, nahoana?`