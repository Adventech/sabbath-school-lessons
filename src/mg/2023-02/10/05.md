---
title:  "ANTSO HO AMIN'NY FAHATOKIANA"
date:   31/05/2023
---

### ANTSO HO AMIN'NY FAHATOKIANA

Izao no hafatry ny anjely faharoa ao amin'ny Ap么k. 14: "Rava! Rava Babylona lehibe!" Ao amin'ny Ap么k. 17, ilay vehivavy lazaina hoc Babilona ara- panahy, izay miakanjo volomparasy sy jaky dia mitaingina ny bibidia mivolon-jaky ary mampisotro an'izao tontolo izao ny kapoakany feno divay ka mahamamo azy amin'ny fahadisoan-kevitra. Mikambana ny fiangonana sy ny fanjakana. Manjaka ny fahadisoan-kevitra. Manao fahagagana maro mba hamitahana ny demonia. Mihazakazaka ho amin'ny fifanandrinana farany izao tontolo izao.

Eo anatrehan'izany dia endrikendrehina, esoina, ampahorina ary enjehina ny vahoakan' Andriamanitra, kanefa mijoro tsy azo hozongozonina amin'ny fanoloran- tenany izy ireo ao amin'i Kristy sy amin'ny alalan'ny herin'ny Fanahiny Masina. Tsy afaka ny handrava ny fahatokiany amin'i Kristy ny fahefan'ny helo sy ny herin'ny ratsy rehetra. Voaro izy ireo ao Aminy. Izy no "aro sy hery ho azy ireo; Mpamonjy mora azo indrindra amin 'ny fahoriana Izy"- Sal. 46:1.

Miantso ny vahoaka amin'ny andro farany ho mahatoky amin'ny Teniny Andriamanitra. Izao no vavaka nataon'i Jes么sy: "Manamasina amin'ny fahamarinana; ny azy teninao no fahamarinana"- Jao. 17:17. Ny fahamarinan'ny Tenin'Andriamanitra, fa tsy ny hevitr'olombelona na lovantsofiny, no kintana avaratra izay mitarika antsika amin'izao fotoan-tsarotra eo amin'ny tantaran'ny tany izao.

Indro misy fanambarana miavaka nataon'i Dr. Edward T. Hiscox, mpanoratra ny Standard Manuel for Baptist Churches. Tamin'ny taona 1893 dia niresaka tamin'ny vondrona mpitandrina Batista an-jatony izy ary nanaitra azy ireo tamin'ny nanazavany ny fomba nidiran'ny Alahady tao amin'ny fiangonana kristianina.

"Mampalahelo fa mitondra ny mariky ny fanompoan-tsampy synopetahana ny anaran'ny andriamanitra masoandro ary noraisin'ny fihemorana papaly sy nankatoaviny ny Alahady, ary natolony ho lova masina ho an'ny fivavahana pr么testanta!"- Edward Hiscox, before a New York ministers' conference, 13 Nov. 1893.

`Vakio ny Ezek. 20:1-20. Inona no hevi-dehiben'ny hafatr'i Ezekiela eto, ary ahoana no Ifandraisan'ny Sabata amin'io antso ho amin'ny fahatokiana io? `

Ny Ezek. 20 dia antso mafy ho an'ny Isiraely mba handaozany ny fanao jentilisa sy hiankohofany amin'ilay Mpahary fa tsy amin'ireo andriamani-tsy izy, amin'ity tranga ity dia ny "sampin'i Egypta" izany. Ao amin'ny hafatry ny anjely telo dia mandefa antso mitovy amin'izany mba "hiankohofana amin'ny Mpamorona" Andriamanitra satria "rava Babylona". Ary, araka ny fantatsika, ny Sabata sy ny fahatokiana amin'izany dia mitana anjara toerana lehibe eo amin'ireo toe-javatra hiseho amin'ny farany.

`Inona Ireo lesona azontsika tsoahina ho an'ny tenantsika ao amin'izay voasoratra ao amin'ny Ezek. 20:1-20? (Jereo koa ny 1 Kor. 10:11.)`