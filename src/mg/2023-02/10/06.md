---
title:  "FAHASOAVANA HOENTI- MANKATO"
date:   01/06/2023
---

Ilay vehivavy niakanjo volomparasy sy jaky, nitaingina ilay bibidia mivolon- jaky, dia nampita ny kapoakany feno divay ka nahatonga an'izao tontolo izao ho mamon'ny fampianaran-dison'i Babilôna. Manao izao fanamarihana mazava izao i Ellen G. White raha miresaka ny amin'ny "divain'i Babilona": "Inona moa izany divay izany? Ireo fampianaran-disony. Nomeny an'izao tontolo izao ho solon'ny Sabatan'ny didy fahefatra ny Sabatą sandoka, ary naveriny ny lainga nambaran'i Satana tamin'i Eva tao Edena, dia ny tsy fahafatesan'ny fanahy izany."- RH, 6 Des. 1892. Olona an-tapitrisany no voafitak'izany fampianaran-diso izany. Vokatr'izany dia mandefa ny antso amin'ny andro farany ho an'ireo vahoakany izay mbola ao anatin'ny fahadisoan-kevitra Andriamanitra.

`Vakio ny Apôk. 18:4, 5. Inona antson'Andriamanitra ho ny an'ireo vahoaka maro izay mbola ao anatin'ny fikambanana ara- pivavahana lavo?`

Araka ny efa hitantsika (saingy ilaina ny hamerimberenana izany) dia betsaka amin'ireo vahoakan' Andriamanitra no ao anatin'ny fikambanana ara-pivavahana izay manao marimaritra iraisana momba ny fampianaran'ny Baiboly. Tsy takany ny fahamarinan'ny Sorata Masina. Mivantana sy mazava anefa ny antsom- pitiavan'Andriamanitra: "Mialà aminy hianareo, ry oloko, mba tsy hiombonanareo ota aminy, ary mba tsy hisy hahazo anareo ny loza manjo azy." Apôk. 18:4.

`Vakio ny 1 Jao. 3:4 ary ampitahao amin'ny Rom. 14:23 izany. Ahoana no amaritan'ny Baiboly ny fahotana? Ahoana ny firindran'ireo andinin-tSoratra Masina ireo?`

Ny fahotana dia fandikana ny lalàn' Andriamanitra. Ny hany hahafahan'ny tsirairay mankato fomba ny lalàn'Andriamanitra dia ny finoana ny herin'i Kristy velona. Olombelona malemy, sy osa isika, mpanota mangozohozo. Rehefa manaiky an'i Kristy amin'ny alalan'ny finoana isika, dia manao fanavotana ho an'ny lasantsika ny fahasoavany ary manome hery ho an'ny ankehitrinintsika. Manome antsika "fahasoavana sy mah 'Apostoly (...) hahatonga fanekena"- Rôm. 1:5, Izy. Ny antson'ny lanitra ho an'ny vahoakany izay ao amin'ny fiangonana tsy manaja ary tsy mankatò ny lalàn'Andriamanitra dia ny hivoaka avy ao amin'ny alalan'ny finoana. Miantso ny Advantista any amin'ireo fiangonana mitandrina ny Sabata Izy mba hahafoy izay mety ho ezaka feno fitiavan- tena ataon'olombelona ka hiaina fiainana araka an'Andriamanitra noho ny finoana ny fahasoavan'i Kristy izay manafaka antsika amin'ny fanamelohan'ny fahotana sy ny fanapahany. Ary tahaka ny fahatokian'ny Isiraely tamin'ny lalàna (Deo. 4:6) izay fijoroana ho vavolombelona mahery vaika teto amin'izao tontolo izao, ny fahatokiantsika koa dia mety ho fijoroana ho vavolombelona miezinezina ary hanampy amin'ny fitarihana ny olona hivoaka avy ao Babilona. 