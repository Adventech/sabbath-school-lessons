---
title:  ILAY FERY SAIKY NAHAFATY
date:   11/06/2023
---

Araka ny efa nianarantsika, dia maneho rafi-piankohofana sandoka manerana an'izao tontolo izao ny herin'ny bibidia ao amin'ny Apok. 13 sy 14.


`Vakio ny Apok. 13:5; Apok. 12:6, 14 ary ny Dan. 7:25. Hafiriana lo hery lo no nanjaka teo amin'ny tontolo ara- pivavahana teo amin'ireo taonjato tany aloha?`


Mbola hanohy hanjaka mandritra ny vanim-potoana manokana eo amin'ny tantara ilay bibidia. Ao amin'ny faminaniana momba ny fotoana ara-tandindona, ny iray andro ara-paminaniana dia midika ho taona iray ara-bakiteny. Izao no voasoratra ao amin'ny Nom. 14:34: "ny andro iray hosoloana taona iray"-fampiharana ny fitsipika ara-Baiboly hanisana ny andro iray ho taona iray izany. Averina indray, Andriamanitra dia milaza hoe: "ny indray andro no nataoko solon'ny herintaona ho anao"- Ezek. 4:6. Imbetsaka no nahitana ny fahamarinan'io fitsipika io tamin'ny fandikana ireo faminaniana ara-Baiboly momba ny fotoana, toy ny tamin'ireo 70 herinandro ao amin'ny Dan. 9:24-27. Amin'ny fanaovana kajy ny vanim-potoana voalaza ao amin'ny Apok. 13:5 momba ny 42 volana (ny volana iray dia ahitana 30 andro), dia tonga amin'ny 1260 andro ara-paminaniana na taona ara-bakiteny isika. Ny tetiandro fahiny dia nahitana 360 andro tsy niovaova isan-taona.


Nataon'ny amperora Constantin ho ara- dalána teo amin'ny fanjakana manontolo ny fivavahana kristianina tamin'ny taonjato fahefatra. Rehefa namindra ny renivohiny tão Byzance izy tamin'ny taona 330 TrK mba hampiraisana ny faritra atsinanana sy andrefana teo amin'ny fanjakany dia namela fahabangana teo amin'ny fitarihana tao Róma izany. Noho izany dia nofenoin'ny Papa izany banga izany. Tsy tonga mpitarika ara-pivavahana matanjaka fotsiny izy fa hery ara-politika izay nianteherana tany Eorôpa koa. Tamin'ny taona 538 TrK dia nomen'ny amperora romanina jentilisa, Justinien lalana tamin'ny fomba ofisialy ny eveka romanina hanana andraikitra ho mpiaro ny finoana Nanana fahefana lehibe my fiangonana tamin'ny vanim-potoana antenantenany, ny taona 538 TrK ka hatramin'ny 1798 TrK, tao anatin'izany ny fanenjehana mahatsiravina izay resahina ao amin'ny fampidirana ny lesona. Nitondra ny Papa ho babo araka ny faminaniana tokoa i Berthier, jeneralin'i Napoléon, tamin'ny taona 1798 TrK.


Nisambotra ny Papa Pie VI i Berthier sy ny tafiny ary nanaisotra azy tsy nisy fombafomba teo amin'ny seza fiandrianan'ny Papa. Mafy ny famelezana natao tamin'ny fahefana papaly saingy araka ny Apôk. 13:12 dia ho sitrana ilay fery saiky nahafaty azy ary handre ny amin'izany hery izany bebe kokoa izao tontolo izao-be lavitra noho izany aza.


`Saino ny maha-mahalalanjona ny faminaniana ara-Baiboly sy ny fomba anehoany amintsika ny fahalalan'Andriamanitra ireo toe-javatra ho avy. Inona no tokony hamplanarin'izany franga izany antsika ny amin'ny antony ahalahantsika mitoky amin'ireo teny fikasan'ny Tompo, eny fa na dia Ireo izay tsy mbola hitantsika aza ny fahatanterahany?`