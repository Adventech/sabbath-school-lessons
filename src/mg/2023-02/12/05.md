---
title:  NY MARIKY NY BIBIDIA
date:   14/06/2023
---

`Vakio ny Apok. 14:9 ary ampllahao amin'ny Apok. 14:12. Alza no itoeran'ny mariky ny bibidia? (Jereo ny Deo, 6:8, Deo. 11:18.) Inona Ireo foetra roa izay manavaka ny olon Andriamanitra amin'ireo mandray ny mariky ny bibidia?`


Ny sokajy iray dia miankohoka amin'ny bibidia ary ny iray kosa mitandrina ny didin Andriamanitra (ao anatin'izany ny didy fahefatra, ilay hany didy izay tadiavin'ny fahefan ny bibidia hovana) sy ny finoana an'i Jesôsy. Izany no fifanoherana misy eo amin'izy ireo. Miasa amin'ny alalan'ireo bibidia avy amin'ny tany sy ny ranomasina ny devoly mba hanozongozonana ny fahefan Andriamanitra ka ny fon'ny fiankohofana no iantefan'ny famelezany amin'izany, tsy inona izany fa ny Sabata. Eo amin'ny handrina na eo amin'ny tanana no misy ny mariky ny bibidia. Ny handrina dia tandindon'ny saina izay itoeran'ny feon'ny fieritreretana sy ny fisainana ary ny fahaiza-manavaka; ny tanana kosa dia maneho ny fihetsika sy ny asa atao.


Ho avy ny andro izay hamoahana lalàna manakana ny fahafahana ara-pivavahana ananantsika, ary mety ho haingana tokoa noho izayiheverantsika azy izany. Ireo izay manaraka amim-pahitsiana ny Tenin' Andriamanitra sy mitandrina ilay tena Sabatan'i Jehovah no holazaina fa manohitra ny firaisana sy ny tombontsoan'ny fiarahamonina.

"Ireo manaja ny Sabatan'ny Baiboly dia  ho ampangaina ho fahavalon'ny lalana sy ny filaminana, ho mpandrodana ny lalana mamefy ny fiainana ara-pitondrantena eo amin'ny tany ama-monina, ka mahatonga fanjakan Ibaroa sy fahalotoam-pitondrantena, sady miantso ny fitsaran Andriamanitra hianjady amin'ny tany. Holazaina fa kirina, mafy hatoka sy manao tsinantsinona ny fahefana izy iren raha sarotiny amin'ny fanarahana ny feon'ny fieritreretany. Ho ampangaina ho tsy manaja ny fanjakana izy amin'izany."-HM, L. 617,


Ny fiangonan'i Rôma dia manambara fa ny Alahady no "mariky" ny fahefan'ny fiangonana. "Marina tokoa fa ny Eglizy katolika dia milaza fa avy aminy io fanovana io. (...) Ary izany fihetsika izany dia mariky ny hery sy ny fahefan'ny fiangonana eo amin'ny sehatra ara-pivavahana." The American Catholic Quarterly Review, Janoary 1883.


Ny bokin'ny Apokalipsy dia nilaza mialoha fa amin'ny hoavy, mandritra ny fotoan-tsarotra manerana izao tontolo izao, dia hiatrika fiovana goavana ara-politika, ara-tsósialy, ara-pivavahana ary ara-moraly ny tontolo misy antsika; amin'izany no hanamafisana ny fitandremana ny Alahady ka hahatonga izany ho "mariky ny bibidia" avy eo. Averina indray fa tsy nolazaina antsika ny fomba hitrangan izany rehetra izany. Ny teboka lehibe ihany no ambaran'ny Soratra Masina antsika, saingy ampy hanchoana amintsika izany fa ny fifanandrinana lehibe dia hiafara amin'ny fiankohofana amin'ny bibidia na amin'ny Mpamorona, ary hanana anjara asa  lehibe ao anatin'izany koa ny Sabata andro fahafito.



`Fomba ahoana no nizarazaran'ny olombelona hatrany araka ny fiandaniany amin' Andriamanitra na amin'i Satana? Nahoana no tsy misy ny marimaritra iraisana? Ahoana no hahalalantsika amin'ny fomba azo antoka izay iandaniantsika?`


