---
title:  "TETIKADY FARANY AMPIASAIN'I SATANA"
date:   13/06/2023
---

### TETIKADY FARANY AMPIASAIN'I SATANA


Ny fanadihadiana maro natao dia maneho fa marobe no tsy azo itokiana any amin'ireo andrim-panjakana sy ny fitondram-panjakana. Olona an-tapitrisany no manontany tena hoe: "Aiza no misy olona manana fitondran-tena tsara afaka hitarika izao tontolo izao?" Ny faminanian'ny Apokalipsy dia manondro ny fahefan'ny bibidia izay hanana fahefana inoana fa hahatanteraka izany anjara asa izany eo ambany fiahian'ny fikambanan'ny fiangonana amin'ny fanjakana.


`Vakio ny Apôk. 17:12-14. Ahoana no anoritsoritan'i Jaona ireo trangan- javatra farany eo amin'ny tantaran'ny tany ireo? Inona ny fahasamihafana lehibe hita eto?`


Teboka telo lehibe manan-danja no asongadin'i Jaona ao amin'ireo andalan-teny ireo. Voalohany, ireo fahefana ara-politika dia "miray saina ka manome ny heriny sy ny fahefany ho an'ilay bibidia". Faharoa, miady amin'i Jesosy, ilay Zanak'Ondry, io fikambanana izay mitana fahadisoana io. Fahatelo, amin'ny ady farany eto an-tany dia mandresy i Kristy sy ireo ampanara-dia Azy. Tsy ny bibidia no mandresy fa i Jesôsy,


Efa nanontany tena ve ianao ny amin'ny tetikady mety hampiasain'ny devoly hampiraisana ny firenena rehetra? Miverimberina matetika ny tantara. Lesona sarobidy no tsoahintsika avy amin'ny faharavan'ny fanjakana romanina. Rehefa nandrava an'i Eorópa andrefana ny fanafihana nataon'i Alemaina avy tany avaratra dia nitodika tamin'ny fivavahana ny amperora romanina Constantin. Tonga fitaovana nilain'i Constantin indrindra ny fahefan'ny Eglizy nikambana tamin'ny fahefam-panjakana. hatrany ny Ny fanamafisana fahamasinan'ny Alahady tamin'ny taonjato fahefatra dia hetsika ara- pôlitika sy ara-pivavahana izay natao mba hampiraisana ny fanjakan-dehibe nandritra ny fotoan-tsarotra. Nirin'i Constantin ny hampiraisana ny fanjakany, ary nirin'ny eglizy romanina ny "hanova fo" izany fanjakana izany. Milaza izany mazava tsara ny mpahay tantara malaza Arthur Weigall: "Ny tena antony nanaovan'ny Eglizy ny Alahady ho andro masina dia ny maha- fetin'ny masoandro isan-kerinandro izany; pôlitika kristianina mazava ny famerenana ireo andro firavoravoana jentilisa izay nankamamian'ny vahoaka araka ny fomban-drazana sy ny fanomezana hevitra kristianina izany." The Paganism in Our Christianity (New York: G. P. Putnam's Sons, 1928), t. 145.


Amin'ny fotoan-tsarotra lehibe iray, rehefa matahotra sy ory ary mitebiteby izao tontolo izao manontolo dia mikaroka fatratra izay hitondra fitoniana sy fiarovana ho azy ny olona. Tahaka izany no nisehoan'ny didy jadona tamin'ny lasa, ary tsy misy antony tokony hieritreretana fa tsy hiseho intsony izany. Araka ny faminaniana, dia hisy zavatra hanetsika ny fitrangan'ireo toe- javatra farany ireo.


Na dia sarotra aza ny hahalala ny mety ho fizotr'izany rehetra izany, dia efa hitan'izao tontolo izao ny mety hisehoan'ny fiovana lehibe ary tena haingana koa izany. Na dia tsy fantatsika aza ny tsipirian'ny toe-javatra ho avy dia tokony ho vonona hiatrika izay hiseho isika.