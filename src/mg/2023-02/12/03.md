---
title:  NY FIHEMORANA
date:   12/06/2023
---

`Vakio ny 2 Tes. 2:3, 4, 9-12. Inona ny faminaniana nataon'i Paoly momba ny andro farany? Inona ny marika ambarany ho famantarana ny bibidia, ny fahefan'ny antikristy?`


Nampitandrina ny fiarahamonina kristianina ny amin'ny "fihemorana" amin'ny fahamarinan'ny Tenin' Andriamanitra i Paoly apôstôly. Nanahy ny amin'ny voan'ny fihemorana efa hita tao amin'ny fiangonan'ny Testamenta Vaovao izy, voa izay hamony amin'ireo taonjato hoavy, mialoha ny fiavian'i Kristy fanindroany. Hiditra ao amin'ny fiangonana ny filazantsara sandoka ka hanova ny hevitry ny Tenin'Andriamanitra.


I Satana no ao ambadiky ny fihemorana. Izy no tena "lehilahin'ota" izay maniry ny hisandratra "ho ambony noho izay rehetra atao hoe Andriamanitra" ary hipetraka eo amin'ny "tempolin Andriamanitra"- 2 Tes. 2:4. Saingy miasa amin'ny alalan'ny olombelona mpanompony ilay "mpamitaka lehibe" mba hahatontosa ny fikasany. Ireo toetra mampiavaka ao amin'ny bokin'i Daniela sy ny Apokalipsy dia manambara fa antoko iray ihany no asehon'ilay tandroka kely ao amin'ny Dan. 7 sy ny bibidia ao amin'ny Apôk. 13 sy 14 ary ilay "tena mpandika lalana" ao amin'ny 2 Tes. 2.


Izao no ilazan'ny SDABC izany: "Ny fampitahana ny faminanian'i Daniela momba ilay fahefana miteny ratsy ny anaran Andriamanitra izay manarakaraka an'i Rôma jentilisa sy ny sarinteny nampiasain'i Jaona momba ilay bibidia manana endrika leoparda dia maneho fitoviana maro amin'ireo fanoritsoritana telo [ilay tandroka kely, ny fahefan'ilay bibidia ary ilay tena mpandika lalana]. Mitarika antsika ho amin'ny tsoa-kevitra izany fa fahefana iray ihany no resahin'i Daniela sy i Paoly ary i Jaona, (...) dia ny fahefana papaly izany." -b 7, t. 271.


Zava-dehibetokoany hahatsiarovanafany faminaniana ara-Baiboly dia manoritsoritra rafi-pivavahana izay nanao marimaritra iraisana momba ny Tenin'Andriamanitra, nanolo toerana ny filazantsara tamin'ny lovantsofin'olombelona, ary niala lavitra tamin'ny fahamarinan'ny Baiboly. Ilay Andriamanitra manana fitiavana ambony indrindra no nanome ireo faminaniana ireo mba hanomanana vahoaka iray ho amin'ny fiavian'i Jesôsy. Fitenenana mafy atao amin'ireo fiangonana izay niala tamin'ny Tenin'Andriamanitra izany, fa tsy miantefa mivantana amin'ireo vahoaka ao (jereo ny Apôk. 18:4). Mahakasika ny rafitra iray izay namitaka olona an-tapitrisany ny hafatra entintsika. Tena tian'i Kristy ireo olona ireo na dia voafitaka aza. Noho izany dia tokony hitondra azy ireo araka izany isika.


`"Koa amin'izany na inona na inona tianareo hataon'ny olona aminareo, dia mba ataovy aminy kosa tahaka izany fa izany no lalàna sy mpaminany" - Mat. 7:12. Ahoana no tokony hampiharantsika lo fitsipika lo rehefa miresaka ny lohahevitra momba ny fahefan'ny bibidia ao amin'ny Apok. 13 sy 14?`