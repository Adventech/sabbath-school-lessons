---
title:  "NY SABATA SY NY FARANY"
date:   13/05/2023
---

### Hodinihina mandritra ny herinandro:
Jak 2:8-13; Deo. 5:12-15; Sal 33:6, 9, Apok, 14: 2 Pet. 3:13; Apok 21:1

><p> Tsianjery:</p>

> "Ary ny hampahazava ny olona rehetra mba hahalalany izay fitondrana ny zava- miafina, dia ilay voàfina hatramin'ny nanaovana izao tontolo izao tao amin'Andriamanitra, Izay nanao ny zavatra rehetra."- Efes. 3:9.

Ny namoronan'Andriamanitra azy no fototry ny fahamendrehan'ny taranak'olombelona. Mametraka tombambidy olombelona tsirairay ny ao amin'ny namoronan' Andriamanitra antsika tamin'ny fomba manokana. Ny zaza mbola ao an-kibon-dreniny, ny tanora voan'ny fahalemen'ny rantsam-batana efatra (tétraplégique), ny tanora zokiny voan'ny fahasamponan-tarazo (trisomique) ary ny renibe voan'ny aretina Alzheimer dia samy manana tombambidy lehibe eo imason' Andriamanitra. Andriamanitra no Rain'izy ireo; ary izy ireo dia zanany lahy sy zanany vavy. "Andriamanitra Izay nanao izao tontolo izao sy ny eo aminy rehetra, Izy no Tompon'ny lanitra sy ny tany ka tsy mba mitoetra ao anaty tempoly nataon-tànana, (...) ary ny firenena rehetra avy amin'ny iray ihany dia namponeniny ambonin'ny tany rehetra, ary efa notendreny ny fotoan'andro sy ny faritry ny fonenany" - Asa. 17:24-26.

Manana lova iombonana isika, ary fianakaviana iray ihany. Mpiray tampo isika, noforonina sy novolavolain'llay Andriamanitra iray ihany. Manome antsika fahatsapana ny tena tombambidintsika ny Famoronana. Rehefa nikambana ny foto-tarazo sy ireo sela mba hanome ny endrika ara-biôlôjika manokan'ny maha-ianao anao, dia narian' Andriamanitra ilay môdely. Tsy misy tahaka anao eto amin'izao tontolo àry rehetra izao. Miavaka ianao, voary manokana, voary manana tombambidy lehibe ka nahatonga ilay Andriamanitra izay namorona izao rehetra izao hitafy ny nofontsika sy hanolotra ny Tenany ho sorona ho anao sy ho an'ny fahotanao!

_*Famerenana ny lesona ny sabata 20 May._