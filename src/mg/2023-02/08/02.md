---
title:  "NY FITSARANA, NY FAMORONANA ARY NY FAMPAMOAHANA"
date:   14/05/2023
---

### NY FITSARANA, NY FAMORONANA ARY NY FAMPAMOAHANA

Raha toa isika ka fitambarana sela nisy ho azy tamin'izao, na koa nisy vokatry ny kisendrasendra sy ny rajako afrikanina nivoatra miandalana ary izay ihany, dia tsy misy heviny ny fiainana. Raha toa isika ka iray amin'ireo olona 8 lavitrisa izay miady toerana eto amin'ny planeta tany fotsiny dia tsy manana antom- pisiana ankoatra ny fitolomana mba ho velona.. Mifanohitra amin'izany anefa, ny famoronana araka ny Baiboly dia manome antony hivelomana sy fitsipika ara-pitondran-tena natao hiainana. Noforonin' Andriamanitra isika ary ampamoahina ny amin'ny asantsika. Mihazona antsika ho tompon'andraikitra Ilay namorona antsika. Nametraka fitsipika tsy azo ovana Izy na dia eo anivon'ny tontolo izay mihevitra ho manao ny mety aza, araka ny toerana sy ny vanim-potoana ary ny kolontsaina misy azy.

`Vakio ny Apôk. 14:7, Rôm. 14:10, ary ny Jak. 2:8-13. Inona no hevitra asehon'ny fitsarana manoloana ny lohahevitra tahaka ny fampamoahana sy ny fandraisana andraikitra? Ahoana no ifandraisan'ny fitsarana sy ny didin' Andriamanitra ary ny fiankohofana?`

Ny hafatry ny anjely telo nanidina teo afovoan'ny lanitra ao amin'ny Apôk. 14 dia manambara fa "tonga ny andro fitsarana"- Apôk. 14:7. Satria isika noforonin' Andriamanitra niaraka tamin'ny fahafahana hanao safidy ara- pitondran-tena, dia tompon'andraikitra ny amin'ireo fanapahan-kevitra izay raisintsika. Raha toa isika ka fitambaran-tsela kisendrasendra na vokatry ny tarazo sy ny tontolo iainana misy antsika fotsiny ihany, dia ho voafaritry ny hery izay tsy voafehintsika ny asantsika.

Midika ho andraikitra ara-môraly anefa ny fitsarana. Amin'izao fotoan-tsarotra eo amin'ny tantaran'ny tany izao (ny andro fitsarana), dia miantso antsika handray fanapahan-kevitra mahakasika ny mandrakizay Andriamanitra. Ny antso nataon'ny anjely voalohany manao hoe: "miankohofa eo anoloan 'Izay nanao ny lanitra sy ny tany sy ny ranomasina ary ny loharano"- Apôk. 14:7, dia miaiky fa ny namoronan' Andriamanitra antsika no fototry ny fiankohofana rehetra.

Miaraka amin'izay, ny fanekentsika ny Sabatan'ny andro fahafito dia maneho ny finoantsika fa mendrika ny hiankohofana amin'ny maha-Mpamorona antsika Azy i Jesôsy. Maneho izany fa ekentsika ireo Didy folony amin'ny maha-fitsipika nomen'ny tsindrimandrin' Andriamanitra izany, mba hiainantsika ny fiainana amin'ny fahafenoany indrindra. Koa satria fanorenan'ny fitondram- panjakan' Andriamanitra sy fanehoana ny toetrany ny lalàna, dia tonga fenitry ny fitsarana izany. Ny fahatokiantsika amin'ny didy momba ny Sabata no fanekena ny fanoloran-tenantsika hiaina fiainam-pankatoavana.

`Ahoana no mahatonga ny fahatakarantsika ny Famoronana hisy flantraikany eo amin'ny fitondran-tenantsika? Inona no ifandraisan'ny farazo sy ny tontolo misy antsika amin'ny safidy ataontsika Isan'andro? Ahoana no ahazoantsika mandresy, amin'ny alalan'ny fahasoavan'Andriamanitra, ireo kileman-toetra izay tsy nosafidintsika hananana tany am-piandohana?`