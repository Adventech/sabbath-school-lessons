---
title:  NY SABATA SY NY FAMORONANA
date:   15/05/2023
---

Ilain'ity tontolontsika ity fatratra ny hafatra manome tokin'ny Famoronana; izany no antony nanomezan' Andriamanitra antsika ny Sabata. Nandefa hafa-panantenana mahatalanjona Andriamanitra tamin'ny tapatapaky ny taona 1800-1809 rehefa nipaoka ny fisainan'izao tontolo izao ny petra-kevitra mikasika ny fivoarana miandalana. Efa nianarantsika ny amin'izany hafatra izany, izay hita ao amin'ny Apok. 14:6, 7.


Nanao ny czaka rehetra i Satana mba hanimbana ny hevitry ny Famoronana satria halany i Jesosy, ary tsy tiany ny handraisan'i Jesosy ny fiankohofana izay tokony ho Azy amin'ny maha-Mpamorona sy Mpanayotra antsika Azy, Ny Sabata no ivon'ny fifanandrinana lehibe mikasika ny fahamendrehan'i Kristy handray ny fiankohofantsika amin'ny maha-Mpamorona antsika Azy. Ny hafatr Andriamanitra amin'ny andro farany dia miantso ny olombelona rehetra mba hiverina amin'ny fiankohofana amin'i Kristy noho ny maha-Mpamorona ny lanitra sy ny tany Azy. Ny namoronany antsika no fototra iorenan'ny fiankohofana rehetra.


`Vakio ny Gen. 2:1-3, Eks. 20:8-11, ary ny Deo. 5:12-15 ao amin'ny tontolon- kevitry ny Apok. 14:6, 7. Ahoana no ahitantsika ao amin'ny didy momba ny Sabata ny fifandraisana misy eo amin'ny Famoronana sy ny Fanavotana?`

Ny Sabata no famantarana mandrakizay ny amin'ny fitsaharantsika ao Aminy. Famantarana manokana ny fahatokiantsika amin'ny Mpamorona izany (Ezek. 20:12, 20). Tsy fitakiana feno jadona ny hitandremana ny lalana izany fa maneho kosa fa tsy misy intsony ny fanamarinana amin'ny alalan'ny asa ao Aminy. Ny Sabata dia miresaka ny amin'Ilay Andriamanitra izay nanao ho antsika ny zavatra tsy azontsika natao ho an'ny tenantsika na oviana na oviana.


Miantso antsika ny Soratra Masina mba hitsahatra ao amin'ny Fitiavany sy ny fiahiany isan-tSabata. Ny Sabata dia tandindon'ny fitsaharana fa tsy ny asa; fahasoavana fa tsy fitadiavam-pamonjena amin'ny alalan'ny fitandremana ny lalana; maneho toky fa tsy fanamelohana izany ary tandindon'ny flankinana Aminy fa tsy amin'ny tenantsika. Mifaly amin'ny fahatsarany isika isan-tSabata, ary midera Azy noho ny famonjena izay tsy hita afa-tsy ao amin'i Kristy irery ihany.


Ny Sabata koa dia fifandraisana mandrakizay eo amin'ny fahatanterahan'i Edena tamin'ny lasa sy ny voninahitry ny lanitra vaovao sy ny tany vaovao amin'ny hoavy (Isa. 65:17; Apok. 21:1).


Miantso antsika hiverina amin'ny fototra niandohantsika ny Sabata. Fatorana mampifandray antsika amin'ny fianakaviana nipoirantsika izany. Notandremana hatrany hatrany ny Sabata hatramin'ny niandohan'izao rehetra izao. Fifandraisana tsy tapaka teo amin'ny fotoana izany, hatramin'ny namoronana antsika Mampifantoka antsika amin'ny fahamarinana be voninahitra izany, dia ny maha- zanak'Andriamanitra antsika. Miantso antsika ho amin'ny fifandraisana ety sy manokana Aminy izany.


`Ahoana no anehoana ny didy momba ny Sabata ao amin'ny Apok. 14:6, 7, ary nahoana izany no zava-dehibe ho an'ny hafatry ny andro farany entintsika? (Jereo ny Eks. 20:8-11)`