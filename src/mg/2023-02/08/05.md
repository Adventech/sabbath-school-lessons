---
title:  "NY FAMORONANA SY NY SABATA ARY NY ANDRO FARANY"
date:   17/05/2023
---

### NY FAMORONANA SY NY SABATA ARY NY ANDRO FARANY

Mahakasika ny fahefan' Andriamanitra ny fifanandrinana lehibe izay nanomboka tany an-danitra arivo taona maro lasa izay. Tsy miova ny fihaikana amin'izao fotoana izao.

Vakio ny Apok. 14:7, 9 ary 12. Fintino Ireo andininy Ireo amin'ny famenoana ireto fehezanteny eto ambany ireto:

`Ny Apôk. 14:7 dia antso mba`

`Ny Apok. 14:9 dia antso mafy mba tsy`  

`Ny Apok. 14:12 dia manoritsoritra vahoaka izay`

Ireo andininy ireo dia manambara mazava tsara fa ny hevitra fototry ny fifanandrinana eo amin'ny tsara sy ny ratsy (i Kristy sy i Satana) amin'ny andro farany, dia ny fiankohofana. Miankohoka amin'ny Mpamorona sa amin'ny bibidia isika? Ary satria ny Famoronana no fototry ny zavatra rehetra inoantsika (inona rahateo moa no inoantsika raha tsy mino isika fa Mpamorona antsika Andriamanitra?), ny Sabata andro fahafito izay tafiditra ao anatin'ny fitantarana ny Famoronana ao amin'ny Genesisy (Gen. 2:1-3) dia marika mandrakizay sy tsy azo ovana maneho izany Famoronana izany, lo no fanehoana fototra ny fampianarana manan-danja indrindra, ary Andriamanitra mihitsy no tena ivon'izany.

Araka izany, ny fanaovana an-keriny ny Sabata andro fahafito dia fandrombahana ny fahefan'i Jehovah amin'ny sehatra ambony indrindra, dia ny toerana maha- Mpamorona Azy. Fanongotana izany hatramin' ny fakany izany. Fitadiavana haka ny toeran'Andriamanitra tokoa izany (2 Tes. 2:4).

Mazava loatra fa ny zavatra manan- danja indrindra amin'ny andro farany dia mahakasika ny fitiavantsika an'i Jesosy sy ny fahatokiantsika Aminy. Ambaran'ny Baiboly anefa fa io fitiavana io dia aseho amin'ny fankatoavana ireo didy (1 Jao. 5:3; Apôk. 14:12) ary ny Sabata irery ao anatin'ireo didy folo no mahafaoka ny zavatra rehetra satria izy ihany no manondro an' Andriamanitra ho Mpamorona (Eks. 20:8-11). Tsy mahagaga raha izy no fanehoana miharihary ny fisarahana farany co amin'ireo izay miankohoka amin'i Jehovah sy ireo izay miankohoka amin'ny bibidia (Apôk. 14:11, 12). Raha heverina ny maha-manan-danja sy fototry ny zavatra rehetra ny Sabata dia sarotra ny hihevitra fa zavatra hafa ankoatra izany no hampifanolana mahakasika ny fiankohofana amin'ny Mpamorona amin'ny farany.

`Maro ireo milaza fa tsy mampiova na inona na inona izay andro tandreman'ny olona iray ho Sabata rehefa mitandrina andro iray fotsiny izy. Ahoana no amaliantsika izany hevitra izany amin'ny alalan'ny Baiboly?`

