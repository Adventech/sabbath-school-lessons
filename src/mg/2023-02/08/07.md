---
title:  FIANARANA FANAMPINY
date:   19/05/2023
---

"Ny antony iankohofana amin Andriamanitra dia ny maha- Mpamorona Azy. Teny fohy no anehoan'ireo mponin'ny lanitra izany hevitra izany ao amin'ny fanompoam-pivavahana any an- danitra: fa Hianao no nahary ny zavatra rehetra"-Apok. 4:11. Eto an-tany dia tokony hamafisina araka izay azo atao ny maha- Mpamorona an'Andriamanitra; izany no antony ilazan'ny anjely hoe: "miankohofa eo anoloan Izay nanao ny lanitra sy ny tany sy ny ranomasina ary ny loharano"- Apôk. 14:7. Aseho mazava eto fa mampiasa ny fiteny ao amin'ny didy fahefatra ilay anjely mba hanamarinana ny antso ho amin'ny fiankohofana amin' Andriamanitra (Eks. 20:11). (...) "Ao amin'ny didy folo dia ny lalàna momba ny Sabata no tombokase, satria izany no mamaritra ny momba an' Andriamanitra - Mpamorona; manamarina ny toerana anjakany izay rehetra noforoniny, ary maneho ny zo ananany mba hanjaka-satria Izy no namorona ny zava-drehetra. Mba hahombiazan'ilay dragona dia nilainy ny nanaisotra na tamin'ny fomba ahoana na ahoana izany tsangambato izany." Ángel Manuel Rodriguez, "The Closing of the Cosmic Conflict: Role of the Three Angels Messages," tt. 40, 41.

### Fanontaniana hifanakalozan-kevitra:

`1. Ahoana no hamalian'ny hafatra momba ny Sabata ireo fanontaniana lehibe eo amin'ny fiainana, toy ny hoe: avy taiza no niaviako, nahoana aho no eto, ary inona no anjarako mandrakizay?`

`2. Saintsaino ny zava-mahatalanjon'ny Famoronana. Saino ny amin'ny fahagagan'ny fisiantsika eto amin'ity tontolo midadasika ity. Ny tsangambaton'izany famoronana izany - ny Sabata - no manatona antsika (fa tsy isika no manatona azy) tsy tapaka isan-kerinandro; inona no tokony hamplanarin'izany antsika momba ny maha-zava-dehibe ny foto-pinoana momba ny Famoronana?`

`3. Ao amin'ny Dan. 3 sy Dan. 6, ahoana ny fahitanao ny fanehoana ny lohahevitry ny fiankohofana ao amin'ireo fitantarana azo tamin'ny tsindrimandry ireo? Inona ao amin'ireo fitantarana Ireo no manampy antsika hiomana sy hiandrandra ny fihaikana hatrehin'ny vahoakan' Andriamanitra mahatoky mandritra ny fotoan-tsarotra mahakasika ny "mariky ny bibidia"?`

`4. Ahoana no hanehoana amin'ny olona iray izay mino ny fivoarana miandalana mandritra ny tapitrisa taona, hatramin'ny lavitrisa taona aza, ny maha-tsy misy heviny ny fihazonana ny Sabata andro fahafito ho tsangambaton'Izany famoronana izany?`