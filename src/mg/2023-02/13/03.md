---
title:  MAHALALA NY FAHAMARINANA
date:   19/06/2023
---

`Vakio ny Jao. 8:32, Jao. 7:17 ary ny Jao. 17:17. Inona ireo teny fikasana nomen'l Jesôsy momba ny fahalalana ny fahamarinana sy ny toerana Izay misy izany?`

Ny antso farany ataon'Andriamanitra amin'ny olony dia ny handosiran'izy ireo ny fahadisoan'i Babilôna sy ny handehanany amin'ny fahazavan'ny fahamarinana mandrakizay izay hita ao amin'ny Teniny. Ny Baiboly no fanalahidin'ny zava-drehetra. Raha mbola mifikitra amin'ny Baiboly ny olona ary manaraka izay ampianariny dia tsy ho voafitaka izy ireo amin'ny fotoan-tsarotra farany, indrindra ny momba ny Sabata.

Ny hafatry ny anjely faharoa dia miantso antsika hanaiky ny fahamarinana fa tsy ny fahadisoan-kevitra, ny Soratra Masina fa tsy ny lovantsofina, ary ny fampianaran'ny Tenin' Andriamanitra fa tsy ireo fahadisoan'ny fampianarana sandoka.

Maneho fampitandremana ny amin'ny mariky ny bibidia ny hafatry ny anjely fahatelo izay manarakaraka ireo anjely roa voalohany. Maneho fahefana ara-politika na ara-pivavahana ny bibidia ao amin'ny faminanian'ny Baiboly manontolo. Ny bibidia avy ao amin'ny ranomasina ao amin'ny Apôk. 13 sy 14 dia nivoaka avy ao Róma amin'ny maha-rafitry ny fanompoam- pivavahana maneran-tany izany. Hiitatra manerana izao tontolo izao ny herin'io fahefana romanina io ka hitarika ho amin'ny hetsika izay hampikambana ny fiangonana sy ny fanjakana. Ny tanjona dia ny hampisy firaisana maneran-tany rehefa tonga ny fotoan'ny fikorontanana ara-toe-karena, ny loza voajanahary, ny korontana ara- piarahamonina, ny krizy politika iraisam- pirenena ary ny ady maneran-tany.

Ary amin'ny farany dia handray ny fitantanana io firaisan'ny firenena maneran- tany io i Etazonia. "Amin'ny alalan'ireo hevi- diso roa lehibe, dia ny tsy fahafatesan'ny fanahy sy ny fahamasinan'ny Alahady, no hitarihan'i Satana an'izao tontolo izao ho babon'ny fitaka ataony. Raha mampitoetra ny foto-kevitry ny filalaovana angatra iry voalohany, ity faharoa kosa mamitram- pihavanana amin'i Roma. Ny Protestanta any Etazonia dia ho lohalalana hanatsotra ny tanany eo ambony tevana ka hifandray amin'ny filalaovana angatra, ary hiampita ny hantsana koa izy mba hifamihina amin'ny fahefana Romana; ka noho ny herin'io firaisana telo sosona io, dia hanaraka ny didin'i Roma io tany io, ary hanitsakitsaka ny zo hanaraka ny feon 'ny fieritreretana."_ HM, t. 613

Antso maika ho an'ireo mpanara- dia an'i Kristy mahatoky no mamarana ireo hafatra ireo, dia ny hitandremany ny didin' Andriamanitra amin'ny alalan'ny finoana velona an'i Jesosy izay mitoetra ao am-pony (Apôk. 14:12).

`Ahoana ny fahatakaranao ireo tenin'l Jesosy manao hoe: "ny marina hahafaka anareo tsy ho andevo"? Inona no hevitr'izany? Ahoana no nanafahan'ny fahamarinana anao? Inona no hevitry ny hoe "olona afaka" ao amin'io tontolon-kevitra io?`