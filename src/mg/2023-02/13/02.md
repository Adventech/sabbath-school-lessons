---
title:  "MIOMANA HO AMIN'NY FOTOAN-TSAROTRA FARANY"
date:   18/06/2023
---

### MIOMANA HO AMIN'NY FOTOAN-TSAROTRA FARANY


`Vakio ny 1 Tes. 5:1-6. Inona ny fampirisihana ataon'l Paoly apôstôly amintsika momba ny andro farany eo amin'ny tantaran'ny olombelona?`


Nampirisika ny mpino tao Tesalónika mba "hiambina" sy "hahonon-tena" ao anatin'ny tontolon-kevitry ny fiavian'i Kristy fanindroany ny apôstôly Paoly. Ary raha niteny izany tamin'ireo mpino tamin'izany vanim-potoana izany i Paoly, dia inona no lazainy amintsika ankehitriny?


Nilaza koa izy fa "zanaky ny mazava" (1 Tes. 5:5) izy ireo ary tsy "ao amin'ny maizina", mba tsy ho tampoka amin'izy ireo "toy ny mpangalatra izany andro izany" [ny fiavian'i Kristy] (1 Tes. 5:4). Nampiasa ny teny hoe "miambina" i Jesôsy miaraka amin'ny vavaka amin- kafanam-po (Mat. 24:42, Mat. 26:40, 41). Ny hoe miambina dia mailo ara-panahy. Ny fananana saina mahonon-tena dia ny fiheverana amim-pahamatorana ny fotoana izay ahavelomantsika sy ny fifantohana amin'ireo zavatra tena manan-danja.


Nanampy izao teny izao i Ellen G. White: "Isika izay mahalala ny fahamarinana dia tokony hiomana ho amin'izay hianjady amin'izao tontolo izao tsy ho ela tahaka ny zavatra tsy ampoizina izay manafotra." TFC, b. 8, t. 28.


Ary na dia mety ho tampoka amin'izao tontolo izao aza izany dia tsy tokony ho tampoka amintsika. Na dia tsy fantatsika aza ny fotoana hisehoan'izany dia ampy ny fahitantsika fa ho avy izany, ary ankehitriny, izao anio izao, hahavonona. no fotoana tokony


`Ivereno jerena ny Dan. 2 ary mariho ny filaharan'ireo fanjakana izay nifandimby araka ny nanambarana azy mialoha. Inona no ampianarin'izany antsika ny amin'ny fomba ahafahantsika matoky fa tanteraka tokoa izay nolazain' Andriamanitra fa hitranga?`


Nanome antsika ireo hafatry ny andro farany ireo i Kristy mba hahafantarantsika izay ho avy ka hiomanantsika ho amin'izany. Ny faminanian'i Daniela sy ny Apokalipsy, miaraka amin'ireo fanomezam- pahasoavan'ny faminaniana môderina, dia manome topy maso antsika ny amin'izay hanjo an'ity izao tontolo izao ity. Milaza mialoha ny tantaran'ny famonjena ny Teny faminanian' Andriamanitra, ary ny Dan. 2 dia manome porofo mahery vaika sy mitombina ny maha-azo itokiana an'Andriamanitra.


`Nilaza ny amin'ny tsy tokony "hatoriana" tahaka ny sasany i Paoly. Inona no hevitr'izany? Ahoana no ahafantarantsika raha matory tokoa isika, ary raha izany no miseho dia inona no tokony hatao mba hifohazantsika?`