---
title:  "MANENIKA NY TANY NY VONINAHITR'ANDRIAMANITRA"
date:   21/06/2023
---

### MANENIKA NY TANY NY VONINAHITR'ANDRIAMANITRA

`Vakio ny Apôk. 4:11; Apôk. 5:12; Apôk. 19:1 ary ny Apôk. 21:26. Inona avy ireo teny ampifandraisina amin'ny voninahitr' Andriamanitra izay manenika ny tany araka ny anambarana izany ao amin'ny Apôk. 18:1?`

Ny fifanandrinana lehibe co amin'ny tsara sy ny ratsy eo amin'izao tontolo àry rehetra izao dia mahakasika koa ny voninahitra sy ny hajan'Andriamanitra. Nambaran'i Satana, ilay anjely mpiodina, fa manao ny tsy rariny Andriamanitra satria mitaky ny hiankohofana Aminy kanefa kely fotsiny ihany no omeny ho setrin'izany. Milaza ilay ratsy fa ny lalan Andriamanitra dia mametra ny fahafahantsika sy ny fifaliantsika.

Naneho ny fahadisoan'izany anganongano izany anefa ny fiainan'i Jesosy sy ny fahafatesany ary ny fitsanganany tamin'ny maty. Nidina teto amin'izao tontolo izao izay lavaky ny menarana Ilay namorona antsika mba hanavotra antsika. Teo amin'ny hazo fijaliana no namaliany ny fiampangan'i Satana sy nanehoany fa sady be fitiavana Andriamanitra no marina. Babon'izany Fitiavany izany ary mihevitra ny amin'ny Hajany ireo olony amin'ny andro farany ka maneho ny Voninahiny (ilay toetrany be fitiavana sy manolotra ny aina) amin'ny tontolo tia tena sy tsy araka an' Andriamanitra; ary manazava ny tany ny toetran' Andriamanitra.

`Vakio ny Eks. 33:18, 19. Ahoana no nanehoan'Andriamanitra ny voninahiny tamin'i Mosesy? Inona no atao hoe voninahitr' Andriamanitra?`

Ny voninahitr' Andriamanitra dia ny toetrany. Ho feno ny voninahitr Andriamanitra ny tany rehefa feno fitiavana Azy isika ary hovan'ilay fitiavana manavotra ny toetrantsika.

Maneho ny voninahiny sy ny toetrany amin'izao tontolo izao ny fanehoana ny fitiavany eo amin'ny fiainantsika manokana. Izao no hafatra farany nentin'ireo anjely telo teo afovoan'ny lanitra hotorina amin'ny tontolo iray tafalatsaka ao anatin'ny haizina ara-panahy: "Matahora an'Andriamanitra ka omeo voninahitra Izy"- Apôk. 14:7.

Tsy misy voninahitra ho an'ny tenantsika ao amin'ny asa tsara ataontsika, na ny fahamarinantsika na koa ny fahatsarantsika. "Tokony hanakoako manerana ny tany ny hafatry ny fahamarinan'i Kristy (...) Ny voninahitr' Andriamanitra no ny asan'ny anjely fahatelo." mamarana TFC, b. 6, t. 19. Izao koa no nosoratan'i Ellen G. White: "Inona moa ny fanamarinana amin'ny finoana? Asan'Andriamanitra izay mametraka ny voninahitry ny olombelona ho eo amin'ny vovoka izany ary manao izay tsy azon'ny olona atao amin'ny herin'ny tenany." TMGW, t. 456.

Tsy misy voninahitra ho antsika izany fa ho an' Andriamanitra kosa.
