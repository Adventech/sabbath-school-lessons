---
title:  MITOHY NY FANAVAOZANA
date:   20/06/2023
---

Nanangana vahoaka amin'ny andro farany izay hanohy ny asa nataon'irco mpanavao fivavahana lehibe tamin'ny lasa Andriamanitra ka ny Baiboly no hany inoan'izy ireo, i Kristy no hany loharanom-pamonjena ho azy, ny Fanahy Masina no hany loharanon-keriny ary ny fiverenan'ny Tompontsika no ho fahatanterahan'ny fanantenany rehetra. Hotorina amin'izao tontolo izao mialoha indrindra ny fiverenan'ny Tompontsika ireo fahamarinana nosaronan'ny haizin'ny fahadisoan-kevitra sy ny lovantsofina, anisan'izany ny tena Sabata marin'ny Baiboly,


Ny hafatry ny anjely telo no niteraka io hetsika amin'ny andro farany io, izay mikendry ny hamita ny Fanavaozana efa natomboka sy handray anjara miaraka amin'i Kristy amin'ny famitana ny asany eto an-tany. Ireo faminaniana lehibe ao amin'ny boky farany indrindran'ny Baiboly dia maneho fihetsehana ataon'ny lanitra izay mamaritra ny ho anjaran'ny olona, fihetsehana taorian'ny fahadisoam-panantenana, mba hitorina ny hafatr Andriamanitra farany ho an izao tontolo izao. Ny Apok. 14 dia miresaka ny amin'ny fiangonana maneran-tany izay mandrakotra an'izao tontolo izao, fiangonana mitory ny vaovao mahafalin'ny filazantsara mandrakizay.


Nisy anjely iray fahefatra ao amin'ny Apok. 18 nanampy ireo anjely telo ao amin'ny Ap么k. 14. Manome hery ny fanambaran'ireo anjely telo io anjely io ka "ny tany nohazavain'ny voninahiny [Andriamanitra]" (Ap贸k. 18:1). Mifantoka amin'ireo toe-javatra lehibe mitondra ho amin'ny faratampon'ny tantaran'ny zanak'olombelona ary koa ny fandresena farany sy faratampon'ny filazantsara ny toko faha-18.


`Vakio ny Ap么k. 18:1. Inona ireo zavatra telo nolazain'i Jaona amintsika momba lo anjely lo? (Jereo koa ny Hab. 2:14.)`


Ny anjely izay nidina avy tamin'ny fanatrehan' Andriamanitra be voninahitra tao amin'ny efitra misy ny seza fiandrianan'ny fitoerana masina dia nasaina nanambara ny hafa-pamindram-po farany sy hampitandrina ny mponin'ny tany ny amin'izay ho tonga amin'ity planeta tany ity.


Ny andalanteny dia milaza fa tonga miaraka amin'ny "fahefana lehibe" ilay anjely. Exousia ny teny grika ilazan'ny Testamenta Vaovao ny hoe "fahefana." Mampiasa io teny io i Jesosy ao amin'ny Filazantsaran'i Matio rehefa naniraka ireo mpianany. Manome "fahefana" ny mpianany handresy ny fanapahana sy ny herin'ny ratsy i Jes么sy ao amin'ny Mat. 10:1. Naniraka azy ireo Izy ka nanome azy ny herin'Andriamanitra mba handreseny amin'ny ady ifanaovan'ny tsara sy ny ratsy. Naniraka azy ireo indray Izy ao amin'ny Mat. 28:18, 19, saingy tamin'ity indray mitoraka ity dia tamin'ny "fahefana rehetra" any an-danitra sy ety an-tany no nanaovany izany mba handehanan'izy ireo "hanao mpianatra ny firenena rehetra".


`Amin'ny farany, ahoana no mahatonga ireo olan'ny andro farany hihodidina amin'ny fahefana (araka izay tena Isehoany tokoa eo amin'ny fiainantsika isan'andro)? Ny fahefan'iza no arahintsika: ny an' Andriamanitra, ny antsika, ny an'ny bibidia sa ny an'olon-kafa? Fahefan'iza no arahinao amin'izao fotoana izao?`