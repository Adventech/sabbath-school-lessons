---
title:  "FIANARANA FANAMPINY"
date:   23/06/2023
---

"Hidodododo hatraiza hatraiza ny mpanompon' Andriamanitra hitory ny hafatra avy any an-danitra, ary ny tavany hazava sy hamirapiratra noho ny fanokanan-tena masina. An'arivony ny feo manerana my tany, izay hitondra ny hafatra fampitandremana. Hisy fahagagana hatao, hositranina ny marary, ary hisy famantarana sy zava-mahazendana hanaraka ny mpino. Hanao fahagagana mamitaka koa i Satana, ary hampidina afo avy any an-danitra mihitsy eo imason'ny olona izy (Apokalypsy 13:13). Amin 'izany dia hisafidy izay hombany ny mponina ety an-tany.


"Tsy fonjan-kevitra loatra fa fandresen- dahatra avy amin'ny Fanahin 'Andriamanitra no hitoriana my hafatra. Efa naseho my fonjan-kevitra. Efa nafafy ny voa, ary hitsiry izy izao ka hahavokatra. Ireo lahatsoratra nozarain 'my mpanao asa misionera dia efa nanao ny asany mangina, nefa betsaka ireo izay nandatsaka izany tao am-pony no voasakana tsy hahazo ny fahamarinana tamin'ny fomba feno na voasakana tsy hankato. Ankehitriny kosa dia tafiditra hatraiza hatraiza ny tara-pahazavana, hita mibaribary ny fahamarinana, ka manapaka ny fatorana nihazona azy ny zanak Andriamanitra tso-po. Ny rohim-pianakaviana, ny fifandraisana eo amin'ny fiangonana, dia tsy manan-kery hitana azy izao, sarobidy noho ny zavatra hafa rehetra ny fahamarinana. Na dia eo aza ireo fiasana miara-mioko hanohitra ny fahamarinana, dia maro no hiandany amin'i Jehovah."-HM, t. 638



### Fanontaniana hifanakalozan-kevitra:


`1 Nambaran'i Ellen G. White fa "ny hafatry ny fanamarinana amin'ny finoana no hafatry ny anjely telo (...) raha ny marina."- Ev, t. 190. Inona no hevitr'izany? Inona no ifandraisan'ny fanamarinana amin'ny finoana sy ny hafatry ny anjely telo?`


`2. Avereno vakina ny Apôk. 14:12. Inona ny fahasamihafana eo amin'ny fitandremana ny didin'Andriamanitra sy ny fanarahan-dalàna ho fitadiavam- pamonjena? Amin'ny fotoana manao ahoana no mahatonga ny fankatoavana ho fanarahan-dalana ho fitadiavam-pamonjena? Amin'ny fomba ahoana no mety hahatonga ny olona iray izay tsy mitandrina ny didin'Andriamanitra ho mpanara-dalana ho fitadiavam-pamonjena ihany?`


`3. Inona ny valinteny azonao omena ireo izay manakiana antsika noho ny firesahana momba ireo bibidia masiaka sy ireo fampitandremana mahatahotra hita ao amin'ny bokin'ny Apokalipsy? Ankoatra ny valinteny efa mazava: miresaka momba izany isika satria voasoratra ao anatin'ny boky izany; inona ny valinteny hafa azonao omena?`


`4. Ifanakalozy hevitra ao amin'ny kilasy ireo toe-javatra miseho maneran-tany amin'izao fotoana izao. Inona ireo zavatra nitranga hitanao fa mety hitarika ho amin'ireo toe-javatra farany? Ahoana no hampifandanjana ny fahatsapana ny vanim-potoana Ivelomantsika nefa koa tsy ho voafandrika amin'ny fanombantombanana momba izay tsy mbola nambara tamintsika?`