---
title:  "NY ZANAK'ONDRY IZAY VOAVONO"
date:   22/06/2023
---

Misy tandindona maro ao amin'ny Apokalipsy, tandindona ara-Baiboly izay manana ny lanjany: ny dragona tany an- danitra (Apok. 12:3, 4, 7), ny anjely manidina eo afovoan'ny lanitra (Apôk. 14:6), ny vehivavy mitaingina bibidia mivolon- jaky (Apôk. 17:3) sy ny sisa. Ao amin'ny Tenin'Andriamanitra ireo tandindona ireo; nanome tsindrimandry an'i Jaona ny Fanahy Masina mba hametraka izany ao ary manana anjara asa lehibe ireo amin'ny fanambarana ny fahamarinana amin'izay mamaky ny teny ao amin'io boky io sy mampihatra izany; voalaza mantsy fa "sambatra izay mamaky sy mihaino ny tenin'ity faminaniana ity ka mitandrina izay voasoratra ato anatiny; fa antomotra ny andro."- Apôk. 1:3.


`Misy sary iray hafa miverimberina anefa manerana ny bokin'ny Apokalipsy. Inona izany sary izany ary inona no asehony?`


`Vakio ny Apôk. 5:6, 8, 12; Apôk. 7:17; Apôk. 14:1; Apôk. 15:3; Apôk. 19:7; Apôk. 21:22, 23; sy ny Apôk. 22:1, 3. Inona ny hevitry ny fandindon'ny Zanak'Ondry ary nahoana izany no miseho matetika ao amin'ny bokin'ny Apokalipsy?`


Mazava loatra, araka ny voalazan'ireo teny fampidirana ao amin'ny boky dia fanambarana an'i "Jesôsy Kristy" izany (NKJV); ary tsy momba ny Zanak'Ondry fotsiny ihany, fa ny Zanak'Ondry izay "voavono" (Apôk. 5:6, 12; Apôk. 13:8). Izany hoe Jesôsy Kristy nohomboana tamin'ny hazo fijaliana. Izany no fo sy fanahin'ny Baiboly manontolo, indrindra fa ny an'ny bokin'ny Apokalipsy sy ny hafatry ny anjely telo. Tsy haintsika ny ho mahatoky amin'ny fiantsoana antsika sy hanao ny asa izay nananganan' Andriamanitra ity fiangonana ity raha tsy manana ny Zanak'Ondry ho ivon'ny hafatra entintsika isika, dia Ilay Zanak'Ondry izay voavono, i Jesôsy nohomboana tamin'ny hazo fijaliana, ilay sorona noho ny fahotantsika.


"Mila zanak'Ondry mametraka an-tsitrapo voavono eo ny anivon'ny fampianarantsika sy ny iraka ampanaovina antsika ary eo amin'ny toriteny tsirairay ataontsika isika, ny lahatsoratra tsirairay soratantsika, ny vavaka rehetra ataontsika, ny hira rehetra hiraintsika, ny fampianarana Baiboly sy izay rehetra ataontsika. Hanova ny fomba fitondrantsika ny hafa anie ny fitiavana nasehon'ny zanak'Ondry teo amin'ny hazo fijaliana ary hanosika antsika hihevitra an'izao tontolo izao." Angel Manuel Rodriguez, "The Closing of the Cosmic Conflict: Role of the Three Angels' Messages", t. 70.


Izany hoe, eo anivon'ny sarin'ny bibidia mandoza, ny dragona izay miady, ny areti- mandringana maro, ny fanenjehana sy ny mariky ny bibidia, dia mbola mitoetra eo anoloana sy eo afovoany ny Zanak'Ondry, Ilay Zanak'Ondry voavono. Izy ihany, sy izay nataony ho antsika tamin'ny lasa sy ataony ankehitriny sy izay hataony mialoha ny farany, no fototry ny hafatry ny anjely telo.


`Nahoana no zava-dehlbe ny hihazonana ny Zanak'Ondry voavono ho ivon'ny hafatra entintsika, tsy ho fitarihana ny hafa ho eo Aminy ihany fa ho an'ny fiainanao ara-panahy manokana koa?`


