---
title:  "FIARETANA TSY AZO HOZONGOZONINA"
date:   04/06/2023
---

Araka ny efa hitantsika tao amin'ny Apôk. 14:7, Andriamanitra dia miantso ny olona rehetra hiankohoka amin'ny Mpahary. Izany no hafatry ny anjely voalohany. Mampitandrina ny olona ny amin'i "Babilona", rafi-pivavahana sandoka izay efa nisy tany Babilôna fahiny Andriamanitra. Izany no hafatry ny anjely faharoa.

Mampitandrina amin'ny fiankohofana amin'ny bibidia ny anjely fahatelo ao amin'ny Apok. 14:9,10. Amin'ny feo mafy no anambaran'ilay anjely hoe: "Raha misy miankohoka eo anoloan'ny bibidia sy ny sariny ka mandray ny marika eo amin'ny handriny na amin'ny tanany dia izy koa no hisotro ny divain'ny fahatezeran 'Andriamanitra".

`Vakio ny Apôk. 14:12. Inona ireo toetra roa mampiavaka ny vahoakan' Andriamanitra amin'ny andro farany hitantsika ao amin'io andininy io? Inona no maha-zava-dehibe ireo toetra roa ireo?`

Ny teny grika nadika hoe "faharetana" eto dia hupomone, izay azo adika amin'ny fomba mazava kokoa hoe "fiaretana tsy azo hozo gozonina". Hanana vahoaka mahatoky Aminy Andriamanitra amin'ny andro farany, na eo anivon'ny fanoherana sy ny fanenjehana masiaka aza. Hijoro amin'ny fiaretana tsy azo hozongozonina izy ireo, Andriamanitra no ivon'ny fiainany, fahasoavana sy fankatoavana no mameno ny fiainany. 

Ny fiankohofana amin'ny Mpahary (Apôk. 14:7) dia mifanipaka tanteraka amin'ny fiankohofana amin'ny bibidia (Apôk. 14:9) ary hita co amin'ireo vahoaka izay mitandrina ny didin' Andriamanitra sy manana ny finoana an'i Jesosy izany (Apok. 14:12). Io fifanolanana farany io, izay ankatoavana an'i Kristy na ankatoavana ny fahefan'ny bibidia, dia miompana amin'ny fiankohofana; ary ny ivon'io ady lehibe ifanandrinan'ny tsara sy ny ratsy io, dia ny Sabata.

`Vakio ny Rom. 8:1-4, Efes. 2:8-10, ary ny Kôl. 1:29. Inona no ambaran'ireo andininy ireo antsika mikasika ny vokatry ny fiainana amim-pinoana?`

Rehefa miaina amim-pinoana isika dia mandray ny fahasoavany ary voaova ny fiainantsika. Tsy hanana "finoana an'i Jesôsy" fotsiny ireo mpanara-dia ny Mpamonjy mahafatra-po fa hanana ny "finoan'i Jesôsy" koa (araka ny dikan- tenin'ny Baiboly amin'ny teny frantsay sy anglisy). Ny finoana nananan'i Jesôsy tamin'ny ora farany dia ho finoan'izy ireo koa, ary hitoetra ho mahatoky izy ireo na dia hatramin'ny fahafatesana aza, toa an'i Jesosy. 

`Mahatoky amin'ny zavatra bitika ve ianao? Inona no mety hambaran'izany momba ny toetranao rehefa ho tonga ny tena fizahan- toetra? (Jereo ny Lio. 16:10)`