---
title:  Fianarana fanampiny
date:   09/06/2023
---

"Hatramin'ny nipoahan 'ilay ady lehibe tany an-danitra no efa fikasan 'i Satana ny handrodana ny lalan 'Andriamanitra. Izany no anton'ny nananganany ny fanevan'ny fikomiana tamin'ny Mpamorona, ary rehefa voaroaka avy tany an-danitra izy, dia mbola nanohy ny ady tety an-tany. Ny hamitaka ny olona sy ny hitarika azy amin'izany handika ny lalan Andriamanitra no fenitra tsy miova kendreny hotratrarina. Nanyfialana amin'ny lalama manontolo na ny fitsipahana ny anankiray amin'ny didy no ahavitany izany, dia hitovy ny vokany amin'ny farany. (...) Tamin'ny fiezahany hampietry voninahitra ny fitsipika nomen Andriamanitra, dia naolani Satana ireo fampianaran'ny Baiboly, ary tamin'izany no nahatafatsofoka fampianaran-diso amin'ny finoana taman'ny olona an arivony izay milaza fa mino ny Soratra Masina. Tsy inona ilay fifandonana farany amin'ny fahamarinana sy ny fampianaran-diso fa ny fizarana farany eo amin'ilay ady nitarazoka mikasika ny lalan Andriamanitra. Miditra amin'izany ady izany isika izao, ady ifanaovan'ny lalan olombelona sy ny didin'i Jehovah, ikatrohan'ny fivavahan'ny Baiboly sy ny fivavahana mifototra amin'ny anganongano sy ny lovan-tsofina." - HM, t. 607.


Manerana ny bokin'ny Apokalipsy, fiankohofana sy ny famoronana ny dia mifamatotra tsy azo sarahina. Ny votoatin'ny ady ifanandrinan'ny tsara sy ny ratsy, ary ny lohahevitra manodidina ny mariky ny bibidia dia miompana amin'ny hoe: mendrika ny hiankohofana ve Andriamanitra?


Araka ny efa hitantsika, ny foto-kevitra momba ny maha-Mpamorona an'i Kristy no ivon'ny fiankohofana amin'ny andro Sabata. I Jes√¥sy dia tsy mitsahatra manasongadina ny maha-zava-dehibe ilay andro izay lazainy fa Izy no "Tompony" (Mat. 12:8; Mar. 2:28; Lio. 6:5). Mampahatsiahy mandrakizay antsika ny maha-isika antsika ny Sabata. Mampahatsiahy antsika ny toerana misy antsika amin'ny maha-olombelona antsika izany. Manome tombambidy ny olombelona tsirairay izany. Hamafisiny tsy tapaka fa isika dia voary, ary mendrika ny hankatoavintsika sy hiankohofantsika ny Mpamorona antsika. Izany no antony hankahalan'i Satana fatratra ny Sabata. Io mantsy no fatorana volamena izay mampiray antsika amin'ny Mpahary antsika, ary izany no mahatonga azy hitana anjara toerana goavana ao anatin'ilay fotoan-tsarotra amin'ny andro farany.



### Fanontaniana hifanakalozan-kevitra:


`1. Inona ireo foto-kevitra ao ambadiky ny fanambaran'ilay bibidia niakatra avy tao amin'ny ranomasina ny tenany ho manana fahefana? Amin'ny fomba ahoana no mety hahatonga izany toe-tsaina izany ho co am-pontsika koa na dia tsy fantatsika aza?`


`2. Inona no havalinao ireo izay milaza fa finoanoam-poana tsy azo raisina ho marina ny fisian'i Satana ara-bakiteny ho an'ny olona avara-planarana na ho an'izay manan-tsaina fotsiny aza? Inona ireo fanazavana azonao aroso ho setrin'izany?`