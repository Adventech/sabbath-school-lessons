---
title:  "JESOSY: ILAY HANY MPANALALANA ANTSIKA"
date:   08/06/2023
---

### JESOSY: ILAY HANY MPANALALANA ANTSIKA

`Vakio ny Apôk. 13:4,5. Inona avy ireo marika hitantsika ao amin'ireo andininy ireo izay azo amantarana ny fahefan'ny bibidia?`

Ny bibidia ao amin'ny Apokalipsy dia fahefana ara-pivavahana nihemotra, izay mipoitra avy amin'i Rôma jentilisa ary nitombo ka tonga rafi-pivavahana maneran- tany.Fahefanamitenyratsyan' Andriamanitra izany araka ny Apôk. 13:5. Ao amin'ny Testamenta Vaovao, ny fitenenan-dratsy dia mitovy amin'ny fanandratan-tena ho eo amin'ny toeran'Andriamanitra ka maka ho an'ny tena ireo zo sy tombontsoa izay an' Andriamanitra.

`Vakio ny Lio. 5:18-26 sy ny Jao. 10:33. Inona avy ireo endrika roa isehoan'ny fitenenan-dratsy voalaza ao amin'ireo andininy Ireo?`

Nampangain'ireo mpitondra fivavahana ho niteny ratsy i Jesôsy. Tsy rariny ireo fiampangana ireo raha ny amin'i Jesôsy no resahina satria ananan'i Jesosy ny zo sy ny fahefana rehetra maha- Andriamanitra, anisan'izany ny fahefana hamela ny helotsika. Ary izao no antony: Andriamanitra i Jesôsy. Nanambara mazava koa Izy hoe: "Izay ela izay no efa nitoerako teto aminareo, ka tsy mbola fantatrao ihany va Aho, ry Filipo? Izay nahita Ahy dia nahita ny Ray; koa ahoana no anaovanareo hoe: Asehoy anay ny Ray?" - Jao. 14:9.


Etsy andaniny, mampianatra ny 1 Tim. 2:5 fa "iray no Mpanalalana amin'Andriamanitra sy ny olona, dia Kristy Jesosy, Izay olona. "Mifanohitra amin'izany, ny eglizy romanina dia mampianatra fa ny pretra no mpanalalana amin' Andriamanitra sy ny olombelona mpanota. Amin'ny maha- olombelona mpanota ny pretra anefa dia tsy azony atao ny ho mpanalalana antsika satria na ny tenany aza dia mba mila mpanalalana koa. Ny fitenenan-dratsy dia azo faritana toy izao koa: ny fanaovan'ny olona ny tenany, na iza izy na iza, ho Andriamanitra, na ny fijoroany eo amin'ny toeran' Andriamanitra. Ireto misy fanambarana roa avy amin'ny loharanon-kevitra Fiangonana romanina: ankatoavin'ny MINGO

"Manana fahamendrehana lehibe ny Papa ary ambony tokoa ka tsy olombelona tsotra fotsiny (...) Toy ny hoe izy no ANDRIAMANITRA eto an-tany." Lucius Ferraris, "Papa," ampahan- dahatsoratra faha-2 ao amin'ny Prompta Bibliotheca (1763), b. 6, tt. 25-29.

Nirehareha toy izao ny Papa Léon XIII: "Izahay [Papa] dia mitana ny toeran' Andriamanitra Tsitoha eto amin'ity tany ity." The Great Encyclical Letters of Pope Leo XIII (New York: Benziger, 1903), t. 193.

Mihamazava kokoa ireo fanambarana ireo rehefa takatsika fa ny teny hoe "anti- ", toy ny amin'ny antikristy, dia tsy voatery hidika mandrakariva hoe "manohitra" fa midika koa hoe "eo amin'ny toeran'ny". Araka izany, ny antikristy dia midika koa hoe "eo amin'ny toeran'i Kristy". Eto ny tena fitenenan-dratsy!