---
title:  "NY TOMBOKASEN' ANDRIAMANITRA SY NY MARIKY NY BIBIDIA: FIZARANA 1"
date:   03/06/2023
---

### NY TOMBOKASEN' ANDRIAMANITRA SY NY MARIKY NY BIBIDIA: FIZARANA 1

### Hodinihina mandritra ny herinandro:
Apok. 14:12; Efes, 2:8-10; Ap么k. 14:4; Lio. 5:18-26.

><p> Tsianjery:</p>

> "Ary hitako fa, indro, nisy anjely hafa koa, niakatra avy tany amin'ny fiposahan'ny masoandro, nanana ny fanombohan- kasen Andriamanitra velona; ary izy niantso ny anjely efatra izay navela hanimba ny tany sy ny ranomasina tamin'ny feo mahery nanao hoe: Aza manimba ny tany, na ny ranomasina, na ny hazo, mandra-panisinay tombo-kase eo amin'ny handrin'ny mpanompon'Andriamanitsika." - Ap么k. 7:2,3.

Eo am-pandinihantsika ireo toe-javatra hiseho amin'ny andro farany momba ny mariky ny bibidia dia misy hevi-dehibe iray mivohitra: ny fahasamihafan'ny fomba fiasan'Andriamanitra sy ny an'ny fahavalon'ny fanahy.

Araka ny efa nianarantsika, ireo lohahevi-dehibe ifanolanana ao amin'ilay adin'i Kristy sy i Satana dia mikasikany fahatokiana, ny fahefana ary ny fiankohofana. Ireo faminaniana manoritsoritra ny fahefan'ilay bibidia ao amin'ny Ap么k. 13, ilay tandroka kely ao amin'ny Dan. 7 sy ilay "zanaky ny fahaverezana" ao amin'ny 2 Tes. 2, dia samy milaza fahefana izay mandrombaka ny fahefan' Andriamanitra, handidy ny olona hanaiky azy, ary hampiditra rafi-pivavahana sandoka. Ary amin'ny fampiasan-kery no anaovany izany, amin'ny fanerena tsotra izao ary indraindray koa amin'ny fandrokidrokiana na fanambatambazana - mba hanerena ho amin'ny fiankohofana avokoa izany rehetra izany.

Mifanohitra amin'izany, ny fitiavana no hery lehibe manosika ao amin'ny fanjakan'Andriamanitra. Ao amin'ny fiankohofana amin'Andriamanitra no misy ny fifaliana sy ny firavoravoan'ny vahoakany lehibe indrindra fa tsy amin'ny fiankohofana amin'ny bibidia. Manolo-tena ho Azy izy ireo satria fantatr'izy ireo ny haben'ny fanolorany tena ho azy ireo. Zavatra tokana no hiaro ny tsirairay avy amintsika mba tsy handray ny mariky ny bibidia amin'ny andro farany, dia ny fitiavana lalina an'i Jes么sy, hany ka tsy misy maharava ny fifikirantsika Aminy.

> Hamakafaka ireo lohahevitra ireo isika ato amin'ity lesona ity.

_*Famerenana ny lesona ny sabata 10 Jona._