---
title:  "IREO IZAY MANARAKA NY ZANAK'ONDRY"
date:   07/06/2023
---

### IREO IZAY MANARAKA NY ZANAK'ONDRY


`Vakio ny Apok. 13:1,2. Avy alza llay bibidia ary Iza no manome fahefana azy?`


Mandray ny heriny, ny seza fiandrianany, ary ny fahefany lehibe avy amin'ny dragona ilay bibidia voalohany ao amin'ny Apôk. 13. Voalaza ao amin'ny Apök. 12:9 sy ny Apôk. 20:2 fa ny dragona dia i Satana. Fahavalo fetsy izay miasa amin'ny alalan'ny fahefana eto an-tany i Satana. Milaza ny Apôk. 12:3-5 fa io "dragona" na ny devoly io dia niezaka handrapaka ilay "zazalahy" raha vao teraka Izy. Taorian'izay dia "novonjena faingana nakarina ho any amin 'Andriamanitra, dia ho any amin'ny seza fiandrianany" io "zazalahy io". Manondro an'i Kristy izany, mazava loatra. Tamin'ny faniriany hamono an'i Jesosy zaza dia niasa tamin'ny alalan'i Herôda sy ny fanjakana romanina i Satana. Nandritra ireo andro farany niainan'i Jesosy dia governora romanina antsoina hoe Pilato no nanameloka an'i Kristy ho faty, mpiambina romanina iray no namantsika Azy teo amin'ilay hazo fijaliana nampahory, miaramila romanina iray no nanindrona Azy tamin'ny lefona, ary miaramila romanina maro no niambina ny fasany. Araka ny Apôk. 13:2, ny dragona, i Satana, izay niasa tamin'ny alalan'i Rôma jentilisa, dia hanome ny fitondram-panjakany ho an'io bibidia mipoitra io.


"Na dia maneho an'i Satana aza voalohany indrindra ny dragona, amin'ny heviny faharoa dia maneho ny fanjakana romanina koa izy. (...) Ny fahefana izay mandimby ny fanjakana romanina, any nandray 'ny heriny sy ny seza fiandrianany ary ny fahefany lehibe' avy tamin'ny dragona, dia mazava fa i Roma papaly". SDABC, b. 7, t. 817. Manazava i A. C. Flick, mpahay tantara, fa "nipoitra avy tamin'ny faharavan'i Rôma politika ilay fanjakana lehibe ara-moraly miseho amin'ny "endriny miezinezina", dia ny Fiangonana romanina" A. C. Flick, The Rise of the Medieval Church (1900) 1. 150, araka ny efa voalaza ao amin'ny SDABC, b. 7, t. 817.


`Vakio ny Apôk. 13:3 sy ny Apôk. 14:4. Inona ny fifanoherana hitanao eo amin'ireo andininy ireo?`


Mifanohitra amin' "ny tany rehetra" izay manaraka ilay bibidia, Andriamanitra kosa dia hanana vahoaka izay "manaraka ny Zanak'ondry". Araka ny efa fantatsika dia na ho amin'ny andaniny na ho amin'ny ankilany isika, na hanaiky an'i Jesosy na hanohitra Azy isika. Toy ny tamin'izany fotoana izany sy ankehitriny koa, dia tsy hisy ny eo anelanelany, tsy hisy ny hoe tsy momba ny atsy na ny aroa izany. Ny tsy fanoloran-tena tanteraka ho an'i Jesosy dia fanoloran-tena ho an'ny ankilany, na tsapantsika izany na tsia.


`"Ary ho halan'ny olona rehetra hianareo noho ny anarako; fa izay maharitra hatramin'ny farany no hovonjena" - Mat. 10:22. Manao ahoana ny fahavononanao haharitra hatramin'ny farany?`