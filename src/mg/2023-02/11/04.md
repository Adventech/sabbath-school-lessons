---
title:  "MIJINJA IZAY NAFAFINTSIKA"
date:   06/06/2023
---

Ny faminaniana mikasika ny mariky ny bibidia dia momba ny tsy fanajana ny fahalalahana ara-pivavahana, ny fandrarana ny olona na ny fikambanana iray tsy hahazo hividy na hivarotra ho famaizana azy, ny fanenjehana, ary farany, ny famoahana didy mampamono. Mahagaga anefa fa hafatra fampaherezana koa izany. Na ao anatin'ny fotoan-tsarotra indrindra aza dia hanohana ny olony izay "mitandrina ny didiny sy ny finoana an'i Jesosy" Andriamanitra (Apôk. 14:12). Ary ao anatin'ireo didy ireo, mazava loatra, no misy ny didy fahefatra-ny Sabata andro fahafito.


Ny faminaniana momba ny mariky ny bibidia ao amin'ny Apôk. 13 dia manambara amintsika ny ratsy indrindra faratampony amin'ilay ady ataon'i Satana amin' Andriamanitra. Ny famitahana no paikady voalohany ampiasainy amin'izany. Miresaka fotoana mbola ho avy ny Apôk. 13, izay hiasan'ny devoly eto an-tany amin'ny alalan'ny fahefana ara-politika sy ara-pivavahana mitambatra; io fahefana io no antsoina hoe bibidia, ary hampiasa hery izy.


Marina tokoa fa tsy vaovao tsy akory ny fanenjehana ara-pivavahana. Efa nisy izany hatramin'ny namonoan'i Kaina an'i Abela noho ny nanaovan'i Abela fanompoam- pivavahana nifanaraka tamin'ny toromarika nomen'Andriamanitra azy ireo (jereo ny Gen. 4:1-8). I Jesôsy dia nilaza fa hisy ny fanenjehana ireo mpino tamin'ny taonjato voalohany sy mandritra ny taonjato maro ho avy rehetra: "ho avy ny andro, ka hataon'izay rehetra mamono anareo fa manatitra fanompoam-pivavahana ho an' Andriamanitra izy"-Jao. 16:2 (jereo koa ny Mat. 10:22; 1 Pet. 4:12).


Ny faminaniana ny amin'ny mariky ny bibidia dia momba ny toe-javatra hitranga farany indrindra amin'ireo toe-javatra ratsy mifanesy ireo. Tahaka ireo fanenjehana tamin'ny andro lasa, izany dia natao mba hanerena ny olona tsirairay hankato foto- pinoana sy rafi-pivavahana voafaritra, izay eken'ny besinimaro.


`Vakio ny Apôk. 13:15-17. Inona no mlandry ny vahoakan' Andriamanitra amin'ny andro farany mandritra ny fotoan-tsarotra farany?`


Milaza ny faminaniana fa hanomboka amin'ny sazy ara-toe-karena ny fanenjehana: "tsy hisy hahazo hividy na hivarotra raha tsy manana ny "mariky ny bibidia". Hilefitra ny ankamaroan'ny olona rehefa hitranga izany. Ary na iza na iza handà dia hamoahana didy manameloka azy ho faty.


Omanin'ny devoly ireo mitonona ho Kristianina amin'ny alalan'ireo marimaritra iraisany amin'ny ratsy eo amin'ny fiainana, mba handraisany ny mariky ny bibidia rehefa ho tonga eo amintsika ny fizahan- toetra farany. Hampahery antsika ny fitiavan'Andriamanitra ny tsirairay avy amintsika ary hiaro antsika mandritra ny andro fahoriana ho avy.


`Vakio ny Gal. 6:7-9. Na dia tsy ao anatin'ny tontolon-kevitr'ireo toe- Javatra hitranga amin'ny andro farany aza no nanoratana io andininy lo, nahoana ny foto-kevitra raketiny no mitanaraka indrindra amin'ny resaka mariky ny bibidia sy ny fomba ahafahantsika mitoetra ho mahatoky?`