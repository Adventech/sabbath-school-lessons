---
title:  Fianarana fanampiny
date:   28/04/2023
---

Diniho ireto hevitra mazava tsara omen'ny Fanahin'ny faminaniana antsika ireto momba ny toerana misy ny vahoakan Andriamanitra amin'ny andro farany, amin'ny andro fitsarana, sy amin'ny fahataperan'izao tontolo izao.

"Ny famindrampon Andriamanitra no fanantenana tokana ho azy ireo, ary ny vavaka no hany fiarovana ho azy. Tahaka ny nanaovan'i Josoa fitalahoana teo anatrehan'ilay Anjely no hitalahoan'ny fiangonana sisa amin'ny fo torotoro sy finoana marina mba hahazoany famindrampo sy fanafahana amin'ny alalan'i Jesosy Ilay Mpisolovava azy. Tsapan'izy ireo tanteraka ny maha-be fahotana ny fiainany, hitany ny fahalemeny sy ny tsy fahamendrehany, ary kivy izy eo am-pijerena ny tenany. Mijoro eo anilany hiampanga azy ilay mpaka fanahy, tahaka ny nijoroany mba hanohitra an'i Josoa. Tondroiny ny fitafiana maloto eo amin'izy ireo sy ny toetrany feno kilema. Aschony ny fahalemena sy ny hadalan'izy ireo, ny fahotan'ny tsy fahaizany mankasitraka, ny tsy fitoviany amin'i Kristy, izay nanala baraka ny Mpanavotra azy. (...) Nahitana fahadisoana lehibe tamin'ny lafiny maro teo amin'ireo vahoakan' Andriamanitra. Fantatr'i Satana mazava tsara ireo fahotana nakany fanahy azy ireo ka aharihariny mazava izany sady hoy izy: 'Moa ve Andriamanitra handroaka ahy sy ireo anjeliko tsy ho eo amin'ny fanatrehany kanefa hamaly soa ireo meloka amin'ny fahotana tahaka ny anay ihany? Tsy hanao izany ianao, Andriamanitra ô, noho ny fahamarinanao. Raha izany dia tsy hijoro amin'ny fahamarinana sy ny fitsarana ny seza fiandriananao. Ny rariny dia mitaky ny hanononana valim-pitsarana manameloka azy ireo. Na dia nanota aza anefa ireo mpanara-dia an'i Kristy dia tsy nametraka ny tenany ho eo ambany fifehezan'ilay ratsy. Efa nahafoy ny fahotany izy ireo ary nikatsaka ny Tompo tamim-panetren-tena sy tamin'ny fo torotoro, ary Ilay Mpisolovava azy any an-danitra no manao fifonana ho azy. Hoy Ilay nanaovana herisetra lehibe indrindra noho ny tsy fahaizan'izy ireo mankasitraka, Ilay mahalala tsara ny fahotany ary koa ny fibebahany: Hananatra anao anie Jehovah, ry Satana. Efa nafoiko ho an'ireo fanahy ireo ny aiko. Efa vita tombo-kavatsa eo am-pelatanako izy ireo." TFC, b. 5, tt. 473,474.

### Fanontaniana hifanakalozan-kevitra:

`1. Mampiova inona eo amin'ny fiainanao andavanandro ny fahafantarana fa "tonga ny andro fitsarana"? Raha tsy mandainga ny ankamaroany amintsika dia azo inoana fa hamaly hoe: "tsy mamplova na inona na inona". Ahoana no ahafahantsika miova?`

`2. Nahoana ny fitsarana no vaovao mahafaly fa tsy vaovao ratsy? Resaho ao amin'ny kilasy ny amin'ny asan'l Jesösy ho antsika ao amin'ny fitsarana. Ahoana no hampaherezan'izany antsika ho mahatoky Aminy, sady fantatsika fa tsy azo antenaina ny hamonjena antsika raha tsy noho izay nataony ho antsika irery ihany?`

`3. Saintsaino ny amin'ny fitsarana izay manambara ny toetran'Andriamanitra eo anatrehan'izao tontolo rehetra izao. Mifandraika indrindra amin'ny fizotr'ilay fifanandrinana lehibe eo amin'ny tsara sy ny ratsy izany: amin'ny fomba ahoana?`
