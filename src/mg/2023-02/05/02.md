---
title:  "NY MAHA ZAVA-DEHIBE NY ANDRO FITSARANA"
date:   23/04/2023
---

### NY MAHA ZAVA-DEHIBE NY ANDRO FITSARANA

Ny boky farany ao amin'ny Baiboly, ny Apokalipsy, dia mifantoka amin'ny fifaranan'ilay fifanandrinana lehibe eo amin'ny tsara sy ny ratsy nandritra ny fotoana ela. Nanohitra ny fahamarinana sy ny rariny ary ny fahendren' Andriamanitra i Losifera, ilay anjely mpikomy. Nilaza izy fa tsy marina Andriamanitra ary niangatra tamin'ny fomba nitantanany izao tontolo Ã¡ry rehetra izao. Ao anatin'io fifandirana ny amin'ny toetran'Andriamanitra io indrindra no misy ilay fitsarana farany voalazan'ny Apokalipsy.

Izao no ambaran'ny Apok. 14:7: "Matahora an'Andriamanitra, ka omeo voninahitralzy:fatongany androfitsarany: ary miankohofa eo anoloan'izay nanao ny lanitra sy ny tany sy ny ranomasina ary ny loharano." Nahoana no zava- dehibe ny hoe taorian'ny nilazany momba ny "filazantsara mandrakizay" no ny nilazan'llay amin'ny anjely voalohany fitsaran'Andriamanitra? Inona no Ifandraisan'ny "filazantsara mandrakizay" amin'ny fitsaran' Andriamanitra?

Mifamatotra tsy sarahina azo ny filazantsara sy ny fitsarana, izay samy ao anatin'ny hafatry ny anjely voalohany. Raha tsy nisy ny "filazantsara mandrakizay" dia tsy ho nanana fanantenana isika mandritra ny fitsarana. Raha ny marina, araka ny ho hitantsika, ny "filazantsara mandrakizay" no hany fanantenantsika ao anatin'ny fitsarana.

Tsy isalasalana fa ampahany ao anatin'ny filazantsara ny fanambarana fitsarana.

Mandritra ny fitsarana dia ho hitan'ireo tontolo tsy lavo fa nanao izay rehetra azony natao Andriamanitra hamonjena ny olombelona tsirairay avy. Manambara ny fahamarinan'Andriamanitra sy ny famindram-pony ny fitsarana. Mancho momba ny fitiavany sy ny lalany izany, ary miresaka ny amin'ny fahasoavany mamonjy sy ny heriny manafaka.

Isan'ny hevitra farany ampiasain' Andriamanitra ho famahana ny olan'ny fahotana ny fitsarana. Ao anatin'ny fifanandrinana lehibe eo amin'ny tsara sy ny ratsy eo anivon'izao tontolo rehetra izao no namalian' Andriamanitra ireo fiampangan'i Satana tamin'ny alalan'ny hazo fijaliana; ary mandritra ny fitsarana kosa no anambarany fa efa nanao izay rehetra azony natao izy mba hamonjena antsika sy hitaomana antsika ho eo amin'ny hazo fijaliana.

Hosokafana ny boky fitanana an- tsoratra any an-danitra izay mandrakizay sady mazava sy marina amin'ny tsipiriany rehetra (jereo ny Dan. 7:10). Sarobidy loatra amin'Andriamanitra isika ka miato mihitsy izao tontolo rehetra izao mba handinika ireo safidy izay nataontsika manoloana ny tsilon-tsaina avy amin'ny Fanahy Masina sy co anatrehan'ny fanavotana izay nomen'i Kristy maimaim-poana ho antsika teo amin'ny hazo fijalian'i Kalvary.

`Vakio amim-pitandremana tsara ny Sal. 51:1-4, indrindra fa ny and. 4. Ahoana no anampian'ireo andininy ireo antsika hahatakatra ny hevitry ny fitsarana sy ny tanjon'izany?`