---
title:  "NY VAOVAO MAHAFALY MOMBA NY FITSARANA"
date:   22/04/2023
---

### NY VAOVAO MAHAFALY MOMBA NY FITSARANA

### Hodinihina mandritra ny herinandro: 
Apok. 14:9; Sal. 51:1-4; Apok. 20:12; Dan. 7:9,14,26; Apok. 4:2-4; Apok. 5:1-12

><p> Tsianjery:</p>

> "Nanao tamin'ny feo mahery hoe: Matahora an Andriamanitra, ka omeo voninahitra Izy; fa tonga ny andro fitsarany; ary miankohofa eo anoloan 'Izay nanao ny lanitra sy ny tany sy ny ranomasina iary ny loharano." -Apok. 14:7.

Raha misy zavatra ambaran'ny Baiboly mazava tsara dia izao izany: Andriamanitra dia Andriamanitry ny fitsarana ary na ho ela na ho haingana, na amin'ny fomba ahoana na ahoana, dia ho avy ny fitsarana. Ny fitsarana marina izay tsy mba misy eto an-tany ankehitriny dia ho tonga, ary Andriamanitra mihitsy, Izay "Mpitsara ny tany rehetra", no hanatanteraka izany (Gen. 18:25; jereo koa ny Sal. 58:11, Sal. 94:2, Sal. 98:9). Araka ny nosoratan'i Paoly hoe: "Koa samy hampamoahin 'Andriamanitra ny amin'ny tenany avy isika rehetra." - Rom. 14:12 

Mampatahotra ny mieritreritra izany, sa ahoana hoy ianao? Dia ny hoe ampamoahin' Andriamanitra isika, dia Ilay Andriamanitra izay mahalala ny zava-dalina indrindra, ka «ny atao rehetra dia ho entin Andriamanitra ho amin'ny fitsarana ny zava-miafina rehetra, na soa na ratsy» - Mpitt. 12:14.

Na izany aza, amin'ny farany, ny fitsarana dia misy fahatsarana sy maneho ny fahasoavan' Andriamanitra, ary manambara fa marina sy mpamindra fo Izy amin'ny fitondrany ireo voavonjy, eny fa na amin'ny fitondrany ireo very koa aza.

Amin'ity herinandro ity isika dia handinika lalina kokoa ny amin'ireo lohahevitra momba ny fitsarana, mifandraika amin'ilay ady lehibe ifanandrinan'ny tsara sy ny ratsy izay mahamay tokoa eto amin'izao tontolo. izao, ary hojerentsika manokana ny amin'izay hitranga rehefa hiatrika ilay "fitsarana hoavy" (Asa 24:25) tsy azo ihodivirana ny vahoakan' Andriamanitra mahatoky.

_*Famerenana ny lesona ny sabata 29 Aprily._