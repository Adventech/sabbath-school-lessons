---
title:  MENDRIKA I JESÔSY
date:   27/04/2023
---



Ao amin'ny Apôk. 5:1-3 dia mahita seza fiandrianana indray isika. Misy boky voasoratra tao anatiny sy teo ivohony ascho.. Voaisy ny tombo-kasen'Andriamanitra izany ary tsy misy olona na any an-danitra na ety an-tany mahasokatra ilay boky. Mihorohoro ireo mponin'ny lanitra. Lehibe ny olana. Tsy misy anjely afaka misolo tena ny olombelona eo amin'ny fitsarana farany ny tany. Mitomany i Jaona satria tsy misy mahasokatra ilay boky. Avy eo dia manao teny mampahery an'i Jaona ny iray amin'ireo loholona. Jesôsy, ilay Zanak ondrin' Andriamanitra no mendrika hanokatra ny boky.

Mibanjina ilay hany vahaolana ho an'ny fahotana i Jaona ao amin'ny Apôk. 5:5. Eto dia hitan'ilay mpaminany antitra ny fomba tokana hahafahan'ny olona rehetra miatrika ilay fitsarana farany eo anoloan'ny seza fiandrianan'Andriamanitra. "Ary ny anankiray tamin'ny loholona nanao tamiko hoe: Aza mitomany; indro, ny Liona avy amin'ny firenen'i Joda, dia ny Solofon'i Davida no efa naharesy ka hanokatra ny boky (...) Ary hitako fa, indro, (...) nisy Zanak ondry nitsangana tahaka ny efa voavono"-Apok. 5:5,6.

`Vakio ny Apok. 5:8-12. Inona ny fihetsika nasehon'ny lanitra manontolo nanoloana ny filazana fa mendrika ny hanokatra ny bokin'ny fitsarana i Jesosy ary hanavotra antsika?`

Nandray ny bokin'ny fitsarana i Jesosy, Ilay Zanak'ondrin' Andriamanitra nanao sorona ny ainy ho famonjena ny olombelona rehetra ka nanokatra izany. Velom-piderana sy dibo-kafaliana ny lanitra manontolo. Ny nandresen'i Kristy ny fakam-panahin'i Satana, ny fahafatesany teo amin'ny hazo fijalian'i Kalvary, ny fitsanganany tamin'ny maty, ny asa fanompoana nataony amin'ny maha-Mpisoronabe Azy, dia mitondra famonjena ho an'izay rehetra mifidy ny hamaly ny fahasoavany amin'ny finoana. Vaovao mahafaly loatra ho an'ny vahoakan' Andriamanitra ny fitsarana. Manambara izany fa tapitra hatreo ny fanjakan'ny ota ary afaka ny vahoakan'Andriamanitra.

Misy mampahery kokoa noho izany ve? Miaro antsika eo amin'ny fitsarana i Jesosy. Manarona antsika ny fiainam-pahamarinany tonga lafatra. Miasa ao anatintsika ny fahamarinany mba hanavao antsika. Mamela ny helotsika ny fahasoavany, manova antsika ary manome hery antsika mba hananantsika fiainana araka ny sitrapon Andriamanitra.

Tsy misy tokony hatahorantsika. Miaro antsika co anoloan'ny fitsarana i Jesosy ary resy ny fahefan'ny ratsy. Manome "rariny" ny vahoakan'Andriamanitra ny fitsarana (Dan. 7:22). Ny tanjon'ny fitsarana dia tsy ny hampiseho ny haratsiantsika tsy akory fa ny hanambara ny fahatsaran Andriamanitra.

`Saintsaino indray ny amin'ilay fanantenana lehibe ananantsika amin'ny fitsarana: Jesosy, llay Mpisolo antsika. Nahoana no izany no hany fanantenantsika?`