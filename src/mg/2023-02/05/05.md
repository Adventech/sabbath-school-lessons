---
title:  "NY LANITRA INDRAY MITOPY MASO"
date:   26/04/2023
---



Ao amin'ny Apok. 4 dia nahita varavarana nivoha tany an-danitra i Jaona ary nandre fanasana hoe "Miakara aty, dia haschoko anao izay zavarra tsy maintsy ho avy rahatrizay."- Apok. 4:1. Nanasa ilay apostôly i Jesosy mba hijery avy eo amin'ilay varavarana nivoha tao amin'ny fitoerana masina tany an-danitra hahitany ireo fisehoan-javatra mandrakizay mahakasika ilay ady lehibe ifanandrinan'ny tsara sy ny ratsy. Azontsika atao koa ny mijery miaraka amin'i Jaona eo amin'izany varavarana mivoha izany, izay hanome topy maso antsika ny amin'ny drafi-pamonjena mandrakzay. Vavolombelona mahita ireo hevitra tapahina ao amin'ny fitsaran'ny lanitra àry isika ankehitriny. Mizotra eo ambany masontsika ireo toe-javatra fototra mitranga ao amin'ilay ady lehibe ifanandrinan'ny tsara sy ny ratsy.

`Vakio ny Apôk. 4:2-4. Eo amin'ny sehatry ny fitsarana, Inona no hitanao eto, izay mitovy amin'ny ao amin'ny Dan. 7?`

Miharihary fa ao amin'ny efitra misy ny seza fiandrianana io fisehoan-javatra io. Mipetraka eo ambonin'ny seza fiandrianana Andriamanitra Ray, voahodidin'ny mponin'ny lanitra. Ny fisian'ny kotrokorana sy ny helatra dia maneho ara-tandindona ny fitsaran'Andriamanitra. Hitantsika ao amin'ny Apok. 4:4 koa fa misy loholona 24 manatrika manodidina ny seza  fiandrianan'Andriamanitra.


Iza ireo loholona 24 ireo? Tamin'ny Israely fahiny dia nisy fizarana 24 teo amin'ny fisoronana nataon'ny Levita. Nisolo tena ny vahoaka teo anatrehan' Andriamanitra ireo mpisorona ireo. Ao amin'ny 1 Pet. 2:9, ny apôstôly dia milaza fa "taranaka voafidy", "fanjaka- mpisorona" ireo mpinon'ny Testamenta Vaovao. Mety ho solontenan'ireo voavonjy rehetra izay, indray andro any, ho faly manodidina ny seza fiandrianan'ny Ray ireo loholona 24 ireo; na kos mety ho solontenan'ireo olona natsangana tamin'ny maty tamin'ny fitsanganan'i Kristy tamin'ny maty, ary niakatra ho any an-danitra niaraka Aminy ireo (Mat. 27:52, Efes. 4:7,8). 

Na iza ireo na iza, dia vaovao mahafaly izany. Hanodidina ny seza fiandrianan' Andriamanitra ny sasany amin'ireo voavonjy. Niatrika fakam-panahy tahaka antsika izy ireo. Nandresy izy noho ny fahasoavan'i Kristy sy ny herin'ny Fanahy Masina. "Nitafy fitafiana fotsy" izy ireo, izay manambara ny fahamarinan'i Kristy izay manarona sy manadio azy ho afaka amin'ny fahotany. Manana satroboninahitra volamena izy ireo eo an- dohany, izay midika fa nandresy tamin'ny ady nifanaovany tamin'ny ratsy izy ireo ka anisan'ireo be finoana sy fianakavian'ny mpanjakan'ny lanitra.

Mahita ny seza fiandrianana any an- danitrakoa isika, izay itoeran' Andriamanitra. Manodidina ny seza fiandrianana ireo mponin'ny lanitra, ary injany fa manomboka mihira ny lanitra manontolo sady mihamafy hatrany ny firedón'ny hira fiderany: "Hianao, Tomponay sy Andriamanitray, no miendrika handray ny voninahitra sy ny haja ary ny hery fa Hianao no nahary ny zavatra rehetra, ary Koji ny sitraponao no nahanisy sy nahary azy." Apok. 4:11