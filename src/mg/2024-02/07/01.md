---
title:  "ENTANIN'NY FANANTΕΝΑΝΑ"
date:   11/05/2024
---

### Hodinihina mandritra ny herinandro: 
1 Tes. 4:13-18; Mat. 24:27,30,31; 2 Pet. 1:19-21; Dan. 8:14; Dan. 9:20-27; Ezra 7:7-13.

> <p>  Tsianjery:</p> 
> "Ary holazaina amin'izany andro izany hoe: Indro Andriamanitsika, izay nandrasantsika hamonjy antsika; Indro Jehovah, Izay nandrasantsika, koa dia aoka ho faly sy ho ravoravo amin'ny famonjeny isika." - Isa. 25:9.

Iray amin'ireo lohahevitra fototry ny Soratra Masina ny fiavian'i Jesôsy fanindroany. Kofehy volamena manavatsava ireo pejy masin'ny Baiboly izany. Notombanan'ny mpandinika iray ho in-1845 no iresahana momba ny fiavian'i Kristy fanindroany ao amin'ny Testamenta Taloha. Ao amin'ireo toko miisa 260 ao amin'ny Testamenta Vaovao dia in-300 mahery no iresahana momba fiavian'i Kristy. Andininy iray amin'ny 25 no milaza izany. Ny 23 amin'ireo boky 27 ao amin'ny TV no milaza ny amin'io toe-javatra lehibe io.

Taorian'ny tsy nahombiazan'ny Fanavaozana ara-pivavahana tao Eoropa, raha voasakantsakan'ny fisaratsarahana sy ny adilahy izany, dia niorim- paka tao amin'ny "Tontolo Vaovao", ao anatin'izany i Etazonia, ny fivavahana prôtestanta. Tao amin'io toerana io no niezahan'ny maro hanandratra ny fanevan'ny fahamarinana, anisan'izany ny fahamarinana ny amin'ny fiavian'i Jesôsy fanindroany.

Iray tamin'izy ireo i ny William Miller, tantsaha batista iray. Rehefa avy nandinika ny Baiboly izy dia nino fa ho avy tsy ho ela i Jesôsy, eny amin'ny androm-pahavelomany aza, ka nanomboka nitory izany hafatra izany izy. Izy no nanomboka ilay fihetsehana izay, na tojo fahadisoam-panantenana lehibe aza, dia nahatonga olona maro hahalala fahamarinana ara-Baiboly izay manan-danja mandraka ankehitriny.

Hodinihintsika ao amin'ny lesona amin'ity herinandro ity ny hoe: nahoana ny fiavian'i Kristy fanindroany no nameno hafaliana ny fon'ireo mpino nandritra ny taonjato maro, sy ny hoe: ahoana no ahafahantsika mivonona ho amin'izany tranga lehibe izany.

_*Famerenana ny lesona ny sabata 18 Mey._