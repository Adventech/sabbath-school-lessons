---
title:  "HEVERO IZANY"
date:   11/02/2026
---

>Velomin'ny Teniny : 1 Mpanj. 10

### "HEVERO IZANY"

"Ary ny fiadanan'Andriamanitra, izay mihoatra noho ny fahalalana rehetra, hiaro ny fonareo sy ny hevitrareo ao amin'i Kristy Jesosy. "- Fil. 4:7. Mila fiarovana ny fiainantsika anatiny. Mahaliana fa teny fampiasa eo amin'ny tafika no ampiasain'i Paoly ao amin'ny Fil. 4:7 mifandraika amin'ny fiadanan Andriamanitra. Ny matoanteny grika (phroureo) dia entina ilazana miaramila miaro ny tanana amin'ny fanafihan'ny fahavalo (2 Kor. 11:32; ampitahao amin'ny Asa 9:24).

Lafiny iray tena manan-danja amin'ny fiadanana anaty ny fiainana mifanaraka amin'ny sitrapon'Andriamanitra. "Be fiadanana izay tia ny lalánao; ary tsy misy mahatafintohina azy" Sal. 119:165.

`Vakio ny Fil. 4:8,9. Inona avy ny asa manokana asaina ataontsika eto?`

Atombok'i Paoly amin'ny teny hoe "farany" ny Fil. 4:8,9, avy eo mitanisa toetra tsara enina izy, arahin'ny famintinana fohy ary fampirisihana hanaraka ny ohatra nasehony. Mifanaraka tsara amin'ny tontolon-kevitry ny kolontsaina grika-romana tany Filipy io fampirisihana io, izay manasongadina ny soatoavina sy ny oha-piainana tsara. Mahaliana anefa, fa ireo toetra tsara ara-Baiboly no tsindriana eto, izay hita mazava amin'ny tsy nanononan'i Paoly ireo soatoavina grika efatra fototra (ny fahamalinana, ny rariny, ny fahalalana onony, ary ny herim-po).

1. Marina Tsy kisendrasendra ny hoe manomboka amin'ny toetra fototra ara-Baiboly, dia ny fahamarinana ny lisitra, izay nasongadin'l Jesosy ("Lazaiko aminareo marina tokoa...") sy ny TV matetika (jereo, ohatra, ny Asa 26:25; Rôm, 1:18; 1 Kôr. 13:6; 2 2 Kor. 4:2: Efes. 4:15; 1 Tim. 3:15; Jak. 1:18; 1 Pet. 1:22; 1 Jao. 2:21).

2. Manan-kaja-Ny teny grika nadika teto dia manondro toetran'ny tena manokana (ampitahao amin'ny fampiasana izany hafa ao amin'ny 1 Tim. 3:8,11; Tit. 2:2, izay nadika hoe "maotona").

3. Mahitsy Ity toetra ity dia ny toetran'Andriamanitra feno fahitsiana no mamaritra azy (ampitahao amin'ny fampiasana azy ao amin'ny Fil. 1:7 [marina]).

4. Madio Fisainana sy asa vokatry ny fahamarinan Andriamanitra izay anamarinana antsika amin'ny finoana (jereo ny 1 Jao. 3:3).

5. Mahate-ho-tia Hatsaran-tarehy, toetra kanto hita betsaka eo amin'ny zavaboarin Andriamanitra.

6. Tsara laza - "Tsara fanahy sy tsara tarehy ary mahalala fomba" (Amplified Bible, Classic Edition AMPC).

Mbola nampian'i Paoly toetra tsara roa fanampiny izany, mba tsy hisy hevitra avy amin'ny fanompoan-tsampy azo ampifandraisina amin ireo soatoavina ireo: raha misy hatsaram-panahy, ary raha misy dera - Fil. 4:8, hoy izy, dia natao hisaintsaina izany sotoavin'ny lanitra izany isika. Avy eo, mba hanesorana ny fisalasalana rehetra sy ny mety ho tsy fahatakaran-kevitra, dia miantso antsika Paoly mba hampihatra izay efa nianarantsika sy noraisintsika sy rentsika ary hitantsika avy amin'ny oha-piainany (Fil. 4:9).