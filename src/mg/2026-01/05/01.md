---
title:  "MAMIRAPIRATRA AO ANATIN'NY ALINA"
date:   24/01/2026
---

Velomin'ny Teniny : 2 Sam. 16

### MAMIRAPIRATRA AO ANATIN'NY ALINA - Fampidirana.

### Hodinihina mandritra ny herinandro: 
Fil. 2:12-30; Rom. 3:23,24; Rom. 5:8; 2 Tim. 4:6; 1 Kôr. 4:17; 2 Tim. 4:21, 13; Lio. 7:2.

> <p> Tsianjery</p> 
> "Ataovy ny zavatra rehetra amin'ny tsi-fimonomononana sy ny tsi-fisalasalana, mba ho tsy manan-tsiny sady tsy misy fitaka hianareo, dia zanak'Andriamanitra tsy manana adidy eo amin'ny firenena meloka sy maditra, izay isehoanareo tahaka ny fanazavana eo amin'izao tontolo izao." — Fil. 2:14,15. 

Nasain'Andriamanitra nankato ny Hebreo satria ny fankatoavana "no ho fahendrenareo sy ho fanananareo saina eny imason'ny firenen-tsamy hafa; fa handre izany lalana rehetra izany izy ka hanao hoe: Olona henthy sy manan-tsaina tokoa io firenena io" hoy Izy — Deo. 4:6.

 Hoy i Jesôsy taonjato maro taty aoriana: "Izaho no fahazavan'izao tontolo izao; izay manaraka Ahy tsy mba handeha amin'ny maizina, fa hanana ny fahazavan'aina."— Jao. 8:12. Hoy koa lzy: "Hianareo no fahazavan'izao tontolo izao. Tsy azo afenina izay tanàna miorina eo an-tampon-tendrombohitra." — Mat. 5:14. Ahoana no hahatonga antsika ho fahazavana toy izany? Amin'ny alalan'ny fifandraisana ety amin'i Jesôsy ihany, llay "tena Mazava, Izay mahazava ny olona rehetra tonga amin'izao tontolo izao."— Jao. 1:9. Araka ny voalazan'ny Fil. 2: "izany no nanandratan'Andriamanitra Azy indrindra sy nanomezany Azy ny anarana izay ambony noho ny anarana rehetra, mba ho amin'ny anaran'i Jesôsy no handohalehan'ny lohalika rehetra, (...) sy haneken'ny lela rehetra fa Jesôsy Kristy no Tompo ho voninahitr'Andriamanitra Ray"- Fil. 2:9-11.

Azontsika rehetra izay nanolo-tena ho an'i Jesôsy atao ny manana ny fahazavana sy ny hery avy any an-danitra. Kanefa matetika loatra isika no miandry an'Andriamanitra hanao ny zava-drehetra, na koa ny hevitsika sy ny drafitsika no manakantsakana izany. !zany no mahatonga ny tenin'i Paoly ho an'ny Filipianina ho manan-danja tokoa ankehitriny. 

_*Famerenana ny lesona ny sabata 31 Janoary._