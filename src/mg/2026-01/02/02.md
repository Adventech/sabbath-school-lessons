---
title:  "FIOMBONANA AO AMIN'NY FILAZANTSARA"
date:   04/01/2026
---

> Velomin'ny Teniny : 1 Sam. 27

### FIOMBONANA AO AMIN'NY FILAZANTSARA

`Vakio ny Fil. 1:3-8. Inona no mahavelom-pisaorana an'i Paoly? Inona no toky omeny ireo Filipianina, ary ahoana no maha zava-dehíbe izany?`

I Paoly no nanorina ny fiangonana tany Filipy; izany no ahitantsika ny hafanan'ny firahalahiana kristianina manerana ny taratasy nosoratany ho azy ireo. Na dia kilaometatra maro aza no nampisaraka azy ireo, dia tao am-pon'i Paoly mandrakariva, tao amin'ny fifatorany, ny fiangonana sy ireo mambra tao. Manína azy ireo indrindra "amin'ny famindrampon' Kristy Jesosy" izy (Fil. 1:8), ary velom-pisaorana an'Andriamanitra noho ny amin'izy ireo. Hita taratra kely ao amin'ny vavaka fisaorana nataony aza ny fanelanelanana ataon'i Jesosy ho antsika any an-danitra.

Nisy vato 12, izay naneho ny foko roa ambin'ny folon'ny Isiraely, teo amin'ny saron-tratran'ny mpisoronabe. Tian'Andriamanitra mantsy raha "manolotra ny fony ny vahoaka raha manao fanelanelanana ho azy ireo izy (Eks. 28:29). Amin'ny fomba manan-danja kokoa noho izany no itondran'i Jesosy ny anaran ireo vahoakany eo anatrehan'ny Ray, amin'ny maha-Mpisoronabentsika Azy any amin'ny fitoerana masina any an-danitra.

Mahaliana tokoa fa somary manjavozavo ny fiteny ampiasaina ao amin'ny Fil. 1:3, izay manoritsoritra ny fifandraisana ety misy eo amin'i Paoly sy ireo Filipianina. Matetika izany no adika fa mahatsiaro azy ireo amim-bavaka i Paoly. nefa mety manondro ny fahatsiarovan'izy ireo azy koa izany. Na ahoana na ahoana hevitr'izany, dia maneho ny fifandraisana ety nifandraisan'izy ireo izany, izay tondroin'ny teny hoe "fiombonana" (grika: koinonia). Tahaka ny niombonan'i Paoly tamin'ny fijalian'i Kristy (Fil. 3:10), no niombonan'ireo Kristianina tany Filipy (grika: sunkoinõneō) tamin'ny tamin'ny fijalian'i fijalian'i Paoly Paoly sy nifanampiany ara-bola mba hanohanana ny asa fitoriana nataony (Fil. 4:14, 15). Izany fifamatorana izany, izay nisy "hatramin'ny andro voalohany ka mandraka ankehitriny" (Fil. 1:5) no mahatonga azy misaotra an'Andriamanitra noho ny amin'izy ireo sy mivavaka ho azy ireo "amin'ny fifaliana." - Fil. 1:4.

Mahavariana ny fanoritsoritan'i Paoly ny tranomaizina amin'ny fomba miabo - toy ny manome tombontsoa azy "hahafa-tsiny ny filazantsara sy (...) hahamafy orina azy." - Fil. 1:7. Ny fampiasany ireo voambolana ara-pitsarana roa ireo dia manondro ny fahantomoran'ny fitsarana azy, nefa koa maneho fa mitory ny filazantsara amin'ireo miaramila sy mpitsidika ny fonja izy. Zava-dehibe indrindra ho azy ny fanalan-tsiny na ny fiarovana ny filazantsara (grika: apologia) amin'ny famelezana samihafa ary koa ny fanamafisana ireo fahamarinana mandrakizay voarakitra ao. Toa ny fiarovana ny filazantsara no heveriny kokoa mihoatra noho ny hoaviny aza. Na ho velona izy na ho faty, dia matoky fa Andriamanitra no hahatanteraka ny "asa tsara" efa natombony ao anatin'izay rehetra matoky Azy (Fil. 1:6).

`Ahoana ny fahatakaranao ny teny fikasana izay milaza fa Andriamanitra no hahatanteraka ny "asa tsara tao anatinareo" Fil. 1:6? Inona no hevitr'izany? Moa ve izany asa izany hifarana mialoha ny fiverenan'i Jesosy fanindroany?`
