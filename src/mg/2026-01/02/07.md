---
title:  "FIANARANA FANAMPINY:"
date:   09/01/2026
---

> Velomin'ny Teniny : 2 Sam. 1 (6h32)

### FIANARANA FANAMPINY:

"Maro ny olona tsy afaka manao drafitra mazava ho an'ny ho avy. Tsy marin-toerana ny fiainany. Tsy tazany izay mety hiafaran'ny raharaha ataony ary matetika izany día mahatonga ny tebiteby sy fsy fitsaharana Aoka hotsaroantsika fa ny fiainan'ny zanak Andriamanitra eto amin'ity tany ity dia fiainan'ny mpivahiny. Tsy manana fahendrena hanao drafitra ho amin'ny fiainantsika isika. Tsy anjarantsika ny mamolavola ny ho avintsika. Finoana no naneken'i Abrahama, rehefa nantsoina, hiainga hankany amin'izay tany ho azony ho lova, ka dia niainga izy, nefa tsy fantany izay halehany. - Heb. 11:8.

Teo amin'ny fiainany teto an-tany i Kristy dia tsy nanao drafitra ho an'ny tenany. Nanaiky ny drafitra nataon'Andriamanitra ho Azy Izy, ary isan'andro día novelarin'ny Ray taminy ny drafitra nataony. Toy izany koa no tokony hiankinantsika amin' Andriamanitra, mba ho fanatanterahana tsotra ny sitrapony ny fiainantsika. Raha ankinintsika Aminy ny lalantsika dia hitarika ny diantsika Izy.

Betsaka loatra ireo izay manao drafitra no tonga eo amin'ny tsy fahombiazana tanteraka. Avelao Andriamanitra hanao drafitra ho anao. Tahaka ny zazakely dia matokia ny fitarihan'llay 'mitandrina ny tongotry ny olona masina' - 1 Sam. 2:9. Na oviana na oviana, Andriamanitra dia tsy mitarika ny zanany amin'ny fomba hafa noho izay nofidin'izy ireo hitarihana azy, raha nety ho hitany ny fiafarana hatramin'ny fiantombohana ka fantany ny voninahitry ny fikasana izay tanterahin'izy ireo satria mpiara-miasa Aminy izy." - TMF, t. 319 (ed. 1997).

### FANONTANIANA hifanakalozan-kevitra

`1. Mieritrereta momba ny herinandro lasa teo, ary tanisao ireo zavatra mahavelom-pisaorana anao. Mety manan-javatra bebe kokoa tokony hahavelom-pisaorana mihoatra noho izay eritreretinao ve ianao?`

`2. Saino lalina ny andalan-teny farany ao amin'ny tenin'i Ellen G. White etsy ambony. Fanambarana miezinezina momba ny finoana tokoa izany. Ahoana mba lalim-paka tahaka no hianaranao mitoky amin'Andriamanitra amin'ny fombal izany?`

`3. Ifanakalozy hevitra araka ny Köl. 1:6,23 izao fanambarana manaraka izao: "Efapolo taona no nikatonan'ny tany Kanana ho an'ny Isiraely fahizay noho ny tsy finoany sy ny fimonomononany ary ny fikomiany. Mbola ireo fahotana ireo ihany koa no nampihemotra ny fidiran'ny Isiraely môderina ao amin'ny Kananan'ny lanitra. Tsy ny teny fikasan'Andriamanitra velively no diso tamin'ireo toe-javatra roa ireo. Ny tsy finoana, ny fitiavana izao tontolo izao, ny tsy fanoloran-tena, ary ny adilahy eo amin'Ireo milaza azy ho vahoakan'Andriamanitra no mihazona antsika eto amin'ity izao tontolo izaon'ny ota sy fahoriana ity nandritra ny taona maro. Raha nanao ny asa notendrena hataony araka ny tokony ho izy ny fiangonan'i Kristy, dia ho efa voaomana ela talohan'izao izao tontolo izao manontolo, ary ho efa tonga teto an-tany tamin-kery sy voninahitra lehibe ny Tompo Jesõsy tahaka izay." - AAA, t. 32. Am Amin'ny fomba ahoana no mety anaovantsika amin'izao andro izao koa ny fahadisoana tahaka izany?`
