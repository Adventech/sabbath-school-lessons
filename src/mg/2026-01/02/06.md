---
title:  "NY HERIN'NY VAVAKA"
date:   08/01/2026
---

> Velomin'ny Teniny :  1 Sam. 31

### NY HERIN'NY VAVAKA

`Vakio ny Kol. 1:9-12. Inona no fangatahana manokana hitanao ao amin'ny vavaka ataon'i Paoly eto?`

Mivavaka i Paoly "mba hofenoina fahalalana tsara ny sitrapony hianareo." Toy izao no fanoritsoritany ny fahalalana ny sitrapon'Andriamanitra: "ny fahendrena sy ny fahazavan-tsaina rehetra" - Kol. 1:9. Ny fitokiana feno amin'Andriamanitra sy ny fetezana hanao ny Sitrapony (Jao. 7:17) fa tsy ny fianteherana amin'ny fahalalantsika (Ohab. 3:5) no loharano voalohany hahazoam-pahendrena. Matetika anefa ny olona no mametraka izao fanontaniana izao: "Inona no Sitrapon Andriamanitra ho ahy ao anatin'izao toe-javatra izao?" Misy loharanon-kevitra efatra lehibe azontsika hamantarana ny sitrapon'Andriamanitra raha eo am-pikatsahana izany amim-bavaka isika:

1. Ny Baiboly no loharanom-pahendrena manan-danja indrindra. "Fanilon'ny tongotro sy fanazavana ny lalako ny teninao." - Sal. 119:105.

2. Nanome antsika fahendrena manokana hiatrehana ny andro farany Andriamanitra, amin'ny alalan'ny Fanahin'ny Faminaniana (Apôk. (Apôk. 12:17; Apôk. 19:10) izay aseho amin'ireo asa soratr'i Ellen White. Mampirisika antsika toy izao ny Baiboly: "Minoa an'i Jehovah Andriamanitrareo, dia ho tafatoetra hianareo; minoa ny mpaminaniny, dia hambinina hianareo." - 2 Tant. 20:20.

3. Azo atao ny mamantatra ny sitrapon'Andriamanitra sy ny fitantanany amin'ny alalan'ny toe-javatra mitranga, rehefa mangataka Azy mba hamoha na hanakatona varavarana iray iray isika (jereo ny Kôl. 4:3).

4. Mitarika antsika ny Fanahy Masina raha toa isika mahay mamantatra ny Feony: "Fa na mivily ho amin'ny an-kavanana ianao, na mivily ho amin'ny ankavia, ny sofinao dia handre teny ao ivohonao manao hoe: Ity no lalana, ka andehano." - Isa. 30:21

Toy izao ny vavak'i Paoly ho an'ireo Kolosianina: "mba handehananareo miendrika ny Tompo." Kôl. 1:10. Mazava loatra fa tsy misy olona "mendrika" amin'ny maha-izy azy, fa Andriamanitra no mampahamendrika antsika noho ny Fahasoavany ka miantso antsika hivelona araka izany fiantsoana ambony izany (Efes. 4:1; 1 Tes. 2:12). Mampiasa ny matoanteny "mandeha" na "nandeha" imbetsaka i Paoly ao amin'ity epistily ity (Kôl. 2:6; Kôi midika hoe: miaina sy miasa mifanaraka amin'ny lalan'Andriamanitra (Eks. 18:20). Kôl. 3:7; Kôl. 4:5). Izany dia izay tsy azo tanterahina raha tsy amin'ny alalan'ny asan'ny Fanahy Masina irery ihany (Ezek. 36:27).

Mivavaka koa i Paoly mba hanana fiainana "ankasitrahan""Andriamanitra izy ireo (isika koa), rehefa izay, dia mitanisa fomba maro hanaovana izany izy: "mahavokatra amin'ny asa tsara rehetra" Kôl. 1:9,10 sy "mitombo amin'ny fahalalana tsara an'Andriamanitra" - Kôl. 1:10 ary "misaotra" - Kôl. 1:12.

`Raha misy manontany anao hoe: "Ahoana no ahafantaranao fa mitarika anao amin'ny lalana iray na lalana iray hafa Andriamanitra", ahoana no havalinao izany? Nahoana?`