---
title:  "ANTON'NY FISAORANA SY NY FIVAVAHANA"
date:   03/01/2026
---

> Velomin'ny Teniny : 1 Sam. 26 (6h31)

### ANTON'NY FISAORANA SY NY FIVAVAHANA

### Hodinihina mandritra ny herinandro: 
Fil. 1:1-18; 1 Kor. 13:1-8; Jer. 17:9; Kol. 1:1-12; 1 Pet. 1:4; Sal. 119:105; Isa. 30:21.

> <p> Tsianjery:</p> 
> "Ary matoky indrindra aho fa izay nanomboka asa tsara tao anatinareo no hahatanteraka izany mandra-pihavin'ny andron'i Jesosy Kristy."- Fil. 1:6

Ninian'i Paoly natomboka tamin'ny teny fiarahabana sy fisaorana ny epistily nosoratany. "Mamangy ny olona masina any Kolosia, dia ny rahalahy mahatoky ao amin'i Kristy: ho aminareo anie ny fahasoavana sy ny fiadanana avy amin'Andriamanitra Raintsika. Misaotra an'Andriamanitra, Rain'i Jesosy Kristy Tompontsika, izahay amin'ny fangatahanay mandrakariva ho anareo." Kol. 1:2,3.

Tahakaan'i Paoly, dia marokoanyzavatratokony hahavelom-pisaoranaantsika. Efa niaina fanandramana lalina maro mikasika ny fahasoavan'Andriamanitra isika, tarnin'ny fomba izay na ny anjely aza dia tsy afaka ny hahatakatra azy. Tahaka izany koa ny amin'ny fiadanana (na fihavanana) avy amin'Andriamanitra, izay sady mampihavana antsika Aminy no manome antsika fanantenana avy amin'ny Fitiavany.

Afaka manome sy maneho fitiavana amin'ny hafa isika, amin'ny maha olona antsika, ary manantena fa hankasitraka ny zavatra ataontsika ho azy izy ireo. Ny ray aman-dreny dia mivavaka mba ho tia an'Andriamanitra ny zanany ary koa hankasitraka any aoriana any, raha toa tsy amin'izao fotoana izao, ny fahafoizan-tena lehibe nataony mba hanome ny fitaizana tsara indrindra azony atolotra azy. Amin'ny maha-olona antsika anefa, dia manao fahadisoana marobe isika ary mandray lesona avy amin'izany (na hoe tokony handray lesona avy amin'izany farafahakeliny).

> Hodinihintsika mandritra ity herinandro ity ny teny fanombohana feno fisaorana sy ny vavaka nataon'i Paoly ao amin'ny epistily nosoratany ho an'ny Filipianina sy ny Kolosianina, izay mety hanatsara kokoa sy hampahatanjaka ny fiainam-bavatsika.

_*Famerenana ny lesona ny sabata 10 Janoary._