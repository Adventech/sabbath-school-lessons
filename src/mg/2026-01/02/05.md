---
title:  "NY VOAN'NY FILAZANTSARA"
date:   07/01/2026
---

### NY VOAN'NY FILAZANTSARA

Tsy tahaka ny fifandraisan'i Paoly tamin'ny fiangonana 1 Sam. 30 tany Filipy ny fifandraisany tamin'ireo Kolosianina. Izy ireo dia nosokajiny ho anisan'ireo izay "tsy mbola nahita ny tavako amin'ny nofo" - Köl. 2:1. Na izany aza, dia nanome toky azy ireo izy, tahaka izay nataony tamin'ireo Filipianina, fa misaotra an'Andriamanitra izy noho ny amin'izy ireo ary mivavaka ho azy ireo "mandrakariva".

`Vakio ny Kol. 1:3-8. Inona ireo zavatra telo isaoran'i Paoly an'Andriamanitra?`

Ampiarahin'i Paoly eto ireo singa telo izay resahiny any amin'ny epistily hafa: ny finoana sy ny fanantenana ary ny fitiavana (jereo ny 1 Kor. 13:13: 1 Tes. 1:3; 1 Tes. 5:8). Mariho fa tsy milaza i Paoly tsy akory fa hita teo amin'ireo Kolosianina ireo zavatra telo ireo. Tsy izany, fa misaotra ny Ray izy. satria anisan'ny fanomezana "soa sy tanteraka" izay raisintsika avy Aminy ireo (Jak. 1:17). Rehefa mahita ny fitiavana itiavan'Andriamanitra antsika isika dia manjary mino an'i Kristy (Efes. 2:4-8), ary mandray ny fanantenana momba ny lanitra. Toy izao no iantsoan'i Petera izany: "lova tsy mety simba, tsy misy loto, tsy mety levona, voatahiry any an-danitra ho anareo." - 1 Pet. 1:4.

Asongadin'i Paoly koa fa azo itokiana ny filazantsara noho izy miorina amin'ny "tenin'ny fahamarinana. Fomba fiteny izay ampiasainy any amin'ny epistily hafa izany mba hanondroana ny teny avy amin'ny tsindrimandrin'Andriamanitra (jereo ny 2 Kor. 6:7; 2 Tim. 2:15). Tsy tahaka ny "tenin'olombelona" izany, fa miasa "amim-pahombiazana" ao anatin'izay mino kosa (1 Tes. 2:13, NKJV) ary manatanteraka ny sitrapon Andriamanitra (Isa. 55:11). Koa amin'izany, rehefa torina ny filazantsara, dia miseho amin'ny alalan'ny fiasan'ny Fanahy ao am-pon'ireo izay mandre izany ny herin'Andriamanitra, ary manoina ny antso ny olona. Mitondra voa ny filazantsara noho ny maha "tenin'ny fiainana" azy (Fil. 2:16).

Azo heverina fa ny fielezan'ny filazantsara tao anatin'ny fotoana fohy no zava-mahagaga indrindra. Telopolo taona teo ho eo taorian'ny nahafatesan'i Kristy sy ny nitsanganany tamin'ny maty, dia efa afaka nanambara sahady i Paoly fa efa niely teny "amin'izao tontolo izao" izany (Kől. 1:6). Aty aoriana kely ao amin'io toko io ihany, dia milaza izy fa "notorina eny ambanin'ny lanitra rehetra eny ny filazantsara (and. 23). Ny lalam-be sy lava nataon'ny Romanina no nanafaingana ny fifandraisana sy ny fivezivezena ka nahafahana nanaparitaka amin'ny fomba mivelatra kokoa sy haingana kokoa ireo epistily nosoratan'i Paoly. Na izany aza, dia ny herin'Andriamanitra no miasa amin'ny alalan'ny teny izay miteraka fiainana ara-panahy ao anatin'ny olona (Jak. 1:18; 1 1 Pet. Pet. 1:23), ka mahatonga azy ho olom-baovao ao amin'i Kristy (2 Kor. 5:17).

`Manoratra momba "ny fanantenana izay tehirizina any an-danitra ho anareo" i Paoly ao amin'ny Kôl. 1:5. Ahoana ny fahatakaranao izany fanantenana izany, ary nahoana izany no miantefa aminao manokana, na dia tsy mendrika izany aza ianao?`