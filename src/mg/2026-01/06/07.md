---
title:  "FIANARANA FANAMPINY"
date:   06/02/2026
---

>Velomin'ny Teniny : 1 Mpanj. 5

### FIANARANA FANAMPINY

"Tokony hitolo-batana tanteraka eo am-pelatanan'i Kristy sy hanokan-tena ho Azy izay te hanana toetra matanjaka sy voarindra tsara, ka ho tonga Kristiana marim-pototra, satria tsy eken'ny Mpanavotra mihitsy ny hananantsika fo mizarazara. Hianarany isan'andro isan'andro ny atao hoe manda tena. Hianarany ny Soratra Masina, ho takatry ny sainy ny tena heviny, hankatoaviny ny fitsipiny; amin'izany no hahatrarany ny fahatanterahana kristiana. Hiara-miasa amin'ny olona isan'andro isan'andro Andriamanitra mba hanamboatra ny toetrany ho tanteraka, sy mba hahazoany miseho eo anatrehany amin'ny fizahan-toetra farany. Haseho ny mpino isan'andro isan'andro, eo anatrehan'izao tontolo izao sy ny anjely amin'ny fanandramana ataony, ny vokatry ny asan'ny filazantsara eo amin'ny mpanota lavo." - VM, tt. 420-421.

"Tokony hiteny amin'izao tontolo izao hoe: 'Indro, Andriamanitrareo' ireo izay miandry ny fiavian'ny Mpampakatra. Ny taratra farany avy amin'ny fahazavan'ny fahasoavana, ny hafatra farany mitondra famindrampo hoentina amin'ny taranak'olombelona, dia fanambarana ny toetra amam-panahy feno fitiavana. Tokony hampibaribary ny voninahiny ny zanak Andriamanitra. Ny fiainan'izy ireo sy ny toetra amam-panahiny dia tokony hanambara izay efa nataon'ny fahasoavan'Andriamanitra ho azy. Tokony hamirapiratra amin'ny tenim-pahamarinana ary amin'ny asam-pahamasinana ny fahazavan'ilay Masoandron'ny Fahamarinana." - HF, tt. 434-435 (ed. 2004).

### FANONTANIANA hifanakalozan-kevitra

`1. Saintsaino bebe kokoa ny momba ny hoe "mifaly ao amin'ny Tompo." Mariho fa tsy hoe "mifalia ao amin'ny fizahan-toetra anareo (na dia ara-Baiboly koa aza izany) izany, fa "ao amin'ny Tompo." Nahoana no zava-dehibe tokoa ny fibanjinana ny Tompo mandrakariva sy ny fahatsarany, ny heriny, ny fitiavany ary ny famonjeny? Nahoana no hitondra soa ho anao tokoa ny fanaovana izany, manoloana ireo fizahan-toetra tsy maintsy atrehina eo amin'ny fiainana?`

`2. Mariho ny andalan-tenin'ny fanahin'ny faminaniana etsy ambony izay manoritsoritra ny anjara asan'ny fahasoavana Izay miteraka ny "asa tsara" ataontsika amin'ny maha Kristianina antsika. Izany hoe, na dia tsy vonjena amin'ny asa aza isika, moa ve voavonjy tokoa raha tsy eo ireny?`

`3. Halalino bebe kokoa ny momba ny tsy fitokiana amin'ny nofo. Inona no hevitr'izany? Nahoana isika no tsy tokony hitoky amin'ny nofo? Moa ve tsy fanomezana avy amin'Andriamanitra ny nofontsika?`
