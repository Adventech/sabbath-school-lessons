---
title:  "Ny sain’ i Kristy."
date:   21/01/2026
---

> Velomin'ny Teniny : 2 Sam. 13

### Ny sain’ i Kristy.

Hoy i Mohamed Ali, indray andro: "izaho no mahery indrindra." Tamin'ny volana Aogositra 1963, enim-bolana talohan'ny nandreseny tamin'ny fifanintsanana maneran-tany amin'ny ady totohondry ho an'ny sokajy vaventy, dia namoaka raki-peo izy, izay nampitondrainy ny lohateny hoe: "izaho no mahery indrindra". Tsy isalasalana fa mpanao fanatanjahantena manana ny maha-izy azy tokoa i Ali, saingy tsy ohatra natao harahina izy ho an'izay maniry hanana ny sain'i Kristy.

Tsy mba toy izany i Jesôsy izay tsy nanana eta velively. Na dia nalaim-panahy "tamin'ny zavatra rehetra tahaka antsika" aza Izy (Heb. 4:15), dia tsy mba nanota, eny fa na dia tamin'ny eritreritra iray monja aza. Na izany aza, dia hay ny Heb. 5:8: "nianatra fanarahana tamin'izay fahoriana nentiny lzy, na dia Zanaka aza." Tonga lafatra mandrakariva ny fileferan'i Jesôsy tamin'ny sitrapon'ny Ray. Tsy nisy mihitsy fotoana izay nandavany tsy hilefitra tamin'izany, na dia tsy isalasalana aza fa tsy mora mandrakariva izany.

`Vakio ny Fil. 2:5-8, andalan-teny izay heverin'ny olona sasany fa kanto sy mafonja indrindra ao amin'ny Soratra Masina. Inona no ambaran'i Paoly amintsika eto? Inona no tian'ireo teny ireo hambara? Ary ny tena manan-danja indrindra: ahoana no ampiharantsika eo amin'ny fiainana ny fitsipika voalaza eto?`

I Jesôsy, Ilay mitovy amin'Andriamanitra, Ilay Andriamanitra, dia tsy nitafy nofo fotsiny fa tonga "mpanompo" (doulou, mpanompo, andevo) ary avy eo nanolotra. ny ainy ho fanatitra noho ny otantsika! Any amin'ny boky hafa, dia ambaran'i Paoly fa tonga "voaozona hisolo antsika" Izy (Gal. 3:13, DIEM). Andriamanitra, ilay Mpamorona antsika, no maty tee amin'ny hazo fijaliana mba ho Mpanavotra antsika koa, ary noho ny amin'izany no tsy maintsy nahatonga Azy ho ozona noho ny amintsika.

Ahoana no hataontsika mba hahatakarana ny tian'izany hambara? Ary mihoatra noho izany, ahoana no hanatanterahantsika izay asain'ny lahatsoratra ataontsika, dia ny hanana fahavononana hanetry tena sy hahafoy tena ho an'ny tombontsoan'ny hafa?    
Izao no Iazain'i Jesôsy any amin'ny boky hafa ao amin'ny Baiboly: "Fa izay lehibe aminareo no ho mpanompo anareo. Fa izay manandra-tena no haetry; ary izay manetra tena no hasandratra." - Mat. 23:11,12. Izany no maneho taratra, amin'ny lafiny maro, ny zavatra asain'i Paoly ataontsika koa ao amin'ny Fil. 2:5-8. 

Raha atao amin'ny fiteny manaitra sy mazava kokoa, dia izay efa voalazan'i Paoly tea aloha momba ny tsy fanaovana na Inona na Inona "amin'ny fifampiandaniana" (Fil. 2:3) no lazainy eto.

`Ahoana no tokony hataontsika eo anatrehan'izay efa nataon'i Kristy ho antsika, araka izay voalazan'ny Fit. 2:5-8? Inona no valinteny azo heverina fa "mendrika" asetry ny zavatra nataon'i Kristy ho antsika, ankoatra ny fandohalehana eo anatrehany sy ny fiderana Azy? Nahoana no fahadisoana lehibe ny fiheverana fa afaka manampy izay efa nataon'i Kristy ho antsika ny asantsika?`