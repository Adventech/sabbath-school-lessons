---
title:  Fianarana fanampiny
date:   23/01/2026
---

> Velomin'ny Teniny : 2 Sam. 15

### Fianarana fanampiny.

"Ny fitiavan-dray izay niampita tamin'ny taranaka nifandimby tamin'ny alalan'ny fon'olombelona, ny loharanom-pitiavana rehetra izay nivoha tao amin'ny fon'ny olona, dia toy ny sakeli-drano kely ihany manoloana ny ranomasimbe tsy hita fetran'ny fitiavan'Andriamanitra. Tsy misy lela mahalaza izany na penina mahasoritsoritra ny momba azy. Mety hisaintsaina momba izany isan'ardro ianao mandritra ny androm-piainanao, mety hianatra ny Soratra Masina amin-kafanam-po ianao mba hahatakaranao ny heviny, mety hanetsika ny hery sy ny fahaiza-manao rehetra nomen'Andriamanitra anao ianao mba hahatakarana ny fitiavana sy ny fangorahan'ilay Ray any an-danitra, nefa rnbola tsy mety hitanao ny faran'izany. Mety handalina momba izany fitiavana izany mandritra ny taona maro ianao, saingy tsy ho takatrao amin'ny fahafenoany izay sakany sy lavany ary haavony sy halalin'ny fitiavan'Andriamanitra tamin'ny nanomezany ny Zanany ho faty ho an'izao tontolo izao. Na ny mandrakizay aza tsy ampy hampahafantarana izany tanteraka. Kanefa, rehefa mandinika ny Baiboly isika ary misaintsaina momba ny fiainan'i Kristy sy ny drafi-panavotana, dia hihamitombo hatrany ny fahatakarantsika ireo lohahevi-dehibe ireo." - TFC, b. 5, t. 740.

"Rehefa mandray fiofanana isika, tahaka izay nataon'i Mosesy tao amin'ny sekolin'i Kristy, Inona ny lesona hianarantsika? Ny ho tonga mpiavonavona ve? Ny hihevi-tena ho zavatra? Tsy izany velively. Arakaraka ny ianarantsika ao amin'io sekoly io no handrosoantsika amin'ny fahalemem-panahy sy ny fanetren-tena. Aoka isika tsy hihevrtra fa efa mahalala izay rehetra tokony ho fantatra. Tokony hampiasa amin'ny fomba tsara indrindra ireo talenta nomen'Andriamanitra antsika isika, ka rehefa hovana ho tsy mety maty isika, dia tsy ho very izay efa nianarantsika fa hoentintsika any an-danitra. Mandritra ireo taona tsy manam-pahataperan'ny mandrakizay, dia i Kristy sy ny asam-panavotana nataony no lohahevitra hodinihintsika." - Ms 36, 1885.

### FANONTANIANA hifanakalozan-kevitra:

`1. Inona avy ireo fomba efa niainanao ny fanandramana momba ny maha zava-misy marina ny fitiavan'Andriamanitra? Resaho ao amin'ny kilasy ireo fomba samy hafa nahatongavanao ho arnin'ny fahafantarana sy fiainana izany fitiavany izany.`

`2. Inona no tena hevitry ny nahatongavan'i Jesosy "ho manam-pitoviana amin'ny olona"- Fil. 2:7? Ampitahao amin'ny Rom. 8:3 'zany. Ifanakalozy hevitra ny momba ireo toko sy andininy ireo ary ampifandraiso ny hevitra ambarany.`

`3. Inona ny fihaikana mikasika ny firaisana izay atrehin'ny fiangonana misy anao? Na inona na Inona olana, dia fomba iray rnanan-danja anombohana ny famahana izany fly fetezana hanetry tena, ny tsy hanao na Inona na inona "amin'ny fifampiandaniana" - Fil. 2:3; nahoana? `