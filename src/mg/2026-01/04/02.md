---
title:  "Fisaratsarahana tany Filipy"
date:   18/01/2026
---

Velomin'ny Teniny : 2 Sam. 10

### Fisaratsarahana tany Filipy

`Vakio ny Fil. 2:1-3. Inona no azo heverina fa niteraka ny fisaratsarahana tao amin'ny fiangonana? Inona no fanefitra atoron'i Paoly manoloana izany?`

Azo inoana fa lehibe tokoa ny fahadisoam-panantenan'i Paoly raha nahita ny fiangonana naoriny sy nolalainy fatratra nozarazarain'ny fifampiandaniana sy nokikisaniny fifandirana. Fiteny mahery vaika tokoa no ampiasainy mba hiresahana momba izany olana izany. Ny hoe "fifampiandaniana" (na "filan-dera foana" ao amin'ny dikantenin'ny Baiboly katolika) dia dikan'ny teny iray (grika: erithela), izay ampiasainy ao amin'ny Fil. 1:17 mba hiresahana momba ireo fahavalony tany Roma izay tia tena tokoa ka naniry ny hampisongadina ny tenan'izy ireo fa tsy ny hampandroso ny asan'i Kristy.

Anankiray amin'ireo asan'ny nofo ny "fifampiandaniana" (Gal. 5:20), ary i Jakoba dia nilaza izao teny izao: "Fa izay misy fialonana sy fifampiandaniana dia misy fikorontanana mbarninlzay asa ratsy rehetra." - Jak. 3:16. Ao amin'ny Testamenta Vaovao ihany no ampiasana ny teny grika izay adika hoe "rnandrani-tena foana" (Fil. 2:3), fa any amin'ny lahatsoratra ivelan'ny Baiboly kosa dia tahaka izao ny hevitrizany: avonavona, fireharehana poakaty ary fiheveran-tena ho zavatra. Mampiasa teny mitovitovy amin'ireo i Paoly ao amin'ny fananarana nataony tamin'ny Galatianina: "Aoka isika tsy hirehareha ka hampisy fifaninanana sy fifampialonana." - Gal. 5:26.   
Mariho ireo fanefitra tanisain'i Paoly ho an'ireo olana ireo:       

1. Fampirisihana ao amin'i Kristy. Mampiasa ny ohatra nasehon'i Kristy Paoly ho fampirisihana lehibe.     

2. Farnpiononana avy amin'ny fitiavana. Maneho ny fitiavan'Andriamanitra i Jesosy ary mandidy antsika "mba hifankatiavanareo tahaka ny nitiavako anareo." - Jao. 15:12.      

3. Firaisana amin'ny Fanahy. Ny fanatrehan'ny Fanahy Masina no miteraka fifandraisana ety eo amin'ny Kristianina, tahaka izay nisy teo anivon'ny fiangonana voalohany (Asa. 2:42: ampitahao amin'ny 2 Kôr. 13:14).      

4. Famindrampo. Hitantsika matetika teo amin'ny fiainan'i Kristy izany toetran'Andriamanitra izany (jereo ny Mat. 9:36; Mat. 20:34; Mar. 1:41) ary voaresaka ao amin'ny fanoharana momba ny Samaritana tsara fanahy (Lio. 10:33) sy ny zanaka adala (Lio. 15:20). 

5. Fiantrana. lo toetra iray io, izay hita tea amin'i Jesôsy, dia tokony ho hita eo amin'ny fiainan'ireo mpanara-dia Azy koa (Lio. 6:36). 

6. Mba hiraisanareo saina, miray fitiavana, miray fo, miray hevitra. Sary manao ahoana re izany! Sarotra ny mahazo an-tsaina ny fomba hafa noho izany, izay hahafahan'i Paoly manasongadina bebe kokoa ny maha-zava-dehibe ny firaisan-kina. Araka izay holazainy ao amin'ny andininy manaraka, dia tokony ho ao amintsika ny saina "izay tao amin'i Kristy Jesôsy koa." - Fil. 2:5. 