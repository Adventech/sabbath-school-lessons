### Famindrampo indray: ny bokin'i Josoa

Ny bokin'i Josoa no manamarika ny fialana tamin'ny fitarihan'i Mosesy ho amin'ny fitarihan'i Josoa. Manomboka amin'ny tantaran'ny nidiran'ny Isiraely tao amin'ny Tany Nampanantenaina izany ary mifarana amin'ny fonenan'izy ireo tao amin'io tany io.


Tsy mora ny asa niandry an'i Josoa. Izany hoe, ny fanohizana ny asa izay navelan'i Mosesy (i Mosesy!). Vao manomboka anefa izany izao. Izay tsy mbola nataon'i Mosesy mihitsy no tsy maintsy hataony: hitondra ny firenena, taorian'ny 40 taona tany an'efitra, hiampita an'i Jordana ho any Kanana, araka ny teny fikasana nataon'Andriamanitra tamin'ny razany taona maro talohan'izay.


"Efa maty Mosesy mpanompoko; koa mitsangana, mitä ity Jordana ity hianao sy ireo olona rehetra ireo ho any amin'ny tany izay omeko azy, dia ny Zanak'Isiraely." - Jos. 1:2.


Ny tena manan-danja ao amin'ilay tantara manontolo dia hita ao amin'ny tenin'ny Tompo tamin'i Josoa: hiditra "ho any amin'ny tany izay omeko [YHWH] azy" izy ireo.


Eny, tsy ho vitan'i Josoa irery izany, fa amin'ny alalan'ny herin'ny Tompo sy ny fitarihany ihany. Raha nanatanteraka ny anjarany tao anatin'ny fanekena izy ireo, dia ho efa nentin'Andriamanitra tao amin'io tany io hatramin'ny taranaka taloha kokoa. Indrisy anefa, tsy nankato izy ireo, ka nizaka ny vokatry ny nataony.


Raha ny marina, nandritra ireo 40 taona lasa dia ny lafiny ratsy tamin'ny fanekena no hitan'ny Isiraely. Noho ny fiodinan'izy ireo tamin'Andriamanitra, dia ringana tany an'efitra avokoa ireo olon-dehibe, taranaka voalohany izay nahita ireo fahagagana nandritra ny fanafahan'Andriamanitra azy tamin'ny fanandevozana, afa-tsy i Kaleba sy i Josoa. Ny efatra amin'ireo boky dimin'i Mosesy no miresaka momba ny zava-nitranga tamin'izy ireo tany an'efitra. Ary ankehitriny, eo ambany fitarihan'i Josoa, dia vonona hiatrika izay hiseho mandritra ny fakana ny tany ilay taranaka faharoa.


"Ary Mosesy niantso an'i Josoa ka niteny taminy teo imason'ny Isiraely rehetra hoe: Mahereza sy matanjaha; fa hianao sy ity firenena ity dia hiara-miditra ao amin'ny tany izay nianianan'i Jehovah tamin'ny razany homena azy; ary hianao no hampandova azy izany. Ary Jehovah no mandeha eo alohanao; ary Izy no hiaraka aminao; tsy handao anao na hahafoy anao Izy; koa aza matahotra na mivadi-po hianao." - Deo. 31:7,8.


Efa ho tanteraka ny teny fikasana nomen'Andriamanitra ireo patriarika sy i Mosesy. Misy fanantenana sy fientanentanana mameno ny fo; miandrandra fiaingana vaovao ny vahoaka izay ela tao anatin'ny tsy fananan-trano sy ny fahantrana. Nahatoky Andriamanitra tamin'ny nanafahany azy ireo tamin'ny fanandevozana, ary azo antoka fa azo itokiana Izy ny amin'ny fanatanterahana tokoa ny teny fikasany momba ny tany.


"Ny tanjona voalohan'ny bokin'i Josoa dia ny fanoritsoritana ny fidiran'ny Isiraely tao amin'ny Tany Nampanantenaina, ny nahazoany ny tany, ary ny nizarazarany ho foko. Ahitana ny hafatra entin'ny boky io tanjona io, dia ny fahatokian Andriamanitra amin'ny fanatanterahana ny teny fikasany natao Andrews Bible tamin'i Abrahama momba ilay tany. Asongadin'ny boky fa mahatoky amin' ireo teny fikasan'ny fanekeny Commentary (Andrews University Press, 2020), 1. 365. Andriamanitra. (Jos. 21:43-45).


Ho hitantsika fa na dia nosoratana telo arivo taona mahery lasa aza ny bokin'i Josoa, dia tsy hafa loatra amin'ny an'i Josoa ny tontolo iainantsika ankehitriny raha ny fanandramana ara-panahy no resahina. Mety ho hafa ny zava-tsarotra atrehintsika, saingy zava-tsarotra hatrany izany, indrindra ara-panahy, izay mandrahona antsika sy ny finoantsika ary ny fanatanterahana ny iraka nankinin'Andriamanitra tamin'ny vahoakany. Azo antoka fa handrisika antsika hitaky ny teny fikasan'Andriamanitra amin'izao androntsika izao ny ohatra nasehon'i Josoa, sy hahomby amin'ny alalan'ny herin'ny Tompo, tahaka ny nataony.


Amin'izao fotoana izao dia manompo amin'ny maha-tonia mpanatanteraka azy ao amin'ny Diviziona Inter-Eoropeanina, sy amin'ny maha-filohan'ny Komitin'ny Fikarohana ara-Baiboly azy ao amin'ny Diviziona i Barna Magyarosi. Nanomboka ny fanompoany ny fiangonana izy tamin'ny maha-pasitora sy talen'ny Departemanta azy tao amin'ny Federasiona Transylvanie Atsimo, Roumanie, ary nanohy nampianatra teolojia sy niasa tamin'ny maha-talen'ny <<Adventus University>>> azy, tao Roumanie.



### FANAFOHEZAN-TENY AMPIASAINA MANDRITRA NY FIANARANA

**ARSH** The Advent Review and Sabbath Herald

**DIEM**  Dikan-teny lombonana Eto Madagasikara

**ed** edisiona

**EGW** Ellen Gould White

**FA** Finoana sy Asa/Faith and Works, EGW

**HF** Henoinareo ny Fanoharana / Christ's Object Lessons, EGW

**HM** Hery Mifanandrina/The Great Controversy, EGW

**IFM** Ilay Fitiavana Mandresy / The Desire of Ages, EGW

**LS** Life Sketches, EGW

**MM** Mpaminany sy Mpanjaka / Prophets and Kings, EGW

**пр** nasiam-panamboarana

**PM** Patriarika sy Mpaminany/Patriarchs and Prophets, EGW
 
**PP** Patriarchs and Prophets, EGW

**SDABC** Seventh-Day Adventist Bible Commentary, EGW

**TFC** Testimonies for the Church, EGW

**TIK** Talohan'i Kristy

**ST** The Signs of the Times, EGW

**TF** Tantaran'ny Fanavotana / The Story of Redemption, EGW

**Trk** Taorian'i Kristy

**TT** Testamenta Taloha

**TV** Testamenta Vaovao

**t** takila

**tt** takila roa fara fahakeliny

**YI** Young Instructors, EGW