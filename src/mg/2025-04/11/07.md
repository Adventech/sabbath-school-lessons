---
title:  FIANARANA FANAMPINY
date:   12/12/2025
---

> Velomin'ny Teniny : 1 Sam. 4 (6h21)

### FIANARANA FANAMPINY:

Vakio "Ny nizarana ny tany Kanana", tt. 517-521 ao amin'ny PM.

"Koa samy zava-dehibe tokony halavirina ary, rehefa mananatra ny diso, na ny mitsilamodamoka fihetsika, na ny manao faniniana mitratrevatreva sy endrikendrika tsy marim-pototra. (...)

Mendrika halain-tahaka ny fahendrena nasehon'ny Robenita sy ireo rahalahiny. Raha niezaka hanompo tsara izy nefa natao tsinontsinona sy nosetraina mafy, dia tsy namela taratra lonjony kely akory. Ary rehefa avy nanazava an-tsipiriany ny anton-javatra nataony izy, dia hita miharihary ny tsy fananany tsiny. Voalamina tamin'ny raharaham-pihavanana ny sembana nety hampidi-doza mafy noho ny fihetsika tsara nataony.

Tokony hangina tsy hiteny ary tsy hiraika eo anoloan'ny fiampangana tsy marina ireo izay iharan'izany. Fantatr'Andriamanitra ny zavatra izay anendrikendrehan'ny olona antsika, ka dia azontsika apetraka Aminy amim-pahatokiana ny fikarakarana ny fiainantsika. Tahaka ny nampiharihariany ny fahotan'i Akana, dia tahaka izany koa nо hiarovany ireo izay miandry Azy. Ireo izay manana ny Fanahin'ny Mpamonjy ihany no hanana izany fitiavana mahari-po sady be famindrampo izany.

Maniry hahita ny firaisam-po sy ny fifankatiavana hanjaka eo anivon'ny olony Andriamanitra. Raha nivavaka i Jesosy fotoana fohy talohan'ny nanomboana Azy, día nangataka mba ho iray ihany tahaka ny maha-iray Azy amin'ny Rainy ireo mpianany, ary ny antony dia ny mba hahalalan'izao tontolo izao fa Andriamanitra no naniraka Azy. Natao ho antsika manerana ny taonjato rehetra koa io vavaka manetsi-po tafidina hatraty armintsika io. Dia nilaza marimarina indray i Jesosy hoe: 'Nefa tsy ho an'ireto ihany no angatahako, fa ho an'izay mino Ahy koa noho ny teniny. Jao. 17:20. Aoka tsy hisy na dia iray akory aza fitsipi-pahamarinana avela ho raraka an-tany, fa aoka isika hizotra tsy mitsahatra hanatratra ny firaisana izay manaporofo fa mpianatry ny Tompo isika." -PM, tt. 520, 521 (ed 2014), пр.


### FANONTANIANA hifanakalozan-kevitra

`1. Hoy i Paoly: "aoka samy hanao ny namany ho mihoatra noho ny tenany." -Fil. 2:3. Ahoana no hanampian'izany fananarana izany antsika tsy hanana eritreri-dratsy mikasika ny rahalahy/anadahy na ny anabavintsika/rahavavintsika?`

`2. Nahoana isika no matetika mitroatra manoloana ny toe-javatra iray noho ireo tsy fahombiazana na ny fahadisoana niseho tamin'ny lasa? Ahoana no hahafahantsika misoroka izany fironana izany?`

`3. Ifanakalozy hevitra ny maha-zava-dehibe ny fihainoana ny hevitry ny hafa. Ahoana no hikolokoloantsika ca sy sy hampitomboantsika hampitomboantsika ny ny fahaiza-mihaino fahaiza amin'ny fiangonana misy antsika? (Ampitahao ao  amin'ny Jak. 1:19)`

`4. Monina ao anatin'ny fiaraha-monina izay ahitana fitakiana maro eo amin'ny lafiny araka asa isika, andraikitra maro ao amin'ny ankohonana sy ny fianakaviana, fanompoana samihafa any am-piangonana, ary ireo adidy maro hafa izay mety hanototra antsika. Ny fitsipika momba ny fanaovana ny zavatra rehetra toy ny ho an'ny Tompo dia tsy mahatonga antsika ho tompon'andraikitra kokoa fotsiny fa mitondra fiadanam-po ho antsika koa; amin'ny fomba ahoana?`