---
title:  "TSANGAMBATON'NY FAHASOAVANA"
date:   11/10/2025
---

> Velomin'ny Teniny : Deo. 25 (5h50)


### TSANGAMBATON'NY FAHASOAVANA

### Hodinihina mandritra ny herinandro: 
Jos. 3; Nom. 14:44; Lio. 18:18-27; Jos. 4; Jao. 14:26; Heb. 4:8-11.


> <p>Tsianjery:</p>
> "Fa nataon'i Jehovah Andriamanitrareo maina ny falehan'ny rano Jordana teo anoloanareo mandra-pitanareo, dia tahaka ny nataon'i Jehovah Andriamanitrareo tamin'ny Ranomasina Mena, izay nataony maina teo anoloantsika mandra-pitantsika, mba ho fantatry ny firenena rehetra ambonin'ny tany fa mahery ny tÃ nan'i Jehovah, ary mba hatahorany an'i Jehovah Andriamanitrareo mandrakizay." - Jos. 4:23,24


Nasain'ilay mpitandro filaminana nijanona i John. Nangatahiny ny fahazoan-dalany mitondra fiarakodia. Tamin'izay indrindra vao tsaroan'i John fa hadinony tao amin'ny biraony ny poketrany izay misy ilay fahazoan-dalana mitondra fiarakodia. Nohazavainy ny zava-nitranga, ary nanontany ny asany ilay mpitandro filaminana. Namaly izy ary nilaza fa mpampianatra. Rehefa nanolotra ny taratasy kely milaza ny fandikan-dalana nataon'i John ilay mpitandro filaminana, dia nilaza taminy mba tsy hihevitra izany ho toy ny lamandy.


"Saram-pianarana ity" hoy izy. "Rehefa te hianatra zavatra iray ny olona, dia mandoa saram-pianarana. Ity no saram-pianarana mba hianaranao tsy hanadino ny fahazoan-dalana mitondra fiarakodia rehefa mamily fiara. Mirary soa ho an'ny tontolo andro, ry ingahy mpampianatra!"


Amin'ny maha-olombelona antsika, dia mety manadino ny zavatra izay tsy eo anoloantsika amin'ny fotoana rehetra isika. Hadinontsika ny mamerina miantso olona an-telefaonina, ny mamaly mailaka, ny manondraka ny voninkazo, ny mandefa karatra firarian-tsoa ho an'ny tsingerin-taona, sns. Ny fanadinoana ny zavatra ilaintsika ara-panahy kosa, dia misy vokany mampidi-doza kokoa noho ny fahazoana lamandy, indrindra noho izany misy fiantraikany amin'ny anjarantsika mandrakizay ara-bakiteny.


> Andeha hianarantsika ny momba ny niampitan'ny Hebreo teo amin'ny ony Jordana; ho hitantsika amin'izany ny lesona azo tsoahina avy amin'ny fanandraman'izy ireo.

_*Famerenana ny lesona ny sabata  18 Oktobra._