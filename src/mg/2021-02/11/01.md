---
title: "Ilay Fitoerana Masin'ny fanekena vaovao"
date: 05/06/2021
---

### Hodinihina mandritra ny herinandro:
Eks. 25:8; Isa. 53:4-12; Heb. 10:4; Heb. 9:14; Heb.8:1-6; 1 Tim. 2:5,6.

> <p>Tsianjery</p>
> "Ary noho izany dia Mpanalalana amin'izay fanekena vaovao Izy, rehefa niaritra fahafatesana ho fanavotana amin'ny fahotana natao tamin'ny fanekena voalohany, mba hahazoan'izay voantso ny teny fikasana, dia ny lova mandrakizay." Heb. 9:15.

Takariva maizim-bolana tamin'izay. Mainty ny lanitra; toy ny nirarahan'ny ranomainty. Nanarona haizina an'i Frank izany rehetra izany raha nandeha teo amin'ilay arabe babangoan'ny tan√†n-dehibe izy. Rehefa nandeha kelikely izy dia nandre dian-tongotra. Rehefa nahatratra azy ialy olona ka nifanojo taminy dia niteny hoe : "I Frank mpanonta printy ianao e?"

"Izaho tokoa no izy. Ahoana no nahalalanao ahy?"

"Tsy nahafantatra anao aho ka! Tsy mbola nihaona mihitsy isika. Fa ny rahalahinao no fantatro tsara, ary na dia tao amin'ny maizina aza, ny fihetsikao sy ny famindranano ary ny endrikendrikao dia nampahatsiahy ahy azy ka dia nieritreritra aho hoe ianao ilay rahalahiny. Efa nolazainy ahy mantsy fa manana rahalahy iray izy."

Io tantara io dia maneho fahamarinana iray lehibe tokoa mikasika ny fanompoam-pivavahan'ny Isiraely atao amin'ny fitoerana masina. Hoy ny Baiboly hoe: aloka, tandindona, endrika, ary sarin'ilay tena izy izany. Na izany aza dia ampy tsara izay nasehon'ny tandindona sy ny sary mba hanambarana mialoha ireo fahamarinana ao amin'ny fitoerana masina any an-danitra.

**Indray mitopy maso:**

Nahoana no tian'Andriamanitra hanorina fitoerana masina ny Isiraelita? Inona no ampianarin'ny fitoerana masina antsika momba an'i Kristy Ilay nisolo antsika? Inona no ataon'i Jesosy any an-danitra amin'ny maha-Solontenantsika Azy?