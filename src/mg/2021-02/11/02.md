---
title: "Fifandraisana"
date: 06/06/2021
---

"Ary ny tabernakeliko dia hataoko eo aminareo; ary tsy ho halan'ny fanahiko hianareo. Ary handeha eo aminareo Aho ka ho Andniamanitrareo; ary hianareo ho oloko." Lev. 16:11,12.

Tokony ho efa mazava amintsika izao fa na tamin'ny fanekena taloha na amin'ny fanekena voavao dia maniry hanana fifandraisana ety sy amim-pitiavana amin'ny olony ny Tompo.Ireo fanekena ireo dia tena manampy tokoa amin'ny famolavolana ireo "fitsipika" mifehy izany fifandraisana izany.

Tena zava-dehibe eo amin'ny fanekena ny fifandraisana amin'ny fotoana rehetra sy ny tontolon-kevitra rehetra. Kanefa mba hisian'ny fifandraisana dia ilaina ny fisian'ny fifaneraserana sy ny fifampiresahana ary ny fifampikasohana, indrindra ho an'ny olombelona mpanota sy mora lavo ary be fisalasalana. Ny fahafantaran'i Jehôvah izany indrindra no nahatonga Azy handray ny andraikitra voalohany, ka nataony azo antoka fa haneho ny Tenany amintsika Izy amin'ny fomba izay ahafahantsika hifandray tsara Aminy amin'izao toeram-pahalavoana misy ny olombelona izao.

`Vakio ny Eks. 25:8, izay ahitana an'i Jehôvah mibaiko ny Isiraely mba hanorina fitoerana masina. Inona no lazain'i Jehôvah fa antony tokony hanaovan'izy ireo izany?`

Hita mazava fa mitaraka fa mitarika ho amin'ny fanontaniana iray hafa hoe nahoana? ny valin'io fanontaniana io. Nahoana no te honina eo amin'ny olony Andriamanitra?

Anbamba ao amin'ireo andininy anankiroa natao hodinihina androany voalaza etsy ambony, no ahitana ny fahamarinana. Mariho ilay hoe "honina"  (na hitoetra) eo amin'izy ireo ny Tompo, ary hoy koa Izy hoe: "<em>tsy ho halan'ny fanahiko hianareo" </em> ary koa: "<em> handeha</em>" eo amin'izy ireo Andriamanitra ka ho Andriamaniny, izy ireo ho olony (Lev. 26:11,12). Diniho ireo hevitra fototra hita ao amin'ireo andininy ireo. Miseho mazava tsara eto indray ilay lafiny ara-pifandraisana.

`Manokàna minitra vitsy: fakafakao ny Lev. 26:11,12 sy ny Eks. 25:8. Amin'ny fomba ahoana no ifanarahan'ireo hevitra isan-karazany hita ao amin'ny hoe mitady fifandraisana amin'ny olony Andriamanitra?`

`Mifantoha bebe kokoa amin'ilay voalazan'ny Tompo hoe: "Tsy ho halan'ny fanahiko hianareo." Inona amin'ny fitoerana masina no manome fomba ho an'ny olombelona lavo sy mpanota ahazoan'Andriamanitra manaiky azy ireo? Ary nahoana no zava-dehibe tokoa izany eo amin'ny fitoeran'ny fanekena?`
