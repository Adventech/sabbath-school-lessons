---
title: "Asa fisoronana any an-danitra (HEb. 9:24)"
date: 10/06/2021
---

Diniho ny Heb. 0:24, indrindra ao anatin'ny tontolon-kevitra izay naomezana azy, dia izay manazava ny fanompoana an'i Kristy any an-danitra ho antsika taorian'ny nahafatesany ho antsika. Na maro aza no azo ilaintsika ny hifantoka amin'ity teboka tokana eo anatrehan'Andriamanitra i Kristy ankehitriny ho antsika.

Saintsaino ny famirapiratan'ny voninahitr'Andriamanitra ankehitriny; na ratsy sy mpandika ankitsirano ny didin'Andriamanitra toy inona aza isika, dia manan Olona Izay miseho eo anatrehan'Andriamanitra ho antsika. Manana Solontena isika, Izay mijoro ho antsika eo anatrehan'ny Ray. Saintsaino ny haben'ny fitiavan'i Kristy sy ny famindrampony ary ny fahari-pony fony Izy teto an-tany. Izy ihany no Ilay Mpanalalana antsika any an-danitra ankehitriny.

Ampahany iray hafa amin'ny vaovao mahafaly koa izany. Tsy vitan'ny nandoa ny onitry ny fahotantsika i Kristy, sy nitondra ireny tamin'ny Tenany teo ambonin'ny hazo (1 Pet. 2:24), fa mijoro eo anatrehan'ny Ray koa Izy ankehitriny, Mpanalalana amin'ny lanitra sy ny tany, aminn'y olombelona sy ny amin'Andriamanitra.

Misy heviny mitombina avokoa izany. I Jesôsy amin'ny maha-olombelona sady Andriamanitra Azy (dia olona tonga lafatra, tsy nanana ota) no hany afaka manafoana ilay hantsana izay mampisaraka ny olombelona amin'Andriamanitra noho ny fahotana. Ny tena zava-dehibe tsy maintsy tadidiana ao anatin'izany rehetra izany (na dia misy betsaka aza izy ireny) dia izao: misy Lehilahy, Olombelona iray, Izay mahatsapa lalina ny fisedrana rehetra lalovantsika, ny fahoriana sy ny fakam-panahy mahazo antsika (HEb. 5:14,15); misolo tena antsika eo anatrehan'ny Ray Izy amin'izao fotoana izao.

`"Fairay no Andriamanitra, ary iray no Mpanalalana amin'Andriamanitra sy ny olona dia Kristy Jesosy, izay olona, sady nanolotra ny tenany ho avotra hisolo ny olona rehetra, dia zavatra ho fitory amin'izao androny izao." - 1 Tim. 2:5,6. Inona avy ireo anraikitra roa sahanin'i Jesosy voalaza ao amin'ireo andininy ireo? Fomba ahoana no nanehoana mialoha ireo andraikitra ireo tamin'ny alalan'ny fanompoam-pivavahana tao amin'ny fitoerana masina teto an-tany?`

Ny vaovao lehibe momba ny fanekena vaovao dia ity: ankehitriny, noho i Jesôsy, dia manana Olona misolo tena azy any an-danitra eo anatrehan'ny Ray ny mpanota izay mibebaka, Olona Izay nividy ho azy ireo zavatra izay tsy ho vovidin'izy ireo na oviana na oviana amin'ny herin'ny tenany. Tsy inona izany fa ny fahamarinana tanteraka, dia ilay fahamarinana hany afaka hijoro eo anatrehan'Andriamanitra. I Jesosy, izay nanana io fahamarinana tanteraka io teo amin'ny fiainany noho ny fiaretany fahoriana (Heb. 2:10, DIEM), no mijoro eo anatrehan'Andriamanitra, mangataka famelan-keloka ho antsika sy fanafahana amin'ny fangejan'ny ota; raha tsy izany dia tsy misy fanantenana ho antsika ankehitriny, indrindra moa fa amin'ny andro fitsarana.

`Mivavaha, ary saintsaino ny hoe: mijoro eo anatrehan'Andriamanitra any an-danitra ny olombelona iray, dia olona izay efa nalaim-panahy koa hanota. Inona no hevitr'izany ho anao manokana? Fanantenana sy fampaherezana manao ahoana no entin'izany?`