---
title: "Fianarana fanampiny"
date: 30/04/2021
---

Vakio "I Abrahama tao amin'ny tany Kanana", toko 12: "Ny nanaterana an'i Isaka ho fanatitra", toko12, ao amin'ny PM.

 « Izay nangatahina hataon'i Abrahama dia tsy mba fizahan-toetra moramora na fandavan-tena maivamaivana (...) Kanefa na dia izany aza dia tsy nisalasala izy. Tsy mba nanontany akory izay na ho tsara sy mahavokatra, na hahasalama sy be harena ny tany izay halehany. Niteny Andriamanitra ary vonona izy mpanompony hankato Azy. aminy, ny tany tsara indrindra dia ny tany izay ibaikoan'Andriamanitra azy halehany. » - PM, t. 107. 

Rehefa niditra ny tany Kanana i Abrahama, dia niseho taminy i Jehôvah ary nilaza mazava fa homeny ny taranany (taranak'i Abrahama) io tany misy azy io (Gen. 12:7). Naverimberin'Andriamanitra imbetsaka io teny fikasana io (jereo Gen. 13:14,15,17; Gen. 15:13,15,18: Gen. 28:13,15; Gen. 35:12). Efajato taona taorian'izany dia nilaza tamin'i Mosesy i Jehôvah, ho fanatanterahana ny teny fikasana (Gen. 15:13,16), fa izy no hitondra ny Isiraely hivoaka avy any Egipta ho any amin'ny tany izay tondradronono sy tantely (Eks. 3:8,17; Eks. 6:8). Naverin'Andriamanitra tamin'i Josoa koa ny teny fikasana (Jos. 1:3), ary tamin'ny andron'i Davida dia efa nisy ampahany lehibe izay tanteraka, saingy tsy mbola tamin'ny fahafenoany izany (Gen. 15:18-21; 2 Sam. 8:1-14; 1 Mpanj. 4:21; 1 Tanat. 19:1-19).

Vakio ny Heb. 11:9,10,13-16. Asehon'ireo andininy ireo mazava fa ara-tandindona no nahitan'i Abrahama sy ireo patriarika mahatoky hafa koaan'i Kanana. Raha mbola misy koa ny fahotan, dia tsy misy fonenana maharitra. Mandalo ny fiainana, toy ny "zavona ihany (...), izay miseho vetivety, dia levona" izany (Jak. 4:14). Amin'ny maha-taranak'i Abrahama ara-panahy antsika, dia tokony ho tsapantsika koa fa "ety isika tsy manana tanàna maharitra, fa mitady ny ho avy" (Heb. 13:14). Ny fahazoana antoka ilay fiainana ho avy miaraka amin'i Kristy no mihazona antsika ho tafajoro hatrany ao anatin'ity tontolo izay miovaova sy mihasimba ity.

**Fanontaniana hifanakalozan-kevitra:**

`1. Tokony hisy akony manao ahoana eo amin'ny fanandramantsika manokana amin'ny maha-kristianina antsika ilay teny fikasan'Andriamanitra ny amin'ny tany vaovao? (Ampitahao ny Mat. 5:5; 2 Kôr. 4:17,18; Apôk. 21:9,10; sy ny Apôk. 22:17).`

`"Ny tena fahalehibiazana marina dia avy amin'ny fileferana amin'ny didin'Andriamanitra sy ny fiaraha-miasa Aminy ho fanatanterahana ny fikasany." - SDABC, b. 1, t. 293. Ifanakalozy hevitra izay tian'io fanambarana io holazaina.`

**Famintinana:**

Akory ny hasarobidin'ny teny fikasana ho an'ny mpino! Ho tanteraka ve izy ireny? Mamaly izany ny finonan manao hoe : Eny tokoa.