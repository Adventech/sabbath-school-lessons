---
title: "Ny teny fikasana momba ny Mesia (Fizarana 1)"
date: 26/04/2021
---

**"Ary aminao sy ny taranakao no hitahiana ny firenena rehetra ambonin'ny tany." - Gen. 28:14**

**"Fa raha an'i Kristy hianareo, dia taranak'i Abrahama sy mpandova araka ny teny fikasana." - Gal. 3:29.**

Imbetsaka no nilazan'i Jeh么vah tamin'i Abrahama fa amin'ny taranany no "hitahiana ny firenena rehetra ambonin'ny tany (jereo Gen. 12:3, Gen. 18:18, Gen. 22:18). Averimberina io teny ambonin'ny fanekena io satria amin'ireo teny fikasana rehetra dia izany no lehibe indrindra, maharitra indrindra, ary mampisy lanjany ny hafa rehetra. Amin'ny heviny iray dia io no teny fikasana momba ny fisandratan'ny firenena jiosy, izay amin'ny alalany no tian'Andriamanitra ampianarana ny "firenena rehetra ambonin'ny tany" momba ilay Andriamanitra marina sy ny drafi-pamonjeny. Ao amin'i Jes么sy irery ihany anefa no tonga amin'ny fahatanterahany io teny fikasana io, dia ao amin'i Kristy izay avy amin'ny taranak'i Abrahama, ilay nandoa ny onitry ny fahotan'ny "firenena rehetra ambonin'ny tany" teo amin'ny hazo fijaliana.

`Saintsaino ny amin'ilay teny fikasana ao amin'ny fanekena natao taorian'ny Safodrano (izay nampanantenan'Andriamanitra fa tsy handrava izao tontolo izao amin'ny Safodrano intsony izy). Mety hahasoa amin'ny inona moa izany raha tsy misy ny teny fikasana momba ny fanavotana izay ao amin'i Jes么sy? Inona no soa azo avy amin'ny teny fikasan'Andriamanitra rehetra raha toa ka tsy misy ny teny fikasana momba ny fiainana mandrakizay izay ao amin'i Kristy?`

`Ahoana ny fahazoanao ny hevitry ny hoe ao amin'i Abrahama, amin'ny alalan'i Jes么sy, no hitahiana "ny firenena rehetra ambonin'ny tany"? Inona no hevitr'izany?`

Azo antoka tokoafa ny teny fikasana mikasika ny Mpamonjy izao tontolo izao no lehibe indrindra amin'ireo teny fikasana rehetra nataon'Andriamanitra. Ilay Mpanavotra mihitsy no tonga fitaovana nanatontosana ireo adidy tsy maintsy novitaina tao anatin'ilay fifanarahana tao amin'ny fanekena izany. Ny olona rehetra, na Jiosy na Jentilisa, izay tonga amin'ny firaisana amin'Andriamanitra dia isaina hoa anisan'ny taranaka marin'i Abrahama sady mpandova ny teny fikasana (Gal. 3:8,9,27,29); dia ny teny fikasana momba ny fiainana mandrakizay ao anatin'ny tontolo tsy misy fahotana, tsy misy faharatsiana, na alahelo na fanaintainana intsony. Moa hahita teny fikasana tsara lavitra noho izany ve ianao?

`Inona amin'ilay teny fikasana momba ny fiainana mandrakizay ao anatin'ny tontolo misy fahotana sy fijaliana no tena manintona antsika? Maniry izany ve isika satria ho amin'izany no namoronana antsika hatrany am-piandohana, ka ny faniriantsika izany dia mifanaraka amin'ny toetra fototra izay efa ao anatintsika?`