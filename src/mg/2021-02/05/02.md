---
title: Ampinganao
date: 25/04/2021
---

« Rehefa afaka izany, dia tonga tamin'i Abrama ny tenin'i Jehovah tamin'ny fahitana ka nanao hoe: Aza matahotra, ry Abrama; Izaho no ampinganao sy valim-pitia lehibe indrindra ho anao. » Gen. 15:1.

Ny zavatra tena mahaliana eto dia ny filazan'i Jehôvah amin'i Abrama hoe "  izaho no ampinganao  ». ny fampiasana ny hoe "izaho" sy ny "-nao" dia manambara ny maha-akaiky manokana ilay fifandraisana. Hifandray taminy manokana mihitsy Andriamanitra, dia toy ny hifandraisany amintsika tsirairay avy koa.

Eto no voalohany indrindra isehoan'ny filazana an'Andriamanitra ho "ampinga" ao amin'ny Baiboly, ary io koa no fotoana tokana nampiasan'Andriamanitra izany teny izany hanehoana ny Tenany, na dia mampiasa io teny io koa aza ny mpanoratra sasany ny Baiboly entina milaza an'Andriamanitra (Deo. 33:29; Sal. 18:20; Sal. 84:11; Sal. 144:2).

`Rehefa Andriamanitra no milaza ny Tenany ho Ampingan'ny olona iray, dia inona no hevitr'izany? Mety nisy heviny manokana ho an'i Abrahama ve izany, ka mety tsy ho toy izany ny heviny ho antsika? Azontsika takina ho antsika ve io teny fikasana io? Midika ve izany fa tsy hisy fahavoazana ara-batana hitranga mihitsy? Amin'ny fomba ahoana no maha-ampinga an'Andriamanitra? Ahoana no fahazoanao io sarin-teny io?`

« Mihevitra antsika Andriamanitra, tsy vokatry ny faneren'ny toe-javatra fotsiny, fa lehibe toy ny fiheveran'ny reny ny zanany no iheverany antsika (...) Fijaliana , fahoriana, faniratsirana, fanomezan-tsiny, famingavingana, fanesoana, fandavana, ary fahafatesana no nentin'ny Mpamonjintsika teo amin'ny maha-olombelona Azy, hanavotana antsika. Mitsinjo anao Izy ry zanak'Andriamanitra mangovitra. Hataony azo antoka ao ambanin'ny fiarovany ianao. (...) Ny fahalementsika noho ny toetra maha-olombelona antsika dia tsy manakana ny hanatonantsika ny Raintsika any an-danitra satria maty hanao fanelanelanana hoa antsika i Kristy » - SDG. t. 77.

`Mpanara-dia mahatoky ny Tompo i Rolondo raha ny fijery azy manontolo ety ivelany> Ary maty tampoka tamin'ny fomba tsy nampoizina izy. Moa tsy ampingany ve Jehôvah sa inona no nitranga? Sa tokony amin'ny heviny hafa no andraisantsika ny maha-ampinga an'Andriamanitra? Hazavao. Amin'ny inona no ampanantenain'Andriamanitra fa hiarovany antsika mandrakariva? (Jereo 1 Kôr. 10:13).`