---
title: 'Fianarana fanampiny'
date: 23/04/2021
---

Vakio ny "Ny niantsoana an'i Abrahama" toko faha-11 ao amin'ny PM; "Jiosy sy Jentilisa" tt. 167-169 ao amin'ny VM.

« Mariky ny faneken'Andriamanitra tamin'i Noa ny avana. Vakio ny Gen. 17:10 hahitanano izay mariky ny faneken'Andriamanitra tamin'i Abrahama. Ny famorana dia natao: (1) hanavahana ny taranak'i Abrahama amin'ny Jentilisa (Efes. 2:11). (2) hampaharetana syhitehirizana ny fahatsiarovana ny faneken'i Jehôvah (Gen. 17:11), (3) hanamafisana ny fikolokoloana ny fahadiovana ara-pitondrantena (Deo. 10:&6), (4) hanehoana ny fahamarinana amin'ny finoana (Rôm. 4:11), (5) ho mariky ny famorana ny fo (Rôm. 2:29), ary (6) ho tandindon'ny batisa kristianina (Kôl. 2:11,12)» SDABC, b.1, TT. 322,323.

Hitoetra ho mariky ny teny fikasan'Andriamanitra hatramin'ny fahataperan'izao tontolo izao ny avana, tsy toy izany kosa ny famorana. Arakany voalazan'ny apôstôly Paoly, ny famorana dia noraisin'i Abrahama ho mariky ny fahamarinana izay azony tamin'ny finoana an'Andriamanitra (Rôm. 4:11). Nandritra ny taonjato maro anefa, ny famorana dia nanjary nadika ho famonjena avy amin'ny fankatoavana ny lalàna. Tsy nana izany heviny izany intsony kosa izany tamin'ny andron'ny TV. Ny zavatra tena manan-danja dia ny finoana an'i Jesosy Kristy, izay mitarika ho amin'ny fiainana voaova sy feno fankatoavana. Vakio ny Gal. 5:6 sy Gal. 6:15 ary 1 Kôr. 7:18,19.

**Fanontaniana hifanakalozan-kevitra:**

`1. Ifanakalozy hevitra ny fifandraisana misy eo amin'ny finonana sy ny asa. Mety hisy ve ny iray raha tsy eo ny iray ankilany? Raha tsia, inona ny antony?`

`2. « Mbola maro no zaha-toetra tahaka an'i Abrahama. Tsy feo mivantana avy any an-danitra no miteny aminy, fa feo avy ao amin'ny Tenin'Andriamanitra sy avy amin'ny toe-javatra miseho araka ny fiantanany. Mety antsoina izy hiala amin'ny asa izay hahazoany harena na voninahitra, handao ny havany sy ny fiarahamonina mahafinaritra nahazatra azy mba handia lalana feno zava-tsarotra sy fiarahamonina mahafinaritra nahazatra azy mba handia lalana feno zava-tsarotra sy fandavan-tena ary fahafoizan-tena. Manana asa ho azy Andriamanitra, saingy hankana ny fivelaran'ireo toetra ilaina ho amin'ny fanatanterahana izany ny fiainana feno fiadanana sy ny hery miasa manginan'ny namana sy ny fanampiana avy amin'olombelona izy. Rehefa izay dia tarihiny hahatsapa fa mila ny fanampiany ka hiankina Aminy irery ihany, mba hahafahany maneho ny  Tenany aminy. Iza no vonona hanoina ny antson'Andriamanitra ka hiala amin'ireo drafitra nakamamiany sy ny fiarahana amin'ireo olona mifankazatra aminy? » PP, tt. 126,127. Ifanakalozy hevitra ny amin'ireo olona amin'izao androntsika izao izay fantatrao fa nanoina izany antso izany.`

**Famintinana:**
Nantsoin'Andriamanitra hanana fifandraisana manokana Aminy i Abrahama, naneho ny drafi-pamonjena tamin'izao tontolo izao izany
