---
title: "Ireo adidy ao anatin'ny fanekena"
date: 22/04/2021
---

« Fa efa nifidy azy Aho mba handidy ny zanany sy ny taranany mandimby azy hitandreman'ireo ny lalàn'i Jehovah hanao izay marina sy mahitsy, mba hitondran'i Jehovah amin'i Abrahama izay efa nolazainy taminy. » Gen. 18:19.

Araka ny efa hitantsika hatramin'izao,, dia fanekem-pahasoavana mandrakariva ny fanekena, dia Andriamanitra manao ho antsika izay tsy vitantsika ho an'ny tenantsika. Tsy misy fahasamihafana amin'izany ny fanekena natao amin'i Abrahama.

Noho ny fahasoavany, nifidy an'i Abrahama Andriamanitra ho fitaovana hanampy eo amin'ny fitoriana ny drafi-panavotana an'izao tonolo izao. Ny fanatanterahan'Andriamanitra ireo teny fikasan'ny fanekeny anefa, na izany aza, dia nifamatotra tamin'ny fahavononan'i Abrahama hanao izay marina sy hankato Azy amim-pinoana. Raha tsy teo izany anjara fankatoavana avy tamin'i Abrahama izany dia afaka nampiasa azy Andriamanitra.

Asehon'ny Gen. 18:19 ny fifandraisan'ny fahasoavana sy ny lalàna. Miandoha amin'ny fahasoavana ("Fa fantro izy") izany, ary arahin'ny filazana fa olona hankato an'i Jehôvah i Abrahama ary hibaiko ny fianakaviany hankato Azy koa. Aseho etoana ny firaisana ety dia ety misy eo ain'ny finoana sy ny asa, araka izay tsy maintsy ifandraisan'izany. (Jereo ny Jak. 2:17).

`Mariho anaefa ny filazana ao amin'ny Gen. 18:19, indrindra ny tapany farany. Inona no ambarany eto mikasika ny fankatoavana'i Abrahama? Na dia tsy fomba ahazoam-pamonjena aza ny fankatoavana, manao ahoana kosa ny lanja omena azy eto? Araka io andalan-teny io, moa ve ny fanekena ho tanteraka rahtsy eo izany? Hazavao ny valinteninao`

Tsy ho azo na ho voahazona ny fitahiana avy aminny fanekena raha tsy tanterak'ireo izay mandray tombontsoa avy aminy ireo fepetra ao anatin'izany. Na dia tsy ilaina amin'ny fanorenana ny fanekena aza ire, dia valiny tokony hasetry izany ny fitiavana sy ny finoana ary ny fankatoavana. Ireo no tokony haneho ny fifandraisnaa misy eo amin'ny olombelona sy Andriamanitra. Tamin'ny alalan'ny fankatoavan'ny olony no nanatanterahan'Andrimanitra ny teny fikasan'ny fanekena nataony tamin'izy ireo.

Ny fandikana ny fanekena amin'ny tsy fankatoavana dia tsy fahatokiana amin'ilay fifandraisana naorina. Rehefa vaodika ny fanekena dia tsy mitoetra intsony ny teny fikasana napetraka, ary rava ihany koa ny fifandraisam-pitiavana sy fitokiana naorina.

`Hitanao eo amin'ny fanandramanao manokana miarka amin'ny tompo ve ny antony maha-zava-dehibe ny fankatoavana? Mahita ohatra vitsivitsy ve ianao, na ao amin'ny Baiboly na eo amin'ny fiananao manokana, izay mahatonga ireo teny fikasan'ny fanekena tsy ho tanteraka noho ny tsy fankatoavana? Raha misy, inona avy izany, ary inona no fanafodiny?`
