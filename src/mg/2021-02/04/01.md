---
title: 'Fanekena Mandrakizay'
date: 17/04/2021
---

> <p>Tsianjery</p>
> « Ary haoriko ny fanekeko ho amiko sy ho aminao mbamin'ny taranakao mandimby anao hatramin'ny taranaka fara mandimby, ho fanekena mandrakizay, mba ho Andriamanitrao sy ny taranakao mandimby anao Aho. » (Gen. 17:7)

### Fampidirana

Firifiry amintsika no mahatadidy tsara ny fahazazana, izay nisian'ny aretina iray teo amintsika nakoa ny pnemônia izay naharariantsika mafy tokoa, ary mety ho niteraka zava-dratsy kokoa noho izany aza? Zara raha natory isika ny alina noho ny tazo, rehefa nihiratra ny masontsika dia ny ray na ny renintsika mipetraka eo ambony seza eo anilan'ny fandriantsika, tsilovin'ny hazavana malefaky ny jiro no hitantsika. 

Tahaka izany koa, ara-panoharana, nipetraka teo an-doha fandriannan'izao tontolo izao izay mararin'ny fahotana tao anatin'ny haizina mihamikitroka Andriamanitra, taonjato maro taorian'ny Safodrano. Noho izany indrindra no nifidianany an'i Abrama sy nanaovany drafitra hanagana amin'ny alalan'ity mpanompony mahatoky ity, vahoaka izay azony anankinana ny fahalala Azy sy omena famonjena.

Araka izany, nanao fanekena tamin'ny Abrama sy ny taranany Izy, izay nanasongadina mazava kokoa ny drafitry ny lanitra ho famonjena ny taranak'olombelona ho afaka amin'ny vokatry ny fahotana. Tsy namela an'izao tontolo izao tsy hisy mpiahy Andriamanitra, indrindra tao anatin'ny fotoana tena nilany izany. Handinika teny fikasana hafa indray momba ny fanekena isika mandritra ity herinandro ity

### Indray mitopy maso

Iza ny anaran'Andriamanitra? Inona no hevitr'izany? Inona ny hevitry ny anarana nampiasain'Andriamanitra nentiny naneho ny Tenany tamin'i Abrama? Inona avy ireo anarana nampiasainy tamin'izany? Nahoana no novan'Andriamanitra ho Abrahama ny anaran'i Abrama? Inona ny maha-zava-dehibe ny anarana? Inona avy ireo fepetra na adidy nifamatotra tamin'ilay fanekena?

_*Famerenana ny lesona ny sabata 27 Aprily._
