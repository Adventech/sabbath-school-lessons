---
title: "'El Shaddai"
date: 19/04/2021
---

« ARY rehefa sivy amby sivi-folo taona Abrama, dia nisehoan'i Jehovah izy ka nitenenany hoe: Izaho no Andriamanitra Tsitoha; mandehana eo anatrehako, ka aoka ho tsy misy tsiny hianao.» Gen. 17:1.

Efa niseho imbetsaka tamin'i Abrama i Jehôvah talohan'izao (Gen. 12:1,7; Gen. 13:14; Gen. 15:1,7,18). Eto amin'ity andrininy ity, dia misheho amin'i Abrama indray Izy ka naneho ny Tenany ho "Andriamanitra Tsitoha", anarana izay ao amin'ny bokin'ny Genesisy sy ny bokin'i Jôba ihany no ampiasana azy.

Ny anarana hoe **Andriamanitra Tsitoha** dia ahitana voalohany ny hoe "'El" izay anarana fototra ampiasain'ny taranak'i Sema iantsoana an'Andriamanitra. Na dia tsy azo antoka tanteraka aza ny hevitry ny hoe Shaddai, dia ny hoe "Tsitoha" nandikana azy no toa manakaiky azy indrindra (ampiatahao amin'ny Isa. 13:6; Joe. 1:15). Ny tena hevi-dehibe amin'ny fampiasana ity anarana ity dia ny fahasamihafan'ny hery sy ny tanjak'Andriamanitra raha mitaha amin'ny fahosana sy ny fahalemen'ny olombelona.

`Vakio ny Gen. 17:1-6 izay mametraka ny zavatra rehetra ao anaty tontolon-kevitra mivelatra kokoa. Nahoana Andriamanitra no te hanantitrantitra tamin'i Abrama ny tanjany sy ny heriny tamin'io fotoana io? Inona no nambaran'Andriamanitra izay mitaky ny hitokian'i Abrama amin'izany tanjany sy ny heriny izany? Jereo manokana ny Gen. 17:6.`

Toy izao ny Gen. 17:1-6 raha adika ara-bakiteny: « Niseho tamin'i Abrama i Jehôvah ka nilaza hoe: Izaho no 'El Shaddai; mandehana eo anatrehako, ary aoka ianao ho tanteraka; ary Izaho hanorina fanekena Amiko sy aminao, hahamaro dia hahamaro anao Aho(...) Ary ho rain'ny firenena maro ianao, (...) Hahamaro ny taranakao Aho ». Io anarana io ihany koa dia miseho ao amin'ny Gen. 28:3, rehefa nilaza tamin'ni Jakôba i Isaka fa hitahy azy 'El Shaddai, ary hahamaro fara asy hampitombo azy.

Mbola misy teny fikasan'i 'El Shaddai mitovy amin'izany koa ao amin'ny Gen. 35:11; Gen. 43:14 ary ny Gen. 49:25, izay milaza ny fitahiana lehibe ataon'Andriamanitra: 'El, Andriamanitry ny hery sy fahefana; Sahddai, Andriamanitry ny harena tsy mety lany, dia harena tiany hatobaka amin'ireo izay mitady azy amim-pinoana sy amim-pankatoavana.

`Voalaza fa ny raozy, na inona na inona iantsoana azy dia manitra mandrakariva, entina hanehoana izany fa tsy zava-dehibe izay anarana iantsoana azy. Kanefa, fampaherezana sy fanantenana toy ny ahoana moa no ananaranao raha toa ny anaran'i Jehôvah natao hoe "Ilay Andriamanitra osa" na "Ilay Andriamanitra malemy"? Jereo anie ny andininy natao hodinihina androany ka soloy an'ireo anarana roa ireo ny anarana hoe: "Andriamanitra Tsitoha". Hanao ahoana ny finoanaao sy ny fatokianao Azy raha toy ireo no anehoan'ny Tompo ny Tenany amintsika? Ahoana anefa no ampaherezan'ny anarana " 'El Shaddai" antsika?`