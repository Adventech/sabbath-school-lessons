---
title: 'Abrama nanjary Abrahama (Gen. 17:4,5)'
date: 20/04/2021
---

Na dia manana hevitra ara-panahy sy ara-teôlôjia aza ny hevitry ny anaran'Andriamanitra, dia tsy mijanona fotsiny amin'izany maha-Andriamanitra Azy izany,=. Ny anaran'ny olona tany amin'ny faritra "Proche Orient" fahizay dia tsy hoe fomba hamantarana ilay olona fotsiny, toy ny fahita matetika aty amintsika. Tsy misy maha-samy hafa azy ary tsy mampiova na inona na inona loatra mantsy ny fiantsoana zazavavy iray hoe Marie na Suzy amin'izao androntsika izao. Misy heviny ara-panahy mavesatra kosa ny anarana nomena ny olona rehetra teo amin'ireo taranak'i Sema. Manana heviny avokoa ny anarana rehetra tamin'izany ary aseho aminn'y andian-teny kely na fehezanteny fohy mihitsy aza, izay milaza faniriana na fanehoam-pankasitrahana avy amin'ireo ray aman-dreny. Ny aanarana Daniela ohatra dia midika hoe: "Andriamanitra no mpitsara", ny Joela dia midika fa "Jehôvah no Andriamanitra" ary ny Natana dia midika hoe "Fanomezan'Andriamanitra".

`Jereo ireto toko sy andininy ireto. Inona ny toe-javatra resahin'izy ireo a&ry nahoana no novana ny anarana ao anatin'ireo toe-javatra ireo? Gen.32:28; Gen. 41:45; Dan. 1:7.`

Na izany aza anefa dia tsy sarotra loatra, na ho an'ny olona amin'nizao andro izao aza, ny hahatakatra ny lanjan'ny hevitry ny anaran'ny olona iray. Misy fiantraikany izay saro-takarina amin'ny lafiny iray izany, kanefa koa tsy dia sarotr ihany. Raha misy olona antsona lava hoe "kentrina" na hoe "sondenda" ary ampiasain'ny olon-drehetra ireo fiantsoana ireo- na ho ela na ho haingana ireo anarana ireo dia hisy fiantraikany eo amin'ny fahitan'ilay olona ny tenany. Tahaka izany koa, amin'ny fanomezanan anarana ny olona, na fanovana ny anarany, dia azo atao ny mamolavola ny fomba fijeriny ny tenany ka hanova ny fihetsiny izany.

Rehefa takantsika izany dia tsy sarotra ny hahatakarantsika ny antony nanovan'Andriamanitra ny anaran'i Abrama ho Abrahama. Ny hoe Abrama dia "Ray avo" na "Ray nasandratra" no heviny; fa novan'Andriamanitra ho Abrahama izany, izay midika hoe "Rain'ny maro". Rehefa mijery ilay teny fikasan'ny fanekena ianao, izay milaza hoe: « hahamaro ny taranakao indrina aho; ka hataoko ho firenena maro hianao; ary hisy mpanjaka hiseho avy aminao" (Gen. 17:6), dia mazava kokoa ny anton'ilay fanovana anarana. Angamba izay no fomba nentin'Andriamanitra nanampy an'i Abrahama hatoky ilay teny fikasan'ny fanekena izay nataony taminy (aoka ho ao an-tsaina indray ny tontolon-kevitr'io teny fikasana io, izay natao tamina lahiantitra efa 99 taona, manambady vaviantitra iray izay momba hatramin'izao). Raha tsorina, dia nataon'Andriamanitra izany mba hampitomboana ny finoana'i Abrahama ireo  teny fikasana nomen'Andriamanitra.
