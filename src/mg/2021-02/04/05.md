---
title: "Ireo dingan'ny fanekena (Gen. 12:1,2)"
date: 21/04/2021
---

Amin'ireo andininy roa ireo no anehoana ny dingana voalohany amin'ny teny fikasan'ny fanekena natao tamin'i Abrahama (misy telo izany). Nanatona an'i Abrama Andriamanitra, dia nanome baiko azy, ary nanome teny fikasana ho azy. Ny fanatonan'Andriamanitra an'i Abrama dia naneho ny nifidianany azy mba hanana ny anjara toerana lehibe indrindra ao amin'ny fanekem-pahasoavany.Mirakitra ny fizahan-toetra ny amin'ny fitokiana feno amin'Andriamanitra ny baiko (Heb. 11:8). Ilay teny fikasana indray (Gen. 12:1-3, 7), na dia natao manokana ho an'ny taranak'i Abrahama aza, dia misy teny fikasana ho an'ny taranak'olombelona rehetra (Gen. 12:3; Gal. 3:6-9).

`Hita ao amin'ny Gen. 15:7-18 ny dingana faharoa tamin'ny faneken'Andriamanitra tamin'i Abrama. Ao amin'ny andininy fahafiry no ahitantsika ireo fizarana sasany izay efa niseho tao amin'ny dingana voalohany?`

`Ny fanatonan'Andriamanitra ny olona. And.`

`Ny fitakiana ny fankatoavan'ny olombelona. And.`

`Ny teny fikasan'Andriamanitra. And.`

Tao anatin'ilay fombam-pivavahana ao amin'ny dingana faharoa, dia niseho tamin'i Abrama i Jehôvah ary nandalo teo anelanelan'ireo antsasaka biby nalahatra tsara. Samy novonoina avokoa ireo karazam-biby anankitelo ary nozaraina roa, ka ny antsasany dia napetraka amin'ilay avy hifanandrify, ary nasiana elanelany. Ny vorona koa dia novonoina fa tsy mba nosasahana roa. Ireo manao fanekena dia tsy maintsy mandeha eo anelanelan'ireo hena voazara roa ireo, izay fanehoana ara-tandindona ny voady ho fankatoavana mandrakizay ny zavatra nekena tamin'izany fomba izany.

`Lazalazao izay zavara nitranga nandritra ny dingana fahatelo sady farany tamin'ny fanaovan'Andriamanitra fanekena tamin'i Abrahama. Jereo ny Gen. 17:1-14.`

Maneho ny fanirian'Andriamanitra sy ny fikasany hamonjy ny olona rehetra ny  hevitry ny anaranahoe Abrahama. Ny hoe "firenena maro" dia mahafaoka ny Jiosy sy ny Jentilisa. Ny TV dia manambara mazava afa ny tena tarak'i Abrahama dia ireo izay manana ny finoan'i Abrahama sy mitoky amin'ny fahamendrehan'Ilay Mesia nampanantenaina. (Jereo ny Gal. 3:7,29). Araka izany, efa hatramin'ny andron'i Abrahama ny fikasan'Andriamanitra hamonjy ny olombelona marobe araka izay azony atao, na firenena inona na firenena inona no misy azy ireny. Tsy misy isalasalana fa mbola mitoertra izany hatramin'izao. 

`Vakio ny Apôk. 14:6,7, misy ny hafatry ny anjely voalohany. Inona amin'izay lazain'ilay anjely no hitanao fa mifandraika amin'ny zava-nitranga tamin'ny fanekena natao tamin'i Abrahama? Amin'ny inona no maha-iray ihany ny zavatra resahina eto?`