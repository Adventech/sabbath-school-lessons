---
title: 'Fianarana fanmpiny'
date: 18/06/2021
---

"Ny fomba tokana hahazoan'ny mpanota ny fahamarinana dia amin'ny alalan'ny finoana. Afaka entiny eo amin'Andriamanitra amin'ny alalan'ny finoana ny fahamendrehan'i Kristy; ary dia isain'ny Tompo ho an'ilay mpanota ny fankatoavan'ny Zanany lahy. Ekena hisolo ny tsy fahombiazan'ny olona ny fahamarinan'i Kristy, ary raisin'Andriamanitra, sy avelany heloka, ary hamarininy ilay fanahy mibebaka sy mino, ka toy ireny olo-marina no fitondrany azy, sady tiany tahaka ny itiavany ny Zanany lahy izy. Toy izany no anisana ny finoana ho fahamarinana." - SIM, B. 1, t. 367.

"Rehefa ekentsika ho Mpamonjy antsika amin'ny alalan'ny fibebahana sy ny finoana i Kristy, dia avelan'Andriamanitra ny fahotantsika ary foanany ny sazy izay tokony hozakaina noho ny fandikan-dalàna. Amin'izay ilay mpanota dia mijoro eo anatrehan'Andriamanitra toy ny olo-marina; mahazo ny fankasitrahan'ny lanitra izy ary manana firaisana amin'ny Ray sy ny Zanaka amin'ny alalan'ny Fanahy Masina.

"Mbola misy asa iray koa tsy maintsy tanterahina, ary miandalana ny fanatanterahana azy. Tsy maintsy hamasinina amin'ny alalan'ny fahamarinana ny fanahy. Ary amin'ny alalan'ny finoana koa no anatanterahana izany. Amin'ny alalan'ny fahasoavan'i Kristy irery ihany mantsy, izay raisintsika amin'ny alalan'ny finoana, no ahafahann'y toetra miova tanteraka." - SIM, b. 3, t. 191.

**Fanontaniana hifanakalozan-kevitra:**

`1. Inona no mampiavaka ny finoana velona amin'ny finoana maty? Jereo Jak. 2:17,18. Ahoana no hamaritan'i Paoly ny finoana velona? Rôm. 16:26. Inona ilay teny fototra manampy amin'ny fahatakarana ny tena atao hoe finoana?`

`2. Ahoana no hamalianao ny filazana (izay toa mitombina ihany) fa raha toa àry isika ka vonjena amin'ny alalan'ny fahamarinana izay isaina ho antsika, fa tsy amin'ny fahamarinana izay efa ao anatintsika, inona indray no tokony mbola hitandremantsika ny asa sy ny fihetsitsika?`

`3. "Ny faneken'Andriamanitra antsika dia azo antoka amin'ny alalan'ilay Zanany malalany irery ihany, ary ny asa tsara dia tsy inona fa vokatry ny fitiavany mpamela heloka izay miasa ao anatintsika. Tsy isaina ho antsika ireny asa ireny, ary tsy misy na inona na inona mahamendrika antsika avy amin'ny asa tsara ataontsika, ka ahafahantsika mitaky ny famonjena ny fanahintsika... Tsy afaka hampiseho ny asa tsara vitany ny mpanota ho fangatahana ny famonjena ny fanahiny." - SIM, b. 3, t. 199. Eo am-pifantohana amin'io fanambaran'i Ellen G. White io, nahoana àry no mitana anjara toerana lehibe eo amin'ny fiainan'ny Kristianina ny asa tsara?`

**Famintinana:**
Na tao amin'ny fanekena taloha na ao amin'ny fanekena vaovao, dia i Jesôsy no nandoa ny trosa notakian'ny lalàna, mba hahafahantsika mijoro ho marina eo imason'Andriamanitra.