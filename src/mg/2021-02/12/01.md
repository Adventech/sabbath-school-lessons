---
title: 'Ny finoana sy ny fanekena'
date: 12/06/2021
---

### Hodinihina mandritra ny herinandro
Gal. 6:14; Rôm. 6:23; 1 Jao. 5:11,13; Rôm. 4:1-7; Lev. 7:18; Lev. 17:1-4; Rôm. 5:1.

> <p>Tsianjery</p>
> "Ary hita marimarina fa amin'ny lalàna dia tsy misy olona hamarinina eo anatrehan'Andriamanitra; fa ny marina amin'ny finoana no ho velona" - Gal. 3:11.

500 taona teo ho eo TIK no nanoratan'ilay poeta Homère ny asasorany hoe "L'Odyssée", tantaran'i Ulysse ilay mpiady lehibe - izay nanao dia lavitra naharitra folo taona raha avy nandrava ny tanan'i Troie tamin'ny "Guerre de Troie". Naharitra tokoa izany dia izany satria nisetra zavatra maro izay nisakana azy tsy hanatratra ny tanjony izy: rendrika ny sambony, tojo fanoherana izy, nisy tafio-drivotra mahery, ary teo koa ireo biby mahatahotra sy loza samihafa. Rehefa hitan'ireo andriamanitra fa maro loatra ny fijaliana efa niaretan'i Ulysse dia nifanaraka izy ireo ny hampody azy any amin'ny tranony sy ny fianakaviany. Nanaiky izy ireo fa fanoloran-tena ampy hanonerana ny fahadisoany ireo toe-java-tsarotra ireo.

Amin'ny lafiny iray dia tahaka an'i ulysse isika, manao dia lavira eo am-pizorana aminn'y lalam-podiana. Ny fahasamihafana lehibe eo amintsika sy Ulysse anefa dia ity: "miaritra fahoriana" toy inona aza isika dia tsy izany velively no hahatafaverina antsika soamantsara any amin'ny fonenantsika. Lehibe loatra ny elanelan'ny lanitra sy ny tany ka tsy ho vitantsika velively ny hanarina samirery ny fahadisoantsika mba ho tody any. Raha tonga soamantsara any amin'ny fonenantsika isika dia ho noho ny fahasoavan'Andriamanitra irery ihany.

**Indray mitopy maso:**
Nahoana ny famonjena no tsy maintsy ho fanomezana? Nahoana no Izay mitovy amin'Andriamanitra ihany no mahavotra ny fanahintsika? Ahoana no mahatonga an'i Abrahama ho ohatra amin'ny finoana? Inona no hevitry ny hoe fahamarianna "omena" na "ekena" ho antsika? Ahoana no hakantsika ho an'ny tenantsika ny teny fikasana sy ny fanantenana ao amin'ny hazo fijaliana?