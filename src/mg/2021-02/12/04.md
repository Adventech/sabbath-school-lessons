---
title: "Ny finoan'i Abrahama: Fizarana 1"
date: 15/06/2021
---

**"Ary nino an'i Jeh么vah izy; ka dia nisainy ho fahamarinany izany." - Gen. 15:6.**

Io andininy io dia mitoetra ho anisan'ireo fanambarana lalina indrindra ao amin'ny Soratra Masina manontolo. Manampy amin'ny fametrahana amin'ny toerany ny fahamarinana lehibe ao amin'ny fivavahan'ny Baiboly izany, dia ny fanamarinana amin'ny finoana irery ihany, ary efa taonjato maro talohan'ny nanoratan'i Paoly mikasika izany ho an'ny R么manina no efa izany no izy. Mampiseho mazava izany rehetra izany fa hatrany Edena ka mandraka ankehitriny dia tsy miova ny fomba hahazoam-pamonjena.

Ny tontolon-kevitra manodidina io andininy io eto dia manampy antsika hahatakatra ny halehiben'ny finoan'i Abrahama; nino ny teny fikasan'Andriamanitra izy fa hahazo zanaka lahy na dia nanaporofo azy ny zava-nisy ara-batana rehetra izay mahatsapa ny tsy fahefany na inona na iona tokoa, ilay karazam-pinoana izay mahatsapa ny tsy fahefany na inona na iona tokoa, ilay karazam-pinoana izay mitaky fanolorana ny tena manontolo ho an'ny Tompo, ary koa ilay karazam-pinoana izay mitarika ho amin'ny fankatoavana. Izany no finonan'i Abrahama, ary nisaina ho "fahamarinany" izany.

`Nahoana ny baiboly no milaza fa "nisaina" na "noraisina" ho fahamarinany izany? Moa ve "marina" araka ilay hevitra fandraisan'Andriamanitra ny atao hoe fahamarinana i Abrahama? Inona no zavatra nataony tsy ela akory taorian'ny nanambaran'Andriamanitra azy ho marina, izay manampy antsika hahatakatra fa io fahamarinana io dia nisaina ho azy, fa tsy araka izay tena maha-izy azy tamin'io fotoana io tsy akory?`

Na dia finoana sy fankatoavana tokoa aza no nibahana teo amin'ny fiainan'i Abrahama, dia tsy fiainam-pinoana tanteraka na fankatoavana tanteraka tsy akory izany. Nisy fotoana izay nanehoany fahalemena tamin'ireo lafiny roa ireo (tsy mampahatsiahy anao olona fantatrao ve izany?) Izany rehetra izany dia mitarika ho amin'ny foto-kevitra iray lehibe, dia izao: ny fahamarinana izay mamponjy antsika dia ilay fahamarianna isaina ho antsika, na omena antsika izany hoe ambara ho marina eo imason'Andriamanitra isika, na dia eo aza ireo fahadisoantsika; midika izany fa marina no andraisan'Ilay Andriamanitry ny lanitra antsika na dia tsy marina aza isika. izany no nataony tamin'i Abrahama ary izany koa o hataony amin'izay rehetra manatona Azy "amin'ny finoana an'i Abrahama" - R么m. 4:16.

`Vakio ny R么m. 4:1-7. Jereo ny tontolon-kevitra ampiasain'i Paoly ao amin'ny Gen. 15:6. Mivavaha eo am-panaovanao izany, ary ataovy an-tsoratra araka ny fomba filazanao azy izay heverinao fa ambaran'ireo andininy ireo aminao.`