---
title: "Ny finoan'i Abrahama: Fizarana 2"
date: 16/06/2021
---

Raha jerena indray ny Gen. 15:6, dia mahita dikan-teny isan-karazany isika entina milaza an'io teny hoe "isaina" io (Hebreo: hasab), na "raisina" na "atao ho".

Io teny io dia ampiasaina any amin'ny andininy hafa amin'ireo boky nosoratan'i Mosesy. Misy olona na zavatra izay "atao ho" na "raisina" ho olona na zavatra izay tsy izy akory. Ohatra ao amin'ny Gen. 31:15, i Rahely sy i Lea dia milaza fa "nataon'"ny raiy (na "noraisin'") ho toy ny olon-kafa izy ireo, na dia zanany vavy aza. Ny ampahafolon'ny Levita dia "isaina" (na "noraisina") ho toy ny vary eo am-pamoloana, na dia mazava aza fa tsy vary ilay izy (Nom. 18:27,30).

`Ahoana no anehoana ny hevitry ny hoe "isaina" ao anaty tontolon-kevitry ny fanatitra? Lev. 7:1-4.`

Mampiasa ny teny hoe "horaisina" ny Baiboly hoentina mandika ny teny hoe hasab. Raha misy fanatitra manokana (fanati-pihavanana) tsy nohanina mandra-pahatonga ny andro fahatelo, dia very ny lanjany, ary dia tsy "horaisina" (Lev. 7:18; Hebreo: hasab) hahasoa ilay mpitondra ny fanatitra intsony izany. Ny hahasoa ilay mpanota (ampitahao amin'ny Lev. 17:1-4) izay mijoro amim-pahamarinana eo anatrehan'Andriamanitra. Raisin'Andriamanitra na isainy ho marina ilay mpanota, na dia tsy tena marina akory aza.

`Manok√†na fotoana vitsy handinihana io fahamarinana mahagaga io, izay milaza fa na dia eo aza ny fahadisoantsika, dia azo isaina na raisina ho marina eo anatrehan'Andriamanitraisika. Soraty araka izay filazanao azy ny fahazoanao ny hevitr'izany.`

Ilay fahamarianna lehibe, dia ny fanambarana antsika ho marina, tsy noho ny asa vitantsika tsy akory, fa noho ny finoana izay nataon'i Kristy ho antsika, izany no hevi-dehibe fototry ny "fahamarinana amin'ny finoana". Kanefa tsy dia ny finoantsika akory aza no mahatonga antsika ho marina; fa ny finoana no fitaovana izay handraisantsika ny fanomezana, dia ny fahamarinana. Izany no tena hatsaran'ny fivavahana kristianina, sy tsiambaratelony ary voninahiny. Izay rehetra inoantsika amin'ny maha-kristianina antsika, amin'ny maha-mpanara-dia an'i Kristy antsika, dia miorim-paka lalina ao amin'io foto-kevitra mahatalanjona io avokoa. Amin'ny alalan'ny finoana no anisana antsika ho marina eo imason'Andriamanitra. Ny zavatra sisa rehetra manaraka izany, toy ny fankatoavana, ny fanamasinana, ny fitomboan'ny toetra, ny fitiavana, dia tokony hiainga avy amin'izany fahamarinan-dehibe izany avokoa.

`Ahoana no havalinao ny olona iray izay te ho tonga kristianina, kanefa milaza hoe: "Izaho anefa tsy mahatapa ny tenako ho marina"?`