---
title: 'Fianarana fanampiny'
date: 04/06/2021
---

"Tamin'ny nizaran'i Kristy ny mofo sy ny divay tamin'ny mpianany, dia nanome toky azy ireo Izy fa Mpanavotra azy. Nankininy tamin'izy ireo ny fanekena vaovao, izay hahatonga izay rehetra mandray Azy ho zanak'Andriamanitra sy mpiara-mandova amin'i Kristy. Amin'ny alalan'io fanekena io, ny fitahiana rehetra izay azon'ny lanitra arotsaka amin'ity fiainana ity sy amin'ny fiainana ho avy, dia azy. 

Hohamafisin'ny ran'i Kristy io asa fanekena io. Ny fampiharana an'io fanompoanam-pivavahana io dia natao hitanana ao an-tsain'ny mpianatra ilay sorona tsy misy fetra natao ho azy tsirairay avy manokana amin'ny maha-anisan'ny taranak'olombelona lavo manotolo azy" - IFM, t. 709. 

"Ny zavatra tena manaitra indrindra amin'ity faneken'ny fiadanana ity dia ny fihoaran'ny harem-pamindrampo sy famelan-keloka ho an'ny mpanotaraha mibebaka izy ka miala amin'ny fahotany. Ny Fanahy Masina dia milaza ny filazantsara ho famonjena amin'ny alalan'ny fahotany. Ny Fanahy Masina dia milaza ny filazantsara ho famonjena amin'ny alalan'ny famindrampo feno hatsaram-panahin'ilay Andriamanitsika. "Fa hamindra fo amin'ny tsi-fahamarinany aho", hoy ny Tompo amin'ireo izay mibebaka, "ary tsy hotsarovako intsony ny fahotany" - Heb. 8:12.  Miala amin'ny rariny ve Andriamanitra amin'ny fanehoany famindrampo amin'ny mpanota? Tsia! Tsy afaka hanala baraka ny lalàny amin'ny famelany azy hovahitsakitsaka tsy hisy famaliana Izy. ao anatin'ny fanekena vaovao dia ny fankatoavana feno sy tanteraka no fepetra ahazoana ny fiainana. Raha mibebaka sy miaiky ny fahotany ny mpanota dia ho voavela ny helony. Hahazo  famelean-keloka izy noho ny fanatitra nataon'i Kristy ho azy. Efa notanterahin'i Kristy ho an'ny mpanota tsirairay avy izay mibebaka sy mino ny fitakian'ny lalàna" GAG, t. 138.

**Fanontaniana hifanakalozan-kevitra**

`1. Inona no tombony avy amin'ny fananana ny lalàna voasoratra ao am-po, fa tsy ilay voasoratra eo amin'ny vato fisaka fotsiny? Iza no mora hadinoina kokoa, ny lalàna voasoratra amin'ny vato sa ny voasoratra ao am-po?`

`2. Hatramin'ny nahalavoan'ny olombelona, dia tamin'ny alalan'i Jesôsy irery ihany no nahazoana famonjena, na dia niovaova araka ny vanim-potoana nisy teo amin'ny tantara aza ny fanambarana izany fahamarinana izany. Tsy toy izany koa ve ny momba ny fanekena?`

`3. Jereo ilay andalan-teny faharoa nosoratan'i Ellen G. White etsy ambony. Inona no tiany hambara amin'ny hoe: "fankatoavana feno sy tanteraka" no takiana amin'ilay fifandraisana ao anatin'ny fanekena? Iza no hany naneho "fankatoavana feno sy tanteraka" teo amin'ny fiainany? Mahavaly ny fitakian'ny lalàna amintsika io fankatoavana io; amin'ny fomba ahoana?`

**Famintinana:**

Ny fanekena vaovao dia fanehoana ny drafi-panavotana amin'ny fomba miezinezina sy feno ary tsara kokoa. Isika izay ao anatin'izany fanekena izany dia manana anjara aminy amin'ny alalan'ny finoana izay hiseho amin'ny fankatoavana ny lalàna voasoratra ao am-pontsika.  