---
title: 'Ny fanekena vaovao'
date: 29/05/2021
---

### Hodinihina mandritra ny herinandro: 
Jer. 31:31-34; Mat. 5:17-28; Hos. 2:18-20; Isa. 56:6,7; Heb. 8:7,8; Heb. 10:4; Mat. 27:51.

> <p>Tsianjery: </p> 
> "Indro, avy ny andro, hoy Jehôvah , izay hanaovako fanekena vaovao amin'ny taranak'Isiraely sy ny taranak'i Joda."- Jer. 31:31.

Nisy sarisary tao amin'ny gazetiboky iray indray taona, nampiseho lehilahy mpandraharaha iray nijoro teo anatrehan'ny vondron'olona mpandraharaha hafa. Nihazona fonosan-tsavony iray teny an-tananany izy, ary nampiseho izany tamin'ireo lehilahy sy vehivavy namany. Feno hafanam-po fatratra izy nanondro ny teny hoe "vaovao" voasoratra amin'ny litera menamena lehibe eo amin'ilay fonony, izay toa milaza, mazava ho azy, fa vaovao ilay vokatra ao anatiny. Dia hoy ary ilay mpandraharaha hoe: "Ny zava-baovao, dia ity 'vaovao' ity". Izany hoe, ny hany zavatra niova, ny hany zava-baovao, dia ilay teny hoe 'vaovao' teo amin'ilay fonony fotsiny ihany. Ny sisan'izay dia ny teo ihany.

Amin'ny lafiny iray dia azo lazaina fa toy izany ny fanekena vaovao. Ny fototry ny fanekena, ny fanantenana fototra ho antsika ao anatiny, ireo fepetra ao aminy, dia izay hita tao amin'ilay fanekena taloha ihany. Mbola ny fanekem-pahasoavan'Andriamanitra sy ny famindrapony ihany izany, fanekena mifototra amin'ny fitiavana izay mihoatra ny fahalemen'ny olombelona sy ny fahareseny

### Indray mitopy maso :

Inona ireo zavatra mitovy eo amin'ny fanekena tranainy sy vaovao? Inona no anjara tanan'ny lalàna ao anatin'ny fanekena? Tamin'iza no nanaovana ny fanekena? Inona no tian'ny bokin'ny Hebreo holazaina amin'ny "fanekena tsara lavitra" (Heb. 8:6)? Inona ny fifandraisana misy eo amin'ny fanekena sy ny fitoerana masina any an-danitra?
