---
title: "Ny Mpisoron'ny fanekeena vaovao"
date: 03/06/2021
---

Manantitrantitra ny maha-Mpisoronabentsika an'i Jesôsy ao amin'ny fitoerana masina any an-danitra ny bokin'ny Hebreo. Ao tokoa mantsy ny fanekena vaovao ao amin'ny TV, ka anantitranterany ny maha-Mpisoronabe an'i Kristy. Tsy fifandrifian-javatra izany. Ny fanompoana ataon'i Kristy any an-danitra dia mifamatotra amin'ny fomba ety dia ety tokoa amin'ireo teny fikasan'ny fanekena vaovao.

Ny fanompoana tao amin'ny fitoerana masina ao amin'ny T no fomba nentina nampianarana ny fahamarinana mikasika ny fanekena taloha. Ny fisoronana sy ny fanelanelanana no tena ifantohany. Novonoina ny biby ary ny rany no nanaovan'ny mpisorona fanelanelanana. Ireo rehetra ireo, mazava loatra, dia tandindon'ny famonjena izay ao amin'i Jesôsy irery ihany. Raha ireo tandindona ireo, amin'ny maha-tandindona azy fotsiny, dia tsy misy famonjena ao aminy.

`Vakio ny Heb. 10:4. Nahoana no tsy misy famonjena aoa amin'ny fahafatesan'ireo biby ireo? Nahoana no tsy amppy hitondra famonjena ny fahafatesan'ny biby iray?`

Tanteraka ao amin'i Kristy avokoa ireny fanatitra ireny sy ny asa fisoronana sy fanelanelanana izay niaraka taminy. I Jesôsy no Ilay fanatitra izay fototra iorenan'ilay ran'ny fanekena vaovao. Ny ran'i Kristy no nanaovana sonia ny fanekena vaovao; ka mahatonga an'ilay fanekena tao Sinay sy ny fanatiny ho "efa ela" na "antitra" na ho foana. Efa tanteraka ilay tena fantitra marina, izay natao indray mandehaary ho an'ny rehetra (Heb. 9:26). Vantany vao maty i Kritsy, dia tsy nilaina intsony ny famonoana biby hatao fanatitra. Efa nahavita ny asany ialy fitoerana masina teto an-tany.

`Vakio ny Mat. 27:51, izay milaza ny naharovitan'ny efitra lamba teo amin'ilay fitoerana masina tety an-tany tamin'ny fotoana nahafatesan'i Jesôsy. Ahoana no anamppian'io toe-javatra io antsika hahatakatra ny antony nanoloana ilay fitoerana masina tety an-tany?`

Mazava loatra fa nifamatotra tamin'ireny biby natao fanatitra ireny ny asa fanompoana natoan'ireo mpisorona sy ireo Levita izay nanao ny fisoronana sy ny fanelanelanana natao amin'ny fitoerana masina tety an-tany ho an'ny olona. Ka raha vao nifarana ny fanaovana ireny fanatitra ireny, dia tsy nilaina intsony  ihany koa ny asa fanompoana nataon'izy  ireo. Efa tanteraka  ao amin'i Jesôsy avokoa ny zavatra rehetra, izay manao fanompoanaamin'ny rany ao amain'ilay  fitoerana masina any an-danitra (jereo ny Heb. 8:1-5). Ny bokin'ny Hebreo dia manantitrantitra ny maha-Mpisoronabe an'i Krisy any an-danitra, ka ny ran'ny tenany no nentiny niditra tao (Heb. 9:12), anaovany fanelanelanana ho antsika. Izany no fototry ny fanantenana sy ny teny fikasana ananantsika ao amin'ny fanekena vaovao.

`Manao ahoana ny fahatsapanao noho ny fahatakaranao fa amin'izao fotoana izao i Jesôsy dia manao fanompoana amin'ny alalan'ny rany ho anao any an-danitra? Toky sy antoka manao ahoana no omen'izany anao mikasika ny famonjena?`