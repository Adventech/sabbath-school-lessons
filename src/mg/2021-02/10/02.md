---
title: "Indro, avy ny andro ..."
date: 30/05/2021
---

**Vakio ny Jer. 31:31-34 ary valio ireto fanontaniana ireto:**

`1. Iza no nanomboka ny fanekena?`

`2. Lalàn'iza no resahina eto? Lalàna inona izany?`

`3. Inona avy ireo andininy manantitra ny lafiny fifandraisana tian'Andriamanitra hananana amin'ny olona?`

`4. Inona ny zavatra nataon'Andriamanitra ho an'ny olony izay fototry ny fifandraisam-panekena?`

Mazava fa :  tsy vaovao tanteraka amin'ilay fanekena tranainy nataon'Andriamanitra tamin'ny Isiraely tao an-tendrombohitra Sinay ny fanekena vaovao. Ny olana tamin'ilay fanekena tao Sinay mantsy, dia tsy noho ny maha-tranainy na nilaozan'ny toetrandro azy fa noho izy nodikaina (jereo ny Jer. 31:32).

Ny valin'ireo fanontaniana etsy ambony ireo, izay samy hita eo anatin'ireo andininy efatra ireo avokoa, dia manaporofo fa maro amin'ireo lafiny hita amin'ilay "fanekena fahiny" no mbola hita ho ao amin'ilay vaovao. Ilay "fanekena vaovao" izany amin'ny heviny iray dia "fanekena nohavaozina". Izy izany no fahafenoana, na fahantanterahan'ilay fanekena voalohany.

`ifantohy akaiky ny fizarana farany amin'ny Jer. 31:34, izay ilazan'i Jehôvah fa hamela ny heloka sy ny fahotan'izy ireo izy. Na dia milaza aza i Jehôvah fa hanoratra ny lalàna ao am-pontsika ary hametraka izany ao anatintsika, dia mbola tsindriany mafy ihany fa ahamela ny fahotantsika sy ny helontsika Izy. izany hoe, ny fandikana ny lalàna izay efa voasoratra ao am-pontsika. Mahita fifanoheran-kevitra na fifandroritan-kevitra ao anatin'ireo hevitra roa ireo ve ianao? Raha tsia, dia nahoana? Inona no hevitr'izany hoe manana ny lalàna voasoratra ao am-pontsika, araka ny voalazan'ny Rôm. 2:15 izany? (Mat. 5:17-28).`

Raha ireo andininy nodinihana androany ireo no jerena, ahoana no hampiasanao azy hoentina mamaly ny filazana fa toy ny efa foana ny lalàna (na indrindra indrandra ny Sabata) satria isika eo ambany fanekena vaovao? Misy zavatra tena milaza marina izany ve ao anatin'ireo andininy ireo? Raha tsy izany, ahoana no hampiasanao ireo andininy ireo hanaporofoana ny maha-mandrakizay ny lalàna?