---
title: 'Fianarana fanampiny'
date: 02/04/2021
---

Mirakitra antso tsy tambo isaina ho an'ny mpanota sy ny mpandika lalàna mafy hatoka ny Baiboly. Ampitahao ny Sal. 95:7,8; Isa. 55:1,2,6,7, Lio. 15:3-7; sy ny Lio. 19:10. Inona koa ireo ohatra hafa hitanao?

Vakio "Ny Famoronana", tt. 18-27; "Ny fakam--panahy sy ny nahalavoan'ny olona", tt. 28-40; ary ny "Drafitry ny fanavotana", tt. 41-49, ao amin'ny MM.

« Heveriko fa misy toriteny ara-pilazantsara ao amin'ireo teny telo naloaky ny vavan'Andriamanitra ireo, izay tsy voasakan'ny kirihitra matevina fa tafapakatao an-tsofina mangorintsin'ireto mpandositra ireto - « Aiza moa ianao? » Tsy tian-ilay Andriamanitrao ho very ianao; tonga nitady anao izy, dia tahaka ny amin'izao fotoana farany izao koa, tonga Izy tamin'ny alalan'ny Zanany, tsy hitady fotsiny ihany fa hamonjy ireo very ankehitriny koa. » - The Treasury of the Bible (Grand Rapids, MI: Zondervan Publishing House, 1962) Old Testament, Charles Haddon Spurgeon, b. 1, t. 11. 

**Fanontaniana ifanakalozan-kevitra:**

`1. Koa satria llay Andriamanitra tsara fanahy sy mikarakara ihany no llay mitady koa ny zanak'olombelona, ahoana no ahazoantsika mamaly izany fitiavan'ny Ray sy Jesosy Kristy izany na izao ankehitriny izao aza? Inona no irin'ny Tompo mba hasetrintsika izany?` 
 
`2. Nofariparitan'ny Baiboly ny fahalavoan'ny olombelona avy amin'ny toerana avo namoronan'Andriamanitra azy, sy ny filàny fanavotana vokatrizany. Ampitahao amin'ny foto-kevitra ampianarin'ny fivoarana miandalana io sary asehon'ny Soratra Masina io. Iza amin'ireo roa ireo no manome fanantenana kokoa? Nahoana?`

`3. Nahoana no zava-dehibe anisan'ny miantoka ny fahasambaran'ny olombelona ny fifandralsana feno fifankatiаvana? Nahoana no tena ilaina ny fifandraisana tsara sy akaiky amin'Andriamanitra amin'io lafiny io? Ifanakalozy hevitra ny amin'ny akon'ny fifandraisana tsara sy milamina eo amin'ny olona ao anatin'izany fifandraisana izany (ray aman-dreny sy zanaka, mpinamana, mpivady, mpampiasa sy mplasa, sy ny sisa).`

**Famintinana:**

Noforonin'Andriamanitra araka ny endriny isika mba hisian'ny firaisam-po amintsika sy Izy. Na dia simba noho ny fidiran'ny fahotana aza io firaisana tany am-boalohany io, dia manao izay hamerenana amin'ny laoniny izany fifandraisana izany Andriamanitra amin'ny alalan'ny drafi-panavotana. Amin'ny maha-voary tsy mahavita tena antsika dia tsy mety hanana heviny marina sy mazava ny fiainantsika raha tsy rehefa manana firaisana amin'llay Mpahary antsika isika.

_*Filentehan'ny Masoandro 5:49_