---
title: 'Araka ny endriky ny mpahary'
date: 29/03/2021
---

Milaza ny Baiboly fa noforonin'Andriamanitra ny olombelona, lahy sy vavy, araka ny endriny (Gen. 1:27). Mifotora amin'io hevitra io ka valio ireto fanontaniana manaraka ireto:

`1. Inona no hevitr'izany hoe noforonin'Andriamanitra araka ny endriny izany isika. Amin'ny lafiny inona no maha- "araka ny endriny" antsika?`

`2. Araka ny fitantaran'ny Genesisy,moa ve Andriamanitra namorona zavatra hafa "araka ny endriny ankoatra ny olombelona? Raha tsia, dia inona no asehon izany mikasika ny toerana tsy manam-paharoa misy antsika raha mitaha amin'ny voary sisa rehetra eto an-tany? Inona ireo lesona azontsika tsoahina avy amin izany fampitahana izany?`

`3. Inona ihany koa no zavatra hita ao anatin'ny fitantarana ny Famoronana ny olombelona ka mametraka azy (ny olombelona) amin'ny toerana manokana tsy itoviany amin'ny voary hafa rehetra noforonin'ny Tompo? Jer. Gen. 2:7,18-25.`

Na tsy maintsy amin'ny fitenin'olombelona aza no iresahantsika ny momba an'Andriamanitra, dia tsy azontsika hadinoina fa lzy dia Fanahy (Jao. 4:24), ary manana etra mampiavaka ny maha-Andriamanitra. Ny hany azontsika lazaina dia ity ireo ahitana taratra Ilay Andriamanitra Mpamorona antsika eo amin'ny toetrantsika ara-batana sy ara-tsaina ary ara-panahy, na dia marobe aza ireo zavatra mitoetra ho zava-miafina amintsika mikasika ny momba Azy. Manantitrantitra ny lafiny ara-panahy sy ara-tsaina ao amintsika koa anefa ny Baiboly, izay azontsika ampivelarina sy hatsaraina lo toetra tsy manam-paharoa ananan'ny sain'ny olombelona io no ahafahany mikolokolo fifandraisana velona amin'Andriamanitra, dia zavatra tsy hain'ny voary hafa eto an-tany atao.

Mariho ihany koa ny fitantarana manokana ny namoronan'Andriamanitra ny vehivavy. Na ny lehilahy na ny vehivavy dia samy manana ilay tombontsoa lehibe amin'ny fitondrana ny endrik'Andriamanitra. Tamin'ny namoronana azy ireo dia tsy nahitana taratra ny hoe ambany kokoa noho ny iray ny iray. Andriamanitra mihitsy no nahary azy ireo tamin'ny alalan'ny akora tokana. Nataony nitovy izy ireo tany am-piandohana ary samy nataony hanana fifandraisana manokana Aminy. Samy nanana fahafahana mampivelatra ny toetra nomen'Andriamanitra azy avy izy roa amin'ny fomba izay hanome voninahitra an'Andriamanitra.

« Koa dia nomen'Andriamanitra vady izy (i Adama). 'Nanaovany vady mpanampy sady tandrify azy izy', izany hoe, vady hiara-mitoetra aminy, hiombom-pifaliana aminy, ho iray fitiavana aminy. Mba ho porofo fa tsy ho mpanapaka azy ny vadiny, na hataony ho ambany fanitsakitsaka, fa hifampitantana aminy toy ny namana mitovy aminy kosa, hotiaviny sy harovany, dia teo amin'ny taolan-tehezana no nanalan'Andriamanitra hanaovana an'i Eva. » - PM, tt. 20,21 (Nasiam-panitsiana).