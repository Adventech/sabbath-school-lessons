---
title: 'Sokatra daholo hatrany ambany rehetra any'
date: 28/03/2021
---

**« Tamin'ny voalohany Andriamanitra nahary ny lanitra sy ny tany » (Gen. 1:1)**

Raha nampianatra ny momba ny fihodinan'ireo planeta manodidina ny masoandro, sy ny fihodinan'ny masoandro amin'ny ivon'ny vahin-danitra (galaxie) ny manam-pahaizana ara-tsiansa iray, dia nitsangana ny vehivavy lehibe anankiray nanao kiraro tenisy mainty ary nilaza fa ny tany dia kapila fisaka lehibe iray mipetraka eo an-damosin'ny sokatra anankiray. Dia sady nananihany ilay mpahay siansa no nanontany izay zavatra ipetrahan'llay sokatra, dia novalian'ilay vehivavy fa eo ambonin'ny sokatra iray hafa. "Dia inona indray izany ry madama no ipetrahan'io sokatra io?" hoy ilay mpahay siansa nanohy ny vazívaziny. Dia novaliany hoe "Sokatra iray hafa koa ka!". Ary raha mbola tsy nahatonona ny fanontaniany manaraka akory ilay Ranamana dia nanifikifika ny rantsan-tanany ilay vehivavy lehibe sady nitsetsoka hoe: "Aza mandany aina amin'izany ianao ry anaka fa sokatra daholo hatrany ambany rehetra any!" 

Na dia mahatsikaiky aza io tantara io dia zava-dehibe indrindra mikasika ny fisian'ny olombelona no resahiny - dia ny toetr'izao rehetra izao mihitsy. Inona loatra ity tontolo ity, fa eto no misy antsika kanefa tsy safidintsika akory izany? Nahoana isika no eto? Tamin'ny fomba ahoana no nahatongavantsika teto? Aiza no hiafarantsika?

Ireo no fanontaniana fototra sy manan-danja indrindra azon'ny olona apetraka, satria ny fahafantarantsika ny momba antsika sy ny fomba nahatongavantsika etý dia hisy fiantraikany amin'ny fahafantarantsika izay fomba isinantsika sy izay ataontsika raha mbola ety.

`Jereo Ireto andininy manaraka ireto: Gen. 1:1; Sal. 100:3; Isa. 40:28: Asa 17:26; Efes 3:9; Heb. 1:2, 10. Ahoana no fomba hamalian'izy ireo tsirairay avy ny sasany amin'iretsy fanontaniana etsy ambony iretsy? Inona no zavatra (tokana) iraisan'izy ireo?`

Ny zavatra mahaliana mikasika ny Gen. 1:1 (na ireo andininy hafa koa aza) dia tsy miezaka akory ny Tompo hanaporofo fa Izy no Mpahary. Tsy misy hevitra tsara lahatra nentiny hanazavana izany. Ambara amin'ny fomba tsotra sy mazava fotsiny izany, te misy fiezahana hanamarina na hanazava na hanaporofo. Na isika manaiky izany amin-pinoana, na tsia. Ny finoana mantsy no hany fomba ahazoantsika manaiky izany, Tsotra ny antony: tsy misy amintsika na iray aza efa teto ka nahita maso ny fizotry ny Famoronara. Tsy mitombina tokoa mantsy ny hoe: efa teo isika tamin'ny andro namoronana antsika. Na dia ny olona araka izao tontolo izao aza, na inona na inona hevitra maharesy lahatra azy momba ny fiandohana, dia tsy maintsy amin'ny finoana no andraisany izany, tahaka antsika ihany, amin'ny maha-mpandala ny fisian'ny Famoronana antsika, satria tsy amintsika nanatrika io fisehoan-javatra io.

`Na eo aza izany, na dia mangataka antsika hino Azy ho Mpamorona Andriamanitra, dia tsy mangataka antsika hino lzy raha tsy misy antony tsara tokony hinoana. Raha tsapantsika fa misy fatram-pinoana takiana saika amin'ny zavatra rehetra inoantsika, soraty ireo antony mampitombina ny finoantsika fa nisy namorona isika matoa nisy tety, fa tsy kisendrasendra tsy akory.`