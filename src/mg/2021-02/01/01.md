---
title: 'Fa nisy inona?'
date: 27/03/2021
---

### Hodinihina mandritra ny herinandro
Sal. 100:3; Asa. 17:26; Gen. 2:7, 18-25; Gen. 1:28, 29; Gen. 3:15.

> <p>Tsianjery</p>
> « Ary Andriamanitra nanao hoe: Andeha Isika hamorona olona tahaka ny endritsika, (...) Ary Andriamanitra nahary ny olona tahaka ny endriny; tahaka ny endrik'Andriamanitra no namoronany azy; lahy sy vavy no namoronany azy. » (Gen. 1:26,27).

### Fampidirana

Ny fitantaran'ny Baiboly mikasika ny namoronana nyolombelona dia feno fanantenana sy fahasambarana ary fahatanterahana. Ny andro tsirairay tamin'ny Famoronana dia nifarana tamin'ny filazan'Andriamanitra hoe: "tsara izany". Azo antoka fa tsy tao anatin'izany ny rivo-doza, ny horohoron-tany ny Masoandro ary ny mosary mbamin'ny aretina.

Fa nisy inona àry?

Ny andro fahenina tamin'ny Famoronana dia nifarana tamin'ny filazan'Andriamanitra hoe "tsara indrindra izany". Ny antony dia tamin'io no namoronan'Andriamanitra voary mitovy endrika Aminy, dia ny olombelona izany. Zavatra tsy mba nataony tamin'ny voary hafa rehetra noforoniny izany araka izay voatantara ao amin'ny Genesisy. Mazava loatra fa tanteraka tamin'ny lafiny rehetra ireo voary ireo. Natao araka ny endrik’Andriamanitra rahateo koa moa izy ireo. Araka izany dia tsy mety ho nisy mpamono olona, na mpangalatra, na mpandainga, na mpisoloky, na ratsy fanahy tao amin'izy ireo. Inona àry izany no nitranga?

Mikasika ny Famoronana ny lesona amin'ity herinandro ity, dia ny zavatra voalohany noharian’Andriamanitra, avy eo dia ny zavatra nitranga tamin'izany famoronana tonga lafatra izany. Ary farany dia miresaka ny amin’ilay lohahevitra mandritra ny telovolana ny lesona: "Inona no ataon’Andriamanitra mba hamerenana ny zavatra rehetra amin'ny laoniny indray?" 

### Indray mitopy maso: 

Inona no ampianarin'ny Baiboly momba ny fiandohana? Karazam-pifandraisana manao ahoana no tian'Andriamanitra ifandraisana amin'ny olombelona? Inona no zava-nokendrena tamin'ny hazo fahalalana ny tsara sy ny ratsy? Inona no fanantenana nomena an'i Adama sy Eva taorian'ny fahalavoan'izy ireo?

_*Famerenana ny lesona ny sabata 07 Aprily._