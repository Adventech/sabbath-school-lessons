---
title: "Famantaran'ny fanekena"
date: 25/05/2021
---

**"Dia hotandreman'ny Zanak'Isiraely ny Sabata hankatoavany azy hatramin'ny taranany fara mandimby, dia fanekena mandrakizay izany. Ho famantarana amiko sy amin'ny Zanak'Isiraely mandrakizay izany; fa tamin'ny henemana no nanaovan'i Jehovah ny lanitra sy ny tany, ary tamin'ny andro fahafito dia nitsahatra Izy ka niala sasatra." - Eks. 31:16,17.**

Inefatra no tondroina ho "famantarana" ny Sabata ao amin'ny Soratra Masina (Eks. 31:13,17; Ezek. 20:12,20). Ny "famantarana" dia tsy "tandindona" ka maneho na mampahatsiahy zavatra hafa vokatry ny fitovian'ny toetrany (ohatra, ny totohondry dia matetika maneho "hery" na "fahefana"). Ao amin'ny Baiboly, ny Sabata amin'ny maha-"famantarana" azy dia marika, na tanjona, na fepetra, natao hampitana hafatra manokana. Tsy misy na inona na inona amin'ilay famantarana, amin'ny maha-famantarana azy fotsiny, ka mifandray amin'ilay famantarana, amin'ny maha-famantarana azy fotsiny, ka mifandray amin'ilay fanekena. Famantarana ny fanekena izany, "famantarana ho amiko, sy ho aminareo hatramin'ny taranakareo fara mandrimby"  Eks. 31:13, hoy JehÃ´vah, satria Izy no efa niteny izany.

`Nahoana no nataon'i JehÃ´vah ho famantarana ny fanekena ny Sabata? Inona mikasika ny Sabata no mahatonga azy ho tandindona maneho indrindra ny fifandraisana mahavonjy amin'Andriamanitra? Aoka ho ao an-tsaintsika fa lafiny iray manan-danja lehibe amin'ny fanekena ny hoe: fahasoavana no amonjena antsika, ary tsy mahavonjy antsika ny asa; inona momba ny Sabata no mahatonga azy ho tandindona maneho tsara io fifandraisana io? (Jereo Gen. 2:3; Heb. 4:1-4)`

Ny tena mahavariana mikasika ny Sabata, amin'ny maha-famantarana ny faneken'ny fahasoavana azy, dia ity: nandritra ny taonjato maro ny Jiosy dia nandray ny Sabata ho ilay famantarana ny fanavotana hataon'ny Mesia. Nandramn'izy ireo mialoha tamin'ny alalan'ny Sabata ny famonjena avy amin'ilay Mesia. Rehefa fantatsika fa fahasoavana irery ihany no amonjena antsika, ary koa takantsika fa fanekem-pahasoavana ilay fanekena, dia manjary mazava ny fifandraisan'ny Sabata amin'ny fanavotana sy ny fanekena (jereo Deo. 5:13-15). Araka izany, mifanohitra amin'ny fiheveran'ny maro azy, ny Sabata dia famantarana ny fahasoavan'Andriamanitra mahavonjy fa tsy famantarana ny famonjena amin'ny alalan'ny asa.

`Ahoana no fahazoanao ny atao hoe "mitsahatra" amin'ny andro Sabata? Manao ahoana ny fitsahatrao rehefa Sabata? Inona no zavatra hafa tsy toy ny mahazatra ataonao rehefa tonga io andro io ka mahatonga azy ho "famantarana"? Ny olona mahafantratra anao ve mety hahita eo amin'ny fiainanao fa andro manokana ho anao tokoa ny Sabata?`