---
title: "Fianarana fanampiny"
date: 28/05/2021
---

**Vakio ao amin'ny SDABC, b. 7, tt. 968-970; "The Observance of the Sabbath" (na "Ny fitandremana ny Sabata"), ao amin'ny TFC, tt. 349-351; ary "Hatreo amin'ny Ranomasina Mena ka hatrany Sinay", toko 26, ao amin'ny PM.**

Ny Sabata dia mamaritra tsara amin'ny fomba feno sy lalina ny fifandraisana eo amin'Andriamanitra sy ny olona sy eo amin'ny olona samy olona. Ny didy momba ny fitandremana ny Sabata no didy eo afovoan'ny Didy Folo. Maneho Ilay Tompon'ny Sabata amin'ny fomba manokana izy ary manambara ny faritry ny fahefany, izay iadidiany sy feheziny. Mariho ireto lafiny roa ireto:

(1) Ny anaran'Ilay Andriamanitra: Yahweh (JehÃ´vah), Izay Mpamorona (Eks. 20:11, Eks. 31:17), sy manana asa manokana tsy manan-tsahala;

(2) ny faritra iadidiany sy feheziny: "Ny lanitra sy ny tany sy ny ranomasina mbamin' izay rehetra ao aminy" - Eks. 20:11 (ampitahao amin'ny Eks. 31:17). Amin'ireo lafiny roa ireo, ny didy momba ny Sabata dia manana ireo toetra mampiavaka ny fanombohan-kase natao tamin'ireo antontan-taratasy nanaovana fanekena fahiny tany "Proche-Orient". Raha ny ankapobeny dia eo afovoan'ilay fanekena mandrakariva no misy ireo fanombohan-kase ireo, ary ahitana koa:

(1) Ny anaran'ilay andriamanitra (andriamanitra sampy);

(2) Ny faritra iadidiany sy feheziny (matetika toerana sy tany voafaritra).
"Ny fanamasinana ataon'ny Fanahy Masina dia mampiseho ny fahasamihafana misy eo amin'ireo izay manana ny tombokasen'Andria-manitra sy ireo izay mitandrina andro fitsaharana sandoka. 

"Rehefa tonga ny andro fizahan-toetra, dia ho hita mazava ilay mariky ny bibidia, dia ny fitandremana ny Alahady izany....

"Araka izany dia hita miavaka amin'ny mahatoky izao ny tsy mahatoky. Ireo izay maniry handray ny tombokasen'Andriamanitra eo amin'ny handriny dia tsy maintsy mitandrina ny Sabatan'ny didy fahefatra." - SDABC, b. 7, tt. 980,981. 

**Fanontaniana hifanakalozan-kevitra:**

`1. Vakio ny Lev. 19:30. Mariho fa ampifandraisiny ny fitoerana masina sy ny Sabata. Raha heverina izay efa nianarantsika hatreto momba ny Sabata sy ny maha-famantarana azy, nahoana no misy heviny lehibe tokoa io fampifandraisana io?`

`2. Apetraho amin'ny tenanao ity fanontaniana ity: "Nanampy tamin'ny fanamafisana orina ny fiarahako amin'ny Tompo ve ny fitandremako ny Sabata?" Raha tsia, inona no azonao ovana?`

**Famintinana:**

`Ny Sabata no famantarana ny fanekena izay mitohy hatrany amin'ny fotoana hahatanterahan'ny drafi-panavotana. Mampitodika antsika any amin'ny Famoronana izany, ary amin'ny maha-fanekem-pahasoavana azy dia asehony antsika koa ilay famoronana indray, izay hanavaozan'Andriamanitra ny zavatra rehetra amin'ny farany.`