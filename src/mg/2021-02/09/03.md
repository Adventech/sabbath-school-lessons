---
title: "Ny Sabata Talohan'i Sinay"
date: 24/05/2021
---

** "Ary hoy Mosesy taminy: Izao no lazain'i Jehovah: Rahampitso dia tena andro fitsaharana masina ho an'i Jehovah; koa manendasa izay hendasinareo, ary mahandroa izay handrahoinareo, ary izay sisa rehetra dia avelao ho anareo, hotehirizina ho tra-maraina."- Eks. 16:23.**

Ataovy indray mijery ao amin'ny Eks. 16, ny tantaran'ny nanomezana ny mana ho an'ny Zanak'Israely tany an'efitra, talohan'ny nahatongavana tao Sinay. Mariho ao amin'ny fitantarana fa:

1. Tsy miova ny fatran'ny mana azo nampiasaina isan'andro, saingy tamin'ny andro fahenina dia natao hanangona avo roa heny tamin'izany izy ireo.
2. Tsy nisy mana nomena azy ireo rehefa Sabata
3. Ny fatra mihoatra nangonina tamin'ny andro fahenina, izay natokana ho an'ny Sabata, dia voatahiry tsara, kanefa tsy azo notehirizina kosa izany tamin'ny andro hafa fa simba.

`Inona no asehon'izany mikasika ny fahamasinan'ny Sabata talohan'ny nanomezana ny lalÃ na tao Sinay? Jereo Eks. 16:23-28.`

"Raha ny marina, ny maha-andro fahafito ny Sabata, ny fanambarana fa nomen'ny Tompo ny Israelita ny Sabata, ary ny filazana ao amin'ny Soratra Masinafa nitsahatra tamin'ny andro fahafito ny olona araka ny baikon'Andriamanitra, izany rehetra izany dia manondro mazava tsara ny nanorenana ny Sabata hatrany amin'ny Famoronana." - The Zondervan Pictorial Encyclopedia of the Bible, G. F. Waterman, b, 5, t. 184.

**Mbola misy zavatra maro hafa momba ny Sabata ao amin'ny Eks. 16 ankoatra izay hita mivantana ao. Diniho ny amin'ireto fampianarana ireto :**

`1. Andro inona no andro fiomanana ho amin'ny Sabata?`

`2. Andro inona amin'ny herinandro ny Sabata?`

`3. Avy taiza no niavian'ny Sabata?`

`4. Tokony ho andro manao ahoana ny Sabata?`

`5. Andro fifadian-kanina ve ny Sabata?`

`6. Fizahan-toetra ny fahatokiana amin'Andriamanitra ve ny Sabata?`

`Mifanaraka amin'izay ampianarin'ny Eks. 16 ve ny fahafantaranao ny momba Sabata ankehitriny?`