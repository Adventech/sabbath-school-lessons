---
title: "Ny famantaran'ny fanekena"
date: 22/05/2021
---

### Hodinihina mandritra ny herinandro
Gen. 2:2,3; Eks. 20:11; Eks. 16; Heb. 4:1-4; Eks. 31:12-17; Deo. 5:14.

> <p>Tsianjery</p>
> " Dia hotandreman'ny Zanak'Isiraely ny Sabata hankatoavany azy hatramin'ny taranany fara mandimby, dia fanekena mandrakizay izany." (Eks. 31:16).

Ny Sabatan'ny andro fahafito dia mamerina antsika tsy tapaka isan-kerinandro ho eo amin'ny fototra iorenan'ny maha-isika manontolo sy ny hoavintsika. Somebiseby mihazakazaka etsy sy eroa isika; ary tonga ny Sabata avy eo ka mamerina antsika indray amin'ilay fototra teo, izay fiandohana iaingan'ny zavatra manan-danja dia tsy misy raha tsy Andriamanitra no namorona azy sy namorona antsika hatrany am-boalohany.

Marim-potoana ny Sabata, tsy miova ary tsy tapaka fa tonga mameno ny lafim-piainantsika rehetra, sady mampahatsiahy antsika fa ny tsipiriany rehetra eo amin'ny fiainantsika dia an'Ilay Mpahary antsika. Izy no nametra ka antsika teto, izy no ilay "tamin'ny voalohany", nanao ny lanitra sy ny tany, dia asa izay mitoetra ho fototra tsy azo ihodivirana iorenan'ny finoana kristianina rehetra; ao anatin'izany ny Sabata, izay famantarana tsy azo lavina, kanefa tsy misehoseho, ary tsy mety miova.

hijery ny amin'io famantarana io isika amin'ity herinandro ity, ao anatin'ny tontolon-kevitra tao Sinay.

**Indray mitopy maso :**

Avy taiza no niandohan'ny Sabata? Inona no porofo mampiseho fa efa nisy talohan'ny fanomezan-dal√†na tao Sinay ny Sabata? Ahoana no ilazana fa ny Sabata dia famantarana ny fanekena?