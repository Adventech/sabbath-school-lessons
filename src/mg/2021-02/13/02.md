---
title: "Lanitra vaovao sy tany vaovao (Isa. 65:17-25)"
date: 20/06/2021
---

`Vakio ny Isa. 65:17-25. Karazana famerenana amin'ny laoniny manao ahoana no ampanantenain'i Jehôvah eto?`

'Nampanantena famoronana vaovao Andriamanitra. Amin'ny teny toy izao no anombohany izany: "Fa, indro, Izaho nahary lanitra vaovao sy tany vaovao, ka dia tsy hotsarovana intsony ny taloha, na ho mby ao an-tsaina akory aza"- Isa. 65:17. Ao  anatin'ity faminaniana miavaka ity no ampanantenan'ny Tompo fa hahary an'i Jerosalema ho fifaliana ary ny olony ho firavoravoana" (and. 18) Izy. Tsy hisy ranomaso intsony ao amin'izany tanàna izany (and. 19). Ny olona dia ho velona maharitra mihoatra ny zato taona , izay vao hodimandry (and. 20). Hitoetra mba hifalian'izy ireo ny asan'izy ireo sy ny zanany (and. 21-23). Ary raha mbola tsy miantso Adriamanitra (and. 24).

`Na dia tsara tokoa aza, naho na no tsy mbola sary maneho ny famerenana antsika amin'ny Iaoniny, dia ny fanantenantsika fara-tampony izany?`

Sarin'ny fiainana maharitra sady milamina ao amin'ny tany nampanantenaina no hitantsika hatreto. Kanefa na dia ela velona aza ny olona, dia mbola maty ihany. Aiza ilay fanovana tanteraka ny voary andrandraintsika miaraka amin'ny fahariana "lanitra vaovao" sy "tany vaovao"? Izao no lazain'ny andininy manaraka amintsika: "Ny amboadia sy ny zanak'ondry hiara-komana, ary ny liona hihina-mololo tahaka ny omby, ary ny menarana, dia vovoka no ho fihinany; ary tsy handratra na hanimba eran'ny tendrombohitro masina izy, hoy Jehôvah" - and. 25.

Mihoatra lavitra noho ny fahaiza-mahandro sakafo zava-maniry no takin'ny biby mpihinana nofom-biby toy ny liona tonga mpihinana zava-maniry izany. Mitaky famoronana vaovao indray izany, mba hampodiana an'izao tontolo izao ho amin'ny fahalavorariana, araka ny endriny talohan'ny nampidiran'ny ota ny fahafatesana tao Edena.

Hitantsika ao amin'ny Isa. 65 ny fanehoan'Andriamanitra ny famoronany "lanitra vaovao" sy "tany vaovao" ho toy ny fizotran-javatra misy dingana maromaro, izay manomboka amin'ny famoronana indray an'i Jerosalema. Ampitahao amin'ny Isa. 11, izay ahitana ny Mesia, mitondra fahamarinana (Isa. 11:1-5) izany. Rehefa izay dia hisy fiadanana manerana ny "tendrombohitra masin"Andriamanitra; ny sary hita ao amin'ny Isa. 11 dia mitovy amin'izay hita ao amin'ny Isa. 65: "Ary ny amboadia hiara-mitoetra amin'ny zanak'ondry ary ny liona hihina-mololo tahaka ny omby Isa. 11:6,7. Na dia ao an-tendrombohitra Ziona ao Jerosalema aza no hanombohan'ny "tendrombohitra masin'i Jehôvah, dia mpialoha lalana ihany izany, tandindon'izay zavatra ampanantenain'Andriamanitra fa hotanterahiny tokoa, any amin'ilay tontolo vaovao miaraka amin'ny olona navotany.

`Eritrereto hoe tsy velona 60, na 70, na 90, na 100 taona fotsiny ny ankamaroan'ny olona fa maharitra an-tapitrisa taona na mihoatra izany mihitsy aza. Nahoana no tsy mbola ho voavaha ny olana fototry ny olombelona amin'izany? Nahoana no fiainana mandrakizay irery ihany no vahaolana ho an'ny zavatra ilain'ny olombelona indrindra?`