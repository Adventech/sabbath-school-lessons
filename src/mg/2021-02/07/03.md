---
title: "Tandindon'ny famonjena"
date: 10/05/2021
---

**« Koa lazao amin'ny Zanak'Isiraely hoe: Izaho no Jehovah, ary hitondra anareo hivoaka ho afaka amin'ny fanompoana mafy ampanaovin'ny Egyptiana anareo Aho ka hanafaka anareo amin'ny fanompoana azy; ary sandry ahinHtra sy fitsarana lehibe no hamonjeko anareo. Dia halaiko ho Ahy hianareo ho oloko, ary ho Andriamanitrareo Aho; dia ho fantatrareo fa Izaho no Jehovah Andriamanitrareo, Izay mitondra anareo mivoaka ho afaka amin'ny fanompoana mafy ampanaovin'ny Egyptiana anareo. » Eks. 6:6,7.**

`Diniho ireo andininy ireo. Inona no foto-kevitra hitantsika ao, mikasika ny anjara ataon'Andriamanitra ho an'ny olombelona ao anatin'ilay fifanarahana ao amin'ny fanekena? (Mariho ny fiverimberenan'ny teny hoe: Izaho, Ahy, Aho, -ko, ao anatin'ireo andininy ireo)`

Ny fanafahana ny Isiraely tamin'ny fanandevozan'ny Egiptianina sy ny fanafahana an'i Noa sy ny ankohonany tamin'ny Safodrano, dia tranga roa lehibe mitondra famonjena tena misongadina ao amin'ny asasoratr'i Mosesy. Samy manome fahalalana mikasika ny siansan'ny famonjena izy ireo. Kanefa ny tranga ao amin'ny Eksôdôsy no tena maneho ny endrika fototry ny famonjena.

Rehefa milaza amin'ny Isiraely Andriamanitra (amin'ny alalan'i Mosesy) hoe "hanafaka anareo Aho" - Eks. 6:6, dia ara-bakiteny no ilazany hoe "hanao ny asan'ny 'havana mahavonjy' Aho" na ny go'el.

« Ny teny hoe hamonjeko ao amin'ny Eks. 6:6 dia miresaka havana anankiray izay mividy na manavotra amin'ny alalan'ny fandoavana onitra ho fanafahana ny favany akaiky, indrindra raha lasa andevo noho ny trosa na efa an-dalana ho tonga andevo izany havany izany. Raha jerena dia toa tsy nanana havana akaiky hamonjy azy i Isiraely, fa Andriamanitra izao no havany, dia havany mahavonjy" His Way Out (Glendale, CA: Regal Books Division, G/L Publications, 1974), Bernard L. Ramm, t. 50.

`Ahoana no fahazoanao ny hevitry ny hoe Andriamanitra "manavotra" na "mamonjy", na mandoaonitra ho fanafahana ny olony amin'ny fahandevozana? Inona ilay sarany tsy maintsy naloa? Inona no ambaran'izany mikasika ny tombam-bidintsika? Jereo Mar. 10:45; 1Tim. 2:6; Apôk. 5:9.`

Ambaran'Andriamanitra ao amin'ny Eks. 3:8 fa "nidina" Izy hamonjy ny Isiraely. Matoanteny hebre efa fampiasa izy io entina milaza ny fifandraisan'Andriamanitra amin'ny olombelona. Any an-danitra Andriamanitra, ary isikakosa ety an-tany, koa amin'ny alalan'ny "fidinan" Andriamanitra eto an-tany ihany no ahafahany manavotra antsika. Raha lazaina amin'ny fomba mazava kokoadia tsyafaka ny ho voavonjy isika raha tsy nidina teto an-tany teto an-tany i Jesôsy, niaina, nijaly, maty, ary nitsangana tamin'ny maty ho antsika. "Ary ny Teny dia tonga nofo ka nonina tamintsika" (Jao. 1:14), io koa dia entina ilazana ny fidinan'Andriamanitra mba hamonjy antsika.