---
title: 'Fianarana fanampiny'
date: 14/05/2021
---

Vakio "ny fahafahana" toko 25; "Hatreo amin'ny Ranomasina Mena ka hatrany Sinay", toko 26, sy "Ny namakiana ny lalàna tao Sinay", toko 27, ao amin'ny PM.

"Ny toe-tsaim-pahandevozana dia vokatry ny fikatsahana hivelona araka ny lalàm-pivavahana, amin'ny fiezahana mafy amin'ny herin'ny tenantsika hanatanteraka ny fitakian'ny lalàna. Ny hany fanantenana ho antsika dia ny fidirantsika ao amin'ilay faneken'i Abrahama, izay fanekem-pahasoavana amin'ny alalan'ny finoana an'i Jesôsy Kristy. Ny filazantsara notoriana tamin'ny Abrahama ihany, izay mitondra fanantenana ho azy, no ilay filazantsara izay toriana amintsika koa ankehitriny, ka anantsika fanantenana. I Abrahama dia nijery an'i Jesôsy, izay Tompon'ny finoantsika sy mpanefa azy." SDABC, b. 6, t. 1077.

"Nandritra ny fanandevozana tany Egipta dia verin'ny Isiraely, amin'ny ampahany lehibe tokoa, ny fahalalana ny lalàn'Andriamanitra, ka nampifangaroany tamin'ireo fomba amampanaon'ny mpanompo sampy ny fitsipiny. Izany no antony nitondran'Andriamanitra azy ireo tany Sinay, ka tao no nanambaràny ny lalàny, izay ny vavany mihitsy no nanonnona azy." PP. t. 334.

**Fanontaniana hifanakalozan-kevitra:**

`1. natao hitehirizana ny fahafahan'ny Isiraely ara-batana sy ara-panahy ny fanekena; amin'ny fomba ahoana? (Jereo Lev. 26:3-13; ampitahao amin'ny Deo. 28:1-15)`

`Vakio indray ny Eks. 19:5,6. Mariho ity fanambarana nataon'ny Tompo ity: "Fa Ahy ny tany rehetra". Nahoana izy no milaza izany ao anatin'ny tontolon-kevitra izay itadiavany hanao fanekena amin'ireto olona ireto? Nahoana no mifanaraka indrindra amin'izany ny fahatakarantsika ny atao hoe Sabata sy ny lanjany?`

`3. Fantatsika tsara fa ny fahasoavan'Andriamanitra irery ihany no ahazoantsika famelana ny helotsika. Manampy antsika hanana fiainam-pinoana sy fankatoavana ny fahasoavan'Andriamanitra; ahoana no fahazoantsika ny anjara asan'ny fahasoavan'Andriamanitra ao anatin'izany?`

**Famintinana:**

Fanekem-pahasoavana ilay fanekena nataon'Andriamanitra tamin'ny Isiraely tao Sinay. Nanome porofo marobe ny amin'ny fitiavany sy ny fikarakarany feno fahasoavana Andriamanitra, tamin'ny nanafahany azy ireo tamin'ny fomba mahatalanjona tamin'ny fanandevozan'ny Egiptianina. Tao anatin'izany no nanasany ilay firenena hiditra amin'ny fanekeny, ho fiarovana ny fahafahany sy ho fikolokoloana izany. Ny fiafaran'ny tantaran'ny tantaran'izy ireo dia maneho fa tsy takany ny tena hevitra marin'ny fanekena ka navadiny ho fitadiavam-pamonjena amin'ny alalan'ny asa izany. Tsy azontsika atao ny hanaraka ny tsy fahombiazan'ny Isiraely ka hanao tsinontsinonan ilay fahasoavana mahagaga izay natosaka ho an'ny mpanota.  