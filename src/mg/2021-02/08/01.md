---
title: "Ny lalàn'ny fanekena"
date: 15/05/2021
---

### Hodinihina mandritra ny herinandro
Eks. 19:6; Isa. 56:7; Heb. 2:9; Deo. 4:13; Deo. 10:13; Amô. 3:3; Gen. 18:19.

> <p>Tsianjery </p>
> «  Koa aoka ho fantatrao fa Jehovah Andriamanitrao ihany no Andriamanitra, dia Andriamanitra mahatoky, Izay mitandrina fanekena sy famindrampo amin'izay tia Azy sy mitandrina ny didiny, hatramin'ny taranaka arivo mandimby » Deo. 7:9.

Manondro ny toerana tian'Andriamanitra hitondrana antsika ny iray amin'ireo fehezan-kevitra manan-danjaindrindra ao amin'ny Sal. 23. "Mitarika ahy amin'ny **lalan'ny fahamarinana** noho ny anarany Izy" - hoy i Davida ao amin'ny and. 3. Tsy hitarika antsika ho amin'y lalan-diso mihitsy Andriamanitra, noho ny fahitsiany. Lalana azo antoka no hitondrany antsika mandritra ny dia ara-panahy ataontsika eo amin'ny fiainana.

Inona àry ny "lalan'ny fahamarinana" azo antoka? Mamaly izany fanontaniana izany amin'ny alalan'ny vavaka ny mpanoratra Salamo anankiray hafa: "<em> Amandehano amin'ny lalan'ny didinao aho; fa izany no sitrako." (Sal. 119:35). "Hihira ny teninao ny lelako, fa marina ny didinao rehetra." Sal. 119:172.</em> Azo antoka ny lalàn'Andriamanitra, izany no lalana tsy mampidi-doza eo am-pamakivakiana ny honahona mamitaka eo amin'ny fiainan'ny olombelona.

Mifantoka amin'ny lalàn'Andriamanitra sy ny toerany ao amin'ny fanekena teo Sinay ny lesontsika mandritra ity herinandro ity.

### Indray mitopy maso:

Inona ny hevitry ny nifidianana ny Isiraely? Inona no itovian'ny nifidianana azy ireo sy ny nifidianana antsika? Manao ahoana ny lanjan'ny lalàna ao anatin'ny fanekena? Moa ve ny fanekena atao tsy misy fepetra? Nahoana ny fankatoavana no iankinan'ny fifandraisam-panekena?
