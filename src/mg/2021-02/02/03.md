---
title: '« Fanekena natao tamin''i Noa (Gen. 6:18)'
date: 05/04/2021
---

**« Nefa kosa haoriko ny fanekeko aminao; ary hiditra ao anatin'ny sambo-fiara hianao sy ny vadinao aman-janakao mbamin'ny vinantonao vavy miarkaa aminao » (Gen. 6:18)**

Ao amin'io andininy etsy ambony io no voalohany isehoan'ny teny hoe "fanekena" ao anatin'ny Baiboly, ary ao anatin'io tontolon-kevitra io, dia voa avy nilaza tamin'i Noa ny amin'ny fanapahan-keviny hanimba ny tany Izy noho ny fahabetsahan'ny ota sy ny fipariahany tsy an-kijanona. Na dia Safodrano manerana izao tontolo izao aza no fomba isehoan'io fandravana io, dia tsy nafoin'ni Jehôvah ny tontolo izay nohariany. Mbola manohy hatrany ny fifandraisa-panekena izany fototra iorenan'ny fiarovana an'i Noa. Amin'ny maha-Andriamanitra mpitana ny fanekena Azy no nampanantenany fa hiaro ny ankohonana izay  vonona hivelona amin'ny fifandraisana feno fanolorana-tena Aminy Izy, fifandraisana izay miseho amin'ny fankatoavana izany.

`Nandeha ila ihany ve ny fanekena natao tamin'i Noa? Tsarovy fa ankolafy roa no voakasiky ny fanaovana fanekena. Nanana ny anjara asa notanany ve i Noa tao anatin'izany fanekena izany? Inona ny lesona ho antsika ao amin'ny valin'izany fanontaniana izany?`

Nambaran'Andriamanitra tamin'i Noa fa hisy ny safodrano ka ho rava izao tontolo izao. Nanao fiafanarahana taminy anefa Andriamanitra, izay nampanantenany an'i Noa fa hamonjy azy sy ny fianakaviany izy. Tsy zavatra maivamaivana izany, satria raha tsy nitana ny teny nomeny Andriamanitra dia ho ringana niaraka tami'nizao tontolo izao ihany i Noa na inona na inona nataony.

Nilaza anefa Andriamanitra fa hanao "fanekena" amin'i Noa. Maneho io teny io fa mikasa hantanteraka izay nekeny hatao ny olona iray. Tsy fanambarana entin'ny fahataitairana fotsiny izany fa arahin'ny fanoloran-tena mihitsy. Andeha atao hoe nilaza izao teny izao Andriamanitra: "Noa a, horavana amin'ny alalan'ny safodrano lehibe izao tontolo izao, ka mety hamonjy anao Aho na tsy hahavonjy anao koa. Na izany aza dia ataovy itsy sy izaroa dia ho hitantsika eo ihany izay hitranga. Tsy manome antoka na inona na inona anao anefa aho." Ny fanambarana toy izany dia tsy mba fahita ao anatin'ny karazana antoka sy fampanantenana fahita ao anatin'ny teny hoe fanekena.

`Misy olona sasany milaza fa tsy manerana izao tontolo izao ny safodrano tamin'ny andron'i Noa fa tamin'ny faritra sasany fotsiny ihany. Raha izany àry, raha ny tontolo-kevitry ny teny fikasan'Andriamanitra ao amin'ny Gen. 9:15 no jerena (jereo koa ny Isa. 54:9), isaky ny misy tondra-drano amin'ny faritra anankiray hafa (ary toa misy hatrany izany) dia voadika hatrany izany ny teny fikasan'Andriamanitra sy ny tsy fisian'ny safodrano lehibe hafa manerana izao tontolo izao. Inona àry no ambarana'izany amintsika mikasika ny fahafahantsika mitoky amin'ny teny fikasany`