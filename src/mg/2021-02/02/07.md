---
title: 'Fianarana fanampiny'
date: 09/04/2021
---

Vakio ny "Abrahama tao amin'ny tany Kanàna", tt. 112-120 ao amin'ny PM; sy ny "Nanampy azy ireo ny mpaminan'Andriamanitra", tt. 461-463 ao amin'ny MM.

« Ny zioga izay mamehy eo amin'ny fanompoana dia ny lalàn'Andriamanitra, dia ilay lalàna lehibe momba ny fitiavana naseho tao Eden, nambara tao Sinay, ary soratana ao am-poamin'ny alalan'ny fanekena vaovao, lalàna mifehy ny olombelona hanatanteraka amim-pitiavana ny sitrapon'Andriamanitra. Raha avela hanaraka ny fironana ao amintsika isika, sy handeha amin'izay hitarihan'ny sitrapontsika, dia ho latsaka ao amin'ny  laharan'i Satana ka hanjary hitovy toetra aminy. Noho izany dia fefen'Andriamanitra amin'ny sitrapony izay ambony sy mendrika ary manandratra isika. Tiany raha raisintsika amim-paharetana sy amim-pahendrena ny adidy eo amin'ny fanompoana. Kristy mihitsy no nitondra ny ziogam-panompoana tao amin'ny maha-olombelona azy. Hoy izy: « Ny hanao ny sitrapoanao, Andriamanitra ô, no sitrako; ary ny lalànao no ato anatiko »  (Sal. 40:8). « Fa tsy nidina avy tany an-danitra Aho mba hanao ny sitrapoko, fa ny sitrapon'Izay naniraka Ahy » (Jao. 6:38). Ny fitiavana an'Andriamanitra, ny hafanam-po ho an'ny voninahiny, sy ny fitiavana ny taranak'olombelona lavo, no nitarika an'i Jesosy hankety an-tany hijaly sy ho faty. Io no hery nifehy ny fiainany. Io foto-kevitra io no baikoiny ho raisintsika »  IFM, t. 347.

**Fanontaniana hifanakalazonan-kevitra:**

`1. Tohin'ny fanekena natao tamin'i Adama ve sa zavatra vaovao ny fanekena natao tamin'i Noa sy i Abrama sy i Mosesy ary tamintsika? Ampitahao ny Gen. 3:15; Gen. 22:18 ary ny Gal. 3:8,16`

`2. Nahoana no zava-dehibe ny lafiny fifandraisana ao amin'ny fanekena? Ijzany hoe, azonao atao ny manana fifamatorana amin'ny fifanarahana ara-dalàna, dia "fanekena" amin'olona iray, tsy misy fifampikasoahana amin'ny tena manokana. Tsy izany karazam-pifanarahana izany anefa no tadiavin'ny Tompo ao amin'ny fifandraisam-panekeny amin'ny olony. Inona no anton'izany? ifanakalozy hevitra.`

`3. Amin'ny lafiny inona no maha-ohatra tena mety ny fanambadiana entina ilazana ny fanekena? Ary amin'ny lafiny inona ny fanambadiana no tsy mahaseho izany fonosin'ny fanekena?`

**Famintinana:**

Nanapaka ny fifandraisan'ny mpahary tamin'ny taraka'olombelona tami'ny alalan'ireo razambentsika ny fidiran'ny fahotana. Mitady ny hamerenana indray izany fifandraisam-pitiavana izny indray Andriamanitra amin'izao fotoana izao, amin'ny alalan'ny fanekena. Io fanekena io dia sady manana hevitra fifanraisana voatokana eo amin'Andriamanitra sy isika (tahaka ny fifamatoram-panambadiana) no fifanarahana ho famonjena antsika sy hampifandrindra antsika amin'ilay Manorina azy. Andriamanitra, izay nohetsehin'ny fitiavany lehibe antsika, no Mpanorina io fifandraisam-panekena io. Amin'ny teny fikasana feno fahasoavana sy ny asam-pahasoavana no hitaomany antsika hanana firaisana Aminy.