---
title: 'Ny fanekena natao tamin''i Mosesy (Eks. 6:1-8)'
date: 07/04/2021
---

**Vakio ny Eks. 6:1-8 ary valio ireto fanontaniana ireto**

`1. Inona ny fanekena resahin'i Jehôvah eto? Jereo ny Gen. 12:1-3`

`2. Ahoana no maha-fanatanterahany ny anjarany amin'ny teny fikasan'ny fanekena ny Eksôdôsy na ny fahafahana?`

`3. Inona amin'izay nampanantenainy ny olona eto no hitanao fa mifanindran-dalana amin'izay nampanantenainy an'i Noa talohan'ny Safodrano?`

Taorian'ny fahafahana, dia nandray ny fanekena tao Sinay ny Zanak'Isiraely, izay nomena tao anatin'ny tontolon-kevitry ny fanafahana tamin'ny fanompoana(Eks. 20:2) ary mirakitra ireo sorona ataon'Andriamanitra ho fanavotana sy ho famelana ny fahotana. Araka izany dia mitovy tamin'ny lasa rehetra izany, dia fanekem-pahasoavana, fahasoavan'Andriamanitra izay mahatratra ny olony.

Nanantitrantitra tamin'ny fomba maro ireo zavatra nisongadina tamin'ny fanekena natao tamin'i Abarhama io fanekena io:

1. Ny fifandraisan'Andriamanitra amin'ny fomba manokana amin'ny olony (ampitahao ny Gen. 17:7,8 sy ny Eks. 19:5,6).

2. Ho tonga firenen-dehibe izy ireo (ampitahao ny Gen. 12:2 sy ny Eks. 19:6)

3. Notakina ny fankatoavana (ampitahao ny Gen. 17:9-14 sy ny Gen. 22:16-18 ary ny Eks. 19:5).

« Mariho ny filaharan'ny toe-javatra: mamonjy ny Isiraely aloha i Jehôvah, vao manome ny lalàny hotandreman'izy ire. Mitombina koa izany ho an'ny filazantsara; manafaka antsika amin'ny fahotana i Kristy (jereo ny Jao. 1:29; 1 Kôr. 15:3; Gal. 1:4) izay vao mamelona ny lalàna ao anatintsika (Gal. 2:20; Rôm. 4:25; 8:1-3; 1 Pet. 2:24) - SDABC, B.1, T. 602.

`Vakio ny Eks. 6:7. Inona ny teboka voamarika voalohany ao amin'ny fizarana voalohany amin'io andalan-teny io, raha milaza Andriamanitra fa ho olony izy ireo ary Izy ho Andriamaniny? Mariho ny zava-misy eto. Tsy hoe te hanana fifandraisana amin'ny fomba manokana aminy fotsiny Andriamanitra fa tiany koa izy ireo mba hifandray Aminy amin'ny fomba manokana. Tsy karazam-pifandraisana sahala amin'izany ve no tian'Andriamanitra hananana miaraka amintsika amin'izao andro izao? Moa ve ny ampahany voalohany amin'ny Eks. 6:7 mitaratra ny fafandraisanao amin'Andriamanitra sa ianao ilay olona manana ny anaranao voasotra ao amin'ny bokim-piangonana fotsiny? Raha eny ny valinteninano ho an'ny ampahany voalohany amin'io fanontaniana io dia omeo ny antony`