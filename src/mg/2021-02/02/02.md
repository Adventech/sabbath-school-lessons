---
title: 'Ireo zavatra fototra ao amin''ny Fanekena (Gen. 17:2)'
date: 04/04/2021
---

**« Fa izaho hanao ny fanekeko ho amiko sy ho aminao ary hahamaro anao indrindra » (Gen. 17:2)**

« Ny teny hebreo nadika hoe "fanekena" (izay miseho in-287 eo ho eo ao amin'ny TT) dia ny hoe betith. Azo adika ihany koa hoe "didim-pananana" na "hafatra farany" izany. Tsy dia mazava loatra ny niavian'izany teny izany, fa ny heviny dia natao hampifandraisana ankolafy anankiroa. Nampiasana eo amin'ny olona samy olona sy fifandraisana eo amin'Andriamanitra sy ny olona. Fifandraisana tsotra  no ampiasana azy eo amin'ny olona samy olona, fa ara-pivavahana kosa no asany rehefa eo amin'Andriamanitra sy ny olona ilay fanekena. Ny fampiasana azy ara-pivavahana dia endrika mitovy amin'ilay fampiasana azy tsotr aihany, saingy manan heviny lalindalina kokoa » - "Covenant (OT)" The International Standard Bible Encyclopedia, revised edition (Grand Rapids, MI: William B. Eerdmans Publishing Company, 1979), J. Arthur Thompson, b. 1, t. 790.

Tahaka ny fanekena amin'ny fanambadiana, dia sady fanekem-pifandraisana no fanekem-pifanarahana no faitan'ny fanekena araka ny Baiboly. ahitana ireto zavatra fototra ireto ny fanekena ara-Baiboly amin'ny maha-fifanarahana azy:

1. Miaraka amin'ny fianianana no anambaran'Andriamanitra ny teny fikasan'ny fanekena (Gal. 3:16; Heb. 6:13,17)

2. Ny adidy ateraky ny fanekena dia ny fankatoavana ny sitrapon'Andriamanitra araka izay aseho ao amin'ny Didy folo (Deo. 4:13)

3. Ny fomba hoentina manatanteraka ireo adidy amin'ny faneken'Andriamanitra dia amin'ny alalan'i Kristy sy ny drafi-panavotana (Isa. 42:1,6)

`Jeroe izay zavatra telo voatanisa etsy ambony (ny teny fikasan'Andriamanitra sy ny fankatoavantsika ary ny drafi-panavotana). Ahoana no fahitanao ireo zavatra ireo eo amin'ny fiarahanao mande manokana amin'ny Tompo. Manorata andalana milazalaza ny fomba fisehon'izy iroe eo amin'ny fiainanao amin'izao fotoana izao`

Ireo tandindona tamin'ny asa fisoronana no nampianarana ny olona mikasika ny drafi-panavotana iray manontolo ao amin'ny TT. Tamin'ny alalan'ireo tandindona ireo no nianaran'ireo patriarika sy ireo mpaminany nampiasa ny finoany Ilay Mpanvotra ho avy. Tamin'ny alalan'ireo fombafombam-pivavahana iroe no nahitan'ny mpanota nibebaka famelan-keloka tamin'ny fahotany sy fahafana tamin'ny fahamelohany. Dia toy izany no nihazonanan ireo fitahian'ny fanekena ka nitohy hatrany ny fitomboana ara-panahy - ny famerenana indray ny endrik'Andriamanitra teo amin'ny fiainana - na dia tsy mahomby aza ny taranak'olombelona indraindray eo amin'ny fanatontosana ny anjarany ao anatin'ny fifanarahana.

`Na dia misy aza ny fanekena ifanaovan'ny olona dia ny fifandraisan'Andriamanitra amin'ny olombelona no tena ampiasana ny teny hoe "Berith" ao amin'ny Baiboly hebreo. Raha ny maha-izy an'Andriamanitra no jerena ary ny maha-isika antsika raha mitaha Aminy, dia karazam-pifandraisana toy inona no asehon'izany fanekena izany?`