---
title: "Ny Isiraely sy ny fanekena"
date: 04/05/2021
---

« Nefa tsy nihaino ny feoko izy na nanongilana ny sofiny, Fa samy nandeha tamin'ny ditry ny fo ratsiny ihany izy; Ka dia nataoko mihatra aminy ny teny rehetra amin'izao fanekena izao, Izay nasaiko nataony, nefa tsy nataony. » - Jer. 11:8.

Jereo ny andininy eo ambony. Nammbaran'i Jehovah fa hotanterahiny amin'izy ireo "ny teny rehetra amin'izao fanekena izao". Kanefa zavatra ratsy no resahiny eo! Na dia manana ny fanekena ho antsika, dia eo ihany kao ny lafiny tsy tsara. Hita teo amin'ny an'i Noa io foto-kevitra io. Nomen'Andriamanitra zavatra mahagaga izy - dia ny fiarovana azy tsy ho tratry ny fandringanana; kanefa tsy maintsy nankato izy dia ny lafiny ilany tamin'ny fanekena no ho nanaraka izany.

`Ampitahao ny Gen. 6:5 sy ny andalan-teny etsy ambony, mikasika ny tontolo talohan'ny Safodrano. Inona no itovian'izy ireo? Inona no lazain'ireo andalan-teny ireo mikasika ny maha-zava-dehibe ny tokony hifehezantsika ny fieritretantsika?`

Mampalahelo fa toe-javatraniverimberina imbetsaka teo amin'ny tantaran'ny Isiraely ny fihemorana, izay narahin'ny fitsaran'Andriamanitra, taorian'izay izy ireo dia nibebaka sy nankato nandritra ny fotoana voafetra. Fotoana vitsy monja, tamin'ny andron'i Davida sy i Sôlômôna, no mba nahafehezan'izy ireo ny velaran'ny tany nampanantenaina manontolo.

Jereo ireto andalan-tSoratra Masina mikasika ny fihemoran'ny Isiraely avy ao amin'ny bokin'i Jeremia ireot: "<em> Fa hoy Izy: Raha misy lehilahy misao-bady, ary efa miala ravehivavy ka vadi'olon-kafa, moa mahazo miverina aminy indray va ralehilahy? Tsy haloto tokoava izany tany izany? Fa hianao dia efa nijangajanga tamin-tsakaiza maro, ka moa hahazo miverina amiko va hianao? hoy Jehôvah (...) Kanefa toy ny vehivavy misntaka miala amin'ny lahy, dia toy izany tokoa no nisintahanareo niala tamiko, ry taranak'Isiraely, hoy Jehôvah" - Jer. 3:1,20.</em>

Mamerina amintsika zavatra iray efa noresahina tany alohaloha izany: Ny fanekena tian'Andriamanitra hatao amintsika dia tsy fifanarahana mangatsika araka ny lalàna fotsiny ifanovan'ny olona izay samy mitady ny tsara indrindra eo amin'ny fifandraharahan'izy ireo. Ny fifandraisana amin'ny fanekena dia fifandraisana feno fanoloran-tena, fifandraisana matotra sady masina toy ny fanambadiana, ka izany no antony ampiasan'i Jehôvah io fanoharana io.

Ny zavatra tiana holazaina dia izao: tsy ny tsy fankatoavana no fototry ny fihemoran'ny Isiraely fa ny fahatapahan'ny fifandraisany manokana tamin'i  Jehôvah, izay niteraka ny tsy fankatoavana ka natonga ny famaliana hianjera amin'izy ireo.

`Nahoana no tena manan-danja eo amin'ny fiainana kristianina ny lafiny fiandraisana manokana? Nahoana no rehefa tsy dia mety loatra ny fifandraisantsika amin'Andriamanitra, dia mora lavo amin'ny fahotana sy ny tsy fankatoavana isika? Inona no havalinao ny olona iray izay mametra izao fanontaniana izao: "Ahoana no anorenanko fifandraisna lalina sy feno fitiavana amin'Andriamanitra?`