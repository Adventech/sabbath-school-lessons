---
title: 'Fianarana fanampiny'
date: 16/04/2021
---

Vakio "Ny Safodrano", tt. 69-83; "Taorian'ny Safodrano", tt. 84-90, ao amin'ny PM.

« Ny avana, izay tranga voajanahary, dia famantarana sahaza tsara ilay fampanantenana nataon'Andriamanitra fa tsy handrava ny tany amin'ny alalan'ny Safodrano intsony Izy. Niova tanteraka tokoa mantsy ny toetry ny andro teto an-tany taorian'ny Safodrano, ka ny orana no nisolo toerana ilay ranon'ando tsara mpanamando ny tany fahiny. Koa nilaina ny hamitony ny tebitebin'ny olona isaky ny milatsaka ny orana. Ny saina mivavaka dia afaka mahita fa maneho ny Tenany Andriamanitra amin'ny alalan'ireny tranga voajanahary ireny (Jereo Rom. 1:20). Araka izany, ho an'ny mpino, ny avana dia porofo fa hitondra fitahiana ny orana fa tsy fandravana izao tontolo izao. » - SDABC, b. 1, t. 265.

**Fanontaniana hifanakalozan-kevitra:**

`1. « Tototra izao tontolo izao tamin'izany andro izany, nitombobe tokoa ny olona, nitrena tahaka ny ombidia izao tonto izao, ka taitra noho ny tabataba ilay andriamanitra lehibe. Ren'i Enlil ny tabataba ka hoy izy tamin'ireo andriamanitra nivory: "Tsy zaka mihitsy izao fireondreon'ny olombelona izao, tsy ahitan-tory intsony ny tabatabany" Dia nifanaraka ireo andriamanitra fa handringana ny olombelona » - "The Story of the Flood" in The Epic of Gilgamesh, trans. N. K. Sanders (London: The Penguin Group, 1972), t. 108. Ampitahao amin'ny anton'ny Safodrano voalazan'ny baiboly io anton'ny Safodrano voalaza io.`

`2. Tsy nampitandrina fotsiny ireo mpiara-belona taminy momba ny fitsarana ho avy i Noa, fa nihoatra noho izany no nataony. Nahoa no tsy anakamamian'ny olona loatra, raha ny ankapobeny, ny fahamarinana momba ny famonjena? Mitanisà zavatra vitsivitsy izay manakana ny olona maro tsy hanaiky ny drafitr'Andriamanitra hamonjena azy ireo. Jereo Jao. 3:19; Jao. 7:47,48; Jao. 12:42,43; Jak. 4:4.`

**Famintinana:**

Tamin'ny herinandro ity dia hitantsika fa ireo fanekena nataon'Andriamanitra tamin'i Noa no fanekena voalohany noresahina tamin'ny fomba mazava ao anatin'ny Baiboly. Mampiseho ny fiheverana feno fahasoavana ny olombelona sy ny fanirian'Andriamanitra hanana fifandraisana mahavonjy amin'izy ireo izany. Nohamafisin'Andriamanitra tamin'i Noa ny fanekeny, ary ny fanoloran-tenan'i Noa ho an'Andriamanitra no niaro azy tsy ho tratry ny fihemorana nanjaka tamin'izany andro izany, sy namonjy azy sy ny ankohonany tsy hiharan'ny fitsarana mandravan'ny Safodrano.

« Natao hanamafisana ny finoan'ny rehetra io marika eny amin'ny rahona io, ary hampiorina ny fitokian'izy ireo amin'Andriamanitra amin'ny olombelona; ka na diavoatery nandrava ny tany tamin'ny alalan'ny Safodrano aza Izy, ny famindrampony kosa dia mbola mandrakotra ny tany ihany. » - TF,71
