---
title:  "LAHIMATOAN'NY FINOANA"
date:   20/08/2025
---

### Ampifandraiso amin'i Jesosy - LAHIMATOAN'NY FINOANA

Niaina ny Fiainany toy ny Isiraely vaovao i Jesosy. Raha niteny tamin'i Farao Andriamanitra, dia nanondro ny Isiraely tahaka ny zanany lahimatoa (Eks. 4:22). Tonga teto amin'ity tontolo ity tahaka ny Zanaka Lahimatoan'Andriamanitra koa i Jesosy (Rôm. 8:29). Nanan-janaka lahy roa ambin'ny folo i Jakoba, ilay rainïreo Isiraelita. Tahaka izany koa no niantsoani Jesosy, ilay Isiraely vaovao, mpianatra roa ambin'ny folo mba hanorina ny fiangonana. Nateraka tamin'ny alalan'ny fanafahana azy avy tany Egypta ny firenena Isiraely; i Jesosy koa dia nentina niala tany Egypta (Mat. 2:15). Nanamarika ny Eksodosy ny nampisarahana ny Ranomasina Mena tamin'ny fomba mahagaga. I Jesosy koa dia nanomboka ny asa fanompoany tamin'ny batisany, izay nomarihin'ny fanatrehan'Andriamanitra tamin'ny alalan'ny feo avy any an-danitra sy ny fidinan'ny voromahailala iray teo Aminy (Mat. 3:16,17). Izao no teboka iray manan-danja ho an'ny fianarantsika anio: tahaka ny nitarihan Andriamanitra ireo Isiraelita hankany an'efitra taorian'ny batisan'izy ireo tao amin'ny Ranomasina Mena no nitarihan'ny Fanahin'Andriamanitra ani Jesosy ho any an'efitra taorian'ny Batisany.


Izao no teboka mampahery ao anatin'ity tantara ity: na dia nitondra an'i Jesosy hankany anefitra aza Andriamanitra, dia tsy Izy no naka fanahy Azy. Avy amin'ny devoly irery ihany ny fakam-panahy. I Jesosy no naneho tamim-pahombiazana ny fikasan'Andriamanitra ao amin'ny fitarihany antsika handalo amin'ireo fanandramana any an'efitra. Nanomboka ny Asany tamin'ny fianteherana tamin'Andriamanitra tany an'efitra i Jesosy. Ny fanandramana lalovantsika any an'efitra dia toerana iray hitomboantsika ara-panahy. Eo an-tanan Andriamanitra irery ihany ny fiainantsika ara-nofo ary tsy misy hafa mahavonjy antsika. Tahaka izany koa, ny fitokiana amin'Andriamanitra ihany no mampahatanjaka ny fiainantsika ara-panahy.


Ny faniriana te hivoaka avy ao amin'ny tany efitra no olana itolomantsika mpino fatratra. Tsy tiantsika ny mijanona eo amin'ny toerana mampisalasala momba ny hitohizan'ny fahavelomantsika. Nananatra ireo mpanara-dia Azy anefa i Jesosy mba hiovan'ny fomba fisainan'izy ireo: "izay mamery ny ainy noho ny amiko dia hahazo azy" - Mat. 10:39. Rehefa tandindomin-doza ny aintsika, dia afaka hiseho amin'ny fahafenoany indrindra ny finoana. I Joba, ilay lehilahy niharam-pahoriana mafy tao amin'ny Testamenta Taloha, no naneho izany indrindra tamin'ïreo teny feno fitokiana amin'Andriamanitra: "Na dia hamono ahy aza Izy, mbola hanantena Azy ihany aho" - Joba 13:15. Nafahana tamin'ny fahoriany i Joba, fa i Jesosy kosa tsy toy izany. Nasehoni Kristy fa azon'ny olona rehetra atao ny mitoky amin'Andriamanitra na dia verinïzy ireo aza ny ainy. Ny fotoana ijanonana any an'efitra ihany no ahafahana mikolokolo finoana toy izany.


**Saintsaino indray ny Eks. 14-16, ary jereo Izay miresaka anî Jesosy ao aminizany.**


`Ahoana no ahafahanao miatrika ny fanandramana any an'efitra tahaka izay nataon'i Jesosy?`


`Asain Andriamanitra mandalo efitra ve ianao aminizao fotoana izao? Inona no azonao atao anio mba hampahatanjaka ny fitokisanao Aminy sy ny drafiny ary ny fitondrany?`


`Inona no sary hafa aseho na averina momba ani Jesosy?`

`Inona no vavaka tokony hataonao eo anatrehanizany?`