---
title:  "TANY AN'EFITRA"
date:   16/08/2025
---

### Fampidirana - TANY AN'EFITRA

**Vakio ny Eks. 14--16**

`Tsianjery: Mifidy andininy 1`


### AVY AMIN'NY TSARA HO AMIN'NY RATSY

Efa nisy fotoana ve nieritreretanao fa hisy zavatra mahafinaritra hitranga kanjo niova ho loza izany? Manana fironana hanana fanantenana ambony dia ambony isika rehefa misy zavatra mampientanentana mitranga amintsika. Mihamiabo ny fomba fijerintsika ny fiainana, ary na dia ny fieritreretana momba izany fotsiny aza dia mahafaly antsika. Inona no mitranga rehefa miova ho toe-javatra ratsy ny zavatra izay nandrandraintsika hatry ny ela? Mety nivadika ho nofy ratsy angamba ny fialan-tsasatra nahafinaritra, na koa tonga fifandraisana tokony hatsahatra nefa tsy ahitanao fomba ivoahana ny tantaram-pitiavana iray vaovao. Mandrahona ny ho tonga loza lehibe ny fandresena nantenainao.

Niaina fanandramana tahaka izany ireo Isiraelita. Efa hitanîzy ireo ny fahagagana maro sy ireo loza tao Egypta ary niainany ny fanandraman'ny Eksodosy. Nanao dia lavitra hankany amin'ny tany iray tondra-dronono sy tantely izy ireo (Eks. 3:17) mba handova ilay tany nampanantenain'Andriamanitra fa ho azy (Gen. 12:7). Tsy isalasalana fa izany no fanandramana lehibe indrindra teo amin'ny fiainan'izy ireo. Tsy izany anefa no nitranga. Tsy tonga tany amin'ilay tany tondra-dronono sy tantely ireo Isiraelita fa tany afovoan'ny efitra. Teo anatrehan'ny fanarahan'ireo Egyptianina azy avy ao aoriana, dia nanontany tena izy ireo raha toa afa-nandositra ny fangejani Farao marina na hiverina indray tsy ho ela any amin'ilay tany naha-andevo azy.

Mora ny mino an'Andriamanitra rehefa miseho ny fahagagana, rehefa mahafinaritra ny fiainana ary rehefa toy ny lavitra dia lavitra antsika ny devoly. Mety mahakivy tokoa ny zava-tsarotra, kanefa zava-dehibe ny mandalo amin'izany mba hampiorina ny finoantsika. Tahaka izany no niainanīreo Isiraelita. Efa tsy tsaroan'izy ireo intsony izao ny toe-javatra marobe nanehoana ny herin'Andriamanitra mifehy ny zavaboary sy ny fiarovany azy ireo tamin'ny tafiki Farao. Tojo olana izy ireo ary nifantoka loatra tamin'izany ka nanome tsiny i Mosesy, nefa Andriamanitra no nomeny tsiny taminizany.


> <p>Soraty</p>
> Soraty araka ny dikan-teny tianao ny Eks. 14:10-31. Raha tsy ampy ny fotoana eo am-pelatananao dia ny and. 10-15 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba ny Eks. 14-16.

` ` 