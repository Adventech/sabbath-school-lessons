---
title:  "MANDROSOA!"
date:   21/08/2025
---

### Takaro - MANDROSOA!

"Misy fampaherezana lehibe ho an'ny mpino hatrizay eto. Niharan-doza matetika ny fiainany ary toa sarotra tontosaina ny andraikitra. Manangana fahalevonana tsy azo ihodivirana eo anoloany sy fanandevozana na fahafatesana avy aoriana ny fomba fisainany. Mazava anefa ny feon'Andriamanitra miteny aminy hoe: 'Mandrosoa!' Antsika ny mankatò ny teny nomena. Tsy mampaninona na dia tsy mahita ny any ankoatry ny haizina aza ny masontsika ary na mitsoboka ny rano mamanala aza ny tongotsika. Misy mandrakariva ny zava-misakana eo anoloan'ny fanahy misalasala sy tsy mino. Tsy ho tonga mpankato na oviana na oviana ny olona izay mangataka andro hisian'ny tsy fisalasalana intsony na tsy hisian'ny faharesena intsony vao hankatò. Ny fisalasalana mibitsika hoe: 'Andraso aloha ho afaka ny fefy misakana dia ho hitanao ny lalana mazava. Fa amin-keri-po kosa no itenenan'ny finoana izay 'manantena ny zavatra rehetra' sy 'mino ny zavatra rehetra' hoe: 'Mandrosoa!

Efa nampanantena i Jehovah fa ho Andriamaniny sy ho mpitarika azy any amin'ny tany malalaka sy mahavokatra. Efa nanafaka azy tamin'ny fanandevozana sy ny fahafaham-baraka tamin'ny fomba mahatalanjona Izy, mba hanolokoloana sy hanandratana azy hanana toetra ambony italanjonan'ny hafa firenena. Nampitehirizana hafatra sarobidy ihany koa izy. Nefa isaky ny tojo fisakanana ny lalan-kombany, dia toa kivy foana izy. Raha mba natoky an'Andriamanitra mantsy izy tamin'izay rehetra nataony taminy, dia ho niaretany tamim-pifaliana ny sorisory sy ny tsy fisiana ary na ny fahoriana mafy aza. Ny tsy fitokiana an'Andriamanitra na teo aza ny famantarana ny heriny hita maso dia fanadinoana ireo fahagagana marobe natrehiny ka nanjary tsy nahitany sy tsy nahatsapany afa-tsy ireo zavatra nanorisory teo anoloany, Ny fahavizanana teny an-dalana sy ny fahataperan'ny dia no nataony resaka fa tsy ny hoe: zava-dehibe no efa nataon'Andriamanitra ho antsika: andevo isika teo aloha nefa indro firenen-dehibe mahaleo tena." - PM, tt. 274, 276, 277, пр.


`Rehefa tapitra ny herinandro andinihana ity lesona ity, misy lafin-javatra eo amin'ny fiainanao ve izay ilazan'Andriamanitra aminao hoe: "mandrosoa"?`

`Misy feo renao ve eo amin'ny fiainanao anio, izay marnerimberina aminao fa tsara kokoa ny miverina any Egypta? Ahoana no hahafahanao mamaly izany amin-kerim-po sy amim-pinoana?`

`Avereno jerena ilay andininy nianaranao tsianjery. Ahoana no nampiharana izany teo amin'ny fiainanao nandritra ity herinandro ity?`