---
title:  "IZA NO NANAMAFY NY FON'I FARAO?"
date:   03/08/2025
---

### Saintsaino - IZA NO NANAMAFY NY FON'I FARAO?

Nampitandrina ani Mosesy ny amin'ny zava-tsarotra hatrehiny mandritra ny fifampiresahany amin'i Farao Andriamanitra raha niseho voalohany taminy tao aminilay roimemy nírehitra teo an-tendrombohitra Horeba (Eks. 3:19). Naverin'Andriamanitra nolazaina indray izany ao amin'ny toko manaraka (Eks. 4:21). Maneho amintsika ny sitraponi Farao araka ny safidy malalaka nananany sy ny herin'Andriamanitra ireo fanambarana roa ireo. Amin'ny lafiny iray, dia tsy nety nandefa ny vahoakan'Andriamanitra i Farao. Ankilany indray, dia niasa mba hanamafy ny fony (Farao) tao anatin'izany toe-javatra izany Andriamanitra. Koa iza àry no nifehy ny toe-javatra?

Mihamazava kokoa ny fahatakarantsika rehefa manohy manaraka ny tantara hatrany aminireo loza namely ani Egypta isika. Taorian'ny fangatahana voalohany nataoni Mosesy, dia namaly tamim-pihantsiana i Farao hoe: "Iza moa Jehovah, no hekeko teny handefasako ny Isiraely? Tsy fantatro izay Jehovah, ka tsy halefako ny Isiraely - Eks. 5:2. Ho fantatri Farao tsy ho ela i Jehovah rehefa hiseho ireo loza. Mbola namerina izao teny izao Andriamanitra talohan'ny nankanesani Mosesy sy i Arona teo amini Farao: "Ary Izaho hanamafy ny foni Farao sy hanamaro ny famantarana sy ny fahagagana izay hataoko eto amin'ny tany Egypta - Eks. 7:3. Ary nanoratra tahaka izao i Mos Mosesy momba ny valintenin'l Farao taorian'ny fahagagana momba ilay tehina tonga menarana: "Dia nihamaly ny foni Farao" - and. 13. Mitohy ny filazana izany ao anatin'ny tantara, izay milaza fa "nihamaly ny fon'i Farao. (Eks. 8:15; Eks. 7:13, 22; Eks. 8:15). Tsy misy milaza ireo teny ireo fa Andriamanitra no nanamafy ny fon'i Farao. I Farao ihany no nanamafy ny fony.

Miova kosa ny tantara ao amin'ny Eks. 9:12, Izay ahitantsika an'Andriamanitra miditra an-tsehatra sy manamafy ny foni Farao. Tsara ny manamarika fa tsy niseho izany raha tsy taorian'ny niharan'ireo loza enina. Nanamafy ny fony i Farao taorian'ny fisehoanīreo loza dimy voalohany. Efa nomen Andriamanitra tombontsoa marobe izy mba hilefitra amin'ny Sitrapony, nefa mbola nikiribiby nanohy ny lalany hanchitra ny balkon'Andriamanitra ihany. Ambaran'ny Balboly indray fa nanamafy ny fony i Farao taorian'ny loza fahafito (Eks. 9:34). Taorian'ny loza fahavalo sy fahasivy ary nialoha ny loza fahafolo, dia voalazan'ny tantara fa Andriamanitra no nanamafy ny foni Farao (Eks. 10:20,27; Eks. 11:10). Rehefa manatona akaiky ny olona iray ny fanatrehan Andriamanitra, dia misy fiovana miseho. Na mihamalefaka ny fo na mihamafy. Tsy azo heverina ny hitoeran'ny olona Iray eo anelanelany (tsy hiandany) rehefa misy hafatra avy amin'Andriamanitra tonga aminy.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ïreo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ao amin'ny Eks. 9, ary soraty imbetsaka izany mba hahamora ny fitadidianao azy.**

`Efa nisy fotoana ve nanohizanao nanao tsinontsinona ny torolalan Andriamanitra? Inona ny fiantraikanïzany teo amin'ny fifandraisanao Aminy?`