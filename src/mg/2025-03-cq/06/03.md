---
title:  NY SAFIDY MALALAKA
date:   04/08/2025
---

### Hazavao - NY SAFIDY MALALAKA

Ifantohan'ny Testamenta Vaovao bebe kokoa ny momba ny safidy malalaka izay mifandraikaamin'ny tantaran'ny hamafisam-pon'iFarao.Aoamin'ny epistilynosoratani Paoly ho an'ny Romanina no amaranany ny adihevitra mikasika ny fahafantaran Andriamanitra ny asan'ny olombelona sy ny fifehezany izany ao amin'ny tantaran'i Farao. Nampahatsiahivini Paoly an'ireo mpamaky azy aloha ny nilazan Andriamanitra tamini Rebeka ny amin'ireo zaza kambana tao an-kibony: "Ny zokiny hanompo ny zandriny"" araka ny voasoratra hoe: Jakoba no tiako, fa Esao no halako." - Rôm. 9:12,13. Fantatr'i Paoly fa mety ho diso ny fandraisan'ny mpamaky ireo fanambarana mikasika ny fifandraisan Andriamanitra amini Jakoba sy i Esao ireo, ka nanampy izao teny izao haingana izy: "Ahoana ary no holazaintsika? Misy tsi-fahamarinana va amin'Andriamanitra? Sanatria izany!" - and. 14.


Araka izay efa voalaza etsy ambony, dia nampiasain'i Paoly ny tantaran'i Farao mba hamintinana ny tohan-keviny (Rôm. 9:17, 18). Ireo andalan-teny ireo no entin'ny Kristianina maro mampianatra fa tsy manan-tsafidy mahakasika ny famonjena ny tenany ny olombelona ambaran'izy ireo fa Andriamanitra no manapa-kevitra ny aminizay hamindrany fo sy izay hamafiny fo.


Teboka maro no afaka manampy antsika hanazava ny tiani Paoly hambara. Voalohany, toko sy andininy roa samy hafa ao amin'ny Testamenta Taloha no naverini Paoly raha niresaka momba ani Jakoba sy i Esao izy. Nalaina tao amin'ny Gen. 25:23 ny voalohany, ary tao amin'ny Mal. 1:2,3 ny faharoa. Arivo taona no manelanelana ny fanambaran Andriamanitra momba ny zokiny manompo ny zandriny ary momba ny fitiavany ny iray sy ny fankahalany ny ankilany. Fantatr'i Paoly izany, fa maro kosa ny mpamaky tsy mahalala. Rehefa haintsika ny tantaran'ny Testamenta Taloha, dia ho hitantsika fa ny fanambaran'Andriamanitra ny fankahalany ani Esao dia niseho taonjato maro taty aoriana, rehefa nitondra tena toy ny fahavalo fa tsy toy ny rahalahin'i Jakoba sy ny taranany (ny Isiraelita) i Esao sy ireo taranany (ny Edomita).


Manampy antsika hahatakatra ny hevitra tian'i Paoly hambara ao amin'ny bokin'ny Romanina ny fahatakarana ny tantara ao amin'ny Eksodosy. Te hilaza mazava i Paoly fa tsy misy kisendrasedra ny fifandraisan'Andriamanitra amin'ny olombelona, fantatr'Andriamanitra avokoa ny momba izany ary ao anatin'ny drafiny. Ny filazan'ny mpanoratra ny Baiboly fa mifehy ny toe-javatra Andriamanitra, dia tsy mampihena ny safidy malalaka ananantsika manokana mahakasika ny famaliana ny Antsony.


`Rehefa avy namaky izay nosoratanao sy nomarihinao ianao, inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihana io toko sy andininy io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Tianao ve raha mba mahalala ny hoavy ianao? Nahoana?`


`Mahalala ny hoavy Andriamanitra. Araka ny hevitrao, ampahany manao ahoana amin'izany no feheziny?`