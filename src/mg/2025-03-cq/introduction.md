### FAMPIDIRANA

### Ny bokin'ny Eksodosy

Efa nisy fotoana ve nanirianao ny hahita an'Andriamanitra miasa? Izany no fanirian'ny mpino maro izay mino llay Andriamanitry ny Baiboly. Ahoana moa no hahatonga izany fiasan Andriamanitra izany? Amin'ny fotoana manao ahoana Andriamanitra no miditra an-tsehatra sy mandray andraikitra eo amin'ny fiainantsika? Amin'ity telovolana ity isika, dia hanao dia lavitra iray manova fiainana amin'ny alalan'ïreo pejin'ny boky tranainy Iray Tray izay nosoratana mba hizarana ny tantaran'ny vahoaka niaina ny fanandraman'ny fiasan Andriamanitra.

Ambarako aminao fa mety tsy araka izay eritreretinao ny fahitana an'Andriamanitra miasa. Feno tantaran'ireo olona izay nanatona an'Andriamanitra akaiky dia akaiky ny bokin'ny Eksodosy. Inona no nitranga rehefa nanao izany izy ireo? Naniry hahalala ny anaran'Andriamanitra i Mosesy. Azonao sary an-tsaina ve izany hoe mihaona amin'Andriamanitra nefa avy eo manontany ny Anarany? Toa mahatsikaiky ihany izany. Nambarani Farao fa tsy mbola nandre ny momba an'i Jehovah mihitsy izy, ary nampisalasala azy na ny Fisiany aza. Inona no mety mahatonga ny olona iray hifanatrika amin'ny herin'Andriamanitra nefa mandà ny fisiany? Ny valin'izany no mandrafitra ny ampahany manan-danja indrindra amin'ny tantara. Natahotra ny olona sasany rehefa teo amin'ny fanatrehan'Andriamanitra, tahaka ireo Isiraelita teo an-tendrombohitra Sinay. Raiki-tahotra loatra izy ireo ka tsy naniry ny handre ny feon'Andriamanitra akory aza. Mety maka sary an-tsaina ny tenantsika isika, mihazakazaka amim-pifaliana mankeo amin'Andriamanitra raha mahita Azy, nefa ireo olona tao amin'ny tantaran'ny Eksodosy dia resin-tahotra tanteraka nanoloana Azy. Mety hanontany ianao hoe: inona no antonizany? Andeha harahintsika ny tantara mba hahalalantsika izany.

Andriamanitra iray izay manam-paniriana lalina ny hiara-mitoetra amin'ireo vahoakany no tantarain'ny bokin'ny Eksodosy. Ahoana anefa no hahatanteraka izany raha matahotra anao ny vahoakanao? Mety ha tanteraka ihany ve izany faniriana izany? Haniry ny hiara-monina Aminy ve izy ireo? Izany no tantaran'ny Eksodosy. Ny tanjon'ny Eksodosy dia ny hitondra ireo vahoakan Andriamanitra hankeo Aminy. Efa ela loatra no tsy nahitan'izy ireo ny Andriamaniny na koa nahitany ny fidirany an-tsehatra ka saika tsy nisaina intsony ny amin'ïreo teny fikasana natao tamin'ireo razany - tamin'i Abrahama sy i Isaka ary i Jakoba - ny ankamaroan'izy ireo.

Taona marobe no niainan'ny taranaka maro nifandimby tao anatin'ny fanandevozana tany Egypta ka betsaka tamin'izy ireo no namoy ny fanantenana momba ny fanafahana. Anankiray tamin'ireo zava-tsarotra marobe nosetrain'ïreo Isiraelita ao anatinio tantara mahavariana io ny fahelan'ny fotoana tahaka izany. Nahoana Andriamanitra no niandry ela? Raha toa izy ireo ka vahoakany, nahoana izy no tonga andevon'ilay lehilahy nanam-pahefana indrindra teto aminizao tontolo izao? Nahoana io mpanjaka hafa firenena io no nanao izay handringanana azy ireo? Niteraka fahatsiarovan-tena ho nafoy sy tafasaraka tamin'Andriamanitra ireny fahasarotana rehetra ireny. Ao anatinizany tontolon-kevitra izany, dia mora kokoa ny mahita ny antony nahatonga ny vahoaka tsy nanam-pinoana intsony sy ny nahatonga ny fiainam-pahandevozana ho toy ny vahaolana tsotra sy mety indrindra.

Nateoazaireofihaikanasyfotoam-pisalasalana, diatsynoraisin Andriamanitra ho valinteny ny fandavana. Niriny fatratra ny hanome ny tsara kokoa ho an'ny olony, eny fa na dia nifikitra tamin-ditra tamin'ny tontolo nisy azy tany Egypta aza izy ireo. Irin'Andriamanitra ny hanome antsika fahafahana sy tombontsoa hisafidy izay hotompointsika. Tao amin'ity tantara ity anefa, dia tanjona tokana no nokendren'ny fiasan'Andriamanitra: ny hitarika ny vahoakany ho amin'ny fahafahana, na inona na inona hevitr'izy ireo mahakasika izany na tianizy ireo izany na tsia. Raha nanao izany Izy dia mety ho nampangain'ny olona ho mpanaisotra ny fahafahan'ny olombelona misafidy, nefa nataony ihany izany. Ho hitantsika anefa fa nanome azy ireo ny fahafahana misafidy Izy. Namboariny ny toe-javatra mba hahatonga azy ireo ho afaka hanapa-kevitra ny hanompo Azy na tsia.

Amin'ny farany, dia niditra tamin'ny fifandraisam-panekena tamin'i Jehovah ilay firenena. Mitantara vanim-potoana manokana teo amin'ny tantaran'ny tany, izay lesona ho antsika rehetra mamaky koa, io tantaran'ny Isiraely fahiny io. Hita eo amin'ny fiainanao ankehitriny ny tantaran'izy ireo. Raha mianatra io tantara mahatalanjona io ianao, dia mivavaka aho mba ho voakasika sy voaova ny fiainanao amin'ny fomba lehibe lavitra noho izay nataon Andriamanitra tamin'ny fiainan'ïreo Hebreo fahiny. Enga anie ianao mba ho afaka amin'ny fanandevozan'ny fahotana koa ka hanomboka ny dia mankany aminilay Tany Nampanantenaina.

Mpampianatra momba ny fivavahana any amin'ny Union Adventist University Thomas Toews ary nahazo ny mari-pahaizana PhD amin'ny "théologie historique" tao amin'ny Oniversite Andrews.

### FANAFOHEZAN-TENY AMPIASAINA MANDRITRA NY FIANARANA

**b.** boky

**Ed** Edisiona

**EGW** Ellen G. White

**HM** Hery Mifanandrina/ The Great Controversy, EGW

**IFM** Ilay Fitiavana Mandresy/The Desire of Ages, EGW

**PM** Patriarika sy Mpaminany/Patriarchs and Prophets, EGW

**np** nasiam-panitsiana

**PP** Patriarchs and Prophets, EGW

**RH** The Review and Herald, EGW

**SG** Spiritual Gifts, EGW

**SIM** Selected Messages, EGW

**ST** The Signs of the Times, EGW

**t.** takila

**tt.** takila roa farafahakeliny

**TFC** Testimonies For the Church, EGW

**TIK** Talohan'i Kristy

**TT** Testamenta Taloha

**TV** Testamenta Vaovao

**YI** The Youth's Instructor, EGW