---
title:  "LOZA HATRAIZA HATRAIZA"
date:   26/07/2025
---

### Fampidirana - LOZA HATRAIZA HATRAIZA

**Vakio ny Eks. 7-10**


`Tsianjery: Mifidy andininy 1`

### MIEZAKA MIFEHY NY TOE-JAVATRA

Iza na inona no ianteheranao rehefa tojo zava-tsarotra ianao? Angamba misy olona fantatrao fa azonao lanteherana rehefa mila vonjy ianao, na sakafo, na vola, na fialofana, na fampaherezana fotsiny. Inona no hataonao raha tsy manana na iza na iza hanampy anao ianao ao anatin'ny olana? Matetika ny olona no mamorona "vahaolana" ho an'ny tenany rehefa mihabetsaka ny fahasahiranana ary mihamafy ny tsindry. Rehefa tsapan'ny olona fa tsy voafehiny ny toe-javatra eo amin'ny fiainany, dia mety hitodika any amin'ny tambajotra sosialy izy, na ny fijerena sary sy horonantsary mamoafady, na ny fampiasana zava-mahadomelina, na ny fiarahana amin'ny naman-dratsy, arakaraka ny toetran'ilay olona sy izay ilainy raha tsy hitanisa afa-tsy ireo vitsivitsy ireo isika.


Niatrika zava-tsarotra izay tsy voafehiny koa ny olona tamin'ny andro fahiny. Tany Egypta dia fanontaniana miverimberina ny hoe: "Ho ampy ve ny Reniranoni Neily amin'ity taona ity mba hahazoam-bokatra tsara?" Anisan'ny renirano lehibe indrindra tamin'ny andro fahiny ny Reniranoni Nelly, izay namatsy rano ny firenena manontolo, ary anisan'ny fototry ny fahalehibiazaniny sivilizasiona egyptianina. Miovaova anefa ny toetr'llay renirano. Mety hiakatra avo loatra ny rano ka tondra-drano ny lohasahan'l Neily, ary tsy afaka mamboly tsara ny olona. Ny fahakelezaniny rano kosa dia nidika ho hain-tany, ka tsy hanana sakafo hohanina izy ireo. Tsy nanana fomba mahomby hifehezana io renirano mivadibadika io ny Egyptianina, ka nitodika tany amin'ny andriamaniny izy mba hahazoana fanampiana. Tsy ny Neily ihany fa singa maro hafa teo amin'ny zavaboary no nilaina fehezina. Ny fivavahana tamin'andriamanitra izay afaka mandrindra ireo hery tsy voafehy eo amin'ny zavaboary ireo dia fomba fanao fototra teo amin'ny kolontsaina tamin'izany andro izany Izay nahatonga ny Egyptianina nifandona mivantana tamin Andriamanitry ny Hebreo. Mazava loatra fa fahafonganana no vokatrizany ho anÃ®reo andriamanitra egyptianina.

> <p>Soraty</p>
> Soraty araka ny dikanteny izay tianao ny Eks. 7:1-5. Azonao atao koa ny manao kisarisary na drafitra momba ny loza tsirairay sy ny heviny avy, araka izay voasoratra ao amin'ny Eks. 7-10.