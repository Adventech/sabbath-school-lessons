---
title:  "HAMASINO IZANY!"
date:   01/09/2025
---

### Hazavao - HAMASINO IZANY!

Raha toa ny Sabata ka famantarana ny fanamarinana amin'ny finoana, nahoana Andriamanitra no manantitrantitra ny hitandremantsika izany tsara? Tena manan-danja tokoa ve ny Sabata raha toa izany ka famantarana fotsiny ihany? Ireo no fanontaniana roa apetraky ny olona maro. Miresaka momba izany lohahevitra izany mazava ny toe-javatra tantarain'ny Nom. 15:32-36. Nisy lehilahy isiraelita ao aminio tantara fohy io, izay hita nanangona kitay tamin'ny andro Sabata. Nazava ny filazan Andriamanitra fa tsy tokony hiasa izy ireo amin'ny andro Sabata, eny fa na dia ny hivoaka mba hanangona mana hohanina aza (Eks. 16:22-30). Koa ny fivoahan'ity lehilahy ity mba hanangona kitay amin'ny andro Sabata, dia fikomiana mivantana tamin'Andriamanitra mihitsy. Olana lehibe noho izany no tao ambadiky ny asa nataon'io lehilahy izay nandika ny didy fahefatra io.


Rehefa nifidy ny hanangona kitay tamin'ny andro Sabata ilay lehilahy isiraelita, dia nasehony anîzay rehetra nahita tamin'ïzany ny fifandraisany tamin'Andriamanitra. Izao no fanambarana nataony tao ambadik'izany: "Tsy matoky ilay Andriamanitr'i Mosesy izay nitarika antsika aho. Ary tsy te hiantehitra Aminy" Rehefa saintsainina ny momba izany, dia antony roa lehibe ihany no hanangonana kitay any an'efitra: mba hanafana amin'ny alina na hahandroana sakafo. Efa samy nomen'Andriamanitra anefa ireo zavatra roa ireo. Efa nomeny ny andri-afo mba hanafana ny olona amin'ny alina (Eks. 13:22) ary efa nomeny mana izy ireo, hanina izay (1) tsy nilaina nandrahoina, ary (2) tsy simba raha nangonina ny Zoma mba hohanina ny Sabata.


Ny fivoahan'io lehilahy io mba hanangona kitay, araka izany, dia fanehoany ampahibemaso fa tsy tiany na koa tsy nekeny ny fameloman Andriamanitra azy. Toy ny miteny amin'ny olona tianao izany hoe: "Tsy tiako ny hiranaol" Maneho fifandraisana tapaka izany. Tsy afaka hitohy ny fahaveloman'ny olona, any an'efitra, raha tsy manan-kanina sy fialofana izy. Tahaka izany koa, ho faty isika raha tsy manana fifandraisana amin'Andriamanitra.


`Rehefa avy namaky izay nosoratanao sy nomarihinao ianao, inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihana io toko sy andininy io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Nahoana ny fandikana ny Sabata no tsy iharan'ny fanamelohana ho faty aminlizao andro izao, tsy tahaka izay natao tamin'ny Isiraelita tamin'ny andron'ny Baiboly?`