---
title:  "NY LALAN'ANDRIAMANITRA"
date:   23/08/2025
---

### Fampidirana - NY LALAN'ANDRIAMANITRA

**Vakio ny Eks. 19,20**

`Tsianjery: Mifidy andininy 1`

### ANDRIAMANITRA VAOVAO

Nitaky fombafomba sarotra ny fivavahana egyptianina mba hampitonena ireo andriamaniny sy handresena lahatra azy ireo hihazona ny fandriam-pahalemana. Niaina teo anivorn'ny fomba amam-panao sy ny fivavahan'ny Egyptianina ny Isiraelita sy ny taranany nifandimby, koa nilainy ny niverina nianatra indray mba hahatakarany ny tena atao hoe Andriamanitra.

Vao avy naneho ny tenany Ilay Andriamanitry ny Hebreo fa ambony sy lehibe lavitra noho ireo andriamanitry ny Egyptianina rehetra, amin'ny lafiny rehetra, ary niseho ho hafa noho ny andriamanitra jentilisa rehetra Izy. Andriamanitra saro-piaro Izy, ary tsy misy mahazo miankohoka afa-tsy Arminy irery ihany. Na dia nino andriamanitra iray lehibe nampisy izao tontolo izao aza ny kolontsaina fahiny maro matetika, dia nisy andriamanitra maro hafa mandrakariva nanampy azy. Ilay Andriamanitrī Abrahama anefa dla tsy nilaza fotsiny fa Izy no voalohany, fa nambarany koa fa Izy irery ihany no Andriamanitra.

Toa liana amin'ny fomba fitondran'ny vahoakany ny olombelona hafa koa io Andriamanitra io, ary liana amin'ny fomba fivavak'izy Ireo Aminy. Nikasa ny hanome didy manokana ho an'ny Hebreo Izy, Izay hifehy sy hitarika ny fitondran-tenany sy ny lalàny, saingy mialoha ny hahazoany ireo Didy Folo ireo, dia nila niomana izy ireo (Eks. 19:10). Nentin'Andriamanitra teo an-trendrombohiny Horeba ny Hebreo, mba hahafahany miaraka amin'izy ireo sy manolotra azy ny didiny amin'ny fomba mivantana Tsara ny hamerenana ity: tsy i Mosesy no manoratra ny didy ka manolotra izany amin'ny vahoaka; Andriamanitra mihitsy no manonona sy manoratra izany amin'ny vato fisaka roa. Tsy maintsy niseho vatana Izy mba hahazoany manao izany. Koa nanomboka nihovitrovitra ny tendrombohitra ary nanomboka re ny kotrokorana, dia nidina teo amin'ny tendrombohitra tao anatin'ny afo Andriamanitra (Eks. 19:16,18).


> <p>Soraty</p>
> Soraty araka ny dikanteny izay tianao ny Eks. 20:1-17. Azonao atao koa ny manao kisarisary na drafitra momba ny toko 19-20.