---
title:  "TANDREMO TSARA NY ATAONAO!"
date:   25/08/2025
---

### Hazavao - TANDREMO TSARA NY ATAONAO!


Manome toromarika misimisy kokoa mikasika ny fomba ifandraisan'ny olombelona amin Andriamanitra eo amin'ny fiainany andavanandro ireo didy roa manaraka. Ny fandrarana tsy hanononana "foand" ny anaran'Andriamanitra dia midika fa tsy tokony hampiasa ny anaran'Andriamanitra amin'ny fomba tsy mendrika na tsy marina ny olona (Eks. 20:7). Anisarıizany ny fianianana foana ny toky omena nefa tsy tanterahina akory -kanefa fampitandremana koa izany mba tsy hanononana ny anaran Andriamanitra amin'ny fomba manao tsinontsinona Azy. Tsy misy tahaka ny ao amin'ny didy momba ny Sabata ny hevitra voizina eo amin'ny firenena rehetra eran-tany. Natao hitsahatra tsy hiasa ny olona iray andro isan-kerinandro, ho fahatsiarovana sy fanomezam-boninahitra ny herin'Andriamanitra nahary izao rehetra izao. Toy ny tetezana koa io didy io, mampitohy ireo lalana mikasika ny fifandraisana amin'Andriamanitra sy ireo lalåna momba ny fifandraisan'ny samy olombelona. Miaro ny fifandraisantsika amin Andriamanitra ny Sabata, ary miaro antsika amin'ny herisetra izay manaisotra amintsika ny fitsaharana ilaintsika. Manomboka eo dia miova hoe "Mahatsiarova" ny fiantombohan'ny didy fa tsy "Aza, izay manasongadina kokoa ny lanjany (Eks. 20:8-11).


Manomboka amin'ny teny hafa koa ny didy fahadimy (20:12): "Manaja. Ny vato fisaka faharoa no nisy ireo didy izay mifehy ny fifandraisan'ny samy olombelona. Ny fomba nandrafetan Andriamanitra azy toy izany dia manamafy ilay fahamarinana hoe: ny fomba itiavantsika ny namantsika no fomba itiavantsika an'Andriamanitsika koa (jereo koa ny 1 Jao. 4:20,21). Ny fifandraisantsika amin'ny ray aman-drenintsika no fototry ny fifandraisantsika olombelona rehetra. Fantatr'Andriamanitra fa miainga ao an-tokantrano ny fahapotehan'ny fiaraha-monina. Nataon'Andriamanitra voalohany aminireo didy miresaka momba ny fifandraisantsika amin'ny hafa ny didy faha-5, ary asongadiny ny lanjany amin'ny nanaovana azy ho didy hany misy teny fikasana mampanantena fanambinana.


Mifanesy haingana ireo didy dimy farany, izay manazava kokoa ny atao hoe fifandraisana tsara eo amin'ny samy olombelona (Eks. 20:13-17)


Mety hihevitra isika eo am-pandinihana io lisitra lo fa misy ambaratonga eo amin'ny lanjan'ny didy tsirairay. Toa ratsy kokoa ny famonoana olona noho ny fitsiriritana, ohatra. Saingy zava-dehibe ny mahatakatra fa tsy misy fihenana tsy akory ny maha zava-dehibe ireo didy ireo. "Fa ny fitiavam-bola no fototry ny ratsy rehetra" - 1 Tim. 6:10. Na miresaka momba ny fahotana izay ao an-tsaina fotsiny aza ny didy fahafolo, ny toerana misy azy izay mamarana sy mamintina ny Didy folo dia manasongadina ny lanjany any lehibe, ho toy ny fototry ny faharavan'ny fifandraisana rehetra.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Misy didy hitanao fa mora tandremana kokoa noho ny didy hafa ve? Nahoana, araka ny hevitrao?`


`Inona no azonao atao mba tsy handikana ny didy izay heverinao fa sarotra tandremana kokoa?`