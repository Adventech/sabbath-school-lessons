---
title:  "ANDRIAMANITRA SARO-PIARO"
date:   24/08/2025
---

### Saintsaino - ANDRIAMANITRA SARO-PIARO

Talohan'ny nanoloran'Andriamanitra ireofepetry ny fanekena, izay nifanaovany tamin'ny Isiraelita, dia nampahafantatra ny tenany tamin'ny olona tamin'ny fomba mahatahotra Izy. Nitsoriaka ny tselatra, nanakoako nanerana ny tendrombohitra ny kotrokorana. Natahotra ny olona. Taorian'izany dia nilaza tamin'ny olona i Mosesy mba tsy hatahotra. Nizaha toetra azy ireo fotsiny Andriamanitra tamin'ny nanehoany ny heriny (Eks. 20:20). Nony farany, natahotra loatra ny vahoaka ka nilaza tamini Mosesy mba hiresaka amin'Andriamanitra ho solontenanizy ireo.

Nampahatsiahivin'Andriamanitra ny vahoaka aloha ny zavatra nataony ho azy ireo (Eks. 19:4). Tian'Andriamanitra ny hahatakaran'ny Isiraelita fa ny faniriany lehibe indrindra dia ny hanana fifandraisana ety amin'ny vahoakany. Toy ny fikarakaran'ny voromahery ny zanany anim-pitiavana, no ikarakaran Andriamanitra ny zanany koa.

Izany no fototra niaingan'ny fanambaran'Andriamanitra ny fanekena, izay natombony tamin'ny hoe: "Izaho no Jehovah Andriamanitrao, Izay nitondra anao nivoaka avy tany amin'ny tany Egypta, tamin'ny trano nahandevozana"-Eks. 20:2. Mialoha ny nanoloran'Andriamanitra fepetra harahin'ny olona, dia nanambara ny tenany ho Mpanavotra Izay niahy azy ireo Izy. Miainga avy amin'ny faniriany hamonjy ny lalan Andriamanitra. Matetika ny olona no mihevitra ny lalana ho toy ny lisitra lava momba ny zavatra tsy maintsy ataony na tsy azony atao mba hitiavan Andriamanitra azy. Ny mifanohitra aminizany anefa no izy.

Tao anatin'izany tontolon-kevitra izany no nanaovan Andriamanitra fitakiana manokana tamin'ny vahoakany: "Aza manana andriamani-kafa, fa Izaho ihany and. 3. Somary manjavozavo ny hevitry ny teny hoe "fa Izaho ihany" araka ny teny nanoratana azy tany am-plandohana, satria toa manambara fisian'andriamani-kafa lo andian-teny io. Kanefa, azo adika koa hoe "Afa-tsy Izaho ihany" izany, izay manambara fa tsy misy andriamanitra hafa raha ny marina. Na ahoana na ahoana, tsy nisy fitaklana toy izany teo aminireo andriamanitra fahiny, izay nitaky ny Isiraelita tsy hivavaka afa-tsy aminy irery ihany.

Nanamafy Izany ny didy faharoa, mba tsy hitokian'izy ireo amin'ny hery hafa: "Aza manao sarin-javatra voasokitra ho anao" - and. 4. Famelezana ireo andriamanitra sampy izany, izay saika aseho amin'ny sarin-javatra azo tsapain-tanana mandrakariva. Mahasaro-piaro (and. 5) an'llay Andriamanitry ny lanitra ny fitiavana sy ny fiankohofan'ny vahoakany; tsy ekeny ny fo mizarazara.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra, avy ao amin'ny Eks. 19,20. Soraty imbetsaka izany mba hahamora ny fitadidianao azy.**

`Nahoana Andriamanitra no milaza ny tenany ho Andriamanitra saro-piaro? Inona no tiany ambara?`

`Tianao ho saro-plaro ve ny vadinao? Na eny na tsia, nahoana?`