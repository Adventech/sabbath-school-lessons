---
title:  "NY TRANON'ANDRIAMANITRA"
date:   06/09/2025
---

### Fampidirana -  NY TRANON'ANDRIAMANITRA

**Vakio ny Eks. 25**


`Tsianjery: Mifidy andininy 1`

### ANDEHA HIARA-MONINA ISIKA


Ny fanana-namana eo amin'ny manodidina no anisan'ny fanandramana mahafinaritra indrindra ho an'ny ankizy iray. Marina fa mahafinaritra koa ny ray aman-dreny sy ny mpiray tampo, nefa tsy misy mahatoraka ny fananana sakaiza tsara indrindra ilay monina tsy lavitra anao ka azo hihazakazahana ny lalana mankany an-tranony.


Tsy azo terena ny tena fisakaizana marina: tsy maintsy an-tsitrapo izany. Ny mahagaga dia ny fanirian Andriamanitra hanana karazam-pifandraisana toy izany amintsika. Manana olana lehibe anefa Izy: matetika isika no tsy miombon-kevitra Aminy. Hafa ny fomba fiatrehantsika ny fiainana. Matetika no sakana ho antsika ny hoe: tsy hitantsika maso akory Izy.


Na eo aza izany fetra izany dia hita manerana ny tantara manontolo fa níasa mandrakariva Andriamanitra mba ho tafiditra ao amin'ny fiainantsika. Rehefa avy naneho ny heriny tamin'ny alalan'ireo loza sy ny famonjeny ny Isiraelita teo amin'ny Ranomasina Mena Andriamanitra, dia nambarany ireo soatoaviny sy ny foto-keviny tamin'ny alalan'ny Didy Folo. Tsy mbola ampy Azy izany rehetra izany. Nanorina fanekena, na fifandraisana, tamin'ny Isiraelita Izy,


ary nitady fomba hihazonana izany fifandraisana izany. Mba hahatongavana aminïzany dia nasain Andriamanitra niantso ny vahoaka i Mosesy, mba hanolotra fitaovana hanamboarana ny tranon'Andriamanitra ireo izay vonona hanome izany. Na tao amin'ity baiko voalohany ity aza, dia nasehon Andriamanitra ny tanjony tamin'ny fanorenana ny fitoerany masina: ny hikolokoloana fifandraisana amin'ny vahoakany. Koa tsy ny Isiraelita rehetra no notakiny handray anjara tamin'ny tamin'ny fanomezana. "Avy amin'ny olona rehetra izay amporisihin'ny fony no handraisanarea ny fanatitra ho Ahy - Eks. 25:2, hoy Izy. Izay asesiky ny fony hanome ihany no natao hanome. Nitady hanorina trano teo akaikinïzy ireo Andriamanitra, ary niantehitra tamin'ny fifandraisany tamin'ny Isiraelita Izy mba hanome ny fitaovam-panorenana.

> <p>Soraty</p>
> Soraty araka ny dikanteny izay tianao ny Eks. 25:1-9. Raha kely ny fotoana eo am-pelatananao dia ny and. 8 sy 9 no soraty. Azonao atao koa ny manao kisarisary na drafitra momba io toko io.