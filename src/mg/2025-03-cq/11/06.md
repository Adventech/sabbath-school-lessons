---
title:  TEMPOLY
date:   11/09/2025
---

### Takaro - TEMPOLY

"Any ambadiky ny efitra lamba faharoa ny 'Shekinah' masina, izay nanehoana hita maso ny voninahitr'Andriamanitra, tsy misy afa-tsy ny mpisoronabe ihany no afaka hiditra ho eo anatrehanizany ka ho velona. Ny toetry ny tabernakely teto an-tany izay narevaka tsy nisy toa azy dia nitaratra teo imason'ny olombelona ny voninahitry ny tempoly any an-danitra izay toerana anaovani Kristy, mpialoha lalana antsika, fanompoana ho antsika eo anatrehan'ny seza fiandrianan Andriamanitra. (...)" - HM, t. 428.

"Nandritra ny taonjato maro dia niezaka ny Jiosy haneho fa tanteraka ny teny fikasan Andriamanitra nolazaini Hagay, nefa tsy nisy vokany izany; ny avonavona sy ny tsy finoana no nahajamba ny sainy tsy hahita ny tena dikan'ny tenin'ny mpaminany. Tsy ny rahona mampiseho ny voninahitri Jehovah no naheni-kaja ny tempoly faharoa, fa ny fanatrehana velon'llay nitoeran'ny fahafenoan'Andriamanitra hita vatana dia Andriamanitra mihitsy naseho tao amin'ny nofo. Ilay 'Irin'ny firenena rehetra' dia efa tonga tokoa tao amin'ny tempoly fony nampianatra sy nanasitrana tao amin'ny kianja masina Ilay lehilahy avy any Nazareta. Ny fanatrehani Kristy, ary io ihany, no nampihoatra ny voninahitry ny tempoly faharoa tarninilay voalohany. Nefa nalain'lsiraely taminy ny Fanomezana natolotry ny lanitra ho azy. Rehefa niala tao ka nivoaka ny vavahady volamena ilay Mpampianatra feno fanetren-tena, dia niala mandrakizay tamin'ny tempoly ny voninahitra. Efa tanteraka sahady ny tenin'ny Mpamonjy nanao hoe: 'Indro avela ho lao ho anareo ny tranonareo." - HM, t. 24.

"Efa niala tsy tao amin'ny fitoerana masina intsony ny 'shekinah' nefa notakonana tao amin'llay Zazakely avy tany Betlehema ny voninahitra izay iankohofan'ny anjely. lo zaza tsy mbola mahalala na inona na inona io no taranaka nampanantenaina, io no notondroin'ny alitara voalohany teo amin'ny vavahadini Edena. lo no Silo, mpitondra fiadanana, lo no nanambara ny tenany tamini Mosesy ho llay Izy. lo no tao amin'ny andri-rahona sy ny andri-afo, ka nitari-dalana ny Isiraely, lo no efa nambaran ireo mpahita hatry ny ela. (...) Ilay zaza izay nandoavana ny vidin'ny fanavotana, Izy no handoa ny onitra noho ny fahotanizao tontolo izao manontolo. Izy no 'Mpisorona lehibe mitandrina ny tranon'Andriamanitra, 'manana fisoronana tsy dimbasana, mpanelanelana 'eo amin'ny tanana ankavanan'ny Lehibe any amin'ny Avo.-IFM, t. 42.


`Rehefa avy nandalina io andalan-tSoratra Masina io ianao nandritra ny herinandro, tianao ve ny ho akaiky kokoa an'Andriamanitra sy ny fanatrehany?`

`Ahoana no mahatonga ny voninahitry ny tempoly faharoa ho lehibe lavitra noho ny an'ny tempoly voalohany?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`