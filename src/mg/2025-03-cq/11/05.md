---
title:  "AMINTSIKA ANDRIAMANITRA"
date:   10/09/2025
---

### Ampifandraiso amin'i Jesosy - AMINTSIKA ANDRIAMANITRA

Ao amin'ny Filazantsaran'i Jaona angamba no misy ny fanehoana feno indrindra ny maha-izy ani Jesosy izay manomboka amin'ny hoe: "Tamin'ny voalohany ny Teny, ary ny Teny tao amin Andriamanitra, ary ny Teny dia Andriamanitra." - Jao. 1:1. Nifantoka tamin'ny maha-Andriamanitra an'i Kristy i Jaona.


Ireo mpaminany no nampahafantatra ny Tenin'Andriamanitra tao amin'ny Soratra Masina hebreo manontolo. Tonga nofo tamin'ny nahatongavani Jesosy teto an-tany ny Teny. Tonga niara-nonina tamin'ny olombelona Andriamanitra, tsy niafina tao ambadiky ny efitra lamba tahaka ny tao amin'ny fitoerana masina naorini Mosesy. Tonga nifandray manokana tamintsika Izy. Tonga olona Izy, iray amintsika (Jao. 1:14).


Eo am-pamakiana ny tantaran'i Jesosy isika dia entin'i Jaona miverina any amin'ny tantara lasa, izay nanambaran'Andriamanitra ny faniriany honina teo amin'ny vahoakar tany an-tany efitra. Nilaza i Jaona fa tonga nofo i Jesosy ary niara-nonina tamintsika. Naseho miharihary sy tamin'ny fahafenoany ny drafi-panavotan'Andriamanitra. Tsy tonga teto Izy mba ho mpiara-belona amintsika fotsiny fa tonga olombelona mihitsy. Noravany ny sakana nanasaraka ny maha-Andriamanitra sy ny maha-olombelona.


Hazavaini Paoly ao amin'ny bokin'ny Hebreo ny antony tsy maintsy nahatongavan Andriamanitra ho olombelona: izay ihany no fomba nahafahani Jesosy mahafantatra tanteraka izay mahazo antsika. "Fa iray no nihavianizy roroa, na Izay manamasina, na izay hamasinina; koa izany no tsy mahamenatra Azy hanao ireo hoe 'rahalahy" - Heb. 2:11. Tonga iray amintsika i Jesosy tamin'ny nahatongavany ho olombelona. Ary izao no voalaza ao amin'ny andininy 17,18: "Koa aminîzany dia miendrika mba hatao tahaka ny rahalahiny amin'ny zavatra rehetra Izy, mba ho Mpisoronabe mamindra fo sy mahatoky ny amin'Andriamanitra, mba hanaovany fanavotana noho ny heloky ny olona. Fa satria nalaim-panahy ny tenany tamin'ny fahoriana nentiny, dia mahavonjy izay alaim-panahy koa Izy." Nietry ho tonga iray laharana amintsika Andriamanitra mba hanehoany ny fitiavany lalina tamin'ny fomba azontsika takarina. Satria niaritra fanaovana tsinontsinona sy niharan'ny fakam-panahy ary nizaka fahoriana teto Izy, dia takany tsara ny tolona atrehintsika.


**Saintsaino izay voasoratra ao amin'ny Eks. 25, ary jereo izay miresaka an'ı Jesosy ao.**


`Tonga iray amintsika Andriamanitra. Midika inona ho anao izany?`


`Araka ny efa mahazatra anao ve sa hafa ny fahitanao anî Jesosy eto?`


`Inona ny vavaka tokony hataonao eo anatrehanizany?`