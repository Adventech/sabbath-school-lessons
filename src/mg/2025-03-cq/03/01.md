---
title:  "FIHAONANA AMIN'ANDRIAMANITRA"
date:   12/07/2025
---

### Fampidirana - FIHAONANA AMIN'ANDRIAMANITRA

**Vakio ny Eks. 3,4**

`Tsianjery: Mifidy andininy 1`

`TANY MASINA`

Teraka teo anivon'ny vahoakan Andriamanitra i Mosesy, tao amin'ny fokoni Levy. Nampianarin-dreniny momba an'Andriamanitra izy na dia mbola zaza tsy ampy fahatakarana aza. Avy eo, nentina tany an-dapa izy raha mbola ankizy, ary tsy nisy afa-tsy ny fahatsiarovana nandritra ny fahazazany no nitari-dalana azy. Taorian'ny niezahany niaro ny Isiraelita tamin'ny fampahorian'ny Egyptianina sy ny nandosirany lavitra tany an'efitra, dia niandry ny ondrininy rafozany i Mosesy. Efa levona niaraka tamin'ny lasany lavitra ny nofinofiny rehetra momba ny faniriany hanao zava-dehibe ho an'ny vahoakan Andriamanitra. Tsy nianatra momba ny ady, na ny jeopolitika, na ireo andriamanitra egyptianina intsony izy. Ny fitadiavana sakafo sy rano ho an'ny ondry sisa no tena anton-draharahany. Taorian'ny efapolo taona niandrasana ondry vao niseho Andriamanitra, vonona ny hampahafantatra ny Tenany aminy.

Araka ny tantara dia niseho tamin'i Mosesy amin'ny maha-"Anjelini Jehovah Azy Andriamanitra (Eks. 3:2). Hita imbetsaka ao amin'ny bokin'ny Genesisy ny fisehoan'ny Anjelin'i Jehovah, na tamin'i Hagara (Gen. 16:7-11) na tamini Abrahama (Gen. 22:11-15). Ny Anjelini Jehovah koa no niaraka tamin'ny Isiraelita nony avy eo, namakivaky ny efitra (Eks. 14:19). Tsy fantatra mazava ny momba ity Anjelin'i Jehovah ity tamin'ny voalohany. Andriamanitra mihitsy ve Izy sa iraka avy Aminy? Manazava izany ny tantara rehefa hita ao amin'ny Eks. 3:4, fa Andriamanitra no miresaka amin'i Mosesy. Tsy maintsy nanala ny kapany i Mosesy noho ny fahamasinan'llay niresaka taminy (and. 5). Niova ny zava-drehetra tao anatin'io fotoana fohy io, rehefa nampahafantarin'Andriamanitra an'i Mosesy fa izy no hitarika ny Isiraely hiala amin'ny fanandevozana. Avy amin'ny flainana tonin'ny mpiandry ondry i Mosesy no indro napetraka tampoka teo amin'ny toeran'ny mpitarika firenena vaovao.

> <p>  Soraty</p>
> Soraty araka ny dikanteny izay tianao ny Eks. 3:1-6. Azonao soratana amin'ny fiteninao koa izany, ary azonao atao ny manao kisarisary na drafitra momba ny Eks. 3 sy 4 manontolo.