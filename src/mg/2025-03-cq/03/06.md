---
title:  TOKY
date:   17/07/2025
---

### Takaro - TOKY

"Nahatonga ani Mosesy hatahotra sy tsy hatoky tena ny fiantsoan'Andriamanitra, nampihanahana sy nahasanganehana azy ny fieritreretana ny tsy fahaizany ho mpitondra ny tenin'Andriamanitra amin'ny olona. Fa rehefa nanaiky hiasa kosa izy, dia nirotsaka nanao izany tamin'ny fony rehetra sy ny fahatokiana feno an'Andriamanitra. Mitaky fanolarana feno ny tsara indrindra amin'ny tsilon-tsainy ny fahalehibeazanio adidy io. Novalian-tsoa ny fankatoavany tsy nisy fihambahambana, ka tonga nahay nandaha-teny sy nijery mazava ary tompon'ny tenany izy, izany hoe raha atao indray milaza dia afaka hisahana ny asa lehibe indrindra azo apetraka ataon'ny taranak'olombelona. Tsy inona izany fa ohatra ny aminizay azon Andriamanitra atao mba hanatanjaka ny toetranïreo olona izay mitolo-batana hanaraka ny sitrapony sy ny heriny.

"Hahazo ny hery rehetra sy ny fahombiazana ilainy ny olona izay manaiky ny andraikitra natolotr Andriamanitra azy sy nametraka ny fony rehetra ho aminizany. (...) Izay mahatsiaro ny fahalemeny ihany no mampiseho fa mahatsapa ny fidadasiky ny asa napetraka taminy sy afaka hiankina amin'ny hery sy ny torohevitr'Andriamanitra." - PM, tt. 240,241.

"Tamin'ny alalan'ny maha-olombelona Azy dia nandray ny taranak'olombelona Kristy, amin'ny alalan'ny maha-Andriamanitra Azy, dia mamikitra ny seza fiandrianan Andriamanitra Izy. Amin'ny maha-Zanak'olona Azy, dia nanome oha-pankatoavana antsika Izy, amin'ny maha-Zanak Andriamanitra Azy, dia manome antsika hery hoenti-mankato Azy Izy. Kristy no niteny tamini Mosesy avy tao aminilay roimemy teo amin'ny tendrambohitra Horeba ka nanao hoe: 'IZAHO IZAY IZY (...) Izao no lazainao amin'ny Zanak'Isiraely: IZAHO IZAY IZY no efa naniraka ahy ho atý aminareo' - Eks, 3:14. lo no antaky ny fanafahana ny Isiraely. Toy izany koa rehefa tonga teo amin'ny 'fitoviana tamin'ny olona Izy, dia nambarany ny tenany fa ilay IZY. Ilay Zaza tany Betlehema, Ilay Mpamonjy malemy fanahy sady tsy miavana am-po no Andriamanitra 'naseho teo amin'ny nofo' - 1 Tim. 3:16. Ary hoy Izy amintsika: IZAHO no Mpiandry tsara. 'IZAHO no mofon'aina: 'IZAHO no Lalana sy Fahamarinana ary Flainana. 'Efa nomena Ahy ny fahefana rehetra any an-danitra sy etý an-tany-Jao. 10:11;6:51; 14:6; Mat. 28:18. IZAHO no antoky ny teny fikasana rehetra. IZAHO, aza matahotra. Amintsika Andriamanitra, izany no tokintsika ho afaka amin'ny fahotana, antoky ny herintsika hoenti-mankato ny lalan'ny lanitra." - IFM, t. 15.

`Rehefa avy nandalina io andalan-tSoratra Masina io ianao nandritra ny herinandro, manao ahoana ny fahavononanao hamaly ny antson'Andriamanitra eo amin'ny fiainanao?`

`Inona avy ireo tahotra manakana anao tsy hanatanteraka ny asa nanirahan'Andriamanitra anao? Ahoana no handresenao ireo tahotra ireo?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`