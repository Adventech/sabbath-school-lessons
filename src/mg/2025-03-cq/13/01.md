---
title:  "NY VONINAHITR'ANDRIAMANITRA"
date:   20/09/2025
---

### Fampidirana - NY VONINAHITR'ANDRIAMANITRA

**Vakio ny Eks. 33:12-34:35**

`Tsianjery: Mifidy andininy 1`

### TE HAHITA AN'ANDRIAMANITRA AHO

Na dia tsy takatry ny tenantsika mety maty sy voafetra aza ny zavatra momba an'Andriamanitra, dia manam-paniriana lalina hahita izay any ankoatra ny olombelona. Na ny tontolo moderina tsy mino an'Andriamanitra aza dia maniry zavatra lehibe lavitra. Manao fikarohana ireo mpahaikintana, mitady tontolo hafa misy aina tahaka ny eto an-tany, ary miezaka mihaino ny feo avy any amin'ny habakabaka lalina any, manantena handre sy hahatakatra ny ambaranïzany feo izany. Ny Kristianina kosa dia manantena ny hifanatri-tava amin'Andriamanitra indray andro any.

Hodinihintsika ao anatinity lesona farany momba ny bokin'ny Eksodosy ity, ny hevitry ny hoe: te hahita an'Andriamanitra indray mitopy maso. Mety hanao ahoana ny endriny? Mety ho hitan'ny masontsika ihany ve İzy? Ho hitantsika i Mosesy mifikitra mafy amin'Andriamanitra. Nilaza taminy Andriamanitra mba hitarika ny vahoaka hiala tao Sinay, saingy tsy nety handeha i Mosesy raha tsy niaraka taminy i Jehovah, Nony farany dia nanome toky an'i Mosesy Andriamanitra fa hiaraka aminy tokoa ny fanatrehany (Eks. 33:16,17). Azo inoana fa talanjona tanteraka i Mosesy noho ny naneken Andriamanitra hanana fifandraisana manokana aminy toy Izany.

Efa niresaka tamin'Andriamanitra nandritra ny volana maro i Mosesy, nanomboka tamin'ny fifampiresahany voalohany teo amin'io tendrombohitra io ihany fony izy mbola niandry ny ondrin'ny rafozany (Eks. 3:1-4). Efa nanao ny fahagagana maro tany Egypta tamin'ny alalany Andriamanitra; nitondra ny tenin'Andriamanitra teo anatrehan'i Farao izy. Nitarika ny Isiraelita namakivaky ny tany efitra izy mba ho tafahaona amin'Andriamanitra teo aminio tendrombohitra masina io koa izy Ireo. Nandritra ny efapolo andro no nandraisany ny lalan'Andriamanitra voasoratra teo amin'ny vato fisaka, ary vao avy nanao fanelanelanana ho an'ny vahoakan'Andriamanitra izy taorian'ny nahalavoan'ïreo tamin'ny fanompoan-tsampy. Mbola nanana fangatahana farany izy taorianizany rehetra izany. nanana faniriana miavaka amin'ny olombelona rehetra: "Mba hampahitao ny voninahitrao aho" hoy izy. - Eks. 33:18.


> <p> Soraty</p>
> Soraty araka ny dikanteny izay tianao ny Eks. 33:12-18. Azonao atao koa ny manao kisarisary na drafitra momba io toko io.

` `