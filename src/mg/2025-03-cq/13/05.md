---
title:  "MAHITA AN'ANDRIAMANITRA"
date:   24/09/2025
---

### Ampifandraiso amin'i Jesosy - MAHITA AN'ANDRIAMANITRA

Ny hahita an'Andriamanitra angamba no fanandramana irin'ny Kristianina indrindra. Tonga teto an-tany i Jesosy hahatanteraka izany. Ny amin'ny mpianany no nampanahy ani Jesosy indrindra raha teo am-pamaranana ny fanompoany teto an-tany Izy. Naniry hanomana azy ireo ho amin'ilay andro sy ora mahatsiravina ho avy tsy ho ela Izy, saingy voafetra ny zavatra azony nolazaina. Tsy nitovy ny fahitanïzy ireo ny zava-misy. Voafetra ny fahalalana sy ny traikefa nananan'ny mpianatra ka tsy nahatakatra ny momba izao tontolo izao izy ireo. Koa fampaherezana no nanombohan'i Jesosy ny teniny: "Aza malahela ny fonarea; minoa an'Andriamanitra, ary minoa Ahy koa. Ao an-tranon'ny Raiko misy fitoerana maro; raha tsy izany, dia efa nilaza taminareo Aho; fa handeha hamboatra fitcerana ho anareo Aho. Ary raha handeha hamboatra fitoerana ho anareo Aho, dia ho avy indray ka handray anareo ho any amiko, ka izay itoerako no hitoeranareo koa." - Jao. 14:1-3.

Na teo aza ny fialany efa antomotra, dia nilaza i Jesosy fa azon'ny mpianatra atao ny manohy manaraka Azy; "Ary fantatrareo koa ny làlana ho any aminizay hajehako"- Jao. 14:4, hoy Izy. Avy hatrany dia nametraka fanontaniana izay efa nampoizini Jesosy i Tomasy: "Tompoko, tsy fantatray izay alehanao; ka hataonay ahoana no fahafantatra ny lalana?" - Jao. 14:5, Noho ny fahalianan'ny mpianatra, dia nanazava i Jesosy: "Izaho no làlana sy fahamarinana ary fiainana; tsy misy olona mankany amin'ny Ray, afa-tsy amin'ny alalako. Raha nahafantatra Ahy hianareo, dia ho nahafantatra ny Raiko koa; ary hatraminizao dia mahafantatra Azy hianareo sady efa nahita Azy-Jao. 14:6,7. Ilay faniriani Mosesy ihany no resahin'i Jesosy eto ny hahita an'Andriamanitra.

fantatrao ihany va Hoy indray i Filipo: "Tompoko, asehoy anay ny Ray, dia ampy ho anay izay" - Jao. 14:8. Dia namaly i Jesosy: "Izay ela izay no efa nitoerako teto aminareo, ka tsymbola fantat Aho, ry Filipo? Izay nahita Ahy dia nahita ny Ray - Jao. 14:9. Niara-nonina sy niara-nandeha tamin Andriamanitra nandritra ny telo taona mahery ny mpianatra, saingy noheverinîzy ireo ho olombelona fotsiny Izy. Tanteraka tao amini Jesosy izay rehetra nandrandraina tao amin'ny Eksodosy. Afaka mahita an'Andriamanitra koa isika ao amini Jesosy.

**Saintsaino izay voasoratra ao amin'ny Eks. 33:12--34:35, ary jereo izay miresaka an'i Jesosy ao.**

`Inona no manakana antsika tsy hahita an'Andriamanitra amin'ny fahafenoany?`

`Araka ny efa mahazatra anao ve sa hafa ny fahitanao ani Jesosy eto?`

`Inona ny vavaka tokony hataonao eo anatrehanizany?`