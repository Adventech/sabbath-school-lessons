---
title:  "TAVA MAMIRAPIRATRA"
date:   21/09/2025
---

### Saintsaino - TAVA MAMIRAPIRATRA

Takatr'Andriamanitra ny fanirian' Mosesy hahita ny fanatrehany, saingy nampitandrina an'i Mosesy Izy fa tsy misy olombelona mpanota afaka mahita ny tavany ka ho velona. Na izany aza dia nanao marimaritra iraisana Andriamanitra: "Indro, misy fitoerana eto anilako; dia hijanona eo ambonin'ny harambato hianao; koa raha mandalo ny voninahitro, dia hataoko eo an-tsefaky ny ny harambato hianao, ka hosaronako ny tanako hianao mandra-pandaloko. Dia hanaisotra ny tànako Aho, ka hahita ny vohoko hianao; fa ny tavako tsy ho hita-Eks. 33:21-23.

Nahoana Andriamanitra no nilaza fa afaka hahita ny vohony i Mosesy fa tsy ny tavany? Mety hanampy antsika ny voalazan'ny bokin'ny Genesisy, ao amin'ny tantaran'ny namoronan Andriamanitra ny olombelona araka ny endriny (Gen. 1:26-28). Amin'ny fomba mahagaga dia mitovy amin'Andriamanitra ny olombelona, izay toa mifandraika amin'ny endritsika ivelany. Raha mandinika ny Baiboly isika, isaky ny misy olona mahita an'Andriamanitra, na amin'ny fomba ahoana na ahoana, dia manana endrik'olombelona mandrakariva Izy.

Nisy mpahay siansa Japoney nanao fanandramana mahavariana tamin'ny taona 2009. Nasehony fa ny olombelona dia mamoaka hazavana kely hita maso - tsy onjam-pahazavana avy amin'ny hafanana fa hazavana mety ho hitan'ny masontsika raha toa miasa tsara ny masontsika. Indrisy fa tsy mamoaka voan-kazavana ("photons") ampy ny vatantsika mba hahafahan'ny masontsika mahita ilay hazavana. Tsy haintsika fa angamba io hazavan'ny vatantsika io no sisa tavela avy aminilay hazavana nosoritsoritan'i Ellen White hoe: nifono hazavana i Adama sy Eva tany am-boalohany fony tsy mbola nanota. Araka ny sary ao amin'ny tatitra nataony tao amin'ny aterineto momba io fanandramana io dia hita fa ny tavantsika no mamoaka hazavana be lavitra noho ny faritra hafa amin'ny vatantsika. Tsarovy fa namirapiratra ny tavani Mosesy rehefa nidina avy teny an-tendrombohitra izy taorian'ny nijanonany efapolo andro niaraka tamin'Andriamanitra (Eks. 34:29-35). Koa raha hita taratra teo amini Mosesy ny endrik Andriamanitra taorian'ny nanakekezany an'Andriamanitra mivantana, dia azontsika an-tsaina fa manana tava mamirapiratra Andriamanitra. Izany no mety manazava ny antony nilazan Andriamanitra tamini Mosesy mba mahagaga tokoa ny fa afaka mahita ny vohony ízy fa tsy ny tavany. Toa manambara izany rehetra izany fa nataon'Andriamanitra mitovy amin'ny endriny tamin'ny fomba endrik'olombelona, saingy ankehitriny, taratra manify dia manify sisa no tavela amin'lo voninahitsika tany am-boalohany io.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mamplasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra, avy ao amin'ny Eks. 33:12-34:35. Soraty imbetsaka izany mba hahamora ny fitadidianao azy.**

`Araka ny hevitrao, inona no nahatonga an'i Mosesy hanana fahasahiana hangataka zavatra izay inoana fa tsy mbola nisy mpanota nangataka izany velively hatrizay?`

`Inona no efa sahinao nangatahina tamin'Andriamanitra?`