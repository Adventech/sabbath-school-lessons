---
title:  "NY ENDRIK'ANDRIAMANITRA"
date:   22/09/2025
---

### Hazavao - NY ENDRIK'ANDRIAMANITRA

Naniry ny hahita ny voninahitr Andriamanitra i Mosesy, hahita maso ny Mpahary azy. Zava-dehibe lavitra noho izany anefa no nirin'Andriamanitra ho hitani Mosesy: «Izaha hampandalo ny fahatsarako rehetra eo anatrehanao ka hanonona ny anararii Jehovah ea anatrehanao» - Eks. 33:19. Ny hahafantatra tsara ny toetran Andriamanitra no tena nilainî Mosesy sy ny Hebreo. Fantatr'Andriamanitra ny fahalementsika sy ny fironantsika hanota, nefa mandrakizay ny fitiavany. Tiany ho fantatsika fa Andriamanitra mpamindra fo sy miantra Izy.


Ny hamerina ny endriny ao amin'ny vahoakany hatrany no fanirian Andriamanitra, izay mifandray Indrindra amin'ny toetrany. Koa rehefa niakatra tany an-tendrombohitra indray i Mosesy mba hahita an'Andriamanitra, dia nafenin'Andriamanitra teo an-tsefaky ny harambato izy, ary nandalo Andriamanitra, nanao hoe: "Jehovah, Jehovah, Andriamanitra mamindra fo sy miantra, mahari-po sady be famindrampo sy fahamarinana, mitahiry famindrampo ho an'ny olona arivo mandimby, mamela heloka sy fahadisoana ary fahotana, kanefa tsy mety manamarina ny meloka, fa mamaly ny heloky ny ray amin'ny zanaka sy ny zafy hatramin'ny zafiafy sy ny zafindohalika" - Eks. 34:6,7. Niondrika faingana tamin'ny tany Mosesy ka niankohoka teo anatrehan'ny fahalehibiazan Andriamanitra (and. 8). Avy eo, ho setrin'ny fangatahani Mosesy indray ny famelan-keloka avy Aminy sy ny fanatrehany lalandava, dia nanao fanekena Andriamanitra hanao zava-mahagaga, izay tsy mbola nisy natao tany amin'ny tany rehetra sy tany amin'ny firenena rehetra and 10, mba hahafantaran'ny firenena rehetra fa Izy no Andriamanitra.


Tantara maro manaitra no tsaroantsika eo am-pisaintsainana ny bokin'ny Eksodosy. Naneho sy nanaporofo ny heriny tamin'ny fomba mahagaga Andriamanitra, nanoherany ireo andriamanitra egyptianina. Nampisaraka ny Ranomasina Mena Izy mba hahafahan'ny firenena iray manontolo mandositra. Nahazo sakafo sy rano tany anefitra isan'andro tarnin'ny fomba mahagaga ny olona. Mahatalanjona loatra ny zava-nitranga voalaza ao aminio boky io, hany ka misy Jiosy sy Kristianina sasany ankehitriny misalasala momba ny maha-zava-misy ara-tantara azy. Kanefa raha raisintsika ho angano fotsiny izany tantara izany dia fahamarinan-dehibe maro no tsy ho fantatsika, toy ny hoe: misy Ilay Andriamanitra tia antsika na dia eo aza ny fahotantsika; misy famelan-keloka ho antsika ao amin'ny fitoerana masin'Andriamanitra; maniry hiara-monina amintsika Andriamanitra. ho sakaizantsika; ary farany, maneho taratra ny endrik Andriamanitra isika.

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Raha takatsika fa noharian Andriamanitra araka ny endriny isika, ahoana no anampian'izany antsika hahafantatra ny tena tombambidintsika tsirairay?`