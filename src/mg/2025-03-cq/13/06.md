---
title:  "AKAIKY AN'ANDRIAMANITRA"
date:   25/09/2025
---

### Takaro - AKAIKY AN'ANDRIAMANITRA


"Taorian'ny fahotan'ny Isiraely tamin'ny nanaovana ombilahy kely volamena, dia nandeha nitalaho tamin'Andriamanitra indray i Mosesy ho an'ny vahoakany. Fantany tsara ny amin'îreto olona napetraka teo ambany fiahiany ireto; fantany ny faharatsian'ny forn'ny olombelona, ary tsapany ny zava-tsarotra tsy maintsy atrehiny. Saingy efa nianarany fa mba hahafahany mitarika ny vahoaka, dia tsy maintsy mahazo hery avy amin'Andriamanitra aloha izy. Nahita ny fahatsoram-po sy ny tanjona tsy misy fitiavan-tena tao am-pon'ny mpanompony ny Tompo, ka nanaiky nifampidinika mivantana taminity olombelona malemy ity, toy ny olona miresaka amin'ny sakaizany. Napetrak'i Mosesy tanteraka teo an-tanan Andriamanitra ny tenany sy izay namesatra azy rehetra, ary noloarany teo anatrehany ny fanahiny. Tsy nanome tsiny ny mpanompony Andriamanitra, fa niondrika nihaino ny fitalahoany.


"Nahatsapa lalina ny tsy fahamendrehany sy ny tsy fahaizany i Mosesy teo anatrehan'ny asa lehibe niantsoan'Andriamanitra azy. Nitalaho mafy izy mba hiaraka aminy ny Tompo. Dia tonga ny valiny nanao hoe: "Ny Tavako no handeha, dia hanome anao fitsaharana Aho." Jereo ny Eks. 33:12-23.] Saingy tsy mbola afa-po i Mosesy. Niriny indray ny hanakaiky kokoa an'Andriamanitra, hahazo antoka bebe kokoa ny amin'ny fanatrehany maharitra. Nitondra ny enta-mavesatry ny Isiraely izy (...). Rehefa nanota ny vahoaka, dia nampahorin'ny nenina mafy izy, toy ny hoe ny tenany no meloka; ary izao dia manindry mafy ny fanahiny ny fahatsapana ny vokatra mahatsiravin'ny famelan Andriamanitra ny Isiraely ao amin'ny hamafisam-po sy ny tsy fibebahana. Tsy hisalasala hamono ani Mosesy izy ireo, ao anatin'ny fahataitairany sy ny faharatsiany, ka ho tonga rembin'ny fahavalony izy ireo ka hanala baraka ny anaran'Andriamanitra eo anatrehan'ny Jentilisa. Nitalaho tamim-pikirizana sy hafanam-po | Mosesy ka tonga ny valiny nanao hoe: "Izao zavatra nolazainao izao dia hataoko koa; fa nahita fitia teo imasoko hianao, ary mahalala anao tokoa Aho."


"Mety hihevitra isika fa hijanona hatreo ny fitalahoanilay mpaminany. Tsy izany anefa. Nanam-pahasahiana hanakaïky kokoa an'Andriamanitra indray i Mosesy. Fifandraisana masina izay saika tsy takatry ny saintsika no nisy teo aminy sy ny Tompo. Manao fangatahana izay tsy mbola nataon'olombelona mihitsy hatrizay izy: "Mba hampahitao ny voninahitrao aho." (..) Kanefa noroahin'Andriamanitra ve izy? Nomeny tsiny ve ny fahasahiany? Tsia; rentsika ireto tenim-pahasoavana ireto: "Izaho hampandalo ny fahatsarako rehetra eo anatrehanao."-TFC, b. 4, 4 [1881], tt. 531-533.


`Rehefa avy nandalina io andalan-tSoratra Masina io ianao nandritra ny herinandro, tianao ve ny ho akaiky kokoa an'Andriamanitra, amin'ny fomba ahoana?`


`Inona ireo fomba tsotra ahafahanao maneho tsara kokoa ny endrik Andriamanitra amin'ny olona, any am-piasana, any am-planarana, sy ao an-tokaritranonao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`