---
title:  "TOKONY HANAO IZANY VE AHO?"
date:   07/07/2025
---

### Hazavao - TOKONY HANAO IZANY VE AHO?


Lohahevitra ambentin-dresak'ireo mpaminany hebreo ny maha-zava-dehibe ny rariny (ohatra: Isa. 61:8; Amo. 5:24; Mika 6:8; Zak. 7:8-12).


Nijoro hanohitra ny tsy rariny i Mosesy rehefa nahita Isiraelita iray nokapohina. Niafara tamin'ny famonoany ilay mpifehy egyptianina izany. Taminio fotoana io, dia izany no noheveriny fa tokony natao. Nila olona nijoro ho azy ireo ny vahoakany; fantatr'i Mosesy anefa fa tsy hahafaly ireo mpanapaka egyptianina izay nataony. "Niherikerika izy talohan'ny namelezany ilay Egyptianina ho faty (Eks. 2:11). Ary rehefa matiny io lehilahy io, dia "nasitriny tao amin'ny fasika ny faty - and. 12. Hita mazava fa nantenainy hijanona ho tsiambaratelo izany vonoan'olona izany. Tsy nahomby anefa ny tetiny ka niely haingana ny vaovao.


Nampitebiteby azy ny fifampiresahany tamin'ny Isiraelita vitsivitsy ny ampitsonio. iza no nanendry anïalahy ho mpanapaka sy mpitsara anay? Moa mikasa hamono ahy koa va ialahy, tahaka ny namonoanialahy ilay Egyptiana?" - and. 14. Teo anatrehan'izany fandavanîreo Isiraelita namany azy izany no nahalalany fa tsy horaisin'ny olona ho mpiara-miombona antoka izy ary tsy ho ela dia ho tonga any arninîreo manam-pahefana egyptianina ny vaovao. Koa nandositra izy. Tsy nahomby tamin'ny fomba niharihary izay toa noheveriny ho fotoana nahafahany nipetraka ho mpanafaka ny Isiraely izy. Vao mainka izy izao nanalavitra kokoa ny tanjony, nefa tsy nafoin'Andriamanitra izy.


Ahoana no hamantarantsika ao aminio tantara io raha nanaraka ny lalana nataon Andriamanitra ho azy i Mosesy na nandeha araka ny eritreriny manokana sy ny drafiny? Drafitr Andriamanitra ve ny hamonoan'l Mosesy an'ilay Egyptianina? Nety ve ny nataony raha nandositra tany amin'ny tany Midiana izy ary nahita vady tany? Tany amin'ny tany Midiana, dia naneho faniriana ny hiaro ilay tovovavy teo am-pantsakana indray izy, tahaka izay nataony raha niaro ilay andevo isiraelita. Nanao zavatra nifanohitra tamin'ny sitrapon Andriamanitra ve izy tamin'io fotoana io?


Raha ny fijerintsika voafetra, dia mety hihevitra isika fa naniry ny handroso i Mosesy ka nitoky tamin'ireo fahaiza-manao nomen Andriamanitra azy. Tsy mora mandrakariva anefa ny mamantatra ny sitrapon Andriamanitra. Na inona na inona fihevitsika mahakasika io tantara io, dia izao no zavatra azo antoka: niasa teo amin'ny fiainan'i Mosesy Andriamanitra.


`Rehefa avy namaky izay nosoratanao sy nomarihinao lanao, inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihana io toko sy andininy io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Ahoana no fihetsehamponao rehefa miezaka manao izay tokony hatao ianao nefa tsy mahita fahombiazana, ary tsapanao fa mety nanao izany noho ny antony tsy izy ianao? Ahoana no ahafahanao milaza fa manao zavatra noho ny antony tsy izy lanão?`
