---
title:  "ZAVATRA TSY AMPOIZINA ATAON'ANDRIAMANITRA"
date:   06/07/2025
---

### Saintsaino - ZAVATRA TSY AMPOIZINA ATAON'ANDRIAMANITRA

Tahaka ny lesona hitantsika tamin'ny herinandro, dia izay nokendrena hamono no nampiasain Andriamanitra mba hamelona. Nanome baiko i Farao mba hanariana ny zazalahy rehetra izay teraka tao amin'ny renirano Neily. I Jokebeda, reninî Mosesy, kosa anefa nandray ny reniranon'i Neily ho valin'ny fivavahany ny mba hahavelona ny zanany lahy kely. Nanamboatra harona iray mitsingevana izy mba hametrahana ilay zazalahy kely telo volana izay nitombo haingana izaitsizy; rehefa izay dia napetrany teo amin'llay renirano izay nokasaina hamonoana azy ilay harena maminy indrindra. Rehefa niala teo i Jokebeda, dia niafina tao ambadiky ny zozoro ny zokivavinî Mosesy mba hijery izay ho fizotry ny toe-javatra. "Razazavavy" no iantsoana ani Miriama, izay zokinïreo zandriny mirahalahy (Eks. 2:8). Almah ny teny nadika hoe "razazavavy" eto, izay fampiasa hiantsoana tovovavy iray efa afaka mitondra vohoka. Teboka iray azo heverina ho manan-danja izany. Mety tsy nasaina nanao fanompoana mafy toy ireo ray aman-dreniny i Miriama, nefa efa lehibe ihany ka mety ho nanana olana tamin'ïreo manam-pahefana noho ny fandikana ny lalani Farao mikasika ireo zazalahy vao teraka.


Indray andro, dia niharihary ny tsiambaratelon'izy ireo. Hitan'ny zanakavavini Farao sy ny ankizivaviny ilay harona nafenina, niaraka tamin'i Mosesy zazakely tao anatiny (Eks. 2:5). Azo heverina fa noho ny zanakavavin'i Farao nangoraka ilay zaza no nahatonga an'i Miriama nanapa-kevitra ny hiteny na dia mety hampidi-doza azy aza izany; ary izany fahakingan-tsaini Miriama izany no nampihaona indray ilay zaza tamin-dreniny.


Hita mazava faniditra an-tsehatra teo amin'ny fiainanio zaza io Andriamanitra. Tamin'ireo taona voalohany niainan'i Mosesy, dia azo antoka ny fandrenesany ny fitantarana ny fomba nataon-dreniny sy ny anabaviny mba hamonjena azy tsy ho faty tao amin'ny ranon'i Neily. Fantany tamin'ïzany fa hanana lanja lehibe ny fiainany. Nilainy fotsiny ny hahazo antoka fa ho vonona izy rehefa tonga ny fotoany. Teo amin'ny faha-40 taonany no niheverany fa tonga ny fotoana ho amin'izany, rehefa nahita Egyptianina anankiray nampahory andevo isiraelita izy. Nisaina ho Egyptianina izy noho ny maha-zafikely natsangan'i Farao azy, saingy Isiraelita izy tao am-pony. Noheveriny fa efa tonga ny fotoana hiarovany ny olony.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**


**Asio tsipika eny ambaninïreo teny na fehezanteny manan-danja na manana heviny manokana ho anao.**


**Mamplasa hampifandraisana ireo teny na fehezanteny mifandraika amin'ny teny na fehezanteny hafa.**


**Ataovy tsianjery ny andininy tianao indrindra ao amin'ny Eks. 2, ary soraty imbetsaka izany mba hahamora ny fitadidianao azy.**


`Toy ny ahoana izany hoe miandry zavatra izay fantatrao fa tokony hitranga?`


`Sarotra sa mora kokoa ny miandry rehefa Andriamanitra no andrasana?`