---
title:  "IREO FANANDRAMANA NIAINAN'I MOSESY"
date:   10/07/2025
---

### Takaro - IREO FANANDRAMANA NIAINAN'I MOSESY


"Hery mahatalanjona manao ahoana no vitan'ity vehivavy natao sesi-tany sady mpanompo ity! Samy vokatra azo avy tamin'ny asan'ny reny mpivavaka avokoa na ny fiainan-koavini Mosesy na ny asa lehibe notontosainy tamin'ny fitarihany ny Zanak'i Isiraely. Tsy misy mahatoraka izany asa izany. Mitana andraikitra betsaka ny amin'ny hoavin'ny zanany ny reny. Mamolavola olona izy, ary manefy toetra. Tsy ho aminizao fotoana izao ihany no iasany fa ho an'ny mandrakizay koa. Mamafy ao am-po voa izay hitsiry sy hamokatra na ho amin'ny tsara na ho amin'ny ratsy izy. Tsy ny hametaka sarin'olona tsara tarehy eo amin'ny ravin-damba na hanao sary sokitra eo amin'ny vato marbra no asa nampanaovina azy fa: ny hamelona ny endrik Andriamanitra eo amin'ny fanahin'olombelona" - PM, tt. 230, 231 (ed. 2014).


"Maika loatra i Mosesy namono ilay Egyptianina. Nihevitra izy fa fantatry ny Zanak'lsiraely ilay fitondran'Andriamanitra izay nametraka azy ho mpanafaka azy ireo. Tsy fikasan Andriamanitra anefa ny hanafaka ny Zanak'lsiraely amin'ny alalan'ny ady, araka ny niheverani Mosesy azy, fa amin'ny alalan'ny heriny tsitoha, mba ho Izy irery ihany no homem-boninahitra.


Namboarin Andriamanitra ny toe-javatra ka nampiasainy hanatanterahana ny fikasany ny namonoan'i Mosesy an'llay Egyptianina. Notantanan Andriamanitra i Mosesy ho tafiditra ho anisan'ny fianakavian'ny mpanjakan'i Egypta, izay toerana nandraisany fanabeazana feno; na izany aza dia mbola tsy vonona hiantsoroka ilay asa lehibe nanofanan Andriamanitra azy mba hotontosainy Izy. Tsy azoni Mosesy nilaozana avy hatrany ny lapan'ny mpanjaka sy ireo tombontsoany amin'ny maha-zafikelin'ny mpanjaka azy, mba hanatanterahany ilay asa manokana nanirahan Andriamanitra azy. Tsy maintsy nomena fotoana hanaovany fanandramana izy, sy hianarany ao amin'ny sekolin'ny fahoriana sy ny fahantrana. Natahotra an'Andriamanitra ny rafozan-dahiny, ary nohajain'ny olona rehetra nanodidina azy noho ny fahendreny nahatsinjo lavitra. Lehibe tokoa ny hery miasa mangina avy taminy izay niasa teo amin'i Mosesy." - SG, b. 3 [1864], tt. 186, 187.


`Rehefa tapitra ny herinandro andinihana Ity lesona ity, inona avy ireo fampiharana manokana maharesy lahatra anao?`


`Inona ny fampiharana tokony hataonao any am-planarana, eo anivon'ny fianakaviana, any amin'ny toeram-piasana na any am-piangonana?`


`Avereno jerena ilay andininy nianaranao tsianjery. Ahoana no ampiharana izany eo amin'ny fiainanao mandritra ity herinandro ity?`