---
title:  "ILAY ZANAK'ONDRIN'ANDRIAMANITRA"
date:   17/09/2025
---

### Ampifandraiso amin'i Jesosy - ILAY ZANAK'ONDRIN'ANDRIAMANITRA

Nilaza tamin'i Mosesy Andriamanitra fa tsy azony atao ny ho faty noho ny fahotan'ny vahoaka, tsy izany kosa ho anïlay Zanak'Andriamanitra. Hatrany am-piandohana mihitsy no efa tanjoni Jesosy ny ho faty noho ny fahotantsika. Rehefa nahita an'i Jesosy nanatona azy i Jaona, raha nijoro teo amoron'ny renirano izy, dia hoy izy: "Indro ny Zanak'ondrin'Andriamanitra, Izay manaisotra ny fahotanizao tontolo izao!" - Jao. 1:29. Araka izay naseho tao amin'ny fanatitra fanao isan'andro tao amin'ny fitoerana masina (Eks. 29:38), dia tanjona tokana no nahatongavanilay Zanak'ondrin'Andriamanitra: ny ho faty. Nahoana moa i Jesosy no tsy maintsy ho faty?

Tonga teto amin'ity tontolo misy antsika ity i Jesosy ho famalian'Andriamanitra ny famitahan'ilay menarana. Nofitahina i Eva mba tsy hitokiany amin'Andriamanitra, tao amin'ny sahani Edena. Mitovy amin'ny fahotan'ireo Isiraelita teo an-tendrombohitra Sinay ny fahotany. Rehefa rava ny fitokisana, dia sarotra tokoa ny mamerina izany amin'ny laoniny. Ny drafi-pamonjena, izay naorina talohan'ny nahariana an'izao tontolo izao, no fomba narmpiasain Andriamanitra hamerenana amin'ny laoniny ny fitokisana eo Aminy sy ny taranak'olombelona.

Izany no maha-zava-dehibe loatra ny fahafantarana ny mombamomba ani Kristy. Izao no fanontaniana manan-danja indrindra manerana ny tantaran'i Jesosy ao aminîreo Filazantsara efatra: "Ataon'ny olona ho iza moa Aho?" - Mar. 8:27.

Tonga mba hamaly ireo fiampangana natao hanaratsiana ny toetran'Andriamanitra i Jesosy ary koa tonga mba haneho ny fitiavan Andriamanitra izay tsy mihevitra ny Azy. Na dia nangovitra aza Izy manoloana ny zavatra tsy maintsy hiaretany (Mat. 26:37-39), dia vonona ny hahafoy ny zavatra rehetra Izy Izy Ilay tsy nanam-piandohana, mba hamonjena ireo izay hamantsika Azy eo amin'ny hazo fijaliana. Nangataka ny hamafana ny anarany tsy ho ao amin'ny bokin'ny fiainana i Mosesy - vonona izy ny hiaritra ny fahafatesana faharoa izay ho anjaranireo ratsy fanahy (Apôk. 20:14,15), Tsy afaka nisolo vaika ny hafa anefa izy. fa i Jesosy kosa afaka no sady nanao izany tokoa. Nisetra ny fahafatesana faharoa ho an'ny taranak'olombelona rehetra Izy. Tsy mbola nisy nandalo tamin'ny fahafatesana nolalovany na iza na iza hatrizay. Tonga Izy mba hanao izay nirin'i Mosesy sy i Paoly hatao (Eks. 32:32; Rôm. 9:3). Tonga i Jesosy mba haneho, indray mandeha ihany, fa tsy azon Andriamanitra an-tsaina ary tsy tiany ny fiainana mandrakizay tsy misy antsika.


**Saintsaino indray ny Eks. 32:1-33:11, ary jereo izay miresaka ani Jesosy ao aminizany.**

`Ahoana no amalian'ny fiainani Jesosy ny fiampangana atao amin'ny toetran'Andriamanitra?`

`Inona ny sary hafa aseho na averina momba ani Jesosy?`

`Inona ny vavaka tokony hataonao eo anatrehanizany?`