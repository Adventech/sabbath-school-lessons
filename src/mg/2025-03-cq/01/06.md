---
title:  "NY FIANDOHAN'NY FANANDEVOZAN'NY EGYPTIANINA"
date:   03/07/2025
---

### Takaro - NY FIANDOHAN'NY FANANDEVOZAN'NY EGYPTIANINA

"Ny taranak'i Jakoba kosa tsy mba niharanîzany fepetra izany noho ny soa vitany tamin'ny firenena. Tsy ny tany nonenany ihany no nafoy ho azy, fa tsy nampandoavin-ketra koa izy sy nomena hanina betsaka mandra-pahatapitry ny mosary. Nolazain'ny mpanjaka tamin'ny firenena manontolo fa noho ny fikarakaran Andriamanitr'i Josefa no nananan'ny tany Egypta hanina betsaka, raha ny firenena hafa rehetra kosa maty mosary. Fantany tsara kaa fa ny fitantanana hendry nataoni Josefa no nampanan-karena ny tany.

"Tatý aoriana rehefa nandalo ny fotoana dia nodimandry ilay lehilahy mpanisy soa ani Egypta, sy ireo taranaka nandray soa tamin'ny asa vitany ary 'nisy mpanjaka vaovao nanjaka tany Egypta, izay tsy nahalala ani Josefa". Tsy ny tsy fahafantarany izay nataoni Josefa teo amin'ny taniny akory fa ny tsy firaharahany mihitsy sy ny hamalona izany zavatra izany ho very tadidy. Ka hoy izy tamin'ny vahoakany: 'Indro efa maro sy mahery noho isika ny firenen'ny Zanak'Isiraely; andeha hanaovantsika hevitra ireo, fandrao hihamaro izy, ka raha tahiny hisy ady, dia homba ny fahavalontsika koa izy, ka hiady amintsika, ary dia hiakatra hiala ao amin'ny tany.

"Kanjo, 'ny Isiraely niteraka ka nitombo betsaka sy nihamaro ary nihanahery indrindra, ka dia henika azy ny tany: Ny fikarakarana feno fitiavana nataoni Josefa sy ny fankasitrahana azo avy tamin'ny Farao mpanjaka tamin'izany andro izany no nahatonga ireo rehetra ireo. Na ny fomba fanaony na ny fivavahana narahiny dia samy tsy nisy nifandraisany velively tamin'ny fomba fanaon'ny Egyptiana sy ny fivavahana narahiny, nefa na izany aza dia nitombo hatrany ny hamaroany ka nanomboka sahiran-tsaina ny mpanjaka sy ny olona. Tsy nisy nankasitraka ny hamongorana ny Zanak'lsiraely, satria betsaka taminīzy ireo no mpanao asan-tanana mahay izay nampiasain'ny mpanjaka hanangana tempoly tsara tarehy sy lapa soa. Nianina tamin'ny fampahoriana azy fotsiny no nataony.

"Nampitovy azy ireny tamin'ny Egyptiana izay nivaro-tena sy fananana tamin'ny fanjakana ny Farao mpandimby toerana. Tatý aoriana kely, dia nanendry mpifehy izy mba hampahory azy amin'ny fanompoana mafy. 'Dia nampanompoiny fatratra ny Zanak'Isiraely, ka nataony nangidy ny fiainany tamin'ny fanompoana mafy, (...): 'Nefa araka ny nampahoriany azy fatratra no vao mainka nihamaroany sy nitomboany kosa." - PM, tt. 227,228, ed 2014.

`Rehefa avy nandalina io andalan-tSoratra Masina io ianao nandritra ny herinandro, inona ny lesona naharesy lahatra anao indrindra ny hampihatra azy eo amin'ny fiainanao?`

`Ahoana no hahafahanao mitoky amin'Andriamanitra ao anatin'ny toe-javatra izay toa tsy ahitam-bahaolana?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`