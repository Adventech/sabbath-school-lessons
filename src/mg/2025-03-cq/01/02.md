---
title:  "ZAVA-DEHIBE NY FOTOANA"
date:   29/06/2025
---

### Saintsaino - ZAVA-DEHIBE NY FOTOANA

Tsy dia manome tsipiriany loatra momba ny fiainan'ny Isiraelita tao Egypta ny Baiboly. Tsy mazava ny antony mahatonga ny Baiboly saika nangina tanteraka momba io vanim-potoana io. Fanoritsoritana vitsivitsy monja no ananantsika. Tsy fantatsika mazava ny fotoana nanandevozana azy ireo, ny fantatsika dia nitombo isa faingana ny Isiraelita ka natahotra ny Farao andrao hitambatra amin'ny tafiky ny fahavalo izy ireo, hanafika ny Egyptianina, ary avy eo handao ny tany Egypta. Toa hafahafa izany. Raha maro be izy ireo, nahoana no tsy afaka nandao ny tany Egypta mialoha ny nanandevozana azy? Misy antony ny tsy nanaovanïzy ireo izany. Azo inoana fa efa nanan-trano sy nanorim-ponenana tamim-piadanana tao izy, ka tsy hitany izay antony hialana. Azo lazaina ho miandalana ny fahatongavan'izy ireo ho amin'ny fahandevozana tanteraka.

Teboka manan-danja hanombohana ny fandinihana io tantara fahiny io izany. Oviana no nitranga ny fanandevozana? Efa ela no niadian'ïreo mpandinika Baiboly sy tantara fahiny hevitra momba io fanontaniana io, Sarotra inoana ho an'ny kolontsaina moderina ny tantaran'ny Famoronana sy ny Safodrano satria tsy hain'ny fikarohana moderina porofoina ny fisian'ïreo tranga ireo. Nanaovana fikarohana an-tsipiriany kosa ny arnini Egypta fahiny. Ny fikarohana nataon'ireo arkeology momba an'i Egypta sy ny tany Kanana dia nahatonga ireo mpandinika mpiroaroa saina sasany hino fa raha tena nitranga ny tantaran'ny Eksodosy, dia tsy maintsy ho nitranga manodidina ny taona 1230 hatramin'ny 1220 TIK. Misy tsipirian-javatra sasany anefa ao amin'ny tantara ara-Baiboly, izay manohitra io fehin-kevitra io. Voalaza ao amin'ny 1 Mpanj. 6:1 fa nanomboka nanorina ny tempoly i Solomona mpanjaka 480 taona taorian'ny nialan'ny Isiraelita tao Egypta. Manam-pahaizana kristianina maro no mamaritra ny fotoana nanorenana ny tempoly ho manodidina ny 966-67 TIK, ary raha izany no izy dia manodidina ny 1446-47 TIK no fotoana nialan'ny Isiraelita tao Egypta.

Tao anatin'ny roanjato taona farany dia tantara maro ao amin'ny Baiboly no voaporofon'ny fikarohana arkeolojika fa marina. Na eo aza izany, ny finoantsika ny fahamarinanizay voalazan'ny Baiboly dia tsy azontsika ankinina tanteraka amin'ny fifanarahan'ïzany amin'ny porofo omen'ny fikarohana moderina momba ny tantaranizao tontolo izao. Marina fa tsy hoe finoana tsy misy porofo akory ny finoantsika, saingy finoana ihany ny finoantsika na izany aza.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambaninïreo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika arnininy teny na fehezanteny hafa.**

**lanaro tsianjery ny andininy tianao indrindra, avy ao amin'ny Eks. 1. Soraty imbetsaka izany mba hahamora ny fitadidianao azy.**

`Ahoana no ataonao rehefa misy lohahevitra ao amin'ny Baiboly tianao hohalalinina misimisy kokoa?`

`Rehefa misy olona manembantsembana na mitondra olana eo amin'ny fiainanao, inona no fiantraikan'izany eo amin'ny fifandraisanao amin' Andriamanitra?`