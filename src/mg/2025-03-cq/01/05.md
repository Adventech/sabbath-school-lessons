---
title:  "JESOSY, ISIRAELY VAOVAO"
date:   02/07/2025
---

### Ampifandraiso amin'i Jesosy - JESOSY, ISIRAELY VAOVAO

Misy Kristianina sasany ankehitriny, mino ani Jesosy nefa misalasala ny aminîreo tantara voalaza ao amin'ny bokin'i Mosesy. Lesona ara-panahy no andraisany ny tantaran'ny Eksodosy, toy ny hoe fitaovana manampy amin'ny fivavahana fotsiny fa tsy misy fototra ara-tantara marina. Manjary olana anefa izany rehefa hitantsika fa nampiasaini Jesosy tamim-pahefana ny bokin'ny Eksodosy sy ny bokin'i Mosesy hafa rehefa nandaha-teny Izy (ohatra, Mar. 12:26; Lio. 16:31; 24:27). Nilaza i Jesosy fa ny fandavana ani Mosesy dia fandavana Azy (Jao. 5:46,47).

Tsy mety ho takatra araka ny tokony ho izy ny fiainan'i Jesosy, ny asa fanompoany, sy ny iraka nampanaovina Azy raha misaraka amin'ny tantaran'ny Isiraely araka ny voarakitra ao amin'ny bokin'i Mosesy. Raha ny tena marina dia niainan'i Jesosy indray ny tantaran'ny Isiraely. Voalohany, nialokaloka tany Egypta ny Isiraely, izay nitomboan'ïzy ireo ho firenena mahery talohan'ny niantsoana azy ho any amin'ny Tany Nampanantenaina. Toy izany koa, nanjary toerana fialofana ho an'i Jesosy i Egypta fony Izy mbola zaza (Mat. 2:14,15).

Tahaka ani Jakoba (izay novana anarana hoe Isiraely; Gen. 32:28) nanan-janaka lahy roa ambin'ny folo lahy (Gen. 35:22), dia niantso mpianatra roa ambin'ny folo koa i Jesosy (Mat. 10:1-4) izay handeha sy hampiely ny fampianarany teo amin'ny fiainan'ïreo mpino vaovao. Rehefa nihamaro ny zanak'lsiraely, dia nahatsapa ho tandindomin-doza ireo manodidina azy, ka nahatonga fanenjehana sy fikasana handringana azy ireo izany. Toy izany koa ny amin'îreo mpanara-dia an'i Kristy voalohany (Asa. 2,4,5).

Tahaka ny fiainan'ny Isiraely dia feno zava-tsarotra koa ny fiainani Kristy. Rehefa toa mandeha tsara ny asa fanompoany, dia misy sakana lehibe tsy azo ihodivirana toa mandrahona izany. Nandroso dia nandroso ny asani Kristy, araka ny hita ao amin'ny Filazantsaran'i Marka. Nampidi-doza ny fahombiazan'ny asany hatrany anefa ny hamaroan'ireo olona nifanesika nitady Azy. Izany no nahatonga Azy niezaka nandresy lahatra ny olona indraindray, mba tsy hilazalaza amin'ny hafa momba ny zava-mahagaga rehetra nataony ho azy ireo.


**Saintsaino izay voasoratra ao amin'ny Eks. 1, ary jereo izay miresaka an'i Jesosy ao.**

`Araka ny efa mahazatra anao ve sa hafa ny fahitanao an'i Jesosy eto?`

`Inona no mampitovy ny fiainana sy ny asan'i Jesosy amin'ny tantaran'ny firenena isiraelita?`

`Efa nisy fotoana ve nahitanao fa nahatonga olana maro tsy nampoizina ny fahombiazan'ny fiangonana? Ahoana no niatrehanareo izany?`

`Inona ny vavaka tokony hataonao eo anatrehan'ïzany?`