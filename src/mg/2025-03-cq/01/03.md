---
title:  "VEHIVAVY ROA MAHATALANJONA"
date:   30/06/2025
---

### Hazavao - VEHIVAVY ROA MAHATALANJONA

Tsy nampihena ny isan'ny Isiraelita araka ny fikasanî Farao ny fanandevozana. Raha ny marina aza dia niely bebe kokoa nanerana an'i Egypta izy ireo, hany ka paikady hafa indray no nampiasain'i Farao. Nanao drafitra hamono ny zazalahy teraka rehetra izy fa hamela ny zazavavy ho velona kosa. Toa hafahafa ihany io paikady io; haharitra taona maro ny fampihenana ny isan'ny lehilahy raha ny zazalahy vao teraka fotsiny fa tsy ny lehilahy efa lehibe no vonoina. Mampametra-panontaniana koa ny hoe haharitra hafiriana ny fampiharana io tetikady io mandra-piantraikanïzany amin'ny fanirian'ny Egyptianina hanana mpiasa andevo matanjaka. Miharihary fa naniry mafy hanohitra ny fitomboan'ny Isiraelita i Farao, hany ka vonona aza izy ny hampihena ny isan'ireo mpiasa andevo, izay tena nilainy tamin'ny fanitarana ny fotodrafitrasa, toy ny fanorenana ny tananan'i Ramesesa sy Pitoma.

Ankoatra izany, naniraka mpampivelona roa i Farao, dia i Sifra sy i Poa, mba hanatanteraka ny drafiny. Rehefa dinihina izay efa voalaza ao amin'ny Eks. 1 momba ny fitomboan'ny vahoaka isiraelita, sy ny tatitra nataoni Mosesy tatý aoriana momba ny lehilahy Isiraelita niisa 600.000 izay nandao anî Egypta tamin'ny fotoana nanafahan'Andriamanitra azy (Eks. 12:37), dia sarotra ny mahazo an-tsaina ny tena andraikitra notanterahin ireo mpampivelona roa ireo. Mparmpivelona roa nitarika vondrom-behivavy voafaritra manokana ve izy ireo? Sa mpampivelona roa monja no nampivelona teo anivon'ny vahoaka isiraely manontolo? Tsy manana valiny mazava ny aminizany isika, fa ny asongadin'ny tantara dia ity: vehivavy matahotra an Andriamanitra izy roa ireo. Novalian'Andriamanitra soa izy ireo noho ny fahavononany hijoro hanohitra ny didin'i Farao. Manaraka izany, araka ny fitantaran'ny Baiboly dia nomena toeram-boninahitra izy ireo satria voalaza ny anarany. Tian Andriamanitra ho fantatsika ny anaran'izy ireo - Sifra (Tsara tarehy) sy Poa (Manitra).

Angamba ny manaitra indrindra amin'ny tantara dia ny hoe: talohan'ny nitranganűreo loza folo nanaporofoan Andriamanitra ny heriny ho ambonin'ny an'ireo andriamanitra egyptianina, dia efa nanohitra an'i Farao ireo mpampivelona ireo. Niaro ny vahoakan Andriamanitra izy ireo na dia toa nilaza aza ny zavatra rehetra manodidina fa mahery noho ny Andriamanitry ny Isiraely ny andriamanitry ny Egyptianina. Vehivavy tsotra roa no namplasain Andriamanitra hiatrika ny lehilahy manam-pahefana indrindra teto an-tany. Fanaon'Andriamanitra ny mampiasa ny olona tsy ampoizina indrindra hanatanteraka ny drafiny.

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Efa nisy fotoana ve nahatezitra mafy anao ka tsy nahoanao intsony na hampisy sampona ny hoavinao aza izany, tahaka ny nataoni Farao rehefa nanao izay hamonoana ny zazalahy teraka rehetra izy?`