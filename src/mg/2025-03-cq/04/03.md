---
title:  "NIHARATSY NY TOE-JAVATRA"
date:   21/07/2025
---

### Hazavao - NIHARATSY NY TOE-JAVATRA


Alaim-panahy ve ianao handrefy ny fanatrehan Andriamanitra eo amin'ny fiainanao amin'ny alalan'ny fizotry ny toe-javatra araka ny tokony ho izy? Ahoana no anoheranao izany fakam-panahy izany?


Tsy mihoapampana manao ahoana ny fangatahana hateloana handehanana any an'efitra mba hanaterana fanatitra ho an'Andriamanitra, nefa hamafisam-po no nasetrini Farao izany fangatahana tsotra izany. Tamim-pahatezerana no nilazany hoe: "Malaina dia malaina hianareo" - Eks. 5:17. Niharatsy ny toe-javatra ho an'ny Isiraelita. Nibaiko ireo mpifehy i Farao mba tsy hanomezany mololo intsony an'Ã¯reo andevo nefa mbola hotakina aminizy ireo ihany ny hahavitany asa tahaka izay nataony teo aloha. Nihamafy ny asanlizy ireo ary nitombo ny zavatra notakiny taminy. Rehefa niseho taminy mba hampanantena fanafahana Andriamanitra, dia toa vao mainka niharatsy ny toe-javatra niainany.


Noho ny fandavani Farao sy ny valinteny feno halozana be nataony, dia resy lahatra ireo mpitarika Jiosy fa tsy niasa tamin'ny alalani Mosesy Andriamanitra. Nomenizy ireo tsiny i Mosesy ka notondroiny ho tompon'andraikitra tamin'ny fiovan'ny toe-javatra ho ratsy. Natahotra izy ireo andrao hovonoin'i Farao noho ny firehetari'ny fahatezerany. Vokatrizany, dia tsy nanaja an'i Mosesy ny Isiraelita ary tsy nieritreritra ny hanaraka izay toromariny (Eks. 6:12).


Matetika ny vahoakan Andriamanitra no manao tsoa-kevitra diso rehefa tojo fizahan-toetra. Mitodika amin'ny Hery lehibe kokoa isika mba hahazoana fanampiana rehefa tsy voafehintsika ireo toe-javatra eo amin'ny fiainana. Raha toa miharatsy ny toe-javatra, dia matetika isika no manao tsoa-kevitra fa tsy manan-kery ny Andriamanitsika ary tsy mahay manampy antsika. Tsy ny fizotry ny fiainana amim-pilaminana anefa no tokony handrefesan'ny vahoakan'Andriamanitra ny Fanatrehany eo amin'ny fiainantsika. Matetika mantsy ny toe-javatra no miharatsy izay vao miroso ho amin'ny fahatsarana.


Noho isika ao anatin'ny fiainam-piadanana, dia mora amintsika ny mijery ireo tolona nataon'ny Isiraelita ka mihevitra azy ireo ho malemy finoana. Nanana lesona manan-danja maro tokony nianarana Izy Ireo, mahakasika ny fitokiana sy ny faharetana. Tsy maintsy manampo ny fanoherana sy ny zava-tsarotra isika eo amin'ny fiainantsika, rehefa manara-dia an'Andriamanitra. Ny fotoana mialoha indrindra ny fiterahana no ampahany mafy indrindra eo amin'ny fitondrana vohoka. Tsapan'ny reny fa efa akaiky ho teraka izy rehefa mihamitombo ny fanaintainany. Mahereza, satria ny fahoriana dia mety ho famantarana ny fanatrehan'Andriamanitra fa tsy manondro ny tsy maha-eo Azy tsy akory.


`Rehefa avy namaky izay nosoratanao sy nomarihinao ianao, inona ireo hevitra ankapobeny misongadina manokana avy amin'izany?`


`Inona avy ireo fanontaniana mipetraka avy amin'ny fandinihana lo toko sy andininy io? Ampahany inona no sarotra?`


`Inona avy ireo fitsipika sy fehin-kevitra hafa hitanao ao?`


`Inona no tsapanao rehefa manaraka ny baikon Andriamanitra ianao nefa mainka miharatsy ny toe-javatra eo amin'ny fiainanao?`