---
title:  "NAHOANA NO DIA MAHAFOY AHY HIANAO?"
date:   23/07/2025
---

### Ampifandraiso amin'i Jesosy - NAHOANA NO DIA MAHAFOY AHY HIANAO?

Toy izao ny fitalahoani Mosesy ao amin'ny Eks. 5:22,23: "Tompo 6, nahoana no nahatonga loza tamin'ity firenena ity Hianao? Nahoana re no naniraka ahy Hianao? Fa hatrizay nankanesako tao amini Farao mba hiteny amin'ny anaranao izay, dia nahatonga loza taminity firenena ity izy; nefa tsy namonjy ny olonao akory Hianao." Kivy izy noho ny zava-tsarotra sy izay toa tsy fahombiazana teo amin'ny iraka nampanaovina azy ka nanontany raha eo Andriamanitra.

Mahita fanandramana tahaka izany koa isika eo amin'ny fiainani Jesosy. Teo amin'ny fotoan-tsarotra teo amin'ny fiainany, izay niheverany fa tokony ho akaiky Azy indrindra Andriamanitra Ray no toa nahatsapany fa lavitra Azy Izy.

Ohatra iray aminïzany ny fotoana naha-tany an'efitra an'i Jesosy. Milazalaza ny amin'ny nanaovan'i Jaona batisa an'i Jesosy teo amin'ny fiantombohan'ny Asany ny filazantsarani Matio. Niteny avy any an-danitra ny Rainy, ary nidina teo Aminy naka ny endriky ny voromailala ny Fanahy Masina. Rehefa izay, dia io Fanahy io ihany no nitondra Azy ho any an'efitra, toerana izay niatrehany fakam-panahy mivaivay avy tamin'ny devoly.

Taty aoriana, rehefa nitondra an'i Jesosy ho any Jerosalema sy ho eo amin'ny hazo fijaliana romanina ny asa fanompoany, dia hitantsika indray Izy ao anatin'ny toe-javatra izay mitondra hakiviana sy fisalasalana mikasika ny fitiavan'Andriamanitra Azy.

Ny fizahan-toetra lehibe indrindra no nahazo ani Jesosy rehefa hitany fa toa tsy nahomby izay rehetra nataony. Namadika Azy ny iray tamin'ïreo mpianany nomen-kaja indrindra, nandà Azy ny Iray tamin'ïreo namany akaiky indrindra, ary nandao Azy ny ambiny. Tamin'ny farany, dia nitaraina Izy hoe: "Andriamanitro o, Andriamanitro o, nahoana no dia mahafoy Ahy Hianao?" - Mat. 27:46. Tsy misy zavatra ratsy lavitra noho ny fahatsapana ho nafoy. Toa naneho tamini Jesosy avokoa ny zavatra rehetra fa irery Izy. Teo anefa ny Rainy, niafina tao anatin'ny haizina.

Ireny fanandramana nolalovan'i Jesosy ireny no manome toky antsika fa rehefa miatrika toe-java-tsarotra eo amin'ny fiainana isika, dia azontsika atao ny matoky fa betsaka noho izay mety ho hitan'ny masontsika no manodidina antsika. Azontsika atao ny matoky fa mbola eo Andriamanitra, eny fa na dia ao anatin'ny fotoana mikitroka indrindra aza (Sal. 18:11). Ampahafantarina antsika fa be noho izay manohitra antsika ny momba antsika (2 Mpanj. 6:16).

**Saintsaino indray ny Eks. 5 sy 6, ary jereo izay miresaka an'i Jesosy ao amin'izany.**

`Inona ny sary hafa aseho na averina momba ani Jesosy?`

`Araka ny hevitrao, inona no tsapani Jesosy raha nitalaho tamin-dRainy Izy hoe: "Nahoana no dia mahafoy Ahy Hianao?"`

`Inona ny vavaka tokony hataonao eo anatrehanizany?`