---
title:  "ARAHO NY TOROMARIKA"
date:   10/08/2025
---

### Saintsaino - ARAHO NY TOROMARIKA

Nanome toky ani Mosesy hatrany am-boalohany Andriamanitra fa tsy maintsy hiafara amin'ny fanafahana ny Isiraelita tsy ho andevo, ny fifampiraharahana hatao amini Farao (Eks. 3:10). Efa antomotra ny fahatanterahan'izany. Nilaza tamini Mosesy Andriamanitra fa loza iray sisa dia handefa azy ireo hiala ny tany Egypta i Farao. Ho fiomanana ho aminïzany, dia nasaina nangataka harena tamin'ny Egyptianina mpiara-monina taminy ny Isiraelita. Avy eo dia misy ity fanambarana lehibe ity: "Ary Mosesy dia lehilahy malaza indrindra teo amin'ny tany Egypta, dia teo imason'ny mpanomponi Farao sy teo imason'ny vahoaka"-Eks. 11:3.


Araka io fanambarana io, rehefa nanome ny toromarika momba ny fandosirana ilay loza farany i Mosesy, dia tsy nanisy fetra ny amin'izay azo novonjena. Efa norahonana ho faty ny zanakalahin'i Farao raha tsy mbola tonga akory ny loza (4:23), saingy ankehitriny, nomena fomba ahafahany mandositra ny fahafatesana izy. Nanjary trano misy famonjena ho an'ny Egyptianina koa ny tranon'ny Isiraelita izay niomana ho amin'ny Paska. Voafaritra tsara ny fiomanana ho amin'ïlay alim-pahafatesana. Nambara mialoha ny fotoan'ny loza mba tsy hisy ho tratry ny tsy ampoizina. Nibaiko ny Isiraelita Andriamanitra mba hifidy zanak'ondry tsy misy kilema, sy iray taona, amin'ny andro fahafolo amin'ny volana (Eks. 12:5). Natao hamono ny ondriny amin'ny fotoana iray ihany ny isan-tokantrano, dia ny harivan'ny andro fahefatra ambin'ny folo amin'ny volana. Ny ran'ny zanak'ondry novonoina dia natao hatentina eo amin'ny tolam-baravaran'ny fonenan'izy ireo. Natao hatsatsika sy hohanina amin'ny alina ny hena, ary rehefa mihinana izany izy ireo, dia tsy maintsy miakanjo toy ny olona vonona ny hiala avy hatrany (and. 11), lo alina io no hanamarika ny fiandohan'ny kalandrien'ny Isiraelita (and. 2), ary nanomboka teo ny fomba fanao isan-taona ho an'ny Isiraelita, antsoina hoe andron'ny mofo tsy misy masirasira.


Na mazava aza ny toromarika (Eks. 12:28), dia azo antoka fa tsy takatr îzy ireo feno ny lanja lehiben'izany. Nanomboka nitarika ny vahoakany ho any amin'ny Tany Nampanantenaina Andriamanitra, kanefa nidika zava-dehibe lavitra mihoatra noho ny fantatrireo olona taminio alina io ny zava-nitranga. Nametraka andro firavoravoana hankalazaina isan-taona Andriamanitra, izay natao hampahatsiahy ny Isiraelita ny fanafahana azy ireo tamin'ny fanandevozana, sy hampianatra azy momba ny drafi-panavotan'Andriamanitra faratampony, dia ny famonjena mandrakizay sy ny fanafahana azy ireo amin'ny fahotana.



**Ivereno ny andalan-teny nosoratanao ary diniho izany.**


**Farito Ireo teny, na andian-teny, na fehezanteny, na hevitra miverimberina.**


**Asio tsipika eny ambanin'ireo teny na fehezanteny manan-danja na manana heviny manokana ho anao.**


**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**


**lanaro tsianjery ny andininy tianao indrindra, avy ao amin'ny Eks. 11-13. Soraty imbetsaka izany mba hahamora ny fitadidianao azy.**


`Inona ny andro fety tianao indrindra? Nahoana?`


`Ahoana no hahazoantsika antoka fa toerana misy famonjena ny tokantranontsika ankehitriny, izay misy ny fiarovan'Andriamanitra?`