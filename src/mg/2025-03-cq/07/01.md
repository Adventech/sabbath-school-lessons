---
title:  "AVOTY AHO"
date:   09/08/2025
---

### Fampidirana - AVOTY AHO


**Vakio ny Eks. 11-13**


`Tsianjery: Mifidy andininy 1`

### AFAKA ISIKA


Tsy isalasalana fa anisan'ny tranga manan-danja indrindra teo amin'ny tantara manontolo momba an'Andriamanitra sy ny vahoakany ny fanafahana tamin'ny fahandevozana tao Egypta. Kanefa ny fisehonÄ«reo loza mahatsiravina dia mahavaka ny sain'ny ankamaroanireo mpandinika ny tantaran'ny Baiboly, noho ny fahitana an'Andriamanitra tafaharo ao anatin'izany fisavoritahana izany. Maty ny olona, ary araka ny voasoratra, dia nandray anjara betsaka tamin'izany ny tanan'Andriamanitra. Eo am-piezahantsika hahatakatra izany, dia tsy azontsika hadinoina fa nitranga tamin'ny andro fahiny ity tantara ity, izay hafa tanteraka amin'ny tontolo misy antsika ankehitriny. Ny tahotra sy ny fanajana ireo andriamanitra samihafa no tena nibaiko ny fiainan'ny olona fahiny. Ireo andriamanitra ireo no teo amin'ny ivonireo ady sy fanafihana ary fanjakazakana natao tamin'ny firenen-kafa. Tsy nampoizina ny fidiranny Andriamanitry ny Hebreo an-tsehatra sy ny fandraisany anjara mivantana tamin'izany. Ny tolona nataon'ny Isiraelita hahazoana fahafahana dia nanjary fifandirana momba ny hoe: iza no manompo ny Andriamanitra mahery indrindra?


Velom-panontaniana ny olona ankehitriny: Nahoana Andriamanitra no nahatonga fandringanana be toy izany tarnin'ny loza farany tao Egypta? Saingy ny olona fahiny dia efa nanampo trangan-javatra toy izany. Hatramin'ny voalohany no efa nilaza tamin'i Mosesy Andriamanitra hoe: "Dia ho fantatry ny Egyptiana fa Izaho no Jehovah, rehefa maninjitra ny tanako amini Egypta Aho ka mitondra ny Zanak'lsiraely hivoaka avy any - Eks. 7:5. Zava-dehibe tokoa io lohahevitra io mba hahatakarana ny fanehoan'Andriamanitra ny heriny tamin'ny Egyptianina nandritra ny loza, indrindra ny loza tamin'ny Paska. Ny hahafantaran'ny Egyptianina ny maha-Izy Azy no nokendreny. Teboka manan-danja lehibe izany, saingy matetika no hadino. Ny fanandramana ny famonjena no fahalalana an'Andriamanitra, ary ohatra mazava maneho izany ny tantaran'ny Eksodosy.


> <p> Soraty</p>
> Soraty araka ny dikanteny izay tianao ny Eks. 11 na ny and. 4-6 raha kely ny fotoana eo am-pelatananao. Azonao atao koa ny manao kisarisary na drafitra momba ny toko 11-13.

` `