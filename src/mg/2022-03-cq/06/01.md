---
title:  NY FANAMASINANA NY SABATA
date:   30/07/2022
---

### Fampidirana

**Vakio ny Eks. 31:12-18**

> Tsianjery: Mifidy andininy 1

` `

### ESORY NY KAPANAO

Tsotra ny famonjena. Nanontany an'i Paoly sy Silasy lay mpiandry tranomaizina, izay nahita ny varavarana rehetra nivoha kanefa tsy nisy nandositra ny mpifatotra rehetra, nanao hoe: "Tompoko, inona no mety hataoko, mba hovonjena aho?" Mahitsy sady mazava ny valiny. "Minca an Jesosy Tompo, dia hovonjena hianao sy ny ankohonanao."-Asa. 16:30,31

Mifono zava-miafina koa anefa ny famonjena. Miresaka ny amin'ny zava-miafina momba ny filazantsara" i Paoly (Efes. 6:19). Ambarani Petera fa "tian'ny anjely hodinihina" aza "ny amin'izany famonjena izany. izay "notadiavin'ny mpaminany sy nokatsahiny fatratra"-1 Pet. 1:10,12

Eny tokoa, misy zava-miafina ao amin'ny filazantsara: Ny Tompon'ny fiainana ve no maty teo amin'ny hazo fijaliana? Ahoana no namoronan'Andriamanitra "vatolampy", izay na ny Tenany aza isy mahetsika azy - dia ny fahafahantsika misafidy malalaka izany? Ahoana no mahatonga antsika ho tanteraka ao amin'i Kristy (KÃ¶l. 2:10), kanefa sady manao asa ho fampandrosoana izany? (1 Kor. 15:1,2)? Ary i "Kristy ao anatinareo, Izay fanantenana ny voninahitra" dia zava-miafina milaza ny fomba mety hanolorana "ny olona rehetra, (...) samy (...) ho tantaraka ao amin'i Kristy" - Kol. 1:27,28.

Mieboebo isika raha mihambo ho mahatakatra mora foana ireo zava misy mandrakizay ao anatin'ny asan'Andriamanitra, amin'ny alalan'ny saintsika voafetra. Asan'Andriamanitra ny famonjena, izay singa maro tsotra sady mifono zava-miafina no mandrafitra azy. Satria ahatsiarovana ny asa famoronana nataon'Andriamanitra ny Sabata, dia mitondra lesona ho antsika izany mba hahatakarantsika, na amin'ny fomba voafetra ihany aza, ny asam-pamonjena ataon'ny Tompo eo amin'ny flainantsika.

Hifantoka manokana amin'ny fanamasinana sy ny endrika isehoanyeo amin'ny fanandraman'ny famonjena isika amin'ity herinandro ity. Manana lesona ampianarina antsika ny Sabata eto, izay manampy antsika amin'ny fahatakarana ny hevitra ara-panahy fonosin'ny Sabata, sy eo amin'ny fiezahantsika hitandrina izany eo amin'ny fiainantsika.

><p> Soraty</p>
>Soraty araka ny dikanteny izay tianao ny Eks. 31:12-18. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `