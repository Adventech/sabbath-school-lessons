---
title:  MITAKY FOTOANA MAHARITRA
date:   03/08/2022
---

### Ampifandraiso amin'i Jesosy

**Saintsaino** indray izay voasoratra ao amin'ny Eks. 31:12-18, ary jereo izay miresaka an'i Jesôsy ao amin'izany.

`Amin'ny lafiny inona eo amin'ny fiainanao ianao no tsy mahandry an'Andriamanitra?`

`Araka ny efa mahazatra anao ve sa hafa ny fahitanao an'l Jesosy eto? `

**Antom-bavaka:** 
`Inona no asetrinao ny fahitana an'i Jesosy araka izany?`

Misy fomba fiteny malaza iray manao hoe: "I Rôma tsy vita indray andro". Izany hoe, mila fotoana maharitra ny fanatanterahana asa goavana. Tsy misy olona hanohitra ny fahamarinan'io fanambarana io. Mihatra tanteraka eo amin'ny ara-panahy koa izany.

Vakio ny Eks. 20:11. Nandritra ny enina andro ara-bakiteny no nanatanterahan'llay Mahefa ny zavatra rehetra ny asa izay azony natao tao anatin'ny enina segôndra na latsak izany. Misy fampaherezana lehibe ho an'ireo izay miady ny ady tsaran'ny finoana ao anatin izany.

Tsy misy hafa amin'ny namoronan'ny teny ny lanitra sy ny tany no amonjen'io teny mahaforona io koa ny mpanota izay mibebaka. Izao no nosoratan'i Ellen White: "Tanteraka amin'ny fandraisana ny tenin Andriamanitra ny fahateraham-baovao." ST, 30 Avrily 1896, §2. Fanambarana amin'ny fomba tsotra ity teny manaraka ity izany: "Tamin'ny sitrapony no niterahany antsika tamin'ny tany fahamarinana, mba ho santatry ny zavatra noforoniny isika."- Jak. 1:18.

Ny fitandremana ny Sabata dia fanekena fa tao anatin'ny henemana no nanaovana ny Famoronana. Eo amin'ny ara-panahy dia azon'ny zanak'Andriamanitra atao ny mandray fampaherezana avy amin'ny fahalalana fa mila fotoana toy izany koa ny Mpahary mba hamoronana toetra mitovy amin'ny an'i Kristy ao amin'ireo izay matoky Azy (vakio ny 1 Pet. 2:2; 2 Pet. 3:18). Mitaky fotoana ny fitomboana ara panahy-ary fotoana be lavitra!

Mety ho kivy ny olona izay manatona an'i Kristy rehefa avy nandevozin'ny fahotana nandritra ny taona maro, satria hoe tsy nisy fandrosona ara-panahy ny flainany. Ilain'izy ireo ny mahatakatra fa tsy toe-javatra miseho eo no ho eo ny fitomboana ao amin'i Kristy (famoronana ara-panahy) fa mitaky fotoana maharitra. Mety mitranga avy hatrany ny fanamarinana, fa mitaky fotoana maharitra kosa ny fanamasinana.

` `