---
title:  FAMANTARANA NY FANKATOAVANA
date:   04/08/2022
---

### Takaro

Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao?`` 

`Inona avy ireo lesona ilainao ampiharina eo amin'ny fifandraisanao amin'ny hafa?`

Avereno jerena ilay andininy nianaranao tsianjery. 

`Ahoana no hampiharanao izany eo amin'ny fiainanao mandritra ity herinandro ity?`

Avy tao amin'ny andry rahona dia hoy i Kristy momba ny Sabata: «Ny Sabatako no tandremo; fa famantarana ho amiko, sy ho aminareo hatramin»ny taranakareo fara mandimby izany, mba ho fantatrareo fa Izaho no Jehovah Izay manamasina anareo» - Eks. 31:13. Ny Sabata famantarana ny maha-Mpamorona an'Andriamanitra dia famantarana koa ny maha-Mpanamasina Azy. llay hery izay namorona ny zavatra rehetra ihany no ilay hery mamerina ny fanahy ho tahaka ny endrik Andriamanitra amin'ny famoronana izany indray. Ho an'ireo izay mitandrina ny andro Sabata ka manao izany ho masina dia famantarana ny fanamasinana ny Sabata. Ny fanamasinana marina dia ny fifanarahan'ny fiainana amin'ny sitrapon'Andriamanitra, ny fitovian'ny toetra amin'ny an'Andriamanitra. Amin'ny alalan'ny fankatoavana ireo fitsipika izay maneho ny toetr'Andriamanitra no ahazoana izany. Izay mankato amin'ny fony manontolo ny didy fahefatra dia hankatò ny lalàna manontolo. Voamasina amin'ny alalan'ny fankatoavana izy. - TFC, b. 6, t. 350.

"(...) Miankina amin'ny herin'ny sitrapo ny zavatra rehetra. Efa nomen Andriamanitra ny olombelona ny herin'ny safidy, ka anjarany ny mampiasa izany. Tsy hainao ny manova ny fonao; tsy hain'ny tenanao ny hanome ny fitiavanao ho an'Andriamanitra, nefa azonao atao ny mifidy hanompo Azy. Azonao omena Azy ny sitraponao ary amin'izay dia hiasa ao anatinao Izy amin'ny fikasana sy ny fanaovana hahatanteraka ny sitrapony. Koa dia ho tonga ao ambany fanapahana feno herin'ny Fanahin'i Kristy ny tena amam-panahinao rehetra; dia hiompana aminy ny fitiavanao ary hifanaraka amin'ny Azy ny hevitrao."-DHK, t. 57.

` `