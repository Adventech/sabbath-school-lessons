---
title:  "NY SITRAPON'ANDRIAMANITRA"
date:   01/08/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ankoatra ny Sabata, inona ihany koa no asaina tandremantsika ho masina?`

Nambaran'i Sôlômōna, ilay olona nanam-pahendrena indrindra niaina teto an-tany, fa ny mitandrina ny Didy folon Andriamanitra "no tokony hataon'ny olona rehetra" (Mpitt. 12:13). Avy amin'izany fanambarana izany dia azontsika atao tsara ny milaza fa voarakitra ao amin'ny didy folo avokoa izay rehetra takin'Andriamanitra amin'ny olona. Ny lalàn'Andriamanitra no mitsara ny maha-marina na maha-diso ny asa rehetra, fanehoana ny fahamarinany izany.

Nanoratra toy izao ny apôstôly Paoly: "Fa izao no sitrapon'Andriamanitra, dia ny hanamasinana anareo" (1 Tes. 4:3). Nanoratra koa izy fa nanolotra ny tenany ho an'ny fiangonana i Kristy "mba hahamasina azy amin'ny anadiovany azy amin'ny rano fanasana amin'ny teny"-Efes. 5:26. Ny vokatra farany aterak'io fanamasinana sy fanadiovana io dia izao: "mba ho raisiny ho an'ny tenany zany ho fiangonana malaza tsy misy pentimpentina, na fiketronana, na izay toy izany, fa mba ho masina sady tsy misy tsiny izy."-Efes. 5:27 (jereo koa ny Lev. 1:3,10; 1 Pet. 1:19: Apok. 14:5).

Ambaran'Andriamanitra mazava fa ny Sabatan'ny Didy folo dia famantarana ho Aminy sy ho amin'ny vahoakany-famantarana fa Izy no manamasina azy ireo (Eks. 31:13).

Tsy afa-misaraka ny fankatoavana sy ny fanamasinana araka ny voalaza ao amin'ny Eks. 31:13. Na tsy hain'ny mpanota velively aza ny manamasina ny tenany, dia tsy azo hamasinina koa izy raha tsy misy ny fankatoavany. Toy izao no ilazan'i Ellen White izany: "Na tsy mahavonjy na iza na iza aza ny fanaovana asa tsara, dia tsy hisy na iza na iza ho voavonjy kosa raha tsy misy asa tsara ataony."-FW. t. 111. (Jereo koa ny Jao. 3:16).

Ny tena fitandremana ny Sabata dia fanekena fa fatorana tsy mety tapaka no mampiray ny fankatoavana sy ny fanamasinana. Andriamanitra no manamasina, saingy fepetra tsy azo iadian kevitra hahazoana izany fanamasinana izany ny fankatoavana!

` `