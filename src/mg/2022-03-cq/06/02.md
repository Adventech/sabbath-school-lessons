---
title:  "ITY NO AZONAO ATAO"
date:   31/07/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambaninireo teny na fehezanteny manan-danja na manana heviny manokana ho anao.

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.

`Rehefa vitanao izany, inona ireo hevitra ankapobeny misongadina manokana avy amin'izany?` 

**Ianaro tsianjery** ny andininy tianao indrindra. Soraty imbetsaka izany mba hahamora ny fitadidianao azy. 

`Ahoana no ahaizanao mandanjalanja ny hoe: miankina tanteraka amin'Andriamanitra ianao, ary ny fankatoavana Azy no andrasany aminao?`

`Inona avy ireo lafiny eo amin'ny fiainanao izay landrasanao an'Andriamanitra kanefa efa nomeny anao ny hery hanaovana izany?`

Rehefa avy namarana ny resaka nifanaovany tamin'ilay tovolahy mpanankarena i Jesosy dia nanome toky ny mpianany izay sahiran-tsaina, ka nanao hoe "Izay zavatra tsy hain'ny olona dia hain Andriamanitra" - Lio. 18:27. Ny foto-kevitra ao ambadik'izany dia izao: izay zavatra hain'ny olombelona atao dia tsy ataon'Andriamanitra. (Vakio ny IFM, t. 570,§4). Ary azo lazaina toy izao koa: izay hain'ny olombelona atao ihany no takin'Andriamanitra aminy, miaraka amin'ny fanampiana avy Aminy.

"Mahatsiarova ny andro Sabata hanamasina azy", hoy Andriamanitra amin'izao tontolo izao (Eks. 20:8). Tsy nataony hoe: "hamasino izany", fa hoe "hanamasina azy". Tsy misy olombelona na anjely mahay manamasina na inona na inona. Andriamanitra irery no mahay izany. Ny voary kosa dia antsoina mba hanaja, hitahiry, ary hitandrina na hikolokolo izay nataon'Andriamanitra. Izany no azon izy ireo atao miaraka amin'ny fanampian'Andriamanitra. Koa momba izany didy izany dia tsy misy fialana azo atao hoe: "Tsy haiko izany", satria ny didin'Andriamanitra mihitsy no efa milaza hoe "vitanao izany".

Azo atao ny mankato. Na koa, tsy misy fialan-tsiny ho an'ny tsy fankatoavana satria izay hain'ny olombelona atao ihany no takin'Andriamanitra aminy.

Nanoratra toy izao i Jaona, ilay mpianatra malala: "Fa izao no fitiavana an'Andriamanitra, dia ny hitandremantsika ny didiny, sady tsy mavesatra ny didiny." - 1 Jao. 5:3. Mampahery tokoa ireto teny ireto: "Rehefa miara-miasa amin'ny sitrapon Andriamanitra ny sitrapon'ny olona, dia manan-kery indrindra izany. Na inona na inona tokony hatao noho ny baikony, dia mety ho tanteraka noho ny heriny."-HF, t. 288.

Mahatsiarova àry ny andro Sabata mba hanamasina azy. Vitanao izany!

` `