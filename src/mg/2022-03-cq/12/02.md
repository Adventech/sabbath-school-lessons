---
title:  "TANDREMO! TSY AZO KASIHINA"
date:   11/09/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao.

**Mampiasa** fehezanteny hafa. hampifandraisana ireo teny na fehezanteny mifandraika amin'ny teny na

`Rehefa vitanao izany, inona ireo hevitra ankapobeny misongadina manokana avy amin'izany?`

`Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.`

`Raha ny hevitrao, ahoana no ifandraisan'ny fahafinaretana sy ny fanajana masina?`

Eny amin'ny toerana sasany, fonenana na fiasana, dia mety hahita takelaka misy soratra hoe: "Tsy azo itsahina ny bozaka" isika. Eo amin'ny trano iray vao nolokoina dia mety hahita soratra isika hoe: Tandremo! Mbola tsy maina ny loko". Samy mampitandrina ny mpandalo ireny soratra ireny mba hiala amin'ny faritra iray. Ny tsy fanajana izany dia mety hiteraka fahavoazana!

Efa ela talohan'ny nampiasan'ny olona ireny mari-pamantarana ireny no efa nampitandrina ny Isiraelita Andriamanitra fa ny Kehatita (avy amin'ny fokon'i Levy) ihany no mahazo mitondra ny fiaran'ny fanekena (Nom. 4:15). Bao no tsy maintsy nampiasain'izy ireo hilanjana izany (Eks. 25:12 14). Fahafatesana no miandry izay mikasika ny fiara (Nom. 4:15). Tamin'ny fomba mampalahelo no nianaran'i Oza izany lesona izany rehefa nikasika ny fiara izy, na dia tsy ratsy aza ny antony nanesika azy (2 Sam. 6:1-7).

Toy izany koa ny fampitandremana ataon'Andriamanitra momba ny Sabata. Vakio ny Isa. 58:13,14.

Miharihary ny fifanoherana eo amin'ny hoe: "Androko masina", "ny nohamasinin'i Jehovah" sy ny hoe: "izay tianao", "amin'ny lalanao", "miteniteny foana". Mila mitandrina fatratra isika ao anatin'ny fifandraisantsika amin'Andriamanitra, mba hahay hanavaka tsara ny masina sy ny tsy masina, ka hampifanaraka ny fitondran-tenantsika araka izany.

Mampahatsiahy antsika isan-kerinandro ny Sabata fa izay an'Andriamanitra (ny Sabata, trano natokana hivavahana, ny ampahafolony, ny tenantsika izay tempoly, ny fanambadiana, sns) dia tsy azo kasihina!

` `