---
title:  "SABATA FAHAFINARETANA"
date:   10/09/2022
---

### Fampidirana

**Vakio ny Sal. 92.**

> Tsianjery: Mifidy andininy 1

ANDRO FIFALIANA

Diniho ny toromarika nomen'Andriamanitra an'i Adama tao amin'ny saha Edena: "Ary Jehovah Andriamanitra nandidy an dralehilahy ka nanao hoe: Ny hazo rehetra eo amin'ny saha dia azonao ihinanana ihany; fa ny hazo fahalalana ny tsara sy ny ratsy dia aza ihinanana; fa amin'ny andro izay ihinananao azy dia ho faty tokoa hianao."- Gen. 2:16,17. Rehefa nihaona tamin'i Eva teo amin'ilay hazo voarara ny menarana dia natombony tamin'ny fandrarana ny fanontaniana napetrany: "Hanky! Efa nataon'Andriamanitra hoe: Aza ihinananareo ny hazo rehetra amin'ny saha?" Gen. 3:1. Kanefa rehefa nanome toromarika Andriamanitra dia natombony tamin'izay azon'ny olona atao izany.

Tsy vitan'ny hoe nolazain'Andriamanitra mialoha izay azoni Adama sy Eva atao, fa nihoatra be lavitra noho izay norarana tsy hataony ny azony natao. Azon'izy ireo nihinanana avokoa ny hazo "rehetra" teo amin'ny saha, afa-tsy iray ihany! Ankoatra izany, tsy namilafila azy ireo Andriamanitra rehefa namela azy hihinana, fa afaka nihinana izany araka izay nitiavany azy izy ireo. Rehefa naka fanahy an'i Eva tao amin'ny saha Edena anefa ny menarana, dia mora mifantoka kokoa amin'izay voarara isika fa tsy amin'izay asaina atao.

Tsotra ity hiran'ny ankizy ity kanefa toa tsy marina eo amin'ny fanandraman'ny Kristianina maro. Toy izao ny tonony:

"Falifaly re ka mirana izahay ry Zoky tia, tratra izao Sabata izao ka sambatsambatra erá»³..."

Miaiky ny tombontsoa azo avy amin'ny fitandremana ny Sabata ny ankamaroan'ny mpitandrina azy. Firy anefa no ten mifaly amin'izany andro izany? Tsy isalasalana fa misy fifaliana ny fitsaharanao amin'ny asanao manasatra, saingy ahoana kosa ny amin'ny fifaliana izay tsy avy amin'ny tsy fiasanao fa avy amin'izay ataonao?

><p> Soraty</p>
> Soraty araka ny dikanteny izay tianao ny Sal. 92. Raha tsy ampy ny fotoana eo am-pelatananao dia ny Sal. 92:7-13 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `