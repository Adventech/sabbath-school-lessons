---
title:  "SALAMO MOMBA NY SABATA"
date:   14/09/2022
---

### Ampifandraiso amin'i Jesosy

**Saintsaino** indray izay voasoratra ao amin'ny Sal. 92, ary jereo izay miresaka an'i Jesosy ao amin'izany.

`Amin'ny fomba ahoana no hanatsaran'ny fivavahana amin'ny andro Sabata ny fifandralsanao amin'i Jesôsy?`

`Araka ny efa mahazatra anao ve sa hafa ny fahitanao an'i Jesosy eto?`

**Antom-bavaka: **
`Inona no asetrinao ny fahitana an'i Jesôsy araka izany?`

Isan-kerinandro, amin'ny fanombohan'ny Sabata, dia mamaky ny Sal. 92 ny Jiosy mpitandrina ny Sabata. "Tonon-kira hatao amin'ny andro Sabata" no iantsoana izany. Misy hevitra azontsika raisina avy amin'izany mikasika ny fanandraman'ny Sabata, araka ny fomba fijerin'ny mpanoratra.

Voalohany, "Tsara ny misaotra anao, Jehovah 6"- Sal. 92:1, DIEM. Fotoana ahafahana maneho fankasitrahana an'Andriamanitra amin'ny faran'ny herinandro ny Sabata. Mazava fa tsy amin'ny andro Sabata ihany no isaorana an'Andriamanitra araka ny ambaran'i Davida ao amin'ny andininy faharoa. Saingy ny Sabata dia andro iray manontolo natokana "hankalazana" an'Andriamanitra noho ny famindram-pony sy ny fahamarinany.

Misy zava-maneno maromaro tanisain'i Davida ao amin'ny and. 3, izay ampiasainy rehefa midera an Andriamanitra izy. Koa tafiditra ao anatin'ny fanompoam-pivavahana amin'ny Sabata izany ny mozika, dia ny hira mirindra. Ankoatra izany dia fanandramana feno fifaliana ny fivavahana amin'ny Sabata (and. 4). Misy ny fotoana fanaovana fifadian-kanina sy fandinihan-tena amin'alahelo, fa tsy ny Sabata izany.

Miresaka ny amin'ny asan'Andriamanitra i Davida ao amin'ny and. 4. Tokony hisaintsaina ny asa nataon'Andriamanitra tokoa isika rehefa Sabata; tsy izany rahateo ve ny ohatra nasehon'Andriamanitra antsika hatrany am-piandohana? (Gen. 1:31-2:3). Ny voarin'Andriamanitra dia asany. Tsara ny manokana fotoana hankanesana eny amin'ny natiora rehefa Sabata mba handinika ny zavaboarin'Andriamanitra. Hazava amintsika kokoa ny fisainan'Andriamanitra amin'izany satria manambara izany ny asany (vakio ny and. 5).

Anisan'ny asan'Andriamanitra ny asam-pamonjena ataony (and. 7,9). Firavoravoana noho ny fandresen'Andriamanitra ny mpanao ratsy ny Sabata. Ary "ny fahafatesana no fahavalo farany horesena"-1 Kôr. 15:26. Ananantsika ny antony rehetra tokony hifaliana noho ny asan'Andriamanitra!

Vakio koa ny And. 12. "Mahitsy Jehovah, Vatolampiko Izay tsy misy tsiny."-and. 15.

` `