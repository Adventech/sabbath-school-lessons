---
title:  "FANDINIHANA MOMBA NY LALANA"
date:   09/07/2022
---

### Fampidirana

**Vakio ny Deo. 6:1-9**

> Tsianjery: Mifidy andininy 1

` `

### FEHEZIN'NY LALANA

Tsy maintsy midina izay miakatra. Ho fantatrao fa filazana ny lalàna fahatelon'i Newton momba ny hetsika izany. lo lalana io sy ireo hafa no mifehy ny fihetsiky ny tranga miseho eo amin'ny zavaboary. Tsy afa-misaraka amin'ny fisiantsika, araka izany, ny fitandremana lalana. Tsy manova ny lalana ny fanoherana ireo lalàn'ny natiora; tsy maintsy mampifanaraka ny fiainantsika aza isika mba hiaina ao anatin'ny tontolon'ny lalàna raha tsy izany dia mety ho tonga hatramin'ny fahafatesana. Raha miakatra amin'ny toerana avo iray ianao dia tokony hanana drafitra ny amin'ny fomba hidinanao avy eny. Hisy fiantraikany mampidi-doza mantsy ny tsy fanaovanao drafitra momba ny fidinanao avy eny.

Mampihatra lalana ihany koa ny fitondram-panjakana mba hampirindra tsara ny fiarahamonina. Ny fifandraisan'ny olombelona dia fehezin'ny didy aman-dalana izay manamora ny fiarovana ny aina sy ny fananana. Raha tsy eo ny lalana dia ho oratsy ny fitondrana ireo marefo kokoa ary tsy ahafaha-manoatra izany.

Ireo filozofa tahaka an'i Hobbes sy Locke ary Rousseau dia manome lanja kokoa ny fananan'ny fanjakana fahefana eo amin'ny tsirairay ho fanamafisana ny lalàna mifehy ny fifandraisan'ny olona; samy hafa amin'izany kosa ny sary asehon'ny Soratra Masina. Araka ny Baiboly, ilay Andriamanitra izay namorona ny zavaboary sy nametraka ny lalàn'ny zavaboary ihany no namorona ny olombelona mba hiaina amim-pifaliana rehefa manaraka ny lalàna mifehy ny maha-izy azy izy ireo. Eo afovoan'ny didy folo, araka ny fanambaran'ny Soratra Masina, no misy ny lalàna ny amin'ny hanamasinana ny Sabata, ary zava-dehibe izany eo amin'ny fanomezana tombambidy ireo lalan'Andriamanitra rehetra. Handalina momba ny lalàn'Andriamanitra isika mandritra ity herinandro ity.

><p> Soraty</p>
> Soraty araka ny dikanteny Izay tianao ny Deo. 6:1-9. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `