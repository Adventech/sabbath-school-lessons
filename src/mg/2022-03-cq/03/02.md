---
title:  "NY ANTON-DRESAKA"
date:   10/07/2022
---

### Saintsaino

**Ivereno** ny andalan-teny nosoratanao ary diniho izany. Farito ireo teny, na andian-teny, na fehezanteny, na hevitra miverimberina.

**Asio tsipika** eny ambanin' ireo teny na fehezanteny manan-danja na manana heviny manokana ho anao..

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo?`

Ianaro tsianjery ny andininy tianao indrindra ao amin'ny Deo. 6:1-9. Soraty imbetsaka izany mba hahamora ny fitadidianao azy.

Inona ny hevitry ny hoe mandinika ny lalàn'Andriamanitra?

Amin'ny fomba ahoana no anakambanan'ny didy momba ny Sabata ny singa ao amin'ireo didy hafa rehetra? Ny "anton-dresaka" dia faritana ho lohahevitra iray natao hifanakalozan-kevitra. Mandritra ireo

valandresaka ara-politika dia ny toekarena no anton-dresaka voalohany indrindra.

Hita ao amin'ny didy folo koa izany hevitra mikasika ny anton-dresaka izany. Rehefa avy nirenireny tany an'efitra nandritra ny efapolo taona ny Isiraelita ary kely sisa dia hiditra ny Tany Nampanantenaina, dia nandre lahateny na toriteny telo nataon'i Mosesy izy ireo. Naverina tao anatin'ireo lahateny ireo ny fivezivezena tany an'efitra; nananatra ny vahoaka izy mba hanaraka an'i Jehovah, ary nanome toky azy ireo indray fa raha manota amin'Andriamanitra izy ireo dia horaisina indray raha toa mibebaka.

Namerina ny didy folo Mosesy ao amin'ny fiandohan'ny lahateny voalohany, nohalalininy kokoa izany ao amin'ny toko faha-5 hatramin'ny toko faha-11 ao amin'ny Deoterônômia. Izao fananarana izao no nataony: "Ary aoka ho ao am-ponao izao teny andidiako anao anio izao. Dia ampianaro tsara ny zanakao izany, ary resaho, na mipetraka ao an-tranonao hianao, na mandeha any an-dalana, na mandry, na mifoha"- Deo. 6:6,7.

Nametrahana andraikitra mavesatra ny hanao ny lalan'Andriamanitra ho eo anoloan'ny zanany mandrakariva ireo ray aman-dreny. Ny didy folo, indrindra indrindra ny Sabata, no natao ho taranja hianarana tao an-tokantrano. Tsy misy didy folo maneho an'Andriamanitra mihoatra noho ny didy mikasika ny Sabata.

Izao no nosoratan'i Ellen White: "Hitako ny didy folo nosoratan'ny rantsan-tanan'Andriamanitra teo amin'izany [takelaky ny vatofisaka]. Didy efatra no teo amin'ny vatofisaka iray ary ny enina kosa teo amin'ny anankiray. Namirapiratra kokoa noho ireo didy enina ny didy efatra teo amin'ny vatofisaka iray. Saingy ny didy fahefatra no namirapiratra indrindra tamin'izy rehetra, satria natokana hotandremana ny Sabata mba ho fanomezam-boninahitra ny anarana masin'Andriamanitra. Be voninahitra tokoa ny fahitana ilay Sabata masina - fahazavana be voninahitra no nanodidina izany."- Mar, t. 245.

Hanazava ny lalana izoran'ny mpamaky, isan'andro, isan'ora ary isan-tsegöndra anie izany fahazavana be voninahitra izany.

` `