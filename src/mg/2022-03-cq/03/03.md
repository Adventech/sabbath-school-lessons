---
title:  "NY HANDRINA SY NY TANANA"
date:   11/07/2022
---

### Hazavao

**Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?** 

`Inona avy ireo fanontaniana mipetraka avy amin'ny famakiana lo lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Ahoana no hanamafisanao fa nitandrina ny didy folo i Adama sy i Eva tao amin'ny sahan'i Edena?`

Fandrarana tokana no nomena an'i Adama tao amin'ny sahan'i Edena: "Ary Jehovah Andriamanitra nandidy an-dralehilahy ka nanao hoe: Ny hazo rehetra eo amin'ny saha dia azonao ihinanana ihany, fa ny hazo fahalalana ny tsara sy ny ratsy dia aza ihinanana; fa amin'ny andro izay hinananao azy dia ho faty tokoa hianao."- Gen. 2:16,17. Kanefa noho ny maha-fandikan-dalána ny fahotana (1 Jao. 3:4, Rôm. 4:15) ary koa satria tsy nisy ny ota talohan'ny nihinanan'i Adama sy Eva ilay voankazo voarara, dia azontsika atao ny milaza fa nitandrina ny didy folo izy ireo tao Edena.

Azo atao ny manao tsoa-kevitra fa voasoratra tao am-pon'izy ireo ny lalàn'Andriamanitra ka izany no tsy nanotany (Sal. 119:11). Tsy nilaina ny niteny tamin'izy ireo mba tsy hamono olona satria ny hikolokolo ny aina no hany faniriany. Tsy nilaina ny nampianatra azy tsy hanonona foana ny anaran'Andriamanitra satria efa tia sy natoky an'Andriamanitra izy ireo ka fiderana Azy ihany no hira nataony.

Ny fankatoavana ilay hany fandrarana natao tamin'izy ireo no naneho fa nanohy niaina tamim pirindrana tamin'ny lalan'Andriamanitra i Adama sy i Eva. Ohatra amin'izany ny safidy nataon izy ireo ny hankato ilay Andriamanitra be voninahitra araka ny fitakian'ny didy voalohany sy ny hanaja Azy amin'ny maha-raiamandreny araka ny fitakian'ny didy fahadimy. Ny fihinanana amin'ny voan'ny hazo dia mitovy amin'ny famonoan-tena; koa ny fankatoavana izany fandrarana izany dia fanarahana ny fitakian'ny didy fahenina hoe "aza mamono olona."

Raha vao nandao ny sahan'i Edena izy ireo dia mahakasika ny vonoan'olona sy ny lainga ny tantara re voalohany (Gen. 4:1-10). Hitantsika manerana ny Genesisy ny porofon'ny fahafantaran'ny olona ny lalan'Andriamanitra, na dia tsy araka ny endriny voasoratra tao Sinay aza izany (jereo ohatra ny Gen. 20:6-9; 26:5; 28:7; 35:1,2; 44:8). Nihalefy ny fahalalana ny lalan'Andriamanitra nandritra ny fotoana naha-babo tany Egipta ka nanjary nilaina ny nandravona izany ho fehezan-dalana tao Sinay.

Rehefa namerina indray ny lalana tao amin'ny bokin'ny Deoteronomia i Mosesy, dia nohazavainy fa natao hahasoa antsika ny lalàna: "Ary Jehovah nandidy antsika hanaraka ireo didy rehetra ireo Sy hatahotra an'i Jehovah Andriamanitsika, mba hahita soa mandrakariva isika sy ho velona tahaka ny amin'izao anio izao."- Deo. 6:24. Mba hahazoana tombontsoa feno avy amin'izany dia tsy hoe fokony hahalala ny lalána ao an-tsainy fotsiny ny Isiraely fa hoy Andriamanitra tamin'izy ireo: "ary fehezo ho famantarana eo amin'ny tànanao ireny, ary aoka ho fehy fampahatsiarovana eo ambonin'ny handrinao"- Deo. 6:8. Izay rehetra ataontsika no aseho amin'ny alalan'ny tanana, ary ny famehezana ny lalàna amin'ny tanana dia midika fa tokony hifady ny asa ratsy ny vahoakan'Andriamanitra ary hanao asam-pangorahana. Ankoatra izany, ny fanaovana ny lalàn'Andriamanitra eo anelanelan'ny maso dia midika fa ny lalàn'Andriamanitra no tokony hifehy ny fomba fijerintsika izao tontolo izao.

` `