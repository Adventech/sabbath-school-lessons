---
title:  TSY MIOVA
date:   14/07/2022
---

### Takaro

Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao?

Inona ny fampiharana tokony hataonao any am-pianarana, ao amin'ny ankohonanao,

any amin'ny toeram-piasanao ary any am-piangonana?

Avereno jerena ilay andininy nianaranao tsianjery. Ahoana ny fomba hampiharanag izany eo amin'ny fiainanao mandritra ity herinandro ity?

"Raha azo natao ny nanova na ny nanafoana ny lalana, dia tsy nilain'i Kristy ny ho faty. Nefa ny fanafoanana ny lalana dia ho nampaharitra mandrakizay ny fandikan-dalana, ka nametraka an'izag tontolo izao teo ambanin'ny fanapahan'i Satana. Satria tsy azo atao ny nanova ny lalàna, satria tsy azo vonjena ny olona raha tsy amin'ny fankatoavana ireo foto-kevitra ao, dia izany no antony nanandratana ani Jesosy teo amin'ny hazo fijaliana. Nefa ny fomba indrindra izay nanorenan'i Kristy ny lalana no asehon'i Satana ho nandrava azy. Eo no hahatonga ny ady farany eo amin'ny fifanoheran'i Kristy sy Satana.

Ny lalana, izay ny feon'Andriamanitra mihitsy no nilaza azy, no diso hono, misy lafin-javatra navela hono, izany no fitakiana aroson'i Satana ankehitriny. lo no fitaka lehibe farany hoentiny eo amin'izao tontolo izao. Tsy ilainy ny mamely ny lalàna manontolo; raha azony atao ny mitarika ny olona hanamavo ny fitsipika iray, dia tratrany ny zava-kendreny. Satria 'na iza na iza mitandrina ny lalàna rehetra, nefa diso amin'ny iray loha, dia meloka amin'izy rehetra.'- Jak. 2:10. Ny faneken'ny olona handika ny lalana iray dia mitondra azy eo ambanin'ny herin'i Satana.(...)" - IFM, t. 823.

"Raran'ny lalana ny asa ara-nofo amin'ny andro fialan-tsasatry ny Tompo; ny asa itadiavana fahafinaretana araka izao tontolo izao na tombontsoa araka ny lalàna azo atao amin'io andro io; fa tahaka ny nijanonan'Andriamanitra tamin'ny asam-pamoronany, ka nitsahatra Izy tamin'ny andro Sabata sy nitahy izany andro izany, dia toy izany koa, ny olona dia tokony hamela ny asany andavanandro, ka hanokana ireo ora masina ireo ho amin'ny fialan-tsasatra mahasoa, hanompoana an'Andriamanitra sy hanaovana asa fanasoavana." - IFM, t. 207.

"Napetrak Andriamanitra ho ambany lalàna ny olombelona, fepetra iray tena ilaina jankinan'ny fisiany izany. Olon'ny fanjakan'Andriamanitra izy, ary tsy misy fanjakana raha tsy misy lalana. Azon 'Andriamanitra natao tsara ny namorona olona tsy nanana fahafahana hanota; azony natao ny niaro ny tanan'i Adama tsy handray ilay voankazo voarara. Raha izany anefa no nitranga dia ho voary tsy nanana fahafahana hisafidy ny olona, fa ho toy ny milina fotsiny. Raha tsy nanana fahafahana hisafidy izy, dia ho an-tery fa tsy an-tsitrapo ny fankatoavany. Tsy ho afaka nivelatra ny toetran'i Adama. Izany dia hifanohitra amin'ny lalana itondran'Andriamanitra ireo mponina any amin'ny planeta hafa. Tsy ho mendrika ny olombelona izay vary manan-tsaina izany, ary hanamafy orina ny fiampangan'i Satana ho fanjakana tsy refesi-mandidy ny fanjakan'Andriamanitra."- PM, t. 24.

(Vakio koa ny IFM, tt. 298, 299).

` `