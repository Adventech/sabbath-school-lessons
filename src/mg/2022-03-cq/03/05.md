---
title:  FANAFINTOHINANA MIKASIKA NY SABATA
date:   13/07/2022
---

### Ampifandraiso amin'i Jesosy

**Saintsaino izay voasoratra ao amin'ny Deo. 6:1-9, ary jereo izay miresaka an'i Jesosy ao amin'izany.**

`Ahoana no ampaherezan'ny fahitanao ny maha-mpitandrina falana an'i Jesosy eo amin'ny dia kristianina ataonao?`

`Inona ny sary hafa aseho na averina momba an'i Jesosy?`

**Antom-bavaka:** 
`Inona no asetrinao ny fahitana an'i Jesosy araka izany?`

Niresaka momba ny lanjan'ny didy fahefatra amin'ny andro farany ny lesona voalohany tao amin'ity "Fandinihana momba ny Sabata" ity. Ny taranak'olombelona rehetra no antsoina hanapa-kevitra amin'izany andro izany, na hiandany amin' Andriamanitra amin'ny alalan'ny fanomezam-boninahitra ny Sabatany andro fahafito na hanaiky ny sandoka izay asain'i Satana ankatoavina.

Misy ireo izay hitodika amin'ny sandoka satria tsy hifidy an'Andriamanitra izy ireo. Hisy koa anefa ireo izay hitonona ho mpanara-dia an'Andriamanitra kanefa tsy mety manaiky hitandrina ny Sabata izay famantarana nataony. Hiseho ho mitandrina ny didin'Andriamanitra ireo olona ireo kanefa manitsakitsaka ny didy fahefatra. Hoy Jakoba: "Fa na iza na iza mitandrina ny lalana rehetra, nefa diso amin'ny iray loha, dia meloka amin'izy rehetra." - Jak. 2:10.

Mahakasika ny Sabata, dia fahazaran'i Jesôsy ny manatrika fanompoam-pivavahana tany amin'ny synagoga rehefa Sabata (Lio. 4:16). Tsy mba nanome torolalana mifanohitra amin'izany tamin'ireo mpianany Izy, satria na dia taorian'ny niakarany ho any an-danitra aza dia nanohy nanao toy izany ireo mpianany (Asa. 18:4). Na izany aza dia nisy ny tsy fitovian-kevitra teo amin'ny fomba tokony hitandremana ny Sabata (Lio. 6:2). I Kristy no nanamasina ny andro Sabata tany am-piandohana (Gen. 2:1-3; Jao. 1:1-3,14); iza àry no mpampianatra mety indrindra hampianatra antsika ny fomba fitandremana marina izany ho masina raha tsy Izy?

Raha tany Jerosalema indray Sabata i Jesosy dia nahita mararin'ny paralysisa teo amin'ny farihin'i Betesda ka nanasitrana azy (Jao. 5:1-7). Fantatr'i Jesosy fa tsy hankasitraka ny hitondran'ny lehilahy iray entana amin'ny andro Sabata ny Fariseo (Jao. 5:10). Fantany tsara izany, kanefa tsy hoe nanasitrana ilay lehilahy fotsiny Izy fa nilaza taminy hoe: "ento ny fandrianao, ka mandehana"- Jao. 5.8. Tanjon'i Kristy ny haneho ny tena hevitra marin'ny fitsaharana amin'ny Sabata sy ny hanandratra ny lalàna (Jao. 5:17).

Ny fomba fitandremana ny Sabata no nampisy fifandirana tamin'ny andron' Kristy.Amin'ny androfarany kosa dia ny fotoana hitandremana ny Sabata no iorenan'izany fifanoheran-kevitra izany. Efa samy nohazavain'Andriamanitra tsara ao amin'ny Teniny anefa ireo roa ireo. Raha manaiky an'i Jesosy amim-panetren-tena ireo izay mitandrina ny didiny tahaka ny nitandremany izany dia tsy hiala mihitsy amin'izay efa nambarany mazava.

` `