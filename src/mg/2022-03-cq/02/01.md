---
title:  "NY TENA TOKONY HIFANTOHANA"
date:   02/07/2022
---



### Fampidirana

**Vakio ny Eks. 20:8-11.**

> Tsianjery: Mifidy andininy 1

` `

### IZA NO ANKALAZAINAO?

Ao anatin'ny fety fankalazana ny tsingerin-taona nahaterahana dia ilay olona teraka tamin'ilay andro ankalazaina no tena omen danja. Kanefa tamin'ny andro nahaterahan'io olona io dia ny reniny, izay tsy maintsy niaritra ny fihetsehan-jaza mba hahatongavan'ny zanany eto an-tany, no nomen-danja. Araka izany, azo tohanana ny hoe: tokony hoderaina ihany koa ilay reny niteraka rehefa tonga ny andro ankalazana ny tsingerintaona.n

Nanorina ny Sabata Andriamanitra tamin'ny faran'ny herinandro Famoronana. Natao ho fahatsiarovana ny nahariany izao rehetra izao izany. Araka ny voalazan'ny didy fahefatra, amin'ny andro Sabata isika no mahatsiaro fa vitan'Andriamanitra ny asa famoronana nataony tao anatin'ny henemana (Eks. 20:11). Tahaka ilay fankalazana ny tsingerintaona nahaterahana, dia mety hifantoka loatra amin'ny asa nataon'Andriamanitra isika ka hadinontsika llay Andriamanitra izay nanao ny asa.

Maro ireo zavatra tsy mety ho takatry ny saintsika momba ny voarin'Andriamanitra satria tsy manam-petra ny fahalehibiazan'Andriamanitra raha oharina amintsika. Na dia ambony lavitra noho isika aza anefa Izy, dia nidina kosa mba ho fantatsika. Ary ny asany no manjary hahafantarantsika Azy.

Hitodika any amin'llay Andriamanitra Mpahary ny fifantohantsika amin'ity herinandro ity. Iza moa Izy? Rehefa miresaka momba izany isika dia tsy misy azontsika lazaina afa tsy ny asa ataony, kanefa hezahintsika ny hiditra lalindalina kokoa noho izay hitantsika etá»³ ivelany. Ankoatra ny asany, inona no azon'ny Sabata ampianarina antsika momba an'Andriamanitra? Ahoana no mahatonga ny Sabata ho fampahatsiarovana ny toetran'Andriamanitra?

><p> Soraty</p>
> Soraty araka ny dikanteny izay tianao ny Eks, 20:8-11. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `