---
title:  FANTARO IZY
date:   07/07/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao?`

`Inona avy ireo lesona ilainao ampiharina eo amin'ny fitandremanao ny Sabata, ao amin'ny asa aman-draharahan'ny fianakavianao, eo amin'ireo mpiray fanantenana aminao?`

Avereno jerena ilay andininy nianaranao tslanjery. 

`Ahoana no hampiharanao izany eo amin'ny fiainanao mandritra ity herinandro ity?`

"Satria nitsahatra Izy tamin'ny Sabata "dia nitahy ny andro fahafito sy nanamasina azy" Andriamanitra ary nanokana azy hampiasaina amin'ny zavatra masina. Nomeny an'i Adama ho andro fialantsasatra izany. Tsangambato fahatsiarovana ny asa famoronana izy ary noho izany dia famantarana ny herin Andriamanitra sy ny fitiavany. Hoy ny Soratra Masina: "Manao izay hahatsiarovana ny fahagagana ataony Izy". "Ny zavatra nataony" "dia manambara ny fombany tsy hita hatramin'ny nanaovana an'izao tontolo izao" "dia ny heriny mandrakizay sy ny maha-Andriamanitra Azy". (Gen. 2:3; Sal. 111:4; Rom. 1:20).

Ny zavatra rehetra dia nohariana tamin'ny alalan'ny Zanak'Andriamanitra. "Tamin'ny voalohany ny Teny, ary ny Teny tao amin'Andriamanitra, (...) Izy no nahariana ny zavatra rehetra; ary raha tsy Izy dia tsy nisy nahariana izao zavatra ary izao" - Jao. 1:1-3. Koa satria tsangambato fahatsiarovana ny asa famoronana ny Sabata, dia io koa no antoky ny fitiavan'i Kristy sy ny heriny.

"Mitarika ny eritreritsika ho amin'ny zavaboary ny Sabata ary mitondra antsika eo amin'ny firaisana amin'ny Mpahary. Ny hiran'ny vorona, ny feon'ny hazo, ny firohondrohon'ny ranomasina toy ny feon-java-maneno, dia mbola handrenesantsika ny feon'llay niresaka tamin'i Adama tany Edena raha harivariva ny andro. Koa rehefa nibanjina ny heriny eo amin'ny zavaboary isika dia mahita fampiononana satria ny Teny izay namoronany ny zavatra rehetra no miteny fiainana amin'ny fanahy. (Jereo ny 2 KÃ´r. 4:6)."- IFM, tt. 291,292.

"(...) Nampiraisin'i Kristy tsy tamin'ny andro fialan-tsasatra ihany ny fampianarany fa tamin'ny herinandro fiasana koa. Manana fahendrena Izy ho an'izay mampiasa angadin'omby sy mamaly ny voa. Ny fiasana ny tany sy ny famafazana, ny fanamboarana ny tany sy ny fijinjana dia ampianarina antsika hahitana fanazavana momba ny asan'ny fahasoavana ao am-po. Toy izany, eo amin'ny faritra rehetra sy ny asa mahasoa sy eo amin'ny fifandraisana rehetra eo amin'ny fiainana dia iriny isika hahita lesona momba ny fahamarinan'Andriamanitra. Amin'izay, tsy hitana ny saintsika intsony ny asa mafy ataontsika andavanandro ka hitarika antsika hanadino an'Andriamanitra. Hampahatsiahy antsika mandrakariva ny Mpamorona sy Mpanavotra antsika izany. Ny fisainana momba an'Andriamanitra dia hisefatsefaka tahaka ny kofehy volamena eny anelanelan'ny ahiahy sy ny asa aman-draharahantsika rehetra ao an-tokantrano. (...) Hianatra mandrakariva lesona vaovao momba ny fahamaninana avy any an-danitra isika ka hitombo ho amin'ny endriky ny fahadiovany."-HF, t. 16.

` `