---
title:  IREO FEPETRA
date:   04/07/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Raha Andriamanitra Mpahary no fototra iorenan'ny fahalalana marina rehetra, ahoana araka ny hevitrao no mahatonga ny olona sasany izay nandia fianarana ambony tsy hino an'Andriamanitra?`

Amin'ny rafi-panabeazana any Etazonia, ary inoana fa toy izany koa any amin'ny ankamaroan'ny firenena, dia misy ireo fepetra takina mialoha ny hirosoana eo amin'ny sehatra ambony kokoa eo amin'ny fianarana. Raha te ho tonga injeniera ohatra dia azo antoka fa ny fahaizana matematika no iray amin'ireo fepetra takina mialoha. Inoana fa ny fanarahana tsara ireny fepetra ireny no fototra mafy azo anorenana ny fanantenana hahomby eo amin'ny taranja iray manokana.

Ny mari-pahaizana azo avy eo indray no fepetra takina hidirana eo amin'ny sehatry ny asa mifanaraka amin'izany. Misy fepetra takina avokoa ve ny sehatra rehetra momba ny fianarana sy ny asa? Misy tokoa izany ho an'ny mpianatr'i Kristy!

Amin'ireo fanambarana maro mahery vaika hita ao amin'ny Baiboly dia anisan'ny lehibe indrindra ny hoe: "Izay iafenan'ny rakitry ny fahendrena sy ny fahalalana rehetra."-Kôl. 2:3. Ny Mpahary io loharanon'ny fahalalana rehetra io. Izy no nahary ny lanitra sy ny tany miaraka amin'ny lalana rehetra mifehy azy na fizika na biolojika (satria Izy koa no nampisy ny fiainana). Mifototra amin'ny Mpahary avokoa ny fahalalana marina rehetra!

llay hoe: "Ny fahatahorana an'i Jehovah no fiandoham-pahalalana" (Ohab. 1:7) dia fepetra ilaina tokoa ho an'ny taranjam-pianarana ara-dalana rehetra. Hoy ny Baiboly momba ny fampiharana ny fahalalana: "Ny fahatahorana an'i Jehovah no fiandoham-pahendrena" - Ohab. 9:10. Araka ny fijerin'Andriamanitra, na ny fandrantoana na ny fampiharana ny fahalalana dia samy miankina amin'ny fanekena an'Andriamanitra ho loharanon'izy roa ireo, satria "tao aminy no nahariana ny zavatra rehetra." (Kôl. 1:16).

Ny didy momba ny Sabata dia mampahatsiahy isan-kerinandro fa Andriamanitra no loharanon'ny fahalalana

rehetra (afa-tsy ny fahotana), ary ny tena zava-kendren'ny fianarana dia ny hahalala an'Andriamanitra (jereo ny FK, t. 147, §1).

Ireo izay tena mivavaka marina amin'llay Mpahary dia mandalina fianarana mba hahalala an'Andriamanitra voalohany indrindra. Tsy ambony noho izany ny fikendrena hahazo mari-pahaizana (jereo ny FK, t. 8, §3).

Izay miezaka mba hahita ny zavatra rehetra araka ny fijerin'Andriamanitra dia hahatsapa fa ny fianarana dia fikatsahana an'Andriamanitra, ary ny asa kosa dia fanompoana Azy. lay didy izay manandratra an'Andriamanitra amin'ny maha-Tompo sy Mpamorona Azy no fepetra tsara indrindra hahazoana fiainana!

` `