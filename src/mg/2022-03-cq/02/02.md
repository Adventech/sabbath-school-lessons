---
title:  "TSARA ANDRIAMANITRA"
date:   03/07/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina. -Asio tsipika eny ambanin'ireo teny na fehezanteny manan-danja na manana heviny manokana ho anao.

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.

**Rehefa vitanao** ireo, 
`inona ireo hevitra ankapobeny hitanao misongadina manokana avy amin'izany?` 

**Ianaro tsianjery ny andininy tianao indrindra avy ao amin'ny Eks. 20:8-11. Soraty imbetsaka izany mba hahamora ny fitadidianao azy.**

`Ahoana no mahatonga ny finoanao momba ny fahatsaran'Andriamanitra hisy akony so amin'ny fiainanao isan'andro?` 

`Ankoatra ny fahatsarany, inona koa no ambaran'ny tantaran'ny Famoronana momba my toetran'Andriamanitra?`

Rehefa nangataka mba hahita ny tavan'Andriamanitra i Mosesy, dia nomen'Andriamanitra topy maso ny amin'ny toetrany izy, ka nasehony tamin'izany ny toetrany "be famindram-po" (Eks. 34:6). Any amin'ny andininy hafa dia aseho ho fototra iankinan'ny fibebahana io famindram-pon'Andriamanitra io (Röm. 2:4). Ao amin'ny Sal. 34:8 dia manasa ny mpamaky i Davida hoe: "Andramo ka izahao fa tsara Jehovah", ary amim-pahasahiana no amaritany an'Andriamanitra ho "tsara sy mahitsy" - Sal. 25:8. Eny tokoa, tsara Jehovah-Sal, 100:5 Eo anatrehan'izany fanambarana mandresy lahatra ataon'ny Baiboly momba ny fahatsaran Andriamanitra izany, nahoana no mbola misalasala ny amin'izany ihany ny voary voafetra izay mitonona ho mpino ny ankamaroany? Mety hahitana ny vahaolana momba izany ny didy momba ny fitandremana ny Sabata.

Amin'ny maha-Mpahary ny lanitra sy ny tany Azy no anehoan'Andriamanitra voalohany ny Tenany ao amin'ny Baiboly fa tsy amin'ny maha-Mpamonjy Azy. Tsy misy olona mitaraina noho ny namoronan'Andriamanitra ny rivotra, ny rano, ny hazavana, ny biby, ny voankazo, ny kintana, sns. Nofaritana hoe tsara indrindra" izany asa tsy hita isa nataon'Andriamanitra izany (Gen. 1:31). Ny filaharan'ny famoronana nataony dia manambara indrindra ny hatsarany satria nohariana avokoa izay rehetra nilaina hahasambatra ny olombelona mialoha ny nametrahana azy teo.

Nanorina ny Sabata ny Mpahary mba ho fampahatsiarovana ny fahatsarany isan-karinandro (tsy sembantsembanin'ny raharaha andavanandro). Koa satria tsy mety miova Andriamanitra, ary tsara ny ahitana Azy voalohany ao amin'ny Soratra Masina, na inona na inona asa ataony aty aoriana dia tsy manova velively ny fahatsarany izany. Koa na tao anatin'ny Safodrano, na tamin'ny nandravana an'i Sódóma sy Gömöra, na teo Kalvary, dia tsara Andriamanitra. Eny tokoa, raha tsy nisy ny fahotana dia tsy ho nisy nilana Mpamonjy. Saingy efa nisy mandrakariva ary

hisy mandrakizay kosa llay Mpahary feno fahatsarana. Hahatsiaro amin'ny fomba mazava ny fahatsaran'Andriamanitra tsy miova ny olona izay mitandrina amim pahatokiana ny didy momba ny Sabata. "Jehovah fahamaninantsika"- Jer. 23:6; "Izy no fihavanantsika"- Efes. 2:14; azo antoka tahaka izany koa ny hatsarany amintsika.

` `