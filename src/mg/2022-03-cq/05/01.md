---
title:  "FITSAHARANA AO AMIN'NY FAMONJENA"
date:   23/07/2022
---

### Fampidirana

**Vakio ny Deo. 5:12-15**

> Tsianjery: Mifidy andininy 1

` `

### MASOANDRO MAMIRAPIRATRA

Dingana telo no azo amaritana ny atao hoe famonjena: ny fanamarinana, ny fanamasinana ary ny fanomezam-boninahitra. Rehefa mibebaka ny mpanota iray ary mamela ny helony Andriamanitra dia mijoro voarakotry ny ran'i Jesôsy izy ary tsy mahazo fanamelohana (Rom. 5:6-11). Antsoina hoe "fanamarinana" izany fijoroana eo anatrehan'Andriamanitra toy ny olona tsy nanota izany.

Ny ankamaroan'ny Kristianina dia tsy maintsy manohy ny fiainany eto amin'ity tany ity taorian'ny fifanenany tamin'i Kristy izay nanova ny fiainany ka nitarika azy hibebaka, raha tsy hoe angaha eo ambavahoana izy vao miova fo. Ahoana àry? Mametraka fanontaniana no sady mamaly izany i Paoly ao amin'ny Rôm. 6:1,2. Fananana fiainam-baovao mifanaraka amin'ny sitrapon'Andriamanitra no aorian'ny fanandraman'ny fiovam-po. Isan'andro ny olona voaova fo dia tsy maintsy misafidy ireo fitondrantena izay tsy mitaky fibebahana ao aoriana kely. Rehefa mandray ireny fanapahan-kevitra ireny izy, miaraka amin'ny fampaherezan'ny fahasoavan'Andriamanitra, dia tonga olom-baovao. Antsoina hoe fanamasinana izany fandehanana atao isan'andro izany.

Mety handika tsy nahy ny lalàn'Andriamanitra ny olona masina nandalo tamin'izany dingan'ny fanamasinana izany ka mila ny fahasoavana manamarina mba handrakotra azy (Ohab. 4:18). Mety handika tsotra izao ny didin'Andriamanitra koa anefa izy ireo ka mila fibebahana na dia manohy miaraka amin'Andriamanitra ao anatin'ny dingan'ny fanamasinana aza. Araka izany, miara-miasa ny fanamarinana sy ny fanamasinana ao amin'ny fanandraman'ny famonjena.

Hiverina Kristy indray andro any ka hanafoana ny fahotana sy ny vokatr'izany. Rehefa izay dia homem-boninahitra ny tena izay nanana fironana ho amin'ny fahotana, izany no haha-feno ny famonjena antsika. Hodinihintsika ao amin'ity lesona ity sy ny lesona manaraka ireo lafiny roa voalohany amin'ny fanandraman'ny famonjena sy ny Sabata. 

><p> Soraty</p>
> Soraty araka ny dikanteny izay tianao ny Deo. 5:12-15, Azonao soratana amin'ny fiteninao ihany koa izany, ary azonao atao ny manao kisarisary na momba io toko lo. drafitra

` `