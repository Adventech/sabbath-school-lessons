---
title:  "FIFANOHERAN-KEVITRA"
date:   25/07/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Moa ve lanao tafiditra ao anatin'ny fiheveran-diso amin'ny fiezahana hankato amin'ny herinao manokana, sa heverinao fa tsy mitaky ezaka avy aminao ny fivavahana kristianina? Inona no anton'izany?`

Misy ny fironana hanasongadina loatra ny lafin-javatra iray ao amin'ny Fil. 2:12,13 mihoatra noho ny lafiny hafa. Na isika mifantoka amin'ny "tahotra sy ny hovitra hahatanteraka ny famonjena na amin'ny hoe "Andriamanitra no miasa ao anatinareo na ny fikasana na ny fanaovana hahatanteraka ny sitrapony."- Fil. 2:12,13. Sarotra ho antsika ny mahazo an-tsaina ny maha-marina ireo fanambarana roa ireo.

Ho an'ilay voalohany, dia mazava ny ambaran'ny Baiboly ao amin'ny Efes. 2:8 ny amin'ny maha fanomezana maimaim-poana avy amin'Andriamanitra ny famonjena. Asan'Andriamanitra ao anatintsika ny famonjena. Kanefa ilay Paoly nanoratra izany ihany koa no nilaza ny and. 12 izay manoro lalana ny mpanara-dia an'Andriamanitra mba "hiasa" hahatanteraka ny famonjena azy.

Kristianina maro no mihevitra fa marika navelan'ny fivavahan'ny TT ireo fandidian'ny Baiboly, ary efa tsy manan-kery intsony izany rehefa tonga tety i Kristy. Matetika izany fomba fijery izany no ampifandraisina amin'ny fahatakarana diso momba ny fanekena taloha sy vaovao ao amin'ny Soratra Masina. Feno torolalana anefa ao amin'ny TV. Nyankamaroan'ny asasoratri Paoly dia fifandimbiasan'ny teolojia sy ny fananarana-ary ampiasany filaza mandidy marobe izany fananarana ataony izany.

Tsy ilana ezaka avy amintsika ny maha-masina ny Sabata. Masina izany satria izay no nambaran'Andriamanitra. Tsy afaka miaina ny fanandraman'ny fitahiana arotsak Andriamanitra amin'ny Sabata anefa isika raha tsy miditra amin'ny fitsaharan'ny Sabata. Rehefa mitandrina ny Sabata ho masina isika dia tsy isika tsy akory no mandrakotra fahamasinana izany fa efa masina rahateo ny Sabata.

Efa natolotr' Andriamanitra ho antsika ny famonjena saingy tsy hahazo tombontsoa avy amin'izany famonjena izany isika raha tsy misafidy ny handray izany. Izany safidy izany no asa tsy maintsy ataontsika ho an'ny famonjena antsika. Ezaka lehibe no ilaina mba hampifantohana ny masontsika amin'i Jesosy. Na dia hanome ny hery ilaina mba hifantohan'ny masontsika eo amin'i Kristy aza Andriamanitra dia isika kosa no tsy maintsy manao izany asa izany. Tsy misy ny fomba ankoatra izany satria tsy hanery na iza na iza handray ny famonjena Andriamanitra.

` `