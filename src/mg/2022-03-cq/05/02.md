---
title:  NY FAMORONANA SY NY FANAVOTANA
date:   24/07/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao.

**Mampiasà** hampifandraisana ireo teny na fehezanteny mifandraika amin'ny teny na fehezanteny hafa.

`Inona ny fomba fijery manokana asongadin'ny naoty noraisinao ankapobeny? `

**Ianaro tsianjery** ny andininy tianao indrindra ao amin'ny Deo. 5:12-15. 

**Soraty imbetsaka** izany mba hahamora ny fitadidianao azy.

`Nahoana no sarotra ny manaiky fa tsy misy na inona na inona azontsika atao mba hamonjena ny tenantsika? `

`Inona ireo lafiny hafa hitanao fa mampitovy ny asa famoronana sy ny fanavotana?`

Fanambarana mikasika ny fanavotana no nanaovan'Andriamanitra fampidirana ho an'ny didy folo: "Izaho no Jehovah Andriamanitrao, Izay nitondra anao nivoaka avy tany amin'ny tany Egypta, tamin'ny trano nahandevozana." - Eks. 20:2; Deo. 5:6. Noho ny nanavotan'Andriamanitra ny Isiraely ho afaka amin'ny fahandevozana no iandrandrany azy ireo hanana karazam-pitondran-tena iray. Tsy nitaky fanajana tanteraka ny lalàna tamin'ny Isiraely Izy mba hanafahany azy ireo, fa ny fanafahana no nataony mialoha.

Nandray anjara tamin'ny fanafahana azy avy tany Egipta tokoa ny Isiraelita (jereo ny Eks. 12:12,13 sy ny Eks. 12:50, 51). Tsy mitondra fahamendrehana ho azy ireo anefa ny asa izay nataony. Tsy ho nitondra fanafahana ho azy ny fihinanana zanak'ondry "voatsatsika tamin'ny afo no hihinanany azy mbamin'ny mofo tsy misy masirasira sady hampiarahina amin'ny anana mangidy - Eks. 12:8, na ny "valahanareo ho voasikina, ny kapanareo ho eo amin'ny tongotrareo, ary ny tehinareo ho eny an-tanamareo" - and. 11, ary ny fanatentenana "ra eo amin'ny tataom-baravarana sy ny tolana roa" - and. 23. Andriamanitra no namonjy azy. fa izay nataon'izy ireo kosa no niara-niasa tamin'ny asa mendri-piderana nataon'Andriamanitra.

Averina indray ao amin'ny fitanisana ny didy fahefatra ao amin'ny Deoterônômia ny lohahevitry ny fanavotana: "Ary tsarovy fa andevo tany amin'ny tany Egypta hianao, ka tanana mahery sy sandry nahinjitra no nitondran'i Jehovah Andriamanitrao anao nivoaka avy tany: izany no nandidiani Jehovah Andriamanitrao anao hitandrina ny andro Sabata." - Deo. 5:15. Ho fahatsiarovana ny fitsaharana noraisin'izy ireo tamin'ny alalan'ny fanafahana tany Egipta dia nasaina nitandrina ny fitsaharan'ny Sabata isan-kerinandro ny Isiraelita.

Tsy misy mihitsy ny fifanoherana eo amin'ny fitsipika itandremana ny Sabata ao amin'ny Eksödösy sy izay nomena ao amin'ny Deôterônômia. Hery iray ihany no niasa tamin'ny famoronana sy tamin'ny fanavotana, ary ny fitandremana ny Sabata no mamatotra ireo toe-javatra roa ireo ao amin'ny feon'ny fieritreretantsika Tsy afaka namonjy antsika Kristy raha tsy namorona antsika. Araka izany, ny andro iray hahatsiarovana ny asa famoronana nataony dia manamafy ny fitokiantsika amin'ny fanavotany.

Namorona ny zavatra hafa rehetra Andriamanitra, tamin'ny voalohany, talohan'ny namoronany ny olombelona. Efa tontosa ny famoronana tamin'ny fotoana nidiran'i Adama sy i Eva teo amin'ny tantara Araka izany, tsy afaka milaza ny tenany ho manana fahamendrehana noho ny amin'ny famoronana ny taranak'olombelona, na dia napetraka hataon'i Adama sy i Eva aza ny "hiasa sy hitandrina azy."-Gen. 2:15. (...)

` `