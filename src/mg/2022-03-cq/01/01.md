---
title:  FIANDOHANA SY FIAFARANA
date:   25/06/2022
---

### Fampidirana

**Vakio ny Jao. 1:1-13**

> Tslanjery: Mifidy andininy 1

` `

### TAMIN'NY VOALOHANY

Ara-Baiboly ny hevitra mikasika ny "fiandohana". Nanana fiandohana avokoa ny zavatra rehetra ankoatra an Andriamanitra telo izay iray. Nanana ny fotoany sy ny loharano nipoirany izany fiandohana izany. Tsy manome ny daty nanaovana ny asa famoronana voalohany indrindra ny Baiboly (voafackan izany ny famoronana ireo mponin'ny lanitra), na koa ny famoronana voarakitra ao amin'ny Gen. 1, saingy ambarany mazava ny nipoiran'izany. Andriamanitra izany loharano nipoirana na fiandohana izany! Izy no Rain'ny fiandohana (afa-tsy ny fiandohan'ny fahotana).

Ahoana Ã ry ny nanombohan'Andriamanitra ny famoronana ity planeta antsoina hoe tany ity? Natombony tamin'ny famoronana ny mazava tamin'ny andro voalohany izany. Tao anatinio mazava io no nanaovana ireo asa famoronana nifandimby tamin'ny herinandro voalohany. Ny Teny no nenti-namorona izany mazava izany. Ny teny no mazava!

Misy fiantraikany lalina eo amin'ireo mpanara-dia an'Andriamanitra izany, dia ireo izay tokony hanontany amin'ny fotoana rehetra hoe: "Moa ve aho manaraka ny chatry ny famoronana nataon'Andriamanitra?" Amin'ny fitenin'ny olona, ny fanorenana fiainana dia mahafaoka ny lafiny fanabeazana, ny fiainana tantaram-pitiavana, ny fanambadiana, ny ankohonana, ny fidiram-bola, ny asa, ny fisotroan-dronono, sns. Tokony ho araka ny tenin'Andriamanitra ny fiandohan'ireo rehetra ireo. Amin'izany no hampiharan'ny zanak'Andriamanitra ilay fahendrena sarobidy sy mahavonjy aina, manao hoe: "Maneke Azy amin'ny alehanao rehetra" - Ohab. 3:6. Atombohy amin'ny fahazavana ny zavatra rehetra! Mitari-dalana izany, manoro hevitra, mananatra, mampitandrina, manamasina ary mamonjy.

Azo antoka fa ho tody any an-danitra ny lalana izay atomboka sy tohizana ao amin'ny mazava.

> ><p> Soraty</p>
> Soraty araka ny dikanteny izay tianao ny Jao. 1:1-13. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `