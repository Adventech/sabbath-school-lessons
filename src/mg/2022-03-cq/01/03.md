---
title:  "NY SABATA AMIN'NY ANDRO FARANY"
date:   27/06/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ahoana ny fahitanao ny fivondronan'izao tontolo izao eo amin'ny lafiny ara-pivavahana?`

Izay rehetra mahalala ny didy mikasika ny Sabata ao amin'ny Eks. 20 dia hahita ny fifamalian'izany amin'ny Apôk. 14:7. Miantomboka amin'ny fiantsoana ho amin'ny fiankohofana amin'llay Andriamanitra Mpamorona ny antso amin'ny andro farany entin'ireo anjely telo ao amin'ny Apôk. 14:6-11.

Misy antso atao mba tsy hiankohofana amin'ny bibidia izay hisandoka ny fahefan'Andriamanitra ao amin'ny fampitandremana ataon'ny anjely fahatelo (Apôk. 14:9-11). Tahaka ny Mpamorona izay manana ny mariky ny fahatokiana Aminy ao amin'ny fitandremana ny Sabata andro fahafito (Ezek. 20:20), ny bibidia koa dia mametraka marika eo amin'ny handrina sy ny tanan'ireo izay mahatoky aminy (Apôk. 14:9).

Mialoha ny hiverenan'i Jesôsy indray dia havondrona araka ny fiankohofana ataony ny taranak'olombelona: ireo izay manaiky an'Andriamanitra ho Mpamorona amin'ny alalan'ny fitandremana ny didy fahefatra, ary ireo izay mandà an'Andriamanitra. Fizahan-toetra ny fahatokian'ny olona rehetra manerana ny tany izany. Tsy maintsy hifidy izay hiandaniany ny rehetra: ny Bouddhiste, ny Sikhs, ny Silamo, ny Jain, ny Hindous, ny Jiosy, ny Bahá'is, ny tsy mpino ny fisian'izay mety ho andriamanitra, ny Kristianina ary ireo mpiroaroa saina momba ny fisian'Andriamanitra. Ho fanehoana ny fandalan'Andriamanitra ny rariny dia haseho miharihary amin'izy ireo ny hevitra mifandraika amin'ny safidiny ny hanaiky ny fahambonian'Andriamanitra amin'ny alalan'ny fiankohofana amin'ny andro Sabata, mba hahatonga azy ireo hanaiky ny maha-marina an'Andriamanitra rehefa tonga ny fitsarana farany. Tsy maintsy hazavaina ny hevi-diso rehetra mikasika ny Sabata.

Tsy maintsy mahatakatra amin'ny fahafenoany ny lanjan'ny fitandremana ny Sabata ireo mitonona ho manao izany mba hahafahany maneho izany amin'izao tontolo izao. Tokony ho takany ny tena hevitry ny fitandremana ny Sabata mba hanehoany ny fitahiana avy amin'izany amin'ireo rehetra velona amin'ny andro farany. llain'ireo izay miankohoka amin'Andriamanitra marina ny hanana fanandramana lalina kokoa eo amin'ny fiankohofana Aminy amin'ny Sabata. Ho hita eo amin'ny fiainany amin'izany ny hevitra mandresy lahatra izay maneho ny fifidianany an'Andriamanitra eo anatrehan'ny sandoka.

` `