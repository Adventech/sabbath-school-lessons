---
title:  "FAHAMARINANA AMIN'NY ANDRO FARANY"
date:   30/06/2022
---

### Takaro

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao?`

`Inona ny fampiharana tokony hataonao any am-pianarana, ao amin'ny ankohonanao, any amin'ny toeram-piasanao ary ny any am-plangonana?`

**Avereno jerena** ilay andininy nianaranao tsianjery. 
`Ahoana ny fomba hampiharanao izany eo amin'ny fiainanao mandritra ity herinandro ity?`

"Natao hitarika ny olona hahita ny hasarobidin'ny lalàna eo imason'Andriamanitra ny hafa pampitandremana farany ho an'izao tontolo izao. Natao haseho amin'ny fomba mazava ny fahamarinana mba tsy hisy mpandika lalàna mandre izany ka hanana fialan-tsiny ny amin'ny tsy fahatsapany ny lanjan'ny fankatoavana ny baikon'Andriamanitra." - Ev (Washington, DC: Review and Herald, 1946), tt. 225, 226.

Tsy maintsy torina eny rehetra eny ny fahazavana mikasika ny fitakian'ny lalàn'Andriamanitra. Natao ho lohahevitra handraisana fanapahan-kevitra izany. Hizahana toetra sy hitsapana izao tontolo izao izany." - Ev, t. 226.

"Vanim-potoana ilana fitandremana tsy miato no iainantsika ankehitriny, andro izay tokony hifohazan'ny vahoakan'Andriamanitra izany ka hanaovany asa lehibe eo amin'ny fitoriana ny fahazavana mikasika ny Sabata. (...) Ny mba hanehoana amin'ny olona ny fahitan'Andriamanitra ny hasarobidin'ny lalany masina no tanjon'ny fampitandremana farany atao amin'ny mponina eto ambonin'ny tany. (...)"- Ev, t. 232.

(...) Mahafaly ny Tompo ny fanomezana ny hafatry ny anjely fahatelo ho an'ny vahoakany ho hafatra fizahan-toetra hotorina amin'izao tontolo izao. Mahita olona miavaka sy misaraka amin'izao tontolo izao i Jaona, izay mandà tsy hiankohoka amin'ny bibidia na ny sariny, mitondra ny famantaran'Andriamanitra izy ireo, mitandrina ny Sabatany masina-dia ilay andro fahafito izay natao ny lanitraa ny tany. Izao no nosoratan'ilay apóstoly momba azy ireo: "Indro ny faharetan'ny olona masina, dia izay mitandrina ny didin'Andriamanitra sy ny finoana an'i Jesosy."- Ev, t 233.

"Tsy mbola nisy olona nandray ny mariky ny bibidia. Tsy mbola tonga mantsy ny fotoan'ny fizahan toetra. (...) Tsy misy ny olona hohelohina raha tsy efa mandray ny fahazavana ny rehetra ary mahita ny fitakian'ny didy fahefatra. Rehefa hivoaka kosa ny didy manamafy ny fitandremana lay Sabata sandoka ary hampitandrina ny olona tsy hiankohoka amin'ny bibidia sy ny sariny ny antsoantso mafin'ny anjely fahatelo, dia hosoritana miavaka ny tsipika manasaraka ny marina sy ny diso. Amin'izay dia handray ny mariky ny bibidia ireo izay manohy mandika lalana."- Ev, tt. 234, 235.

` `