---
title:  "AVY AMIN'NY MANDRAKIZAY ARY HO MANDRAKIZAY"
date:   29/06/2022
---

### Ampifandraiso amin'i Jesosy

**Saintsaino** izay voasoratra ao amin'ny Jao. 1:1-13, ary jereo izay miresaka an'i Jesosy ao amin'izany.

`Moa ve mahatsapa fahasamihafana mikasika ny Sabata ianao, miankina amin'ny fiheverana izany ho fiankohofana amin'Andriamanitra Ray na amin'i Jesosy?`

`Inona ny sary hafa aseho na averina momba an'i Jesôsy?`

`Inona no ambarany aminao amin'ny alalan'ireo andalan-teny ireo?` 

**Antom-bavaka:** 
`Inona no asetrinao ny fahitana an'i Jesôsy araka izany?`

Raisin'ny Advantista mitandrina ny andro fahafito ho vatolampy iorenan'ny maha-Mpamorona an' Andriamanitra ny didy fahefatra; misy andalan-teny hafa koa anefa ao amin'ny Baiboly izay manampy amin'ny fahatakarana izany toeran'Andriamanitra izany. Iray amin'izany ny teny hoe "zavatra rehetra" izay averin'i Paoly inefatra ao amin'ny teniny (Kôl. 1:16,17). Mahafaoka ny "hita sy ny tsy hita" ny hoe "zavatra rehetra." Tsy maintsy nisy talohan'ny "zavatra rehetra" Andriamanitra amin'ny maha-loharanon'ny "zavatra rehetra" Azy. Iza anefa io Andriamanitra izay efa nisy taloha sy namorona io? Mamaly izany fanontaniana izany llay Ray mandrakizay rehefa nilaza tamin'ny Zanaka hoe: "Hianao, Jehovah 6, tany aloha no nanorenanao ny tany, ary asan'ny tànanao ny lanitra"- Heb. 1:10. lo toerana maha-Andriamanitra/Mpamorona ny Zanaka (Jesôsy) io no manamarika ny fiandohan'ny filazantsara kanto nosoratan'i Jaona (Jao. 1:1-3).

Ny fankalazana ny Sabata dia fankalazana ny maha-mandrakizay an'i Jesosy Kristy. Mihoatra noho izany aza: fankalazana llay loharanon'ny mandrakizay izany. Izany no antony iantsoana ny anarany hoe "Rain'ny mandrakizay'- Isa. 9:5 na "Ray mandrakizay" (DIEM).

Ny fahatsiarovana ny Sabata mba hitandremana izany ho masina dia midika ho fahatsiarovana fa i Jesosy no Andriamanitra Tsitoha nanomboka tamin'ny mandrakizay ary ho mandrakizay! Hitohy mandritra ny mandrakizay izany fankalazana be voninahitra izany (Isa. 66:23).

` `