---
title:  "ASA VITA TSARA"
date:   04/09/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao.

**Mampiasa** hampifandraisana ireo teny na fehezanteny mifandraika amin'ny teny na fehezanteny hafa.

`Inona ny fomba fijery manokana asongadin'ny naoty noraisinao ankapobeny? `

Ianaro tsianjery ny andininy tianao indrindra ao amin'ny Eks. 16. Soraty imbetsaka izany mba hahamora ny fitadidianao azy.

`Ho an'ny Kristianina, aiza no andraisana ny valin-kasasarana?`

`Ahoana no hanovana ny fomba fijery izay mandray ny asa ho toy ny ozona?`

Rehefa namorona Andriamanitra dia niasa, satria asa ny famoronana! Mampiorina izany fahamarinana izany ny fampitahana andalan-teny roa ao amin'ny Baiboly. "Tamin'ny voalohany Andriamanitra nahary ny lanitra sy ny tany."- Gen. 1:1. Ary izao no ambaran'ny Baiboly mikasika ny fahatontosan'ny famoronana nataony: "Ary tamin'ny andro fahafito dia vitan'Andriamanitra ny asa efa nataony-Gen. 2:2.

Azo atao ny milaza fa Andriamanitra no namorona ny asa. Ny miasa, araka izany, dia manao zavatra izay noforonin'ny Mpamorona. Tsy ampy anefa ny miasa fotsiny; tokony hahitana fahatsarana eo amin'ny asa atao!

Manaiky izany indrindra izao fitsipika ara-Baiboly izao: "Koa amin'izany, na mihinana na misotro hianareo, na inona na inona ataonareo, dia ataovy ho voninahitr Andriamanitra izany rehetra izany."-1 KÃ¶r. 10:31.

Raha nanombantombana ny famoronana notontosainy Andriamanitra dia nilaza fa "tsara indrindra" izany (Gen. 1:31), Izao no ambaran'ny Baiboly: "Marina Jehovah amin'ny lalany rehetra, sady mamindra fo amin'ny asany rehetra."- Sal. 145:17. Koa satria tsara ny famoronana dia naneho ny voninahitr Andriamanitra izany: "Ny lanitra mitory ny voninahitr Andriamanitra"- Sal. 19:1, ary "henika ny voninahiny ny tany rehetra" - Isa. 6:3.

Tokony ho tafiditra ao anatin'ny fitandremana marina ny Sabata ny fanombanana ny henemana niasana. Moa ve vita tsara ny asa natao? Naneho fahatsarana ve izany? Zava-dehibe tokoa izany, satria tsy maneho araka ny tokony ho izy ny toetran' Andriamanitra no sady manimba ny fitsaharan'ny Sabata ny asa kitoatoa sy mikorontana ary zara raha vita. Fitsaharana amin'ny asa vita tsara ny tena fitsaharan'ny Sabata! Fomba fiaina araka an'Andriamanitra izany

"Mba hampiasa ny sainy, hanatanjaka ny tenany ary hampivelatra ireo hery samy hafa ananany, no antony nanomezan Andriamanitra ny olona ny tombontsoan'ny asa."- PM, t. 26. Tsy nanova izany fikasan'Andriamanitra izany velively ny nidiran'ny fahotana!

` `