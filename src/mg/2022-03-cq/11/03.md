---
title:  "MIOMANA MANDRAKARIVA"
date:   05/09/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?` 

`Inona avy ireo fanontaniana mipetraka avy amin'ny famaklana io lahatsoratra io?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ahoana no hampifandanjanao ny finoana mitoky amin'ny fitantanan'Andriamanitra amin'ny fiomanana sy ny filana ny fanaovana drafitra ho an'ny hoavy?`

Andriamanitra no namorona ny fanaovana drafitra mialoha. Rehefa nampiandraiketiny an'i Mosesy ny fanafahana ny Isiraelita tamin'ny fanandevozan'ny Egiptianina, dia nanome toky azy Izy fa tany "tondra-dronono sy tantely" no efa nomaniny ho azy ireo (Eks. 3:8). Ilay Andriamanitra izay nitari-dalana ny Isiraelita tany an'efitra ihany no naka ny endrik'olombelona ary namahana olona dimy arivo tamin'ny *mofo vary hordea dimy sy hazandrano madinika roa"- Jao. 6:9. Ambaran'ny Baiboly fa mialoha ny nanontanian'i Jesosy an'i Filipo ny amin'ny fomba hamahanana ireo vahoaka maro dia "nahalala ihany izay efa hataony" Izy (Jao. 6:6). Tsy mba tampohin'ny toe-javatra Andriamanitra.

Manamafy ny maha-vonona mandrakariva an'Andriamanitra ny fanekena mandrakizay izay efa nisy talohan'ny namoronana ny olombelona (2 Tim. 1:9; 1 Pet. 1:20). Na dia tsy avy amin'Andriamanitra aza ny fahotana dia efa niomana tanteraka Izy raha sanatria misy izany. Indrisy fa nisy tokoa izany, kanefa misy ny famonjena satria efa niomana Andriamanitra.

Moa ve Jes√¥sy tsy nilaza hoe: "handeha hamboatra fitoerana ho anareo Aho"- Jao. 14:2? Misy lalana hatrany hivoahan'ny mpino amin'ny toe-java-tsarotra miseho eo amin'ny fiainany. Fankalazana zavatra maro ny Sabata, iray amin'izany ny fiomanan'Andriamanitra hamonjy ny olony amin'ny fotoan tsarotra. Efa eo sahady ny valinteny na ny vahaolana ho an'ny olan'ny mpamaky!

` `