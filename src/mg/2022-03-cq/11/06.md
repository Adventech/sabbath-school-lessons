---
title:  "REHEFA ZOMA...."
date:   08/09/2022
---

### Takaro

`Rehefa tapitra ny herinandro andinihana ity toko ity dia inona ny fampiharana manokana maharesy lahatra anao eo amin'ny fiainanao?`

`Inona ny fampiharana tokony hataonao any am-pianarana, ao amin'ny ankohonanao, any amin'ny toeram-piasanao ary any am-piangonana?`

Avereno jerena ilay andininy nianaranao tsianjery. 

`Ahoana ny fomba hampiharanao izany eo amin'ny fiainanao mandritra ity herinandro ity?`

"Saintsaino mandritra ny herinandro ny Sabata masin'i Jehovah, satria andro natokana ho amin'ny fanompoana an'Andriamanitra izany. Andro izay tokony hitsaharan'ny tanana amin'ny asa araka izao tontolo izao izany, ary andro izay ifantohana manokana amin'izay ilain'ny fanahy. (...)

Rehefa tsaroana amin'izany fomba izany ny Sabata dia tsy hibahana ny zava-panahy ny lafiny ara-nofo. Tsy hisy avela hatao ny Sabata ny adidy fanao amin'ireo henemana fiasana. Aoka tsy ho lany amin'ny asa ara-nofo mandritra ny herinandro ny herintsika ka rehefa tonga ny andro fitsaharan'ny

Tompo sy famelombelomana, dia ho torovana loatra isika ka tsy hahavita ny asa fanompoana Azy. (...)

Mialoha indrindra ny filentehan'ny masoandro, aoka havela ny asa sy ny taratasy rehetra tsy mifandraika amin'ny fivavahana. Ry ray aman-dreny, hazavao amin'ny zanakao ny asanao sy ny tanjon izany, ary avelao izy ireo hiara-miomana aminao mba hitandrina ny Sabata araka ny baikon'Andriamanitra. (...)

Misy asa iray hafa tokony hifantohana amin'ny andro fiomanana. Tokony haravona ny fifandirana rehetra eo amin'ny mpirahalahy amin'io andro io, na ao amin'ny fianakaviana izany na ao am piangonana. (...)

Rehefa manomboka ny Sabata dia tokony hiambina mafy ny tenantsika isika, hiambina ny asa sy ny teny ataontsika, raha tsy izany isika dia mandroba an'Andriamanitra amin'ny fakana ny fotoana izay Azy. Tsy tokony hataontsika, na asaintsika ataon'ny zanatsika, ny asa fivelomana na koa izay asa tokony ho natao tamin'ny henemana fiasana. Andro fiomanana ny Zoma. Amin'izany no anokanana fotoana anaovana ny fiomanana ho amin'ny Sabata sy hisaintsainana ary hiresahana momba izany. (...) Voadika ny didy fahefatra rehefa miresaka momba ny zavatry ny tany isika na koa miresaka momba ny zava-maivamaivana sy tsy misy dikany. Ny firesahana momba ny zavatra rehetra mety ho tonga ao an-tsaintsika dia filazana ny hevitsika manokana. Ary ny fialana amin'izay tokony ho izy dia mitondra antsika ho amin'ny fanandevozana sy ny fanamelohana."- CG (Washington, DC: Review and Herald, 1954), tt. 527-530.

` `