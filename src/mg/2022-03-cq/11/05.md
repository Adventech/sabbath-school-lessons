---
title:  "TSY MISY TOA AZY"
date:   07/09/2022
---

### Ampifandraiso amin'i Jesosy

**Saintsaino** izay voasoratra ao amin'ny Eks. 16, ary jereo izay miresaka an'i Jesôsy ao amin'izany.

`Ahoana no anehoan'ny fomba fiomanantsika ho amin'ny Sabata ny fifandraisantsika amin'i Jesôsy?`

`Inona ny sary hafa aseho na averina momba an'i Jesôsy? `

**Antom-bavaka:** 
`Inona no asetrinao ny fahitana an'i Jesôsy araka izany?`

Teny feno fitalanjonana no niloatra ny molotr'ireo sakaizan'i Jesôsy sy ireo fahavalony raha nahita ny fiainany feno fahamasinana. Fijoroana ho vavolombelona tahaka izao no nataon'ireo miaramila nirahin'ny Fariseo sy ny lohandohan'ny mpisorona mba hisambotra Azy: "Tsy mbola nisy olona niteny tahaka izany-Jao. 7:46. Izao no nambaran'i Nikôdemosy, ilay mpianatra niafina raha nankao amin'i Jesôsy nony alina izy: "fantatray fa mpampianatra avy amin'Andriamanitra Hianao; fa tsy misy olona mahay manao izao famantarana ataonao izao, raha tsy Andriamanitra no momba azy."- Jao. 3:2.

Nampiavaka an'i Kristy tamin'ny rehetra ny teny noteneniny. Tahaka izany koa ny zavatra izay nataony.

Azo ambara koa ny tahaka izany momba ny Sabata! Eny tokoa, tsy miteny ny Sabata saingy maro ny zavatra tenenina momba izany. Tahaka izany koa, tsy manao na inona na inona ny Sabata, saingy misy zavatra atao amin'izany.

Inona no ambara momba ny Sabata? Nisy teto amin'izao tontolo izao tamin'ny fahataperan'ny fito andro voalohany ny Sabata. Izao no teny nentina nanolotra izany: "Ary Andriamanitra nitahy ny andro fahafito sy nanamasina azy' - Gen. 2:3. Manampy izany ny andalan-teny malaza indrindra momba ny Sabata, izay manambara fa masina sy nohamasinina izany (Eks. 20:8,11).

Notahina, nohamasinina, masina! Ireo no voalaza mikasika ny Sabata. Tsy mbola nisy olona nilaza tahaka izany mikasika ny andro hafa.

Mitsahara amin'ny asa, miaraha manao fiankohofana, aza manao resaka fanao andavanandro, halaviro ny fahafinaretana tsy araka an'Andriamanitra. Ireo no tokony hatao amin'ny andro Sabata. Tsy mbola nisy andro hafa notandreman'Andriamanitra tahaka io andro io. Tsy mbola nisy andro izay nanokanana andro iray hafa ho fiomanana ho amin'izany.

` `