---
title:  "NY HERIN'NY TENY"
date:   13/08/2022
---

### Fampidirana

**Vakio ny Sal. 33:6-9**

> Tsianjery: Mifidy andininy 1

` `

### MAHITSY NY TENINY

Mety hiteny ny olona hoe: "Hay? Azoko. Zava-dehibe izany ny mitsahatra sy ny mifantoka amin'ny fifandraisantsika amin'Andriamanitra! Koa mampaninona moa raha Alatsinainy na Alakamisy no anaovako izany?" Tantara ara-Baiboly no amaliantsika izany.

Na dia isan'ny manam-pahefana ambony indrindra tao amin'ny firenena matanjaka indrindra tamin'ny androny aza i Namana, dia nisy aretina tsy sitram-panafody nahazo azy. Tapitra hatreo ilay fiainana araka ny nahafantarany azy mandra-pitsirin'ny fanantenana vaovao tao anatiny noho ny fanambarana nataon'ilay mpanompovavy kelin'ny vadiny. Amin'ny maha-ankizy azy dia sahiny ny nilaza fa lehibe lavitra noho ireo andriamanitry ny Sirianina ny Andriamanitra ivavahan'ireo iray firenena aminy, izay vahoaka nandevozina, ary raha handeha any amin'ilay mpaminanin'i Jehovah i Namana dia mety ho sitrana. Kivy i Namana; koa nandeha ihany izy.

Tsy mba nisahirana hiarahaba azy manokana akory ny mpaminany Elisa, ary ankoatra izany dia nahaketraka an'i Namana ny fomba izay nolazaina fa hanome fanasitranana azy. Misy renirano madio any Siria, saingy nasain'ilay mpaminany nitsoboka tao amin'ny ony Jordana izy. Ary mbola ratsy lavitra noho izany aza; nasaina nanao izany impito izy!

Rehefa avy nitsoboka inefatra tao amin'ny ony Jordana izy dia tsy nisy fihatsarana akory ny habokany. Indimy... inenina... tsy nisy fiovana. Ny lesona ho an'i Namana dia ity: rehefa miteny Andriamanitra hoe "fito", dia tsy mety ny enina. Niandry an'i Namana ny fahasitranana, saingy tsy nety ho azony izany raha tsy nilefitra tanteraka tamin'ny tenin'Andriamanitra izy (2 Mpanj. 5). Zava-dehibe tokoa ny fitandremana amin'ny tsipiriany izay lazain'Andriamanitra raha tiantsika ny hahazo tombontsoa, dia ny fifandrindran'ny fiainantsika amin'ny sitrapony.44


><p> Soraty</p>
> Soraty araka ny dikanteny izay tianao ny Sal. 33:6-9, Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `