---
title:  VELONA INDRAY
date:   17/08/2022
---

### Ampifandraiso amin'i Jesosy

**Saintsaino** indray izay voasoratra ao amin'ny Sal. 33:6-9, ary jereo izay miresaka an'i Jesosy ao amin'izany.

`Ahoana no nanandramanao ny tenin'Andriamanitra mpanome fiainana androany?`

`ny efa mahazatra anao ve sa hafa ny fahitanao an'i Jesôsy eto?`

**Antom-bavaka:** 
`Inona no asetrinao ny fahitana an'i Jesôsy araka izany?`

Nampisy fiainana amin'ny endriny maro isan-karazany Andriamanitra tao anatin'ny herinandron'ny Famoronana. Amin'ny maha-Loharanon'ny fiainana Azy, na aiza na aiza no misy fiainana dia ahitana Azy. Koa asa faran'izay sarotra ny fandavana ny fanatrehan'Andriamanitra - tsy ho vita mihitsy aza izany! Ao amin'Andriamanitra ihany no misy ny fiainana (Jao. 1:4). Nanoratra toy izao i Ellen White: "Raha tsy eo ny fiainan'Andriamanitra, dia ho faty ny voary."-SDABC, b. 1, 1081.

Raha niresaka momba ireo anjely sy ny mponin'ny lanitra ny mpanao salamo dia nanambara hoe: "Ny tenin'i Jehovah no nanaovana ny lanitra; ary ny fofonain'ny vavany no nanaovana ny hamaroany rehetra. (...) Fa Izy no niteny dia ary izany; Izy no nandidy, dia nitoetra mafy izany."- Sal, 33:6,9. Izao no fanazavan'i Ellen White momba izany: "I Kristy no Zanak'Andriamanitra; talohan'ny nisian'ny anjely dia efa iray tamin'Andriamanitra Izy."- PP, t. 38..

Ny ota no nampiditra ny fahafatesana (vakio ny Rom. 5:12). Ary "ny fanahy izay manota no ho faty" -Ezek. 18:20. Nampitandrina mazava an'i Adama Andriamanitra "fa amin'ny andro izay ihinananao azy dia ho faty tokoa hianao" (Gen. 2:17; Gen. 5:5). Hoy i Ellen White: "Mampiseho ny otany amin'ny olona ny lalana, fa tsy mitondra fanafody hanasitranana izany. Mampanantena fiainana ho an'ny mankato, nefa manambara fa fahafatesana no anjaran'ny mpandika azy." - HM, t. 482.

"Tompon'ny aina Andriamanitra. Ny lalana rehetra nomena dia natao mba hampaharitra izany aina izany. Teo amin'izay nalamin'Andriamanitra anefa no nampidiran'ny fahotana fikorontanana. Koa raha mbola maharitra koa ny fahotana dia tsy azo sakanana ny fijaliana sy ny fahafatesana." - PM, L 524. Nohamarinin'Andriamanitra tamin'ny alalan'ny sorona nataon'ny Zanany fa azo averina indray ny fiainana, na ny aina. Ny teny no hampisy izany, toy ny nahariany ny fiainana sy ny tany voalohany (vakio ny 1 Tes. 4:16).

Ny fitandremana ny Sabata dia tokony ho fankalazana llay Mpahary Tompon'ny aina "Izay nandidy, dia nitoetra mafy izany". Amin'ny alalan'izany feony mibaiko izany ihany no mbola handidiany indray ary amin'izay fotoana izay dia haharitra mandrakizay ny fiainana.

` `