---
title:  ANTSIKA NY FANOMEZANA
date:   18/08/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy Jahatra anao manokana ny hampihatra azy eo amin'ny fiainanao?`

`Inona avy ireo lesona ilainao ampiharina ao amin'ny sekoly misy anao, eo amin'ny fianakavianao, any amin'ny toeram-piasanao, ao amin'ny fiangonana misy anao?`

**Avereno** jerena ilay andininy nianaranao tsianjery. 

`Ahoana no hampiharanao izany eo amin'ny fiainanao mandritra ity herinandro ity?`

"Raha avy teo am-pelatanan'Andriamanitra i Adama dia nanam-pitoviana tamin'llay Mpanao azy, na teo amin'ny toetrany ara-batana, na ara-tsaina, na ara-panahy. "Andriamanitra nahary ny olona tahaka ny endriny-Gen. 1:27, ary fikasany ny hanehoan'izy ireo ny voninahitr'llay Mpahary sy izany endrika izany amin'ny fahafenoany kokoa hatrany, araka ny halavan'ny andro iainany. Nanana fahafahana mivoatra avokoa ireo fahaiza-manaony rehetra; natao ho amin'ny fitomboana hatrany ny fahaizany sy ny heriny. Midadasika tokoa ny sehatra nahazoan'izy ireo nampiasa ny heriny sy ny fahaizany; be voninahitra ny saha nomena hanaovany fikarohana. Ireo zava-miafin'ny tontolo hita maso - "ny fahagagana avon'llay tanteraka amin'ny fahalalana" - Joba 37:16, dia nanintona ny olona handalina izany Tombontsoa lehibe ho azy ny fahafahany nifanatri-tava sy niray fo tamin'llay Mpanao azy. Raha nitoetra ho mahatoky tamin' Andriamanitra izy dia ho anjarany mandrakizay izany rehetra izany. Ho nahazo harem-pahalalana vaovao hatrany izy mandritra ny mandrakizay, ho nahita loharanom pahasambarana vaovao hatrany, ary ho nazava taminy bebe kokoa hatrany ny hevitry ny fahendrena sy ny hery ary ny fitiavan Andriamanitra. Ho araka ny hanatrarany ilay tanjona namoronan Andriamanitra azy no ho nanehoany amin'ny fahafenoany kokoa hatrany ny voninahitr'llay Mpahary."- FK, tt. 9,10.

"Toy izany koa ny fanahy tsirairay, na dia simban'ny fahotana aza izy, eo imason Andriamanitra dia mbola isaina ho sarobidy ihany. Tahaka ny vola mitondra ny sary sy ny soratra milaza ny fahefan'ny mpanjaka, dia toy izany ny olona, teo amin'ny namoronana azy dia nitondra ny sary sy ny soratra milaza an Andriamanitra; ary na dia simba sy vasoka noho ny herin'ny fahotana aza, dia mbola mijanona eo amin'ny fanahy tsirairay ny faritr'izany soratra izany. Irin Andriamanitra ny hamerina izany fanahy izany ka hanoratra eo aminy indray ny endriky ny tenany amin'ny fahamarinana sy ny fahamasinana."- HF, tt. 191,192.

"Tokony hatao mazava tsara ny fomba fanehoana ny finoana. Misy fepetra avokoa ny teny fikasan'Andriamanitra rehetra. Raha maniry hanao ny sitrapony isika, dia ho antsika ny heriny rehetra. Ao amin'ny teny fikasana ihany no misy ilay fanomezana ampanantenainy. "Ny voa dia ny Tenin'Andriamanitra-Lio. 8:11. Toy ny maha-azo antoka ny voan'oaka ho tonga hazo terebinta no maha-azo antoka koa ny fanomezan'Andriamanitra ao amin'ny Teny Fikasany. Rehefa mandray ny teny fikasana isika dia mahazo ilay fanomezana ihany koa."- FK, t. 288.

` `