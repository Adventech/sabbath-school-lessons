---
title:  "TOMPO SY MPANEFA"
date:   21/07/2022
---

### Takaro

Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao?

`Inona avy ireo lesona ilainao amplharina eo amin'ny fiainanao manokana?`

**Avereno jerena** ilay andininy nianaranao tsianjery. 
`Ahoana no hampiharanao izany so fiainanao mandritra ity herinandro ity?

"Tsy mahaforona aina, na dia amin'ny zavatra kely indrindra amin'ny zavaboary aza, ny fahendrena amam-pahaizana rehetra ananan'ny olombelona. Avy amin'ny aina izay efa nomen'Andriamanitra ihany no iveloman'ny zava-maniry sy ny biby. Toy izany koa ny aim-panahy, avy amin'Andriamanitra ihany no miteraka aim-panahy ao am-pon'ny olona. Raha tsy "ateraka indray" ny olona dia tsy manana anjara amin'ny aina izay omen'i Kristy (Jao. 3:3).

Tamin'ny nanomezan'Andriamanitra ny Zanany, llay fanomezana tsy misy toa azy, dia efa nohodidininy rivo-pahasoavana, toy ny anodidinan'ny rivotra ny tany rehetra, izao tontolo izao. Izay rehetra mety miaina amin'izany rivotra mahavelona izany, dia ho velona sy hitombo ho lehilahy lehibe sy vehivavy lehibe ao amin'i Kristy. (...)

Zavatra toy izany koa no ampianarin'i Jes√¥sy amin'ilay teniny hoe: "Tomoera amiko ary Izaho aminareo. Tahaka ny sampany tsy mahay mamoa ho azy, raha tsy miray amin'ny voaloboka izy, dia toy izany koa hianareo, raha tsy miray amiko (...) Fa raha misaraka amiko kosa hianareo, dia tsy mahay manao na inona na inona." - Jao. 15:4,5. (...) Raha misaraka Aminy ianao, dia tsy manana aina, sady tsy manan-kery hanoherana ny fakam-panahy, na hitomboana amin'ny fahasoavana sy ny fahamasinana. Raha mitoetra ao Aminy kosa ianao, (...) dia ho tahaka ny hazo ambolena eo amoron'ny rano velona.

Maro ny olona mihevitra fa tsy maintsy hanao ny zavatra sasany amin'ny asa ny tenany. Natoky an' Kristy izy tamin'ny famelan-keloka, nefa izao dia miantehitra amin'ny herin'ny tenany izy mba ho velona amin'ny fahamarinana. Ho foana anefa ny fiezahana rehetra toy izany. Hoy i Jesosy hoe: "Raha misaraka amiko hianareo dia tsy mahay manao na inona na inona". Ny fitomboantsika amin'ny fahasoavana sy ny fifaliantsika, ary ny soa mety ho vitantsika, dia samy miankina amin'ny fikambanantsika amin'i Kristy avokoa. (...) Tsy Tompon'ny finoantsika ihany Izy, fa Mpanefa azy koa. I Kristy no Voalohany sy Farany ary Mandrakariva. Homba antsika Izy, tsy amin'ny voalohan'ny diantsika ihany, na ny farany, fa isaky ny indray mandingana eny an-dalana (Sal. 16:8)."-DHK, tt. 76-79 (np).`

` `