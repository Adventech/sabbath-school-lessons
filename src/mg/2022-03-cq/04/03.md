---
title:  "FIANKINANA TANTERAKA"
date:   18/07/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ao amin'ny kolontsaina misy anao, hatraiza no anomezan-danja ny fahavitan-tena?`

Efa nisy talohan'ny nisian'ny andro Sabata tao Edena ny foto-kevitry ny Sabata (ny flankinana amin'ny Mpahary sy ny fiaikena izany). Nanoratra toy izao i Ellen G. White: "Taorian'ny fandikan dalana nataon'i Adama dia tsy novana ny foto-kevitry ny lalàna fa nalamina sy naseho tamin'ny fomba mazava ho fanampiana ny olona ao anatin'ny fahalavoany." - FLB, t. 80. Ny lalàna no mahatonga ny olona hahatakatra sy hanaja ny foto-kevitra. Lalàna ny famerana ny hafainganam-pandeha, ary ny fiheverana sy ny fitsinjovana ny hafa no foto-keviny.

Raha ny marina dia tsy ho nisy izao rehetra izao raha tsy teo Andriamanitra (Köl. 1:17). Na eken'ny olona izany na tsia dia miankina Aminy avokoa ny fisian'ny zavatra rehetra sy ny fiainany. "Fa Izy mampiposaka ny masoandrony amin'ny ratsy fanahy sy ny tsara fanahy ary mampilatsaka ny ranonorana amin'ny marina sy ny tsy marina."- Mat. 5:45.

Nilaza ilay menarana teo amin'ny hazo voarara fa azo atao ny manana fiainana ivelan'ny sitrapon Andriamanitra. Kanefa nahatonga hantsana teo anelanelan'Andriamanitra sy ny olona ny fahotana (Isa. 59:1,2). Ary rehefa avy nanota i Adama sy Eva, ka niafina ny fanatrehan'Andriamanitra noho ny henatra, dia Izy Izay mahalala ny zavatra rehetra no nitady azy ireo (Gen. 3:9-11). lay Loharanon'ny fiainany no niafenany.

Tafasaraka amin'ny fiainana isika noho ny fahotantsika. Tsy ny fahotana no mahatonga antsika hiankina amin'Andriamanitra fa izany mihitsy no toetra mampiavaka ny fifandraisan'ny Mpahary sy ny voary. Rehefa naniry ho tonga andriamanitra ny olombelona (Gen. 3:5), dia nanao izay hananany fiainana tsy miankina amin'Andriamanitra (izay tsy hisy na aviana na oviana). Tsy mety hisy na inona na inona raha misaraka amin'Andriamanitra.

Tonga i Kristy mba hamerina ny fiainana amin'ny voary lavo (Jao. 10:10; Jao. 15:5,6).

Rehefa mitsahatra amin'ny asantsika isika isan-tSabata, dia mahatsiaro fa tsy ny asantsika no mitondra fiainana ho antsika. Tsy afaka manandrana ny fiainana amin'ny fahafenoany isika raha tsy manaiky ny fiankinantsika tanteraka amin'Andriamanitra.

` `