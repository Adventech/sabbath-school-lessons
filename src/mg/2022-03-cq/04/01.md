---
title:  Lesona
date:   16/07/2022
---

### MIANKINA AMIN'ANDRIAMANITRA

### Fampidirana

**Vakio ny Jao. 15:1-11**

> Tsianjery: Mifidy andininy 1

` `

### MITSAHATRA ALOHA

Aorian'ny asa mafy sy maharitra nandritra ny tortolo andro dia tsapantsika fa mila mitsahatra sy maka aina kely isika. Valin kasasarana mendrika antsika no andraisan'ny saintsika izany. Toa manohana izany hevitra izany ny tantaran'ny Famoronana. Niasa nandritra ny henemana Andriamanitra, dia nitsahatra tamin'ny andro Sabata. Tsy antsoina hanaraka ny ohatra nomeny ve isika?

Rehefa dinihina akaiky anefa dia hita ho misy mampiavaka azy manokana ny fanandramana niainan'i Adama sy Eva. Manomboka amin'ny asa nataon'Andriamanitra ny tantaraniny Famoronana, fa ny fiainan'i Adama sy Eva kosa dia naniomboka tamin'ny fitsaharana. Taorian'ny namoronan'Andriamanitra an'i Adama dia «nitondra an-dralehilahy ka namponina azy tao amininy saha Edena hiasa sy hitandrina azy» Izy. - Gen. 2:15. Na dia nandray my iraka nampanaovina azy aza izy dia tsy nanomboka ny asany raha tsy taorian'ny Sabata. Araka izany, ho an'ny taranak olombelona dia manomboka amin'ny fitsaharana ao amin'Andriamanitra ny fiainana be voka-tsoa. Ny fitsaharana dia tsy valin-kasasarana fa fanomezana avy amin'Andriamanitra.

Ny Sabata no ahafahana manambara fa na tsy maintsy miasa aza i Adama, dia tsy ny asa no loharanon'ny fahavelomany. Mbola tsy nanainga ny tanany hiasa na kely monja aza i Adama sy Eva dia efa afaka niaina sy nisakafo ary nisotro. Ary ny Sabata dia natao hampahatsiarovana azy ireo fa miankina amin'Andriamanitra izy.

><p> Soraty</p>
> Soraty araka ny dikanteny izay tianao ny Jao. 15:1-11. Raha tsy ampy ny fotoana eo am-pelatananao dia ny Jao. 2:4,5 no soraty. Azonao soratana amin'ny fiteninao lhany koa izany, ary azonao atao ny manao kisarisary na drafitra momba jo toko io.

` `