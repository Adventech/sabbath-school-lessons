---
title:  "FANTARO NY TOERANA MISY ANAO SWARY ISIKA."
date:   17/07/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina.

**Asio tsipika** eny ambanin'ireo teny na fehezanteny manan-danja na manana heviny manokana ho anao.

**Mampiasà** hampifandraisana ireo teny na fehezanteny mifandraika amin'ny teny na fehezanteny hafa. 

`Rehefa vitanao izany, inona ireo hevitra ankapobeny misongadina manokana avy amin'izany?`

**Ianaro tsianjery** ny andininy tianao indrindra. Soraty imbetsaka izany mba hahamora ny fitadidianao azy.

`Nahoana no zava-dehibe ny mahafantatra araka ny tokony ho izy ny maha-izy anao?`

`Inona, raha misy, ny anjara asan'ny toe-tsaina "mahavita tena" eo amin'ny fiainan'ny Kristianina iray?`

Misy fomba fiteny iray any Barbados manao hoe: "yuh bes kno yuh place," izay midika hoe "Isara aminao ny mahafantatra ny toerana misy anao". Ireo izay tsy mahay manaja ny hafa na koa manadinodino ny toerana misy azy eo amin'ny fiarahamonina no anaovana io fitenenana io.

Tsy miova fa ny toerana misy ny hafa no mamaritra ny toeran'ny tsirairay eo amin'ny fiarahamonina. Azo antoka tokoa izany eo amin'ny fifandraisan'Andriamanitra sy ny olona, na Andriamanitra sy ny voary. Araka ny Baiboly, ao anatin'izao tontolo rehetra izao dia tsy misy afa-tsy antom-pisiana anankiroa ihany: rehefa tsy Mpahary ianao dia isan'ny voary. Mitombina tokoa izany ary ara-teôlôjia. Vakio ny Kôl. 1:17 sy ny Jao. 1:3. Miankina amin'Andriamanitra avokoa ny voary manontolo, fa tsy ny mifamadika amin'izany!

Nohariana, tahaka ny atôma bitika ao amin'ny taramasoandro na koa ny leviatana ao anatin'ny rano, ny anjely Gabriela; koa na dia ampifamadihana aza ny toeran'i Gabriela sy ilay atoma bitika dia samy mbola voary ihany izy ireo! Tsy afa-miala amin'ny maha-zavaboary azy izay rehetra nohariana. Noho izany, ny fiezahana hiala amin'ny toeran'ny maha-zavaboary dia fikatsahana haka ny toeran'Andriamanitra tsotra izao satria safidy roa ihany no misy: na Mpahary na voary.

Ny didy momba ny Sabata dia fomba itenenan' Andriamanitra amin'ny voary, na lavo na tsia, hoe: "fantaro ny toerana misy anao". Rehefa takatra sy hajaina ny toerana misy an'Andriamanitra dia mahafantatra sy manaiky ny toerana misy azy ny voary: Ny fiankinana amin'Andriamanitra sy ny izany no tena foto-kevitra ijoroan'ny didy momba ny Sabata. Manozongozona tanteraka ny foto-kevitry ny maro momba ny fahavitan-tena izany. "Izy no nanao antsika, ary Azy isika" - Sat. 100:3.

` `