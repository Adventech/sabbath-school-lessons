---
title:  "AHY NY ZAVATRA REHETRA"
date:   20/07/2022
---

### Ampifandraiso amin'i Jesosy

**Saintsaino** indray izay voasoratra ao amin'ny Jao. 15:1-11, ary jereo izay miresaka an'i Jesôsy ao amin'izany. 

`Ho anao, toky ve sa tahotra no ateraky ny fahafantaranao fa an'i Kristy ny zavatra rehetra?`

`Araka ny efa mahazatra anao ve sa hafa ny fahitanao an'i Jesôsy eto?`

**Antom-bavaka:** 
`Inona no asetrinao ny fahitana an'i Jesôsy araka izany?`

Rehefa niverina avy tany an'ady izay nanavotany an'i Lota zana-drahalahiny i Abrahama dia nihaona tamin'i Melkizedeka mpanjakan'i Salema sy mpisoron'ny Avo indrindra. Nitso-drano ani Abrahama izy nanao hoe: "Hotahin'Andriamanitra Avo Indrindra anie Abrama, dia Andriamanitra Izay nahary ny lanitra sy ny tany" - Gen. 14:19 (jereo koa ny Gen. 14:22, Kôl. 1:16).

Ilay andininy voalohany indrindra ao amin'ny Baiboly, izay teny tsy mety diso avy amin'ny tsindrimandrin'ny Fanahin'ny fahamarinana, dia mamintina ny Famoronana toy izao: "Tamin'ny voalohany Andriamanitra nahary ny lanitra sy ny tany." Rariny tokoa raha an'Andriamanitra ny lanitra sy ny tany satria Izy no namorona azy. Anisan'izany koa izay rehetra ao aminy (Eks. 20:11).

Tao anatin'ny heneman'ny Famoronana dia efa noforonin'Andriamanitra avokoa ny zavatra hafa rehetra vao nahary ny olombelona Izy. Tsy misy na inona na inona hitan'i Adama sy Eva ka azon izy ireo notakina ho azy. Hoy indrindra Andriamanitra rehefa nampahafantatra an'i Jôba ny toerana misy azy: "Taiza ary hianao, fony Aho nanorina ny tany? Ambarao, raha hainao." - Jôba 38:4.

Misy ifandraisany amin'ny fitandremana ny Sabata ve izany? Tena misy tokoa! Mampahatsiahy antsika isan-kerinandro ny Sabata fatsy mety hisy fiainana raha misaraka amin'Andriamanitra Lesona momba ny fanetren-tena re izany! Manoro hevitra ny mpianatra Ellen White manao hoe: "Tokony hampianarina ny tanora rehetra fa tsy tompon'ny tenany izy ireo; ny heriny, ny fotoany, ny talentany, dia an' Andriamanitra." - Historical Sketches of the Foreign Missions of the Seventh-day Adventists, t. 285. Hoy kosa ny Baiboly amin'ny mpanapaka: "Aoka ny olona rehetra samy hanaiky ny fahefana lehibe. Fa tsy misy fahefana afa-tsy izay avy amin'Andriamanitra."-Rôm. 13:1.

Manambara izany ny Sabata. Mankalaza izany ny mpitandrina ny Sabata!

` ` 