---
title:  "TSAROVY, IZA MOA IANAO?"
date:   31/08/2022
---

### Ampifandraiso amin'i Jesosy

**Saintsaino** indray izay voasoratra ao amin'ny Dan. 3, ary jereo izay miresaka an'i Jesôsy ao amin'izany.

**Ahoana no hanazavanao** ny atao hoe: mahafantatra ny maha-izy azy ao amin'i Kristy?

`Araka ny efa mahazatra anao ve sa hafa ny fahitanao an'i Jesôsy eto?`

**Antom-bavaka:** 
`Inona no asetrinao ny fahitana an'i Jesôsy araka izany?`

Manomboka amin'ny teny hoe "Mahatsiarova" ny didy fahefatra ao amin'ny Eks. 20. Tsy mampiova ny maha-Sabata ny Sabata ny fanadinoan'ny olona izany. Tsy ny fahatsiarovana ny Sabata no maha masina azy fa efa masina rahateo ny Sabata. Ny hany tokony hataontsika dia ny manaiky izany sy ny miditra ao amin'ny fahamasinany. Mora mihevitra ny mpitandrina ny Sabata fa ilaina hiaro ny Sabata izy ireo. Ny mifanohitra amin'izany anefa no izy: ny Sabata no miaro antsika (ho hitantsika ao amin'ny lesona 12 izany).

Tahaka ny Sabata, i Kristy dia tsy nila nanao fanambarana miezinezina ny maha-lzy Azy. Na dia nisy nilaza tsara momba Azy aza, dia tsy nataony nanahiran-tsaina Azy loatra izay noheverin'ny olona momba Azy (Jao. 2:23-25). Vakio koa Fil. 2:6,7. Azon'i Kristy antoka ny maha-izy Azy, koa vonona ny horaisin'ny olona ho toy ny ambany indrindra Izy mba haha-azo antoka ny famonjena antsika.

Angamba ny tena sakana lehibe indrindra tsy hiasantsika amin'izao tontolo izao dia ny tahotra. Matahotra isika sao tsy takatry ny olona izay lazaintsika na ataontsika, sao voasarik izao tontolo izao isika, sao tsy mahaliana ny olona isika. Kanefa tsy nomen Andriamanitra fanahy osa isika, fa fanahy mahery sy fitiavana ary fahononan-tena." (2 Tim. 1:7; Jao. 10,10).

Ankoatra izany, ny fiankohofantsika amin'Andriamanitra isan-tSabata dia mampahatsiahy sy manambara ary manamafy orina ny maha-isika antsika ao amin'i Kristy, eo anatrehan'Andriamanitra sy ny voariny. Ho feno toky ny fiainantsika, ka hanjary afaka mitory amin-kalalahana amin'izao tontolo izao isika; tsy ilaintsika ny hatahotra andrao ho voalotony, satria voaro ao amin'i Kristy isika. Vakio HT, toko 6.

` `