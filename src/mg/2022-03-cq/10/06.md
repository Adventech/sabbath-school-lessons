---
title:  "MAMAFY NY VOAN'NY FAHAMARINANA"
date:   01/09/2022
---

### Takaro

`Rehefa tapitra ny herinandro andinihana ity toko ity, dia inona avy ireo lesona maharesy lahatra anao manokana ny hampihatra azy eo amin'ny fiainanao?`

`Inona avy ireo lesona ilainao ampiharina ao amin'ny sekoly misy anao, eo amin'ny fianakavianao, any amin'ny toeram-piasanao, ao amin'ny fiangonana misy anao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

Raha miova fo isan'andro ny tanora dia mety indrindra aminy ny miditra any amin'ireo sekoly eto amin'ny firenentsika. Saingy amin'ny andro iray izay hahavariana azy ka tsy hiambenany, amin'izay fotoana izay indrindra no vonona miaraka amin'ny fandriny i Satana, ary dia ho babony handeha amin'ny lalan-diso izy ireo - dia lalana voarara, izay tsy nosoritan'ny Tompo.

Ahoana àry, tokony handà tsy hifampiraharaha na hifandray amin'ny olona mbola tsy niova fo ve ny Kristianina? Tsy izany; natao hiaraka amin'izy ireo ny Kristianina, eto amin'izao tontolo izao fa tsy anisan'izao tontolo izao, tsy hanaraka ny fanaony, tsy ho voasarika ho tia ny fampianarany na ny fomba amam-panaony. Ny tanjon'izany fiarahana izany dia ny hitaona ny hafa ho eo amin'i Kristy. (...)

Misy ireo izay efa manana ny fahamarinana miorina sy mamaka tsara ao am-pony no tokony hiditra ho mpianatra any amin'ireny sekoly ireny. Azon'izy ireo atao ny manaja ireo fitsipika velon'ny fahamarinana sy mitandrina ny Sabata, ary mbola afaka miasa ho an'ny Tompo aza izy ireo amin'ny famafazana ny voan'ny fahamarinana ao am-po sy ao an-tsain'ny maro. Hitsiry ireny voa ireny eo ambanin'ny fitarihan'ny Fanahy Masina, ka hamoa ho voninahitr'Andriamanitra sy hamonjy fanahy maro. Ny handehanan'izy ireo any amin'ireny fianarana ireny día tsy ny handray na hanaiky ny fampianarana entina ao momba an'Andriamanitra, satria na ireo mpampianatra ao amin'izany sekoly izany aza dia ilaina ho tonga mpianatra Baiboly. Tsy ilain'izy ireo ny manetsika ady momba izany, fa misy kosa ireo fotoana azony hararaotina hametrahana fanontaniana mikasika ny foto-pampianaran'ny Baiboly, ka hisy fahazavana hanaitra ny sain'ny maro amin'izany. Hifoha ny fahalianana, ary hiainga ny famotopotorana. -SIM, b. 3, tt. 231,233,234.

` `