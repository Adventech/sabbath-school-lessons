---
title:  "SAKAIZAN'NY PLANETA TANY"
date:   21/08/2022
---

### Saintsaino

**Ivereno** ny andalan-teny nosoratanao ary diniho izany.

**Farito** ireo teny, na andian-teny, na fehezanteny, na hevitra miverimberina. 

Asio tsipika eny ambanin'ireo teny na fehezanteny manan-danja na manana heviny manokana fehezanteny hafa.

**Mamplasà→→** hampifandraisana ireo teny na fehezanteny mifandraika amin'ny teny na ho anao.

`Inona ireo hevitra ankapobeny hitanao misongadina manokana avy amin'ireo zavatra nomarihinao ireo? `

**Ianaro** tsianjery ny andininy tianao indrindra ao amin'ny Lev. 25. **Soraty** imbetsaka izany mba hahamora ny fitadidianao azy.

`Ahoana no handanjalanjanao ny fiarovana ny tontolo iainana sy ny tsy fiankohofana amin'ny zavaboary?`

`Ahoana no ahafahana mitory ny filazantara amin'ny alalan'ny fitandroana ny tontolo iainana?`

Mifanohi-kevitra tanteraka ireo mpandala ny foto-kevitry ny fivoarana miandalana sy ireo mpino ny famoronan Andriamanitra ny aina sy izao tontolo izao, mahakasika ny fomba fijery ny niandohan'ny aina. Tsy mampiova ny zava-misy anefa izany fahasamihafan'ny fomba fijery izany; planeta iray ihany no onenan'izy ireo. Tsy mbola nisy tamin'izy ireo nahita toeran-kafa azo onenana ankoatra ny tany. Midika izany fa samy mahita tombony amin'ny fikajiana ity planeta tany ity izy ireo.

Ho an'ny mpino ny fivoarana miandalana dia ho fiarovany ny tenany izany. Ho an'ireo Advantista mitandrina ny andro fahafito izay mino ny famoronana nataon'Andriamanitra kosa dia manao izany izy ireo noho ny baikon Andriamanitra tsy azo iadian-kevitra. Ambaran'ny Baiboly fa natolotry ny Mpahary an'i Adama sy i Eva ny fanapahana ny zavaboary (Gen. 1:26).

Tahaka ny saha Edena, ilay fonenana, izay nasaina nokarakaraina sy nohatsarain'i Adama, dia azo antoka fa napetraka hokarakarainy mbamin'ny taranany koa ny tany manontolo. Mahafinaritra tokoa ny nilazan'i Ellen White izany: "Ny saha Edena no fanehoana ny fanirian Andriamanitra ho an'ny tany rehetra"-FK, L. 17.

Mitory ny famoronana ny hoe "andro fahafito" ao amin'ny anarana hoe "Advantista mitandrina ny andro fahafito-ilay andro izay nitsaharan'Andriamanitra sy nankininy tamin'ny fiahiana feno fitiavan'ny olombelona. Ny tena Advantista marina dia mitandro fatratra ny tontolo iainana.

Koa satria "henika ny voninahiny ny tany rehetra"- Isa. 6:3, ary satria ny voninahiny no toetrany, izany hoe. Endriny (2 Kor. 3:18), ireo izay mikajy ny tany dia mikajy ny porofon'ny maha-be fitiavana an Andriamanitra. Mamafa ny porofon'izany hery lehibe izany ny fandotoana ny tontolo lainana ary ny fampiasana tafahoatra sy ny fanaovana tsirambina ny natiora.

Ny Sabata dia fampahatsiahivana isan-kerinandro ny andraikitra masina napetraka tamin'ny taranak'olombelona -dia ny hikarakara ny tany, tsy amin'ny maha-fonenana izany fotsiny fa amin'ny maha-laboratoara velona maneho ny voninahitr Andriamanitra izany. 

` `