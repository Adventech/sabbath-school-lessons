---
title:  "NY RARINY AO AMIN'NY SABATA"
date:   20/08/2022
---

### Fampidirana

**Vakio ny Lev. 25**

> Tsianjery: Mifidy andininy 1

` `

### FAMINDRAMPO SY RARINY

Manoritsoritra ny toetr'izao tontolo izao mandra-pahatonga an'i Kristy hamotika ny fahotana ny teny nataony ao amin'ny Mat. 26:11: "Fa ny malahelo dia eto aminareo mandrakariva." Tsy hoe zava misy tsy maintsy ekentsika fotsiny izany fa ampiasain Andriamanitra koa mba hamolavolana ny toetra kristianina ao amintsika. Araka ny fanambaran'i Ellen White hoe: "Ny fitondran'Andriamanitra no nandamina ny toe-javatra mba ho eo amintsika mandrakariva ny mahantra; nataony izany mba hiasa tsy tapaka ao am-pon'ny olombelona ny famindrampo sy ny fitiavana."

Tsy voakolokolo "ny famindrampo sy ny fitiavana" rehefa minia tsy mahita izay ilain'ireo manodidina antsika isika. Mifanohitra amin'izany, miantso antsika mpanara-dia Azy Andriamanitra mba hiahy ireo mahantra eo amintsika. "Izay miantra ny malahelo dia mampisambotra an'i Jehovah, ary izay nomeny dia honerany kosa."- Ohab. 19:17.

Ankoatra izany, adidin'ny Kristianina ny mandala ny rariny sy ny famindrampo amin'ny toe-javatra rehetra. "Ry olombelona, efa naseho anao izay tsara sy izay ilaini Jehovah aminao, Dia izao ihany: ny hanao ny marina sy ho tia famindrampo ary ny hanaraka an Andriamanitrao amin'ny fanetren-tena. Mika 6:8. Mety ho mora kokoa ny mangina rehefa mahita ny fampahoriana ny hafa manodidina antsika, kanefa takin'Andriamanitra ny hidirantsika an tsehatra ao amin'ny fiarahamonina misy antsika amin'ny fikatsahana ny rariny sy ny famindrampo ho an'ireo ampahoriana.


Fantatry ny Kristianina fa tsy hisy ny rariny tanteraka raha tsy amin'ny fiverenan'i Jesosy fanindroany, kanefa tsapan'izy ireo koa ny adidiny amin'ny fanelanelanana ho an'ireo osa sy ireo voatampim-bava. Amin'ity herinandro ity isika dia handinika ny amin'ny tokony hikatsahan'ny Kristianina mpitandrina ny Sabata izay mahasoa ireo sahirana.

><p> Soraty</p>
> Soraty araka ny dikanteny izay tianao ny Lev. 25. Raha tsy ampy ny fotoana eo am-pelatananao dia ny Lev. 25:13-17 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra lo toko io.

` `