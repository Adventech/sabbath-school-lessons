---
title:  "MPITANTAM-PANANANA TSARA KOKOA"
date:   24/08/2022
---

### Ampifandraiso amin'i Jesosy

**Saintsaino** izay voasoratra ao amin'ny Lev. 25, ary jereo izay miresaka an'i Jesosy ao amin'izany.

`Amin'ny fomba ahoana no nahatonga ny an'Andriamanitra izay mihamitombo hisy fiantraikany amin'ny fifandraisanao amin'ny zavaboariny? Inona ny sary hafa aseho na averina momba an'i Jesosy?`

**Antom-bavaka:** 
`Inona no asetrinao ny fahitana an'l Jesosy araka izany?`

Mamaritra ny adidintsika amin'Andriamanitra ireo didy telo voalohany, ary ny didy enina farany kosa mamaritra ny adidintsika amin'ny namantsika. Ao amin'ny didy fahefatra no ahitantsika ny fikambanan'ny adidy tokony hataontsika amin'Andriamanitra sy ny taranak'olombelona. Nitsahatra Andriamanitra ary nandidy antsika mba hanaraka ny ohatra nasehony.

Ny Sabata fitsaharana ho an'ny tany isaky ny fito taona (Lev. 25:1-7) dia nanome fahafahana hamerenana amin'ny laoniny ny tsiron'ny tany; tahaka izany koa no anomezana fahafahana ny tenantsika hamerina ny heriny indray amin'ny Sabata isan-kerinandro. Navela hitsahatra amin'ny fanomezana hanina ho an'ny Isiraely ny tany isaky ny fito taona, ary nampahatsiahivina azy ireo fa Andriamanitra no manome ny hanina izay ilainy (Lev. 25:21).

Fihaikana nizahan-toetra ny finoan'ny Isiraely ny fiverimberenan'ny Sabata ho an'ny tany isaky ny fito taona. Rehefa mijinja ny variny izy ireo ny taona fahenina dia tokony hatoky fa homen Andriamanitra ny vokatra ampy ho azy (Lev. 25:21). Mila sakafo ho an'ny taona fahafito izy ireo ary koa voa izay hamboleny amin'ny taona fahavalo izay hanombohan'ny tsingerin'ny fito taona indray, nilainy koa ny sakafo hohanina amin'izany taona fahavalo izany.

Ankoatra ny tsingerin'ny taona fahafito dia nametraka ny tsingerin'ny taona fahad√≠mampolo koa Andriamanitra mba hitsaharan'ny tany. Nasaina nanisa fito taona impito ny Isiraelita, ary aorian'ny taona faha-49, dia nasaina nankalaza ny taon-jobily izy ireo amin'ny taona faha-50. Tamin'ny fitandremana ny taon-jobily no nanehoan'izy ireo ny fiankinany tamin'Andriamanitra mba hanome izay ilainy ara-nofo.

Namisongadina ny flankinan'ny Isiraely tamin'i Jehovah izany rafitra izany. Tao anatin'izany tontolon-kevitry ny fifantohana amin'Andriamanitra izany no nisian'ny fanavaozana ara-piarahamonina (resahina ao amin'ny fizarana Alatsinainy) sy ny fikajiana ny tany (resahina ao amin'ny fizarana Alahady). Isan-kerinandro, ny Sabata dia manome antsika fahafaha-mifandray amin'llay Mpamorona antsika amin'ny fomba mahatoky, izay miteraka fifandraisana tsara kokoa amin'ny zavaboariny.

` `