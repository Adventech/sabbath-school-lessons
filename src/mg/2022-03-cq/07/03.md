---
title:  AZA HADINOINA
date:   08/08/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ahoana no hamantaranao ny mpitandrina ny Sabata iray mandritra ny henemana?`

Araka ny fijerin'Andriamanitra, dia ny fiainam-pankatoavana no fomba fiaina voatahy indrindra (Deo. 28:1-14). Ny didy folo no fototry ny fanekena nataon'Andriamanitra tamin'ny Isiraely (Eks. 19:4 6). Miorina ao amin'ny didy folo izany fankatoavana izany, kanefa hita koa ao amin'ireo baiko hafa nomen'Andriamanitra izay samy maneho ny fitsipiky ny didy folo avokoa. Ohatra amin'izany (1) ny tsy tokony hampahoriana ny vahiny (Eks. 22:20); (2) ny fiantrana ny mpitondratena sy ny kamboty (Eks. 22:21,22); ary (3) ny fanajana ireo mpitarika ny fiangonana (1 Tim. 5:19).

Ho an'ny sasany, ny tsy fanaovana asa andraisan-karama amin'ny andro fahafito no tena fitandremana ny Sabata. Misy fitakiana (baiko) roa hafa anefa izay tsy dia asongadina loatra kanefa tokony hojerena akaiky: ny "miasa" sy ny "mahatsiaro". Na inona na inona fitakiana hafa ataon'ny didy fahefatra, dia miantso mazava ny mpino izany mba (1) hahatsiaro, (2) hiasa, ary (3) hitsahatra. Toy ny manaraka lÃµjika ny filaharan'izany fitakiana telo izany.

Mifandray mivantana amin'ny fotoana voafaritra anankiray, tsy tahaka ireo sivy ambiny, ny didy mikasika ny Sabata. Mampianatra ireo kandidan'ny batisa ny pasitora mba hitandrina ny andro fahafito rehefa avy niasa henemena izy ireo; tsy mba ambara aminy kosa anefa ny fotoana tokony hahatsiarovany izany! Manimba ny lafiny ara-panahin'ny fitandremana ny Sabata izany tsirambina izany. Tahaka ireo sivy ambiny izay mihatra isan'andro, dia isan'andro koa no ampiharana ny didy fahefatra - eo amin'ny lafin'ny fahatsiarovana.

Fanehoana ara-bakiteny ny fitsipika iray ny didy tsirairay. Tsy voafetran'ny fotoana ny fitsipika. Ny fitsipika mikasika ny Sabata (fanekena sy fiankinana amin'ilay Mpamorona) dia mitaky fampiharana na fahatsiarovana isa-minitra, isan'andro isan'andro.

Indray mandeha isan-kerinandro ny Sabata ara-nofo; isan'andro kosa ny fitsaharan'ny Sabata ara panahy. Tokony ho mpitandrina ny Sabata fito andro ao anatin'ny herinandro ny mpitandrina ny Sabata!

` `