---
title:  "NY FINOANA HO AMIN'NY FAMONJENA"
date:   11/08/2022
---

### Takaro

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao?`

`Inona ny fampiharana tokony hataonao ampahibemaso sy/na eo amin'ny fiarahamonina?`

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`

"Tsy misy fomba naorina hafa nankinina tamin'ny Jiosy izay mikendry amin'ny fomba feno kokoa ny hampiavaka azy ireo amin'ny firenena manodidina tahaka ny Sabata. Nokendren'Andriamanitra hanondro ny mpivavaka Aminy ny fitandremana izany. Natao ho famantarana ny fisarahana amin'ny fanompoan-tsampy sy ny fifandraisany amin'llay Andriamanitra marina izany. Nefa mba hanamasinana ny Sabata dia tsy maintsy ho masina ny olona. Amin'ny alalan'ny finoana dia tsy maintsy ho tonga mpiray amin'ny fahamarinan'i Kristy izy. Rehefa nomena an'Isiraely ny baiko hoe: 'Mahatsiarova ny andro Sabata hanamasinana azy,' dia niteny koa Jehovah nanao hoe: 'Ary ho olona masina ho Ahy hianareo.'Amin'izay ihany ny Sabata vao hampiavaka an'Isiraely ho mpivavaka amin'Andriamanitra.

Rehefa niala tamin'Andriamanitra ny Jiosy ka diso tsy nanao ny fahamarinan'i Kristy ho fahamarinan'ny tenany tamin'ny alalan'ny finoana, dia very teo imasony ny dikan'ny Sabata. Niezaka ny hanandratra ny tenany i Satana sy hitarika ny olona hiala amin'i Kristy, ka niasa hanimba ny Sabata izy satria io no famantarana ny herin'i Kristy. Nanatanteraka ny sitrapon'i Satana ireo mpitarika Jiosy tamin'ny fametrahany fitakiana mavesatra manodidina ny Sabata. Tamin'ny andron'i Kristy dia efa nanjary simba indrindra ny Sabata, hany ka nitaratra ny toetra amam-panahin'ny olona tia tena sy manjakazaka ny fitandremana izany, fa tsy ny toetra amam-panahin'llay Ray any an-danitra be fitiavana. Noheverina na dia tsy tena izany aza fa mampiseho an'Andriamanitra ny raby amin'izy manome lalana tsy hain'ny olona hankatoavina. Nitarika ny vahoaka hijery an'Andriamanitra toy ny tsy refesi-mandidy izy, ka hihevitra fa manamafy ny fon'ny olona sy mahatonga ho olon-dozabe ny fitandremana ny Sabata araka izay takiny. Asan'i Kristy ny manazava sy ny manitsy izany fahadison kevitra izany. Na dia nirahin'ny raby tamin'ny fankahalana tsy misy famindrampo aza Izy, dia tsy niseho akory ho manaraka ny fitakian'izy ireo, fa mandeha mahitsy hatrany, nitandrina ny Sabata araka ny lalan'Andriamanitra."- IFM, tt. 293, 294.

"Tsy misy antony ny miresaka fivavahana amin'ny fomba kisendrasendra, ny mivavaka tsy misy hetahetam-panahy sy finoana velona. Ny finoana anarany fotsiny an'i Kristy, izay manaiky Azy fotsiny ho Mpamonjy an'izao tontolo izao, dia tsy hitondra fanasitranana ho an'ny fanahy mihitsy. Ny finoana ho amin'ny famonjena dia tsy faneken'ny saina fotsiny handray ny fahamarinana. Izay miandry ny hanana fahalalana feno vao hampiasa finoana, dia tsy afaka handray fitahiana avy amin'Andriamanitra. Tsy ampy ny mino ny amin'i Kristy; tsy maintsy mino Azy mihitsy isika. Ny hany finoana izay hitondra tombontsoa ho antsika dia izay mandray Azy ho Mpamonjin'ny tena manokana sy izay maka ny fahamendrehany ho an'ny tena. Betsaka no mandray ny finoana ho toy ny hevitra tazonina. Ny finoana mahavonjy dia fifanarahana, izay idiran'izay mandray an'i Kristy amin'ny fanekena amin'Andriamanitra. Fiainana ny tena finoana. Ny finoana velona rehetra dia mitondra fitomboan-kery, fitokiana mitoetra, izay mahatonga ny fanahy ho hery mandresy."- IFM, t. 364..

` ` 