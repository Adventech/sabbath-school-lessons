---
title:  "MIDITRA AMIN'NY FITSAHARANA"
date:   06/08/2022
---

### Fampidirana

**Vakio ny Heb. 4:1-11**

> Tsianjery: Mifidy andininy 1

` `

#### ILAY SINGA TSY AMPY

Raha tenin'Andriamanitra tokoa ny Baiboly ary mahery ny tenin'Andriamanitra, nahoana àry no misy ireo manam-pahaizana momba ny Baiboly mitory ny tsy finoana ny fisian'Andriamanitra? Raha mamonjy ireo rehetra miantso ny Anarany i Jesosy, nahoana àry no misy Kristianina ho any amin'ny helo? Raha toa ny Sabata ka andro fitsaharana, nahoana àry no feno tebiteby ireo mpitandrina ny Sabata?

Tsy ampy hahatonga ho Kristianina ny fahafahana mamaky ny Baiboly, na koa ny fahaizana ny teny nanoratana ny Baiboly tany am-piandohany. Tsy ampy hiantoka ny famonjena ny fahafantarana momba an'i Jesôsy, izay hoenti-mitonona ho mpanara-dia Azy. Ary ny fitsaharana amin'ny asa isaky ny fito andro dia tsy ampy hahazoana antoka fa manana ilay fitsaharana irin'Andriamanitra ananana amin'ny Sabata ianao.

Ao amin'ireo toe-javatra telo ireo, dia ny finoana no singa tsy ampy. Hoy ny Heb. 11:6 amintsika: "Fa raha tsy amin'ny fincana, dia tsy misy azo atao hahazoana sitraka aminy." Fanomezana atolotr'Andriamanitra maimaim-poana ny famonjena kanefa ilaina ny finoana mba hahazoana izany famonjena izany: "Fa fahasoavana no namonjena anareo amin'ny finoana"- Efes. 2:8. Mba hidirantsika ao amin'ny tena fitsaharan'ny Sabata dia ilaintsika ny mino llay manome ny fitsaharana: "Fa isika izay nino no miditra amin'izany fitsaharana izany"- Heb. 4:3.

><p> Soraty</p>
> Soraty araka ny dikanteny Izay tianao ny Heb. 4:1-11. Raha tsy ampy ny fotoana eo am-pelatananao dia ny 4:9,10 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `