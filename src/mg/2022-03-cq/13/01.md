---
title:  "NATAO HO AN'NY TARANAK'OLOMBELONA"
date:   17/09/2022
---

### Fampidirana

**Vakio ny Mar. 2:23-28**

> Tsianjery: Mifidy andininy 1

### FITSIPIKA MOMBA NY LALANA

Taorian'ny fahababoana sy ny fanorenana indray an'i Jerosalema dia nanapa-kevitra ny tsy hamerina intsony ny fahadisoan'ireo razambeny izay niteraka ny fahababoan'izy ireo ny Jiosy indrindra izay mahakasika ny fitandremana ny Sabata, ny famerenana ny ampahafolony, ary ny fifanambadiana amin'ireo tsy mpino (Neh. 13). Nanao fitsipika momba ireo didy izy ireo mba hahazoany antoka fa tsy ho lavo ao anatin'ireo fahotana ireo intsony izy. Tsy hoe hampitsahatra ny fifanambadiana amin'ny tsy mpino fotsiny izy ireo fa hatsahany koa ny fifampiraharahana amin'ny Jentilisa (jereo ny Lio. 10:25-37). Hotandremany fatratra izao ny famerenana ny ampahafolony (jereo ny Mat. 23:23). Namorona fitsipika izy ireo mba haneho izay fitondrantena mety sy tsy mety atao amin'ny Sabata (jereo ny Jao. 5:10).

Tamin'ny fotoana nahatongavan'i Jesôsy tety an-tany dia navesatra ny Sabata vokatry ny fitakiana nataon'olombelona; nahatonga an'i Jesôsy hametraka fanontaniana manan-danja tahaka izao izany: "Moa ny manao soa va no mety hatao amin'ny Sabata, sa ny manao ratsy? Ny mamonjy aina sa ny mahavery aina?" - Lio. 6:9. Ho an'ny Fariseo dia nahakasika kokoa izay tsy tokony hatao ny Sabata fa tsy izay fanandramana tokony hiainana.

Nasongadintsika manerana ity lesona ity ny maha-zava-dehibe ny Sabata. Hofaranantsika amin'ny fitodihana amin'ny tanjon'ny Sabata izany fianarana izany. Mandritra ity herinandro ity isika dia handinika ny fanambarana nataon'i Kristy fa natao ho an'ny olona ny Sabata fa tsy ny mifanohitra amin'izany.

><p> Soraty</p>
> Soraty araka ny dikanteny izay tianao ny Mar. 2:23-28. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` ` 