---
title:  FAHAFAHANA MIASA
date:   19/09/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny famakiana io lahatsoratra io?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Ahoana no ampifandraisanao ny fitakian'Andriamanitra ny hankatoavana tanteraka ny lal√†ny amin'ny teny fikasany ny amin'ny fahafahana tonga lafatra?`

Maro no manana fomba fijery diso ka mihevitra fa ny fanoloran-tena ho an'Andriamanitra dia miteraka ho azy ny fameperana ny fahafahany sy ny fanaovany izay "mahafinaritra". Izany dia avy amin'ny fiheverana fa tsy misy afa-tsy fanandevozana amin'ny alalan'ny fitsipika marobe hoe "aza..." ny fanompoana an'Andriamanitra. Fandinihana tsotra ny teny fampidirana fohy kanefa mafonja ny didy folo anefa dia ampy hanova izany fomba fijery izany.

Izao no ambaran'ny firaketana masina: "Izaho no Jehovah Andriamanitrao, Izay nitondra anao nivoaka avy tany amin'ny tany Egypta, tamin'ny trano nahandevozana."- Eks. 20:2 Ambaran'Andriamanitra ao amin'ireo teny ireo ny fanamarinany ny fitakiany ny fankatoavan'izy ireo: nanafaka azy ireo Izy! Nataony ho azy izay tsy hain'izy ireo natao ho an'ny tenany.

Efapolo taona taty aoriana, rehefa nampahatsiahy ny didy folo Mosesy dia nanampy izao teny izao mahakasika ny fitandremana ny Sabata: "Ary tsarovy fa andevo tany amin'ny tany Egypta hianao, ka tanana mahery sy sandry nahinjitra no nitondran'i Jehovah Andriamanitrao anao nivoaka avy tany: izany no nandidian'i Jehovah Andriamanitrao anao hitandrina ny andro Sabata." - Deo. 5:15.

Rehefa avy nanasitrana vehivavy iray tratry ny aretin'ny fivonkonan'ny hazondamosina i Jesosy [llay nanafaka ny Isiraelita nandevozina], dia hoy Izy: "Koa ity vehivavy zanak'i Abrahama ity, izay efa nafatotr'i Satana izao valo ambin'ny folo taona izao, moa tsy tokony hovahana ho afaka amin'izany fatorana izany amin'ny andro Sabata va?"- Lio. 13:16. Ireo zanakalahy sy zanakavavin'i Abrahama, izay nafatotri Satana tamin'ny fanompoana tany Egipta dia nafahan'i Mosesy (tandindona naneho an'i Kristy) mba hanompoan'izy ireo ilay Mpanafaka azy. Ny Sabata dia fankalazana isan-kerinandro ny fahafahana atolotr'Andriamanitra mba hahafahantsika amin'ilay famatorana fara tampony, dia ny fahotana izany!

Mahatsiarova ny andro Sabata hanamasina azy ary koa hankalazana ny fahafahana izay tsy hita raha tsy ao amin'i Kristy. "Ho amin'ny fahafahana no nanafahan'i Kristy antsika; ka tomoera tsara, fa aza mety hohazonin'ny zioga fanandevozana intsony." - Gal. 5:1.

` `