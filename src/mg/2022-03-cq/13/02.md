---
title:  FITSIPIKA SY FAMPIHARANA
date:   18/09/2022
---

### Saintsaino

**Ivereno** ny andalan-teny nósoratanao ary diniho izany.

*Farito* ireo teny, na andian-teny, na fehezanteny, na hevitra miverimberina. Asio tsipika eny ambanin'ireo teny na fehezanteny manan-danja na manana heviny manokana ho anao.

**Mampiasà→** hampifandraisana ireo teny na fehezanteny mifandraika amin'ny teny na fehezanteny hafa. Inona ireo hevitra ankapobeny hitanao misongadina manokana avy amin'ireo zavatra nomarihinao ireo?

**Ianaro tsianjery** ny andininy tianao indrindra ao amin'ny Mar. 2:23-28. Soraty imbetsaka izany mba hahamora ny fitadidianao azy.

`Ahoana no anavahanao ny fitsipika sy ny fampiharana? `

`Inona avy ireo toe-javatra izay tsy ahitana mazava ny fitsipika ao ambadiky ny fampiharana takin'Andriamanitra na ny takin'ny fiangonana aminao? `

Rehefa nifarana ny herinandro famoronana dia nitsahatra "tamin'ny asany rehetra izay efa nataony Andriamanitra (Gen. 2:2). Tsy ny asa rehetra anefa no natsahatr'Andriamanitra satria efa nampaharetany ny zavatra rehetra (Kôl. 1:17). Mbola nanohy ny fihazonana ny aina rehetra izy na dia vita aza ny asa famoronana. Avy amin'ny ohatra nasehony no ianarantsika fa tsy andro ipetrapetrahana foana ny Sabata; tsy maintsy heverintsika tsara kosa izay zavatra azo atao amin'izany. Raha tamin'ny andro hafa dia tsy ho nahita tsiny tamin'ny fihetsiky ny mpianatra ny Fariseo satria azon'ny olona noana izay nandalo teo amin'ny tanimboly iray atao ny mioty ny vokatra amin'izany ary mihinana. Nambaran'ny Fariseo fa ny fikosokosohana ny vary amin'ny tanana alohan'ny ihinanana azy dia asa ka norarana tsy hatao amin'ny andro Sabata izany (Lio. 6:1,2). Azo natao ny mihinana ny vary, azo natao ny maka vary eo amin'ny tanimbary na tsy an'ny tena aza izany, saingy mba hitandroana ny fahamasinan'ny Sabata dia nataon'ireo Fariseo izay tsy hahavoky ilay nioty ny vary: nahatonga ny fanandramana ny Sabata hampahory izany.

Azo inoana fa andro Sabata no nahatongavan'i Davida tany Noba ao amin'ny 1 Sam. 21. Indray mandeha isan-kerinandro, amin'ny Sabata, no anoloana ny mofo aseho (1 Tant. 9:32) ary hanin'ny mpisorona ireo mofo nalana tao amin'ny fitoerana masina. Koa satria mofo masina ihany no teny an-tanan'i Ahimeleka (1 Sam. 21:4), dia azo inoana fa Sabata izany andro izany. Nanome toromarika Andriamanitra fa ny mpisorona no mihinana ny mofo aseho (Lev. 24:5-9) kanefa teto dia nisy lehilahy noana izay nila hanina.

Naorina ho tombontsoan'ny taranak'olombelona ny Sabata sy ny fanompoam-pivavahana tao amin'ny fitoerana masina. Rehefa nahatanteraka ny fanompoam-pivavahana rehetra tao amin'ny fitoerana masina anefa i Kristy dia tsy nilaina intsony ireny fombafombam-pivavahana ireny (Heb. 7:27). Tsy mifanohitra amin'ny toetran'Andriamanitra izay Mpanome ny aina ny fitandremana tsara ireo lalány. Tsy aorian'ny fitsipika ny fampiharana, fa tsy ny mifanohitra amin'izany.

Ivelan'ny tontolon-kevitry ny fifandraisam-pitiavana amin'ny Mpamorona, dia hita fa nanompo ny Sabata ny Fariseo fa tsy nandray ny fitahiana avy amin'izany. Tsy hisy mihitsy ny fitsaharana raha toa ny saina mavesatry ny fikatsahana fatratra ny hanaja ireo fitsipika marobe. Raha niezaka nitandrina ny Sabata ho masina tamin'ny alalan'ireo fitsipika marobe nampiany izy ireo dia tsy noheveriny ny zavatra izay notakina mazava ao amin'ny didy folo: ny fitsaharana..

` `