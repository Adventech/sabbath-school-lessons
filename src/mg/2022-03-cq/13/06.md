---
title:  HAMASINO IZANY
date:   22/09/2022
---
### Takaro

`Rehefa tapitra ny herinandro andinihana ity toko ity, inona ny fampiharana manokana maharesy lahatra anao eo amin'ny fiainanao?`

`Inona ny fampiharana tokony hataonao any am-planarana, ao amin'ny ankohonanao, any amin'ny toeram-piasanao ary any am-piangonana?`

Avereno jerena ilay andininy nianaranao tslanjery. 

`Ahoana ny fomba hampiharanao izany eo amin'ny fiainanao mandritra ity herinandro ity?`

"Aoka ianao tsy hahatsapa fa andraikitrao ny hitarika adihevitra mahakasika ny Sabata rehefa miaraka amin'ny olona ianao. Raha misy miresaka momba izany lohahevitra izany dia lazao azy fa tsy enta-mavesatra natao holanjainao izao izany. Rehefa mampilefitra ny fisainany sy ny fony ary ny sitrapony ho eo amin'Andriamanitra izy ireo vao ho voaomana handanjalanja amin-kitsim-po ireo fahamarinana lehibe izay izahan-toetra azy"- Ev, t. 228.

"Tsy tokony hanomana sakafo ho amin'ny Sabata bebe kokoa na be karazana kokoa mihoatra noho ny amin'ny andro hafa isika. Mifanohitra amin'izany dia tokony ho tsotra kokoa ny sakafo, ary kely kokoa ny hohanina mba hampahazava sy hampahatanjaka ny saina hahazoany ny zavatra ara panahy. Mampanjavozavo ny fahatakarana ny fihinanana tafahoatra. Mety tsy ho re ary tsy ankafizina ny tena sarobidy indrindra satria mikorontana ny saina noho ny sakafo tsy antonona. Rehefa voky loatra ny olona amin'ny andro Sabata, dia maro no tsy manome voninahitra an'Andriamanitra kanefa mihevitra izany ho tsy mampaninona." - CG, t. 532.

Ohatra tonga lafatra ny amin'izay tokony ho toetsika i Jesosy. Mpankat√≤ indrindra ny lalan'ny Rainy Izy, kanefa niaina tao anatin'ny fahalalahana tonga lafatra. Nanana ny hafanam-pon'ny mafana fo Izy kanefa nanana toetra tsotra sy tony. Nisandratra ambony lavitra noho ireo raharaha rehetra eto amin'izao tontolo izao Izy kanefa tsy nihatakataka tamin'ny fiarahamonina. Niara-nisakafo tamin'ny mpamory hetra sy ny mpanota Izy, niara-nilalao tamin'ny ankizy madinika ary nitrotro azy ireny sy nitsodrano azy. Nomeny voninahitra tamin'ny fanatrehany ny fampakarambady. Nitomany Izy raha teo amin'ny fasan'i Lazarosy. Mpitia ny hatsaran-tarehy teo amin'ny natiora Izy ary nampiasa ny lilia hanehoana ny tombambidin'ny fahatsorana eo imason'Andriamanitra, izay ambonin'ny fisehoana ivelambelany. Nampiasainy ny asan'ny tompon'ny tanimboaloboka mba hanehoana ny fahamarinana ambony indrindra. (...) Tsy mba nitontongana ho amin'ny filana ambany na oviana na oviana ny hafanam-pony, na ny fifanarahan'ny teniny ho amin'ny kiry feno fitiavan-tena. Tsy nampiseho fahalemena velively ny fahafoizan-tenany, ary tsy naneho fanomezana vahana ny fihetsehampo ny fangorahany. Nakambany tamin'ny herin'ny lehilahy ny fahatsoran'ny zaza sy ny tsy fananany tsiny, ary nakambany tamin'ny fileferana tanteraka amin'ny sitrapon Andriamanitra ny fitiavana ny olombelona. Nanana fahamendrehana mampiaiky ny hafa Izy, niaraka tamin'ny fahasoavana mahababon'ny fanetren-tena. Toetra hentitra tsy azo nohozongozonina nefa feno halemem-panahy no nasehony. Ho fiainantsika isan'andro anie ny fifandraisana ety amin'izany toetra tsy misy tsiny sy tonga lafatra izany!"-HP (Washington, DC: Review and Herald, 1967), t. 54.

` `