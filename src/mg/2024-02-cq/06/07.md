---
title:  Ifanakalozy hevitra
date:   10/05/2024
---

### Ifanakalozy hevitra


Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy ny fanontaniana isan-karazany momba izany.

`1. Mahatonga ny fahatakarana ny sorona nataon'i Kristy ho lalina kokoa ny fandinihana momba ny fiainany isan'andro. Amin'ny fomba ahoana?`

`2. Nahoana no manan-danja tokoa ny nifidianan'i Jesôsy hanolotra ny Ainy?`

`3. Nahoana ny fahotana no mahatonga antsika hiray tetika amin'i Satana amin'ny famonoana an'Andriamanitra?`

`4. Manoloana ny hazo fijaliana ary amin'ny maha-mpino antsika, ahoana no ahafahantsika maneho taratra ny fitiavana tsy mihevitra ny tena sy ny sorona nataon'i Jesôsy?`

`5. Araka ny hevitrao, nahoana Andriamanitra no tsy nandringana an'i Satana taorian'ny fahafatesan'i Jesôsy sy ny fitsanganany tamin'ny maty?`

`6. Ahoana no nanehoana ny finoan'i Jesôsy teo amin'ny hazo fijaliana?`

`7. Manao ahoana ny fihetseham-ponao eo anatrehan'ny fahafantarana fa ho nandalo tamin'ny fampijaliana teo amin'ny hazo fijaliana i Jesôsy na dia olona iray aza no hovonjena amin'izany?`