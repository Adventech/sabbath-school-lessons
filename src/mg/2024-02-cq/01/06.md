---
title:  "ILAY MPAMITAKA AFA-TSARON-TAVA"
date:   04/04/2024
---

### Takaro

### ILAY MPAMITAKA AFA-TSARON-TAVA

"Teo amin'ny ady nifanaovany tamin'ny fahotana dia ny fahamarinana sy ny rariny ihany no fiadiana azon'Andriamanitra nampiasaina. Satana kosa anefa dia mampiasa izay tsy azon Andriamanitra ampiasaina dia ny fandroboana sy ny fitaka. Niezaka izy hanolana ny hevitry ny tenin'Andriamanitra sy hanova endrika ny lamin'ny fitondram-panjakany teo anatrehan'ny anjely, tamin'ny filazany fa tsy rariny ny nametrahan'Andriamanitra lalana sy fitsipika hifehy ireo mponin'ny lanitra; fa raha mitaky fileferana sy fankatoavana avy amin'izay nohariny Izy dia tsy mikendry afa-tsy ny hanandratra ny tenany. Noho izany dia tsy maintsy haseho mazava eo anatrehan'ireo mponina any an-danitra, sy eo anatrehan'izao tontolo rehetra izao, fa marina ny fitondram-panjakan'Andriamanitra ary tanteraka ny lalany. Nilofosan'i Satana ny hampiseho fa mikatsaka izay hampandroso ny soa rehetra eto amin'izao tontolo izao tokoa izy. Tsy maintsy hazava amin'ny rehetra ny tena toetra amam-panahin'ny mpisandoka, ny tena zavatra kendreny. Tsy maintsy manana fotoana ampy izany izy hanehoany ny tenany amin'ny alalan'ny asa ratsiny.

"Nolazain'i Satana fa avy tamin'ny lalana sy ny fitondram-panjakan'Andriamanitra ny korontana niseho ho vokatry ny nataony tany an-danitra. (...) Nihambo hatrany amin'ny voalohany mantsy Satana fa tsy nikomy tsy akory. Tsy maintsy ho hitan'izao rehetra izao manontolo ilay mpamitaka afa-tsaron- tava.

"Na dia fony efa tapaka aza fa tsy afaka hijanona any an-danitra intsony i Satana, dia tsy naringan'llay Fahendrena tsy hita fetra izy. Ny fanompoana avy amin'ny fitiavana ihany mantsy no eken'Andriamanitra, koa tsy maintsy mifototra amin'ny fiaikena ny fahamarinany sy ny fiantrany ny fanoavan'ireo nohariny. (...) Raha nolevonina tsy hisy avy hatrany izy, dia ho nanompo an'Andriamanitra noho ny tahotra ireny fa tsy noho ny fitiavana. Tsy ho rava tanteraka ny hery miasa mangina avy amin'ilay mpamitaka na ho fongotra hatramin'ny fakany ny toe-tsaina mikomy, tsy maintsy navela ho tonga amin'ny fahamasahany ny ratsy. Mba hahasoa izao rehetra izao manontolo ary mandritra ny mandrakizay, dia tsy maintsy hovelarin'i Satana misimisy kokoa ireo foto-keviny ka ho hitan'ny voahary rehetra araka ny tena izy ny fiampangany ny fitondran'Andriamanitra ny fanjakany, ary tsy hisy hisalasala na oviana na oviana intsony ny amin'ny fahamarinana sy ny famindrampon'Andriamanitra ary ny tsy fiovan'ny lal√†ny." - HM, tt. 515,516.


`Rehefa avy nandalina io andalan-tSoratra Masina io ianao nandritra ny herinandro, inona ireo lesona naharesy lahatra anao manokana ny hampihatra azy eo amin'ny fiainanao?`

`Inona avy ireo fampiharana ilainao hatao eo amin'ny fiarahanao isan'andro amin'Andriamanitra?`

Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?