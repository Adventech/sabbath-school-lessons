---
title:  "IZA NO TOMPON'ANDRAIKITRA?"
date:   31/03/2024
---

### Saintsaino

Miavaka tokoa ilay fanoharana momba ny vary sy ny tsimparifary ao amin'ny bokin'i Matio. Hazavain'io fanoharana io ny antony mahatonga ny fisian'ny olon-dratsy eo anivon'ireo izay milaza fa manara-dia an'llay Andriamanitra tsara, ary ny antony isian'ny ratsy eo amin'ny toerana noharian Andriamanitra Izay tsara.

Tamin'ny voalohany Andriamanitra (...). Fahagola, mialoha ny namoronana antsika, dia tsy nisy afa-tsy Andriamanitra telo Izay Iray feno fitiavana tonga lafatra, tsy misy fitiavan-tena, fitiavana tsy mety ritra mandrakizay. Noho izany fitiavana izany dia nifidy ny hizara ny fiainany sy hamorona voary tsy manan-tsiny sy masina Izy, dia voary afaka mamaly ny fitiavany araka ny safidiny malalaka. Ankoatra ny olombelona sy ny biby eto an-tany dia ambaran'ny Baiboly koa ny fisian'ireo voary hafa tsy monina eto an-tany, toy ny anjely (Gen. 3:24; Dan. 7:10) sy ireo "zava-manan-aina" (Apôk. 4:6). Jereo koa ny Jôba 1:6; Lio. 3:38.

Arakaraka ny namoronan'Andriamanitra voary manana safidy malalaka no mety hisian'ny iray amin'izy ireo hisafidy ny lalan'ny tsy fahamarinana. Nanao izany safidy izany indrindra i Losifera, ilay "kerobima voahosotra" (Ezek. 28:14). Nambaran'i Jesôsy mazava ny amin'ilay tompon'andraikitra niandohan'ny ratsy: "Fahavalo no nanao izany", "Ny fahavalo (...) dia ny devoly" (Mat. 13:28,39); izy no antsoin'ny Apokalipsy hoe dragona, "dia ilay menarana ela, izay atao hoe devoly sy Satana, izay mamitaka izao tontolo izao" - Apôk. 12:9.

Andriamanitra no tompon'andraikitry ny famoronana an'i Losifera, saingy tsy tompon'andraikitra ny amin'ny asan'i Losifera Izy. Raha misy manao heloka bevava mahatsiravina, dia tsy ny ray aman- drenin'ilay nahavanon-doza no helohintsika. Andriamanitra anefa dia omen-tsiny mandrakariva ny amin'ny faharatsiana eto amin'izao tontolo izao. Ny zava-dratsy maharikoriko rehetra eo amin'ny tantaran'ny olombelona dia niandoha tamin'ilay fotoana nifidianan'i Losifera hikomy amin'Andriamanitra, amin'ny fitiavany, ny fahamarinany, ny fahitsiany, ny fahamasinany, ary ny fiainany.

Teny fikasana no mamarana ilay fanoharana nataon'i Jesôsy: ho fongotra tanteraka ny fahotana sy ny ratsy ary ny devoly mbanin'izay rehetra nikomy niaraka taminy (and. 30,41,42).


**Ivereno ny andalan-teny nosoratanao ary diniho izany.**

**Faritoireo teny, na andian-teny, na fehezanteny, na hevitra miverimberina.**

**Asio tsipika eny ambanirfireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Tamin'ny fomba ahoana, na mivantana na tsia, no efa nanomezanao tsiny an'Andriamanitra noho ny olana sy ny zava-tsarotra tojo anao?`

`Nahoana no tsy nofongoran'Andriamanitra avy hatrany i Satana mialoha ny hiitaran'ny ratsy afitsony? Nahoana Izy no miandry?`