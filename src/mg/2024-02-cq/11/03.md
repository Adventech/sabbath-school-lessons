---
title:  "FITSARANA IΖΑΟ ΤΟNTOLO REHETRA IZAO"
date:   10/06/2024
---

### Hazavao - FITSARANA IΖΑΟ ΤΟNTOLO REHETRA IZAO

Ny tanjona faran'ny fitsarana dia ny hahafantaran'ny zavaboary tsirairay avy eto amin'izao tontolo rehetra izao, na tsy mbola lavo izy, na voavotra, na very, ny fahamarinana momba ny toetran'Andriamanitra sy ny laingan'i Satana. Ho fantatra koa hoe nahoana no voavotra ny sasany ary hanana anjara amin'ny fiainana mandrakizay, ary nahoana ny sasany no ho levona sy tsy hisy intsony mandrakizay. Amin'ny farany, dia ho fantatry ny rehetra ny fahamarinan'ny fitsaran'Andriamanitra. Amin'ireo toe-javatra rehetra ireo, dia samy hanambara na ny olona masina na ny anjely hoe: "mahitsy sy marina ny lalanao" - Apôk. 15:3. Mba hahatanteraka io asa miezinezina io dia manaraka dingana telo ny fitsarana: ny fitsarana famotopotorana, ny fitsarana mandritra ny arivo taona ary ny fampiharana ny didim-pitsarana.

Ny fitsarana famotopotorana: Ny fitsarana rehetra manaraka tsara ireo dingana araka ny tokony ho izy dia maka fotoana tsara hanadihadiana ireo porofo mialoha ny hamoahany ny didim-pitsarana. Tsy miala amin'izany lalana izany koa ny fitsaran'ny lanitra, izay mamaritra ny ho anjara mandrakizay miandry ny tsirairay avy. Anjely maro tsy hita isa no mandinika ny firaketana tsirairay, izay azo antoka fa liana ny amin'ny tsy fanaovan'Andriamanitra fahadisoana (Dan. 7:10). Lafiny maro amin'io fitsarana io no voaseho mialoha tamin'ny alalan'ny Andro fanavotana. Fantatry ny Isiraelita fa io andro io dia andro fitsarana izay hahazoan'ireo nandinika ny toe-panahiny ka nibebaka, nijanona niaraka tamin'ny fianakaviany sy ny mpiray monina taminy, ary koa hahafongotra ireo izay tsy nanao izany (Lev. 23:29). Mialoha ny fiverenan'i Jesôsy, dia ho fantatra ny ho anjara mandrakizay miandry ny tsirairay avy. Ilay Mpisolovava antsika, Mpiaro ary Mpamonjy, izany hoe i Jesôsy, dia eo mba ho azo antoka fa voavonjy avokoa ireo izay norakofan'ny ràny. Ny fitakian'ny lalåna sy ny fitakian'i Satana rehetra ho an'ny voavotra dia holavina araka ny lalana, satria efa norakofan'ny fahamarinan'i Kristy izy ireo. Vantany vao fantatra izay ho anjaran'ny rehetra, dia ho avy i

Jesõsy hamaly ny olona rehetra araka ny safidy nataony (Apôk. 22:12). Ny fitsarana mandritra ny arivo taona: Amin'ny fiavian'i Jesõsy fanindroany no miantomboka ny dingana faharoan'ny fitsarana ary haharitra 1000 taona (Apôk. 20:4-6). Mandritra izany arivo taona izany no handraisan'ireo voavotra anjara amin'ny fizotry ny fitsarana ka handinihany ireo asa nataon'ny tsy marina sy nataon'ireo anjely lavo (1 Kôr. 6:3). Amin'izay fotoana izay koa no hahatakarany ny safidy nataon'Andriamanitra sy haharesy lahatra azy fa marina sy ara-drariny ny fanapahan-kevitra noraisin'Andriamanitra.

Ny fampiharana ny didim-pitsarana: Aorian'ny arivo taona no hisehoan'ny dingana fahatelo, rehefa voadinika avokoa ny tranga rehetra ary takatry ny saina avokoa ny fanapahan-kevitra rehetra. Ho levon'ny afo i Satana sy ireo anjeliny ary ireo ratsy fanahy natsangana ary ho fongotra tsy hisy intsony mandrakizay ny fahotana (Apôk. 21:4,27).

Fitiavana sy fahamarinana Andriamanitra. Tsy hisy ny anankiray raha tsy eo ny iray. Na mitondra korontana manao ahoana aza ity ady ifanandrinan'ny tsara sy ny ratsy ity, dia azontsika atao ny hanana faherezana, satria indray andro any dia hifarana avokoa izany rehetra izany. Handresy ny rariny, ho sitrana ny fery rehetra ary hifandrindra amin'Andriamanitra sy ny lalàny ary amin'izy samy izy avokoa ny zava- manana aina rehetra.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana io lesona io? Ampahany inona по sarotra?`

`Inona avy ireo fitsipika sy fehin-kevitra hafa hitanao ao?`

`Amin'ny fomba ahoana no tokony hiovan'ny fomba iainantsika ny fiainantsika isan'andro vokatry ny fahatakarantsika ny fitsaran'Andriamanitra?`