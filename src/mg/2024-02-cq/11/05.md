---
title:  "MATOKY ILAY MPISORONABENTSIKA"
date:   12/06/2024
---
### Ampifandraiso amin'i Jesosy

Miseho amin'ny endriny maro ny anjara asan'ny mpisoronabe tao Isiraely. Izy no mpitarika ara- panahin'ny vahoaka ary nisahana ny andraikitra masina indrindra. Izy irery no afaka niditra tao amin'ny efitra masina indrindra, izay amin'ny Andro fanavotana irery ihany, ary nanatanteraka ireo fombafomba fanaovam-panatitra manokana. Izy ihany koa no mpanalalana ary nanana ny fahefana araka ny lalana teo amin'ny vahoaka. Na teo aza ireo andraikitra rehetra ireo, dia mbola olombelona mpanota ihany izy, tandindon'llay tena Mpisoronabentsika tonga lafatra sady tsy misy ota, dia i Jesôsy Kristy.

Ny fitoerana masina any an-danitra, izay nasehon'ilay tety an-tany ara-tandindona, dia toerana izay ampiharan'i Jesõsy ireo vokatry ny fiainany sy ny fahafatesany ary ny fitsanganany tamin'ny maty ho an'ireo mpino. Niakatra tany an-danitra amin'ny maha-olombelona i Kristy, ary izany dia famantarana fa Solontenantsika any Izy, Mpisolovava ary Mpanalalana antsika. Izao no voalazan'i Ellen G. White: "Tamin'ny nakany ny maha-olombelona antsika no namatoran'ny Mpamonjy ny Tenany tamin'ny taranak'olombelona amin'ny fatorana tsy azo vahana. Mifamatotra amintsika mandrakizay mandrakizay Izy." - DA, t. 25. (Vakio ny Heb. 4:15,16).

Noho io fandraisan'i Jesôsy ny maha-olombelona io dia azontsika atao tsara ny matoky ny fahasoavany sy ny toroheviny ary ny fanohanany amin'ny fotoan'ny fitsarana. Tahaka ny Zanak'Isiraely izay nandinika lalina ny fony, no tokony handinihantsika koa ny fiainantsika ka hamelantsika ny Fanahy Masina hanazava ny toerana rehetra ao amin'ny fontsika. Efa hifarana ny fitsarana famotopotorana. Fotoana manan-danja tokoa izany ka tsy tokony hivazivaziantsika intsony amin'ny fahotana na dia kely monja aza. Fantatr'i Satana fa tena efa kely sisa ny fotoana ka afafiny amin'ny mpino avokoa izay rehetra azony atao mba hahavariana azy, hahakivy azy na hahatsapany fa tsy mampaninona ny miaina ao anaty fahotana.

Manana asa lehibe dia lehibe tokony hotanterahina isika: ny fitoriana amin'izao tontolo rehetra izao fa miantso antsika ho amin'ny fibebahana Andriamanitra amin'izao andro farany izao. Tsy miankina amin'ny zava-bitantsika ny famonjena antsika fa amin'i Jesõsy. Miantso antsika Andriamanitra mba hiaina fiainana feno fandavan-tena eo ambany fahasoavany, fanoloran-tena ho Azy sy ny asany, ary fankasitrahana ny fitiavany sy ny famindrampony tsy hita lany. Mandroaka ny tahotra rehetra nу fitiavany ary mampirisika antsika hijoro ho vavolombelona ho Azy. Nampiraisin'i Jesôsy amin'ny maha- olombelona antsika ny maha-Andriamanitra Azy mba "ho mpiray amin'ny fomban'Andriamanitra" - 2 Pet. 1:4 isika, amin'ny maha-olombelona antsika.

Marobe ireo olona tsy mahavita miara-dalana amim-pahatokiana amin'Andriamanitra, saingy ireo mahatakatra ny asan'i Jesõsy amin'ny maha-Mpisoronabentsika Azy, dia manana fanantenana izay mampifahatra tsara azy ireo. (Vakio ny Heb. 6:19,20). Ny fahatakarana tsara ny asa ataon'i Jesosy ho antsika amin'izao fotoana izao no hanome antsika toky sy antoka izay tsy ho azon'inona na inona esorina amintsika.



**Saintsaino indray ny andalan-teny fototra, ary jereo izay miresaka an'i Jesõsy ao amin'izany.**

`Inona no misakana anao tsy hitoky tanteraka amin'i Jesõsy amin'ny maha-Mpisoronabe sy Mpamonjy Azy?`

`Manao ahoana indray àry izao ny fahitanao an'i Jesôsy?`

`Valim-bavaka:`