---
title:  "DIDIM-PITSARANA MAHAFAOKA IZAO TONTOLO REHETRA IZAO"
date:   08/06/2024
---

### DIDIM-PITSARANA MAHAFAOKA IZAO TONTOLO REHETRA IZAO

### Fampidirana

**Vakio ny Lev. 16**

`Tsianjery: Mifidy andininy 1`

### FANGARAHARANA SY FAHAMARINANA

Nampiharihary ny kolikoly, ny asa fitsikilovana tsy ara-dalÃ¡na mbamin'ireo asa feno hosoka tao anatin'ny fitondran'ny filoha Richard Nixon ilay toe-javatra nanafintohina ny maro tao Watergate tamin'ny taona 1970. Ny ezaka tsy nisy fiatoana nataon'ireo mpanao gazety mba hanalana sarona izany toe-javatra izany. Mpiasam- panjakana ambony maro no voaroiroy sy voaheloka vokatr'izany. Nandresy ny fahamarinana, ary toy ny milaza izany fa tsy misy na iza na iza, eny fa na dia ny filoham-pirenena aza, ambonin'ny lalana. Nanamarika ny faratampon'izany toe-javatra izany ny fametraham-pialan'ny filoha Nixon tamin'ny 1974, ary nohamafisina nanomboka teo ny maha-zava-dehibe ny fangaraharana sy ny fitsarana tsy miangatra eo amin'ny fampandrosoana fiarahamonina demokratika.

Efa hatrany am-boalohany ny ady ifanaovan'ny tsara sy ny ratsy no nifantoka teo amin'ny toetry ny fitantanan'Andriamanitra. Nametrahana ahiahy mantsy izany. Nilaza i Satana fa afaka hametraka rafi-pitantanana mangarahara kokoa noho ny an'Andriamanitra izy, miaraka amin'ny lalana marina kokoa. Tsy maintsy teo imason'ny besinimaro sy ankarihary no niatrehana izany fiampangana izany, indrindra moa fa teo imason'ny besinimaro sy ankarihary koa no nanaovana azy. Tamin'ny nahafatesan'i Kristy teo amin'ny hazo fijaliana no nanaporofoan'Andriamanitra ny toetrany tamin'ireo mponin'ny lanitra. Nampangina ny fiahiahiana rehetra tao anatin'izy ireo momba ny drafitr Andriamanitra izany fahafatesana izany. Niseho ny fahatsaram-panahiny ary nibaribary teo koa ireo fitaka sy lainga nataon'i Satana. Ny fahafatesan'i Kristy ihany koa no nahazoan'Andriamanitra namerina indray, amin'ny fomba ara-dalana, ny taranak'olombelona ho eo amin'ny toerany tany am-boalohany. Izany fanehoam- pitiavana miezinezina izany no naneho tamin'izao tontolo izao ny hoe Andriamanitra irery ihany no mendrika ho Mpitsara izao rehetra izao.

Ny fitsarana, izay tanterahina sy miseho amin'ny endriny maro, dia manome antoka fa tsy hisy intsony mandrakizay ny ota ary ny safidy malalaka sy ny fitiavana marina no fototra iorenan'ny fifandraisana maharitra mandrakizay rehetra.

> <p>  Soraty</p>
> Araka ny dikan-teny tianao ny Lev. 16. Raha tsy ampy ny fotoana eo am-pelatananao dia ny and. 29 sy 30 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.