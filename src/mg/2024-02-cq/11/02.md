---
title:  "FIBEBAHANA TENA IZY"
date:   09/06/2024
---

### Saintsaino


Ireo fomba amam-panao tao amin'ny fitoerana masina tety an-tany izay nomena ny Isiraelita teo an- tendrombohitra Sinay, dia maneho amin'ny fomba manaitra tokoa ireo foto-kevi-dehiben'ny famonjena. Dika mitovy amin'ilay tena fitoerana masin'Andriamanitra any an-danitra, izay anatanterahan'i Jesôsy ny asany amin'ny maha-Mpisoronabe Azy, ny fitoerana masina tany an'efitra (Eks. 25:9; Heb. 8:1-6). Ny rafi- pivavahana natao tao no manazava ny asa fanavotana sy fitsarana ataon'Andriamanitra amin'ny tsipiriany kokoa sy lalindalina kokoa ary arahina fanabeazana. Ny Andro fanavotana no maneho mazava tsara ny fizotry ny fitsaran Andriamanitra.mal unata γη ελιπιδησει σn sar hird yet otam vωιπά γνε γιατι

Tafiditra tao anatin'ireo fomba amam-panao andavanandro nanan-danja indrindra tao amin'ny fitoerana masina ireo karazana fanatitra ho an'ireo karazam-pahotana maro samihafa (jereo ny Lev. 1-7). Ny fanatitra tsirairay dia nampianatra ny Isiraelita fa mila ny fahafatesan'ny mpisolo iray tsy manan-tsiny izy ireo mba hahafa-po ny fitakian'ny lalana. Nampahatsiahy ny Isiraelita isan'andro izany fa efa nampanantena Andriamanitra fa hanome mpisolo ho azy ireo (Gen. 22:11-14).

Na dia nitondra famelan-keloka sy fahasoavana ho an'ny Isiraelita aza ireo fanompoam-pivavahana ara- tandindona natao isan'andro ireo, dia tsy maintsy nohazavaina koa ny fitsaran'Andriamanitra. Eo indrindra no idiran'ilay Andro fanavotana fanao isan-taona, araka ny voasongadina ao amin'ny Levitikosy 16 sy 23:26- 32. Izay rehetra nibebaka sy nitaky ny fanatitra ho an'ny otany dia avotra, satria ilay biby no nitondra ara- tandindona ny famaizana izay notakin'ny lalána. Na izany aza, ilay tompon'ny fahotana, sy izay rehetra tsy nibebaka, dia tsy maintsy nizaka samirery ny otany sy ny vokany, araka ny asehon'ilay osilahin'i Azazela (and. 20-22). Ankoatra izay, ny tena fibebahana marin'ilay mpanota dia miseho amin'ny fandinihana lalina ny fo sy ny fiorian'ny fanahiny amin'ny Andro fanavotana (and. 29). Amin'izay fotoana izay, dia tsy vitan'ny hoe voavela ny helony fa voafafa ara-dalána koa. Izay rehetra nandà izany tolotra fahasoavana sy fanavotana izany "tamin'io andro io dia nofongorana tsy ho amin'ny firenena" (Lev. 23:29)

Fanandramana lehibe ho an'ny Isiraelita ny Andro fanavotana. Natao hampieritreretana ny Kristianina tsirairay avy ny vokatra entiny. Mampianatra antsika izany fa tsy ny famelana ny fahotana ihany no voaresaka eto fa ny famongorana izany hatramin'ny fakany mihitsy.

Andriamanitra dia maniry ny hibebahantsika mandrakariva ary amin'ny fo marina tokoa. Amin'ny alalan'i Kristy sy ny Teniny ary ny asan'ny Fanahy Masina no andraisantsika ny famelan-keloka sy ny hery. Vonona Izy ny hanome antsika ny fandresena ireo fiankinan-doha mpahazo antsika sy ireo otantsika. Fantany tsara fa tsy voatery ho azo eo no ho eo ihany izany indraindray fa mety haharitra kokoa. Saingy na ahoana na ahoana, dia azo antoka ny fandresena. Mila mitaky izany isika raha tiantsika ho voafafa ny otantsika.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Amin'ny fomba ahoana no anehoan'ny Andro Fanavotana ny foto-kevitry ny fahamarinana na ho an'izay mibebaka na izay tsy mibebaka?`

`Inona avy ireo fahotana izay tsy mbola nibebahanao? Nahoana moa raha mivavaka avy hatrany ianao ka manolotra izany an'i Jesosy?`