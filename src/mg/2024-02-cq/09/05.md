---
title:  "ILAY TENY TONGA NOFO"
date:   29/05/2024
---

### Ampifandraiso amin'i Jesosy

Taratasim-pitiavana ho an'ny olombelona ny Tenin'Andriamanitra. Manambara ireo tantara sy faminaniana ary fampianarana ao amin'ny Baiboly fa ny fon'Andriamanitra sy ny tena toetrany dia fitiavana. Manome toky Andriamanitra fa "Izay soratra rehetra nomen'ny tsindrimandrin'Andriamanitra dia mahasoa koa ho fampianarana, ho fandresen-dahatra, ho fanitsiana izay diso, ho fitaizana amin'ny fahamarinana, mba ho tanteraka ny olon'Andriamanitra, ho vonona tsara ho amin'ny asa tsara rehetra."

- 2 Tim. 3:16. Mahazo matoky isika fa na ny fomba nanangonana ireo boky isan-karazany ao amin'ny Baiboly, na ny teny ao anatiny, dia Andriamanitra no nandamina azy.

Araka ny hita ombieny ombieny ao amin'ny Taratasim-pitiavany dia maniry hiaraka amintsika Andriamanitra; izany no anton'ilay fanehoam-pitiavany lehibe indrindra, dia i Jesôsy (Jao. 1:14). Nosoratana ny Baiboly mba hampitana ny Tenin'Andriamanitra; ary tonga i Jesôsy mba hanamarina sy hanamafy ny Tenin'Andriamanitra. Diniho ity fampitahana ny Baiboly, Tenin'Andriamanitra ity, amin'i Jesôsy, Tenin'Andriamanitra:


| Ny Baiboly, Tenin'Andriamanitra dia | i Jesôsy, Tenin'Andriamanitra dia |
|-------------------------------------| -------------------------------:|
| Tenin'Andriamanitra voasoratra. | Tenin'Andriamanitra tonga nofo. |
| Nosoratana tamin'ny fitenin'olombelona | Tonga olombelona, nonina teo anivontsika, tahaka antsika. |
| Amin'ny teny sy fitenin'olombelona voafetra. | Tena olona, niaina tao amin'ny maha- olombelona voafetra. |
| Nosoratana tao anatin'ny fotoana sy toerana voafaritra, ary araka ny tranga samihafa ara- kolontsaina. | Teraka tamin'ny fotoana sy toerana voafaritra, ary tao anatin'ny kolontsaina iray manokana. |
| Nosoratan'olombelona, saingy teo ambanin'ny fitarihan'ny Fanahy Masina, ka no sady avy amin'olombelona manontolo no amin'Andriamanitra manontolo | Nateraky ny vehivavy kanefa Zanak Andriamanitra; koa sady olombelona avy amin'ny fahafenoany Izy no Andriamanitra amin'ny fahafenoany |
| Tokony hotakarina, tsy amin'ny tenin'olombelona azy fotsiny fa amin'ny Tenin'Andriamanitra azy koa. maha maha | Tokony ho fantatra, tsy amin'ny maha- - Zanak'olona Azy fotsiny fa amin'ny maha- Zanak'Andriamanitra Azy koa. |

I Jesôsy no Teny tonga nofo. Niara-niaina tamintsika toy ny iray amintsika Izy. Afaka manome izay ilaintsika tokoa Izy satria fantany tsara ny manjo antsika. Mampianatra antsika ny fahatongavany ho nofo fa Imanoelantsika tokoa Andriamanitra; amintsika sy ho antsika Izy!


**Saintsaino izay voasoratra ao amin'ny Mat. 4:1-10, ary jereo izay miresaka an'i Jesõsy ao.**

`Raha i Jesôsy no Teny tonga nofo, inona ny tokony ho akon'izany amin'ny fotoana atokanao hivavahana sy amin'ny fomba fandinihanao ny Baiboly?`

`Araka ny efa mahazatra anao ve sa hafa ny fahitanao an'i Jesõsy eto?`

`Manao ahoana indray àry izao ny fahitanao an'i Jesôsy?`

`Antom-bavaka:`