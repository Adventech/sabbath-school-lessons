---
title:  "ILAY ANDRIANANAO LEHIBE"
date:   22/05/2024
---

### Ampifandraiso amin'i Jesosy

Misy tombontsoa lehibe amin'ny fananana mpiray tampo izay miahy sy miaro anao, indrindra raha mbola zaza ianao. Raha iharan'ny fampitahorana ataon'ny ankizy hafa ianao, ohatra, dia fantatrao fa manana olona azo antsoina mba hanampy anao. Mahery setra sy mampidi-doza kokoa noho ny fampitahorana ataon'ny ankizy eny an-tokotanim-pianarana ny fifanandrinana lehibe. Soa ihany isika fa manana Zoky izay afaka hanampy antsika. Rehefa tsapantsika fa mihamanatona ilay fahavalo dia azontsika atao ny miantso Ilay miahy sy miaro antsika, satria "tsy mahamenatra Azy [ny] hanao ireo hoe 'rahalahy" - Heb. 2:11.

Nihevitra ny zavatra nilain'ireo anjely koa i Jesôsy ary niasa mba hampahery azy ireo tamin'ny ady natao tamin'ny fahavalo. Hitantsika ao amin'ny Dan. 10 ny fanampian'i Jesôsy ny anjely iray manana ny maha-izy azy. Na dia tsy voatonona aza ny anarana dia azo atao ny manao tsoa-kevitra fa ilay anjely ao amin'ny and. 11 ihany ilay voaresaka ao amin'ireo toko roa eo aloha, izay voalaza fa ny anjely Gabriela ao amin'ny Dan. 8:16. Tonga mba hanazava ny faminaniana momba ny 2300 andro io anjely io ao amin'ny Dan. 8, ary ao amin'ny toko faha-9 no nanehoany ny faminaniana momba ny 70 herinandro izay milaza ny amin'ny fotoana voalohany hiavian'ny Mesia (and. 21-24).

Izao no nolazain'ilay anjely ao amin'ny toko faha-10: "Fa ilay andrianan'ny fanjakan'i Persia nanohitra ahy iraika amby roa-polo andro; fa indro kosa Mikaela, anankiray amin'ireo andriana lehibe, no tonga hanampy ahy; ka dia izaho ihany no sisa nijanona teo amin'ny mpanjakan'i Persia" and. 13. Teo amin'ny ady mikasika ny andrianan'i Persia, na dia ny anjely Gabriela aza dia nila fanampiana.

Ao amin'ny bokin'i Daniela no iresahana voalohany indrindra momba an'i Mikaela (Dan. 0/13 / 12 / 1 ary any amin'ny bokin'i Joda sy ny Apôkalipsy indray vao voaresaka ny momba azy. Teboka maro no manondro fa tsy anaran'anjely hafa ny hoe Mikaela fa anarana hoenti- manondro an'i Jesôsy Kristy. Voalohany, ny anarana hoe Mikaela dia midika hoe: "izay tahaka an'Andriamanitra". Faharoa, raha nisy fotoana nilan'ny anjely toa an'i Gabriela fanampiana, i Mikaela kosa tsy mba nila fanampiana fa nandresy mandrakariva. Tsy misy na iza na iza mahatohitra Azy (Dan. 10:13; 12:1; Joda 9). Fahatelo, i Mikaela no "andrian-dehibe, izay mitsangana hiaro ny zanaky ny firenenao"- Dan. 12:1. Voalaza koa fa arikanjely i Mikaela (Joda 9) izay manondro fa tsy zavaboary araka izay anambaran'ny sasany Azy izy. I Paoly koa dia niaiky fa i Jesôsy no antsoina hoe arikanjely, raha nanondro ny feon'i Jesôsy ho feon'ny arikanjely izy (1 Tes. 4:16; jereo ny Jao. 5:25).


`Saintsaino indray ny Dan. 10, ary jereo izay miresaka an'i Jesôsy ao amin'izany.`

`Lafiny inona amin'ny fiainanao no mila ny fanatrehan'ilay Andriana Mikaela izay mandroaka ny haizina?`

`Manao ahoana indray àry izao ny fahitanao an'i Jesôsy?`

`Valim-bavaka:`