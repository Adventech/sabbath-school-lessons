---
title:  "IRAY AO ANATIN'NY FIRINDRANA"
date:   27/06/2024
---

### Takaro

"Hijoro eo anatrehany isika ka hibanjina ny voninahiny eo amin'ny endriny.
"Hahafantatra toy izay nahafantarana' azy ny voavotra ao. Ny fitiavana sy ny firaisam-po izay novolen Andriamanitra tao amin'ny fanahy dia ho afaka hiseho amin'ny tena endriny marina sy mamy indrindra. Ny firaisana madio amin'ny olona masina, ny firindran'ny fiainana miaraka amin'ny anjely sambatra sy miaraka amin'ireo olona mahatoky tamin'ny andro rehetra izay nanasa ny akanjony sy namotsy azy tao amin'ny ran'ny Zanak'ondry, ireo fatorana masina izay mampiray 'ny fianakaviana any an-danitra sy ety an-tany' (Efesiana 3:15) ireo rehetra ireo no hahatonga ny fahasambaran'ny voavotra.
Any amin'ny tany vaovao, dia hibanjina ny hery mahagaga nahariana izao rehetra izao sy ny zava-miafin'ilay fitiavana manavotra ny voavonjy. Any tsy hisy fahavalo masiaka, mamitaka haka fanahy antsika hanadino an'Andriamanitra. Hivelatra ny fahaizana rehetra ary hitombo ny talenta rehetra. (...)

Ho tratra ny zava-kendrena ambony indrindra, ho tanteraka ny faniriana ambony indrindra; ankoatra izany anefa dia mbola hisy ihany tendro vaovao hotratrarina; zava-mahagaga vaovao hahaliana, anton-javatra vaovao hampiasana ny herin'ny saina sy ny fanahy ary ny tena.

Hidanadana mba ho fianaran'ny voavotr'Andriamanitra ny haren-tsarobidin'izao rehetra izao manontolo. Tsy ho voasakantsakan'ny fahafatesana izy ireo, ka afaka hisidina, ary tsy ho sasatra, ho any amin'izao tontolo izao lavitra - izao tontolo izao izay mangitakitaka sy nalahelo raha nahita ny fahorian'ny olombelona sy nihira hiram-pifaliana raha nandre ny vaovao ny amin'ny fanahy iray voavonjy (...) - HM, tt. 704-705 (Vakio hatrao amin'ny t. 706).