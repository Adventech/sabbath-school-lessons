---
title:  "EO AN-TSISIN-TANIN'NY MANDRAKIZAY"
date:   22/06/2024
---

### EO AN-TSISIN-TANIN'NY MANDRAKIZAY

### Fampidirana

**Vakio ny Apok. 20-22**

`Tsianjery: Mifidy andininy 1`

### BANJINO ILAY ANDRIAMANITSIKA!

Ny faminaniana dia mampahatsiahy antsika fa efa eo an- tsisin-tanin'ny mandrakizay isika. Kely sisa dia ho tafody isika. Tsy misy zavatra mampahery sy mampihetsi-po toy ny fisaintsainana ilay fotoan-dehibe hahatongavan'i Jes么sy ety an-tany indray. Hisy fifaliana tsy takatry ny saina hameno ny fon'ireo voavotra rehefa hisokatra ny lanitra ka hiseho amin'ny voninahitry ny Rainy i Kristy, arahin'ny anjely alin-kisa. Rehefa hahita ny fahazavan'ny seza fiandrianan'Andriamanitra mamakivaky ireo raho-mainty ny zanak'Andriamanitra dia hiantsoantso hoe: "Indro Andriamanitsika, izay nandrasantsika hamonjy antsika" - Isa. 25:9. Ho re manakoako mafy manerana ny planeta manontolo ny feony mahery sy mamelona indray. Fasana maro no hisokatra ka hamoaka ireo voavotra ho amin'ny fiainana mandrakizay. Hovana sy homem-boninahitra ao anatin'ny indray mipi-maso ny velona ary ny ratsy fanahy kosa ho levon'ny fahazavan'ny fanatrehan'i Kristy. Tsy maintsy ho avy ilay fotoana izay efa nandrasan'ny mpino rehetra: tsy ho voahazona intsony isika fa hoentina am-pitiavana hiala eto amin'ity tany maizina sy rava ity. Hisidina eny amin'ny habakabaka isika mba hihaona amin'llay Mpamonjintsika ka ny anjely no handray antsika eny amin'ny rahona. Hivadika ho hira fiderana ny hiakiakam-pifaliana, izay hikambana amin'ny fampiaraham-peon'ny anjely. Amin'izay fotoana izay dia ho fantatsika fa tsy hisy hatahorana intsony ny momba antsika satria "ho any amin'ny Tompo mandrakariva isika" - 1 Tes. 4:17. Miandry antsika ny fiainana mandrakizay miaraka amin'i Kristy.


Endrey, fifaliana manao ahoana no ho tsapa amin'io andro io! Tsy misy teny mahalaza izany, tsy misy haikanto afaka haneho izany araka ny tokony ho izy. Raha ny fiavian'i Jes么sy fanindroany no manamarika ny fisarahana ara-batana eo amin'ny voavotra sy ny ratsy fanahy, dia tsy tena izay no fiafaran'ny ady ifanaovan'ny tsara sy ny ratsy. Amin'ity herinandro ity isika, dia hifantoka amin'ny fandravana farany ny ratsy fanahy ary koa ny fahantomoran'ny fiainana mandrakizay izay tsy hisy fahotana intsony.

> <p>  Soraty</p>
> Soraty araka ny dikan-teny tianao ny Ap么k. 20-22. Raha tsy ampy ny fotoana eo am- pelatananao dia ny Ap么k. 21:1-8 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko lo.