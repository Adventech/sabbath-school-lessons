---
title:  "AKAIKY IREO IZAY MIJALY NY LANITRA"
date:   16/05/2024
---

### Takaro - AKAIKY IREO IZAY MIJALY NY LANITRA


"Nirehitra ny fandrafian'i Satana ny taranak'olombelona, satria, amin'ny alalan'i Kristy, dia iantefan'ny fitiavan Andriamanitra sy ny famindrampony izy. Tiany hosembanana ny drafitra nataon'Andriamanitra momba ny fanavotana ny olombelona, tiany ny hanala baraka an'Andriamanitra amin'ny fanimbana ny endriky ny sangan'asany sy amin'ny fandotoana azy; tadiaviny ny hahatonga alahelo any an-danitra sy hameno ny tany amin'ny loza amam-pahoriana. Ary dia tondroiny ho vokatry ny asan'Andriamanitra tamin'ny namoronany ny olombelona ireo ratsy rehetra ireo." - HM, t. 524.

"Io fandrafiana io ihany koa no mahazo ny mpanaraka an'i Kristy tahaka.izay nanjo ny Tompony koa. Na iza na iza mahita ny toetra maharikorikon'ny fahotana, ka manohitra ny fakam-panahy amin'ny hery avy any ambony, dia ho azony antoka fa hirongatra hamely azy ny fahatezeran'i Satana sy ireo mpanaraka azy (...). 'Izay rehetra te-ho velona amin'ny toe-panahy araka an'Andriamanitra, izay ao amin'i Kristy Jesosy, dia henjehina' - 2 Tim. 3:12." - HM, t. 525.

"Akaiky ireo izay mijaly noho ny fitiavana ny fahamarinana ny lanitra. Mampifanaraka ny tombontsoany amin'ireo olona mahatoky Kristy, mijaly miaraka amin'ireo olo-masiny Izy ary izay manjo ireo dia manjo Azy koa. Ny hery izay vonona hanafahana ny olona amin'ny loza ara-batana na amin'ny fahoriana ara-panahy, dia vonona hamonjy azy ireo koa amin'ny loza faran'izay lehibe indrindra, ka mahatonga ny mpanompon'Andriamanitra ho afaka hitana ny fahamarinany eo amin'ny toe-javatra rehetra sy handresy noho ny fahasoavan'Andriamanitra." - MM, t. 446.

"Na dia tsy nampanantena fahafahana amin'ny fitsapana aza anefa i Kristy, dia zavatra tsara lavitra noho izany no nampanantenainy. Hoy ny teniny hoe: 'Hifamatra amin'ny andronao ny fiadananao' - Deo. 33:25. 'Ampy ho anao ny fahasoavako, fa ny heriko dia tanterahina amin'ny fahalemena' - 2 KÃ´r. 12:9.^ prime prime - S ,tt.30,31 .

"Any amin'ny fiainana ho avy dia hazava ireo zava-miafina izay nanahirana sy nandiso fanantenana antsika teto. Ho hitantsika fa anisan'ny fitahiana lehibe indrindra noraisintsika ireo fivavahantsika toa tsy nisy valiny sy ireo fanantenana nafointsika." - TMF, t. 316.

"Amin'ireo fanomezana izay azon'ny lanitra arotsaka amin'ny olona dia ny fiarahana amin'i Kristy eo amin'ny fahoriana no toky mavesa-danja indrindra sy voninahitra ambony indrindra (...) (Fil, 1/29) " - T * MF .t 318


`Rehefa avy nandalina io andalan-tSoratra Masina io ianao nandritra ny herinandro, inona ireo lesona naharesy lahatra anao manokana ny hampihatra azy eo amin'ny fiainanao?`

`Inona ireo lesona mila ampiharina eo amin'ny toetranao sy ny fihetsikao manoloana ireo mijaly?`

`Avereno jerena ilay andininy nianaranao tsianjery. Inona no ifandraisan'izany amin'ny fiainanao amin'ity herinandro ity?`