---
title:  NY FIARETANA FAHORIANA
date:   11/05/2024
---

### Fampidirana

**Vakio ny Joba 1,2**


`Tsianjery: Mifidy andininy 1`

### MIADY AMIN'NY FAHAVALO EFA RESY

Ny 8 Mey 1945 dia nilavo lefona teo anatrehan'ny tafika mitambatra ny mpitari-tafika alemà, daty izay notanan'ireo mpahay tantara ho fotoana nifaranan'ny Ady Lehibe Faharoa tao Eorôpa. Na izany aza dia nisy vondro-miaramila alemå sasany nanohy ny fanoherana. Ohatra amin'izany ilay ady antsoina hoe "bataille de Slivice", izay nitranga tany Tchécoslovaquie tamin'ny 11 hatramin'ny 12 Mey 1945. Nandritra izany dia niady tamin'ny tafika alemà sisa ireo "Tchèques" sy ireo miaramilan'ny Tafika Mena Sôvietika. Ny "bataille de Slivice", izay anisan'ny ady mangotraka teo amin'ny tany eorôpeanina nandritra ny Ady Lehibe Faharoa, dia nifarana rehefa nilavo lefona ny tafika alemà.

Rehefa dinihina ilay ady lehibe midadasika kokoa ifanandrinan'i Kristy sy i Satana, dia mazava ny voalazan'ny Baiboly: efa nandresy i Jesôsy. Tahaka ny "bataille de Slivice" anefa, dia mbola misy ady isan'andro eo amin'ny fiainan'ny olona tsirairay. Efa resy teo amin'ny hazo fijaliana i Satana, saingy amin'ny fotoana hahitantsika ny "lanitra vaovao sy tany vaovao", rehefa "lasa ny lanitra voalohany sy ny tany voalohany" - Apôk. 21:1, vao ho tonga amin'ny faratampony ny fandresena. Ankehitriny dia mbola manjaka eto amin'izao tontolo izao ny fahoriana, ny fanaintainana, ny fahafatesana ary ny ratsy.

"Fahavalo no nanao izany" - Mat. 13:28; na fantatsika aza anefa izany dia mety ho sarotra ihany ny fiatrehana ny famelezan'i Satana sy ny vokatry ny fahotana, na inona na inona endrika isehoan izany. Nahoana no avelan'Andriamanitra hisy ny fanaintainana? Ahoana no tokony hiatrehantsika izany, ary nahoana no ilaina ny mahatakatra ny tantaran'ilay fifanandrinana lehibe mba hiatrehana io fahoriana io?

Hifantoka amin'ireo fanontaniana sy lohahevitra ireo ny leson- tsika amin'ity herinandro ity.

> <p>  Soraty</p>
> Soraty araka ny dikanteny izay tianao ny Jóba 1,2. Raha kely ny fotoana eo am-pelatananao dia ny Joba 1:18-22 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.