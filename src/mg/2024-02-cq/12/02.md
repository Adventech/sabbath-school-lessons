---
title:  "NY FIFANANDRINANA FARANY"
date:   16/06/2024
---

### Saintsaino

Hihamafy ny ady ifanandrinan'i Kristy sy | Satana amin'ireo andro faran'ny tantaran'ny tany. Mampiasa ny fanoharana amin'ny bibidia ny Apôk. 13 mba hanehoana ireo mpandray anjara fototra ara-pivavahana sy ara- politika izay hiara-miasa mba hampihemotra sy hanenjika ny vahoakan'Andriamanitra mahatoky amin'ireo andro mialoha ny fiverenan'i Jesôsy. Ilay bibidia voalohany, dia maneho hery ara-pivavahana lehibe izay hampiasa fahefana ara-politika sy ara-pivavahana eo amin'ny vahoaka. Nandritra ny Vanim-potoana Antenantenany, dia nilaza ny Fiangonana Katolika Rômanina, rafitra natanjaka indrindra tamin'izany, fa ny papa no manana ny fahefana faratampony ara-pivavahana sy ara-panjakana. Nandritra ny taonjato maro ny Fiangonana Katolika, dia nampihatra ilay karazana rafi-pivavahana sy pôlitika voalaza momba ilay bibidia voalohany ao amin'ny Apôk. 13. Na dia kely kokoa aza ny fahazoany mampiasa ny fahefany amin'izao fotoana izao, dia ho eo an-tanany indray ny fifehezana saika izao tontolo rehetra izao amin'ny andro farany.

Ny bibidia faharoa ao amin'ny Apôk. 13 dia maneho ilay fahefana faratampony tanisain'ny Baiboly miaraka amin'ireo fahefana manerana izao tontolo izao voalaza ao amin'ny Daniela sy ny Apokalipsy. Hampiasa ny heriny hitaomana an'izao tontolo izao io firenena io mba hamitahana azy hanao fiankohofana sandoka mialoha indrindra ny fiavian'i Jesosy fanindroany. Amin'ny voalohany ilay bibidia faharoa, dia mitovy amin'ny zanak'ondry (izany hoe malefaka sady manahaka an'i Kristy), kanefa amin'ny farany, dia "hiteny tahaka ny dragona" ka hanery ny olona hiankohoka amin'ilay bibidia voalohany sy hanafay ireo tsy mankató izany. Raha ny fahitana azy, dia miainga avy amin'ny tany ilay firenena fa tsy avy amin'ny ranomasina, izay midika fa mipoitra avy amin'ny faritra tsy dia misy mponina firy eto amin'izao tontolo izao izy (Apôk. 13:11; 17:15). I Etazonia dia avy amin'ny tany efitra kokoa raha oharina amin'ireo firenena be mponina fahiny. Miaro ny fahalalahana ara-pivavahana ny fitsipika fototr'io firenena io: ny fisarahan'ny fiangonana sy ny fanjakana, ny fahalalahan'ny fitenenana, ary ireo zon'olombelona hafa koa. Tahaka ny an'ny zanak'ondry ireo toetra ireo, kanefa ambaran'ny Baiboly mialoha fa hiafara amin'ny endri-pivavahana feno halozana be ireo foto-kevitra ambony ireo. Hanana fahefana ambonin'ny an'ny fanjakana indray ny fiangonana ka hanatanteraka ny fikasany manokana, ny hanao "sary" na dika mitovin'ny fikambanan'ny fiangonana sy ny fanjakana izay naneho ny fahefana papaly nandritra ny Vanim-potoana Antenantenany.

Hisy ny famaizana ara-toe-karena hatao amin'ireo manohitra ny "mariky ny bibidia" (Apôk. 13:17). Na dia tsy hatao eo amin'ny tanana havanana sy ny handrina ara-bakiteny aza izany marika izany (and. 16), dia hamantarana ireo mankato ny lalàna mifehy ny fivavahana izany - lalána iray izay hapetrak'i Etazonia ary hamafisina eran-tany


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Ahoana no hahalalantsika an'Andriamanitra amin'ny maha-Mpamonjy ny tenantsika manokana sady Sakaiza Azy fa tsy hoe ireo voalaza mikasika Azy, ny Baiboly ary ny faminaniana fotsiny no fantatsika?`

`Ahoana ny fomba ahitanao ny toe-tsain'ny famoretana sy ny fifehezana efa mahazo laka eto amin'izao tontolo izao amin'izao fotoana izao?`