---
title:  "FOTOANA AHALALANA NY MARINA MOMBA NY ANDRO FARANY"
date:   15/06/2024
---

### FOTOANA AHALALANA NY MARINA MOMBA NY ANDRO FARANY

### Fampidirana

**Vakio ny Apok. 13 sy 14**

`Tsianjery: Mifidy andininy 1`

### NY FIANDOHAN'NY FARANY

Ady ara-poto-kevitra nafana vay ilay hoe "guerre de Sécession" tany Etazonia. Ny fanoheran'ny Avaratra ny fanandevozana dia nifandona tamin'ny fahavononan'ny Atsimo hiaro ny toe-kareny izay niankina tamin'ny fambolena. Teo no niandoha ilay ady mangotraka tamin'ny 1861 izay naharitra 4 taona. Samy nijoro tamin'ny foto- kevitra lalina ninoany avy izy ireo ka tsy ady ara-batana ihany no nifandonany fa mahakasika ireo fototra iorenan'i Amerika mihitsy. Ny ady tao Gettysburg tamin'ny 1863 no nanamarika ny kihon- dalana lehibe teo amin'izany ady nisian'ny ra mandriaka izany. Teo no niantomboka ny faharavan'ny Atsimo izay nitarika azy hilavo lefona teo anatrehan'ireo avy any Avaratra tamin'ny 1865.

Koa satria mihantomotra ny fiafaran'ny andron'ny tany, ny faminanian'ny Baiboly dia maneho fiavahana mihamazava hatrany eo amin'ireo hery roa mifanandrina. Ny andaniny mirona amin'ny fitsipiky ny tsy fitiavan-tena: ny fomban'Andriamanitra izay manome antoka ny fahafahana sy ny fitiavana, ary ny ankilany kosa tsy miala amin'ny foto-kevitra miorina amin'ny fitiavan-tena ka mitarika amin'ny fanandevozan'ny ota. Tsy ho ela dia tsy maintsy hisafidy izay hiandaniany ny olona rehetra. Amin'ny farany, dia hampiasa ny paikady rehetra i Satana hamitahana ny olombelona faramparany, ka hitaona azy ireo hanenjika ireo olom-bitsy mahatoky amin'Andriamanitra. lo no kihon-dalana lehibe, fiandohan'ny farany. Mandritra izany fotoana izany, rehefa toa voafehin'i Satana ny planeta iray manontolo, dia havadik'Andriamanitra ny toe-javatra. Hisy fampitandremana sy fanasana farany homena ny mponina rehetra ambonin'ny tany rehefa ho lavo i Babilona ary hitory ny filazantsara amin-kery nohavaozina ireo mahatoky. Ho fotoam- pandresena kanefa sarotra ho an'ny vahoakan'Andriamanitra izany.

> <p>  Soraty</p>
> Soraty araka ny dikan-teny tianao ny Apôk. 13 sy 14. Raha tsy ampy ny fotoana eo am-pelatananao dia ny Apôk. 14:6-12 no soraty. Azonao soratana amin'ny fiteninao koa izany, ary azonao atao ny manao kisarisary na momba io toko io. drafitra