---
title:  "MANDANJA NY POROFO"
date:   18/04/2024
---

### Takaro

"Tsy ao anatin'ny drafitr'Andriamanitra ny manery ny olona hiala amin'ny faharatsiany sy ny tsy finoany. Manoloana azy ireo ny mazava sy ny maizina, ny marina sy ny diso. Anjaran'izy ireo ny manapa-kevitra ny amin'izay hekeny. Nataon'Andriamanitra hahay hanavaka ny mety sy ny tsy mety ny sain'ny olombelona. Tsy nataony hanapa-kevitra noho ny fahataitairana ny olona fa amin'ny fandanjana ny porofo, amin'ny fampitahana tsara ny Soratra Masina amin'ny Soratra Masina." - SP, b. 2 [1877], t. 371.

"Tsy kisendrasendra ny finoana mitondra famonjena; tsy faneken'ny saina fotsiny izany fa finoana miorim-paka ao amin'ny fo izay mandray an'i Kristy ho Mpamonjy ny tena manokana ary mahazo antoka fa mahavonjy indrindra izay manatona an'Andriamanitra amin'ny alalany Izy. Tsy finoana marina ny fiheverana fa hamonjy ny hafa i Kristy kanefa tsy hamonjy anao; rehefa mifikitra Aminy Ilay hany fanantenana ny famonjena ny fanahy vao miseho ny tena finoana marina. Ny finoana dia mitarika ny olona manana azy hametraka ny fitiavany rehetra eo amin'i Kristy; eo ambany fitarihan'ny Fanahy Masina ny fahalalany ary volavolaina hanahaka ny toetran'Andriamanitra ny toetrany. (...) (Deo. 30:6).

"Andriamanitra no mamora ny fo. An'Andriamanitra manontolo ny asa, hatramin'ny voalohany ka hatramin'ny farany. Azon'ny mpanota efa ho faty atao ny milaza hoe: 'Mpanota very aho; saingy tonga i Kristy nitady sy namonjy ahy izay very. "Tsy tonga hiantso ny marina Aho fa ny mpanota" - Mar. 2:17, hoy Izy. Mpanota aho, ary maty teo Kalvary Izy mba hamonjy ahy. Tsy mila mitoetra tsy ho voavonjy intsony aho. Efa maty sy nitsangana tamin'ny maty Izy ho fanamarinana ahy, ary hamonjy azy izao. Raisiko ny famelan-keloka efa nampanantenainy." - SIM, b. 1 [1958], tt. 391,392.

`Rehefa avy nandalina io andalan-tSoratra Masina io ianao nandritra ny herinandro, lalana manao ahoana no fidinao hizorana isan'andro? llay mankany amin'ny fiainana sa ilay mankany amin'ny fahafatesana?`

`Inona no fiantraikan'ny fanapahan-kevitrao ho an'i Kristy isan'andro eo amin'ny fifandraisanao amin'ny hafa?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`