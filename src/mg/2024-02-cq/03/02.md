---
title:  "SAFIDY ROA, LALANA TELO?"
date:   14/04/2024
---

### Saintsaino

Tao amin'ilay antso farany nataon'i Mosesy ho an'ny vahoakan'Andriamanitra dia nambarany fa izay mifidy an'Andriamanitra sy ny lalany dia hahazo fiainana (Deo. 30:15), hihamaro sy handray fitahiana (and. 16), ho maro andro sy ho sambatra ary hanana fananana maharitra mandrakizay (and. 20). Izay mifidy hanohitra an'Andriamanitra kosa, ka mandà tsy hihaino fa voataona hiankohoka sy hanompo andriamani-kafa dia ho faty, tsy ho maro andro (and. 18), ary ho voaozona (and. 19). Navelan'Andriamanitra hisy ireo safidy roa ireo. Ny fiainana miaraka amin'Andriamanitra dia midika fanoloran-tena tanteraka (and. 10). Midika ho fialana amin'ny fifantohana amin'ny "izaho" sy ny fitaoman'izao tontolo izao izany, ary manao an'Andriamanitra ho lohalaharana manaiky Azy ho loharanon'ny fiainana sy ny fahamarinana.

Tsy voatery ho araka ny lalan-kizorantsika ankehitriny anefa no tsy maintsy hiafarantsika. Any amin'ny Deo. 30:1-3 dia milaza mazava Andriamanitra fa na oviana na oviana, na aiza na aiza, no ifidianan'ny olona hiverina amin'Andriamanitra, na efa nivily lavitra toy inona aza izy, dia hekeny ny fibebahany ary horaisiny amim-pitiavana indray izy (Lio. 15:11-32). at or

Koa satria Andriamanitra no Mpahary sy Loharanon'ny fiainana dia tsy misy afa-tsy lalana roa ihany ny amin'ny mandrakizay: na fiainana mandrakizay miaraka amin'Andriamanitra, na fahafoanana tsy misy an'Andriamanitra. Tsy mitombina ny hisian'ny lalana fahatelo (izany hoe fiainana mandrakizay tsy misy an'Andriamanitra) satria 1. manan-jo amin'ny zavaboariny Andriamanitra ary tsy misy na inona na inona miafina ka tsy hitany, ary 2. amin'ny maha-Mpamelona sy mpitondra fiainana Azy dia tsy mety hisy ny fiainana tsy misy ny fanatrehany.

Na izany aza dia fanirian'ny ankamaroan'ny olona io lalana fahatelo izay tsy misy akory io. Tsy mety hisy io raha tsy hoe angaha andriamanitra isika ka manana fiainana ao anatintsika, tsy nindramina na azo avy tamin'iza na iza - kanefa miharihary fa tsy manana izany fiainana izany isika. Ny fisainana toy izany no nahatonga an'i Satana hikomy amin'Andriamanitra - ny faniriana io lalana fahatelo io - ny faniriana ho tonga Andriamanitra mihitsy ka hanova ny lalana izay mifehy ny fiainana eto amin'izao tontolo rehetra izao.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy**

`Manao ahoana ny lalan-kizoranao ankehitriny? Aiza no hiafaran'ny dianao?`

`Nahoana no zava-dehibe ho an'Andriamanitra tokoa ny safidy malalaka? Misy fetrany ve ny fahalalahana? Na eny na tsia, nahoana?`