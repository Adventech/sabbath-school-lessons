---
title:  "IREO MPIARO NY FANILO TSY HO FATY"
date:   01/06/2024
---

### Herinandro 10 : IREO MPIARO NY FANILO TSY HO FATY

### Fampidirana

`Vakio ny Apok. 12:10-17`


`Tsianjery: Mifidy andininy 1`

### FANDRESENA SY FAHARESENA

Nandritra ny fanafihana nataon'i Napoléon tany Russie tamin'ny taona 1812, dia nampiasa ny paikady nantsoina hoe "politikan'ny doro tanety" ny miaramila rosianina. Nodoran'izy ireo avokoa ny vokatra sy ny foto-drafitrasa arakaraka ny nihatahany ho ao amin'ny faritaniny. Nampalemy ny tafika frantsay izany fomba fiady izany, izay nitarika ho amin'ny faharesen'izy ireo.

Rehefa nandresy ny fahafatesana sy nanosika an'i Satana hilavo lefona i Jesõsy dia nampiasa ny paikadin'ny doro tanetiny manokana i Satana teo amin'ny fiangonana. Nahatonga azy ho fahavalo resy mandrakizay ny fandresen'i Jesôsy, ka nameno azy tamin'ny "fahatezerana lehibe satria fantany fa kely sisa ny androny Apôk. 12:12. Nifantoka tamin'ny fanimbana araka izay tratra ny vahoakan'Andriamanitra sy ny iraka nampanaovina azy ireo i Satana, arakaraka ny nipariahan'ny fivavahana kristianina manerana an'izao tontolo izao. Raketin'ny Asan'ny Apôstôly ny sasany tamin'ireo zava-tsarotra natrehin'ny fiangonana voalohany teo anatrehan'ny vahoaka feno fahatezerana sy ny fitondram- panjakana lozabe. Nanao izay azony natao rehetra i Satana mba hanakanana ny fipariahan'ny filazantsara. Fantany ny alahelon'Andriamanitra sy ny fahoriany manoloana ireo olona very, satria ny tsirairay avy amin'izy ireny dia manana toerana manokana ao am-pony.

Tokony ho velom-pisaorana isika satria tsy nitsahatra tamin'ny asany i Jesõsy rehefa vita ny asa famonjena teo Kalvary. Mbola manohy ny asany eto an-tany amin'ny alalan'ny Fanahy Masina Izy. Ireo ady marobe nandritra ny roa arivo taona taorian'i Kalvary no vavolombelon'ny tolona mivaivay mba hitohizan'ny fahombiazana sy ny iraka izay efa natombok'i Jesõsy teto an-tany. Hifantoka amin'ireo toe-javatra misy ao amin'ny fifanandrinana lehibe taorian'ny niakaran'i Jesôsy ho any an-danitra ity lesona ity, mba hahatakarana ny fomba nanomezan'Andriamanitra fandresena ny olona sy ny mbola anomezany izany ho azy ireo ankehitriny.


> <p>  Soraty</p>
> Soraty araka ny dikan-teny Cianao ny Apôk. 12:10-17. Raha tsy ampy ny fotoana no am-pelatananao dia ny and. 11 sy 17 no soraty. Azonao soratana amin'ny teninao koa izany, ary zonao atao ny manao isarisary na drafitra momba io toko io.