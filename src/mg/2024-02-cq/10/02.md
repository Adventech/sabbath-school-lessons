---
title:  "FAHAZAVANA AVY ANY AN-DANITRA TAO ANATIN'NY VANIM-POTOAN'NY HAIZINA"
date:   02/06/2024
---

### Saintsaino - FAHAZAVANA AVY ANY AN-DANITRA TAO ANATIN'NY VANIM-POTOAN'NY HAIZINA

Nampitandrina ny vahoakan'Andriamanitra ny Apôk. 12 fa hiaritra fanenjehana mandritra ny taonjato maro ny fiangonana marina ary tsy maintsy handositra any amin'ny toerana lavitra iray eto an-tany mba tsy hahafongana azy tanteraka. Misy fampanantenana koa anefa ao fa na mivaivay toa inona aza ny fanenjehana dia hiaro ny fiangonany tsy ho ringana Andriamanitra (and. 14).

Teo amin'ny telo taona sy tapany taorian'ny Pentekôsta teo no niantombohan'ny fanenjehana ny Kristianina. Nalaza tokoa i Saoly, izay fantatra amin'ny anarana hoe Paoly taty aoriana, noho ny habetsahan'ny Kristianina nenjehiny sy nosamboriny nandritra izany fotoana izany (Asa. 8:3; 9:13, 26). Nanjary Kristianina anefa izy taty aoriana ka tonga misiónera fanta-daza no sady mpanorina fiangonana tany Eoropa. Nahatonga azy niharan'ny fankahalana sy fanenjehana mafy ny hafanam-pony tamin'ny fitoriana ny filazantsara. Tao anatin'ireo taonjato manaraka izany dia an-tapitrisa no nandoa ny sarany ambony indrindra noho ny finoany, "ary tsy nankamamy ny ainy intsony izy, na dia ho faty aza." - Apôk. 12:11.

Tamin'ny taonjato fahefatra no nanomboka nifanenjika ny samy Kristianina. Nitonona ho manan-jo handidy ny zavatra azon ireo fiangonana tany amin'ny tanana hafa hampianarina sy hampiharina ny fiangonana tao Rôma. Sarotra tokoa io fotoana nanjakazakan'ny Rômanina io ho an'ireo Kristianina mpino ny Baiboly, kanefa nanao lalana Andriamanitra mba hiarovana ny fahamarinana sy hampitana izany tamin'ny alalan'ny vondron'olona tahaka ireo Kristianina avy any Irlande sy Ecosse ary ireo Vaudois. Tamin'ny voalohany dia kely ihany ny hery miasa mangina avy tamin'ireo Rômanina teo amin'ireo Kristianina voalohany tao amin'ireo nosy britanika noho ny halaviran-tany nisy teo amin'izy ireo sy i Italie; nohararaotin'izy ireo izany mba hanofanana sy hanirahana misionera ho any amin'ireo tany Eoropeanina hafa. Niharan'ny vonoan'olona nahatsiravina ireo Vaudois teo an-tanan'ireo Katolika nanao "tafika masina". Nihazona ny fahamarinan'ny Baiboly ho velona anefa ireo vondrona kristianina mahatoky ireo mandra-pahatonga ny lehilahy mahery fo tahaka an-dry Wycliffe, Huss, Jerôme, Luther ary Zwingli hitondra ny Fanavaozana ara-pivavahana.

Tahaka ireo Italianina tany amin'ny Alpes sy ireo mponin'ny nosy britanika izay nanome fialofana tany an'efitra ho an'ireo mpino voalohandohany, ny fahitana an'i Amerika koa dia nanolotra tany efitra vaovao izay nialofan'ireo mpino niharan'ny fanenjehana sy nahazoany fahalalahana ara-pivavahana lavitry ny fahefana papaly sy ny ny fana fanapahan'ny mpanjaka izay nifehy azy. "Nefa ny tany namonjy an-dravehivavy, fa nivava ny tany ka nitelina ny riaka izay navoaky ny dragona tamin'ny vavany." - Apôk. 12:16.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**Ataovy tsianjery ny andininy tianao indrindra ary soraty imbetsaka izany mba hahamora ny fitadidianao azy.**

`Mandrisika ny asa misionera atao ny fahafantarana fa hain'Andriamanitra ny mamadika ny fitsapana ho fitahiana. Amin'ny fomba ahoana?`

`Inona no foinao ho takalon'ny Tenin'Andriamanitra sy ny fampiasana malalaka ny finoana?`