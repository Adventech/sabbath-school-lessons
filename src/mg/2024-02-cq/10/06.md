---
title:  "IREO MPIARO NY FAHAMARINANA"
date:   06/06/2024
---

### Takaro

"Ny satroboninahitra tsy mety simba no hapetraka eo amin'ny handrin'ireo rehetra nandresy ny fakam-panahy noho ny ran'ny Zanak'ondry sy ny teny filazana Azy. Manan-danja tokoa izany teny filazana ny Zanak'ondry izany. Manoloana ny mponin'ny lanitra manontolo sy manoloana an'izao tontolo izao mantsy no anaovana izany. Ny fanahy izay manala baraka an'Andriamanitra amin'ny teniny sy ny asany, izay tsy manaiky an'i Kristy ho Mpamonjiny, dia milahatra hiandany amin'ireo very." - IHP, t. 278.

"Ny fandresena azon'i Kristy tamin'ny fahafatesany teo amin'ny hazo fijaliana no nanorotoro mandrakizay ny herin'i Satana izay ifehezany an'izao tontolo izao, ary koa nampangina ireo fiampangana nataony izay milaza fa tsy mba nanana fandavan-tena Andriamanitra ka tsy ilain'ny taranak'olombelona izany." - SIM, b. 1, t. 341.

"(...) Hampirisihina hankahala ny Advantista mitandrina ny andro fahafito izao tontolo izao, satria tsy hilefitra amin'ny fahefana papaly izy ireo amin'ny fitandremana ny Alahady, izay lalana napetraky ny fahefan'ny antikristy. Tanjon'i Satana ny hanafoana azy ireo tsy ho eto an-tany, mba tsy ho voasembantsembana ny fanjakany eto amin'izao tontolo izao.

Izay hevitra marina rehetra hotanan'ny olontsika dia hotsikerain'ireo matsilo saina indrindra; ho tonga any an-tsofin'ireo olona manana ny maha-izy azy sy ambony indrindra eto an-tany ny fahamarinana. Noho izany, na inona na inona hevitra tanantsika dia hotsikeraina fatratra sy hosedraina amin'ny alalan'ny Soratra Masina. Toa tsy tsikaritry ny olona loatra isika ankehitriny, kanefa tsy ho toy izany mandrakariva tsy akory. Efa eo andalam-panosehana antsika handroso eo aloha ny fizotry ny toe-javatra, ary raha mbola azon'ireo mpahay tantara sy ireo lehibe indrindra eto an-tany atao ny handrasarasa sy hamakafaka ny foto-pampianarantsika mikasika ny fahamarinana, dia hataony izany." - Maranatha, t. 217.


`Reheľa tapitra ny herinandro andinihana ny Apôk. 12:10-17, inona avy ireo fampiharana manokana maharesy lahatra anao?`

`Inona ny fampiharana tokony hataonao ao amin'ny fianakavianao, any amin'ny toeram- piasana sy ny fiangonana ary eo amin'ny fanatrarana ny hafa?`

`Avereno jerena ilay andininy nianaranao tsianjery. Inona no ifandraisan'izany amin'ny fiainanao amin'ity herinandro ity?`