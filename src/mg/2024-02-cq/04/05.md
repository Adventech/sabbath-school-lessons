---
title:  "NY FANJAKANY: HO AVY SADY EFA TONGA SAHADY"
date:   24/04/2024
---
### Ampifandraiso amin'i Jesôsy - NY FANJAKANY: HO AVY SADY EFA TONGA SAHADY

Antsoin'Andriamanitra hoe "olona masina", "marina" ary "mahitsy fo" ireo izay mahatoky amin'ny Fanjakany (Sal. 97:10,11). Tsy iza ireo fa olona izay mifaly amin'ny Fitsarany (and. 8), tia Azy ary mankahala ny ratsy (and. 10).

Tsy mbola tafaorina tanteraka ny Fanjakan'Andriamanitra. Tsy mbola niverina mantsy i Jesõsy hodidinin'ny rahona, hialohavan'ny afo sy ny helatra ary ny horohorontany, ary harahabain'ny tendrombohitra amin'ny fiempony eo anatrehany rehefa hahita ny voninahiny ny tany rehetra (and. 2-6). Raha nianatra ity lesona ity ianao nandritra ny herinandro, dia azo inoana fa maniry toerana iray izay hisian'ny fahamarinana sy ny fitiavana ho fanorenan'ny fiainana. Mahereza fa ho avy tsy ho ela izany! Izany no fanantenantsika lehibe. Na izany aza dia tsy mibaiko antsika hiandry sy hanantena fotsiny Andriamanitra. Hoy i Jesôsy: "indro, ny fanjakan'Andriamanitra dia ao anatinareo" Lio. 17:21. Raha manolo-tena ho Azy amim-pifaliana isika ary tonga olom-pirenen'ny lanitra (Fil. 3:20), dia manova ny fontsika ny Fanahiny ka tsy hankamamy fotsiny ny fanapahan'Andriamanitra sy ny lalåny isika fa hikolokolo toetra izay mifandrindra amin'ny Teniny koa, ary ny asantsika dia hitaratra ny fanjakan'Andriamanitra izay marina sy ara-drariny na dia eto amin'ny tontolo anjakan'ny hery miasa mangina feno fahotana aza.

Izay rehetra "tia an'i Jehovah" sy "mankahala ny ratsy" (Sal. 97:10) dia manana ny toky fa manafaka sy miaro azy i Jesôsy. Mifanaraka tanteraka amin'ny Fahamarinan'i Jesôsy sy ny Fitsarany ny iantsoany antsika hoe marina, mba hahatonga antsika dieny ankehitriny sy ho mandrakizay hifaly amin'i Jehovah, (...)" sy hidera "ny anarany masina" (and. 12). Eny, hiankohoka amin'Andriamanitra tokoa izao tontolo rehetra izao noho ny fahatsarany mahagaga.


**Saintsaino indray ny Sal. 97, ary jereo izay miresaka an'i Jesôsy ao amin'izany.**

`Amin'ny fomba ahoana no anoritsoritan'ny Sal. 97 an'i Jesôsy amin'ny maha-Mpanjakan'izao rehetra izao Azy?`

`Manao ahoana indray àry izao ny fahitanao an'i Jesôsy?`

`Valim-bavaka:`