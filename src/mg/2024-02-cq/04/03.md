---
title:  "FIANKOHOFANA MENDRIKA NY HATAO"
date:   22/04/2024
---

### Hazavao

Mitana anjara toerana manan-danja eo amin'ny fifanandrinana lehibe ifanaovan'i Kristy sy i Satana ny fiankohofana. Ambaran'ny Isa. 14:13 amintsika ny fitsiriritan'i Satana ny seza fiandrianan'Andriamanitra noho ny faniriany hampiasa io endri-pahefana io mba hahazoana ny fiankohofana sy ny fankatoavan'ny vahoaka, kanefa ny seza fiandrianan'Andriamanitra irery ve no afaka hanolotra izany fahatokiana tsiriritina fatratra izany? Miantso ny olona rehetra hiankohoka tanteraka amin'Andriamanitra ny Sal. 97:7. Inona àry ny fiankohofana, no mahatonga ny olona iray ho mendrika izany?

Raha ara-tantara, ny hoe fiankohofana dia avy amin'ny teny hoe "mendrika", izay midika hoe "anehoana haja sy voninahitra, anehoana fanajana fatratra". Raha lazaina amin'ny teny hafa, ny hoe miankohoka dia maneho fa manana fahamendrehana manokana ny olona na zavatra iray. Mendrika ny hiankohofana Andriamanitra satria Izy irery ihany no manana ny fahefana hoenti-mamorona avy amin'ny tsy misy (Apôk. 4:11). Ny fiankohofana Aminy dia midika ho fiaikena fa miankina Aminy isika amin'ny zavatra rehetra.

Raha iray ihany ny Mpamorona ary tokana ihany ny Andriamanitra, dia ezaka very maina sy tsy misy heviny tokoa ny fiankohofana amin'ny andriamani-kafa. Raha i Satana no manapaka dia tsy ho hainy mihitsy ny hampanjaka ny fahamarinana sy ny rariny, ary tsy hainy ny hanome aina mba hanohanana ny voary rehetra. Tsy manana na inona na inona hatolotra izay mahatonga azy ho mendrika ny hiankohofana izy, kanefa teo hatrany ireo andriamani-tsy izy sy ny sampy hatramin'ny nahalavoan'ny olombelona. Irintsika fatratra ireny noho isika tsy afa-mivelona tsy misy fiankohofana. Ny sary voasikotra, ny fivavahan-diso sy naolana, ny olo-malaza, ny zavatra izay manintona sy mihazona ny fifantohantsika, na koa ny fanandratan-tena, dia fomba maro izay noforonin'i Satana mba hahatonga ny olona ho variana amin'ny fiankohofana tsy izy. Ataony izay hihodinkodinantsika eo amina faribolana tsy misy heviny ho fikatsahana fiainana, tanjona, fahasitranana, fahamarinana, zotram-piainana, ary fanampiana, ary hita fa mahomby izy amin'ny famitahana ataony.

Mihiaka ao anatin'izany haizina izany ny Sal. 97 ka manambara sahady ny hafatry ny anjely voalohany ao amin'ny Apôk. 14.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana io lesona io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Aiza no alehanao rehefa mila fotoam-pitsaharana kely? Manao ahoana ireny toerana ireny raha oharina amin'llay Loharano lehibe?`