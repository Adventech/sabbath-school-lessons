---
title:  "DINGANA KELY HO AMIN'NY VOKANY MAKADIRY"
date:   29/04/2024
---

### Hazavao - DINGANA KELY HO AMIN'NY VOKANY MAKADIRY

Inoana fa fanapahan-kevitra niankinan'aina ny an'i Eva rehefa notoloran'i Satana ilay voankazo fahalalana ny tsara sy ny ratsy izy. Notaominy tsikelikely i Eva hanao safidy izay nahatonga fahoriana teo amin'ny fiainany, sy niafara tamin'ny fahafatesana. Marina fa voafitaky ny fanomezan-toky sandoka i Eva, saingy azony natao tsara ny nanalavitra an'i Satana ka nila saina tamin'ny vadiny sy tamin'Andriamanitra aloha vao nanapa-kevitra. Indrisy fa rehefa nizara ilay voankazo tamin'i Adama i Eva dia nifidy ny hiombona anjara amin'ity vadiny ity koa izy. Ireto manaraka ireto no dingana mazava nitarika ho amin'ny fihinanana ilay voankazo sy ho amin'ireo vokatry ny fahotana taorian'izany.

**Ireo dingana nitarika ho amin'ny fahotana (and. 6):**

|1. | "Ary hitan-dravehivavy" | Mahita ny fahotana (asehon'ilay voankazo)|
|---| :---------------------:| -----------------------------------------:|
|2.  | "fa tsara ho fihinana ny hazo"| Manombantombana ilay fanandramana |
|3.  |"sady mahafinaritra ny maso" | Mamela ny fahatsapana sy ny fihetseham-po hifehy|
|4.  | "hazo mahatsiriritra hampahahendry" | Manombana ny tombontsoa avy amin'izany |
|5.  | dia nanotazany ny voany" | Mandroso ho amin'ny fanaovana fanandramana |
|6.  | "ka nihinanany | Manatanteraka ilay fahotana |
|7.  |"ary nomeny koa ny vadiny"  | Mitaona ny hafa hanota |

**Ireo vokatry ny fahotana:**

| 1. | "nahiratra ny maso (...)" - and. 7 | Fahatsapana fiovana |
|----| :---------------------:| -----------------------------------------:|
| 2. | "fantany fa mitanjaka izy" - and. 7 | Fahatsapana henatra sy fahamelohana |
| 3. | "nanjaitra ravin'aviavy izy, ka nataony sikina ho azy-and. 7 | Fanamarinan-tena |
| 4. | *rehefa ho hariva ny andro"-and. 8 | Fangatahana andro amin'ny fitadiavana an'Andriamanitra |
| 5. | "ralehilahy sy ny vadiny niery ny tavan'i Jehovah Andriamanitra-and. 8 "natahotra aho"-and. 10 | Fahatapahan'ny fifandraisana amin'Andriamanitra |
| 6. |  "Ny vehivavy izay nomenao ho namako" - and 12 "Ny menarana no namitaka ahy"-and. 13 | Manome tsiny an'Andriamanitra sy ny hafa |
| 7. | "Hahabe dia hahabe ny fahorianao (...) raha manan- anaka hianao-and. 16 "voaozona ny tany noho izay nataonao" - and. 17 "hiverina ho amin'ny vovoka indray hianao"-and. 19 | Ireo vokatry ny fahotana eo amin'ny toetry ny olom- belona sy ny fifandraisany, eo amin'ny zavaboary, ary eo amin'ny fiainana |

Ny hany fiarovana ho antsika dia ny fanalavirana ny faritanin'ny mpaka fanahy sy ny fitokiana tanteraka amin'ny Tenin'Andriamanitra.


`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona ireo fakam-panahy izay itolomanao mafy indrindra, ary inona avy ireo zavatra eo amin'ny fiainanao, izay tokony harianao na tsy hidiranao mba tsy hahatraran'izany fakam-panahy izany anao?`