---
title:  "IREO TETIKADIN'I SATANA"
date:   28/04/2024
---

### Saintsaino


Rehefa voaroaka tany an-danitra i Satana dia nitady izay hitoerany teto amin'ny planeta tany. Hazo iray ihany teo afovoan'ny saha no navelan'Andriamanitra itoeran'i Satana, araka ny asehon'ilay toromarika mazava nomen'Andriamanitra an'i Adama sy i Eva hoe: "Ny hazo rehetra eo amin'ny saha dia azonao ihinanana ihany; fa ny hazo fahalalana ny tsara sy ny ratsy dia aza ihinanana; fa amin'ny andro izay ihinananao azy dia ho faty tokoa hianao." - Gen. 2:16, 17. Raha nino ny Teniny izy ireo dia ho voaro ka tsy ho nahazo azy ny fandrik'i Satana.

Namolavola tetika ilay mpamitaka mba handresen-dahatra azy ireo hiaraka hikomy aminy. Afaka manova ny endriny i Satana, koa niseho tamin'ny endriky ny menarana izy. lo no tetika voalohany nampiasainy: ny fanovana endrika (2 KÃ´r. 11:14).

Ny tetika hafa nampiasainy dia ny fanolanana ny tenin'Andriamanitra sy ny famafazany fisalasalana. "Hanky! efa nataon'Andriamanitra hoe: Aza ihinananareo ny hazo rehetra amin'ny saha?" - Gen. 3:1, hoy izy. lo fanontaniana efa voavolavola tsara io no nitaomany an'i Eva hifandahatra aminy sy ho latsaka amin'ny fisavorovoroana. Aoka tsy hohadinointsika fa tsy mbola nahalala ny atao hoe lainga na ny ratsy i Eva tamin'izay. Hafahafa taminy nefa nahaliana azy ilay dinidinika. Indrisy fa efa nanomboka niasa ny poizina. Somary novan'i Eva kely ny teny nolazain'Andriamanitra momba ilay hazo fahalalana ny tsara sy ny ratsy. Fantatr'i Satana tsara fa tsy nilainy ny handresy lahatra an'i Eva tsy hino ny fisian'Andriamanitra; efa nahita maso sy niara-nandeha tamin'Andriamanitra mantsy izy. Notaominy fotsiny izy hisalasala ny amin'ny Teniny sy ny fahamarinany. Koa tamin'ny alalan'ny fanakorontanan- tsaina sy ny fahamarinana tapatapany no nampiorenany ny fisalasalana ho lalim-paka.

Ny lainga no tetiny manaraka: "Tsy ho faty tsy akory hianareo. fa fantatr'Andriamanitra fa amin'izay andro hihinananareo azy dia hahiratra ny masonareo, ka ho tahaka an'Andriamanitra hianareo, hahalala ny tsara sy ny ratsy." - and. 4,5. Nampiasain'i Satana ny faniriana hitombo fahalalana sy fahamasinana tao anatin'i Eva, ka toa nilaza izy fa manafin-javatra amin'ny olombelona Andriamanitra, dia zavatra ho nahasoa azy ireo kokoa. Nanome toky izy fa ho afaka hanao izay rehetra sitraky ny fony i Eva ka tsy hisy na inona na inona hanjo azy.

Tsy dia niova loatra ireo tetikadin'i Satana ireo mandraka ankehitriny. Havanana tokoa izy amin'ny fanafangaroana ny marina amin'ny diso. Tokana ihany ny tanjony: ny hanakalozanao ny fiainana mandrakizay amin'ny fahafatesana mandrakizay.


**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanintreo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Lainga inona momba an'Andriamanitra no ninoanao tamin'ny lasa?`

`Ahoana no tsy hahalatsaka antsika amin'ny fandriky ny fanakorontanan-tsaina sy ny fisalasalana?`