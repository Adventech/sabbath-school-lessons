---
title:  "NY FAHALAVOAN'NY OLOMBELONA"
date:   27/04/2024
---

### Fampidirana

**Vakio ny Gen. 3:1-15**

`Tsianjery: Mifidy andininy 1`

### ILAY HAFETSENA LEHIBE

Indray mandeha, nisy mpivady naharay fanasana tsy nampoizina mba hanatrika takariva manokana izay misy fiaraha- misakafo miavaka. Voalaza ao amin'ilay fanasana fa nahazo loka mitentina dôlara an-jatony maro izy ireo. Nahagaga azy ireo izany kanefa nantenainy ihany fa mety ho marina izany. Koa tapa-kevitra izy ireo fa hanatrika izany sy hitaky ny lokany. Nianjaika izy ireo nandeha fiara nihazo ilay toerana. Vantany vao tonga dia hitany fa tsy izy ireo ihany no nahazo ilay loka satria maro be koa ny olona tonga teo, nahazo fanasana mitovy amin'ny azy. Tsy niavaka akory ilay fiaraha-misakafo hariva, ary tsy ela dia nihanazava fa hay fitaka avokoa izany rehetra izany mba hahatonga ireo fakofakon'entana maromaro ho lafo. Kivy izy mivady, ary avy eo nanantena fa ho afaka hitaky ilay loka nampanantenaina, kanjo diso fanantenana hatrany. Fitaovana kely mitentina 1,5 dolara, izay azon'ny rehetra vidina eny an-tsena ilay loka.

Arivo taona maromaro izay dia nisy mpivady voafitaka koa, ary fitaka lehibe lavitra no nahazo azy. Naharay fanasana tsy nampoizina izy ireo, izay nanome toky fa "azony ny loka". I Adama sy i Eva no voafitak'ilay hafetsena voalohany teo amin'ny tantaran'ny olombelona. Raha nosoritsoritana tamin'izy ireo ilay entana dia toa zava-tsarobidy tokoa no nampanantenaina azy. kanjo fahadisoam-panantenana sy fatiantoka tsy hay tombanana mandraka ankehitriny no nahazo azy. Hifantoka amin'ilay fotoana nialan'ny olombelona tamin'Andriamanitra ny lesontsika amin ïity herinandro ity, izay fotoana nahatonga azy ireo ho tafiditra ao anatin'ilay fifanandrinana lehibe koa.


> <p>  Soraty</p>
> Soraty araka ny dikanteny izay tianao ny Gen. 3:1-15. Raha kely ny fotoana eo am-pelatananao dia ny and. 1-6 no soraty. Azonao soratana amin'ny fiteninao koa izany, ary azonao atao ny manao kisarisary na drafitra momba io toko io.