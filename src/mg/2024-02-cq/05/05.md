---
title:  VONONA HAMONJY
date:   01/05/2024
---

### Ampifandraiso amin'i Jesosy

Any Etazonia, rehefa misy fahamehana ka miantso ny laharana 911 ianao, dia fahazaran'ireo mpamonjy voina ny manontany ny mombamomba ilay fahamehana sy ny toerana itrangan'izany, mba hahazoany miomana ho amin'izay tokony hatao. Ny mifanohitra amin'izany no nataon'i Adama sy i Eva; tsy niantso vonjy tamin'Andriamanitra izy ireo (fa niafina); na izany aza anefa dia efa nanana drafitra vonona hamonjena azy ireo Andriamanitra noho ny famindrampony sy ny fahasoavany. Efa hitan'Andriamanitra ela mialoha io trangan-javatra io ka efa nanomana vahaolana ho an'ny fahotana Izy: "Zanak'ondry, Izay voavono hatramin'ny nanorenana izao tontolo izao." - Apôk. 13:8. Tsy hoe vahaolana iray tao anatin'ny maro izany fa io no vahaolana tokana, hany lalana ahazoana famonjena tanteraka kanefa sady manandratra ny fahamarinana - io koa anefa no novidin-dafo indrindra.

Tena maneho ny toetran'Andriamanitra tokoa ny fomba niatrehany ny olan'i Adama sy i Eva. Izy no nampalahelovina sy tsy nohajaina, kanefa Izy no nanao ny dingana voalohany namaha ny olana (vakio ny Gen. 3:8,9). Hita eto ny fitondran'Andriamanitra ny mpanota: na manalavitra an'Andriamanitra aza isika amin'ny fandikana ny fanekena nifanaovantsika taminy, dia Izy no mitady antsika ho famitranam- pihavanana. Tia ny fahavalony Andriamanitra. Protoevangelium no iantsoan'ireo teôlôjianina ny Gen. 3:15, ilay fanambarana voalohany ny filazantsara, satria ao Andriamanitra no manao faminaniana fa hisy "taranaka" hamely hahafaty an'i Satana. Handratra ilay Taranaka koa anefa i Satana, araka ny voalazan'Andriamanitra hoe "hianao kosa hanorotoro ny ombelahin-tongony", saingy indray andro any, io ratra natao tamin'i Jesôsy teo amin'ny hazo fijaliana io dia ho hita fa fanehoana faratampony ny fitiavan'Andriamanitra ireo zanany.


**Saintsaino Izay voasoratra ao amin'ny Gen. 3:1-15, ary jereo izay miresaka an'i Jesôsy ao.**

`Ahoana no ahazoana milaza fa i Jesôsy no "Zanak'ondry, Izay voavono hatramin'ny nanorenana izao tontolo izao" - Gen. 3:8?`

`Araka ny efa mahazatra anao ve sa hafa ny fahitanao an'i Jesôsy eto?`

`Manao ahoana indray àry izao ny fahitanao an'i Jesôsy?`

`Antom-bavaka:`