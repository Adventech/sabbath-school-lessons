---
title:  "Mandre ny epistily ho an’ny Efesianina"
date:   27/06/2023
---

### Mandre ny epistily ho an’ny Efesianina

Nanoratra ny Efesianina i Paoly mba hovakina amin'ny feo mafy any amin'ireo trano fiangonan'ny mpino tao amin'ilay tanana lehiben'i Efesosy. Taorian'ny nialan'i Paoly tao Efesiisy dia nandroso tokoa ny hetsika kristianina tao nandritra ny taona maro, ary nitombo isa ireo trano fivavahana. Inoana fa zava-dehibe ho an'ireo mpino voalohany ireo ny fananan'izy ireo an'i Tykiko, solontenan'i Paoly manokana, ilay mpanorina ny fivavahana kristianina, izay nijoro teo anivon'izy ireo namaky ny taratasy avy amin'i Paoly. Araka ny asehon'ny epistily dia ao anatin'ireo vondron'ny mpino ny mambran'ny ankohonan' ilay mpampiantrano azy ireo – ny ray, ny reny, ny zanaka, ary ny mpanompo (Efes. 5:21-6:9). Tamin'izany andro izany, ny tokantrano iray dia nahitana olona hafa koa – vahiny (tsy mpanompo fa olona mandray fanampiana avy amin'ny tompon-trano), ary nisy mpanjifa koa aza. Koa mety ho nanatrika teo ireo olona ireo mbamin'ireo izay avy amin'ny tokantrano hafa koa. 

Vakio ankapobeny ny epistily manontolo, araka ny firafitry ny taratasy nomena etsy ambany. Tsara raha ataonao amin'ny feo mafy izany (vitanao ao anatin'ny 15 minitra eo izany). Inona ireo lohahevitra miverimberina ao amin'ilay epistily ankapobeny? 

I. Fampidirana sy fiarahabana (Efes. 1:1,2).

II. Fisaorana an'Andriamanitra eo am-piandohana noho ny fitahiany (Efes. 1:3-14).

III. Fivavahana ho an'ny mpino mba handraisany fahendrena, izay i Kristy no ivony (Efes. 1:15-23).

IV. Maty ara-panahy fahiny, fa asandratra miaraka amin'i Kristy ankehitriny (Efes. 2:1-10).

V. Ny fanorenan'i Kristy ny fiangonana amin'ny alalan'ny Jiosy sy ny Jentilisa (Efes. 2:11-22).

VI. I Paoly amin'ny maha-mpitory an'i Kristy amin'ny Jentilisa azy (Efes. 3:1- 13) .

VII. Fivavahana ho an'ny mpino mba hanandramany ny fitiavan'i Kristy (Efes. 3:14-21).

VIII. Aoka hiray saina araka ny fitondran'ny Fanahy Masina ny fiangonana (Efes. 4:1-16).

IX. Aoka hanana fiainam-baovao, mikolokolo tsara ny firaisana (Efes. 4:17-32).

X. Mandehana amin'ny fitiavana, amin'ny mazava, ary amim-pahendrena (Efes. 5:1-20).

XI. Aoka ho araka ny modelin'i Kristy ny fiainana ao amin'ny tokantrano kristianina (Efes. 5:21-6:9).

XI I. Aoka hiara-mijoro: tafik' Andriamanitra ny fiangonana (Efes. 6:10-20).

XIII. Famaranana sy fanaovam-beloma (Efes. 6:21-24). 

`Inona ny lohahevi-dehibe misongadina ao amin'io taratasy io? Inona no ambaran'izany aminao? Inona avy ireo teboka mikasika manokana ny tokantrano? `