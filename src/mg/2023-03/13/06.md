---
title:  "MIVAVAKA EO AN-TANIM-PIADIANA"
date:   21/09/2023
---

Mandrisika ny mpino izay ohariny amin'ny miaramila i Paoly eo am- pamaranany ny antsony, mba hanao ny vavaka ho vaindohan-draharaha, hivavaka mandrakariva "ho an'ny olona masina rehetra" sy ho azy koa izay "iraka migadra" (Efes. 6:18-20). Azo raisina ho anisan'ilay sary an'ohatra momba ny tafika ihany koa io antsony ho amin'ny fivavahana io satria fomba nahazatra teo amin'ny ady fahiny koa ny mivavaka miantso an' Andriamanitra (ireo andriamanitra) teo an-tanim-piadiana. Andeha haka ohatra ao amin'ny Baiboly isika: rehefa nanao antso ho amin'ny firotsahana an'ady i Jahaziela, dia nitaona "ny Joda sy ny mponina rehetra tany Jerosalema" i Josafata "niankohoka teo anatrehan 'i Jehovah (...) ka nivavaka." - 2 Tant. 20:18. Na dia tsy voalaza ho fitaovam-piadiana fahafito aza ny vavaka, dia ampahany lehibe kosa ao amin'ny antson'i Paoly.

Ao amin'ilay antom-bavaka voalohany dia mangataka ny mpino i Paoly mba hivavaka mandrakariva amin-kafanam- po sy faharetana "ho an'ny olona masina rehetra" Efes. 6:18. Raha tian'ny fiangonana ny handresy amin'ny ady atao amin'ny fanahy ratsy dia mila miantehitra amin' Andriamanitra amin'ny alalan'ny vavaka tarihin'ny Fanahy Masina izy.
Ny antom-bavak'i Paoly faharoa dia ho an'ny tenany (Efes. 6:19), mba homen' Andriamanitra azy ny hafatra  tokony hotorina ("mba homena ahy (...)"), amin'ny fotoana mety ("ny hiloa-bava"), amin'ny fomba araka ny tokony ho izy ("amin'ny fahasahiana hampahafantatra"), dia ny amin'ilay lohahevitra manan-danja indrindra: "ny zava-miafina momba ny filazantsara" - Efes. 6:19. Io farany io dia azontsika lazaina hoe tsiambaratelo fantatry ny rehetra, dia ny fidiran Andriamanitra an- tsehatra tao amin'i Kristy ho fanavotana ny Jentilisa sy ny Jiosy (jereo Efes. 3:1-13), ka nanamboarany azy ireo ho "olom-baovao iray" (Efes. 2:15, jereo koa Efes. 2:11-22), izay famantarana ny fahatanterahan'ny drafitr' Andriamanitra "hanangonany indray ny zavatra rehetra ho iray ao amin'i Kristy" - Efes. 2:10.
Diniho ireto "antso ho amin'ny vavaka" ao amin'ny TV ireto. Iza amin'ireo no mampahery anao indrindra? Nahoana? Lio. 18:1-8, FII. 4:6, KÃ´l. 4:2, 1 Tes. 5:16-18.

Nahoana ny mpino no ampirisihina matetika toy izao mba hanao vavaka mafana sy haharitra amin'izany? Valiny roa no hita ao amin'ny sary an'ohatr'i Paoly: (1) mampihoron-koditra sady tena misy tokoa ilay ady ara-panahy ifanaovana amin'ny fahavalo, dia fanahy ratsy maro; (2) hazavain'i Paoly amin'ny alalan'ny sary an'ohatra momba ny adin'ny tafika ireo teny fikasan' Andriamanitra momba ny hery ara- panahy sy ny fandresena (Efes. 6:10-17). Ny fitozoana amin'ny fivavahana mafana no mahatonga antsika ho afaka handray tsara ireo teny fikasana ireo, hanome lanja izany, sy hankasitraka an'Andriamanitra noho ny harem-pahasoavany.