---
title:  "AMPINGA SY FIAROVAN-DOHA ARY SABATRA"
date:   20/09/2023
---

`Rahoviana, ary amin'ny fomba ahoana no tokony hamplasan'ny mpino ny ampinga sy ny fiarovan- doha ary ny sabatra, amin'ny maha- mpiady azy ireo ao amin'ilay ady lehibe ifanandrinan'ny tsara sy ny ratsy? Efes. 6:16,17.`

Ilay ampinga lehibe sy mahitsizoro an'ny tafika romanina no ampinga resahin'i Paoly. Vita tamin'ny hazo sy norakofana hoditra izy io, aryny sisiny miolika miditramba hiarovana amin'ny famelezana avy eny amin'ny sisiny. Rehefa vontosana rano io ampinga io dia afaka "hamono ny zana-tsipika mirehitra rehetra" anisan'izany ireo natsoboka tao amin'ny godorao aloha vao narehitra. Tandindona maneho an'Andriamanitra miaro ny vahoakany ny ampinga ao amin'ny TT (Gen. 15:1, Sal. 3:3); ahitana taratra izany ny fanoritsoritan'i Paoly ny "ampingan'ny finoana". Ny mitana ny finoana ho ampinga (Efes. 6:16) dia firotsahana ho amin'ilay ady lehibe amim-pitokiana amin'Andriamanitra, Izay miady ho an'ny mpino (Efes. 6:10), manolotra azy ireo ny fiadiana avo lenta indrindra (Efes. 6:11,13), ary manome azy ireo ny antoky ny fandresena.

Eo koa ny fiarovan-doha tamin'ny andron'ny Romanina, izay vita amin'ny vy sy varahina. Nampiana takelaka ho fiarovana ny hatoka ao aorian'ilay satroka bory fiarovana ny loha. Nisy fiarovana koa ny sofina sy ny handrina mankeo amin'ny vatan'orona ary ny takolaka. Rehefa dinihina ny fiarovana lehibe entin'ity fitaovana ity, ny "fiarovan-dohan'ny famonjena" (Efes. 6:17) dia maneho ny famonjena andraman'ny mpino ankehitriny izay niara-natsangana ka niara-napetraka any an-danitra ao amin'i Kristy Jesôsy (Efes. 2:6- 10). Ny mandray ny famonjena ho fiarovan- doha dia fialana amin'ny tahotra ny fanahy ratsy izay mpahazo ny maro tamin'izany andro izany, ary fitokiana kosa amin'ny hery faratampony ananan'i Kristy (ampitahao amin'ny Efes. 1:15-23, Efes. 2:1-10).

Ny "sabatry ny Fanahy" no fitaovam- piadiana farany, dia "ny tenin Andriamanitra' (Efes. 6:17), izay sabatra fohy roa lela teo amin'ny tafika romanina. Toy izao ny fomba fiady nahazatra tamin'izany: Manipy lefom- pohy roa ny miaramila (tsy noresahin'i Paoly), avy eo manatsoaka ny sabatra, sady mamely no mandroso. "Sabatry ny Fanahy" ny sabatry ny mpino, fitaovana avy amin'ny Fanahy Masina io, izay voalaza fa "ny tenin 'Andriamanitra". Mandroso toy ny jeneraly i Paoly, manao antso ho amin'ny fitafiana fiadiana, manome toky sy mampanantena fandresena avy amin'llay Andriamanitra Kômandy lehibe. Ireo teny fikasana voalaza ao amin'ny Efes. 6:10-20 ireo no mandrafitra ilay "tenin'Andriamanitra", izay fitaovana mahery vaika hiadiana amin'ny ratsy. Koa maneho ireo teny fikasana maro be ao amin'ny filazantsara, izay hitantsika ao amin'ny Baiboly, ny "tenin Andriamanitra".


`Na toy inona aza ny tsy fitiavantsika ireo fitaovam-piadiana anaovana sary an'ohatra Ireo, inona no tokony hambaran'izany amintsika mikasika ny maha-zava-misy marina ilay ady lehibe Ifanandrinan'ny tsara sy ny ratsy, ary nahoana no tsy azontsika hamaivamaivanina izany?`