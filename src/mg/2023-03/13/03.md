---
title:  "FEHINKIBO SY FIAROVAN-TRATRA"
date:   18/09/2023
---

`Araka ny voalazan'i Paoly, ahoana no anombohan'ny mpino ny fiomanany hiady amin'ny ratsy? Efes. 6:14; jereo koa 1 Pet. 4:1; 1 Pet. 5:8; Rom. 8:37-39.`

Ny antson'i Paoly ho amin'ny fiatrehana ady goavana (Efes. 6:13) dia manomana ny mpihaino azy ho amin'ilay antsony farany mba hifahatra (antso fahefatra ataony, ampitahao amin'ny Efes. 6:11,13) izay misy tsipiriany kokoa, dia antso mba hitafy fadiana (Efes. 6:14-17). "Sikino (...) my valahanareo" hoy i Paoly (ampitahao amin'ny Isa. 11:5). Ny akanjo fahiny, jzay malalaka tokoa, dia tsy maintsy nogejaina teo amin'ny valahany mialoha ny hiasana na hiadiana (ampitahao amin'ny Lio. 12:35,37; Lio. 17:8). Tahaka ny miaramila romanina no andraisan'i Paoly ny mpino mitafy fiadiana, manomboka fehinkibo hoditra fitondran'ny miaramila, izay misy pitsipitsiny sy hidiny. Tady maro vita amin'ny hoditra feno kapila vy no mihantona eo amin'io fehinkibo io, miendrka aron'akanjo voaravaka, toy ireny famantarana laharam-boninahitra ireny ny fijery azy. Hamehezana ny akanjo no tena asan'io fehinkibo io, ary koa hanantonana fitaovana maro hafa. 

Tsy zavatra efa ananan'ny mpino ny fahamarinana fa fanomezana avy amin' Andriamanitra (ampitahao amin'ny "famonjena" ao amin'ny Efes; 2:8). Tsy natao hotakontakonana na ho fitaovana mitokana tsy misy akony manova ny fiainany anefa izy io. Natao hotafian'izy ireo ny fahamarinan' Andriamanitra, mba hiainany sy hampiasainy. Tsy fananan'izy ireo ny fahamarinan Andriamanitra fa an'ny fahamarinan' Andriamanitra kosa izy ireo, ary miaro azy izany.

Manaraka izany dia asain'i Paoly mitafy "ny rariny ho fiarovan-tratra" ny mpino (ampitahao amin'ny 1 Tes. 5:8). Tahaka ilay fehinkibon'ny fahamarinana dia avy amin' Andriamanitra izany, fitaovam-piadian' Andriamanitra anisan'ny amin'ny maha-Miady mahery Azy (Isa. 59:17). Ny fiarovan-tratra nampiasain'ny miaramila tamin'ny andron'i Paoly dia vita amin'ny masomby mifampidipiditra, na takela- amin'ny barahina nifanindritsindry toy ny kiran- trondro, na tady vy maro voarandrana. Miaro ireo taova iankinan'aina io fiarovan- tratra io, miaro azy amin'ny famelezana sy ny zava-maranitra alefan'ny fahavalo. Toy izany koa, natao hiainan'ny mpino ny rariny, izay fiarovana ara-panahy nomen' Andriamanitra. Ampiarahan'i Paoly amin'ny fahamasinana sy ny fahatsarana ary ny fahamarinana ny rariny (na "fahitsiana") (Efes. 4:24, Efes. 5:9); fitondrana tsara ny hafa amim-pahamarinana, indrindra ireo mpiray fanantenana ao am-piangonana mantsy no amaritany izany. 

`Tamin'ny fomba ahoana no efa nahitanao teo amin'ny fiainanao fa mety ho fiarovana tokoa ny fahatsarana sy ny fahamasinana ary ny fahamarinana?`