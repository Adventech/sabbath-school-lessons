---
title:  Fianarana fanampiny
date:   22/09/2023
---


"Ho very hevitra sy lany hery ny tafika eo am-piadiana raha tsy miray hina ny miaramila rehetra ao anatiny. Raha samy mandeha araka izay mahataitra azy fotsiny ny miaramila ka tsy ahoany ny anjara toerana sy asa tanan'ny hafa, dia ho toy ny at√¥ma maro tsy mifampiankina izy ireo, ary tsy ho afaka hanao ny asan'ny tena iray manaraka lamina tsara velively. Koa tsy maintsy miara-miasa amim-pirindrana ny miaramilan'i Kristy. Tsy misy amin'izy ireo mahazo mihevitra ny tenany ho manan-danja kokoa noho ny hafa rehetra. Raha manao izany izy dia ho very maina ny ezaka ataony sy ny fotoany ary ny fahaiza- manaony, kanefa tokony ho feno firindrana, iray saina, iray ezaka, sy manolo-tena hanatratra tanjona iray lehibe ny vahokan'ny Tompo. Ny firaisana no hery. Ireo fanahy niova fo, na vitsy aza, ka miara-miasa amim-pirindrana, mikendry tanjona iray ambony, tarihin'ny Filoha iray, dia hahazo fandresena amin'ny ady ataony rehetra." - Ellen G White, SMC, t. 121.

Midika inona ny filazan'i Paoly ny tenany ho "iraka migadra" (Efes. 6:20) na "ambasadaoro mifatotra rojo vy" (DIEM)?

Matetika no sarotra ny asan'ireny iraka ireny ao anatin'ny fotoan'ny ady, ary mifanaraka indrindra amin'ny tontolon-kevitr'ilay sary an'ohatra ataony ny fanoritsoritan'i Paoly ny tenany. Raha ny tokony ho izy dia natao hotolorana ny haja mendrika ilay olona na firenena nandefa azy ny iraka. Manaitra tokoa, araka izany, ny fifanoherana misy eo amin'ny toeran'i Paoly amin'ny maha- irak'llay Mpanjaka ambonin'izao rehetra izao azy, sy ny fanagadrana azy (nasiana gadra, na rojo, ara-bakiteny izy) izay manambara tsy fanajana. Misy eson-teny ihany anefa ny filazan'i Paoly momba ny rojony eto satria ny ambasadoro koa dia miambozona irony rojo mari-boninahitra irony: koa toy ny firavaka fitondran'ny olo-manan-kaja . no fahitany ny rojony." - David J. Williams, Paul's Metaphors: Their Context and Character (Peabody, MA: Hendrickson, 1999), t. 152.


### Fanontaniana hifanakalozan-kevitra


`1. Ao anatin'ny fontolo misy anao, izay feno fisaraham-bazana sy ady, midika inona ho anao ny hoe "mampanjaka ny fidanana"? Ahoana no hahatonga antsika ho mpitory fiadanana ao anatin'ny tontolo mitombo amin'ny halozana sy ny herisetra?`

`2. Inona ireo "zana-tsipika mirehitra" mikendry anao manokana? Ahoana no ahazoanao antoka fa efa manana ny "ampingan'ny finoana" lanao hamonoana izany?`

`3. Mazana miresaka momba ny "fitolomana amim-bavaka" isika. Ahoana no mety hitantanantsika ny "ministeran'ny vavaka" araka ny voalaza ao amin'ny Efes. 6:18- 20?`

`4. Ahoana no tokony hitondrantsika ireo izay maratra ao anatin'llay fifanandrinana lehibe ifanaovan'ny tsara sy ny ratsy? Ahoana no tokony hitondrantsika ireo Kristianina izay mandositra na matahotra na milavo lefona hiandany amin'ny fahavalo mihitsy aza ao anatin'ny fivalvain'ny ady?`