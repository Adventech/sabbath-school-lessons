---
title:  "NY FIANGONANA: TAFIKA MIRAY HINA"
date:   17/09/2023
---

`Vakio ny Efes. 6:10-20. Inond no ambarani Paoly eto momba ny karazana ady atrehin'ny frangonana? Ny ady atrehan'ny mpino isam-batan'olona ve no soritsoritan'i Paoly sa ny adin'ny fiangonana manontolo ratsy?` 

Teo amin'ny grika sy ny Romanina dia niankina tamin'ny fiaraha-miasan'ireo miaramila tao anatin'ny tafika ny fandresena, indrindra amin'ny fifanohanan'izy ireo eo anivon'ny fivaivain'ny ady. Noraisina ho toy ny toetra baribariana ny fiolonolonana teo amin'ny miaramila, izay mahatonga faharesena.

Misy hevi-dehibe maro entin'i Paoly manohana fa iraisan'ny fiangonana manontolo ilay ady amin'ny ratsy, araka io fomba fijery ara-tafika mahazatra io: 1. ireo andalan-teny ireo no mamarana ny epistily izay mahakasika ny fiangonana ankapobeny. Ho hafahafa raha sary an'ohatra maneho miaramila kristanina tokana miady irery amin'ireo fahavalo manana ny herin'ny maizina no amaranan'i Paoly ny epistiliny; 2. any amin'ny faran'ny andalanteny dia manasongadina ny firahalahiana kristianinai Paoly, ao amin'ilay antsony mba hivavahana "ho an'ny olona masina rehetra" (Efes. 6:18-20); 3. ny manan-danja indrindra; miresaka momba ny herin'ny ratsy i Paoly any amin'ny andininy any aloha izay miady amin'ny fiangonana fa tsy amin'ny mpino isam-batan'olona: "mba hampahafantarina ireo fanapahana sy fahefana any an-danitra amin'izao ankehitriny izao ny mahamaro samy hafa ny fahendren'Andriamanitra amin'ny fitondrany ny fiangonana." - Efes. 3:10.

Koa tsy miaramila tokana miady samirery amin'ny ratsy no asehon'ny Efes. 6:10-20. Tahaka ny jeneraly kosa no iresahan'i Paoly amin'ny fiangonana toy ny amin'ny tafika. Miantso antsika izy hitafy ny fiadian' Andriamanitra rehetra, tahaka ny tafika miray hina, mifanohana, miady amin-kery. Oharin'i Paoly amin'ny tenan'i Kristy ny fiangonana (Efes. 1:22,23; Efes. 4:1-16), sy amin'ny trano arafitra na tempolin' Andriamanitra (Efes. 2:19-22), ary koa amin'ny vadin'i Kristy (Efes 5:21-33); fa ilay sary an'ohatra maneho ny fiangonana ho tafik'Ilay Andriamanitra velona no nofidin'i Paoly hamaranana ny fanasongadinany ny firaisan'ny fiangonana Koa satria manakaiky ny "andro mahory isika (Efes. 6:13), izay fe-potoana farany ao anatin'ilay ady maharitra ifanandrinans amin'ny ratsy, dia tsy fotoana tokony hisalasalana intsony izao ny amin'ny fanolorantsika tena ho an' Andriamanitra sy ny hanehoantsika toetra mahatoky amintsika samy isika, amin'ny maha-miaramilan Kristy antsika.

`Amin'ny fomba ahoana no ahafahantsika miara-miasa, toy ny vatana Iray, ao anatin'ilay ady lehibe ifanandrinan'ny tsara sy ny ratsy, sy mifanampy amin'ny ady ataontsika amin'ny ratsy na inona na inona endrika isehoan'izany?`