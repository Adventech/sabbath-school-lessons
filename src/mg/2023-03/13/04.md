---
title:  "KIRARO: NY FIANGONANA MAMPANJAKA NY FIADANANA (NA FIHAVANANA)"
date:   19/09/2023
---

### KIRARO: NY FIANGONANA MAMPANJAKA NY FIADANANA (NA FIHAVANANA)

Nanao kapa mateza fitondra miady ny miaramila romanina raha niomana ho amin'ny ady. Nisy fantsika maro ny faladiany maro sosona, izay nanampy ny miaramila hifahatra sy hahajoro tsara (Efes. 6:11,13,14). Teny avy ao amin'ny Isa. 52:7 no entin'i Paoly manazava ny amin'io kiraro-miaramila io, izay manoritsoritra ilay fotoan-dehibe itondran'ny mpitondra hafatra ny vaovao mahafaly fa azo ny fandresena tamin'ilay adin'i Jehovah ho an'ny olony (Isa. 52:8- 10), ka efa manjaka ny fiadanana: "Akory ny hatsaran'ny tongotr'iry mitondra teny soa mahafaly ery an-tendrombohitra sady mitory fiadanana!"-Isa. 52:7.

`Diniho fa imbalo no anasongadinan' i Paoly ny hoe fiadanana (na fihavanana) ao amin'ny Efesianina. Nahoana izy no mampiasa sary an'ohatra mazava momba ny tafika rehefa miresaka momba ny fiadanana (na fihavanana)? Efes. 1:2; Efes. 2:14,15,17; Efes. 4:3; Efes. 6:15,23.`

Antitranterin'i Paoly ho asan'i Kristy ny fihavanana. "Izy no fihavanantsika" hoy izy, Ilay nitory "fihavanana taminareo izay lavitra ary fihavanana tamin'izay akaiky koa" - Efes. 2:14-17, nampifanatona ny Jiosy sy ny Jentilisa ho "olom-baovao iray" - Efes. 2:15. Mikiraro sy mivonona ho amin'ny ady ny mpino amin'ny alalan'ny fitoriana ny filazantsara, dia ny tantaran'ny fanavotana nataon'i Kristy sy ny asany nitondra fiadanana ary koa amin'ny alalan'ny fanasongadinana ny fandreseny tamin'ny lasa sy ny fanantenana ilay fandresena lehibe amin'ny hoavy. Tahaka ilay mpitondra teny ao amin'ny Isa. 527 dia mpitondra hafatra mitory ny fandresen'i Kristy sy ny fiadanany ny mpino.

Raha miantso antsika hitafy fiadiana i Paoly dia tsy tiany ny hahatakarantsika izany ho antso handraisana fitaovam-piadiana ara- bakiteny hamelezana ny fahavalontsika. Izany no antony ilazany momba ny mpino hoe mitory ny "filazantsaran'ny fihavanana" - Efes. 6:15. Tsy fanirian'i Paoly koa ny hahatonga ny mpino ho lian'ady eo amin'ny fifandraisany amin'ny hafa, satria firaisana, fomba fiteny tsara mampandroso, ary fahamoram-po no voiziny (jereo manokana ny Efes. 4:25-5:2). Natao hampanjaka ny fiadanana amin'ny alalan'ireo fitaovam-piadian'ny filazantsara ny fiangonana, dia ireo toetra tsaran'ny maha-Kristianina (fanetren-tena, faharetana, famelan-keloka, sns), sy ireo fomba amam- panao kristianina (vavaka, fanompom- pivavahana). Paikady avokoa izany fihetsika rehetra izany ary ao anatin'ilay drafitra lehibe mikendry ny "hanangonany indray ny zavatra rehetra ho iray ao amin'i Kristy" - Efes. 1:9-10.

`Ahoana no anampian'ity lahatsoratra manaraka ity antsika hahatakatra ny hevitry ny sary an'ohatra ataon'l Paoly eo amin'ny flainantsika, izay maneho ny mpino ho toy ny miaramila mitafy fiadiana? "Miantso antsika hitafy fiadiana Andriamanitra. Tsy ilaintsika ny fiadian'l Saoly fa ny fiadian'Andriamanitra rehetra. Dia ho afaka handroso hanao ny asa amin'ny fo feno hamoram-panahy, fangorahana, ary fitiavana tahaka ny an'i Kristy isika." Ellen G. White, UCR, July 28, 1899.`