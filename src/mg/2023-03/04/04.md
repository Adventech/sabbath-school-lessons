---
title:  "NIARA-NATSANGANY KA NIARA-NAPETRANY ANY AN- DANITRA AO AMIN'I KRISTY JESOSY"
date:   18/07/2023
---

### "NIARA-NATSANGANY KA NIARA-NAPETRANY ANY AN- DANITRA AO AMIN'I KRISTY JESOSY"

"Fa Andriamanitra, Izay manan-karena amin'ny famindrampo, noho ny halehiben'ny fitiavany izay nitiavany antsika (...)"-Efes. 2:4. Amin'ny alalan'ireto voanteny roa ireto: "Fa Andriamanitra", no ialan'i Paoly amin'ny fanoritsoritany mampalahelo ny fiainan-dasan'ny Efesianina (Efes. 2:1-3) ho amin'ny zava-misy feno fanantenana izay mampiavaka ny fiainan'izy ireo amin'ny maha-mpino azy (Efes. 2:4-10).

`Amin'ny fomba ahoana no ananan'ny mpino anjara amin'ny fitsanganan'i Kristy amin'ny maty sy ny flakarany any an-danitra ary ny fisandratany? Rahoviana izany no mitranga? Efes. 2:6,7.`

Efa hitantsika fa i Kristy no mamonto ny taratasy ho an'ny Efesianina, izay manasongadina ny firaisan-kinan'ny mpino amin'i Kristy. Manazava io hevitra io i Paoly ao amin'ny Efes. 2:5,6, ka andianteny telo no ampiasainy anehoana mazava ilay fahamarinana mahagaga hoe: vokatry ny nataon' Andriamanitra dia mandray anjara amin'ireo tranga lehiben'ny tantaran'ny fanavotana, izay mifantoka amin'i Jesosy llay Mesia, ny mpino.

(1) Velona niaraka tamin'i Kristy; (2) niara-natsangana; (3) niara- napetraka any an-danitra ao amin'i Kristy, ny mpino. Izany hoe miaraka amin'i Kristy eo amin'ny seza fiandrianan'izao tontolo rehetra izao ny mpino. Miaraka asandratra amin'i Jesosy izy ireo.

Mila miverina any amin'ny Efes. 1:19- 23 isika raha te hahafantatra ny herin'ny fanambaran'i Paoly, ka hahatsiahy fa resin'i Kristy tamin'ny alalan'ny fitsangany tamin'ny maty sy ny fiakarany ho any an- danitra ary ny fanandratana Azy ny herin'ny ratsy rehetra, izay nanjaka tamin'ny fiainan'ny mpino taloha. Tamin'izany no nanafoanana tanteraka ny fahefan'ireo hery ireo, na dia mbola miasa eo amin'ny fiainan'ny olombelona sy mitady hamely azy ihany aza izany. Nivadika ny toe-javatra teto amin'izao tontolo rehetra izao. Niova ny zava-misy. Tsy mpijery fotsiny ireo tranga ireo ny mpino fa nandray anjara manokana tao anatin'izany mihitsy. Manan-jo hiala amin'ny fanapahan'ny demonia isika ho amin'ny fiainana be dia be ara-panahy, vonton'ny herin'i Kristy (2 Tim. 1:7).

`"Fa tsy nomen'Andriamanitra fanahy osa isika, fa fanahy mahery sy fitiavana ary fahononan-tena"-2 Tim. 1:7. Ahoana no anampian'ireo andininy nojerentsika androany antsika hahatakatra izay tian'i Paoly hambara eto?`