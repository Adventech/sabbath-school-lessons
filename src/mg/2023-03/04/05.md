---
title:  "MANDRAY NY FITAHIAN'NY FAHASOAVANY MANDRAKIZAY"
date:   19/07/2023
---

### MANDRAY NY FITAHIAN'NY FAHASOAVANY MANDRAKIZAY

`Vakio ny amin'ny drafi-panavotana ao amin'ny Efes. 1:3,4 ary ampitahao amin'ireo vokany mandrakizay ao amin'ny Efes. 2:7. Inona avy ireo singa manan-danja ao amin'ny drafi-panavotana, ary inona no tanjony?`

Mahafinaritra tokoa ny lanonana fizarana mari-pahaizana, manomboka any amin'ny garabola ka hatramin'ny fandraisana ny mari-pahaizana "doctorat". Ny fanomezana mari-pahaizana dia manambara fa nisy zava- dehibe vita; milaza fandrosoana ho amin'ny dingana manaraka eo amin'ny fiainana na ny asa izany. Amin'ny maha-mpino antsika dia zava-dehibeny mahatakatra ity fahamarinana iray avy amin'ny filazantsara ity: tsy mandray ny mari-pahaizan'ny fahasoavana velively isika. Tsy misy lanonana mihitsy azontsika ilazana fa nahazo ny mari- pahaizana "doctorat" amin'ny fahasoavana isika ka vita hatreo ny filantsika izany.

Hamafisin'i Paoly io fahamarinana io ao amin'ny Efes. 2:7, sady ampiany filazana fotoana mivelatra hatrany amin'ny hoavy. Niasa tao amin'i Kristy ho famonjena antsika Andriamanitra tamin'ny lasa, ka nampiraisiny tamin'i Jesosy Kristy Zanany isika, hany ka manana anjara ankehitriny amin'ny fitsanganany tamin'ny maty sy ny fiakarany ho any an-danitra ary ny fanandratana Azy (Efes. 2:4-6). Tsy mijanona hatreo amin'ny fotoana lasa feno fahasoavana sy fotoana ankehitriny heniky ny famindram-po ny drafitr Andriamanitra. Efa voavolavolan'Andriamanitra hatramin'ny fahagola ny drafiny (Efes. 1:4) ary miitatra hatrany amin'ny hoavy mandrakizay. Ao anatin'izany ny "andro ho avy" rehetra (Efes. 2:7). Iray ihany ny foto-kevitra iorenan'ny drafiny ho an'ny mandrakizay sy ny asany tamin'ny lasa ary ny asany ankehitriny, dia ny foto-kevitry ny fahasoavana izany. Mitsinjo "ny andro ho avy" Andriamanitra mba hanchoany "my haben'ny haren'ny fahasoavany amin'ny fahamoram-panahiny amintsika ao amin'i Kristy Jesosy."- Efes. 2:7.

Haren-tsarobidy tsy hita lany no andraisan'i Paoly ny fahasoavan' Andriamanitra (Efes. 1:7, Efes. 3:8), izay azon'ny mpino anovozana araka izay ilainy rehetra. Izany fahalalahan- tanan' Andriamanitra lehibe amintsika izany dia manjary fanehoana mazava amin'izao tontolo rehetra izao ny fahasoavany tsy voafetry ny fotoana.

"Ny nahatongavany hitoetra teto amintsika dia ny haneho an 'Andriamanitra tamin'ny olona sy ny anjely. (...) Nefa tsy ho an'ny zanany teraka teto an-tany ihany no natao io fanambarana io. Ity izao tontolo izao kely ity no boky fianaran izan rehetra izao. Ny fikasan Andriamanitra mahagaga ny amin'ny fahasoavana, ny zava-miafin'ny fitiavana manavotra no lohahevitra 'tian'ny anjely hodinihina, ary hianarany mandritra ny fotoana tsy manam- pahataperana. Ny voavotra sy ireo voary tsy tratry ny fahalavoana dia samy hahita 'siansa' ho azy sy tonon-kira hoventesiny eo amin'ny hazo fijalian'i Kristy. Ho hita fa my voninahitra izay mamirapiratra eo amin'ny tavan'i Jesosy dia voninahitry ny fitiavana manao sorona ny tenany. Ho hita eo amin'ny fahazavana avy eo Kalvary fa ny lalan'ny fitiavana mahafoy tena no lalan'ny fiainana ho an'ny tany sy ny lanitra; fa ao am-pon Andriamanitra ny loharanon'ny fitiavana 'tsy mitady ny azy." "-IFM, t. 9.