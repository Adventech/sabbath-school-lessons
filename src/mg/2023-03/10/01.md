---
title:  "NY MPIVADY: MIARAKA EO AM-POTOTRY NY HAZO FIJALIANA"
date:   26/08/2023
---

### NY MPIVADY: MIARAKA EO AM-POTOTRY NY HAZO FIJALIANA

### Hodinihina mandritra ny herinandro:
Efes. 5:21-33; Fil. 2:3,4; Ezek. 16:1-14; 2 Kor. 11:1-4; Gen. 2:15-25

> <p> Tsianjery:</p>
> Â«Hianareo lehilahy, tiava ny vadinareo, dia tahaka ny nitiavan'i Kristy ny fiangonana ka nanolorany ny tenany hamonjy azy, mba hahamasina azy amin'ny anadiovany azy amin'ny rano fanasana amin'ny teny; mba horaising ho an'ny tenany izany ho fiangonana malaza tsy misy pentimpentina, na fiketronana, na izay toy izany, fa mba ho masina sady tsy misy tsiny izy.s - Efes. 5:25-27

Toizin'i Paoly ny tokony hifandeferan'ny mpino ao amin'ny Efes. 5:21-33 (jereo ny and. 21); avy eo dia manoro hevitra ny Kristianina lahy sy vavy ao anatin'ny fanambadiana izy (Efes. 5:25-32); ary farany, fintininy ny torohevitra omeny azy ireo (Efes. 5:33).

Ho an'ny mpianatra Baiboly ankehitriny dia afaka mandre ny feon'i Kristy nitsangana tamin'ny maty izy ireo miresaka momba ny fifandraisantsika. Ho rentsika tokoa izany rehefa takatsika ny Efes. 5:21--6:9 araka ny lohahevi-dehibe nanoratan'i Paoly ny taratasiny, dia ny firaisana, saingy eto dia ny eo anivon'ny ankohonana kristianina no resahiny. Omen'i Paoly tsiny tanteraka ny toetry ny fiarahamonina taloha feno olon-dratsy (Efes. 4:22), kanefa asongadiny koa ny famoronana "olom-baovao" (jereo ny Efes. 2:15) eo anivon'ny taranak'olombelona sy ny fiarahamoniny ratsy. Eo anivon'izany rafi-piarahamonina izany dia maneho fahefana vaovao ny mpino, ny Fanahy Masina (Efes. 2:22; Efes. 3:16; Efes. 5:18-21; Efes. 6:17,18), ary koa fitondran-tena vaovao tahaka ny an'i Kristy (Efes. 4:13,15,20-24,32; Efes. 5:2,10,17,21-33), izay manondro ny fahatanterahan'ny drafitr'Andriamanitra amin'ny farany, ho an'ny vahoakany sy ho an'izao tontolo izao.

_*Famerenana ny lesona ny sabata 01 Septambra._