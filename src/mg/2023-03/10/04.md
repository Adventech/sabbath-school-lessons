---
title:  "NY FIANGONANA, VADIN'I KRISTY-FIZARANA 2"
date:   29/08/2023
---

### NY FIANGONANA, VADIN'I KRISTY-FIZARANA 2

`Ahoana no ampiasan'i Paoly sary an'ohatra momba ny fahiny mba ny fanambadiana hanintonany ny sain'ny Kristianina tao Kôrinto? Rahoviana no hifanatrika ny mpampakatra sy ny ampakarina? (2 Kor. 11:1-4)`

Ao amin'ilay hevitra farany ampitain'i Paoly ao anatin'ny fanoharany, ao amin'ny Efes. 5:25-27, dia soritsoritan'i Paoly i Kristy (6) manolotra ny ampakarina (ho an'ny Tenany!). Tamin'ny andro fahiny dia ny lehilahy mpanotrona (iray na maro) na ny rain'ilay vehivavy no manolotra azy ho an'ny vadiny, fa tsy ny mpampakatra velively! Eto anefa i Paoly dia milaza fa i Jesosy ihany no manolotra ny fiangonana ho vadiny.

Ampiasain'i Paoly ireo fomba amam- panao sy fitsipika amin'ny fampakaram- bady mba hanasongadinana ny fifandraisan'i Kristy amin'ny fiangonana izay miroso ho amin'ny dingana isan'ambaratonga: 1. Ny fifamofoana. Nanolotra ny tenany ho an'ny fiangonana i Kristy (nandoa ilay "vidiny" ho takalon'ny ampakarina Izy) ka tonga fofombadiny (Efes. 5:25). 2. Flomanana ho amin'ilay lanonana fampakaram-bady. Mitohy ihany ny fanehoam-pitiavana ataon'ny mpampakatra amin'ny fiezahany manamasina sy manadio ny ampakarina (Efes. 5:26). 3. Ny lanonana fampakaram- bady mihitsy. Eto i Kristy, mandritra ny lanonana fampakaram-bady, no "manolotra" ny ampakarina (ho an'ny Tenany). Ilay fotoan-dehibe fampakaram- bady amin'ny fiavian'i Kristy no resahina eto, dia rehefa hampakarin'i Kristy ho vadiny ny fiangonana ka hatolony ho an'ny Tenany (Efes. 5:27; ampitahao amin'ny 2 Kor. 11:1,2; Kôl. 1:21-23,28).

Matetika no manomboka amin'ny diabe amin'ny alina ny fampakaram-bady fahiny (jereo ny Mat. 25:1-13). Nivory tao an-tranon'ny mpampakatra tokantrano vaon'ireo hivady ny mpampakatra sy ny manodidina azy, dia manomboka ny diabeny amin'ny fomba manetriketrika. Mitanjozotra izy ireo, hazavain'ny fanilo sy arahin'ny mozika falifaly mavitribitrika, ho any an-tranon'ny rain'ny ampakarina. Ao no hakan'izy ireo ny ampakarina, na raha tsy izany, manao diabe koa ny ampakarina ka mihaona eny an-dalana izy ireo. Ao anatin'izany diabe izany no itondrana azy roa ho any an-tranony vaovao, izay iarahan'ireo vahiny nasaina milanonana mandritra ny rehetra herinandro. Amin'ny farany indrindra vao atao ny fampakaram-bady, amin'izay no anolorana ny ampakarina amin'ny mpampakatra.

Rehefa manoritsoritra an'i Kristy manolotra ny fiangonana ho an'ny Tenany i Paoly, dia io diabe manetriketrika sy fotoana fanolorana io no resahiny. Amin'izany no anehoany ny fiverenan'i Kristy toy ny Janonana fampakaram-bady, rehefa tapitra ireo fotoana maharitry ny fifamofoan'i Kristy sy ny fiangonana, ary tanteraka ny lanonam-panambadiana.


`Inona ny hafatra voaraintsika ao anatin'io fanoharana feno fahatsarana sy fahasambarana ary fanantenana io?`