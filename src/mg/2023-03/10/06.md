---
title:  "NOFO IRAY IHANY"
date:   31/08/2023
---

### "NOFO IRAY IHANY"


`Diniho ny tantaran'ny Famoronana ao amin'ny Gen. 2:15 25. Inona no mitranga ao amin'ny tantara mialoha ny fanambarana ireo mpivady ho "nofo iray ihany" - Gen. 2:24?`

Ho fampiharana ireo torohevitr'i Paoly ho an'ny mpivady lahy sy vavy, dia ilaina tokoa ny mahatakatra fa ny fanononany ny Gen. 2:24 (ao amin'ny Efes. 5:31) no amintinany ny foto-kevitra tiany ampitaina. Mihevitra momba izay ilain'ny fiangonana kristianina sy ny fahasalaman'ny fifandraisana co anivon'ireo ankohonana ao amin'izany fiangonana izany i Paoly eo am- pisaintsainany ny tantaran'ny Famoronana 20 amin'ny Genesisy. Hafatra mahakasika hatramin'ny taranaka mifandimby no hitan'i Paoly ao amin'ny Gen. 2:24. Araka ny drafitr Andriamanitra dia natao ho "nofo iray ihany" ny lahy sy ny vavy ao anatin'ny fanambadiana, ka maneho firaisam-po sy fanahy ny firaisana ara-nofo, ary mampisy heviny ny firaisana ara-nofo ny firaisam-po sy fanahy.

Mariho fa raha nifidy ny Gen. 2:24 i Paoly dia fanambarana momba ny fanambadiana talohan'ny Fahalavoana no notsongainy mba hilazana ny fifandraisana eo amin'ny mpivady kristianina. Eto amin'ity tontolo efa lavo ity, ny fampiasana ny firaisana ara-nofo eo amin'ny lahy sy ny vavy dia maneho fa mamaka lalina ao amin'ny kolontsaina ankehitriny ny fanambaniana sy ny fanandevozana ny vehivavy amin'ny alalan'ny firaisana ara-nofo. Ambaran'i Paoly Ary fa ao amin'ny firaisana ara-nofo dia tsy misy fanandevozana velively fa firaisana kosa. Tsy maneho na manazava ny fanjakan'ny lahy amin'ny vavy izany, fa ny firaisan'ny lahy sy ny vavy kosa, hany ka "nofo iray ihany" izy ireo. Fampianarana manan-danja, noho izany, no hita ao amin'ny Efes. 5:21-33 sy ny Gen. 2:24, izay manohitra ny kolontsaina sy manitsy ny fomba fisainana momba ny fanambadiana sy ny firaisana ara-nofo.

Ao anatin'izany tontolon-kevitra izany ihany dia miresaka momba ny "zava- miafina lehibe" iray i Paoly ao amin'ny andininy manaraka (Efes. 5:32). Voafaoka ao anatin'izany ireo lafiny roa resahin'i Paoly ao amin'ireo fanoharana roa nataony: ny tokony handraisana ny fanambadiana kristianina araka ny fifandraisan'i Kristy sy ny fiangonany (Efes. 5:32), ary ny tokony hahatakarana ny fifandraisan'i Kristy sy ny fiangonany araka ny fifandraisan'ny mpivady kristianina (Efes. 5:32).

Manandratra ny fanambadiana kristianina ny fampitahana azy amin'ny fifandrasain'i Kristy sy ny fiangonana. Ary izao koa, raha raisina ho toy ny fifandraisana mamy co amin'ny mpivady kristianina ny fifandraisan'i Kristy sy ny fiangonana, dia fahazavana vaovao no azon'ny mpino mikasika ny fifandraisan'izy ireo amin'i Kristy. 


`Ahoana no mahatonga ny Efes. 5:33 ho famintinana mazava ireo forohevitr'i Paoly ao amin'ny Efes. 5:21-32? Raha manambady ianao, ahoana no ahatahanao miezaka mampihatra amin'ny fahafenoany kokoa Ireo foto-kevitra ireo eo amin'ny fialnam-panambadianao?`