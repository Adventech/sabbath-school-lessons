---
title:  "MITOROHEVITRA HO AN'NY VEHIVAVY, VADY KRISTIANINA"
date:   27/08/2023
---

### MITOROHEVITRA HO AN'NY VEHIVAVY, VADY KRISTIANINA

Atombok'i Paoly amin'ny andininy manan-danja izany, ny Efes. 5:21, izay mampifandray ny Efes. 5:1-20 amin'ny Efes. 5:22,23; ampirisihany ny mambran'ny fiangonana mba hifanaiky (ampitahao amin'ny Mar. 10:42-45; Rom. 12:10; Fil. 2:3,4). Tokony hanao izany noho ny "fahatahorana an'i Kristy" ny mpino - Efes. 5:21. Averin'i Paoly matetika ny maha-zava-dehibe indrindra ho an'ny mpino ny fifandraisany amin'i Kristy, ary eto no voalohany anaovany izany.

`Inona ny hevitra tian'i Paoly ampitaina amin'ny fanasany ny mambran'ny fiangonana hifanaiky? Ahoana no tokony hahatakarantsika izany hevitra izany? (Efes. 5:21).`

Manasa ny vehivavy vady kristianina koa i Paoly hoe: "Maneke ny vadinareo tahaka ny anekena ny Tompo" - Efes. 5:22 (jereo koa ny 1 Pet. 3:1,5). Rehefa miteny i Paoly hoe "tahaka ny anekena ny Tompo", ny tiany hambara ve dia hoe: ekena ilay lehilahy, toy ny hoe izy no Kristy? Sa hoe i Kristy no fototra marina sy ambony lavitra iorenan'ny fileferan'ilay vehivavy?

Rehefa dinihina ny Efes. 6:7, izay anoroana hevitra ny mpanompo mba hanaiky ny tompony "amin'ny sitrapo manao fanompoana toy ny amin'ny Tompo, fa tsy amin'olona", sy ny K么l. 3:18 manao hoe: "Hianareo vehivavy, maneke ny vadinareo araka izay mety hatao ao amin'ny Tompo", dia ilay valiny faharoa no mitombina indrindra. Mpino koa mantsy ny vehivavy vady kristianina, ary tsy maintsy manome voninahitra mandrakariva an'i Kristy mihoatra noho ny vadiny izy.

Na ao amin'ny Efesianina na ao amin'ny K么l么sianina dia i Kristy, ary i Kristy irery ihany no Lohan'ny fiangonana izay tenany (Efes. 1:22; Efes. 5:23; K么l. 1:18). "T Kristy koa no Lohan'ny fiangonana; ary Izy no mpamonjy ny tena. -Efes. 5:23. Toy izany koa, "ny lahy no lohan'ny vavy" - Efes. 5:23, ka tahaka ny fahatokian'ny fiangonana amin'i Kristy no hahatokian'ny vehivavy amin'ny vadiny. Fanambadiana feno fifankatiavana sy fifampiheverana no asehon'ny andalan-tSoratra Masina eto fa tsy fanambadiana mikorontana. Tsy azo raisina ho toy ny fanomezan-dalana ho an'ny herisetra ao an-tokantrano velively izany, na amin'ny endriny toy inona na toy inona. 

Mifanaraka amin'izay novakintsika teo, nahoana vao no zava-dehibe tokoa ny mitadidy ity torohevitra manaraka ity? "Raha mpiteny ratsy, masiaka, mahery setra, henjana sy mpanao didy jadona ralehilahy, dia aoka izy tsy hiteny velively fa ny lahy no lohan'ny vavy ka tsy maintsy milefitra aminy amin'ny zavatra rehetra ny vadiny; fa tsy izy no Tompo; tsy vady araka ny tena hevitr'izany teny izany marina izy." - AH, t. 117.