---
title:  Lesona
date:   01/09/2023
---

Vakio ny lahatsoratri Ellen G. White: "Responsibilities of Married Life," Testimonies for the Church, b. 7, tt. 45-50, sy "Mutual Obligations," The Adventist Home, tt. 114-120.

Manao antso amin'ny mpivady hatrany i Ellen G. White mba tsy hanao izay hifehezana ny andaniny ny ankilany: "Aza mifanery, aza miezaka hanery ny vadinao hilefitra amin'ny sitraponao. Tsy ho voatahirinao ny fitiavany raha izany no ataonao. Aoka ho malemy fanahy, hanam-paharetana sy fandeferana, hahay hihevitra ny hafa sy ho feno fanajana." - AH, t. 118.

Amin'ny fomba mahitsy no anazavany ny Kol. 3:18 (sy ny Efes. 5:22-24) sy ny fampiharana izany: "Apetraka matetika ny fanontaniana hoe: moa ve ny vehivavy (vady) tsy mba manana ny sitrapony?" Manambara mazava ny Baiboly fa ny lahy no lohan'ny fianakaviana. 'Hianareo vehivavy, maneke ny vadianreo', raha tia ka nifarana teo io baiko io dia mety hilaza isika hoe tsy mba mahafinaritra ny toerana misy ny vehivavy. (...) Lehilahy maro no mijanona fotsiny hatreo amin'ny hoe: Hianareo vehivavy, maneke, saingy hovakintsika ny faran'io baiko io, manao hoe: 'araka izay mety hatao ao amin'ny Tompo. K61. 3:18. Takin' Andriamanitra ny hanaovan'ny vehivavy ny tahotra an' Andriamanitra sy ny fanomezam-boninahitra Azy ho lohalaharana mandrakariva. Amin'ny sitrapon'ny Tompo Jes√¥sy Kristy irery ihany izy no natao hilefitra tanteraka, fa i Jesosy no nividy azy tamin'ny vidiny tsy manam-petra, tamin'ny nahafoizany ny ainy ho azy, mba ho zanany izy. (...) Misy Anankiray ambony lavitra noho ny lehilahy vadin'ny vehivavy, dia ny Mpanavotra azy izany, ary ny fileferan'ny vehivavy amin'ny vadiny dia tokony ho araka ny toromarika avy amin'Andriamanitra hoe: 'araka izay mety hatao ao amin'ny Tompo. -AH, tt. 115,116.


### Fanontaniana hifanakalozan-kevitra:

`1. Andeha hatao hoe misy olona milaza fa tsy mahakasika ny fifandraisana kristianina intsony ny Efes. 5:21-32 satria maneho ohatra izay mifantoka amin'ny fahefana sy ny fanjakazakan'ny lahy. Inona no havalinao azy? Inona do amin'izany andalan-teny Izany Ihany no manampy anao hahita izay tokony havaly azy?`

`2. Inona ny vahaolana entin'ny torohevitr'i Paoly ao amin'ny Efes. 5:21-33 ho an'ireo izay ao anatin'ny olana sy mandalo ady sarotra eo amin'ny fiainam- panambadiany?`

`3. Misy Kristianina sasany milaza fa sary an'ohatra ihany ny tantaran'ny Famoronand ao amin'ny Gen. 1 sy 2 fa tsy milaza izay tena zava-nitranga marina nandritra ny fivoarana miandalana tao anatin'ny taona an-davitrisa maro. I Paoly kosa dia nandray izany tantara izany ara-bakiteny ao amin'ny fanazavana nomeny Inona no ampianarin'izany antsika?`

`4. Saintsaino ny amin'ilay lohahevitra hoe: "nofo iray ihany". Ahoana n anampian'izany antsika hahatakatra ny fahamasinan'ny fanambadiana, any nahoana ny mpivady no tsy maintsy manao ny fomba rehetra mba hiarovand lo fahamasinan'ny fanambadiana io?`