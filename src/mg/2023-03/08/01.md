---
title:  "FIAINANA ARAKA AN'I KRISTY, FITENY FENO FAHAMASINANA"
date:   12/08/2023
---

### FIAINANA ARAKA AN'I KRISTY, FITENY FENO FAHAMASINANA

### Hodinihina mandritra ny herinandro:
Efes. 4:17-32; Kol. 3:1-17; Zak. 3:3-5; Zak. 8:16; Isa. 63:10; Rom. 8:16,26,27

> <p> Tsianjery:</p> 
> «Mba hialanareo ny toetrareo taloha araka my fitondrantenanareo fahiny, izay mihasimba araka ny filan'ny fitaka; fa mba hohavaozina kosa hianareo amin'ny fanahin'ny sainareo, ary mba hotafinareo ny toetra vaovao, izay noforonina araka an 'Andriamanitra amin'ny fahitsiana sy ny fahamasinana momba ny fahamarinana.»> - Efes. 4:22-24.


Teo amin'ny araben'i Palma, any Espaina, no nisy an'i an'i Jose Antonio; tsy nanan-kialofana nandritra ny taona maro izy. 57 taona izy kanefa antitra kokoa ny fijery azy noho ireto volony sy volom-bavany mivolon-davenona. Indray andro, nanatona azy i Gracia, tompona trano fanaovana taovolo iray, ka nanolo-kevitra ny hanova tanteraka ny endriny raha tiany.

Olona vitsivitsy no nifandrimbona nanapaka, nandoko, sy nihogo ireto volo sy volombavan'i Jose nifandrirotra, raha nipetraka teo amin'ilay seza fihetezana izy. Avy eo dia nomena akanjo vaovao sy mihaja i Jose. Nony hitany teo amin'ny fitaratra ny endriny dia nipotrapotraka ny ranomasony. "Izaho tokoa ve io? Hafa tanteraka ny endriko; tsy hisy olona hahafantatra ahy intsony!" Taty aoriana dia hoy izy: "Tsy nanova ny endriko fotsiny izany fa nanova ny fiainako koa."

Ambaran'i Paoly ao amin'ny Efes. 4:17-32 fa nisy fiovana tanteraka teo amin'ny fiainan'ireo mpino. Niala tamin'ny toetrany taloha izy ireo ary tonga olom-baovao. Kanefa tsy toy ny fiovana nisy teo amin'i Jose izany, izay fiovana ivelany fotsiny. Fanavaozana amin'ny fanahin'ny sain'izy ireo izany (Efes. 4:23), dia "ny fahitsiana sy ny onor fahamasinana momba ny fahamarinana" eo amin'ny fiainana (Efes. 4:24). Izany no tena fiainam-baovao tanteraka.

_*Famerenana ny lesona ny sabata 19 Aogositra._