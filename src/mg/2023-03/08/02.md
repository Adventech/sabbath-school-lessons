---
title:  "FITOTONGANANA ATERAKY NY FAHOTANA"
date:   13/08/2023
---

`Ampitahao amin'ny Kol. 3:1- 17 ny Efes. 4:17-32. Ahoana ny fomba ampaherezan'i Paoly ny mpino mba hiaina amin'ny fomba mampandroso ny firaisana?`

Voizin'i Paoly ao amin'ilay fizarana voalohany, ao amin'ny Efes. 4:1-16, ny lohahevitra momba ny firaisan'ny fiangonana. Raha ampitahaina ny Efes. 4:1 sy ny Efes. 4:17 dia hitantsika ny fitovian'ny antso atao ao mikasika ny fomba tokony "handehanana" na hitondrana ny fiainana. Maneho izany fa lohahevitra iray ihany no resahin'i Paoly, dia ny firaisana sy ny fiainana mifanaraka amin'izany, saingy ny voalohany momba ny tokony hatao, ary ny faharoa kosa momba ny tsy tokony hatao.

Ampitahain'i Paoly ao amin'ny Efes. 4:17-24 ny fomba fiainan'ny Jentilisa, izay manao tsinontsinona ny firaisana (Efes. 4:17-19), sy ny fomba fiaina kristianina marina, izay mampandroso izany kosa (Efes. 4:20-24). Eo am-pamakiantsika ny fitsikerana henjana ataon'i Paoly momba ny Jentilisa dia tsy tokony hohadinointsika ny faharesen-dahatr'i Paoly fa efa navotan' Andriamanitra tamin'ny alalan'i Kristy ny Jentilisa ary nantsoina ho isan'ny vahoakan' Andriamanitra koa (Efes. 2:11-22; Efes. 3:1-13). Noho izany, fanoritsoritana ny «Jentilisa araka ny nofo>> - Efes. 2:11, izay tery saina sy ratsy fanahy, no ataon'i Paoly ao amin'ny Efes. 4:17-19.

Tsy ireo fahotana sy fitondran-tena manokana naschon'ny Jentilisa ihany no mampanahy an'i Paoly fa ny fototry ny fiainany mihitsy, izay mitotongana eo ambanin'ny fifchezan'ny fahotana. Mifantoka amin'ny tsy firaihana ara-panahy ny Efes. 4:17,19, «amin'ny fahafoanan'ny sainy; fa efa tonga maizina sy olon-ko azy amin'ny fiainan'Andriamanitra ireny». Io tsy firaihana ara-panahy io no mahatonga ny fahatakarana ho maizina, araka ny asongadina eo am-piandohan'ilay andalan- teny («noho ny tsi-fahalalana ao anatiny, noho ny hamafin'ny fony, dia olona tsy mahalala henatra intsony» - Efes. 4:18-19), sy mahatonga ny fahalotoam-pitondran-tena tsindriany eo am-pamaranana («ka nanolo- tena ho amin'ny fijejojejoana hanao izay fahalotoana rehetra amin'ny fieremana»> - Efes, 4:19). Lavitra an'Andriamanitra izy ireo ka tsy mahalala ny tokony ho fomba fiaina, ary tafasaraka amin'ny fahasoavany ka mihamitotongana hatrany ao anatin'ny fahotana sy ny fahalotoam-pitondran-tena.

`Manao ahoana ny fanandramanao manokana ny herin'ny ota, izay manohy misarika ny olona hitotongana hatrany ho amin'ny fahotana misimisy kokoa?`

