---
title:  FITAFIANA VAOVAO TANTERAKA
date:   14/08/2023
---

`Inona ilay hevitra manan-danja fian'i Paoly ampitaina amin'ny mpihaino azy eo am-pamerenany ny tantaran'ny flovam-pon'izy Ireo?`

Eo am-panoritsoritan'i Paoly ny fiainan'izy ireo fahiny, izay fiainana jentilisa (Efes. 4:17-19), dia tsy nilaza i Paoly hoe: tsy mba toy izany no nianaranareo momba an'i Kristy», fa hoy izy: «tsy mba toy izany no nianaranareo an'i Kristy» - Efes. 4:20. Marihin'i Paoly fa «nandre» (an'i Kristy) tokoa ireto olona anoratany ireto, ary «tao Aminy» no nampianarana azy ireo, dia miantso azy ireo izy hanana fiainana mifanaraka amin'ny sitrapon'i Kristy, «araka ny fahamarinana izay ao amin'i Jesosy», hoy izy - Efes. 4:21. Ho ani Paoly, ny fahatongavana ao amin'ny finoana dia mifototra amin'ny fifandraisana manokana amin'i Kristy, fifandraisana velona sy marina, hany ka «fianarana an'i Kristy»> no azo amaritana azy. Mino isika fa eo anivontsika i Jesôsy natsangana tamin'ny maty, nasandratra sy velona. Voavolavolan'ny fampianarany sy ny oha- piainany isika ary maneho fahatokiana Aminy amin'ny maha-Tompo velona Azy. Ekentsika ny fitondrany ny fiainantsika amin'ny alalan'ny Fanahy Masina sy ny Tenin' Andriamanitra.
Ambaran'i Paoly fa misy dingana telo tsy maintsy arahina raha tíantsika ny hanana fiainana mifanaraka amin'ny sitrapon'i Kristy, ka amin'ny alalan'ny sary an'ohatra momba ny fitafiana no ilazany izany (1) «miala amin'ny» fomba fiaina taloha (Efes. 4:22); (2) manandrana fanavaozana anaty (Efes. 4:23); ary (3) «mitafy toetra vaovao», fiainam-baovao mifanaraka amin'ny sitrapon' Andriamanitra. Maneho taratra ny fomba fampiasana ny fitafiana ao amin'ny TT ny fomba filazan'i Paoly, izay sady natao hanehoana ny maha-mpanota (ohatra, Sal. 73:6; Zak. 3:3,4; Mal. 2:16) no tandindon'ny famonjena koa (ohatra, Isa. 61:10; Ezek. 16:8; Zak. 3:4,5).

Tamin'ny andro fahiny ny olona dia nanao atin'akanjo lava hatreo amin'ny lohalika sy akanjo na kapaoty ivelany ho fiarovana amin'ny masoandro. Toy izany koa ny vehivavy, nanao atin'akanjo sy akanjo lava. Ny kolontsaina hita ao amin'ny Baiboly dia izay miaro ny aina. Tsy fahita matetika sy lafo vidy ny fitafiana tamin'izany ary notehirizina ela. Tsy nahazatra ny fananana maro karazana amin'izy ireny. Nanambara ny maha-izy azy sy ny toerana tanan'ilay olona mitafy azy ny akanjo. Ny fisoloana akanjo na ny fanakalozana izany amin'ny akanjo hafa dia sady tsy nahazatra no nanambara toe-java-mitranga lehibe (tsy toy ny tranga maivan-danja fahita eo amin'ny kolontsaina maro ankehitriny). Ho an'i Paoly, ny fiovam-piainana dia tokony hiharihary sahala amin'ny fanoloana akanjo tao anatin'ny tontolon-kevitry ny taonjato voalohany

`Inona ny fahasamihafana manan-danja eo amin'ny hoe mianatra momba an'l Kristy sy ny hoe mianatra mba hahalala an'l Kristy?`