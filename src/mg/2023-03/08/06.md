---
title:  "HALEMEM-PANAHY (FA TSY FO LENTIKA)"
date:   17/08/2023
---

Amin'ny filazany hoe "andro fanavotana" dia manasa ny olona i Paoly hihevitra ny teny aloaky ny vavany ao anatin'ny tontolon-kevitry ny fiverenan'i Kristy fanindroany. Koa azo lazaina fa mikasika ny fampiasana ny fitenenana eo am-panakekezantsika io tranga lehibe io ny voalaza ao amin'ny Efes. 4:31,32.

Raha hiverina ary i Kristy, inona Ireo toetra sy fitondran-tena mifandraika amin'ny fitenenana izay tokony hialana? Inona kosa Ireo toetra sy fitondran-tena tokony hananana? Efes. 4:31,32.
Maneho baiko fandrarana indray i Paoly ao amin'ny antso farany ataony ao amin'ny Efes. 4:17-32; toetra ratsy enina no asainy esorina amin'izy ireo (Efes. 4:31); manaraka izany dia baiko mandrisika mba "samy halemy fanahy (...), ka hifampiantra sy hifamela heloka" - Efes. 4:32; ary avy eo omeny ny antony. Natao hifamela heloka ny mpino "tahaka ny namelan 'Andriamanitra" ny helony (Efes. 4:32). Eo am-panombohana sy famaranana ny fitanisana ireo toetra ratsy enina i Paoly dia mampiasa ilay mpamaritra mahafaoka be hoe "rehetra": "fo-lentika rehetra", "lolompo rehetra". Ary co anelanelan'ireo no misy ireto teny efatra ireto: "fahavinirana", "fahatezerana", "fitabatabana", ary "fitenenan-dratsy". 

Io farany io dia nadika avy amin'ilay teny grika hoe blasphemia, izay tsy manambara fotsiny ny fomba fiteny maniratsira an' Andriamanitra, fa izay maniratsira ny olombelona hafa koa, toy ny fanendrikendrehana na ny teny ratsy. Toa mivadika ho tenim-pahatezerana (fitabatabana sy fitenenan-dratsy) ireo toetra ratsy (fo lentika, fahavinirana, fahatezerana) ao anatin'ilay fitanisana. Raha ny marina dia tian'i Paoly ny hitsaharantsika tsy hanao ny fitenenana ho fitaovam-piadiana. Tsy maintsy esorina tsy ho isan'ny fitaovana ampiasain'ny Kristianina ireo toetra mahatonga fahatezerana sy ireo fomba fiteny manetsika izany. Tsy hiroborobo ny fianakaviamben'ny mpino ary tsy handroso ho amin'ny firaisana ny fiangonana raha tsy ialana ireo zavatra ireo.

Tsy azo foanana anefa ny teny tsy mendrika fa azo soloana kosa. Ny firesatsika eo anivon'ny ankohonan'i Kristy sy any ivelany dia tsy tokony hasesiky ny hatezerana fa ny fahalemem-panahy sy ny fifampiantrana ary ny fifamelan-keloka, izay mifototra amin'ny fenitra ambony lavitra, dia ny famelan' Andriamanitra ny helotsika ao amin'i Kristy (Efes. 4:32). Asehon'i Paoly eto ny famelan-keloka mijidina (avy amin'Andriamanitra ho antsika), ary koa ny famelan-keloka marindrano (eo amintsika samy isika, ampitahao amin'ny KÃ´l. 3:13; Mat. 6:12,14,15).


`Saino ny amin'ny herin'ny teninao. Ahoana no mety hamplasanao izany mba hanana toetra manandratra, mampahery, ary mampiorina ny finoana?`