---
title:  Fianarana fanampiny
date:   14/07/2023
---

Diniho ireto fanoritsoritana roa momba ny fanandratana an'i Kristy ireto, avy ao amin'ny asasoratr'i Ellen G. White:

"Ny niakaran'i Jesosy tany an-danitra no famantarana fa handray ny fitahiana nampanantenaina ny mpanaraka Azy. Tokony hiandry izany izy alohan'ny hidirany amin'ny asany. Rehefa niditra tao amin'ny varavaran'ny lanitra Kristy, dia napetraka teo amin'ny seza fiandrianana teo afovoan'ny anjely nankalaza Azy Izy. Raha vantany vao vita io lanonana io, dia nidina tamin'ny mpianatra toy ny riaka sarobidy ny Fanahy Masina, ka nomem-boninahitra marina tokoa Kristy, dia tamin'ny voninahitra niarahany nanana tamin'ny Ray hatramin'ny mandrakizay alaovalo. Ny firotsahan'ny Fanahy tamin'ny Pentekosta no filazan'ny lanitra fa vita ny lanonana nandraisan'ny mpanavotra ny asany. Araka ny teny fikasana nataony, dia nalefany ny Fanahy Masina avy tany an-danitrat ho an'ny mpanaraka Azy, ho famantarana fa noraisiny ny fahefana rehetra any an-danitra sy ety an-tany amin'ny maha-mpisorona sy mpanjaka Azy, ary Izy no Ilay voahosotra eo amin'ny vahoakany." - VM, t. 36.

"Fihinin'ny Ray ny Zanany ary hoy ny teny hoe: 'Aoka ny anjelin'Andriamanitra rehetra hiankohoka eo anoloany-Heb. 1:6.

"Fifaliana tsy hay ambara no entin'ny mpanapaka sy my fahefana ary ny hery rehetra manaiky ny fahefana fara-tampony ananan'ny Andrianan'ny fiainana. Miankohoka anatrehany ny tafiky ny anjely, raha mameno ny lapan'ny lanitra manontolo ny antsoantom- pifaliana manao hoe: Ny Zanak'ondry Izay novonoina, dia miendrika handray hery sy fahendrena sy faherezana sy haja sy voninahitra ary saotra-ApÃ³k. 5:12.

"Mifangaro amin'ny feon-java-maneno avy amin'ny lokangan'ny anjely ny hiram- pandresena, mandra-pahatongan'ny lanitra toa ho safotry ny fifaliana sy ny fiderana. Nandresy ny fitiavan Andriamanitra. Hita ny very. Manakoako eran'ny lanitra ny feo avon'ny hira manambara hoe: 'Ho an'llay miperraka eo ambonin'ny seza fiandrianana sy ho an'ny Zanak'ondry anie ny saotra sy ny haja sy ny voninahitra ary ny fanjakana mandrakizay mandrakizay-Apok. 5:13."-IFM, tt, 894,895.

### Fanontaniana hifanakalozan-kevitra:

`1. Diniho ny maha-"ankehitriny" sy ny maha-"mbola ho avy" ny fisandratan'l Jesosy. Ahoana no ilazana fa efa Tompo manapaka ny "zavatra rehetra" I Jesosy ka manaiky Azy na ny fahefan'ny demonia aza-izany hoe "ankehitriny"? Ary ahoana no llazana fa "mbola ho avy" ny fanjakany amin'ny zavatra rehetra amin'ny fahafenoany? (Jereo ny 1 Kor. 15:24-28).`

`2. Miaina eo ambanin'ny fahefan'iza lanao? Eo ambanin'ny fahelan'l Kristy izay manapaka ny zavatra rehetra ve sa eo ambanin'ny fahefan'ireo hery lavo izay tsy maintsy ho lefy rahateo? Ahoana no ahaizanao manavaka ireo? ary ahoana no ahafahanao miala amin'ny herin'ny ratsy, izay na dia efa resy tokoa aza, dia mbola manjaka eto amin'izao tontolo izao ihany?`