---
title:  "I KRISTY AMBONIN'NY HERY REHETRA"
date:   12/07/2023
---

### I KRISTY AMBONIN'NY HERY REHETRA

Nankalaza an'i Jesosy nasandratra i Paoly, Izay mipetraka miaraka amin'ny Ray ankehitriny eo amin'ny seza fiandrianan'izno tontolo rehetra izao. Rehefa nofaritan'i Paoly ny toerana misy an'i Kristy sy ny fifandraisany amin'ny Ray ("eo amin'ny tanany ankavanana any an-danitra" - Efes. 1:20), dia resahiny indray ny fifandraisan'i Jesosy amin'ireo "hery sy fahefana". Amin'ny maha-mpiara-manapaka amin'ny Ray Azy, dia "ambony lavitra noho" izy rehetra i Jesosy (Efes. 1:21).

`Ampitahao ny fanambaran'i Paoly momba ireo hery ratsy ara- panahy ao amin'ny Efes. 1:21, Efes. 2:2, ary Efes.6:12. Nahoana, araka ny hevitrao, no liana amin'ireo hery ireo i Paoly?`

Aschon 'ilay tantaran'ireo fito mirahalahy zanak'i Skeva ao amin'ny Asa. 19:11-20 fa foiben'ny herin'ny maizina i Efesosy tamin'ny andron'i Paoly. "Ny tena mampiavaka ny fampiasana majika teo amin'ny tontolo grika dia ny fahalalana ny fisian'ny tontolo iray ara-panahy izay miasa sy misy fiantraikany saika amin'ny lafim- piainana rehetra. Ny tanjon'ny mpanao majika dia ny manavaka ireo fanahy mahasoa amin'ireo fanahy manimba, sy ny mianatra habafantatra ny tena fomba fiasany sy ny heriny ary ny fahefany. Azo natao ny nanamboatra fitaovana avy tamin'izany fahalalana izany (teny majika am-bava na an-tsoratra, ody, sns) mba hifehezana ireo fanahy ireo hahazoan'ny olona tsirairay tombontsoa. Raha araka ny tokony ho izy ny teny majika ampiasaina dia azo nositranina ny aretina iray vokatry ny nataon'ny fanahy ratsy iray, na koa azo natao ny nibata fandresena anatin'ny fifaninanana tao hazakazaka an-kalesy." - Clinton E. Amold, Power and Magic: The Concept of Power in Ephesians, t. 18.

Nampiavaka ny fiainam-pivavahana tao. Efesosy ny fanomezan-danja ny fanononana ny anaran'ireo andriamanitra sy fahefana tao anatin'ireo teny majika notononina (jereo Asa. 19:13), ary mbola misy manao izany na ankehitriny aza. Tian'i Paoly hazava tsara ny fifandraisan'i Kristy amin'"ireo hery" ireo: Jesosy, Ilay nasandratra, dia "ambony lavitra noho ny fanapahana rehetra sy ny fahefana sy ny hery sy ny fanjakana" - Efes. 1:21.

Mba hahazoana antoka fa takatry ny mpihaino azy fa tsy misy fahefana ivelan'ny fiandrianan'i Jesosy dia nasiany fitenenana momba ilay fanao manonona anarana andriamanitra ao anatin'ny teny majika hoe: "ambony lavitra noho (...) ny anarana rehetra izay tononina" - Efes. 1:21. Efa voalazan'i Paoly ny toerana misy an'i Jesosy, ary izao kosa dia asongadiny fa tsy voafetran'ny fotoana koa ny hery ambony ananany. Ny fahamboniany lavitra noho ny fanapahana rehetra dia "tsy amin'izao fiainana izao ihany, fa amin'ny ho avy koa." - Efes. 1:21.

`Miseho amin'ny fomba ahoana ireo hery ratsy ireo ankehitriny? Milaz√† santionany vitsivitsy amin'izany. Ahoana no ahazoantsika antoka fa tsy ho voafandrika amin'izany Isika?`