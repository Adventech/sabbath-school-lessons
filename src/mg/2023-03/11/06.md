---
title:  "IREO TOMPO IZAY ANDEVO"
date:   07/09/2023
---

Ao amin'ilay teny farany nataon'i Paoly ho an'ny andevo dia misy hoe: "na andevo izy na tsy andevo". Ny teny hoe "tsy andevo" dia nadika hoe "free" amin'ny dikan-teny anglisy (Efes. 6:8), izay anondroan'i Paoly ireo tompo. Midika hoe "afaka" ny teny hoe "free". Andevo afaka izany no ilazan'i Paoly azy ireo ka ananarany azy sady ametrahany azy ireo eo amin'ny laharana mitovy eo anatrehan'i Kristy amin'ny fitsarana (ampitahao amin'ny 2 Kor. 5:10; Kôl. 3:24,25).

`Andeha hatao hoe Kristianina manana andevo manompo anao ianao, ary mandre ny famakiana ny epistily ho an'ny Efesianina ao amin'ny fiangonana misy anao. Ahoana no mety ho fihetsikao manoloana ny torohevitra ao, izay ambara eo imason'ireo mpanomponao? Efes. 6:9.`

Miresaka amin'ireo tompo izay manana andevo i Paoly, ary manindrona ny fiteniny. izay mampifanipaka ireo "tompo" (hoi kurioi amin'ny teny grika) manana fahazarana "mandrahona" ny andevony, sy Ilay "Tompo" (ho kurios), dia i Kristy izay "tsy misy fizahan- tavan'olona aminy."

Hoy i Paoly: "Manaova toy izany" amin'ireo andevo kosa. Nanafintohina tokoa izany fitenenana izany ho an'ireo tompon'andevo tamin'ny taonjato voalohany. Fihetsika feno hatsaram-panahy vokatry ny fileferana amin'i Kristy no tokony hasehon'ny tompo amin'ny andevony, izay mifanaraka tsara amin'izay vao avy nangatahin'i Paoly tamin'ireo andevo koa (Efes. 6:5-8). "Atsaharo ny fandrahonana" hoy i Paoly amin'ireo tompo. Fomba fanao tamin'izany mantsy ny mampihatra sazy isan-karazany amin'ny andevo; anisan'izany ny fikapohana (1 Pet. 2:20), ny herisetra ara- pananahana, ny fivarotana azy ireo (mba ho tafasaraka amin'ny havan-tiany), ny asa an-terivozona, ny tsy fanomezana hanina, ny famatorana, ny fandorana amin'ny vy mahamay, eny, hatramin'ny fahafatesana aza. Hotsarain' Andriamanitra izy ireo noho izany.

Antony roa по anohanan'i Paoly izany baikony izany, izay iantsoany ny tompon'andevo hitodika any ankoatry ny rafi-piarahamonina teo amin'ny tontolo grika- romanina: 1. Miaraka andevo na ny tompo na ny andevony satria iray ny Tompon❜izy ireo ("fantatrareo fa ny Tompony sady Tomponareo koa dia any an-danitra", ampitahao amin'ny Kôl. 4:1). 2. Mitsara tsy misy fiangarana Ilay Tompon'izy ireo any an-danitra. Koa raha ny Tompony aza tsy manavakavaka ireo heverina ho andevo fa ataony mitovy laharana amin'ny olona hafa rehetra ihany izy, dia mba tokony hanao toy izany koa ny tompo (ampitahao amin'ny Filem. 15,16).

Inoana fa nampahery manokana ireo andevo kristianina ny ampahany lehibe tamin'izay nolazain'i Paoly: ny "fananganan- anaka" - Efes. 1:5; ny fanavotana (Efes. 1:7); ny lova (Efes. 1:11-14; Efes. 3:6); ny fiaraha-mipetraka amin'i Kristy any danitra (Efes. 2:6); ny fahatongavana ho an- "mpiray fanjakana amin'ny olona masina" sy "ankohonan Andriamanitra" Efes. 2:19; (ampitahao amin'ny 3:14,15); ny fahatongavana ho "tena iray (...) ao amin'i Kristy" (Efes. 3:6, Efes. 4:1-16). Ao amin'ny Efes. 6:5-9 dia ampiharina eo fifandraisan'ny andevo sy ny tompony avokoa amin'ny ny fampianarana rehetra ao amin'ilay Epistily. anisan'izany ireo torohevitra momba fomba fiteny (Efes. 4:25-32) sy ny tokony ho fitondran-tena (Efes. 5:1-14).