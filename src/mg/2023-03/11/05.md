---
title:  "ANDEVON'I KRISTY"
date:   06/09/2023
---

Inona no takin'i Paoly amin'ireo andevo kristianina ao anatin'ny torohevitra mazava omeny azy ireo? Efes. 6:5-8.
Asain'i Paoly mankat√≤ ny tompony ny andevo kristianina ka hanompo amin'ny fo sy hanome ny tsara indrindra ho azy. Ny tena manaitra dia ny famerimberenan'i Paoly ny fanoloana ny tompo amin'i Kristy. Tsy natao hametraka ny tompony eo amin'ny toeran'i Kristy tsy akory izy ireo ka hilefitra tanteraka amin'izay sitrapon'ny tompony kanefa i Kristy irery ihany no mendrika izany. Ny mifanohitra amin'izany, ao anatin'ny fanoloran-tena sy ny fankatoavan'ny andevo, izay manesika azy hanao fanompoana amin'ny fo sy tsara indrindra, dia tsy maintsy i Kristy Tompo no ataony maka ny toeran'ny tompo. Ampirisihin'i Paoly io fanoloan-toerana manan-danja io; amin'izany no anehoany ny tokony hananana toe-tsaina kristianina sy vaovao mikasika ny fifandraisan'ny andevo sy ny tompo.

Mariho ny fomba maro anasongadinan'i Paoly ilay fanoloan-toerana:
Aetrin'i Paoly hoe "tompo araka ny nofo" (Efes. 6:5) ireo tompon'izy ireo sady sarihany ho any amin'llay tena Tompo any an-danitra ny fisainany.

Natao hanompo "amin'ny fahatahorana sy ny fangovitana, amin'ny fahatsoran'ny fo (...), toy ny fanekena an'i Kristy" izy ireo (Efes. 6:5)

Tsindrian'i Paoly tsara fa ao anatin'io fanoloan-toerana io dia fanompoana mahatoky no tsy maintsy ataon'ny andevo kristianina amin'ny maha-andevo azy, tsy andevon'ny tompony fa andevon'i Kristy kosa (Efes. 6:6).

Eo am-panaovana ny asa fanompoany dia natao hanao izay sitrapon' Andriamanitra amin'ny fo izy ireo (Efes. 6:6), dia fanompoana mahatoky atao mivantana amin'Andriamanitra.

Manasa azy ireo hazoto hanompo tsara i Paoly, "toy ny amin'ny Tompo, fa tsy amin'olona."-Efes. 6:7.
Noho ny fanompoana mahatoky nataony dia mahazo manantena ny andevo kristianina fa hovalian'i Kristy soa tokoa amin'ny fiverenany. Nataony ho an'i Kristy ny asany koa mahazo manantena valisoa avy Aminy izy ireo. Mahavelom-bolo tokoa izany ho an'ireo izay voafandrika ao anatin'io rafitra mahatsiravina io (izany hoe ny fanandevozana). Mety hahatsapa ny andevo iray fa ataon'ny tompony araka ny nofo tsinontsinona, eny, mety ratsy noho izany aza (ampitahao amin'ny 1 Pet. 2:19,20). Fa ay andevo mpino kosa dia manana Tompo mihevitra azy ireo, mahafantatra "izay soa ataon'ny olona rehetra" - Efes. 6:8, sy manome valisoa azo antoka.

`Na mely ho faniriantsika lalina aza ny hanamelohan'ny Soratra Masina mivantana lo fanao mahatsiravina lo (ny fanandevozana). dia tsy ataony izany. Na izany aza, inona ny foto-kevitra azonisika tsoahina avy amin'ny tenin'i Paoly (ao anatin'ny tontolon-kevitry ny fomba fifandraisantsika amin'ny olona) ho antsika manokana ankehitriny?`