---
title:  "NY FANANDEVOZANA TAMIN'NY ANDRON'I PAOLY"
date:   05/09/2023
---

### NY FANANDEVOZANA TAMIN'NY ANDRON'I PAOLY

`Vakio ny torohevitra ho an'ny mpanompo sy ny tompony ao amin'ireto andininy ireto: Efes. 6:5-9: Kol. 3:22--4:1; 1 Kor. 7:20-24; 1 Tim. 6:1,2; 1 Pet. 2:18-25. Ahoana no amintinanao io torohevitra io?`

Manaitra ny mandre an'i Paoly miresaka amin'ireo tompo kristianina sy ny maka sary an- tsaina ireo mpanompo kristianina sy ny tompony miara-mipetraka ao am-piangonana ao Efesôsy. Misy lafiny manan-danja tsy mampitovy azy my fanandevozana teo amin'ny tontolo grika- romanina sy ny fanandevozana taty aoriana teo amin'ny tontolo amerikanina sy eorôpeanina. Tsy nisy foko nokendrena manokana tamin'izany. Indraindray, tany an-tanan-dehibe, dia nomena fanabeazana ireo mpanompo tao an-tokantrano, ary afaka nanana asa toy ny mpanao mari-trano, mpitsabo, ary filozófa. Indraindray rehefa afaka fotoana voafaritra dia mahazo fahafahana ihany ireny andevo manompo ao an-tokantrano ireny, na dia tsy nomena fahafahana mandra-pahafatiny azany ankamaroany. Manamafy izany fahasamihafana izany ireo dikan-teny maron'ny Baiboly vao tsy ela, izay mandika ny teny grika doulos ("mpanompo") ao amin'ny Efes. 6:5-8 hoe "andevo".

Na oviana na oviana anefa nisian'ny fanandevozana, na tao amin'ny kolontsaina manao ahoana na manao ahoana, na amin'ny toe- javatra toy inona na toy inona, dia faharatsiana lehibe ny fanandevozana, ary hitsara sy hanameloka ireo mpanandevo Andriamanitra araka ny fahamarinany tsy misy fetra; tokony ho velom-pankasitrahana isika noho izany.

Mampieritreritra ny fanambaran'ilay andevo afaka antsoina hoe Publilius Syrus: "Tsara lavitra ny maty toy izay ambanina ho andevo." Eo anatrehan'izany zava-misy rehetra izany, dia ilay hoe "andevo" no mety handikana ny teny grika hoe doulos, indrindra satria miaina eo ambanin'ny fandrahonan'ny tompony mandrakariva ireo mpanompo ireo (Efes. 6:9).

Faharatsiana nanjaka teo amin'ny tontolo nisy an'i Paoly ny fanandevozana. Tsy manao toy ny mpitondra fanavaozana eo amin'ny fiarahamonina izy eo am-piresahana momba izany fa toy ny pasitora izay manoro hevitra ny mpino mikasika ny fomba hiatrehana ny zava-misy manodidina, sy hananana fomba fijery vaovao mifantoka amin'ny fiovan'ny mpino tsirairay, izay hisy akony lehibe eo amin'ny fiarahamonina ankapobeny aty aoriana: "Tsy ny fanafahana ireo andevo tao amin'ny fanjakana romanina no tiany hahatongavana Tsy ny aneken'ny lalana izany fahafahana izany no hevitra voiziny, fa firahalahiana vaovao kosa, izay miorina amin'ny maha-samy zanak Andriamanitra. (...) Ho an'i Paoly dia ao am-piangonana, eo amin'ny tenan'i Kristy, eo amin'ny isam-batan'olona, ao amin'ny trano fivavahan'ny Kristianina sy ao an-tokantranony no tokony hitranga ny fanavaozana." - Scot McKnight, The Letter to Philemon (Grand Rapids, MI: Eerdmans Publishing Company, 2017), tt. 10,11

`Anisan'ny lesoka lehibe teo amin'ny tantaran'ny fivavahana kristianina ny fomba namplasana ireo andinin-ISoratra Masina momba ny fanandevozana ireo ho fanamarinana io faharatsiana lehibe io. Inona ny anatralehibetokony ho voaraintsikamikasikany tokony hitandremantsika fatratra ny fomba fampiasantsika ny tenin' Andriamanitra?`

