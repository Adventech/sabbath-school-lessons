---
title:  "Fianarana fanampiny"
date:   08/09/2023
---

Manaja ny ankizy na ny zanaka i Paoly amin'ny maha-mpino sy mpiray fanantenana amintsika azy (Efes. 6:1-3). Manainga antsika izany hihevitra bebe kokoa ny amin'ny fomba fitondrana ny ankizy ny zanaka ankehitriny eto amin'izao tontolo Manasa antsika handinika ny andraikitry vray aman-dreny ny hafatr'i Paoly ho an'ny main-pianakaviana (Efes. 6:4). Sarotra kokoa ny mampihatra ny torohevitr'i Paoly ho an'ny andevo Eles. 6:5-8), indrindra fa ho an'ireo tompon'andevo (Fles. 6:9), satria misy fahasamihafana lehibe amin'ny rafi-piarahamonintsika ankehitriny y farahamonina tamin'izany andro izany, ary fantatsika fa ny fanandevozana, na amin'ny endriny toy inona na amin'ny endriny toy inona, dia anisan'ny ratsy indrindra amin'ny fitondrantena. Na izany aza, satria anisan'ny tsindrimandry avy amin' Andriamanitra ireo teny ireo ary ampahany amin'ny Soratra Masina, dia tokony hodinihintsika tsara izay fomba hampiharana izany amin'izao andro izao. Tahaka ireo mpino tao Efes√¥sy dia manana tombontsoa sy andraikitra koa isika hampihatra ireo foto-kevitra mahasoan'ny filazantsara amin'ny fifandraisantsika amin'ny hafa. Natao hanampy antsika ho amin'izany asa manan-danja izany ireto fanontaniana hifanakalozan-kevitra manaraka ireto. 

### Fanontaniana hifanakalozan-kevitra


`1. Ho an'ny Advantista, midika inona ny hoe: ny fitiavana ny zanaka dia porofo maneho firenena voaomana ho an'ny Tompo" - Lio. 1:17 (teny nalaina tao amin'ny Mal. 3:23,24)? Hita mazava fa manaja ny zanaka sy ny ankizy i Paoly. Mahatonga antsika hametraka fanontaniana izany: Inona ny andraikitsika ho fampitana ny fiahian'i Kristy amin'ireo ankizy izay iharan'ny fanararaotana sy herisetra ara-pananahana ary mitondra henatra sahady raha mbola tanora? Jereo ny https://www.cdc.gov/ violenceprevention/ raha mila fanazavana fanampiny ny amin'ny voka-dratsy lehibe ateraky ny fanandramana ratsy nandritra ny fahazazana.`

`2. Raha miombon-kevitra amin'i Paoly sy i Jesosy ny flangonana ny amin'ny tokony hanajana ny zanaka na ny ankizy sy ny tokony hikarakarana azy ireo, inona ny andraikiny amin'ny fanolokoloana sy fiarovana ny ankizy eo ambanin'ny fiahiany?`

`3. Matetika no ampiharina amin'ny fifandraisan'ny mpiasa sy ny mpampiasa ny torohevitr'i Paoly ho an'ny andevo sy ny tompony (Efes. 6:5-9). Amin'ny lafiny inona izany no azo ampiharina? Inona kosa ireo olana mety hampidi-doza hateraky ny fampiharana izany?`

`4. Mbola zava-misy mampalahelo eto amin'izao tontolo izao ny fanandevozana, ka olona miisa 40 tapitrisa mahery no iharan'izany (araka ny "The Global Slavery Index," http://www.globalslaveryindex.org/). Raha olona afaka kosa isika, ary ireo mpanorina ny fivavahantsika koa dia olona manohana tanteraka ny fanafoanana ny fanandevozana, inona ny andraikitsika amin'ireny zanakalahy sy zanakavavin'Andriamanitra andevozina ireny? Ao anatin'ny tononkirantsika mantsy misy hoe: "Hanapaka ny fatorana Izy, fa ny andevo dia rahalahintsika, hitsahatra avokoa ny fampijaliana rehetra noho ny Anarany" (nadika avy amin'ny "O Holy Night," public domain).`