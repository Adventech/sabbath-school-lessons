---
title:  "AOKA HOFENOINA NY FANAHY (EFES. 5:18-20)"
date:   24/08/2023
---

### "AOKA HOFENOINA NY FANAHY" (EFES. 5:18-20)"

`Raha nanoratra ny Efes. 5:18-20 i Paoly, dia ny fiaraha-mivavaky ny Kristianina no tao an-tsainy. Inona no lazainy fa ataon'izy ireo mandritra ny fanompoam-pivavahana?`

Miantso ny mpino i Paoly any amin'ny faran'ny Efes. 5:20 mba tsy himamo amin'ny divay fa mba hiara-manandrana ny fanatrehan'ny herin'ny Fanahy Masina kosa. Raran'i Paoly ny fahamamoana (mety ho nampiasa ny Ohab. 23:31 amin'ny teny grikan'ny TT izy teto), izay maneho fa fantany ireo didy mandrara ny fisotroan- toaka araka ny hita ao amin'ny Soratra Masina (Ohab. 20:1, Ohab. 23:29-35). Teny tsy maotona, fiteny vantambantana tsy misy fitandremana momba ny firaisana ara- nofo, fahadalana, fahalotoam-pitondran- tena, ary fanompoan-tsampy no voka- dratsin'ny fahamamoana (Efes. 5:3-14). Mila soloana fanompoam-pivavahana amin' Andriamanitra feno fiheverana ny hafa sy ny Fanahy Masina izany. Itarin'i Paoly amin'ireto matoanteny mifanesy ireto ilay baikony hoe "aoka hofenoina ny Fanahy", ao amin'ny Efes. 5:19-21: "mifampilazà", "mihira mikalo", "misaotra", "mifanaiky".

Ho an'ny mpino rehetra miara- mivory hanao fanompoam-pivavahana ho an' Andriamanitra, izay tarihin'ny Fanahy Masina, no anaovan'i Paoly ilay antsony hoe "aoka hofenoina ny Fanahy". Mikolokolo ny firaisana izany (Efes. 4) ary mifanohitra amin'ny fitondran-tenan'ny sampy sy ny fanompoam-pivavahany feno fitiavan-tena (Efes. 5:1-18). Araka ny voalazalaza eto dia nitana toerana lehibe teo amin'ny fivavahan'ny Kristianina voalohany ny fiderana an-kira. Misy milaza fa teraka tao anatin'ny hira ny fiangonana; mitombina tsara izany raha ity andininy ity no dinihina miaraka amin'ny Kol. 3:16 (ampitahao amin'ny Asa. 16:25, Jak. 5:13).

Misy singa "marindrano" ao amin'ny fanompoam-pivavahana satria rehefa mihira ny mambran'ny fiangonana dia "mifampilaza amin'ny salamo sy ny fihirana (...)" (Efes. 5:19). Ny tena ifantohan'ilay fiderana an- kira anefa dia ny Tompo, i "Jesosy Kristy Tompontsika", araka ny voalaza ao amin'ny Efes. 5:20 (ampitahao amin'ny Kôl. 3:16). Ny fisaorana ao amin'ny Efes. 5:20 sy ny fiderana ao amin'ny Efes. 5:19 dia natao ho "an'Andriamanitra (...) amin'ny anaran'i Jesosy Kristy Tompontsika." Ny teny hoe "fanahy" (pneumatikos amin'ny teny Grika) ao amin'ilay hoe "tononkiram-panahy" dia manasongadina ny asan'ny Fanahy masina ao anatin'ny fanompoam-pivavahana, satria manoritsoritra hira vokatry ny fitarihan'ny Fanahy Masina na feno ny Fanahy Masina izany. Araka izany, ny fitantaran'i Paoly momba ny fanompoam- pivavahana kristianina voalohany dia maneho ny fiaraha-miasan'ireo Persona telo ao amin'Andriamanitra Telo Izay Iray.

`Amin'ny fomba ahoana no mety hampiasanao ny hira ho fanatsarana ny fanompoam-pivavahana ataonao?`