---
title:  "MIFOHAZA HIANAO IZAY MATORY"
date:   22/08/2023
---

### "MIFOHAZA HIANAO IZAY MATORY"


`Vakio ny Efes. 5:11-14. Inona ny fampitandremana lehibe Paoly eto? Ahoana no amplharana izany amin'izao androntsika izao?`

Mba hahatakarantsika izay voalaza ao amin'ny Efes. 11-14 dia tsara ny mandinika ireo antso roa mifanesy averin'i Paoly matetika: (1) ny tokony hananana fomba fiaina manome voninahitra an'Andriamanitra amin'ny maha-"zanaky ny mazava" (Efes. 5:8: jereo koa ny Efes. 5:1,2,4,9-10,11,13,14); ary (2) ny tsy tokony hiainana ao anatin'ny fahalotoam-pitondrantena sy ny fanoherana an' Andriamanitra ka haneho ny "asan'ny maizina tsy mahavoka-tsoa" (Efes. 5:11; jereo koa ny Efes. 5:3-8,12).

Mba hahatakarantsika ny voambara ao amin'ny Efes. 5:11 dia azontsika fakafakaina ilayantsomifanindran-dalanaaminyao amin'ny Efes. 5:8-10. Natao hiaina toy ny "mazava ao amin'ny Tompo" ny mpino eo anatrehan'ny tsy mpino (Efes. 5:8). Ny tanjon'izany dia ny mba ho hitan'ny olona, ny haneho mazava "fa ny vokatry ny mazava dia ao amin'ny fahatsarana rehetra sy ny fahamarinana ary ny fahitsiana" - Efes. 5:9. Araka izany dia atoron'i Paoly ny fomba anehoana miharihary ny hatsaran' Andriamanitra. Amin'ny fanehoan'ny mpino ny fahamarinan-toetra ho hitan'ny rehetra no hampiharihariany ny "asan'ny maizina tsy mahavoka-tsoa".

Azontsika atao ny mandray ny fanambarana mampahery ataon'i Paoly ao amin'ny and. 13,14 izay miendrika tononkalo, ho fahasahiana milaza amin'ny mpino fa mety ataon' haharesy lahatra ny olon'izao tontolo izao ho amin'ny finoana an'i Kristy izy ireo amin'ny fampisehoany ny vokatry ny Fanahy (Efes 5:9). Tahaka ny fahazavana ny Fanahy ka mampischo ny zavatra miafina: "Fa ny zavatra rehetra, raha anarina, dia asehon'ny mazava; fa na inona na inona aseho dia mazava."- Efes. 5:13. Rehefa entina eo amin'ny mazava ny fiainana feno faharatsiana dia hahita ny tena toetrany marina ireo olon'izao tontolo izao ("asehon'ny mazava" izany), izay tsy manana hoavy azo antoka sy eo ambanin'ny fahatezeran' Andriamanitra (Efes. 5:5,6), ka hiala amin'ny maizina ho amin'ny fahazavana ("fa na inona na inona aseho dia mazava"). lo fiovana io indrindra no efa nandraman'ireo Efesianina nanoratan'i Paoly amin'ny maha- mpino azy ireo (Efes. 5:8).

Ahoana ny tokony ho fahatakarantsika ilay tononkalo (na hira) ao amin'ny Efes. 5:14, izay ahitana teny fampiasa amin'ny fitsanganana amin'ny maty amin'ny andro farany (ampitahao amin'ny Efes. 2:2,5) mba hanaovana antso ho amin'ny fifohazana amin'ny torimaso ara-panahy hahatsapana ny fanatrehan'i Kristy manova? Koa satria natao ho an'ny vahoakan' Andriamanitra, dia ny Isiraely, ny Isa. 60:1-3 izay toa indramin'i Paoly eto, dia azontsika lazaina fa antso avo ho an'ny Kristianina ny Efes. 5:14, mba hifohazany ka hanaovany ny asany amin'ny maha-misionera azy, izay mpitondra ny fahazavan'i Kristy ho eo amin'izao tontolo izao feno haizina (ampitahao Fil. 2:14-16, Mat. 5:16)


`Ahoana no anananao fiainana izay mampiharihary ny asan'ny maizina amin'ny tena endriny marina?`