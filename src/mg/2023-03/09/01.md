---
title:  "MIAINA AMIM-PAHENDRENA"
date:   19/08/2023
---

### Hodinihina mandritra ny herinandro:
Efes. 5:1-20; 1 Kor. 5:1-11: Apok. 16:1-16; Kol. 4:5: Ohab. 20:1; Ohab. 23:29-35; Asa. 16:25

> <p> Tsianjery:</p>
> «Koa tandremo tsara izay fandehanareo, mba tsy hitondranareo tena tahaka ny adala, fa tahaka my hendry, ka hararaoty ny andro azo anaovan-tsoa, fa ratsy izao fiainana izao. Ary noho izany dia aza manao adaladala, fa aoka ho fantatrareo izay sitrapon'ny Tompo.» - Efes. 5:15-17

ao tsy ela izay no nisy zinga kristaly iray natao lavanty tany Royaume-Uni. Namaritra izany ho ireo mpivarotra azy, ary nanombantombana ny vidiny ho 200 Dôlara. Mpividy za-draharaha anankiroa no nahafantatra fa io zinga io dia zinga silamo, tsy fahita firy. Ary ohatrinona ny tena tokony ho vidiny hoy ianareo? 5 tapitrisa Livres Sterling (25000 tapitrisa Ariary eo ho eo). Azon'ilay mpividy tamin'ny vidiny mora anefa ilay entana niadiany varotra; nahoana? Nisy zavatra iray tsy fantatr'ilay mpivarotra kanefa fantatr'ilay mpividy, dia ny tena tombambidin'ilay zinga.
Ampitahain'i Paoly ny tombambidin'ny mpanompo sampy sy ny an'ny mpino ao amin'ny Efes. 5:1-20. Ny resaka maloto (Efes. 5:4), ny lanonana mahamamo (Efes. 5:18), ny fitondran-tena vetaveta (Efes. 5:3,5) no manan-danja amin'ny mpanompo sampy, tahaka ny harena lehibe eo amin'ny fiainana. Ny mpino kosa dia mahalala fa ho avy ilay andro fitsarana farany, ka hiharihary ny tena tombambidin'ny zavatra rehetra (Efes. 5:5,6). Tsy mandany ny fananany amin'ny lanonana sy ny fimamoana izy ireo fa mankamamy, mihoatra noho ny zavatra rehetra, «ny fahatsarana rehetra sy ny fahamarinana ary ny fahitsiana» (Efes. 5:9) ao amin'i Kristy. Koa mandrisika azy ireo i Paoly mba hanararaotra izany tombony ao amin'i Kristy izany eo am-pandrosoany ho any amin'ny mandrakizay (tahaka ny ataontsika rehetra koa) (Efes. 5:15-17).

_*Famerenana ny lesona ny sabata 26 Aogositra._