---
title:  "MANDEHA TAHAKA NY ZANAKY NY MAZAVA"
date:   21/08/2023
---

Hoy i Paoly: «Aza mety hofitahin 'olona amin'ny teny foana hianareo; fa izany zavarra izany no mahatonga ny fahatezeran Andriamanitra amin'ny zanaky ny tsi-fanarahana.»- Efes. 5:6.

Toy izao no amaritan'i Paoly ireo izay mankamamy ota isan-karazany tsy misy henatra na nenina: ireo «mpijangajanga rehetra, na ny olom-betaveta, na ny olona mierina (mpanompo sampy izany)» - Efes. 5:5. Mahitsy ny tenin'i Paoly: ireo izay ao amin'i Kristy ka voafidy hanana anjara amin'ny fanjakany ho avy dia tsy tokony hanao ny fanaon'ireo izay tsy ao amin'i Kristy (Efes. 5:5). Manahy izao i Paoly ny amin'ny vokatry ny «teny foana»; izany hoe mety ho voafitaky ny fiteny vantambantana ny mpino ka hihevitra fa tsy fady ny fahotana amin'ny lafiny firaisana ara-nofo, na koa mety ho voasarika ho amin'izany karazan'ota izany mihitsy aza izy (Efes. 5:6). Izay manaiky hofitahina toy izany hoy i Paoly dia tandindomin-doza hiharan'ny fitsaran Andriamanitra amin'ny andro farany, dia "ny fahatezeran Andriamanitra amin'ny zanaky ny tsi-fanarahana"-Efes. 5:6.

Mampieritreritra ilay hoe «fahatezeran' Andriamanitra». Ny fitenenana hoe fahatezeran' Andriamanitra dia toy ny mampitaha izany amin'ny an'ny olombelona izay mora entim-po (ampitahao amin'ny Efes. 4:31). Ny fahatezeran' Andriamanitra anefa dia fihetsika ara-drariny avy amin'ilay Andriamanitra mahari-po sy marina ho setrin'ny fizirizirian'ny olona hanao ratsy, fa tsy famaliana mihoapampana sy mirchidrehitra vokatry ny hadisoana kely tsy akory. Ankoatra izany, matetika ny filazana momba ny fahatezeran' Andriamanitra dia hita ao anatin'ny tontolon-kevitry ny fampitandremana ara-Baiboly ny amin'ny fitsaran'Andriamanitra ho avy (ohatra Apók. 6:12-17; Apôk. 16:1-16; Apok. 19:11-16). Mampitandrina ny amin'ny fitsarana hataony amin'ny hoavy Andriamanitra - fanehoam- pahasoavana izany satria ny olombelona efa "zanaky ny fahatezerana" (Efes. 2:3), ka mendrika ny hiharan'izany fitsarana izany.

`Nahoana i Paoly no miantso ny mpino mba tsy «hiombona» na hiray amin'ny mpanota? (Efes. 5:7-10).`

Manasa azy ireo i Paoly mba shandeha tahaka ny zanaky ny mazava - Efes 5:8, ary mbola nampiany hoe mamantatra izay ankasitrahan'ny Tompo - Efes. 5:10. Ny mpanompo sampy dia mitady fahafinaretana avy amin'ny «fijangajangana sy ny fahalotoana rehetra na ny fieremana» - Efes. 5:3. Ny tanjon'ny mpino kosa dia hafa tanteraka: tsy ny hanome fahafaham- po ny tenany fa mikatsaka izay hahafaly an' Andriamanitra (ampitahao amin'ny Rom. 12:1; 2 Kor. 5:9; Heb. 13:21, izay samy mampiasa ny teny grika hoe euarestos, nadika hoe "sitrapony" na "ankasitrahany"). Miezaka ny mpino mba hanahaka an'i Kristy amin'ny fahafoizan-tenany («mandehana amin'ny fitiavana, toy ny nitiavan'i Kristy anareo, dia ny nanolorany ny tenany (...) hamonjy antsika» - Efes. 5:2).


`Inona ireo «eny foana» izay ilantsika fitandremana amin'izao androntsika izao? `