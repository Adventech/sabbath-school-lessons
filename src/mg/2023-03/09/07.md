---
title:  Fianarana fanampiny
date:   25/08/2023
---

Rehefa dinihina ankapobeny indray ny Efes. 5:1-20 dia hitantsika fa manohitra tanteraka ny ota sy ny ratsy i Paoly, indrindra fa ny fahalotoam-pitondran-tena sy ny fiteny tsy maotona. Tsy tiany ny hisian'ny fitondran-tena maloto eo anivon'ny vahoakan' Andriamanitra. Miantso ny mpino ao Efesôsy ho amin'ny fenitra ambony kosa izy, dia toetra mendrika araka ny maha-zanaka malalan'Andriamanitra sy olo-masina azy ireo (Efes. 5:1-10). Mino tanteraka izy fa raha manao izany ny Kristianina eo amin'ny fiarahamonina, dia hampiposaka hazavana eo amin'ny maizina sy hahataona ny manodidina azy hiala amin'ny fiainana manimba ho amin'ny fahasoavan Andriamanitra sy ny fahamarinana (Efes. 5:11-14).
Azon'i Paoly an-tsaina ny fiangonana manavao ny fanoloran-tenany "handeha tahaka ny zanaky ny mazava" eo am-piandrasany ny fiavian'i Kristy (Efes. 5:8; Jereo koa ny Efes. 5:15,16), sy voatahin'ny fanatrehan'i Kristy eo am-piarahany mivavaka (Efes. 5:14). Ary satria mampahery azy ireo ny maha-zanaka malalan' Andriamanitra azy, sy ny nahafatesan'i Kristy hamonjy azy, ary feno ny Fanahy Masina izy ireo (Efes. 5:1,2,18), día feno hery sy fifaliana ny fanompoam-pivavahana iarahany manao, sady mihira fiderana sy fisaorana an'i Jesôsy Kristy Tompo sy an' Andriamanitra Ray izy ireo. Mifikitra mafy amin'ireo zava- panahy avy any an-danitra izy ireo ka manana fanantenana ny amin'ny hoavy, izay mifototra amin'izay nataon' Andriamanitra sy ataony ary mbola hataony amin'ny alalan'i Jesosy Kristy Tompony (Efes. 5:18-20).
Raha toy izany no andraisana io andalan- tSoratra Masina io dia manjary mazava fa mihoatra lavitra noho ny fitsipika samy hafa momba ny fiainan'ny Kristianina izany. Manjary antso ara-paminaniana izany mikasika ny maha-izy ny Kristianina, ny fanoloran- tenany, ny fiangonana, sy ny fanompoam- pivavahana amin'ny andro farany. Fanasana antsika mba hanararaotra ireo tombontsoa maro omena antsika mialoha ny fiavian'i Kristy fanindroany izany.

### Fanontaniana hifanakalozan-kevitra:

`1. Eo anivon'ny kolontsaina manjaka ankehitriny, izay mitaona antsika tsy an-kijanona andro aman'alina, mampidera ny fombany amin'ny alalan'ny haino vaky jery, ahoana no hahatraran'ny mpino ny fenitra ambony resahin'i Paoly? Inona ireo palkady azon'ny mpino amplasaina mba hahaizantsika "mamantatra izay ankasitrahan'ny Tompo" (Efes, 5:10) sy hahafantatra izay "sitrapon'ny Tompo" (Efes. 5:17)?`

`2. Mety misy milaza fa ny fandraran'i Paoly tsy hiresaka momba ny fitondran- tena vetaveta eo anivon'ny mpino (Efes. 5:3,4) dia midika fa tsy azontsika resahina mihitsy ny momba ny fahalotoam-pitondrantena sy ny herisetra ara-pananahana. Nahoana no tsy mitombina izany tsoa-kevitra izany?` 

`3. Tsy maneho taratra ny fanaon'ny mpanompo sampy tahaka ny tamin'ny andron'l Paoly koa ve ny fiarahamonina misy antsika ankehitriny? Amin'ny fomba ahoana?`