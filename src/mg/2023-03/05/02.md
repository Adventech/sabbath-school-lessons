---
title:  "NAMPANAKEKEZINA AO AMIN'I KRISTY"
date:   23/07/2023
---

### NAMPANAKEKEZINA AO AMIN'I KRISTY

`Ampitahao amin'ny Efes. 2:11,12 ny Efes. 2:1-3, izay anoritsoritan'i Paoly ny fiainana jentillsa nananan'ireo mpino fahiny. Inona no asongadiny ao anatin'izany fanoritsoritana mazava izany?`

Fahiny dia tafasaraka tanteraka tamin'ny Isiraely ny famonjena sy natolotr'Andriamanitra ireo Jentilisa, izay tonga mpino an'i Kristy sy manjary momba "ny tenan'i Kristy" (ny fiangonana) izao. Hitan'i Paoly fa zava-dehibe ny hahatsiarovan'izy ireo ny lasany (Efes. 2:11). "Tsy nanana an'i Kristy", Ilay voahosotra, Ilay Mesian'Isiraely izy ireo, "olon- ko azy tamin'ny fanjakan'ny Isiraely", ary "vahiny tamin'ireo faneken'ny teny fikasana", tsy nahalala ny tokim-pamonjena natolotr Andriamanitra tao amin'ny drafi- panavotana manontolo. Ny fisarahany tamin'ny Isiraely sy ny famonjena nomena tamin'ny alalany dia nidika fa "tsy nanana fanantenana", ary "tsy nanana an Andriamanitra teo amin'izao tontolo izao" izy ireo fahiny (Efes. 2:12)

Ankoatra izany dia nisy fifandirana lehibe teo amin'ny Jiosy sy ny Jentilisa tamin'ny lasa. Maneho santionany amin'izany fifankahalana izany i Paoly amin'ny firesahany momba ny faniratsirana ny Jentilisa ka niantsoana azy ireo hoe: "tsy voafora", ary faniratsirana mitovy amin'izany koa no niantsoan'ny Jentilisa ny Jiosy hoe "voafora" (Efes. 2:11).

Zavatra hafa tanteraka anefa izan no ambaran'ny Efes. 2:13. Hoy i Paoly: "fa ankehitriny kosa, ao amin's Kristy Jesosy hianareo izay lavitra fahiny dia efa nampanakeken'ny ran'i Kristy,"

Mindrana ny teny ao amin'ny Isa. 57:19 i Paoly raha nanoritsoritra ireo mpino hoe "lavitra fahiny": "Fiadanana, fiadanana ho an'izay lavitra sy ho an'izay akaiky! Hoy Jehovah, ka dia hahasitrana azy Aho (ampitahao amin'ny Efes. 2:17,18)

Ao amin'i Kristy, tamin'ny alalan'ny hazo fijaliana, dia nampanakekezina tamin'izay rehetra nisarahany ny Jentilisa, dia Andriamanitra sy ny fanantenan'ireo rahalahy sy anabaviny Jiosy. Izao no vaovao mahafaly lehibe hita ao amin'ny fanoritsoritan'i Paoly: raha nahafoana ilay hantsana lehibe nanasaraka ny liosy sy ny Jentilisa ny hazo fijalian'i Kristy, dia midika izany fa handravona ny fifandirana sy ny fisaraham-bazana eo amintsika koa izany. Manasa antsika hihevitra ny momba ny fisaraham-bazana misy eo amin'ny fiainantsika sy ao amin'ny fiangonana io vaovao mahafaly io, ary mampisaintsaina antsika ny amin'ny herin'ny hazo fijaliana izay maharava izany.

`Inona ny fepetra nanavotan'l Jesosy anao? Nahoana no zava- dehibe ny ahatsiarovanao mandrakariva ny toerana nisy anao sy nahitany anao, ary koa ny toerana mely hisy anao ankehitriny raha tsy hitany ianao?`