---
title:  Fianarana fanampiny
date:   28/07/2023
---

Diniho tsara ity fanazavana mialoha ny fanontaniana hifanakalozan-kevitra ity:

Ao anatin'ny tontolon-kevitra manokana inona no anoratan'i Paoly my Efes. 2:11-22, rehefa manoritsoritra ny halehiben ny fiantraikan'ny hazo fijaliana eo amin'ny fifandraisan'ny olombelona iry? Ny fifandraisan'ny Jiosy sy ny Jentilisa no- resahiny, izzy samy mambran'ny fiangonana. Hita tokoa fa mitebiteby i Paoly andrao tsy takatr'izy ireo ny toeram-boninahitra iraisany, amin'ny maha-olona nampihavanina ho mambran'ny "ankohonan Andriamanitra" azy ireo (Efes. 2:19). Kanefa ao anatin'ny tontolon-kevitr'ilay epistily ankapobeny dia maneho tanjona mivelatra sy mahataka-davitra i Paoly. Ny drafitr' Andriamanitra miezinezina sy faratampony izay hanangonany ny zavatra rehetra ao amin'i Kristy no lohahevitra resahiny (Efes. 1:9,10), ka ao anatin'izany "ny fianakaviana rehetra any an-danitra sy ety an- tany" (Efes. 3:15).

Zava-dehibe noho izany, ilay firaisan'ny mambra no amin'ny fiangonana lohahevitra manokana resahiny ao amin'ny Efes. 2:11-22 io koa dia manana tanjona mivelatra lavitra izay ambaran'i Paoly ao amin'ny Efes. 3:10: "mba hampahafantarina ireo fanapahana sy fahefana any an-danitra amin 'izao ankehitriny izao ny mahamaro samy hafa ny fahendren 'Andriamanitra amin'ny fitondrany ny fiangonana [fiangonana izay ny Jiosy sy ny Jentilisa no miaraka mandrafitra azy]". Ny fiainana io firaisana azon'i Kristy teo amin'ny hazo fijaliana io no anehoan'ny mpino fa mandroso ho amin'ny fahatanterahany ny drafitr'Andriamanitra faratampony hanangonany ny zavatra rehetra ao amin'i Kristy. Ny fihavanan'izy ireo no maneho ny planin' Andriamanitra mba hiraisan'izao tontolo rehetra izao ao amin'i Kristy. Noho izany dia tsara ny mandinika ny Efes. 2:11-22 ao anatin'ny tontolon-kevitry ny epistily ho an'ny Efesianina ankapobeny mba hahitana ireo foto-kevitra ara- Baiboly momba ny lohahevitra iray manan-danja lehibe ankehitriny, dia ny fifandraisana eo amin'ireo vondron'olona samihafa sy eo amin'ny olona samy hafa firazanana.

### Fanontaniana hifanakalozan-kevitra:

`1. Inona avy ireo foto-kevitra ara-Baiboly momba ny fifandraisana eo amin'ny samy hafa firazanana hita ao amin'ny Efes. 2:11-22? Ahoana no anehoan'io andalanteny io amin'ny fomba miavaka sy miorina amin'i Kristy fa ireo mambra Iray firazanana do anatin'ny vondrona iray dia tokony hifandray amin'ireo mambran'ny vondrona iray hafa izay tsy mitovy firazanana aminy?`

`2. Eo anatrehan'ny drafitr' Andriamanitra mikasika ny hoavin'ny taranak'olombelona (Efes. 1:9,10; Efes. 2:11-22), nahoana no zava-dehibe tokoa ny handaminan'ny fiangonana ireo disadisa sy fifandirana ao aminy momba ny firazanana?`

`3. Inona avy ireo olana ara-pirazanana tsy miseho mivantana, izay matetika atenina sy odian-tsy hita eo amin'ny fiarahamonina misy anao? Mety hanampy ve ny Slangonanao amin'ny fanehoana mazava ilay asa fampiraisana efa nataon'i Kristy leo amin'ny hazo fijaliana? Amin'ny fomba ahoana? Amin'ny fomba ahoana no mely handraisanao anjara ao anatin'Izany?`