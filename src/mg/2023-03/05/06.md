---
title:  "NY FIANGONANA, TEMPOLY MASINA"
date:   27/07/2023
---

### NY FIANGONANA, TEMPOLY MASINA

`Inona ireo sary an'ohatra ampiasain'i Paoly amin'ny ao Efes. 2:11-22 mba hamintinany sy hanehoany ny firaisana eo amin'ny Jiosy sy ny Jentilisa ao amin'ny fiangonana?`

Raha averina dinihina ny Efes. 2 dia tsaroantsika fa ny andininy 1-10 dia nampianatra fa miaina amim-piraisan-kina amin'i Jesosy isika, ary ny andininy 11-22 kosa dia nampianatra fa miaina amim piraisan-kina amin'ny hafa koa isika amin'ny maha-anisan'ny fiangonany antsika. Ny fahafatesan'i Jesosy dia sady nanome antsika tombontsoa mijidina: nalaminy ny fifandraisantsika amin' Andriamanitra (Efes 2:1-10), no marindrano koa: nohamafisiny ny fifandraisantsika amin'ny hafa (Efes. 2:11-22). Noravan'i Jesosy tamin'ny alalan'ny hazo fijaliana avokoa izay rehetra nampisaraka ny mpino jentilisa tamin'ny Jiosy; ka ao anatin'izany ny fampiasana ny lalana tsy araka ny tokony ho izy mba hanitarana ny hantsana mampisaraka (Efes 2:11-18). Nisy zavatra naorin'i Jesosy koa anefa - dia tempoly mahagaga sy vaovao izay ny mpino no mandrafitra azy. Ireo Jentilisa izay tsy nahazo nanao fanompoam- pivavahana teo amin'ny toerana masin'ny tempoly fahiny, dia mitambatra amin'ny Jiosy ankehitriny ho tempoly vaovao Manjary isan'ny fiangonan Andriamanitra avokoa isika rehetra, «tempoly masina ao amin'ny Tompo» (Efes. 2:19-22), ary manana tombontsoa hiaina amim-piraisan- kina miaraka amin'i Jesosy sy ireo rahalahy sy anabavy (anadahy sy rahavavy) ao amin'i  Kristy.

`Ampitahao ny fanoharan'l Paoly ny mambran'ny flangonana amin'ny tempoly ao amin'ny Efes. 2:19-22 sy ny fanoharana ataony ao amin'ireto andininy manaraka ireto: 1 Kor. 3:9- 17; 2 Kor. 6:14--7:1; 1 Pet. 2:4-8.`

Oharin'i Paoly amin'ny tempoly ny mambran'ny fiangonana ho fanehoana amin'ny fomba miavaka ny fandraisana tanteraka  ny Jentilisa ao anatin'ny - fiangonana. Raha tsy nahazo nivavaka teo amin'ny «kianjan'ny Isiraely» tao amin'ny tempoly izy ireo fahiny, ankehitriny kosa dia tsy vitan'ny mahazo miditra ao izy ireo (Efes. 2:18) fa tonga singa mandrafitra . tempoly vaovao mihitsy, izay antsoina hoe «fonenan'Andriamanitra amin'ny fanahy»- Efes. 2:22

Mampiasa ny sary an'ohatra momba ny tempoly ireo mpanoratra ny TV mba hanehoana ny fahamasinan'ny fiangonana, ny anjara asan'Andriamanitra ao amin'ny . fanorenana, sy ny fampandrosoana ny fiangonana, ary ny firaisan-kinan'ny mpino eo anivon'ny fiangonana. Voambolana fampiasa amin'ny "vatana" no ampiasaina ao amin'ny fanoharana (jereo ny Efes. 2:21, izay ilazana ny tempoly hoe "mitombo tsara"), ary matetika asongadina ny . fomba fanorenana izany (jereo ny Efes. 2:22, «Ary ao aminy no miaraka aorina koa hianareo»). Tsy sary tsy mihetsika no anehoana ny fiangonana, fa ny fiangonana dia afaka milaza tsara ny tenany ho «tempolin'Andriamanitra velona» (2 Kor. 6:16)