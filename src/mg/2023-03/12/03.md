---
title:  "MAHAZO HERY AO AMIN'I KRISTY"
date:   11/09/2023
---


Faranan'i Paoly amin'ny antso avo mba hirotsaka an'ady ny taratasiny, izay mivoy foto-kevitra manan-danja ao amin'ilay epistily manontolo. Antso ankabobeny, toy ny hiakan'ady ataon'ny mpitari-tafika no anombohany azy: "Farany, mahereza ao amin'ny Tompo sy amin'ny herin'ny faherezany" - Efes. 6:10. Ny tohin'io andalan-teny io, ny Efes. 6:10-20, dia manazava sy mamelabelatra io lohahevitra midadasika io.

`Vakio indray ny Efes. 6:10-20. Ahoana ny fahitanao ny maha-zava- misy ny ady lehibe ifanandrinan'ny tsara sy ny ratsy, izay idiran'ny hery ivelan'ny an'ny olombelona an-tsehatra? Nahoana no zava- dehibe amin'ny diantsika isan'andro miaraka amin'Andriamanitra ny tsy fanadinoana izany fahamarinan- dehibe izany?`

Ambaran'i Paoly fa i Kristy no Loharanon-kerin'ny mpino, araka ny teniny hoe: "ao amin'ny Tompo sy amin'ny herin'ny faherezany" - Efes. 6:10. Ny "Tompo" mantsy dia manondro an'i Kristy araka ny hita manerana ny Efesianina (Efes. 2:21; Efes, 4:1,17; Efes. 5:8; Efes. 6:1,21). "Ao amin'ny hery tsitohan'ny Tompony nitsangana tamin'ny maty, Ilay Kapitenin'ny adiny, no misy ny herin'ny fiangonana." G. G. Findlay, The Epistle to the Ephesians (New York: Ray Long & Richard R. Smith, 1931), t. 398.

Manao famerimberenan-teny i Paoly ao amin'ny Efes. 6:10:"mahereza ao amin'ny Tompo sy amin'ny herin'ny faherezany ho fanamafisana ny hoe: ny hery natao hasehon'ny fiangonana dia tsy avy ao amin'ny tenan'ny mpino fa nomena azy. Avy amin'ny Tompo, dia i Kristy izany. Lohahevira iray lehibe ao amin'ny epistily no fintinin'i Paoly eto: mizara ny heriny amin'ny mpino Andriamanitra (Efes. 1:19- 22; Efes. 2:4-6; Efes. 3:16, 17). Ao amin'ny fiarahan'ny mpino miasa amin'i Kristy nitsangana tamin'ny maty sy nasandratra no misy ny hery ilaina ho an'ny ady rehetra na ankehitriny na ho avy.

Ao amin'ilay baiko voalohany (Efes. 6:10) izay manambara an'i Kristy miasa manome hery ny mpino, dia miara-miasa amin'ny fampaherezana azy ireo hiatrika ny ady atao amin'ny ratsy ireo Persona telo ao amin' Andriamanitra Telo Izay Iray. Omen'ny Ray ho azontsika ampiasiana ny fiadiany, dia ny "ny fiadian Andriamanitra' (Efes. 6:11,13; ampitahao amin'ny Isa. 59:17). Efa nambaran'i Paoly tany aloha fa miasa amin'ny fanatanjahana ny mpino ny Fanahy. Nivavaka izy mba homena ny mpino "ny mba hohatanjahina fatratra amin'ny Fanahiny ny toe-panahin" ny Efes. 3:16. Eto dia ny Fanahy no manome ny "sabatry ny Fanahy", dia ny tenin' Andriamanitra (Efes. 6:17). Ary natao hivavaka "mandrakariva ao amin'ny Fanahy" ihany koa ny mpino (Efes. 6:18). Tian'i Paoly ny hahatakaran'ny mpihaino azy fa mirotsaka an-tsehatra tanteraka amin'ny fanomezana fiadiana azy ireo hanoherana ny herin'ny maizina Andriamanitra Telo Izay Iray.
