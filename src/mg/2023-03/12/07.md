---
title:  Fianarana fanampiny
date:   15/09/2023
---



"Feno herisetra ny asantsika, ary tahaka ny miaramila mahatokin'i Jesosy dia tsy maintsy mitondra ilay faneva voapentin-dra isika, hatrao amin'ny mandan'ny fahavalo aza. Fa isika tsy mitolona amin'ny nofo aman-drà, fa amin'ny fanapahana sy amin'ny fanjakana sy amin'ny mpanjakan 'izao fahamaizinana izao, dia amin'ny fanahy ratsy eny amin'ny rivotra. Raha manaiky milavo lefona isika ka mampidina ny faneva voapentin-dra, ary tonga babo sy mpanompon'i Satana, dia ho afaka amin'ny ady sy ny fijaliana. Kanefa my famoizana an'i Kristy sy ny lanitra no sandan izany fiadanana izany. Tsy azontsika atao ny mahazo fiadanana amin'izany fomba izany. Aleo miady, miady hatramin'ny faran'ny tantaran'ny tany, toy izay mahazo fiadanana amin'ny alalan'ny fihemorana sy ny fahotana."-RH, 8 Mey 1888.

Inona no ifandraisan'ny Efes. 6:10-20 amin'ny Apokalipsy? Mitovy ny hevitra fototra asehon'izy ireo momba ny ady hitranga amin'ny andro farany (jereo Apók. 12, Apók. 16:12-16, Apôk. 19:17-21, Apôk. 20:7-10). Na ao amin'ny Efesianina na ao amin'ny Apokalipsy dia tafihin'ny fahavalo "eny amin'ny rivotra" izay "miasa sy mahery amin'izao vanim- potoana izao" ny vahoakan' Andriamanitra. Ireo boky roa ireo dia samy mampahery ny vahoakan' Andriamanitra amin'ny fanehoana aminy "ilay tontolo ho avy". Ankoatra izany, "samy maneho mazava ilay ady farany izy ireo, dia rehefa ho resy tanteraka ny fahavalo ka hampitoerina mandrakizay ilay tontolo vaovao", vanim-potoana vaovao izay hahitana miharihary ny "ny fandresena be voninahitry ny vahoakan' Andriamanitra" ary ny "faharesena mandrakizain'ny fahavalo". (Yordan Kalev Zhekov, Eschatology of Ephesians [Osijek, Croatia: Evangelical Theological Seminary, 2005], tt. 217, 233-235.)

### Fanontaniana hifanakalozan-kevitra:

`1. Oviana no efa nifanandrinanao mivantana indrindra tamin'ny herin'ny maizina? inona ny palkady hitanao fa nanampy anao indrindra tamin'izany?`

`2. Araka ny efa nianaranao avy amin'ny Efes. 6:10-20, ahoana no hanampianao olona izay hitanao fa ampahorian'ny "fanahy ratsy" manokana (Efes. 6:12)?`

`3. Ahoana no ahalzantsika mamantatra sy manohitra ny "fanangolen'ny devoly (Efes. 6:11)? Ohatra, implry ianao ny efa vonona handao ny finoana satria mahatsiaro tena ho mpanota loatra sy ratsy loatra ka tsy avotra intsony? Iza no mametraka izany fisainana izany ao an-dohanao-i Kristy sa ny herin'ny maizina? Amin'ny fotoana toy izany indrindra, nahoana no tsy maintsy takinao ireo teny fikasana mamy maro izay efa nomena antsika ao amin' Jesosy?`