---
title:  ANTSO MBA HIFAHATRA
date:   09/09/2023
---

### Hodinihina mandritra ny herinandro:
Efes, 6:10-20; Deo. 20:2-4; Rom. 13:11-14; 1 Kor. 15:23,24

> <p> Tsianjery:</p>
> « Farany, mahereza ao amin'ny Tompo sy amin'ny herin'ny faherezany, Tafio avokoa ny fiadian' Andriamanitra, mba hahazoanareo hifahatra amin'ny fanangolen'ny devoly.» - Efes. 6:10,11

Tao nivoaka avy tao an-tranony ilay zatovo mpanompo dia taitra nahita ny zava-nitranga sy vonon-kiady, "miaramila sy soavaly ary kalesy manodidina ny tanana." Very hevitra izy nanambara ny vaovao tamin'ny mpaminany Elisa sady nanontany hoe: "Indrisy, tompoko! Ahoana no hataontsika?"

Namaly i Elisa hoe: "Aza matahotra; fa ny momba antsika dia be noho ny momba azy"! Toa tsy niditra tao an-tsain'ilay mpanompo izany valin-teny izany. Dia nampanakekezin'i Elisa izy, ary nivavaka ho azy i Elisa: "Jehovah 6, mifona aminao aho, ampahirato ny masony mba hahitany. Ary Jehovah nampahiratra ny mason'ilay zatovo; ary dia nahita izy, ka indro, ny tendrombohitra feno soavaly sy kalesy afo manodidina an 'i Elisa."-2 Mpanj. 6:15-17.

Nivavaka i Paoly teo am-panoratana ny Efes. 6:10- 20 mba hampahiratina kokoa ny mason'ny mpino, mba hahitany ny tena fischon'ilay ady lehibe ifanandrinan'ny tsara sy ny ratsy, ary hahazoany fanantenana avy amin'izay ambaran'izany.

_*Famerenana ny lesona ny sabata 15 Septambra._