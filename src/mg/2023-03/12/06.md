---
title:  "MITOLONA AMIN'NY HERIN'NY RATSY"
date:   14/09/2023
---

`Araka ny hevitrao, inona ny tanjon'l Paoly amin'ny fanomezana anarana maro lantsoana ireo hery ratsy ara- panahy, araka ny voalaza ao amin'ny Efes. 1:21, Efes. 3:10, sy Efes. 6:10-20?`

Manoritsoritra ny "tolona" ataontsika (Efes. 6:12) i Paoly, mampiasa ny teny grika hoe palÃ© izy, izay ilazana fifaninana eo amin'ny samy mpiady (mpanao fanatanjahan-tena). Noheverina ho fiomanana tsara indrindra hiatrehana ny tena ady ny tolona (fanatanjahan-tena io), koa io no mety indrindra anoritsoritana ny fifanandrinana mivantana izay ampiasana fitaovam-piadiana rehefa mifandona ireo tafika. Asongadin'i Paoly ny maha-zava-misy ny tolona ataon'ny mpino mivantana amin'ny herin'ny ratsy.


**Efes. 1:21**

fanapahana rehetra

fahefana rehetra

hery rehetra

fanjakana rehetra

ny anarana rehetra

izay tononina


**Efes. 3:10**

fanapahana

fahefana


**Efes. 6:12**

fanapahana

fanjakana

mpanjakan'izao fahamaizinana izao

fanahy ratsy eny amin'ny rivotra


Hamafisin'i Paoly ao amin'ny fanoritsoritany ankapobeny fa ambonin'ireo fahefana ratsy ara-panahy rehetra ireo i Kristy (Efes. 1:21). Na izany aza, na amin'ny ady manao ahoana na manao ahoana, dia tsy mba paikady tsara ny manamaivamaivana ny herin'ny fahavalo. Mampitandrina i Paoly fa tsy amin'ny fahavalon'ny olombelona fotsiny isika no miady fa "amin'ny mpanjakan'izao fahamaizinana izao, dia amin'ny fanahy ratsy eny amin'ny rivotra." Efes. 6:12. Ny devoly no filoha mpitarika amin'izany (Efes. 6:11). Kanefa na tsy maintsy mitandrina aza isika manoloana ny herin'ny fahavalontsika, dia tsy voatery ho resin'ny fanakiviany. Momba antsika Andriamanitra ao anatin'ny ady (Efes. 6:10), ary efa nanome antsika ny fitaovam-piadiana raitra indrindra, dia ny fiadiany izany, "ny fiadian Andriamanitra" (Efes. 6:11; ampitahao amin'ny Isa. 59:15-17). Natolony antsika ny fahamarinana, ny rariny, ny fihavanana, ny finoana, ny famonjena ary ny Fanahy Masina, izay Azy avokoa (Efes. 6:13-17). Raha Andriamanitra no mialoha lalana antsika sy mampitafy fiadiana antsika hatrany an-tampon- doha ka hatrany am-paladia, dia tsy ho resy isika (Rom. 16:20; 1 Kor. 15:23,24; 2 Tes. 2:8)


`Tena misy tokoa Ireo fanahy ratsy ireo-ary tsy mana-kery hiadiana amin'ireo isika raha ny tenantsika manokana. Inona no ampianarin'izany antsika ny amin'ny tokony hifikirantsika mafy amin'ny Tompo Jesosy Izay tsy vitan'ny lehlbe noho ireo fahetana ireo fa efa nandresy azy Ireo koa?`