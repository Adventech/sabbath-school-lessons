---
title:  "VOATAHY AO AMIN'I KRISTY ISIKA"
date:   24/09/2023
---

Soritsoritan'ny olona iray ho toy ireo tendrombohitra mitomandavan'ny Alpes ny epistily ho an'ny Efesiana ao amin'ny Testamenta Vaovao. I Paoly no mpitari-dalana antsika ka entiny mihanika izany faingana isika ao amin'ny Efes. 1. Tsy ela dia talanjona sy sondriana isika mahatazana zavatra maro avy eo an-tampony.

`Diniho ny Efes. 1. Inona no tena misarika manokana ny sainao ao? Inona avy ireo tendro mivohitra tazanao?`

Ny Efes. 1:3-14 dia tahaka ny sarintany iray ampiasaina avy eo amin'ny tampon- tendrombohitra mba hamantarana ireo avy tendron-kavoana hafa rehetra. Mampitodika ny masontsika ho eo amin'ilay toeram-pitahiana misy antsika eo anivon'ny faritra midadasiky ny drafi-panavotana i Paoly amin'izay fotoana izay. Voafaoka ao anatin'izany sary rehetra izany ny velaran'ny tantaran'ny fanavotana, efa hatrany amin'ny taloha indrindra, tamin'ny alalan'ny fahasoavana nasehon' Andriamanitra tao amin'i Kristy, ka hatrany amin'ny hoavy mandrakizay. Ny fanavotan' Andriamanitra ny mpino dia maneho ireo fanapahan-kevitra noraisin' Andriamanitra "fony tsy mbola ary ny fanorenan'izao tontolo izao" - Efes. 1:4, izay efa miasa eo amin'ny fiainantsika (jereo Efes. 1:7,8,13,14). Ho tanteraka amin'ny fahafenoany ireo paikady efa novolavolaina talohan'ny nanorenana izao tontolo izao ireo mandra-pahatonga ny farany (Efes. 1:9,10). Amin'izay dia hangonina "ny zavatra rehetra" ho iray ao amin'i Kristy, na ny "any an-danitra, na ny etý an-tany", ary dia ho tanteraka amin'ny "fahafenoan'ny fotoana" ny drafitr Andriamanitra (Efes. 1:10). Hanandrana amin'ny fahafenoany ny drafitr' Andriamanitra feno zava-miafina isika (Efes. 1:9). Amin'izao fotoana izao dia azontsika antoka fa ilay famonjena miorina eo amin'i Kristy izay ijoroantsika dia ampahany iray lehibe ao amin'ny drafi- panavotan' Andriamanitra rehetra". ny "zavatra

Mahavelom-pankasitrahana ny fijoroana eo an-tampon-tendrombohitra. Ao amin'ny Efes. 1:15-19 i Paoly dia misaotra an' Andriamanitra rehefa nangataka ny mba hanandraman'ny mpino ny famonjena efa novolavolain' Andriamanitra ho azy ireo. Dia mbola eo amin'ny tendro iray hafa indray isika rehefa misarika ny saintsika izy hibanjina Ilay Kristy natsangana tamin'ny maty, nakarina ary nasandratra, Izay manapaka ny hery hafa rehetra fantatra (Efes. 1:20-23).

Amin'ny alalan'ny fahasoavan' Andriamanitra voaseho tao amin'i Kristy Jesôsy, dia afaka miaina eo an-tampon- tendrombohitra isika amin'ity andro anio ity!


`Voalazan'ny Efes. 1:4 fa i Kristy dla "(nifidy) antsika tao aminy, fony tsy mbola ary ny fanorenan'izao tontolo izao, mba ho masina sady tsy misy tsiny eo anatrehany isika." Saintsaino ny hevitr'izany. Nofidina tao Aminy talohan'ny fanorenan'izao tontolo izao! Fanantenana lehibe manao ahoana no tokony hatolotr'izany ho anao eo anatrehan'ny fanirian'Andriamanitra lalina ny haha-voavonjy anao?`