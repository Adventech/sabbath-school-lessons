---
title:  "FIANGONAN'ILAY ANDRIAMANITRA VELONA ISIKA"
date:   26/09/2023
---

`Nahoana no zava-dehibe sady mahafaly tokoa ny maha-anisan'ny fiangonan'Andriamanitra? Efes. 3.`

Mampahery antsika ny mandre mambran'ny fiangonana milaza zavatra mahavelom-panantenana momba ny fiangonana. Na izany aza, tsy mahavita maneho ilay fanambarana velona ataon'i Paoly momba ny fiangonana ao amin'ny Efes. 3 ny olona heverina ho mafana fo indrindra eto amintsika. Manomboka amin'ny tatitra momba ny vavaka nataony ho an'ny mpino ao Efes√¥sy i Paoly (Efes. 3:1; ampitahao amin'ny Efes. 1:15-23). Miresaka ny famoronan' Andriamanitra ny fiangonana aloha izy (Efes. 3:2-13) ary avy eo mamarana ny tatitra nataony momba ilay vavaka (Efes; 3:14-21). Eo. am-pandinihana izany rehetra izany, dia manjary takatsika ireo zavatra manan-danja momba ny "drafitra" na ny "zava-miafina" an' Andriamanitra:

Efa hatry ny fony fahagola no namolavolan' Andriamanitra ny "zava- miafina" na ny "drafitra" momba ny fiangonana (Efes, 3:3-5,9,11).

Tamin'ny alalan'ny fiainana sy ny fahafatesan'i Jesosy, no "nahatanterahan"" io drafitra voafina hatry ny ela io (Efes. 3:11; ampitahao amin'ny Efes. 2:11-22).

Tamin'ny fanambarana no nianaran'i Paoly ny "zava-miafina" ny amin'ny fiangonana sy ny fomba mahagaga nahatonga ny Jentilisa ho mpiray fomba tanteraka ao anatin'izany (Efes. 3:3-6).. Mandray anjara i Paoly eo amin'ny fampielezana ny vaovao mahafaly amin'ny maha-mpitory "ny haren'i Kristy tsy hita lany" amin'ny Jentilisa azy (Efes. 3:8,9).

Ny fiangonana, miaraka amin'ireo fanahy maro azo ho an'i Kristy, misy ny Jiosy sy ny Jentilisa, dia maneho ireo "fahendren' Andriamanitra maro samy hafa" amin""ireo fanapahana sy fahefana any an-danitra" (Efes. 3:10). Ambarany amin'izany ny famelezana hanjo azy ireo (ampitahao amin'ny Efes. 6:10-20). Efa an-dalana ny fahatanterahan'ny drafitra hampiraisana ny zavatra rehetra ao amin'i Kristy (Efes. 1:10), ary efa fohy ny fotoana.

Io fahatakarana ny momba ny fiangonana io no mampirisika an'i Paoly hivavaka ho an'ny mpino. Nahoana moa raha alaina sary an-tsaina vetivety izy manao io vavaka mafana ao amin'ny Efes. 3:14-21 io ho anao? Maninona moa raha alaina sary an-tsaina izy mivavaka mba "ho feno ho amin'ny fahafenoan' Andriamanitra rehetra" (Efes. 3:19) ianao ka handray anjara feno amin'ilay zava-miafina mahatalanjona sy efa mivelatra momba ny fiangonana nampiraisina?

`Inona avy ireo karazana rindrina mampisaraka ny samy mpino ao amin'ny fiangonana, izay tsy tokony ho hita ao, raha ny voalazan'i Paoly? Inona no azonao atao hanampiana amin'ny fanesorana azy ireo?`