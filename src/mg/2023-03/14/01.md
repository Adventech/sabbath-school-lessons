---
title:  "NY Votoatin'ny EFESIANA"
date:   23/09/2023
---

### Hodinihina mandritra ny herinandro:
Efes. 10

> <p> Tsianjery:</p>
> "Fa fahasoavana no namonjena anareo amin'ny finoana; ary tsy avy aminareo izany, fa fanomezana avy amin Andriamanitra; tsy avy amin'ny asa, fandrao hisy hirehareha. Fa asany isika, voaforona tao amin'i Kristy Jesosy mba hanao asa tsara, izay namboarin' Andriamanitra rahateo mba handehanantsika eo aminy," -Efes. 2:8-10.

Nihanika ny London Eye, izay kodiarana lehibe dia lehibe azon'ny olona taingenana ary afaka mihodinkodina, ny mpizaha tany any Londres. 137 metatra mahery avy eo ambonin'ny renirano Tamise no ahatazananao ny Big Ben (lakolosim-pamantaranandro lehibe), ny Antenimieram-pirenena, ary ireo lapa sy katediraly maro manan-tantara. Ho an'ilay manam-pahaizana mpandalina ny Testamenta Vaovao Nicholas Thomas "Tom" Wright, "ny epistily ho an'ny Efesiana dia toy ny London Eye manoloana ireo epistily sisa nosoratan'i Paoly. Tsy hoe io epistily io no lava indrindra na ny feno indrindra amin'ireo asasorany, fa avy eo aminy no ahatazanana amin'ny fomba mahatalanjona ny sary iray manontolo. Avy eo aminy, rehefa mihodina ny kodiarana, no ahatazananao ankapobeny ny fifandraisan'ny lohahevitra tsirairay avy."-Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), t. 3.
Tsy ireo olana eo an-toerana ihany no ifantohan'i Paoly ao amin'ny Efesiana. Rehefa vakina ny epistily dia toy ny miresaka amin'ny mpino na ny fiangonana kristianina manerana ny faritra rehetra i Paoly. Natao ho an'ny vanim-potoana rehetra ny epistily ho an'ny Efesiana, izay mahatonga ny tontolontsika sy ny eritreritsika ho henik'ilay "sary mahatalanjona" atolotr'i Paoly. Rehefa mamerina mijery ny toko tsirairay avy isika, dia andeha hazonina ao an-tsaina ity fanontanian ity: Fahamarinana manan-danja inona avy. izay voarakitra ao amin'ny Efesiana, no tokony hamolavola hatrany ny fiainantsika amin'ny maha-mpino antsika?

_*Famerenana ny lesona ny sabata 29 Septambra._