---
title:  Fianarana fanampiny
date:   29/09/2023
---

Ny fandinihana ny Efes. 6 no amaranatsika ny lesona, izay ahitantsika fa tafik' Andriamanitra mpitory fiadanana isika fiangonana.

Ao amin'ny Efesianina, ny fiangonana dia oharin'i Paoly amin'ny tenan'i Kristy (Efes. 1:22,23; Efes. 4:11-16), tempolin' Andriamanitra (Efes. 2:19-22), ary amin'ny vadin'i Kristy (Efes. 5:21-33). Tafik'Andriamanitra kosa no anehoan'i Paoly ny fiangonana ao amin'ny Efes. 6:10-20, ary manao antso avo izy mba hitafian'ny fiangonana fiadiana. Misy tombontsoa maro atolotra ao amin'io andalan-teny io, ary mety hisy ho diso hevitra ny amin'ny fahatakarana azy.

Mety ho diso fandray ny antson'i Paoly isika ka hihevitra fa antso mba handraisana fitaovam- piadiana ara-bakiteny izany na hananana toe-tsaina lian ady eo amin'ny fifandraisantsika amin'ny hafa. Firaisana, fomba fiteny tsara mampandroso, fahamoram-po anefa no vohizin'i Paoly (indrindra ao amin'ny Efes. 4:25-5:2). "Filazantsaran'ny fihavanana" no ilazan'i Paoly ny vaovao mahafaly avy amin' Andriamanitra (Efes. 6:15). Koa tsy antsoina hirotsaka an'ady ara-bakiteny tsy akory ny fiangonana na dia oharina mazava amin'ny tafika miaramila aza. Natao hampanjaka ny fiadanana kosa isika ao anatin'ilay ady an panahy amin'ny ratsy. Mirotsaka eo amin'ay saha'ady izay misy ilay fifanandrinana lehibe to amin'ny tsara sy ny ratsy i Paoly, ary miants antsika mba hirotsaka an-daharana ao amin'ny amin'ny tafik Andriamanitra. Tokony ho fantatsika tsara ny momba ny fahavalontsika; tsy azo atao velively mantsy ny manamaivamaivana ireo hery miatrana hamely antsika. Tsy olombelona fahavalo fotsiny no miady amintsika "fa (...) fanapahana sy (...) fanjakana sy (...) mpanjakan 'izao fahamaizinana izao, dia (...) fanahy ratsy eny amin'ny rivotra" Efes. 6:12, izay ny devoly fahavalo fetsy no filohany (Efes. 6:11). Kanefa tsy voatery hanaiky hokivin'ny fahavalo isika. Momba antsika Andriamanitra ao amin'ilay ady (Efes. 6:10) ary efa nanome antsika ny fiadiana avo lenta indrindra, dia ny fiadiany, ny "fiadian Andriamanitra" izany (Efes. 6:11; ampitahao amin'ny Isa. 59:15-17). Nomeny hampiasaintsika ny fahamarinana, ny rariny, ny fihavanana, ny finoana, ny famonjena, ary ny Fanahy Masina (Efes. 6:13-17). Raha Andriamanitra no mandeha eo alohantsika sy mampitafy fiadiana antsika hatrany an-tampon- doha ka hatrany am-paladia, dia tsy ho resy isika Azo antoka ny fandresena.

### Fanontaniana hifanakalozan-kevitra

`1. Na tsy vonjena amin'ny alalan'ny asantsika aza isika dia inona no tian'i Paoly hambara amin'ny hoe: "Fa asany isika, voaforona tao amin'i Kristy Jesosy mba hanao asa tsara, izay namboarin'Andriamanitra rahateo, mba handehanantsika eo aminy" - Efes. 2:10? Inona àry izany no ilàna ny asa tsara ataontsika?`

`2. Hoy i Paoly: "Ary ho an'izay mahay manao mihoatra noho ny zavatra rehetra, eny, mihoatra lavitra noho izay rehetra angatahintsika na heverintsika aza, araka ny hery izay miasa ato amintsika" - Efes. 3:20. Inona ilay hery miasa ao amintsika, ary ahoana no tokony ho fisehon'io hery lo eo amin'ny fiainantsika?`