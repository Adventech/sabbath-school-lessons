---
title:  "Ho fiderana ny voninahiny"
date:   05/07/2023
---

"Ao aminy koa no nanaovana antsika ho lovany, rehefa notendrena rahateo isika araka ny fikasan'Izay mahefa ny zavatra rehetra araka ny ankasitrahan'ny fony, mba ho fiderana ny voninahiny izahay, izay nanantena an'i Kristy rahateo." â€” Efes. 1:11,12. 

Toa tsy fantatr'ireo mpino mazava intsony ny hevitry ny maha-Kristianina azy; toa "ketraka" izy ireo (Efes. 3:13). Mifanaraka amin' izay efa voalazany teo aloha (Efes. 1,3-5), dia tian'i Paoly hamafisina indray ny maha-Kristianina azy ireo. Tsy misy mihatra amin'ny mpino ny fanapahan-kevitra tampoka sy anjoanjo ataon'ireo andriamanitra isan-karazany na ny herin'ny majika. Zanak'Andriamanitra izy ireo (Efes. 1:5) ary mandray fitahiana maro amin'ny alalan'i Kristy, izay mifototra amin'ny sitrapony lalina sy ny fanapahan-kevitra mandrakizain'Andriamanitra. Ny fikasan'Andriamanitra sy ny sitrapony (Efes. 1:11) no tanteraka eo amin'ny fiainan'izy ireo, mifanaraka amin'ny drafitr'Andriamanitra izay lehibe lavitra ho fampiraisana ny zavatra rehetra ao amin'i Kristy (Efes. 1:10). Mahazo matoky tanteraka izy ireo raha ny momba azy eo anatrehan'Andriamanitra no resahina, ary azony itokiana koa ireo fitahiana omen'Andriamanitra azy. Tokony hanakoako eo amin'ny fiainan'izy ireo ilay hafatra voizina ao amin'ny Efes. 1:3-14 hoe: "Isaorana anie Andriamanitra, Rain 'i Jesosy Kristy Tompontsika! " Ampitahao ny fa mpiasa na ny hoe "lova" ao amin'ny Efes. 1:11,14,18. Araka ny hevitrao, nahoana no zava-dehibe ho an'i Paoly izany? 

Efa nahazo lova ve ianao taorian'ny nahafatesan'ny olona fray? Angamba namela harena sarobidy na vola be ho anao ny havanao fray. Raha ny fijerin'i Paoly, noho ny fahafatesan'i Jesosy dia nanciray lova avy amin'Andriamanitra ny Kristianina (Efes. 1:14) ary tonga "lova" ho an'Andriamanitra (Efes. 1:18). Ao amin'ny TT dia "lovan' Andriamanitra" mazana no andraisana ny vahoakan'Andriamanitra (Deo. 9:29; Deo. 32:9; Zak. 2:16). Mazava izany hevitra izany ao amin'ny Efes. 1:18, ary inoana ho izany koa ny hevitra ambara ao amin'ny Efes. 1:11 (izao mantsy ny dikan-teny anglisy raha adika: "ao Aminy koa no ahazoantsika lova ..."). Fanirian'i Paoly ny hahafantaran'ny mpino ny tombambidiny eo imason'Andriamanitra; singa lehibe iankinan'ny maha-Kristianina azy ireo mantsy izany. Tsy vitan'ny manana lova avy amin'Andriamanitra izy ireo (Efes. 1:14, Efes. 3:6, ampitahao amin'ny Efes. 5:5), fa lovan'Andriamanitra koa izy ireo. 

`Inona no maha-samy hafa ny hoe miasa mba hahazo zavatra iray sy ny hoe mandova izany zavatra izany? Ahoana no hanampian'io hevitra io antsika hahatakatra izay efa nomena antsika tao amin'i Jesosy?`