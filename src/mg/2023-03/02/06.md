---
title:  "Ny Fanahy Masina : Tombokase sy antoka"
date:   06/07/2023
---

### Ny Fanahy Masina : Tombokase sy antoka

`Fintinin'i Paoly ao amin'ny Efes. 1:13,14 ny tantaran'ny tiovann-pon'ireo mpamaky ny taratasiny. lnona avy ireo dingana hita ao amin'io tantara io? `

Eo am-panazavana ny maha-zava-dehibe ny Fanahy Masina eo amin'ny fiainan'ny mpino, dia nampiasa sary an'ohatra roa mamba ny Fanahy i Paoly. Voalohany, ataony hoe "tombo-kase" izany, maneho ny fanatrehan'ny Fanahy Masina izay mitoetra manomboka eo amin'ny fotoan'ny fiovam-po. Marobe ny nampiasana ny tombokase tamin'ny andro fahiny: ho fanamarinana ny dika mitovy amin'ny lalana sy ny fifanarahana, ho fanamafisana ny hatsara na ny habetsaky ny zavatra ao anatin'ny fitoerana fray (ohatra, Ezek. 28:12, DIEM), na hampanan-kery ny fifampiraharahana natao (ohatra, Jet 32:10-14,44), fifanarahana, taratasy (ohatra, 1 Mpanj. 21:8), didim-pananana, ary fananganana anaka. Napetaka teo amin'ny zavatra fray ny tombokase, izay nanambara ny tompon' izany sy ny fiarovana azy. Ny fanatrehan'ny Fanahy Masina eo amin'ny fiainan'ny mpino dia manisy marika eo aminy fa an'Andriamanitra izy ireo, ary mampita aminy ny teny fikasan'Andriamanitra fa hiaro azy ireo Izy (ampitahao amin'ny Efes. 4:30). "Nasiana tombo-kase tamin'ny Fanahy Masina araka ny teny fikasana" izy ireo - Efes. 1:13. "Ambaran'i Paoly mazava fa amin'ny fotoana anoloran'ny olona ny fiainany ho an'i Jesosy sy inoany Azy, ny Fanahy Masina dia manisy tombokase (teny grika: sphragizo) izany mpino an'i Kristy izany ho amin'ny andro fanavotana. Fahamarinana manafaka sy manome toky mahafinaritra izany! Raha vantany vao mino ny mpanara-dia an'i Kristy, dia manisy ny tombokasen'ny famonjena eo amin'izy ireo ny Fanahin'Andriamanitra." - Jin Moskala, "Misinterpreted End-Time Issues: Five Myths in Adventism," Journal of the Adventist Theological Society, vol. 28, no. 1 (2017), t. 95. Ny sary faharoa anehoan'i Paoly ny Fanahy Masina dia ny "antoka". Ny Fanahy Masina no antoky ny lovantsika, izay mampanantena fa ho avy ny fotoana hanomezana antsika ilay lova amin'ny fahafenoany (ampitahao amin'ny 2 Mr. 1:22, 2 Kor. 5:5). Ny teny nadika hoe "antoka" (arrabon) dia teny hebreo momba ny fampindramam-bola, nampiasaina betsaka tamin'ny Grika Iombonana na Koine tamin'ny andron'ny TV nentina hilazana ny "rotsa-bola voalohany", "petra-bola", na "antoka" izay manery ny mpandoa vola handoa ny ambiny. Mariho fa tsy mandoa io antoka io ny mpino fa mandray izany avy amin'Andriamanitra kosa. Ny fanatrehan'ny Fanahy Masina, izay sarobidy eo amin'ny fiainan'ny mpino, hoy i Paoly, no ampahany voalohany amin' ilay lovan'ny famonjena sy fanavotana izay ho azo amin'ny fahafenoany miaraka amin'ny fiverenan'i Kristy. Ny anjarantsika dia ny mandray amin'ny fo feno fankasitrahana sy fanoloran-tena izay natolotra antsika tao amin'i Jesosy. 