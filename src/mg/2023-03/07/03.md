---
title:  "IRAY AO AMIN'I KRISTY"
date:   07/08/2023
---

`Eo am-panazavan'i Paoly ilay lohaheviny momba ny firaisan'ny fiangonana, inona avy no amplarahiny amin'ilay teny hoe "iray", Izay naveriny impito? Inona ny tanjony amin'izany fitanisana izany? (Efes. 4:4-6).`

Miendrika tononkalo ilay fitanisana ataon'i Paoly ary mety misy ifandraisany amin'ny hira momba ny fanekem-pinoana tany Efesosy. Manomboka amin'ireto "iray" anankiroa ireto ny fitanisana: "Iray my tena [ny fiangonana izay tenan'i Kristy no resahina eto, Efes. 4:12,16; Efes. 1:23; Efes. 5:23,29,30], ary iray ny Fanahy" - Efes. 4:4. Ny "iray" fahatelo dia ao amin'ny hoe: "fanantenana iray momba ny fiantsoana anareo" - Efes. 4:4 (ampitahao amin'ny Efes. 4:1).

Avy eo dia miampy singa telo ny fitanisana: "Iray ny Tompo [dia i Kristy], iray ny finoana [izany hoe ny foto-kevitra inoan'ny Kristianina, Efes. 4:13; Kol. 1:23; Kol. 2:7; Gal. 1:23; 1 Tim. 4:1,6], iray my batisa"-Efes. 4:5 (ampitahao amin'ny Efes. 5:26), mialoha ny hamaranany izany amin'ny fanazavana momba an' Andriamanitra hoe: "iray Andriamanitra sady Rain'izy rehetra, Izay ambonin'izy rehetra sy manerana azy rehetra ary ao amin'izy rehetra." Efes. 4:6.

Inona no hafatra ampitain'i Paoly ao amin'ny alalan'ny fanoritsoritana an' Andriamanitra Ray amin'ny endrika tononkalo io? Andriamanitra no Mpahary, amin'ny maha-"Rain'ny rehetra" Azy. Ny tohin'ilay fehezanteny dia milazalaza ny fifandraisan'Andriamanitra amin" "izy rehetra" izay nohariany, rehefa avy nahary izao tontolo izao Izy. Tsy mirona mihemotra any amin'ny panteisma (finoana fa Andriamanitra ny natiora) tsy akory i Paoly, na ny pananteisma (finoana fa ao anatin'ny tenan'Andriamanitra izao rehetra izao kanefa tsy miankina Aminy). Tsy izany, fa ambarany kosa ny fahambonian' Andriamanitra, ny fanapahany ny zavatra rehetra, ary ny fiasany ao anatintsika sy amin'ny alalantsika

Mariho tsara ireto hevitra roa momba ny firaisana ireto (Efes. 4:1-6). Voalohany, fahamarinana ara-panahy miorina amin'ireo "iray" fito notanisaina teo ny firaisana, izay mila hamafisina (Efes. 4:4-6). Faharoa, mitaky ny zotom-pontsika hanolokolo sy hampitombo azy izany (Efes. 4:3). Hitomany matetika isika noho ny tsy fahombiazantsika eo am-panatanterahana io firaisana io. Kanefa na eo aza ny tsy fahatanterahantsika dia tokony hifaly isika noho ny asan'Andriamanitra ao amin'i Kristy Izay mampiray ny fiangonana, ary hifaly noho ilay fahamarinana momba ny maha-"Iray my Fanahy"-Efes. 4:3. Hanome hery antsika izany ho fanohizana ilay asa mafy ho fampandrosoana ny firaisana, miaraka amin'ny faharesen-dahatra vaovao fa ny asan'Andriamanitra no ataontsika amin'izany.

`Vakio ny Efes. 4:4-6. Manao ahoana ny fihetseham-ponao eo am-pamakiana lo? Ahoana no tokony ho fihetseham-ponao noho ny fahafantaranao izay voalaza ao momba ny firaisana ao amin'Andriamanitra sy amin'Andriamanitra amin'ny alalan'l Kristy?`