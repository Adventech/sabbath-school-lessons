---
title:  "HITOMBO (...) HO AMIN'IZAY LOHA, DIA KRISTY"
date:   10/08/2023
---

### "HITOMBO (...) HO AMIN'IZAY LOHA, DIA KRISTY"

`Inona no mampidi-doza ny fiangonana tsy hitombo amin'ny fanahafana an'i Kristy? Efes. 4:14.`

Tsy mifanalavitra amin'ny antsika ny tontolo nisy an'i Paoly, izay amelezan'ny "rivotry ny fampianarana samy hafa" sy ny "saim-petsy" ny Kristianina. Mampiasa sary an'ohatra telo izy anchoana ireo loza entin'ny fampianaran-diso: (1) ny tsy fahamatoran'ny zaza, "mba tsy hot zaza intsony isika", (2) ny loza mpiseho eny an-dranomasina, "ahilangilana sy ampitambolimbolenina (...), (3) ny fitaka ataon'ireo olona fetsy, toy ireo mpilalao mampiasa hakingan-tanana. Eto i Paoly dia mampiasa ilay teny grika hoe kubeia (kodiakely fampiasa amin'ny lalao), ao anatin'ilay hoe "saim-petsy".

Mino i Paoly fa famantarana lehibe maneho fahadisoana ny fisaraham-bazana: izay mamahana sy mampitombo ny vatana ary manamafy orina azy no tsara, fa izay mampitotongana sy mampisara-bazana azy kosa dia ratsy. Raha miala amin'ny fampianarana mampifanditra izy ireo ka mitodika amin'ireo mpampianatra voazaha toetra sy azo itokiana (Efes. 4:11), dia hitombo ho amin'ny fahamatorana kristianina marina, ary hanao ny anjara asany amim-pahombiazana ao amin'ny tenan'i Kristy (Efes. 4:12,13; ampitahao amin'ny Efes. 4:15,16).

Mitovy fiasa amin'ny vatana salama ny fangonana salama, amin'ny fomba 4:15,16. ahoana? Efes.

Fanirian'i Paoly ny hisian'ny firaisan'ny fiangonana ary manasa ny mpihaino azy izy, ao amin'ny Efes. 4:1-16, mba hazoto hampandroso izany. Na efa azo antoka aza fa iray ny tena, iray ny Fanahy, iray ny fanantenana, iray ny Tompo, iray ny finoana iray ny batisa, ary iray Andriamanitra (Efes. 4:4-6), dia mitaky asa mafy avy amintsika ihany ny fampandrosoana ny firaisana (Efes. 4:3). Anisan'ny fomba ampandrosoana izany ny maha-rantsam- batana miasa ao amin'ny tenan'i Kristy antsika (Efes. 4:7-16). Rantsam-batan'i Kristy ny tsirairay amintsika, ary tsy maintsy manampy ho amin'ny fahasalamana sy ny fitomboan'izany vatana izany. Tokony handray tombontsoa avy amin'ny asan'ireo apostoly, mpaminany, evanjelista, mpiandry sy mpampianatra koa isika (Efes. 4:11). Ny asan'ireo dia mpampikambana sy mpampiray, tahaka ny rohinofo na tonon- taolana (Efes. 4:16), manampy antsika hiara-mitombo ho amin'Izay Loha, dia Kristy (Efes. 4:13,15; "hitombo amin'ny zava-drehetra amin'ny alalan'ny fitiavana mba hifanaraka amin'ny loha, dia i Kristy - DIEM).

`Inona ireo rivo-pampianarana mitsoka amin'ny fiangonantsika ankehitriny? Ahoana no ahafahantsika mijoro tsara tsy ho resin'izany? Ento eo amin'ny kilasy ny valin-teninao.`