---
title:  Fianarana fanampiny
date:   11/08/2023
---

Manampy antsika hahatakatra tsara kokon ny Efes. 4:7-10 ireto fanazavana roa ireto:

1 -Vakio ny dikan-teny samy hafa nanoratana ny Efes. 4:9 mba tsy hifangaro ny filaharan'ilay "fidinana" sy "fiakarana". Manakaiky kokoa ny lahatsoratra grika mantsy ny dikan-teny sasany ka hita mazava, araka ny lesona Talata, fa manaraka ilay filaharana ao amin'ny Sal. 68:18 ny fitantarana, ka ny fiakaran'i Kristy any an-danitra no voalohany, ary manaraka izany avy co ny "fidinany" amin'ny alalan'ny Fanahy Masina.

2- "Nitondra olona maro ho babo". Toy izao matetika no ahatakaran'ny Advantista

mitandrina ny andro fahafito ny hevitr'io fitenenana io: Rehefa nitsangana tamin'ny maty i Kristy dia nisy olona vitsivitsy manokana niara-natsangana taminy ka nentiny niaraka taminy ho any an-danitra (Mat. 27:51-53). Ireo no "amboara ho fanatitra ahevaheva" - Lev. 23:15, santatr'ireo voavonjy izay nentiny teo anatrehan'ny Ray rehefa niverina tany amin'ny lapan'ny lanitra Izy (Jereo ny SDABC, b. 6, t. 1022, IFM, t. 894, ampitahao amin'ny IFM, tt. 843,845). Azo raisina ho toy izao koa anefa ny hevitr'izany, araka ny Kol. 2:15: mandresy ny fahavalony i Kristy - dia i Satana sy ny anjely ratsiny - izay soritsoritana ho babo efa resy.

### Fanontaniana hifanakalozan-kevitra:

`1. Ampilahao ny lisitr'ireo "fanomezam-pahasoavana" ao amin'ny Efes. 4:11 sy ireo lisitra ao amin'ny 1 Kor. 12:4-11, 27-30; Rom. 12:4-8; sy 1 Pet. 4:10,11. Inona Ireo fitoviana sy fahasamihafana hitanao?`

`2. Resaho ao amin'ny kilasy ny sasany amin'ireo "rivo-pampianarana" mitsoka ao am-plangonana ankehitriny. Mariho ny filiazan'l Paoly fa tsy tokony hampitambolimbolenin'izany Isika. Misy zavatra manokana azontsika atao ve mba hiarovana ny tenantsika sy ny hafa tsy ho tratry ny faharavana aterak izany rivotra izany? Inona avy izany?`

`3. Manantitrantitra ny amin'ny "firalsana" I Paoly ao amin'ny Efesianina. Katsahintsika amin'ny fomba rehetra anefa ve izany firalsana Izany, na inon-kidona na inon-kitranga? Izany hoe, rahoviana ny faniriana hisian'ny firaisana no manjary miteraka voka-dratsy? Ifanakalozy hevitra.`