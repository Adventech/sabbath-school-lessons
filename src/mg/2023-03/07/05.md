---
title:  "FANOMEZANA AVY AMIN'I JESOSY"
date:   09/08/2023
---

`Nampiasa ny Sal. 68:18 i Paoly mba hanoritsoritana an'i Jesosy nitsangana tamin'ny maty, nasandratra sy nandresy, sy manolotra fanomezana ho an'ny vahoakany avy any ambony. Inona ireo fanomezana atolotr'i Jesosy ireo, ary inona ny tanjony amin'izany? Efes. 4:11-13.`

Mitanisa sokajin'olona efatra manana "fanomezam-pahasoavana" i Paoly, izay anisan'ny harena omen'i Jesosy ny fiangonana: (1) ny apostoly; (2) ny mpaminany; (3) ny evanjelista; (4) ary ny mpiandry sy mpampianatra (ny fomba nanoratana io farany io amin'ny teny grika dia maneho fa ao anatin'ny sokajy iray ihany ireo roa ireo). Mba hanatontosana asa manan-danja no antony nanomezan'i Kristy ireo fanomezana ireo, dia "ho fanatanterahana olona masina, ho amin'ny asan'ny fanompoana amin'ny fiangonana, ho amin'ny fampandrosoana ny tenan'i Kristy" - Efes. 4:12, "mandra-pahatongantsika rehetra ho amin'ny firaisan'ny finoana sy ny fahalalana tsara ny Zanak Andriamanitra, ka ho lehilahy lehibe, mahatratra ny ohatry ny halehiben 'ny fahafenoan'i Kristy."-Efes. 4:13.

Nanan-danja manokana ho an'ireo Advantista voalohany io Efes. 4:13 io. Nisaintsaina ny amin'ny fanomezam-pahasoavana nananan'i Ellen G. White izy ireo. Tamin'ny andron'ny Apostoly ihany ve no aneken'ny Baiboly ny fanomezam-pahasoavan'ny faminaniana ao am-piangonana? Sa mitohy mandra-piavin'i Kristy io fanomezam-pahasoavana io? Tao amin'ny Efes. 4:13 no nahitan'ireo Advantista voalohany ny valiny ary naelin'izy ireo izany hevitra izany tamin'ny alalan'ny tantaran'ny kapitenin-tsambo iray izay tsy maintsy nanaraka ny toromarika nomena azy hahatontosa soamantsara ny dia iray. Rehefa nanakaiky ny seranana ilay sambo dia hitan'ilay kapiteny tao amin'ny toromarika fa hisy mpanamory ho tonga ao amin'ilay sambo hanampy azy amin'ny familiana izany. Raha te hahatoky amin'ireo toromarika nomena azy tany am-boalohany ny kapiteny dia tsy maintsy mamela io mpanamory io hiditra sy mankato ireo torolalana manaraka homena. "Koa iza Ã ry no tena manaraka ireo toromarika tany am- boalohany ao amin'ny boky? Ireo izay manda ilay mpanamory ve sa ireo izay mandray azy kosa, araka ny toromarika ao amin'ny boky? Anjaranao no mitsara." - Uriah Smith, "Do We Discard the Bible by Endorsing the Visions?" RH, January 13, 1863, t. 52.

Mila mitandrina isika eo am-pamaritana ny atao hoe "mpiandry" ("pastors" [pasitora raha adika] ao amin'ny Baiboly teny anglisy), "mpampianatra", ary "evanjelista", satria ao anatin'ny tontolo-kevitsika manokana sy araka izao vanim-potoana misy antsika izao no andraisantsika azy. Araka ny fantatsika hatreto mantsy, tamin'ny andron'i Paoly, dia mambra lahika avokoa ireo mpitarika ireo, izay nanompo ny fiangonana tao Efesosy (ampitahao amin'ny 1 Pet. 2:9; Asa. 2:46; Asa. 12:12).

`Vakio ny Isa. 5:4: "Inona moa no mbola azo natao tamin'ny tanim- boaloboko, ka tsy efa nataoko taminy?" Saino ny amin'io andininy lo ao anatin'ny tontolon-kevitry ny fanomezan Andriamanitra ho antsika flangonana. Ahoana no mahatonga ny asasoratr'i Ellen G. White ho anisan'ny fanomezan'Andriamanitra ho antsika?`