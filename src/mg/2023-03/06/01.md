---
title:  "NY ZAVA-MIAFIN'NY FILAZANTSARA"
date:   29/07/2023
---

### NY ZAVA-MIAFIN'NY FILAZANTSARA

### Hodinihina mandritra ny herinandro:
Efes. 3; Joba 11:5-9; Ezek. 43:13-16; Amo. 7:7,8; Apok. 11:12

> <p> Tsianjery:</p> 
> «Ary ho an 'Izay mahay manao mihoatra noho ny zavatra rehetra, eny, mihoatra lavitra noho izay rehetra angatahintsika na heverintsika aza, araka my hery izay miasa ato amintsika, ho Azy anie ny voninahitra ao amin'ny fiangonana sy ao amin'i Kristy Jesosy hatramin'ny taranaka farany indrindra mandrakizay mandrakizay. Amena.»>- Efes. 3:20,21.

Atombok'i Paoly amin'ny lohahevitra izay efa noresahiny teo aloha ny Efes. 3: "dia ny ho tena iray ary ho mpiombona ny teny fikasana ao amin'i Kristy Jesosy noho ny filazantsara"- Efes. 3:6. Na tsy dia zava-mahagaga intsony aza izany ho an'ny fiangonana ankehitriny, izay Jentilisa ny ankamaroan'ny mambra ao aminy, dia toa zava-baovao tanteraka kosa izany ho an'ny maro amin'ireo mpamaky ny taratasin'i Paoly tamin'izany andro izany.

Avy eo dia tohizan'ny Paoly ny fanoratany ny tsindrimandry avy amin'Andriamanitra, ary resahiny ny amin'ny fitiavany mitory ny filazantsara amin'ny Jentilisa.

Hitantsika koa fa miatrika zava-tsarotra i Paoly eo am-panitarana izany asa izany, anisan'izany ny fidirany am-ponja tao Roma.

Fantatsika koa ny fanoloran-tenany ho an'ilay zava- miafina izay ivon'ny filazantsara, dia ilay zava-miafina hoe: mitovy laharana amin'ireo rahalahy sy anabaviny (anadahy sy rahavaviny) Jiosy ireo Jentilisa ao am- piangonana. Tsapantsika ny hafanam-pony ho an'ny fiangonana sy ny iraka goavana, mahafaoka izao rehetra izao, nampanaovina azy. Rentsika izy mivavaka, midera Man'Andriamanitra noho ny fanehoany ny fahasoavany amin'ny alalan'ny Fiangonana. 

Raha fintinina dia asaina isika hiombon-po amin'i Paoly ao anatin'ny fitiavany ny filazantsara.

_*Famerenana ny lesona ny sabata 05 Aogositra._