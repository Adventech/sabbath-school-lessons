---
title:  "ILAY ZAVA-NIAFINA ELA TAO AMIN'NY FILAZANTSARA"
date:   31/07/2023
---

### ILAY ZAVA-NIAFINA ELA TAO AMIN'NY FILAZANTSARA

Inona ilay zava-miafina nambara an'i Paoly? Efes. 3:1-6. Mariho ireto manaraka ireto eo am-pandinihanao ny Efes. 3:1-6:
Voalohany, ho an'ny Jentilisa manokana, izay mambran'ny fiangonan'i Efesosy, no nanoratan'i Paoly io ampahany amin'ny taratasiny io (Efes, 3:1).

Faharoa, manambara ny tenany ho "mpitondra ny fahasoavan Andriamanitra izay nomena azy ho an'ny mpino Jentilisa" i Paoly (Efes. 3:2). Izany fitondrana izany, fitantanana ny fahasoavana, na dia fomba nanehoan'i Paoly ny iraka nampanaovina azy hitory ny filazantsara («fahasoavan'Andriamanitra>>) amin'ny Jentilisa (Ampitahao amin'ny Efes. 3:7,8).

Fahatelo, milaza i Paoly fa misy zava- miafina nampahafantarina azy; lohahevitra izay efa nosoratany tany aloha tao anatin'ny taratasiny izany (jereo manokana ny Efes. 1:9,10; Efes. 2:11-22), dia ny «zava- niafina ny amin'i Kristy» Efes. 3:3,4. Tsy fanirian'i Paoly ny hiheveran'ny olona azy ho mpamorona ny filazantsara, kanefa hamafisiny kosa fa asa fanompoana nomen' Andriamanitra azy ny hanambara izany.

Fahefatra, tsy i Paoly irery no nanambarana mialoha io zava-miafina io satria nampahafantarina izany koa ireo «Apostoly masina sy ny mpaminanin'i Kristy» tamin'ny fomba tsara lavitra nobo ny fomba nanehoan' Andriamanitra ny drafiny tamin'ireo taranaka lasa (Efes. 3:5). Ny hoe "mpaminany" eto dia azo inoana fa manondro ireo izay manana sy mampiasa ny fanomezam-pahasoavan'ny faminaniana teo amin'ireo fiangonana kristianina voalohany fa tsy ireo mpaminany ao amin'ny TT tsy akory. Ny zava-miafina izay tsy fantatra fahiny, dia manjary azo antsoina hoe «tsiambaratelo fantatry ny rehetra>>> ankehitriny.

Farany, ambaran'i Paoly fa izany zava- miafina izany "dia ny ahatongavan'ny jentilisa ho mpiray lova sy ho tena iray ary ho mpiombona ny tery fikasana ao amin'i Kristy Jesosy noho ny filazantsara" - Efes. 3:6

Feno hafanam-po ny filazantsara i Paoly, amin'ny indrindra ny amin'ny fomba fanehoana izany amin'ny fiangonana, izay misy Jiosy sy Jentilisa. Manjary vato mandrafitra ny fiangonana vaovaon' Andriamanitra ireo vondrona roa ireo, manjary "olom-baovao iray", dia ny fiangonana (Jereo ny Efes. 2:14- 16). Azontsika lazaina fa ankehitriny dia voaova izy ireo, tsy mpifahavalo intsony fa tonga «mpiray lova», "tena iray" (momba ny tena iray, dia ny tenan'i Kristy), ary "mpiombona" ny teny fikasan'ny filazantsara (jereo ny Efes.3:6).

`Raha misy, inona Ireo toetra fikirinao, na mety miafina aza, Izay mifanohitra amin'ny fampianaran'ny filazantsara momba ny fsy tokony hanavakavahana? Ahoana no hialanao amin'izany?`