---
title:  "PAOLY: APOSTOLY MPIFATOTRA NOHO NY AMIN'NY JENTILISA"
date:   30/07/2023
---

### PAOLY: APOSTOLY MPIFATOTRA NOHO NY AMIN'NY JENTILISA

`Vakio ny Efes. 3. Eo am- pamakiana izany, fantaro ny lohahevi-dehibe iray na roa hita ao. Inona avy ireo teboka fototra hazavain'i Paoly?`

Ny Efes. 3 dia maneho firafitra mahaliana. Toy izao ny teny anombohan'i Paoly io toko io: «Ary noho izany, izaho Paoly, mpifatotra ani Kristy Jesosy, noho ny aminareo jentilisa» - Efes. 3:1. Avy eo dia miato kely izy, ka miresaka maharitraritra momba ny asany amin'ny maha-apostolin'ny Jentilisa azy (Efes. 3:2-13). Rehefa tapitra io resaka an-tsisiny ataony io, dia miverina amin'ny resany voalohany izy, izay tatitra momba ny vavaka nataony ho an'ny mpino Efesianina, amin'ny famerenany ny hoe «Ary noho izany» (Efes. 3:14, izay efa noteneniny tany amin'ny and. 1), ao amin'ny andininy 14- 21.

Ao amin'ny Efes. 3:1 dia milaza ny tenany ho «mpifatotra an'i Kristy Jesosy» i Paoly. Toy izany no anehoany fa mety ho gadra ao Roma tokoa izy, ary toa eo ambanin'ny fahefan'ny fanjakana Romanina aza, saingy Andriamanitra no tena mitondra sy miasa lalina eo amin'ny fiainany. Tsy mpifatotra an'i Roma izy fa «mpifatotra an'i Kristy Jesosy»! (Ampitahao amin'ny Efes. 4:1).

Ny filazan'i Paoly hoe «ny fahoriako>>> (Efes. 3:13), ary koa ny maha-mpigadra azy aty aoriana (Efes. 6:20), dia midika fa tsy trano ahazoany miaina milamina no nihazonana azy (Ampitahao amin'ny Asa. 28:16), fa tao an-tranomaizina tokoa izy. Sarotra tokoa izany aiditra am-ponja tamin'ny taon-jato voalohany izany sy ny hoe an-tranomaizina romanina. Tsy mba nanana fonja tsara tantana izay misy toeram- pidiovana sy fivoahana na sakafo ara-dalána ny Romanina. Ny marina dia tsy nila tranomaizina loatra io fanjakana io satria tsy natao ho sazy ny fitoerana am-ponja. Ny olona natao an-tranomaizina dia ireo izay miandry fitsarana na ny famonoana azy ho faty. Ny gadra ihany no natao hikarakara ny tenany ary niankina tamin'ireo havana aman-tsakaizany izy ireo ny amin'ny sakafo sy izay ilainy.

Mety ho nampitebiteby lalina an'i Paoly ny amin'ny fiantraikan'ny figadrany co amin'ny fihetsehampon'ny mpino, satria fahafaham-baraka lehibe teo amin'ny fiarahamonina ny maha-voafonja tao anatin'ny tontolon-kevitry ny kolontsaina mifototra amin'ny fanalam-baraka. Mety ho nanahy izy sao misy hanontany hoe: «Ahoana no maha-apostoly sy mpitondra hafatr'i Kristy nasandratra an'i Paoly kanefa izy gadra sy atao tsinontsinona?» Koa asehony amin'ny endriny hafa ny fahababoany, mba hanampy ny mpino hahita izany ho anisan'ny drafitr' Andriamanitra. Ho azy ireo no iaretany fahoriana («fahoriako ho anareo») ary izay heverina ho mitondra henatra dia hivadika ho voninahitra ho azy ireo (Efes. 3:13).

`Ahoana no hianarantsika hatoky an'Andriamanitra sy fitondrany eo anivon'ny toe-javatra tena sarotra?`