---
title:  "NY FIANGONANA: MPANAMBARA NY FAHASOAVAN' ANDRIAMANITRA"
date:   01/08/2023
---

### NY FIANGONANA: MPANAMBARA NY FAHASOAVAN' ANDRIAMANITRA

Hamafisin'i Paoly indray fa ny fanomezan 'ny "mpanompo araka fahasoavan Andriamanitra" izy Efes. 3:7 (ampitahao amin'ny Efes. 3:1,2). lo fanomezana io, tahaka ny filazantsara ihany, dia tsy nomena noho ny fahamendrehan'ilay mandray azy tsy akory, fa noho ny fahasoavan Andriamanitra. Asongadin'i Paoly io teboka io amin'ny filazany ny tenany ho "kely noho ny kely indrindra amin'ny olona masina rehetra"- Efes. 3:8.

Misy fivoarana mahaliana eo amin'ny fandraisan'i Paoly ny tenany. Hita izany rehefa dinihina ireo epistiliny araka ny fotoana nanoratany azy. Tany aloha (ao amin'ny Gal. 1:1) dia mitaky ny andraisana azy amin'ny maha-apostoly voatendrin' Andriamanitra azy izy. Taty aoriana anefa dia "ambany indrindra amin'ny Apostoly" sy "tsy miendrika hatao hoe Apostoly" no ilazany ny tenany - 1 Kor. 15:9. Eto, ao amin'ny Efesianina, dia "kely noho ny kely indrindra amin'ny olona masina rehetra" Efes. 3:8, no fahitany ny tenany. Ary farany dia "lohany" na "ny ratsy indrindra" amin'ny mpanota no anoritsoritany ny tenany (1 Tim. 1:15).

Angamba izany fizotry ny fisainan'i Paoly izany no mahatonga ilay fanambaran'i Ellen G. White hoe: "Arakaraka ny anakekezanao an'i Jesosy no mainka hisehoan'ny tenanao ho be tsiny kokoa eo anatrehanao, satria mihamazava kokoa ny fahitanao ara-panahy ary ny kilemanao koa ho hita mifanohitra indrindra amin'ny toetrany tsy misy tsiny."-DHK, t. 74.

Tohizan'i Paoly ny teniny. Hoy izy ao amin'ny Efes. 3:10: "mba hampahafantarina ireo fanapahana sy fahefana any an-danitra amin'izao ankehitriny izao ny mahamaro samy hafa ny fahendren Andriamanitra amin'ny fitondrany ny fiangonana." Iza ireo "fanapahana sy fahefana any an- danitra" ambara eto? Na dia tsy milaza ny toetr'ireo fahefana ireo aza ny Efes. 3:10, dia azo heverina ho fahefana ratsy ireo, araka ny voalaza an-tsipiriany kokoa ao amin'ny Efes. 6:11,12. Raha izany no izy, ny fiangonana izay mampikambana ny Jiosy sy ny Jentilisa, vahoaka roa izay nisaraka tanteraka fahiny, dia manjary fanambarana manakoako eo anatrehan'ireo "fanapahana sy fahefana any an-danitra" izay an'ny demonia, ny drafitr' Andriamanitra ho an'ny hoavy, dia ny "hanangonany ny zavatra rehetra ho iray ao amin'i Kristy, na ny any an-danitra, na ny ety an-tany" - Efes. 1:10. Fantatr'izy ireo izao fa an-dalam- pahatanterahana ny planin'Andriamanitra ary azo antoka ny hiafaran'izy ireo. Ny toetry ny fiangonana miray hina, miray saina sy fo mihitsy no famantarana ny faharesen'ireo fahefana ratsy ireo farany.

`Raha raisin'ny fiangonanao am-po ny fanoritsoritan'i Paoly ny asan'ny flangonana ao amin'ny Efes. 3:10, amin'ny fomba ahoana no mety hanovan'izany ny fomba fifandraisanareo (ianao sy ireo mambra hafa) ao am-piangonana?`