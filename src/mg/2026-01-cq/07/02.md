---
title:  "NY MAHA IRAY AN'ANDRIAMANITRA"
date:   09/02/2026
---

### Saintsaino - NY MAHA IRAY AN'ANDRIAMANITRA

Manasongadina ny tawhid, na ny maha tokana an'Andriamanitra, ny fampianaran'i Mahomet, araka ny voalaza ao amin'ny Korano. lo finoana io dia mifanohitra tanteraka amin'ireo kolontsaina nanjaka tamin'ny andron'i Mahomet, izay ninoana andriamanitra maro, koa mazava kokoa ny olan'ny Silamo ny amin'ny hoe mihoatra noho ny mpaminany i Jesosy. Momba ny Trinite, milaza ny Korano fa mifanohitra amin'ny fitsipiky ny tawhid ny fanekena an'i Jesosy (na persona hafa ankoatra an'i Allah) ho Andriamanitra. Ohatra, misy andalan-tsoratra iray ao amin'ny Korano miantso ireo «Vahoaka ao amin'ny Boky» (teny ampiasaina ao amin'ny Korano ilazana ny Jiosy sy ny Kristianina) mba hanaraka ny finoana an'Andriamanitra tokana ary tsy hilaza hoe «telo» rehefa miresaka an'Andriamanitra, izay manantitrantitra fa iray tsy azo zarazaraina Andriamanitra.

Ny hamerina ny fivavahana amin'Andriamanitra tokana no tanjon'i Mahomet, izay nataon'i Abrahama sy ny mpaminany hafa rehetra, araka ny finoany. Lavin'llay Andriamanitry ny Soratra Masina tokoa ny fanasokajiana Azy ho iray amin'ny andriamanitra maro. Koa nahoana àry no mino andriamanitra maro ny fivavahana sy ny kolontsaina maro? lo dia mety ho vokatry ny fahadisoan-kevitra momba ny fisehon'ilay fifanandrinana lehibe ifanaovan'ny tsara sy ny ratsy eo amin'ny fiainan'ny olombelona isan'andro. Rehefa mahita fifanoherana izy ireo, toy ny mazava sy ny maizina, ny tsara sy ny ratsy, ny fitiavana sy ny fankahalana, dia mino izy ireo fa maneho andriamanitra samihafa mifanditra ireo hery ireo.

Eo anivon'ireo kolontsaina ireo, dia mampahafantatra ny Tenany ho iray ihany ny Andriamanitry ny Soratra Masina (Isa, 45:5): Hita mazava ao amin'ilay andalan-teny antsoin'ny Jiosy hoe Shema, ohatra, ny hoe: «Mihainoa, ry Isiraely: Jehovah Andriamanitsika dia Jehovah iray ihany. Deo. 6:4. Iray tokoa Andriamanitra. Misy hevitra lalina kokoa ao amin'ny lahatsoratra hebreo: «Shama (Mihainoa), O Yisra'el (ry Isiraely), Yahweh (Andriamanitra tokana) Elohim (Andriamanitra amin'ny endri-teny maneho hamaroana), Yahweh (Andriamanitra tokana) Echad (iray)!» Ny fampiasana ny hoe «Elohim>> izay anarana amin'ny endriny milaza hamaroana, miaraka amin'ny hoe "Yahweh anaran'Andriamanitra tokana, ary "Echad» izay midika hoe iray mitambatra, dia manambara ny toetran'Andriamanitra izay tia mifandray. Mampivelatra ny fomba fijerintsika an'Andriamanitra ny filazana Azy toy izany. izay mampiseho fa na iray ihany aza Izy, dia manana endrika maro koa. Amin'ny alalan'io maha Izy Azy amin'ny endrika maro io, dia asehony ny maha zava-dehibe ny firaisana sy ny fifandraisana. Mampiseho ohatra fiarahamonina tonga lafatra Izy ao amin'ny toetrany.


**Ivereno ny andalan-teny nosoratanao ary diniho Izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Nahoana no halan'Andriamanitra ny fivavahana amin'ny andriamanitra maro? Jereo ny Deo. 6:14,15 sy ny 5:7-10.`

`Manohitra ny fivavahana amin'ny andriamanitra maro ny fahatakaran'ny Kristianina tsara ny momba an'Andriamanitra; arnin'ny fomba ahoana?`