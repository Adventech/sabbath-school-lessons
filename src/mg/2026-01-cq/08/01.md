---
title:  "HAFA INDRINDRA I JESOSY"
date:   15/02/2026
---

### HAFA INDRINDRA I JESOSY


**Vakio ny Jao. 14:5-11**

`Tsianjery: Mifidy andininy 1`

### Fampidirana - FIARAHA-MISAKAFON'I JESOSY SY I BOUDDHA ARY I MAHOMET...


Alao sary an-tsaina ny fivoriana iray ihaonan'ireo mpampianatra ara-pivavahana nanana ny maha izy azy indrindra teto amin'izao tontolo izao. Eo i Mahomet, i Bouddha, i Krishna. Ny tsirairay amin'izy ireo dia nitondra hevitra lalina sy fampianarana fototra izay namolavola ny finoana sy ny fiainan'ny olona an-tapitrisany.


Misy ny olona izay mihevitra fa mitovy avokoa ny antokom-pivavahana rehetra. Rehefa fotorina anefa dia tsy mitovy ny hevitr'izy rehetra mikasika an'Andriamanitra sy ny fomba tokony hanatonana Azy. Ary samy manana ny vahaolana atolony izy ireo manoloana ny faharatsiana eto an-tany.


I Bouddha dia milaza fa ny "Lalana ambony valo no formba hialana amin'ny fahoriana, ary amin'ny alalan'ny ezaka ataon'ny tena manokana no hahatrarana ny Nirvana. Ny fanirian'i Bouddha dia ny hitondra "fahazavana."


I Mahomet indray dia milaza fa ny fampiharana ireo "andry dimy" no fomba hahazoam-pamonjena (ireo andry dimin'ny fivavahana silamo: ny fifadian-kanina, ny fivahiniana masina, ny fiantrana, пу vavaka ary ny fanekena fa i Mahomet no mpaminany farany).


| Krishna kosa nanasongadina tao amin'ny Bhagavad Gita fa zava-dehibe ny hahatrarana ny "moksha" na ny fanafahana amin'ny tsingerin'ny fahaterahana sy ny fahafatesana. Nampianariny fa hitohy ny tsingerin'ny fahaterahan'ny olona iray efa maty ao anatin 'ny tena vaovao mandra-panonerany ny ratsy vitany taloha.


Rehefa izay, dia miditra i Jesosy. Raha indray mitopy maso dia toa mpampianatra tahaka ny iray amin'ireo ihany Izy, izay manam-pahendrena sy manome tari-dalana ara-pitondrantena. Rehefa mitohy anefa ny fifampiresahana, dia manjary hita mazava ny mampiavaka Azy. Tsy toa an'ireo hafa i Jesosy: nolazainy fa tsy mampianatra momba ny lalana fotsiny Izy, fa Izy mihitsy no lalana sy fahamarinana ary fiainana (Jao. 14:6). Fahateraham-baovao no atolony fa tsy fitsingerenan'ny fiainana anaty vatana vaovao. Tsy mitaky ny hanonerana ny trosa araka ny "karma" Izy, fa manolotra famelan-keloka kosa. Ary any ankoatry ny fombafombam-pivavahana, dia manolotra fitsaharana Izy.


Ao anatin'ireo fizarana manaraka eto no hijerentsika ireo porofo ara-tantaran'ny fisian'i Jesosy. Hodinihintsika amin'izany ireo foto-kevitra ara-Baiboly sy ny tsipiriam-piainany, ary horesahintsika koa ireo lohahevitra fahita mifandraika amin'ny fiarovana ny finoana kristianina.

><p>Soraty</p>
> Soraty araka ny dikanteny tianao пу  Jao. 14:5-11. Nahoana ny "fahamarinana" no zavatra nefa koa Olona? Manova zavatra ve izany?