---
title:  "Ifanakalozy hevitra"
date:   07/02/2026
---

### Ifanakalozy hevitra

Ampiasao ao amin'ny kilasin'ny Sekoly Sabata (na amin'ny mpiara-mianatra Baiboly) ireo fanontaniana etsy ambany ho fandinihana ny toko sy andininy fototra amin'ity herinandro ity sy ireo toko sy andininy manohana izany. Diniho miaraka amin'ny kilasinao ireto fanontaniana hifanakalozan-kevitra ireto:

`1. Tsy nanondro ny fahotana tamin'ny lasa na ny "karma" ho anton'ny fahajamban'ilay lehilahy i Jesosy; inona kosa ny fomba fijery nambarany mikasika ny aretina sy ny fahoriana? Jao. 9:1-7`

`2. Manao ahoana ny fihetsika asetrin'ny Kristianina ny fahorian'ny taranak' olombelona raha oharina amin'ny antokom-pinoana hafa; mitovy sa samy hafa?`

`3. Nitady fahazavana ara-panahy tamin'ny alalan'ny fandinihan-tena sy ny fomba fiaina mendrika i Siddhartha Gautama. Inona no ambaran'ny Baiboly momba ny loharanon'ny fahazavana ara-panahy? Jao. 1:9; 9:5; 11:10; 12:46`

`4. Nahoana no tsy mahatondra fiadanam-po ho antsika ny fomba fiaina mendrika sy ny fianteherana amin'ny tena? Efes. 2:8,9; Rom. 3:23`

`5. Zava-dehibe ve ny fananana fotoana hitokanana? Sal. 62:5; Mar. 1:35`

><p>Tsara hotadidina:</p>
> Tsy ny "karma" no mahatonga ny fahoriana. Azon'Andriamanitra ampiasaina hanehoana ny voninahiny ny fahoriana.
> I Jesosy irery ihany no afaka manome fiadanana marina; tsy afaka ny hahazo izany amin'ny alalan'ny fianteherantsika amin'ny herintsika sy ny ezaka ataontsika manokana isika.