---
title:  "I JESOSY SY NY FIVAVAHANA BODISTA"
date:   01/02/2026
---

### I JESOSY SY NY FIVAVAHANA BODISTA

**Vakio ny Jao. 9**

`Tsianjery: Mifidy andininy 1`

### Fampidirana - MAHITA NY FAHAZAVANA

2500 taona lasa izay, nonina tany Inde fahiny (faritra atsimon'i Nepal ankehitriny) i Siddhartha Gautama, na fantatra kokoa amin'ny anarana hoe Bouddha. Niaina tao anatin'ny fiadanana teo anivon'ny foko Shakya izy. ary nobeazina tao anatin'ny fivavahana Hindoa. Nanosika azy hikatsaka fahatakarana lalindalina kokoa momba ny fiainana anefa ny fahoriana hitany teo ivelan'ny lapany. Izany fikatsahana hahatakatra ny fiainana izany no nahatonga azy namoy ny fiadanana tao an-dapa mba hitady fahazavana ara panahy.

Naniry fahazavana izy. Rehela nandany taona maro nampahory tena sy nanao fandinihan-tena niaraka tamin'ny mpampianatra samihafa i Gautama, dia tsapany fa samy tsy nahazoany fahazavan-tsaina na ny fampanaranam-po tafahoatra na ny fampahorian-tena tafahoatra. Nipetraka leo ambanin'ny hazo Bodhi tany Bodh Gaya, Inde, izy, ka teo no nahitany ny fahazavana izay notadiaviny hatrizay. Rehefa izay dia nanokana ny flainany ho amin'ny fampielezana ireo hevitra hitany tamin'ny vahoaka nanerana ny lemak Gange izy, ary nanorina fiarahamonina iray fantatra amin'ny anarana hoe "Sangha" mba hampita ny lova napetrany.

Tsy tahaka ireo mpampahory tena na olon-kendry avy any Atsinanana, izay mihataka amin'ny taranak'olombelona, i Jesosy. Ny olona tahaka ani Siddhartha Gautama dia nanolotra fomba handosirana ny fahoriana amin'ny alalan'ny tsy firaiketam-po sy ny fandinihan-tena ary ny fahazavan-tsaina, mihoatra noho ny fandosirana fotsiny anefa no atolotr'i Jesosy fiainana no omeny (Jao. 10:10). Tsy nihatakataka tamin'ny olombelona tzy fa niharo tanteraka tamin' izy ireo ary nitondra vahaolana, tsy ho an'ny fahoriana ihany fa ho an'ny olana fototry ny fahotana sy ny fahafatesana mihitsy.

Misy milaza fa niaina araka ny hery miasa mangina avy amin'ny fivavahana bodista i Kristy nandritra ny taona voalohandohany teo amin'ny fiainany (Nicolas Notovitch, The Unknown Life of Jesus Christ (R.F. Fenno & Company, 1894). Tsy misy porofo manohana izany anefa, ary ny fampianaran'i Jesosy dia samy hafa tanteraka amin'ny filozofia bodista. Mahakasika ny maha olona manontolo ny fomba fiasan'i Jesosy ary miorina amin'ny fifandraisana. Mihataka amin'ny olona ireo mpampahory tena mba hahazoany fahazavana, fa i Jesosy kosa manatona ny olombelona mba hitondra fanafahana ho an'ny tsirairay ary koa hanarina ny fifandraisan'ny olona amin'Andriamanitra. Hoy Izy. "Izaho no lalana sy fahamarinana ary fiainana" - Jao. 14:6.

Naniry fatratra ny fahazavana i Gautama. I Jesosy kosa nanao fanambarana feno fahasahiana momba ny tenany, izay mamaly mivantana ny fanirian'i Gautama: "Izaho no fahazavan'izao tontolo izao." - Jao. 8:12.

Ao anatin'ny lesona mandritra ity herinandro ity no handinihantsika ireo fanontaniana tahaka izay nitarika an'i Gautama teo amin'ny fikatsahana ny "lahazavan-tsaina". Hohalalinintsika koa ny anton'ny teny nambaran'i Jesosy mikasika ny olan'ny faharatsiana, ary hifanakalozantsika hevitra ny momba ny fandinihan-tena sy ny fomba anehoan'i Jesosy amintsika ny lalana mankamin'ny tena fiadanana marina.
 
><p>Soraty</p>
> Soraty ny Jao. 9:1-7. ary mariho izay rehetra miresaka momba ny fahiratan'ny maso na ny fahazavana. Vakio ireo andininy ambiny ary manaova drafitra na kisarisary momba ilay tantara.