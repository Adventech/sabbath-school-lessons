---
title:  "ILAY FAHAZAVAN'AINA"
date:   06/02/2026
---

### Takaro - ILAY FAHAZAVAN'AINA

"Tamin'izany fotoana izany dia tsy nanan-kery firy tamin'ny vahoaka intsony ny rafitra nisy nisy teo amin'ny fivavahana jentilisa. Valalanin'ny tantara sy ny angano ny olona. Naniry mafy ny fivavahana izay mety hahafa-po ny fanahiny izy. Toa niala teo amin'ny olona ny fahazavan'ny fahamarinana, nefa nisy fanahy izay nitady fahazavana ary feno fahaverezan-kevitra sy alahelo. Nangefaheta fahalalana ny amin'Andriamanitra velona izy, sy fanomezan-toky momba ny fiainana any ankoatry ny fasana." -IFM, t. 26.

"Ny fitiavan-dray izay niampita tamin'ny taranaka nifandimby tamin'ny alalan'ny fon'olombelona, ny loharanom-pitiavana rehetra izay nivoha tao amin'ny fon'ny olona, dia toy ny sakeli-drano kely ihany manoloana ny ranomasimbe tsy hita fetran'ny fitiavan'Andriamanitra. Tsy misy lela mahalaza izany na penina mahasoritsoritra ny momba azy. Mety hisaintsaina momba izany isan'andro ianao mandritra ny androm-piainanao; mety hianatra ny Soratra Masina amin-kafanam-po ianao mba hahatakaranao ny heviny; mety hanetsika ny hery sy ny fahaiza-manao rehetra nomen'Andriamanitra anao ianao mba hahatakarana ny fitiavana sy ny fangorahan'ilay Ray any an-danitra, nefa mbola tsy mety hitanao ny faran'izany. Mety handalina momba izany fitiavana izany mandritra ny taona maro ianao, saingy tsy ho takatrao amin'ny fahafenoany izay sakany sy lavany ary haavony sy halalin'ny fitiavan'Andriamanitra tamin'ny nanomezany ny Zanany ho faty ho an'izao tontolo izao. Na ny mandrakizay aza tsy ampy hampahafantarana izany tanteraka. Kanefa, rehefa mandinika ny Baiboly isika ary misaintsaina momba ny fiainan'i Kristy sy ny drafi-panavotana, dia hihamitombo hatrany ny fahatakarantsika ireo lohahevi-dehibe ireo." - TFC, b. 5, t. 740.

"Ny fitiavana izay aparitak'i Kristy eran'ny tena manontolo dia hery mitondra aina. Ny faritra rehetra fototry ny aina toy ny atidoha sy ny fo ary ny retsi-pandre, dia mandray fahasalamana avy amin'izany. (...) Manafaka ny fanahy avy amin'ny fanamelohana sy ny alahelo izany, manafaka amin'ny tebiteby sy ny ah√≠ahy izay manamontsana ny herin'ny aina. Mampitsiry fifaliana amin'ny fanahy (...) izany (...) fifaliana mitondra fahasalamana, fifaliana mitondra aina." - TMF, t. 66 (ed. 1997)
