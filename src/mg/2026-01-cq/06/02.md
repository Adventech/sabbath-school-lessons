---
title:  "NY ZAVA-NANAHIRANA AN'I BOUDDHA"
date:   02/02/2026
---

### Saintsaino - NY ZAVA-NANAHIRANA AN'I BOUDDHA

Nahita fahoriana i Siddhartha Gautama rehefa nandehandeha teo ivelan'ny lapany. Tsy nahitany valinteny nahafa-po mahakasika ny fahoriana tao amin'ny fampianarana Hindoa, ka nanahiran-tsaina azy izany. Raha fotorina, dia nitolona tamin'ny olan'ny faharatsiana i Gautama. Tsy nampidiriny tao anatin'ny fitadiavam-bahaclana anefa Andriamanitra (tsy mino ny fisian'izay mety ho andriamanitra ny bodista ankapobeny, saingy misy ihany ny karazam-pivavahana bodisma any amin'ny kolontsaina sasany mino izany), fa ny faniriana sy ny firaiketam-po amin-javatra no notondroiny ho anton'ny fahoriana, ary ny fandinihan-tena sy ny fivavahana ary ny fomba ffaina mendrika no lalana nikatsahany fahafahana.

Nolavin'ny profesora Stephen Prothero ny hevitra milaza fa mitovy avokoa ny antokom-pivavahana rehetra; mahita teboka itovian'izy rehetra ihany anefa izy: "Ny zavatra iraisan'ny antokom-pivavahana maneran-tany, dia tsy ny fehin-kevitra tsoahiny fa ny teboka iaingany. Fanombanana tsotra iray ihany no iaingan'izy rehetra: misy zavatra tsy mandeha araka ny tokony ho izy eto amin'izao tontolo izao." - Stephen R. Prothero, God Is Not One: The Eight Rival Religions That Run the World-and Why Their Differences Matter (HarperOne, 2010), 9. Rehefa tohina manoloana ny tsy rariny sy ny faharatsiana ary ny fahoriana miseho ny fontsika, dia misy hery manosika ny fanahintsika hihiaka fa tsy izany no tokony hiseho. Fantatsika ao anatintsika lalina ao fa tsy mandeha araka izay tokony ho izy tokoa ity tontolo ity. Ary araka izay nambaran'ingahy Prothero, dia izany zava-misy izany no ezahin'ny antokom-pivavahana rehetra hazavaina.

Ao amin'ny Jao. 9, rehefa nahita ny fahorian'ny olona i Jesosy, dia tsy nanao izay handosirana fa niatrika izany tamim-pangorahana ary naniry hitondra vahaolana. Izao no fanontanian'ny mpianany rehefa nahita lehilahy iray jamba hatrany am-bohoka: "Raby รณ, iza moa no nanota, io lehilahy io va, sa ny ray aman-dreniny, no dia teraka jamba izy? Jao. 9:2. Mifamaly amin'ny zavatra nanahiran-tsaina an'i Siddhartha izany fanontaniana izany. Nitondra fiovana teo amin'ny fomba fijerin'ny mplanatra ny valintenin'i Jesosy: "Tsy io lehilahy io no nanota, na ny ray aman-dreniny, fa ny hanehoana ny asan'Andriamanitra eo aminy. and. 3. Tsy nampifandray ny fahoriana tamin'ny fahotana natao tamin'ny lasa na ny "karma" i Jesosy fa nanitsy ny fomba fijery ka nanondro izany ho fotoana iray ahafahana maneho ny voninahitr'Andriamanitra. Rehefa izay dia nositraniny ilay lehilahy ka nampahiratiny ny masony, nasehony tamin'izany fa ny valintenin'Andriamanitra manoloana ny fahoriana dia tsy ara-pilozofia fotsiny na koa maneho tsy firaihana, fa tena mahakasika ny tsirairay mihitsy ary mitondra fanavotana.

Amin'ny maha Fahazavan'izao tontolo izao an'i Jesosy, dia mitondra ny mazava eo amin'ny fiainana feno haizina Izy; asehony amin'lzany fa na dia misy aza ny fahoriana dia tsy tompon'ny teny farany izany tsy akory; ny fahatsaran'Andriamanitra sy ny fitiavany no tompon'ny teny farany.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Inona no nataon'i Jesosy manoloana ilay lehilahy jamba ao amin'ny Jao. 9?`

`Inona avy ireo fahoriana ratsy indrindra efa hitanao niainan'ny olona? Ahoana no hitondranao fahazavana ho an'ireo olona mijaly?`