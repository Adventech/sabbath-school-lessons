---
title:  IFANAKALOZY HEVITRA
date:   24/01/2026
---

### IFANAKALOZY HEVITRA

Ampiasao ao amin’ny kilasin’ny Sekoly Sabata (na amin’ny mpiara-mianatra Baiboly) ireo fanontaniana etsy ambany ho fandinihana ny toko sy andininy fototra amin’ity herinandro ity sy ireo toko sy andininy manohana izany. Diniho miaraka amin’ny kilasinao ireto fanontaniana hifanakalozan-kevitra ireto:

`1. Inona no nolazain'i Satana fa faritany eo ambany fanapahany? Inona avy ireo niampangany an’i Joba? Ahoana ny fomba nihaikany an’Andriamanitra sy ny toetrany? Joba 1:6-12.`

`2. Niova ve ny fahatokian'i Joba tamin’ Andriamanitra rehefa namoy ny zavatra rehetra izy? Joba 1:20-22; 13:15.`

`3. Nisy naverina tamin’ny laoniny izay ; nananan'i Joba, taorian'ny fahoriana nanjo azy, saingy any an-danitra vao hiverina aminy tanteraka izany. Ahoana no anampian'ny fanantenana momba ny famerenana amin’ny laoniny amin’ny hoavy anao hiatrika ny zava-tsarotra sy ny fahoriana? Ampitahao ny Joba 1:1-3 sy ny Joba 42:12,13` 

`4. Inona ireo paikadin’i Satana ao anatin'ny ady ataony amin'Andriamanitra sy amintsika? Jao. 8:44; 2 Kor. 11:3`

`5. Inona no toky omena antsika momba ny handresena an’i Satana amin’ny farany? Rôm. 16:20; Heb. 2:14,15`

> <p>Tsara hotadidina</p>
>Tsy mahavaha ny ady mahakasika ny toetra ny fanehoan-kery. Ny marina ihany no handresy ny lainga. 
>Na dia ao anatin’ny fotoana mikitroka sy feno fahoriana indrindra aza, dia eo mandrakariva ny fanatrehan'Andriamanitra sy ny fitiavany, eny fa na dia tsy takatry ny saintsika aza ny anton’ny fahoriantsika.