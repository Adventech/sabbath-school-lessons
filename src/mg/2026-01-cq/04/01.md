---
title:  "NY OLAN’NY FAHARATSIANA"
date:   18/01/2026
---

### FAMPIDIRANA - NY FITSARANA AN’ANDRIAMANITRA 

**Vakio ny Joba 1,2**

`Tsianjery: Mifidy andinlny 1`
 
Indray andro. dia nanoratra tantara an-tsehatra mitondra ny lohateny hoe "ny fitsarana an'Andriamanitra" i Elie Wiesel, lehilahy iray fanta-daza noho izy velona taorian’ny fandripahana Jiosy nataon'ny nazi. Ao anatin’izany tantara izany, dia miampanga an'Andriamanitra ho namela ny zanany haripaka ny raby jiosy telo. "Naharitra alina maromaro ny fitsarana. Nohenoina ireo vavolombelona, nangonina ny porofo, nosintonina ny fehin- kevitra, ka izao no valim-pitsarana taorian'izany rehetra izany: Jehovah Andriamanitra Tsitoha, izay Mpamorona ny lanitra sy ny tany, dia meloka noho ny heloka bevava manohintohina ny maha olona." (Philip Yancey, The Disappointment with God (Zondervan, 1988), 137).

Nahatonga ny mpijery hametra-panontaniana lalina momba an'Andriamanitra sy ny fiainana ary ny faharatsiana izany fitsarana noforonina mba holalaovina anaty tantara an-tsehatra izany. 

Moa ve Andriamanitra nanao heloka bevava manohintohina ny maha olona?

Io fanontaniana io no mitondra antsika amin’ny fandalinana ny olan'ny faharatsiana. Raha toa tsara Andriamanitra, nahoana no misy ny faharatsiana? Hay manana fahefana feno eto amin'izao rehetra izao mba hampitsahatra ny faharatsiana no indro tsy mampiasa izany fahefana izany.

Rentsika isan'andro ny vaovao ratsy, aretina, fahafatesana, valanaretina, aretin-tsaina, kolikoly ary heloka bevava. Eo anatrehan’ireo loza tsy tambo isaina sy ny tsy rariny, ahoana no ahafahan'ny mpino anankiray miaro ny hevitra momba ny Andriamanitra iray mahery sy be fitiavana mandrakizay?

Rehefa manokatra ny Baiboly ao amin'ny Gen. 1:1 isika, dia mahita izao: 'Tamin’ny voalohany Andriamanitra nahary ny lanitra sy ny tany’. Andriamanitra tonga lafatra no ampahafantarina antsika eto. Vakio ny toko roa voalohany amin’ny Genesisy, dia ho hitanao ao ny fiainan'ny olombelona araka izay nokasain'Andriamanitra tany am-piandohana.

Akatony indray ny Baibolinao, inona no hitanao? Herisetra, korontana, fahoriana, fahantrana, fitokana-monina, hanoanana. aretina sy fanalntainana ary alahelo sy fahafatesana. Izany no fiainan'ny olona maro ankehitriny. Sokafy indray ny Baibolinao. Inona no fanontaniana tonga voalohany ao an-tsainao?
Te hahafantatra izay nitranga ianao. Ahoana no nahatonga izany? Noho ny amin'iza? Tian'Andriamanitra ny hametrahantsika izao fanontaniana izao: avy aiza no niavian'izao faharatsiana izao? Tiany koa ny hahatakarantsika io olana lehibe io sy ny hiaikentsika fa miasa mba hamaha izany Izy.

> <p> Soraty</p> 
> Soraty araka ny dikanteny tianao ny Jôba 1:6-12. Vakio ny tantara ao amin’ny Jôba 1, 2 ary ifantohy manokana ny fifampiresahan’ Andriamanitra sy i Satana. Soraty ireo flsainana nambaran’izy ireo mivantana na tsia nandritra izany resaka izany. Inona no voalaza mazava eto?