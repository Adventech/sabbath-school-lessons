---
title:  "IREO SEKTA MPIVOY NY FARA ANDRO TSY HO ELA INTSONY"
date:   15/03/2026
---

### IREO SEKTA MPIVOY NY FARA ANDRO TSY HO ELA INTSONY

**Vakio ny Asa. 2:42-47**

`Tsianjery: Mifidy andininy 1`

### Fampidirana - NY FIVAVAHANA MINO NY FISIAN'NY MPONINA IVELAN'NY TANY

Nampihoron-koditra ny toe-javatra: olona tsy nisy aina intsony niisa 39 nanao ambonin'akanjo nitovy sy nisalotra lamba volomparasy. Ny sekta "The Heaven's Gate", izay notarihin'i Marshall Applewhite, dia nino fa ny famonoan-tena faobe nataon'izy ireo tamin'ny 1997 dia hitondra azy ho any amin'ny sambon-danitra manaraka ny kometa Hale-Bopp. Tohina izac tontolo izao manoloana io toe-javatra mahonena io, izay maneho ny vokatra mandozan'ny foto-pinoana diso sy ny fanararaotana ny fanantenana amin'ny alalan'ny fampitahorana momba ny fara andro.

Sekta mivoy fatratra ny fahantomoran'ny fara andro izany. Ny teny hoe "sekta" dia matetika miteraka ao an-tsaina sary maneho fombafomba miafina, sorona, sary famantarana hafahafa ary faminaniana mampatahotra, izay novolavolain' Hollywood sy ny tantara. Inona anefa no tena azo amaritana ny hoe "sekta"?

Mahaliana tokoa fa ny fiangonana kristianina voalohany dia noheverina ho sekta. Nampiahiahy ny fanjakana romanina ny fombafomban'irea Kristianina; nampangainy ho mpihinana olona izy ireo noho ny fankalazany ny fanasan'ny Tompo, izay tandindon'ny nofon'i Kristy sy ny rany (Lio. 22:19,20). Ny fivorian'izy ireo tamin'ny mangingina sy ny fandavany tsy hivavaka tamin'ny andriamanitry ny Romanina no mainka nampidedadeda ny tsy fahatakaran'ny Romanina sy ny fanenjehana.

Nitsangana mba hiaro ny finoana teo anatrehan'ny flampangana tahaka izany ireo mpiaro ny finoana kristianina tamin'ny andron'ny fiangonana voalohany. I Justin Martyr, dia nilaza tao amin'ny asa sorany nantsoina hoe "PremiÃ¨re apologie" (nosoratana nanodidina ny taona 155 TrK) fa tsy loza mitatao tsy akory ny Kristianina fa mpanaraka ny fahamarinan Andriamanitra sy miaina araka izany. Novaliany ny fanendrikendrehana ny Kristianina ho mpihinana olona rehefa mandray ny fanasan'ny Tompo, ary nohazavainy fa ny hivavaka amin'Andriamanitra amin'ny Fanahy sy ny fahamarinana no tanjon'ny Kristianina.

Ny famelezana ny fivavahana kristianina sy ny tokony hamalian'ny mpino ireny dia efa tsinjon'ireo mpanoratra ny TV mialoha. Niantso ny mpino mba hiaro ny finoany ny apostoly Petera, nanao hoe: "fa manamasina an'i Kristy ho Tompo ao am-ponareo; ary aoka ho vonona mandrakariva hianareo hamaly izay manontany anareo ny amin'ny anton'ny fanaritenana ao anatinareo, nefa amin'ny fahalemem-panahy sy ny fanajana. -1 Pet 3:15. Nilai Kristianina voalohany ny nanazava momba ny finoany sy ny nanohitra ny fiheveran-diso momba izany. Tsy miaro ny finoana fotsiny ny asa soratr'izy ireo fa manazava ny teolojiany teo anivon'ny fifanoherana ara-kolontsaina koa.

Hodinihintsika ato anatin'izao lesona izao ireo toetoetry ny sekta ka hohalalinintsika amin'izany ny marika hamantarana azy. Handinika hevitra avy amin'ny Soratra Masina sy ny tantaran'ny fiangonana voalohany koa isika, mba hahazoana fanazavana hahaizaniny mpino manavaka ny marina amin'ny fitaka.

><p>Soraty</p>
> Soraty araka ny dikanteny tianao ny Asa. 2:42-47. Inona avy ireo toetoetra nampiavaka ny kolontsaina sy ny fomba fanaon'ny fiangonana voalohany?