---
title:  "ADVANTISTA MITANDRINA NY ANDRO FAHAFITO?"
date:   17/03/2026
---

### Hazavao - ADVANTISTA MITANDRINA NY ANDRO FAHAFITO?

Raha toa ianao Advantista Mitandrina ny Andro Fahafito, dia azo inoana fa efa renao ny fiampangana ny fiangonana advantista ho "sekta". Matetika ireny fifandisoan-kevitra ireny no vokatry ny vaovao diso na koa ny toe-ja toe-javatra mahakasika ny vondron'olona manokana, fa tsy ny fampianarana ofisialy na ny rafitry ny fiangonana advantista.

Andeha hotsorina fa ny vondrona sy ny fiangonana tsirairay avy dia ahitana olona mitondra tena toy ny sekta. Noho ny maha olombelona lavo dia fironana ao anatin'ny olona ny mandray fitondrantena sy fomba fijery mifanohitra amin'ny fitsipiky ny Baiboly. Tsy hivalampatra amin'ny fandinihana ireo fanambarana rehetra manohitra ny Advantista isika, fa andeha ny fiampangana roa fandre matetika no hojerentsika.

Misy ny fanakianana izay milaza fa ny fiangonana advantista dia manindrahindra ny asa soratr'i Ellen G. White hitovy arnin'ny Baiboly. I Ellen White aza anefa dia nanoratra toy izao: "Ny Baiboly, ary ny Baiboly irery ihany no fitsipika iorenan'ny finoantsika." - Counsels on Sabbath School Work (1938), t. 84. Tsy maintsy zahan-toetra amin'ny Baiboly, fa tsy apetraka ho ambony noho izy, ny loharanon-kevitra rehetra izay lazaina fa manam-pahefana. Ny fiangonana advantista dia manambara fa ny Baiboly no fahefana faratampony amin'ny finoana sy ny fampiharana izany (Sola Scriptura); ampianariny koa fa ny asa soratr'i Ellen White dia tsy mahasolo ny Soratra Masina fa raisina ho toy ny fanomezam-pahasoavan'ny faminaniana (Apôk. 19:10) izay manohana ny Soratra Masina sy manamafy ireo fahamarinana ara-Baiboly.

Lazain'ny mpiampanga koa fa mandrisika ny "toe-tsain'ny sisa" ny teolojia advantista, ary lazainy fa ny Advantista dia mihevi-tena ho hany Kristianina marina tsy toy ny rehetra. Ambaran'ny flangonana advantista tokoa fa fiangonana ara-paminaniana izy noho ny maha vahoaka sisa amin'ny andro farany azy (Apôk. 12:17), kanefa ekeny ny fisian'ny mpanara-dia an'Andriamanitra any amin'ireo antokom-pivavahana rehetra (Jao. 10:16). Ny fitononana ho "sisa" dia tokony ho feno fanetren-tena fa tsy antony hiheveran-tena ho mendrika.

Na dia tsy sekta aza ny fiangonana advantista, dia misy ihany ireo vondrona na olona mitonona ho Advantista kanefa maneho fitondrantena toy ny an'ny sekta ny fomba fanao hentitra, ny fomba fijery mandray tendrony na ny fitarihana manimba. Ny toe-javatra tahaka izany anefa dia tsy maneho taratra ny teolojia ofisialin'ny fiangonana na ny fomba fitantanan'ny fiangonana. Tsy misy tokoa ny antokom-pivavahana tonga lafatra; na izany aza dia mitoetra ho mahatoky amin'ny fahamarinana ara-Baiboly sy ny fitomboana ara-panahy ny Advantista.

`Inona no fiampangana ny fiangonana advantista efa renao? Inona no navalinao izany?`

`Inona no azonao atao mba hahatonga ny fiangonana advantista hotombanan'ny fiarahamonina amin'ny fomba miabo?`

`Ataovy tsianjery ny andininy tianao indrindra ao amin'ny Asa. 2:42-47. Soraty imbetsaka izany mba hanamora ny fitadidiana azy.`