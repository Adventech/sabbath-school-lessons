---
title:  "ILAY MAHAFEHY INDRINDRA NY HAIFOTO-PINOANA"
date:   01/01/2026
---

### Alakamisy 1 Janoary Ampifandraiso amin'i Jesosy

### ILAY MAHAFEHY INDRINDRA NY HAIFOTO-PINOANA

Angamba ny sakana lehibe indrindra mahatonga ny tsy finoana an'Andriamanitra dia ireo olona izay milaza indrindra ho mpanaraka Azy. Matetika ny fanehoana diso an'Andriamanitra ataon'ny Kristianina no misakana ny olona tsy hanatona Azy. Toy izany koa no nitranga tarnin'ny mpianatr'i Jesosy tany am-piandohan'ny asan'izy ireo. Voasoritsoritra ao amin'ny Filazantsara ny fahatezeran'ny mpianatra tamin'ny Romanina, ny fitsaratsarany ny Samaritana, ny hafanam-pony tahafoatra tamin'ny flarovana an'i Jesosy, ary ny fankahalany ireo izay tsy mitovy fomba fiasa aminy. Koa raha ny mpianatr'i Jesosy aza nanao fahadisoana, dia azo antoka fa Kristianina maro koa ankehitriny no manao toy izany.

Soa ihany fa mamindra fo, manam-paharetana ary tsara fanahy Andriamanitra. Mitady fomba hampiasana antsika Izy na eo aza ny fahadisoantsika. Hitan'ny mpianatr'i Kristy ny herin'ny fitiavana nony farany. Teo amin'izay tsy nahombiazan'ny teny no nahombiazan'ny fitiavana. Hoy ny tenin'ny mpiaro ny finoana iray: «Ny fonjan-kevitra mahery vaika indrindra manohana ny filazantsara dia ny Kristianina be fitiavana sy maha-te ho tia.» - TMF, t. 313. Ny fitiavana no fiteny iraisan'izao tontolo izao, izay tsy mila fandikan-teny. Ny fahalalam-pomba amin'ireo izay tsy mitovy hevitra amintsika, ny fitiavana amim-paharetana ireo izay <«tsy maha-te ho tia», ny fanaovana mihoatra noho izay takina, ny fizarana amim-pahalalahan-tanana ny fananantsika, ary ny tsy fandaozana ny hafa ao anatin'ny sarotra- ireo fihetsika ireo dia miteny amin-kery lavitra ho an'i Jesosy noho ny teny rehetra tsara lahatra ataon ireo filozofa kristianina lehibe indrindra. (1 Kôr. 13:8).

Ny filazantsaran'i Jaona no miresaka betsaka indrindra momba ny fitiavana raha oharina amin'ireo bokin'ny TV hafa rehetra. Tsy nilaza fotsiny i Jaona fa be fitiavana Andriamanitra; fa hoy izy: "Andriamanitra dia fitiavana» - 1 Jao. 4:8. Koa tsy afaka miresaka araka ny tokony ho izy momba ny fisian'Andriamanitra isika raha tsy miresaka momba ny fitiavany koa, izay tena ilain'ny atifanahy lalin'ny olombelona."

Saintsaino izany. Manoritsoritra ny fiainan'i Jesosy Kristy sy ny asany ny filazantsara efatra. I Jesosy nanasitrana sy niaro ny olona no tantaraina betsaka ao, mihoatra noho ny nitoriany teny tamin'izy ireo. I Jesosy no nahafehy indrindra ny haifoto-pinoana, ary tokony hanaraka ny ohatra nasehony isika. (Jereo ny TMF, t. 87, parag. 2). Ny haifoto-pinoana mahomby indrindra dia mihoatra lavitra noho ny teny sy ny tohan-kevitra.

`Ahoana no efa nahitanao fa nanova ny fisainan'ny olona ny fitiavana, rehefa tsy nandaitra kosa ny lahateny?`

`Inona ireo tantara tonga ao an-tsainao rehefa mieritreritra mikasika ny fomba nandravan'i Jesosy ny sakana sy nahazoany ny fon'ny olona?`