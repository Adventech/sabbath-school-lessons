---
title:  MAMALY FANONTANIANA SAROTRA
date:   29/12/2025
---

### Alatsinainy 29 Desambra Saintsaino
### MAMALY FANONTANIANA SAROTRA

Hitantsika ao amin'ny 1 Mpanj. 10:1-13 ny dia nataon'ny mpanjakavavin'i Sheba namangy an'i Solomona mpanjaka, mba hizaha ny fahendreny sy ny fifandraisany tamin'Andriamanitra. Manazava tsara ny fomba tokony hizarantsika ny finoantsika amin'ny hafa io tantara io, indrindra momba ny haifoto-pinoana. Diniho ireto fomba efatra manaraka ireto:

Mamboly fifandraisana. Nanao dia lavitra ny mpanjakavavin'i Sheba rehefa nandre momba ny fahendren'i Solomona sy ny fifandraisany tamin Andriamanitra. Ny fahalianany no nahatonga azy hametraka fanontaniana sarotra» (1 Mpanj. 10:1). Nandray azy i Solomona, izay mampiseho ny maha zava-dehibe ny fananana fifandraisana marina amin'ny olona izay liana amin'ny fincantsika. Tsy manao izay handresena amin'ny adihevitra na be fanazavana fotsiny isika, fa toa ani Solomona dia mila manome fahafahana ho an'ny hafa isika mba hametrahany fanontaniana. Rehefa tsapan'ny olona fa mihevitra azy isika, dia ho vonona kokoa izy ireo hihaino izay holazaintsika momba an Andriamanitra.

Fantaro ny toerana nlaviany. Ny mpanjakavavin'i Sheba dia avy amin'ny kolontsaina hafa, manana ny finoany sy ny fanandramany manokana. Tsy nandà azy i Solomona na nanao valy boraingina fa namaly tamim-paharetana ny fanontaniana rehetra napetrany (1 Mpanj. 10:3). Ho an'ny tanora zokiny, zava-dehibe ny tsy hanadinoana fa tsy ny olona rehetra izay misalasala momba ny finoantsika tsy akory no fahavalo. Matetika no mitombina ny fisalasalan'ny olona, na koa misy akony eo amin'ny fomba fijeriny an'Andriamanitra ny nanabeazana azy. Koa mihaino tsara aloha isika, avy eo miresaka mahitsy momba ny olany.

Miresaha amin'ny salna sy ny fo. Tsy valiny ara-tsaina ihany no notadiavin'ny mpanjakavavin'i Sheba; naniry hahita izy raha marina ny fahendren'i Solomona. «Nilaza taminy izay rehetra tao am-pony» izy - 1 Mpanj. 10:2. Rehefa nahita ny fomba fiainany izy, dia niaiky hoe: «Marina ny teny afa reko (...) kanefa tsy nino ny filazana aho, raha tsy tonga atý, ka ny masoko no mahita (...).» - 1 Mpanj. 10:6,7. Milaza amintsika izany fa ny haifoto-pinoana dia tsy momba ny famaliana fanontaniana amin'ny tohan-kevitra fotsiny, fa momba ny fanehoana amin'ny hafa koa ny atao hoe manaraka an'Andriamanitra.

Asehoy ny hatsaran'Andriamanitra. Nony farany, fantatry ny mpanjakavavin'i Sheba fa avy amin'Andriamanitra ny fahendren'i Solomona. (1 Mpanj. 10:9), Ny tanjon'ny halfoto-pinoana dia tsy ny handresy amin'ny adihevitra na hampidera ny habetsaky ny fahalalantsika; fa ny hanampiana ny hafa hahita ny hatsaran'i Jesosy kosa.


**Ivereno ny andalan-teny nosoratanao ary diniho izany.**

**Farito Ireo teny, na andian-teny, na fehezanteny, na hevitra miverimberina.**

**Asio tsipika eny ambanin' Ireo teny na fehezanteny manan-danja na manana haviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Eritrereto ny amin'ireo namanao tsy Kristianina. Fantatrao ve ny toerana niavian'izy ireo, ny fomba nitaizana azy sy ny fomba fijeriny?`

`Inona no maha samy hafa ny tanjon'ny haifoto-pinoana amin'ny fahaizana mandresy amin'ny adihevitra?`