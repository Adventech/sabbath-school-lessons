---
title:  "MIRESAKA AMIN'NY TSY MINO"
date:   30/12/2025
---

### Talata 30 Desambra Hazavao

### MIRESAKA AMIN'NY TSY MINO

Miasa ao an'efitrano eny amin'ny toerana isan-karazany ny mpiaro ny finoana kristianina fianarana, eny amin'ny n'ny sehatra ho an'ny daholobe, any am-piangonana, any amin'ny toerana mitokana, sns mba hanolotra fanazavana izay manala ny sakana tsy hinoan'ny saina, sy mitarika ny olona ho amin'ny fahamarinana hita ao amin'i Jesosy. Mba hahombiazana dia ilaina ny mahalala ny vaovao farany momba ny haifoto-pinoana ary maneho izany amin'ny fomba mifanaraka amin'ny kolontsaina. Hoy ny Ohab. 15:28: «Ny fon'ny marina mihevitra vao mamaly.» Zava-dehibe ny mahafantatra mandrakariva ny voka-pikarohana farany. Tsy maintsy mamaky boky be dia be isika, mahatakatra ny paikady mahomby eo amin'ny serasera, ary mifandray manokana amin'Andriamanitra mba ho avy amin'ny fanandramana iainana ny fanambarantsika fa tsy tsangan-kevitra fotsiny. Indreto misy paikady mahomby telo:

Fantaro ny hevitra mibahana ao an-tsain'ny olona. Ohatra, rehefa simba ny fiaranao, dia tsy voatery mazava avy hatrany ny fototry ny olana. Ny ampahany tsy hita maso nefa manan-danja ao anatin'ny motera dia mety hahatonga ny rafitra manontolo tsy handeha. Toy izany koa, ny fiheveran-diso dia mety mitarika ho amin'ny fanatsoahan-kevitra tsy marina. Ny famantarana sy ny fanazavana ireny hevitra mibahana ao an-tsaina ireny no matetika fanalahidy manala ny sakana mahatonga ny tsy finoana.

Anontanio ny mpanontany. Matetika i Jesosy no nampiasa fanontaniana mba hanalana ny hevitra mibahana mialoha sy hanampiana ny olona hamerina handinika tsara ny heviny. (Jereo ny Lio. 2:46,47). lo fomba io dia manome fahafahana ilay mpanontany handinika indray ny fomba fijeriny, sady mahatsiaro ho misy mpihaino sy hajaina izy amin'izany.

Ny hevi-dehibe tsara momba an'Andriamanitra no resaho. Ny haifoto-pinoana dia tsy ny fanomezana toko sy andininy maro be avy ao amin'ny Baiboly na tsipiriany maro, indrindra raha tsy mino ny Baiboly akory ilay olona. Mifantoha kosa amin'ireo hevi-dehibe ao ambadiky ny fahamarinana ara-Baiboly sy ny maha zava-dehibe azy ireo eo amin'ny fiainana andavanandro. Ohatra, raha mifanakalo hevitra momba ny fiavian'i Jesosy fanindroany dia tsy fitanisana andinin-tSoratra Masina fotsiny no atao mba hampisehoana ny fomba sy ny fotoana hitrangan'izany- fa resaho ilay foto-kevi-dehibe hoe: ho avy Andriamanitra hamarana hatreo ny fijaliana sy hitondra ny vahoakany hody. Ny Sabata dia azo aseho ho toy ny fotoana iray fanamafisana ny fifandraisana amin'llay mitondra fitsaharana marina ao anatin'ny rotoroton'ny fiainana. Tsotra sy kanto ny lohahevi-dehibe ao amin'ny Baiboly. Mifantoha amin'ireo lohahevitra fototra ao amin'ny Baiboly ary manana fifandraisana manokana amin'ny olona.

`Rehefa avy namaky Izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Inona no azonao hatsaraina amin'ny fomba0 fizaranao ny finoanao amin'ny hafa?`

`lanaro tsianjery ny andininy tianao indrindra, avy ao amin'ny 1 Mpanj. 10:1-13. Soraty imbetsaka izany mba hahamora ny fitadidianao azy.`