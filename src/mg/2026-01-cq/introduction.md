### FAMPIDIRANA

### Halfoto-pinoana: Areopago

Ao anatin'ny tontolo miovaovan'ny finoana sy ny fivavahana ankehitriny, dia matetika ny tanora zokiny no sahiran-kevitra manoloana ny safidy horaisina: hino sa tsy hino? Marnetraka fanontaniana lalina izy ireo, kanefa tsy mora mandrakariva ny ahitana ny valin'ireny. Eo indrindra no ilana ny "haifoto-pinoana taranja ara-teolojia iray izay manampy ny mpino hiaro ny finoany amin'ny alalan'ny fahaiza-mandinika sy amin'ny fomba mazava. Raha hiara-manao izao dia izao isika, andeha hohalalinintsika ny lanjan'ny haifoto-pinoana sy ny heviny eo amin'ny fiainantsika manokana.

Avy amin'ny teny grika apologia ny teny hoe "haifoto-pinoana" (apologétique), izay midika ho fiarovana amin'ny alalan'ny teny. Ny "haifoto-pinoana dia fanomezana fanamarinana voahevitra tsara mikasika izay inoan'ny tena. Toy izao ny fampirisihana ataon'ny apostoly Petera amin'ny mpino ao amin'ny 1 Pet. 3:15: "Aoka ho vonona mandrakariva hianareo hanaly izay manontany anareo ny amin'ny anton'ny fanantenana ao anatinareo, nefa amin'ny fahalemem-panahy sy ny fanajana." Izany baiko ara-Baiboly izany no maneho ny maha zava-dehibe ny fahafahana maneho ny fincantsika armin'ny fomba mifandrindra sy mandresy lahatra.

Tsy fampitomboan-dresaka tsy akory ny filazana fa zava-dehibe tokoa ny haifoto-pincana amin zao andro iainantsika izao. Ny tanora zokiny, manokana, dia tototry ny fomba fijery sy ny foto-pampianarana maro samihafa izay mahatonga azy hisalasala mikasika ireo fitsipika fototry ny fivavahana kristianina. Mitombo izaitsizy ny maha lahika sy ny firoaharoahan-tsain'ny siansa, izay tonga hatramin'ny fiheverana fa ny tsirairay ihany no mamaritra ny atao hoe ratsy na tsara; zava-dehibe indrindra ny hitondrana valin-teny mafonja sy voahevitra tsara manoloana ireo fihaikana ireo. Mampitohy ny fincana sy ny fahaiza-mandinika ny "haifoto-pinoana", manaisotra ireo fefy ara-tsaina manakana ny olona tsy hino izany ary mitondra ho amin'ny fahatakarana mazava kokoa ny finoana kristianina.

1. Valinteny manoloana ny fisalasalana: Tanora zokiny marobe no mandalo amin'ny fanandraman'ny fisalasalana mikasika ny finoany, indrindra eo anoloan'ny fomba fijery mampiady hevitra. Ny haifoto-pinoana no manome ny fitaovana hoenti-mamaha ireny fisalasalana ireny amin'ny fomba mivantana, ka manolotra tohan-kevitra voasaina tsara izay manamafy ny maha azo itokiana ny fomba fijery kristianina.

2. Fifampiresahana manan-danja amin'ny hafa: Ao anatin'ny fiaraha-monina ifangaroan'ny olona samy hafa fiaviana sy kolontsaina ary fomba fijery, dia antsoina ny Kristianina mba handray anjara amin'ny fanehoana ny fomba fijeriny amin'ireo hafa kolontsaina. Manampy ny mpino hiroso amin'ny fifanakalozan-kevitra lalina sy manan-danja amin'ny olona manana finoana samihafa ny haifoto-pinoana, ary koa manomana azy amin'ny fizarana ireo hevi-dehibe ijoroan'ny fiangonana advantista.

3. Fanamafisana ny finoana: Ny fandalinana ny haifoto-pinoana dia tsy manampy ny mpino amin'ny fiarovana ny finoany fotsiny fa mampitombo koa ny fahatakarana sy ny faharesen-dahatra ananany. Afaka ny hanana finoana matanjaka sy mahafahatra tsara ny mpino rehefa mandinika ireo fototra ara-lojika sy ara-tantara ary ara-pilozofian'ny fivavahana kristianina.

4. Fitoriana ny filazantsara: Fitaovana manan-danja ho fitoriana ny filazantsara ny haifoto-

pinoana, izay manampy ny olona haneho ny filazantsara amin'ny formba mahafa-po ny saina sy mikasika ny fo. Manampy ny mpino hamaly ireo fanontaniana apetraky ny tsy mpino koa izany, ary manokatra ny lalana handraisany ny hafatr'i Kristy.

Mamelà ahy hizara aminao ny ampahany amin'ny fanandramako manokana izay nitarika ahy handalina ny tontolon'ny haifoto-pinoana. Nitombo tao anatin'ny tokantrano nilona tao anatin'ny fivavahana "sikhisme" sy "hindouisme" aho. Nisy sampy marobe nanerana ny franonay, ary feno sarin-dehilahy manao fehiloha sy lava somotra ary mampiseho endrika toa feno eritreritra. Mifoha maraina mangiran-dratsy ny raiko mba handini-tena sy hitady fahazavan-tsaina. Izaho kosa tsy nanomboka nanontany tena ny amin'izay ninoako raha tsy efa nianatra tany amin'ny ambaratonga ambony. Namaky boky maro izay manazava momba ny fivavahana samihafa sy ny fiainana ara-panahy aho. Noho ny fitantanan Andriamanitra, dia nifanena tamina tanora zokiny kristianina iray aho, izay nitarika ahy handalina ka hahita valiny mazava mikasika ny fiainana sy mikasika an'Andriamanitra. Tao amin'ny Baiboly sy ny fivavahana kristianina ary ny fiangonana advantista no nahazoako izany valinteny izany.

Raha eo am-panombohana ity leson'ny Sekoly Sabata mikasika ny haifoto-pinoana ity isika, dia zava-dehibe indrindra ny fahafantarana ny lanjan'ny fiarahamonina. Tsy ezaka ataon'ny olon-tokana ny haifoto-pinoana, fa dia lavitra iaraha-manao ka ny tsirairay no mifanohana mba handalina sy hanao famakafakana momba ireo zavatra inoantsika.

Taranja iankinana aina tokoa ny haifoto-pinoana, izay manome hery ny tanora zokiny eo am-piatrehana ireo zava-tsarotra mahakasika ny finoana eto amin'ny tontolo iray feno fisalasalana sy tsy finoana. Rehefa mitondra tohan-kevitra miorina tsara ho fiarovana ny finoana kristianina isika, dia afaka hitondra valinteny manoloana ny fisalasalana, hifanakalo amin'ny kolontsaina hafa, hanamafy ny faharesen-dahatra ananantsika ary hizara ny filazantsara amin'ny fomba tsara kokoa.

I Anil Kanda dia tale mpanampy misahana ny asa fitoriana ny filazantsara any amin'ny Federasiona Afovoan'i Californie, ary mpanentana ny zana-pandaharana Hope at Night ao amin'ny Hope Channel ny tenany. Izy no mpanoratra ny boky mitondra ny lohateny hoe "Apologetics: Rethinking God."



### FANAFOHEZAN-TENY AMPIASAINA MANDRITRA NY FIANARANA

**and.** andininy

**MM** Mpaminany sy Mpanjaka/Prophets and Kings, EGW

**b.** boky

**CE** Christian Education, EGW

**пр** nasiam-panitsiana

**CPTS** Counsels to Parents, Teachers and Students, EGW

**RH** The Review and Herald, EGW

**DHK** Ny Dia Ho eo amin'i Kristy/Steps to Christ, EGW

**TFC** Testimonies For the Church, EGW

**TIK** Talohani Kristy

**DIEM** Dikanteny lombonana eto Madagasikara

**TMF** Tanamasoandron'ny Fahasalamana/The Ministry of Healing, EGW

**ed** Edisiona Ellen Gould White

**TMGW** Testimonies for Gospel Workers, EGW

**Ev** EGW Evangelism, EGW

**TrK** Taorian'i Kristy

**EW** Early Writing, EGW

**TT** Testamenta Taloha

**FK** Fanabeazana Kristianina/Christian Education, EGW

**TV** Testamenta Vaovao

**HM** Hery Mifanandrina/The Great Controversy, EGW

**t.** takila

**IFM** Ilay Fitiavana Mandresy/The Desire of Ages, EGW

**tt.** takila roa fara fahakeliny

**VM** Vavolombelona Mahery/The Acts of the Apostles, EGW
