---
title:  "IREO HOLATRA EO AMIN'NY TANANY"
date:   26/03/2026
---

### Ampifandraiso amin'i Jesosy - IREO HOLATRA EO AMIN'NY TANANY

Ho hitantsika, rehefa any an-danitra, fa nahatratra ny olona avy amin'ny firenena rehetra sy ny fokom-pirenena ary ny samy hafa fiteny ny fahazavan'i Jesosy, anisan'izany ireo olona izay tsy nahafantatra tamin'ny fahafenoany ny tantaran'ny Filazantsara, nefa voavonjy satria nandray sy nivelona araka ny fahazavana nomena azy (Apok. 7:9). Misy ireo izay any an-danitra vao handre ny tantaran'ny hazo fijaliana. Hanontany an'i Kristy izy ireo hoe: "inona itony ratra amin'ny tananao itony? Dia hovaliany hoe: Naratra tao an-tranon'ny sakaizako ireny." - Zak. 13:6.

Hamonjy olona hafa koa i Jesosy, izay nahafantatra ny Anarany saingy voafitaky ny fampianaran-diso tao amin'ny fivavahana kristianina. Aseho ao amin'ny Apok. 18:4 izany, izay iantsoan'Andriamanitra ny olony hivoaka avy ao Babylona-voambolana ilazana endrika fivavahana kristianina mampifangaro ny marina sy ny diso. Ilay antso hoe: "Mial√† aminy hianareo, ry oloko" dia manambara fa manana olona mahatoky Andriamanitra na dia eo anivon'ny haizina ara-panahy izay asehon'ny anaran'i Babylona aza. Fantatr'Andriamanitra ny fon'izy ireo ary miantso azy hiala amin'ny haizina ho amin'ny fahazavana Izy.

Tsy misy fefy mahasakana ny fitiavan'Andriamanitra, ary faniriany ny hamonjy ny olona rehetra tsy ankanavaka, ho ao amin'ny fanjakany mandrakizay. Nataon'Andriamanitra tao am-pon'ny tsirairay ny fahatsapana ny antson'Andriamanitra.

Ny anjarantsika dia ny miara-miasa amin'Andriamanitra, ho fantsona hiampitan'ny fahazavany, ary hizara ny fitilavany na alza na aiza, araka izay tratrantsika. Rehefa mampahafantatra ny olona an'i Jesosy sy milaza aminy ny tantaran'ny filazantsara isika dia mahatonga azy ireo ho afaka hamaly amim-pisainana tsara ny fitiavan'Andriamanitra. Ao anatin'ny andraikitsika koa ireo Kristianina hafa izay voafitaky ny fampianaran-dison'ny Babylona. Ny fitoriantsika ny fahamarinan'ny Baiboly amin'izy ireo sy ny fanehoantsika marina ny tena toetran'Andriamanitra, dia manampy azy ireo handray fanapahan-kevitra tsara, ary tsy ho voasarika hiala amin'i Jesosy.

Enga anie isika tsiralray hanao ny ezaka rehetra hahafantatra izay inoantsika sy ny anton'ny finoantsika. Enga anle isika hahalala an'i Kristy sy hitory Azy amin'ny olona hafa rehetra. Raha misy manohitra ny finoantsika, enga anle isika hahay hiaro ny finoantsika sy hanazava ny anton'ny fanantenana ao anatintsika.

`Hisy amin'ireo olona tsy mbola nandre na oviana na oviana ny anaran'i Jesosy, hovonjen Andriamanitra; raha izany no izy, inona no antony mbola hitoriana ny filazantsara?`

`Hatraiza no tokony hahatsapantsika ny maha tompon'andraikitra antsika manoloana ireo Kristianina hafa izay voafitaky ny fampianaran-diso?`