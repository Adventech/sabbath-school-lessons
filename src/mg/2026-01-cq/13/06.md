---
title:  "FAHAGAGANA AO AMIN'NY FITSARANA"
date:   27/03/2026
---

### Takaro - FAHAGAGANA AO AMIN'NY FITSARANA

« Amin'ny andro fitsarana farany dia ho takatry ny fanahy very ny tena toetry ny fandavany ny fahamarinana. Haseho ny hazo fijaliana, ka ho tsapan'ny saina rehetra nohamaizinin'ny fandikan-dalána ny tena lanjan'izany. Hijoro eo ambany fanamelohana ny mpanota eo anatrehan'l Kalvary sy Ilay nifono zava-miafina nianjadian'ny fahoriana. » - IFM, t. 46 (np).

Tsy miankina amin'ny habetsahan'ny fahazavana noraisintsika ny fijoroantsika eo anatrehan'Andriamanitra fa amin'ny fampiasantsika izany fahazavana izany. Noho izany, na dia ny jentilisa aza izay nifidy ny tsara araka izay farany ahazoany mahafantatra Azy, dia eo aminy ny toerana tsaratsara kokoa noho ireo izay efa nanana fahazavana lehibe, ka milaza ny tenany ho manompo an'Andriamanitra, nefa manao jery vilana ny fahazavana sy manohitra izay lazainy eo amin'ny fiainany andavanandro.» - IFM, t. 240.

« Izay derain'i Kristy eo amin'ny Fitsarana, dia mety ho kely fahalalana raha ny teolojia, nefa nankafy ny foto-kevitra nomen'i Kristy izy. Fitahiana ho an'izay manodidina azy izy noho ny hery miasa mangina avy amin'ny Fanahin'Andriamanitra. Na dia teo anivon'ny jentilisa aza dia nisy izay nankamamy ny toe-tsaina feno halemem-panahy; talohan'ny nahatongavan'ny tenin'ny fiainana tao an-tsofiny, dia efa nanasoa ny misionera izy, nanompo azy mihitsy na dia nampidi-doza ny ainy aza izany. Teo anivon'ny jentilisa dia nisy ireo nanompo an'Andriamanitra tao amin'ny tsy fahalalany (...) Na dia tsy nahafantatra ny lalan'Andriamanitra voasoratra aza izy, dia nandre ny feony niteny taminy teo amin'ny zavaboary, ka nanatanteraka izay takin'ny lalana. Porofo mazava ny asany fa nanohina ny fony ny Fanahy Masina, ary ekena ho zanak'Andriamanitra izy.

«  Akory ny fahagagana sy ny ho fifalian'ny ambany ao amin'ny firenena sy ao amin'ny jentilisa mandre ny teny avy amin'ny molotry ny Mpamonjy manao hoe: 'Araka izay efa nataonareo tamin'ny anankiray amin'ireto rahalahiko kely indrindra ireto no nataonareo tamiko'. Akory ny hafallan'ny fon'llay Fitiavana tsy voafetra raha gaga sy faly ny mpanaraka Azy miandrandra izany teny fankasitrahana izany.» - IFM, tt. 686,687.


« Tsy ny ninoan'ny olona lainga tamim-pahatsoram-po tsy akory no hanamelohan'Andriamanitra azy, na satria nankamamy hevitra iray efa fantany fa diso izy, fa satria nataony tsirambina ny fotoana azony nohararaotina hahafantarana tsara sy hanaovana ny marina. Tsy homelohina noho ny maha tsy mpino azy ny tsy mpino, fa satria tsy nandray ny tombontsoa nomen'Andriamanitra azy izy mba hahatongavana ho Kristianina.» - TMGW, t. 437.