---
title:  "FANANTΕΝΑΝΑ HO AN'IREO TSY KRISTIANINA"
date:   22/03/2026
---

### FANANTΕΝΑΝΑ HO AN'IREO TSY KRISTIANINA

**Vakio ny Mat. 15:21-28**

`Tsianjery: Mifidy andininy 1`

### Fampidirana - AHOANA NY AMIN'IREO IZAY TSY MBOLA NANDRE MIHITSY?

Raha nandinika ireo kintana namirapiratra teny amin'ny lanitra maizina i Abrahama, dia nanome azy teny fikasana lehibe Andriamanitra: "hitahy anao tokoa Aho ary hahamaro dia hahamaro ny taranakao, (...) ary amin'ny taranakao no hitahlana ny firenena rehetra ambonin'ny tany, satria nanaiky ny teniko hianao."-Gen. 22:17,18.

Tsy ho an'ny taranak'i Abrahama ihany io teny fikasana io fa ho an'ny firenena rehetra eto ambonin'ny tany. Na ny Jodaisma, na ny fivavahana kristianina, na ny Silamo, dia samy manaja an'i Abrahama, izay midika hoe "rain'ny maro" ny anarany. Vavolombelon'ny fahatokiana, ny fankatoavana, ary ny fitokiana amin'Andriamanitra ny fiainany.

Ankehitriny, miisa eo amin'ny 8,2 lavitrisa eo ho eo ny mponina eto an-tany, avy amin'ny antokom-pinoana samy hafa:

2,5 lavitrisa: Kristianina, 1,9 lavitrisa: Silamo, 1,1 lavitrisa:. Hindoa, 531 tapitrisa: Bodista

(Charles Preston, "List of Religious Populations, Encyclopaedia Britannica, 26 avrily 2025.)

Na ny fivavahana kristianina aza no manjaka indrindra, dia maro ny Kristianina tsy manaraka tsara ny fampianaran'ny Balboly, ary vitsy no mazoto mitory ny filazantsara. Ahoana no lasan Andriamanitra hamonjena ny firenena eo anivon'ny korontana ara-pivavahana sy ny hakelin'ny ezaka misionera? Ahoana no hitsarany ireo izay tsy mbola nandre ny filazantsara? Ahoana ny amin'ireo firenena tsy voatonona ao amin'ny Balboly?

Hoy i Ellen G. White: "Midadasika ny planan'ny fanavotana ka ampy hahasahana Izao tontolo izao. (...) Ary tsy hamela ny fanahy tsotra iray ho diso fanantenana amin'ny fanirlany hahazo zavatra tsara lavitra noho izay azon Izao tontolo izao omena Izy. Alefany tsy an-kijanona ny anjeliny hamonjy ireo tra-pahasahiranana mampamoifo indrindra, nefa mangataka amim-pinoana mbe hisy hery tsy hay tohaina hanampy azy sy hitondra fanafahana sy fladanana ho azy. Koa dia miseho amin'izy ireo amin'ny fomba maro samihafa Andriamanitra ka mametraka azy eo amin'ny toe-javatra izay ahazoany manamafy orina ny finoany an'llay nanolotra ny tenany ho avotra hisolo ny maro."-MM, L 313.

Nametrahan'Andriamanitra faniriana Azy ao am-pon'ny olona tsirairay (Asa. 17:26,27).

Ny olombelona no fitaovana misionera tian Andriamanitra indrindra hamplelezana ny filazantsara (Mat. 28:19,20).

Andriamanitra no Misionera lehibe indrindra, ary miara-miasa Aminy amin'ny iraka tanterahiny isika. Hodinihina ato amin'lity lesona ity ireo fomba isan-karazany nampiasain'Andriamanitra hitondrana ny fahazavan'ny fahamarinana ho amin'izao tontolo izao, tamin'ny fotoana rehetra.

><p>Soraty</p>
> Soraty araka ny dikanteny izay tianao ny Mat. 15:21-28. Inona no mety ho tao an-tsain'ilay vehivavy, ireo mpianatra, ary i Jesosy?