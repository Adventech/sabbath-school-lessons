---
title:  "IREO 'ONDRY VERY AMIN'NY TARANAK'ISIRAELY"
date:   23/03/2026
---

### Saintsaino - IREO "ONDRY VERY AMIN'NY TARANAK'ISIRAELY"

Niaraka tamin'ny mpianany i Jesosy, nankany amin'ny faritr'i Tyro sy Sidona, ivelan'ny sisintanin'l Isiraely, izay nanana kolontsaina, sakafo, fiteny ary fivavahana hafa. Teny an-dalana dia nisy vehivavy kananita nanatona an'i Jesosy, niangavy Azy mba hanasitrana ny zanany vavy izay ampahorin'ny demonia. Nifototra tamin'ny fivavahana amin'ny andriamanitra maro ny kolontsaina kananita (Deo. 7:1-5). Na teo aza izany kolontsainy izany, dia nahita zavatra miavaka tao amin'i Jesosy izy. Tapa-kevitra hamonjy ny zanany vavy ilay vehivavy kananita, na inon-kidona na inon-kitranga, tsy araka ny tantara sy ny kolontsaina feno halozana fantatra momba azy ireo, toy ny fanaovana sorona zaza.

Tamin'ny voalohany dia toa tsy niraika sy nand√† azy i Jesosy, ka nanao hoe: "Tsy nirahina Aho afa-tsy ho amin'ny ondry very amin'ny taranak'lsiraely" - Mat. 15:24. Toa henjana izany teny izany, kanefa ny hampianatra lesona azy ireo no tanjony. Ny fandavan'i Jesosy tamin'ny voalohany dia maneho ny fihetsiky ny mpianatra manoloana ny Jentilisa. Tsy fandavana no antony nampitaredretra Azy, fa navelany hisongadina ny finoan'ilay vehivavy sy ny tsy fahatakaran'ny mpianatra ny asa nanirahana Azy. Nasehony ho hitan'ny mpianatra ny toetran'izy ireo feno fizahan-tavan'olona sy fiangarana. Tsy maintsy ho nanaitra ny mpianatra ny valinteny tsy nampoizina nome nomen'i Jesosy, ary izany indrindra no nokendreny.

"Zanak'i Davida" no niantsoan'ilay vehivavy kananita an'i Jesosy, izay anaram-boninahitra manambara ny fahatakarany ny maha Mesia Azy (Mat. 15:22). Mahagaga ny fahafantarany Azy, satria lavitra ny kolontsaina jiosy izy. Hoy i Ellen White: "Tao ambadiky ny toa fandavana nataon'i Jesosy, dia nahitany fangorahana tsy hain'i Jesosy nafenina." Koa tsy tezitra ilay vehivavy fa nifikitra tamin'ny finoany. Nidera ny finoany i Jesosy avy eo, nanao hoe: "Ravehivavy, lehibe ny finoanao; tongava aminao araka izay irinao." - Mat. 15:28. Aseho eto fa ny finoana, fa tsy ny firazanana, no mahatonga ny fitahiana amin'ny olona.

lo no fahagagana tokana voalaza fa natao tany amin'io faritra io. Nahita mivantana izao ireo mpianatra tsy narisika tany am-boalohany, fa tsy ny firazanana no mamaritra ireo "ondry very amin'ny taranak'Isiraely", fa ny finoana. Miitatra hatrany ivelan'ny Isiraely, amin'izay rehetra mino, ny fitiavan'Andriamanitra sy ny fahasoavany.

**Ivereno ny andalan-teny nosoratanao ary diniho izany.**

**Farito treo teny, na andlan-teny, na fehezanteny, na hevitra miverimberina.**

**Asio tsipika eny ambanitreo teny na fehezanteny manan-danja na manana heviny manokana ho anao.**

**Mamplashampifandraisana ireo teny na fehezanteny mifandraika amin'ny teny na fehezanteny hafa.**

`Ahoana no nanampian'i Jesosy ny finoan'ilay vehivavy hisongadina?`

`Inona koa ireo ohatra hafa, izay nahitanao an'Andriamanitra nitaredretra sy namela ny zava-tsarotra hitranga mba hisehoan'ny finoan'ny olona?`