---
title:  "RAHA HODORANA MANDRAKIZAY NY RATSY FANAHY"
date:   09/03/2026
---

### Saintsaino - RAHA HODORANA MANDRAKIZAY NY RATSY FANAHY

Ny Malakia 3:19-21 dia maneho sary mazava momba ireo ratsy fanahy hodorana sy ho tonga lavenona. Tsy hisy na inona na inona miangana aorian'io asa fandravana farany io «na ny fakany na ny sampany. Ny hamongotra tanteraka ny ratsy no drafitr'Andriamanitra mba ho azo antoka ny fandriam-pahalemana sy ny fahadiovan'izao tontolo rehetra izao nohariany (Nah. 1:9).

Hahatanteraka ny fahamarinana Andriamanitra, tsy amin'ny alalan'ny famaizana tsy misy fiafarana fa amin'ny alalan'ny famongorana ny ota sy ny fahoriana. Manome toky ny Ezek. 28:18,19 fa hatao tonga lavenona i Satana ary «tsy ho ao intsony mandrakizay. Tsy fijaliana mandrakizay izany fa famongorana mandrakizay. Manamały izany ny Oba. 1:16, izay milaza fa «ho toy ny tsy ary» ny ratsy fanahy. Famindram-po izany ary mifanaraka amin'ny toetran'llay Andriamanitra fitiavana, izay maniry hamerina ny fiadanana eo amin'ny voariny.

Raha mitaky ny hanehoantsika famindram-po sy fangorahana Andriamanitra, ahoana no hanaovany fihetsika mifanohitra amin'ny fitsipika napetrany? Ny fanoritsoritana an'Andriamanitra toy izany dia maneho Azy ho mpihatsaravelatsihy. Tsy toy izany Ilay Andriamanitry ny Baiboly (jereo ny Mat. 22:37-40).

Fiafarana roa ihany no ampianarin'ny Baiboly. Na «ho ringana» ny olona na «hanana fiainana mandrakizay» (Jao. 3:16, DIEM). Tsy misy ny eo anelanelany. Ny fampijaliana mandrakizay ny ratsy fanahy dia fanomezana azy ireo fiainana mandrakizay. Ny hamongotra tanteraka ny faharatsiana no drafitr'Andriamanitra, fa tsy ny hampaharitra ny fijaliana.

Ny fiainana mandrakizay, araka ny armpanantenaina ao amin'ny Balboly, dia fanomezana atolotra ho an'izay mino an'i Kristy ihany (Rom. 6:23). Tsy mety hisy fifaliana mandrakizay marina raha mbola eo hatrany ny ratsy, na dia voahidy ao amin'ny faritra kely iray eo amin'izao tontolo izao aza izany. Alao sary an-tsaina ny fiainana eo ambanin'ny fahazavan'ny fanatrehan'Andriamanitra, kanefa eo koa ny fahafantarana fa mitohy mandrakizay ny fijaliana any amin'ny toerana hafa. Milaza ny 1 Kor. 15:26 fa ny fahafatesana no «fahavalo farany» horesena. Ny famongorana ny fahafatesana sy ny faharatsiana hatramin'ny farany no miantoka fa tsy hisy alahelo na fitarainana na fanaintainana ny fiainana mandrakizay.


**Ivereno ny andalan-teny nosoratanao ary diniho Izany.**

**Farito Ireo teny, na andlan-teny, na fehezanteny, na hevitra miverimberina.**

**Asio tsipika eny ambanin' Ireo teny na fehezanteny manan-danja na manana heviny manokana ho anao.**

**Mampiasa hampifandralsana ireo teny na fehezanteny mifandraika amin'ny teny na fehezanteny hafa.**

`Ahoana no efa nahitanao ny fiantraikan'ny foto-pampianarana momba ny fampijallana mandrakizay teo amin'ny fianakavianao sy ny namanao?`

`Ahoana no mahatonga io foto-pampianarana io ho fitohizan'ilay laingan'i Satana hatrany am-boalohany (Gen. 3:4)?`