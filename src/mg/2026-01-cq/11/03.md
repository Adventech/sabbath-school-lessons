---
title:  "MANDRAKIZAY, TSY METY MATY"
date:   10/03/2026
---

### Hazavao - MANDRAKIZAY, TSY METY MATY

Raha tsy mampijaly olona ao amin'ny afoben'ny helo mandrakizay Andriamanitra, ahoana ny amin'ireo andininy miresaka momba ny afo maharitra mandrakizay? (Ohatra, vakio ny Mat. 25:41) Voalohany, zava-dehibe ny manamarika fa «voavoatra ho an'ny devoly sy ny anjeliny» io afo io, izay tsy misy amintsika voatery ho any. Nanao ny fomba rehetra Andriamanitra mba hamonjena ny olona tsy hiombona anjara amin'ny devoly. Mandrakizay io afo io satria tsy azo ovana intsony mandrakizay ny vokany.

Manome ohatra momba ny afo maharitra mandrakizay ny bokin'i Joda, izay ilazalazan'ny mpanoratra ny famongorana ny tanana ratsin'i Sodoma sy Gomora; «aseho ho fananarana» izy ireo, «amin'ny iaretany fijaliana amin'ny afo maharitra mandrakizay. and. 7. Ireo tanána ireo, izay noravan'ny afo mandrakizay, dia tonga lavenona ary tsy naorina intsony. Mandrakizay ny vokatr'io afo io ary tsy azo ovana intsony. Tsy midika velively izany fa mbola mirehitra ihany ny tananan'i Sodoma sy Gomora, na mbola mijaly mandraka ankehitriny ny mponina ao. Ny afo mandrakizay dĩa momba ny anjara mandrakizay, fa tsy famaizana mandrakizay. Efa rava tanteraka ireo tanana ireo (Gen. 19:29), maty avokoa ny mponina tao, ary lasa lavenona.

Ao amin'ny Baiboly, ny tantaran'i Sodoma sy Gomora, tanana fahiny, dia ohatra ny amin'izay hitranga amin'ny ratsy fanahy rehefa haringan'ny afo maharitra mandrakizay izy ireo. Levonin'ny afo ny ratsy fanahy ary hanjary lavenona mandrakizay.

Izao koa, ny afo no maharitra mandrakizay, fa tsy ny ratsy fanahy tsy akory. Manjavona, ka tsy hiverina intsony, ny ratsy fanahy (Sal. 37:20,10). Ho levon'ny afo mandrakizay izy ireo.

Diso fandray izay ampianarin'ny Baiboly momba ny afo tsy mety maty ny olona sasany (Mat. 3:12). Mampalahelo fa amplasain'izy ireo ny teny hoe «afo tsy mety maty» mba hilazana fa tsy mety levona ny olona ao anatin'ilay afo. Na izany aza, ampiasain'ny Baiboly lo teny lo mba hampianarana fa tsy misy olona mahavono ilay afo. Ohatra, hoy ny mpaminany Jeremia momba ny tananan'i Jerosalema: « handrehitra afo tsy mety maty eo am-bavahadiny Aho handevonana ny tranobe eto Jerosalema.» - Jer. 17:27. Tsy midika izany fa mbola mirehitra hatramin'izao i Jerosalema, fa tsy nisy olona kosa nahasakana ny afo.

`Inona ireo fanontaniana hafa efa napetraka taminao momba ny helo? Ahoaria no hamalianao izany?`

`Inona no mandrisika anao kokoa-ny fitiavan'Andriamanitra sa ny tahotra ny helo? Nahoana?`

`lanaro tsianjery ny andininy tianao indrindra, avy ao amin'ny Mal. 3:19-21. Soraty imbetsaka izany mba hahamora ny fitadidianao azy.`