---
title:  "NY FAMPIANARAN-DISON'NY FAMPIJALIANA MANDRAKIZAY"
date:   13/03/2026
---

### Takaro - NY FAMPIANARAN-DISON'NY FAMPIJALIANA MANDRAKIZAY

« Nieritreritra aho nanomboka teo fa maro amin'ireo ao amin'ny tobin'ny adala no nalefa tao noho ny fanandramana mitovy amin'ny ahy. Nampahory ny fieritreretany ny fahatsapany ny fahotany, ary tsy sahy nitaky ny teny fikasan'ny famelan-keloka avy amin'Andriamanitra ny finoany marefo. Nihaino ny fanazavana momba ny helo, izay efa mahazatra ny maro, izy ireo ka toa nampivaingana ny rany sy nifantsika tao amin'ny fitadidiany izany. Na matory na mifoha dia toa eo anoloan'izy ireo hatrany izany sary mahatsiravina izany, mandra-pahavery ny sainy, ka tsy nahitany intsony afa-tsy lelafo midedadeda sy tsy nahenoany afa-tsy ny fitarainan'ireo voaozona. (...) Ireo izay manao fampianarana momba ny helo mandrakizay dia tokony handinika akaiky kokoa ny fahefana iorenan'izany foto-pinoana feno halozana izany.» - TFC, b. 1, tt. 25,26.

« Avy amin'i Satana ny foto-pampianarana momba ny fampijaliana mandrakizay ho famaizana noho ny ota, satria tamin'izany fomba izany no nahafahany nitaona ny olona maro ho amin'ny tsy fahatokiana sy ny fikomiana, nampisavorovoro ny fanahy, ary namery ny sain'ny olona.» - CPTS, t. 27.

« Fampahatsiahivana tokana ihany no hitoetra: hitondra mandrakariva ny holatry ny nanomboana Azy tamin'ny hazo fijaliana Ilay Mpanavotra antsika. (...) Hoy ny mpaminany raha mibanjina an'i Kristy ao amin'ny voninahiny izy: 'Misy famirapiratana toy ny mazava, ary misy tana-masoandro avy eo amin'ny tanany; ary ao no fieren'ny heriny'. Amin'io lanivoany voatrobaka io izay nijininihan'ny ra nampihavana ny olombelona tamin'Andriamanitra no ahitana ny voninahitry ny Mpamonjy, ao no 'fieren'ny heriny'. (...) Koa ny mariky ny fanetren-tenany no voninahiny ambony indrindra; mandritra ny mandrakizay dia hampiseho ny fiderana Azy sy ny heriny ny holatr'i Kalvary.>>>

« Mifarana hatreo ilay ady lehibe. Tsy misy intsony ny fahotana sy ny mpanota. Voadio tanteraka ny tontolo rehetra. Miara-mitepo fifaliana sy firindrana ny voary manontolo. Avy amin'llay Mpamorona izao rehetra izao no mikoriana ny aina sy ny fahazavana ary ny fifalliana manerana ny fanjakana eny amin'ny habakabaka tsy misy fetra. Hatramin'ny 'atoma' kitika indrindra ka hatramin'izao tontolo izao lehibe indrindra, ny zavatra rehetra, na ny manan'aina na ny tsy manan'aina dia samy manambara amin'ny alalan'ny hakantony sy ny fifaliany safononoka fa ANDRIAMANITRA DIA FITIAVANA.» - HM, tt. 701,706.