---
title:  "SATRIA VELONA IZY"
date:   23/02/2026
---

### Saintsaino - SATRIA VELONA IZY

Niantomboka tamin'ny maso jambenan'ny ranomaso, ny fo torotoro, fahatsiarovana ho nafoy, ary fisaintsainana lalina ilay Alahady marainan'ny fitsanganana tamin'ny maty, ho an'ireo mpianatra. Tonga teo amin'ny fasana i Maria. Tokana ny tanjony: hanosotra ny fatin'i Jesosy (Mar. 16:1), Ilay tena nanampy sy nihevitra fatratra ny momba azy.

lo Maria io ihany no ilay novonjen'i Jesosy ho afaka tamin'ny demonia fito (Lio. 8:2), ilay vehivavy nositraniny tamin'ny fomba mahagaga, tamin'ny alalan'ny fitiavany. Fantany tsara ny halalin'ny atao hoe fiainana feno fahalemena sy alahelo sy ny halehiben'ny atao hoe famonjena. Tsy isalasalana ny fanoloran-tenany ho an'i Jesosy. Izy no anisan'ny niandry farany teo amin'ny hazo fijaliana ny Zoma ary voalohany teo amin'ny fasana ny Alahady.

Taitra mafy izy raha nahita ny fasana nivoha sy foana. Nahatsiaro ho very hevitra sy kivy i Maria, dia nijanona teo ivelan'ny fasana izy, nitomany fatratra (Jao. 20:11). Efa niaritra ny ma≈Çy izy, ary ankehitriny, toa tsy ho hitany intsony mandrakizay i Jesosy. Tsy zakany ny fieritreretana izay mety ho nanjo ny fatin'i Jesosy.

Nisy feo niteny taminy tao anatin'ny fisentoany. Feon'i Jesosy niezaka nampionona azy izany. Tsy nahafantatra Azy izy tamin'ny voalohany, raha mbola vonton'alahelo. Rehefa niantso azy tamin'ny anarany i Jesosy (Jao. 20:16), vao nisokatra ny masony.

Tamin'ny fotoana nandrenesany ny anarany sy nahitany ny Mpamonjy azy dia niova ny zava-drehetra, ho mandrakizay. Tsy ho toy ny taloha intsony ny fiainany.

Hiakatra ho any amin'ny Ray i Jesosy; tokony hilaza ny vaovao amin'ny mpianany koa Izy, saingy niato i Jesosy mialoha izany rehetra izany mba hampionona ity vehivavy torotoro fo ity. Nahemony vetivety ny fanamarinana ny fandreseny miezinezina mba hikarakarana fanahy iray maratra. Hamonjy ny olona mantsy no asa nanirahana Azy mandrakariva, koa mihevitra lalina momba ny olona tsirairay tahaka an'i Maria Izy (Sal. 34:18). Ny fitiavany dia tsy ho an'ny vahoaka fotsiny, fa ho an'ny isam-batan'olona.

Voavonjy ho afaka tao an-davaky ny fahotana i Maria. Noho ny fahatsapany ny filany Mpamonjy. dia i Maria no voalohany niaiky ny lanjan'ny sorona hataon'i Kristy (Mat. 26:12), ary voalohany nahafantatra ny fitsanganany tamin'ny maty.

**Ivereno ny andalan-teny nosoratanao ary diniho izany.**

**Farito Ireo teny, na andian-teny, na fehezanteny, na hevitra miverimberina.**

**Asio tsipika eny ambanin' treo teny na fehezanteny manan-danja na manana heviny manokana ho anao.**

**Mampiasa hampifandraisana ireo teny na fehezanteny mifandraika amin'ny teny na fehezanteny hafa.**

`Inona no ho fihetsikao raha lanao no nahita ny fasana foana?`

`Jereo ny fihetsik'i Jesosy nanoloana ny fahoriam-pon'i Maria, Inona ireo lesona azonso ianarana mikasika ny fomba fifandraisana amin'ny olona sendra toe-javatra toy izany?`