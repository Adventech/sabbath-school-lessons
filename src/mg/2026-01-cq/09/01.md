---
title:  "NY FITSANGANANA AMIN'NY MATY"
date:   22/02/2026
---

### NY FITSANGANANA AMIN'NY MATY

**Vakio ny Jao. 20:1-18**

`Tsianjery: Mifidy andininy 1`

### Fampidirana - FOANA NY FASANA

Ny Alahady maraina, raha vao niposaka teo armin'ny faravodilanitra ny fahazavana voalohany, dia nanatri-maso tranga izay nanova mandrakizay ny fizotry ny tantara izao tontolo izao - ny fitsanganan'i Jesosy Kristy tamin'ny maty. Nisy anjely mahery nanakodia ny vato nanombohan-kase ny fasany; nivoaka tamim-pandresena Ilay fananganana ny maty sy fiainana, ka foana ny fasana izay tsy nahatazona Azy.

Ny fitsanganana amin'ny maty no mampiavaka an'i Jesosy amin'ny mpitari-pivavahana hafa rehetra teo amin'ny tantara. I Jesosy irery no nanambara sy naneho porofo ny fandresena ny fahafatesana, lo tranga tsy manam-paharoa io dia tsy vitan'ny manamari manamarina ny fampianarany fa manolotra teny fikasana tsy azon'ny mpitari-pivavahana hafa omena: ny fanantenana ny fiainana mandrakizay. Misy mihevitra ny hazo fijaliana ho faharesena ary ny fitsanganana amin'ny maty ho fandresena, fa ny filazantsara kosa mampianatra fa ny hazo fijaliana no fotoana nahazoana ny fandresena, ary ny fitsanganana tamin'ny maty no fanamarinana io fandresena io porofo fa resy ny ota.

Tsy hoe nandresy ny fahafatesana fotsiny i Jesosy-nandresy azy tanteraka Izy ary manolotra izany fandresena izany ho an'izay rehetra mino Azy. Izao no fototry ny hafatra kristianina: amin'ny alalan'i Jesosy, ny fiainana mandrakizay dia tsy hoe tombontsoa mety ho azo, fa fanomezana azo antoka ho an'izay rehetra manaiky izany.

Nahoana no zava-dehibe toy izany ny amin'ilay fasana foana? Midika tsinona izany fa tsy tompon'ny teny farany ny fahafatesana. Fampahatsiahivana mahery vaika izany fa toy ny nananganana an'i Jesosy tamin'ny maty, no hananganana koa ny mpanara-dia Azy ho amin'ny fiainana mandrakizay. Manova ny fomba fijerin'ny Kristianina ny fiainana sy ny fahafatesana io fanantenana io, manome antoka sy fampiononana manoloana ny fahafatesana. Afaka ny ozona izay nianjady tamin'i Adama noho ny fahotany, izay nanapotika ny taranak'olombelona nandritra ny an'arivony taona maro.

Tamin'io maraina io dia hoy ilay anjely teo amin'ny fasana foana tamin'ny mpianatra: «fantatro fa Jesosy, Izay efa nohomboana tamin'ny hazofijaliana, no tadiavinareo. Tsy ato Izy, fa efa nitsangana.» - Mat. 28:5,6. lo no fotoana tokana teo amin'ny tantara izay nahitana fa vaovao mahafaly ny tsy naha teo an'i Jesosy.

Hodinihintsika ao amin'ity lesona ity ny vokatry ny fitsanganana amin'ny maty, ireo porofo manohana izany, sy ny fanantenana lehibe atolony.

><p>Soraty</p>
> Soraty araka ny dikanteny izay tianao ny Jao. 20:11-16. Vakio ny andininy 1-18, ka sorito ireo hevi-dehibe ao, sy ny filaharan'ireo zava-nitranga. Manaova kisary momba izany.