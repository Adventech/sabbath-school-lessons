---
title:  Ifanakalozy hevitra
date:   10/01/2026
---

### Ifanakalozy hevitra

Ampiasao ao amin'ny kilasin'ny Sekoly Sabata (na ao amin'ny fiaraha-mianatra Baiboly) ireo fanontaniana etsy ambany ho fandinihana ny toko sy andininy fototra amin'ity herinandro ity sy ireo toko sy andininy manohana izany. Diniho miaraka amin'ny kilasinao ireto fanontaniana hifanakalozan-kevitra ireto:

`1. Inona ny rafi-pivavahana sy kolontsaina nifanehatra tamin'i Paoly tany Atena? Asa. 17:16-23`

`2. Ahoana no itoerantsika ho mahatoky amin' ny filazantsara nefa koa tsy manakiana avy hatrany ny olona manana fomba fijery na filozofia hafa amin'ny antsika?`

`3. Inona avy ireo fahamarinana fototra momba an'Andriamanitra İzay nozarain'i Paoly tamin'ny Asa. 17:24-31 mpihaino azy?`

`4. Nahoana no zava-dehibe ny fizarana ny hafatra fenon'ny filazantsara, anisan' izany ireo fahamarinana fototra toy ny famoronana, ny fibebahana ary ny fitsanganana amin'ny maty?`

`5. Nanao ahoana ny fahombiazan'i Paoly tany Atena raha oharina amin'ny fahombiazany tany amin'ny tanana hafa? Ampitahao ny Asa. 17:32,33 sy ny Asa. 18:8-11.`

`6. Ahoana no hahatonga ny fiangonana hahomby kokoa eo amin'ny fanatrarana ireo manam-pahaizana sy nahita fianarana ankehitriny?`

`7. Nahoana ny fahendren'izao tontolo izao no tsy tanteraka raha tsy misy an'i Jesosy? Kôl. 2:8-10; 1 Kor. 1:20,21`

> <p> Tsara hotadidina:</p>
> Ilain'ny olona ny mandre ny fahamarinan'ny filazantsara, na dia tsy maro mpankasitraka na koa miteraka adihevitra aza izany.

> Tsy maintsy manohy mizara ny momba an'i Jesosy isika, na dia toa voafetra ihany aza ny fahombiazantsika amin'izany.
