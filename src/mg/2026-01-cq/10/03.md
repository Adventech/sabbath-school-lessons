---
title:  "AZO ITOKIANA NY FAHAMARINAN'NY BAIBOLY"
date:   03/03/2026
---

### Hazavao - AZO ITOKIANA NY FAHAMARINAN'NY BAIBOLY

Inona no handresy lahatra ny olona iray tsy mino ny fisian'izay mety ho andriamanitra na koa manana finoana hafa fa azo itokiana ny fahamarinan'ny Baiboly? Manome antony maharesy lahatra momba izany ny fikarohan'ny manam-pahaizana sy ny porofo ara-tantara maro:

Tahirin-kevitra: Manana lahatsoratra marobe tsy manam-paharoa izay manohana azy ny Testamenta Vaovao, ka ny 5.800 amin'ireny soratra tranainy ireny dia amin'ny teny grika (24.000 no tontaliny, izay ahitana soratra amin'ny teny latinina sy ireo dikanteny hafa) - J. Warner Wallace, "When It Comes to Ancient Texts, the More Copies We Have, the More Confidence We Have," Cold-Case Christianity, July 1, 2016. Ny soratra tranainy sasany, toy ny papyrus Jhon Rylands (P52), izay ahitana ampahany amin'ny filazantsaran'i Jaona, dia nosoratana tany amin'ny taona 100-125 Trk tany ho any. Etsy ankilan'izany, soratra tranainy 1800 eo ho eo armin'ny "L'Iliade" nosoratan'i Homer no hita amin'ireo dika mitovy natao 500 taona taorian'ny nanoratan'ny mpanoratra azy. Tsy misy boky ara-tantara hafa mahatoraka ny Baiboly raha ny porofo ara-tsoratra tranainy no jerena.

Hainifahagola: Valim-pikarohana maro momba ny hainifahagola no manamafy fa marina ny Baiboly, na ara-tantara na ara-jeografia. Mpanao fikarohana ambanin'ny tany izay manam-pahaizana momba ny Baiboly, antsoina hoe Lawrence Mykytiuk, no nahita momba ny olona ao amin'ny Baiboly maherin'ny 50 tamin'ny alalan'ny soratra sy ny zavatra hita nandritra ny fihadian-tany nataony (Lawrence J. Mykytiuk, "Archaeology Confirms 50 Real People in the Bible," Biblical Archaeology Review, March/April 2014). Anisan izany i Davida mpanjaka, izay voamarina tamin'ny alalan'ny vato fisaka Tel Dan, ary ¡ Pontio Pilato izay voaporofo tamin'ny vato misy sora-tanany hita tany Kaisaria.

Faminaniana: Feno faminaniana izay tanteraka teo amin'ny tantara ao amin'ny Baiboly. Faminaniana an-jatony mikasika ny Mesia, toy ny Mika 5:2 izay nilaza mialoha ny hahaterahan'ny Mesia any Betlehema, sy ny Isa. 53 izay milazalaza momba ilay mpanompo zatra fahoriana, nо tanteraka teo amin'ny fiainan'i Jesosy.

Loharanon-kevitra ivelan'ny Baiboly: Manamały ny fahamarinan'ireo toe-javatra voalazan'ny

Baiboly ny tahirin-kevitra ara-tantara ivelan'io boky io. Miresaka momba ny nanomboana an'i Jesosy tamin'ny hazo fijaliana teo ambany fanapahan'i Pontio Pilato i Tacite, ao amin'ny bokiny "Annales" (Comelius Tacitus, Annals, ed. Moses Hadas (The Modern Library, 1942), 15.44). I Josèphe koa, izay mpahay tantara jiosy, dia miresaka momba an'i Jesosy sy i Jaona Mpanao batisa ao amin'ny bokiny "Antiquités judaïques", izay manamarina ny fitantaran'ny Testamenta Vaovao (Flavius Josephus, Antiquities of the Jews, 18.3.3).

Lafiny ara-kolontsaina: Ny Baiboly no boky manana dikanteny betsaka indrindra sy mielipatrana indrindra teo amin'ny tantara. Araka ny fikambanana "Wycliffe Bible Translators", dia efa voadika amin'ny fiteny 3500 mahery ny ampahany amin'ny Baiboly, mba hahazoan'ny olona maneran-tany mamaky izany (Bible Translation Statistics," Wycliffe Bible Translators, angon-drakitra nohavaozina ny volana Jolay 2025). Nisy fiantraikany lalina teo amin'ny zon'olombelona sy ny rafi-dalána ary ny fitondrantenan'ny olona manerana ny kolontsaina samy hafa ny fampianaran'ny Baiboly.


`Inona no karazana porofo heverinao fa matanjaka indrindra manampy ireo mpiroarca saina hiaiky ny maha azo itokiana ny Baiboly? Araka ny hevitrao, inona no porofo tsy maharesy lahatra indrindra?`

`Inona ny porofo azonao lazaina, izay tsy voalazan'ny lesona?`

`Ataovy tsianjery ny andininy tianao indrindra ao amin'ny Lio. 24:13-35. Soraty imbetsaka izany mba hanamora ny fitadidianao.`