---
title:  "DIA IRAY TSARA HOTADIDINA"
date:   02/03/2026
---

### Saintsaino - DIA IRAY TSARA HOTADIDINA

Feno fisalasalana sy tahotra ary fahakiviana ireo mpianatra rehefa maty i Kristy. "Nataony ho arirarira foana" ny momba ny fitsanganana amin'ny maty "ka tsy ninoany." - Lio. 24:11. Nanafoana ny fanantenan'izy ireo momba ny hoavy ny nanomboana an'i Jesosy tamin'ny hazo fijaliana.

Indray Alahady folakandro, dia nandeha an-tongotra avy any Jerosalema hankany Emaosy ny mpianatra roa vonton'alahelo. Nirin'i Jesosy fatratra ny hanampy ireo mpianatra ireo hahita fahamarinana sy zava-misy vaovao. Azon'i Jesosy natao ny nanomboka ny resaka tamin'ireo mpianatra ireo tamin'ny fanambarana fa Izy no ilay Kristy nitsangana tamin'ny maty, saingy tsy izany no nataony, fa nampiasainy ireo fitaovana izay azontsika ananana ankehitriny koa. Tsy nanao fahagagana manaitra Izy fa nanolotra fampianarana Baiboly tsotra ho azy ireo. Tao anatin'izany fifampiresahana izany no nanehoan'i Kristy fa azony atao ny manampy ny tsy mpino mba hino.

Nanomboka tamin'ny bokin'i Mosesy i Jesosy, ary nanohy tamin'ny Salamo sy ny mpaminany rehetra; nohazavainy tamin'izy ireo tamin'ny alalan'ny faminaniana ny antony tsy maintsy nijalian'ny Mesia sy nahafatesany. Nifoha ny fahatakaran'izy ireo rehefa hitany fa mpaminany maro no efa niresaka, taonjato maro mialoha, ny amin'ireo toe-javatra mifandraika amin'ny fanomboana an'i Jesosy amin'ny hazo fijaliana.

Taorian'ilay fianarana Baiboly no nahalalan'ireo mpianatra roa ireo fa i Jesosy no niresaka taminy. Tsy afaka nametraka fanontaniana fanampiny akory anefa izy ireo, satria "tonga tsy hitany" i Jesosy (Lio. 24:31). Tsy tian'i Jesosy angamba ny hanodina ny fifantohan'izy ireo hiala amin'ny fianarana Baiboly vao avy nohenoiny. Niriny ny hamela ao an-tsainy ny zavatra tena manan-danja indrindra; ireo Soratra Masina ireo no tiany ho fanorenan'ny finoan'izy ireo hatrany. Nampangorakoraka ny fon'izy ireo ny tenin'ny Soratra Masina (Lio. 24:32), ary ireo teny ireo no hanohana ny finoany amin'ny hoavy.

Naverimberina imbetsaka io tantara io nandritra ny taonjato maro. Mitranga ny toe-javatra miezinezina rehefa hazavaina amin'ny olona mikatsaka ny fahamarinana sy vorona hiasan'ny Fanahy Masina ny Soratra Masina. Maro ny olona mpisalasala amin'izao vanim-potoana moderina izao no nanjary nino rehefa nohazavaina taminy ny faminanian'ny Baiboly mba hahitany fa azo itokiana ny fahamarinan'ny Baiboly. Mbola very hevitra ny olona ankehitriny ary mitolona mba hahatakarany ny fahamarinana. Miandry olona hanome azy lohahevitra ara-Baiboly hodinihina izy ireo, izay hamaly amin'ny fomba mazava avy ao amin'ny Soratra Masina ny fanontaniany.

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin' ireo teny na fehezanteny manan-danja na manana heviny manokana ho anao.**

**Mampias√† hampifandraisana ireo teny na fehezanteny mifandraika amin'ny teny na fehezanteny hafa.**

`Oviana no nirehitra indray ny afon'ny finoanao vokatry ny fandinihana ny Soratra Masina?`

`Inona amin'ireo zavatra inoanao no azonao antoka fa hainao hazavaina avy amin'ny Baiboly? Ampahany inona amin'ny finoanao no tsapanao fa malemy na tsy azonao antoka? Ahoana no hanatanjahanao izay tsapanao fa tsy ampy?`