---
title:  "FIAINANA VOAOVA"
date:   05/03/2026
---

### Ampifandraiso amin'i Jesosy - FIAINANA VOAOVA

Alao sary an-tsaina hoe mandeha amin'ny lalan-kely Iray maizimaizina ianao amin'ny alina ka mitsilopilopy ny jiron'ireo trano manamorona izany lalana izany. Raha mandeha haingana eo amin'llay lalana mampatahotra iny ianao, dia mahatsikaritra aloka maromaro manatona. Mamonkona totohondry izy ireo ary mihamanatona anao. Ahoana no hataonao?

Aleo sary an-tsaina indray mandeha izany toe-javatra izany, saingy ampio tsipiriany vaovao. Mandeha amin'ny lalan-kely iray maizimaizina ianao amin'ny alina ka mitsilopilopy ny jiron'ireo trano manamorona izany lalana izany. Raha mandeha haingana eo amin'ilay lalana mampatahotra iny ianao, dia mahatsikaritra aloka maromaro manatona. Ary ny eny an-tanan'izy ireo, dia... Baiboly. Baiboly hoe?

Tsy nampoizinao izany, sa tsy izany? Raha asaina mifidy anankiray amin'ireo toe-javtra ireo ny ankamaroan'ny olona (na mpino na tsia), dia hifidy ilay faharoa. Nahoana? Eken'ny rehetra ankapobeny fa ny olona mamaky Baiboly dia mandalo fanandraman'ny fiovana amin'ny lafiny maro. Na eken'ny olona na tsia, dia manova olona ny Baiboly (i Jesosy raha ny marimarina kokoa).

Nanao fanadihadiana mikasika izany lohahevitra izany ny "Center for Bible Engagement", ka olona samy hafa fiaviana 100.000 no nandray anjara tamin'izany, 8 hatramin'ny 18 taona (Arnold Cole and Pamela Caudill Ovwigho, Bible Engagement as the Key to Spiritual Growth: A Research Synthesis (2012)). Nasehon'io fanadihadiana io fa ny olona mamaky ny Soratra Masina inefatra na mihoatra izany isan-kerinandro dia: mihena 62% ny, firmamoany, mihena 59% ny ny fijereny sary mamoafady, mihena 59% ny fanaovany firaisana ara-nofo ivelan'ny fanambadiana, mihena 28% ny fitolomany amin'ny fahatsiarovan-tena ho irery, mitombo 228% ny fizararny ny finoany amin'ny hafa, ary mitombo 407% ny fitadidiany ny Soratra Masina.

Voalazan'ny valim-pikarohana fa ny fandinihana ny Tenin'Andriamanitra inefatra isan-kerinandro farafahakeliny no mitondra fiovana eo amin'ny fiainan'ny mpino. Indreto misy torohevitra mety hanampy anao amin'ny fandinihana ny Soratra Masina amin'ny fomba mahasoa:

Atombohy amin'ny Salamo roa izany. Na inona na inona fihetsehamponao, dia manintona anao hankeo amin'ny Andriamanitra iray izay mahalala ny ao am-ponao ny Salamo.

Mamakia toko iray ao amin'ny Ohabolana isan'andro. Misy toko 31 ao amin'ny Ohabolana, toko iray isan'andro izany. Hahazo fahendrena avy an-danitra izay azo ampiharina ho an'ny tontolo andro ianao amin'izany.

Mandiniha momba ny olona ao amin'ny Balboly. Atombohy amin'i Abrahama izany (Gen. 12) ary mamakia toko iray isan'andro.

Rehefa mamaky ny Baiboly, dia apetraho amin'ny tenanao Ireto fanontaniana Ireto: (1) Inona ny tontolon-kevitry ny tantara/lahatsoratra? (2) Inona no antony nilazana ireo toe-java-nitranga na toromarika ao? (3) Inona no ampianarin'izany momba an'Andriamanitra? (4) Iza ao amin'ny tantara/lahatsoratra no ahitanao taratra ny tenanao?

Mifantoha amin'i Jesosy, aoka Izy no ho ivon'ny Soratra Masina. Tsy i Mosesy na i Davida na ianao no ivon'ny Soratra Masina, fa i Jesosy


`Rehefa miresaka amin'ny olona tsy mino ny Baiboly lan√£o, inona no holazainao azy momba izay efa nataon'ny Baiboly taminao manokana na ho an'ny olona ao amin'ny flanakavianao?`

`Inona no soso-kevitra omenao ny olona tay mbola namaky ny Baiboly mihitsy momba izay fomba na boky lokony hanombohany izany?`