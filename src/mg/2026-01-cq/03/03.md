---
title:  "FAMANTARANA EO AMIN’IZAO TONTOLO REHETRA IZAO"
date:   13/01/2026
---

### Hazavao – FAMANTARANA EO AMIN’IZAO TONTOLO REHETRA IZAO


Voafaritra manokana an-tsipiriany ireo fepetra ilaina mba hisian’ny fiainana, hany ka na ny fiovana kely indrindra aza dia mety tsy hahavanona mihitsy ny fiainana. Andeha hodinihintsika akaiky kokoa izany:

• Ny halaviran’ny masoandro: Mety sy araka ny tokony ho izy ny elanelan'ny tany amin’ny masoandro. Raha lavitra kokoa noho izao ny masoandro, dia hangatsiaka loatra ny tany ka tsy hisy fiainana, ary hivaingana ny ranomasina. Raha akaiky kokoa kosa izany, dia hafana loatra, ary ho may ny fiainana.

• Ny hery misinton’ny tany: Voalanjalanja tsara ny hery misinton'ny tany. Raha mahery misintona kokoa ny tany dia hanangona etona manimba toy ny amoniaka. Raha malefaka kokoa kosa izany, dia ho very be loatra eny amin'ny habakabaka ny ranontsika, ka tsy hahavanona ny fiainana.

• Ny hery misinton’ny volana: Ny hery misinton’ny volana dia manampy amin'ny firindran'ny toetrandro eto an-tany. Raha mahery kokoa izany, dia hiteraka «tsunami» mandrava. Raha malefaka kokoa kosa dia hiteraka fikorontanana eo amin'ny toetrandro. 

Saino indray ny amin'ireo horonantsary momba ny andro farany izay mampiseho fa ampy hanafoana izao tontolo izao ny fikorontanana mitranga eo amin’ny zavaboary. Ary ny fiovana kely monja eo amin'ireo tsipiriany mampisy fiainana ireo dia ampy hahatanteraka izany loza izany.

Nanazava tsara izany i Paul Davies, mpahay fizika iray: «Ny filazana fa 'miankina amin'ny lelan-tsabatra ny fiainana' dia misy fanaovan-tsinontsinona manaitra ihany.» (Paul Davies, The Goldilocks Enigma: Why Is the Universe Just Right for Life? [First Mariner Books, 2008], 149.) Alao sary an-tsaina hoe mahita akoariôma fitaratra misy trondro velona tsara ianao eny amin’ny volana. Fahadalana ny mihevitra fa nipoitra tampoka teo ireo trondro ireo. Tsy maintsy ho nisy olona nametraka azy teo sy nikarakara azy. Ny tany, izay manana ny fepetra rehetra mba hisian’ny fiainana, eo anivon’ny tontolo tsy mahavanona fiainana, dia toy io akoariôma io.

Ireo ohatra ireo dia mahakasika ny rafi-masoandro misy ny tanintsika fotsiny, fa rehefa mijery ny tontolo midadasika lavitra isika, dia mainka manaitra izany fiavahana izany. Misy fepetra telopolo ka halramin'ny efapolo fantatra, araka ny fandalinana maoderina momba izao tontolo rehetra izao, tsy maintsy ilaina mba hisian’ny fiainana araka ny fahafanlarantsika azy. Misy lisitra sasany aza ahitana fepetra manokana zato mahery (John D. Barrow and Frank J. Tipler, The Anthropic Cosmological Principle [Oxford University Press, 1986]). Araka izany, tsy azo inoana loatra ho kisendrasendra ny niforonan'ny tontolo iray misy fiainana; fa mitombina kosa ny hoe: nisy Mpamorona manan-tsaina nanao azy. Araka ny tenin'i Freeman Dyson, mpahay fizika, hoe: «Ity tontolo ity dia nahalala fa ho avy isika j (Freeman Dyson, Disturbing the Universe [Basic Books, 1979], 250.)


`Rehefa avy namaky izay nosoratanao sy nomarihinao lanao dla inona ireo hevi-dehibe voaralnao avy amln'izany?`

`- Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`- Inona avy ireo fitsipika sy fehin-kevitra hafa hitanao ao?`

`- Inona no azontsika ianarana momba ny Mpahary eo am-pandinihana ny zavaboary`

`- lanaro tsianjery ny andininy tianao indrindra, avy ao amin’ny Gen. 1. Soraty imbetsaka izany mba hahamora ny fitadidianao azy.`