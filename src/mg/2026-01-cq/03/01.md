---
title:  "NY HAIFOTO-PINOANA – DRAFITR’ANDRIAMANITRA"
date:   11/01/2026
---

### NY HAIFOTO-PINOANA – DRAFITR’ANDRIAMANITRA

### FAMPIDIRANA - ILAY ATEISTA TONGA MPINO

**Vakio ny Gen. 1,2**

`Tsianjery: Mifidy andininy 1`

(Ny ateista dia olona tsy mino ny fisian’Andriamanitra) 
Mpandinika manan-tsaina mahitsy, mpanoratra boky maro, mpiady hevitra mahay, izany no nahafantarana an'i Antony Flew, flozofa britanika, izay nankasitrahan'ny manam-pahaizana sy ny ateista maneran-tanv. Tamin’ny fahadimy ambin'ny folo taonany, dia nanao tsoa-kevitra i Flew fa tsy misy Andriamanitra. Rehefa nianatra fitozofia izy, dia tonga profesora tany Oxford sy tany amin'ny oniversite maromaro hafa tany Angletera. Nandritra izany fotoana izany, dia naiaza ho mpampianatra ny foto-kevitra ateista hentitra i Flew.

Tamin'ny taona 2004, raha nanomboka ny fahavalopolo taonany izy, dia nanao fanambarana nampisavorovoro ny tontolon'ny fifozofia sy ny siansa— izay mbola misy fiantraikany hatramin'izao. Nandritra ny dinidinika nifanaovany tamin'i Dr. Gary Habennas (Antony Flew and Gary R. Habennas, ‘My Pigrimage from Atheism to Theism) dia nanambara i Flew fa mino ny fisiana Mpamorona iray manan-tsaina izy ankehitriny.
Nolazaina fa nirediredy sy nandà ny siansa i Flew. Nisy mpitsikera iray aza nanoratra momba azy hoe: «Mampalahelo fa very saina i Flew.» (Meyers, "Roy Varghese and the Exploitation of Antony Flew.") Na teo aza ny tsikera, dia niaro tamim-paharetana ny finoany vaovao i Flew. Hoy izy: “Nolazain'ireo [mpiara-miasa amiko taloha] fa adala, mpamadika, antitra, sy zavatra hafa maro koa aho, ary tsy nisy tamin’izy ireo namaky na teny iray aza tamin’izay nosoratako.” Inona angaha no nataon’i Flew ka tsy nahafaly azy ireo? Niova hevitra fotsiny izy.

Inona no nampiova hevitra anl Antony Flew momba an’Andriamanitra? Nilaza i Flew fa ny pitsipitsiny sy ny firindrana misy eo amin'izao rehetra izao no antony lehibe nahatonga ny fiovany. Manazava izy ao amin’ny bokiny fa ny fandrosoana ara-tsiansa, indrindra eo amin'ny sehatry ny fizika sy ny biolojia, no nahatonga azy hanao tsoa-kevitra fa nisy Mpamorona manan-tsaina namolavola izany rehetra izany. (Flew and Varghese, There Is a God: How the World'S Most Notorious Atheist Changed His Mind, 9.) 

Ny Genesisy dia mampiseho an’Andriamanitra ho Mpahary ny zavatra rehetra, ny habakabaka, sy ny fotoana. Asehon'ny Soratra Masina fa izany no fahamarinana miharihary indrindra eo amin’izao rehetra izao. Ny fisian'izao rehetra izao dia manondro fa nisy zavatra na olona iray nahatonga izao rehetra izao hisy.

> <p> Soraty</p>
> Soraty araka ny dikanteny izay tianao ny Gen. 1:1-5. Vakio ny Gen. 1,2 ary soraty Ireo tomba rehetra ahitana ny toetran’Andriamanitra ao amin’ny zavaboariny.