---
title:  "ZEUS, AVY EO JESOSY: NAHOANA NY ANDRIAMANITRY NY BAIBOLY NO MANOVA NY ZAVATRA REHETRA?"
date:   15/01/2026
---

### Ampifandraiso amin’i Jesosy – ZEUS, AVY EO JESOSY: NAHOANA NY ANDRIAMANITRY NY BAIBOLY NO MANOVA NY ZAVATRA REHETRA?


Ny ankamaroan'ny ateista ankehitriny dia tsy hoe mambra ofisialy ao amin'ny fikambanana tsy mpino na resy lahatra avy amin’ny adihevitra ara-tsiansa. Tsy manana mari-pahaizana amin’ny biolojia momba ny molekiola na ny haibiby akory ny ankamaroany. Maro no misafidy tsotra izao ny tsy hino an'Andriamanitra. Nahoana? Teo amin'ny tantara dia nino ny fisian'andriamanitra maro ny olombelona, izay nampihoron-koditra ny ankamaroany. Aleo tsorina ny marina: vaovao tsara ny tsy fisian’ireo andriamanitra ireo. Nahoana? Satria iza no te hifampiraharaha amin'i Zeus izay mitady handambolambo ny vehivavy ao amin'ny ankohonanao, na i Moloka izay mitaky ny hanaovana sorona ny zaza? Ireny andriamanitra ireny dia tia tena, feno halozana, ary manao fihetsika tsy ampoizina. Milamina sy mora kokoa ny fiainana tsy misy azy ireo. Izany no mahatonga ny olona sasany manao tsoa-kevitra fa tsara kokoa raha tsy misy A(a)ndriamanitra mihitsy.
Ahoana kosa ny amin'Andriamanitry ny Baiboly? Tahaka ireo andriamanitra hafa ihany ve Izy? Tsy misy mitovy amin’llay Andriamanitry ny Baiboly. Hoy i Paoly ao amin’ny Kôl. 1:16,17: «fa tao aminy no nahariana ny zavatra rehetra (...) Izy no nahariana ny zavatra rehetra, sady ho Azy izany; ary Izy no talohan’ny zavatra rehetra, sady ao aminy no aharetan’ny zavatra rehetra.» Miresaka momba an'i Jesosy Kristy i Paoly, Izay tsy Iza fa Ilay Mpamorona izao rehetra izao. Saintsaino izany.

I Jesosy no Mpamorona izay niteny dia nisy izao tontolo izao. .
I Jesosy no Mpamorona izay nahary an'i Adama tamin'ny alalan’ny tanany manokana.
I Jesosy no Mpamorona izay nitsahatra tamin'ny Sabata niaraka tamin’ilay ankohonana voalohany.
I Jesosy no Mpamorona izay nanatona nitady an'i Adama sy i Eva rehefa nanotaizy ireo.
I Jesosy no Mpamorona izay nampanantena Mpanavotra. 
Manova ny zava-drehetra izany. Tsy Andriamanitra mpamaly faty, izay lavitra eny amin'ny lanitra eny tsy akory i Jesosy. Izy no Mpahary, Izay mazoto mifandray amin’izao tontolo izao hatrany am-piandohana, ary Izy no Mpamonjy tonga nanavotra antsika. Ilay Mpamorona izao rehetra izao ihany no Ilay Andriamanitra nanetry tena nandeha teo anivontsika, nanasitrana, nampianatra, ary nahafoy ny ainy ho antsika aza nony farany. Ny vaovao mahafaly dia ity: misy Andriamanitra, ary i Jesosy izany.

`- Vakio ny Sal. 8, ary saintsaino ny maha zava-dehibe ny hoe: mihevitra ny momba anao ilay Mpahary izao tontolo rehetra izao`

`- Diniho ny maha samy hafa ny fanoritsoritana an'i Jesosy amin’ny maha Mpahary sy Mpamonjy Azy ao amin'ny Baiboly sy ny fanoritsoritana natao fahiny momba ireo andriamanitra hafa.`