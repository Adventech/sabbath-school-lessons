---
title:  "GENESISIN’NY MPANOMPO SAMPY"
date:   12/01/2026
---

### Saintsaino – GENESISIN’NY MPANOMPO SAMPY


Ny ankamaroan'ny tantaran’ny famoronana nataon'ny mpanompo sampy, izay mahazatra eo amin’ny kolontsaina toy ny an'i Babylona, Egypta, ary Sumer, dia manana toetra roa lehibe. Voaiohany, matetika izy ireo no manomboka amin’ny hoe: ny natiora no mamorona andriamanitra. Ao anatin’izany tantara izany dia teraka avy amin’ny singa voajanahary toy ny rano, ny lanitra, na ny fikorontanana ny andriamanitra. (Jereo ohatra, Enuma Elish, tantara babilonianina).
Ny faharoa tena mampiavaka izany koa dia ny hoe: ny olombelona no eo amin’ny farany ambany . amin’ny laharan'ny famoronana, ampahany tsy manan-danja indrindra amin’ny famoronana. Amin'ireo tantara maro ireo dia noforonina toy ny zavatra fanampiny fotsiny ny olombelona, na mba hanao ny asa izay tsy tian'ireo andriamanitra atao. Ohatra, ao amin’ny angano Babilonianina, ny olombelona dia niforona avy tamin’ny ran’ny andriamanitra resy iray, mba hanompo ireo andriamanitra nandresy. Mba hamalifaliana ny andriamanitra hono no antom-pisian'ny olombelona, ary ny lanjany dia miankina betsaka amin’ny fampiasana azy. .
Mifanohitra tanteraka amin’izany ny tantaran’ny Famoronana ao amin’ny Baiboly. Voaiohany, tsy teraka avy amin’ny natiora Andriamanitra, fa Andriamanitra no namorona ny natiora. (Gen. 1:1). Tsy misy fikorontanana eo amin’ireo andriamanitra na eo amin’ny hery voajanahary. Andriamanitra irery no miteny, dia misy ny zava-drehetra — ny hazavana, ny lanitra, ny tany, ary ny ranomasina (Gen. 1:3-10). Izy no Mpanjaka amin’ny voary rehetra. Faharoa, ary ny tena zava-dehibe indrindra, dia izao: ny olombelona no ampahany manan-danja indrindra amin’ny Famoronana. Hoy Andriamanitra: «Andeha isika hamorona olona tahaka ny endritsika, araka ny tarehintsika» - Gen. 1:26. Tsy tahaka ny voary rehetra ny olombelona, fa maneho ny endrik'Andriamanitra mihitsy. Tsy noforonina hanompo an’Andriamanitra amin’ny raharaha ambany ny olombelona fa nomena fahefana hanjaka amin’ny zavaboary hafa rehetra. (Gen. 1:28).
«Ary vovo-tany no namoronan'i Jehovah Andriamanitra ny olona, ary nofofoniny fofonalna mahavelona nyvavorony, dia tonga olombelona izy.» Ity fihetsika manokana namoronana ny olona ity, tamin’ny alalan'ny tanany sy ny fofonainy, dia manasongadina ny lanja sy ny fitiavan'Andriamanitra ny olombelona.


**Ivereno ny andalan-teny nosoratanao ary diniho izany.**

**• (Farito) Ireo teny, na andian-teny, na fehezanteny, na hevitra miverimberina.**

**• Asio tsipika env ambanin’ireo teny na fehezanteny manan-danja na manana heviny manokana ho anao.**

**• Mampiasà / hampifandraisana ireo teny na fehezanteny mifandralka amin’ny teny na fehezanteny hafa.**

`- Inona no ambaran'ny tantaran’ny Famoronana momba an’Andriamanitra sy ny toetrany?`

`- Inona no ampianarin’ny tantaran’ny Famoronana momba ny olombelona sy ny tombambidiny?`