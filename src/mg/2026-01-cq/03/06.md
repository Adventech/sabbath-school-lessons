---
title:  "AKAIKY LAVITRA NOHO IZAY HEVERINAO"
date:   16/01/2026
---

### Takaro – AKAIKY LAVITRA NOHO IZAY HEVERINAO

«Ilay tanana mihazona izao tontolo rehetra ary izao eo amin’ny habakabaka itoerany, ilay tanana mihazona azy hiasa amim-pirindrana tsy an-kiato eo anivon’ny tontolon'Andriamanitra, dia ilay tanana izay nofantsihana teo amin’ny hazo fijaliana, noho ny amintsika. (...)

«Ilay nahary ny zavatra rehetra no nandamina izany tamin’ny fomba mahagaga araka ny tanjona ilana azy avy. (...) Izy no namorona ny fanahin’ny olombelona, miaraka amin’ny fahafahana mandranto fahalalana sy mitia. Ary tsy mba toetrany ny mamela amin'izao ny fangatahan'ny fanahy tsy ho voavaly. (...) Tsy ampy ny mino ny lalàna sy ny mitoky amin’ny hery fotsiny, tsy ampy ny miantehitra amin’ireo zavatra izay tsy hitsetra na handre na oviana na oviana ny antsoantson'ireo mila vonjy. Mila sandry mahery isika mba hanohana antsika, mila Namana be fangorahana ho eo anilantsika mandrakizay, mila tanana mampahery hofihinina isika, mila miantoraka amin'lzay manana fo be fitiavana. 
Ary toy izany no anehoan'Andriamanitra ny Tenany ao amin’ny Teniny.» - FK, tt 144,145.
Raha mba mety hihaino isika, dia hampianatra antsika lesona tsy misy toa azy ny amin’ny fankatoavana sy ny fahatokiana ny asan-tanan'Andriamanitra. Hatramin'ireo kintana izay mizotra amin’ny sori-dalana tsy hitan’ny maso, mandritra ny taona alinalina mamakivaky ny habakabaka, ka hatramin'ny atôma bitika indrindra, dia samy manoa ny sitrapon'llay Mpamorona azy. (...) Ilay mitana ireo izao tontolo izao tsy hita isa eo amin'io tsy hita tetra io, dia mikarakara koa, na dia izay ilain'izato tsikirity kely mihira tsy amin-tahotra ny hirany ferio fanetren-tena aza. (...) Andriamanitra Ray dia miaro amim-pitiavana azy rehetra. Tsy misy ranomaso latsaka, ka tsy hitan’Andriamanitra. Tsy misy tsiky ka tsy voadininy.

«Raha mba tena mino izany marina tokoa isika, dia ho levona ny fanahiam-poana rehetra. Ny fiainantsika tsy ho feno fahadisoam-panantenana, toy izao ankehitriny izao, fa ny zavatra rehetra, na lehibe na kely, dia hapetraka avokoa eo am-pelatanan’llay Andriamanitra Izay tsy mba sahirana noho ny habetsahan'ny ahiahy, na ho resin’ny havesaran'izany. Amin'izay dia hanana fiononam-po izay tsy fantatry ny maro hatramin'ny ela isika.» - DHK, tt. 97,98.