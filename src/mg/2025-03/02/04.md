---
title:  "NY ANARAN'ANDRIAMANITRA"
date:   08/07/2025
---

> Velomin'ny Teniny :  Eks. 33

### NY ANARAN'ANDRIAMANITRA

`Vakio ny Eks. 3:13-22. Nahoana no naniry hahafantatra ny anaran Andriamanitra | Mosesy? Ary Inona no hevitry ny Anarany?`

Nampahafantatra ny tenany tamin'i Mosesy Andriamanitra nanao hoe: "ehejeh "asher 'ehejeh," izay midika ara-bakiteny hoe "IZAHO, IZAY IZY HATRIZAY HATRIZAY KA HO MANDRAKIZAY" na "IZAHO IZAY IZY." Mampiasa ny matoanteny 'ehejeh mitovy amin'ny ao amin'ny and. 14 Andriamanitra ao amin'ny Eks. 3:12, rehefa nilaza tamin'i Mosesy Izy hoe "Homba" (anao Aho) amin'ny filazam-potoana ho avy. Midika izany fa mandrakizay Andriamanitra. Izy no Andriamanitra Avo manerinerina, kanefa Andriamanitra akaiky ny voariny koa, ary monina ao amin'ny "torotoro fo sy ny manetry tena Izy (Isa. 57:15).

Nyanaran Andriamanitra hoe "Yahweh" (adika ao amin'ny Baiboly malagasy matetika hoe "Jehovah dia fantatry ny vahoakan'Andriamanitra tsara hatramin'ny voalohany, na dia tsy fantatr'izy ireo aza ny heviny lalindalina kokoa. Fantatr'i Mosesy koa ny anarana "Yahweh", saingy, toy izany koa, tsy fantany ny tena heviny. Ilay fanontaniany hoe: "Iza moa ny anarany?" dia maneho ny faniriany hahafantatra io heviny lalina io.

Manampy antsika ny ao amin'ny Eks. 6:3, izay nilazan Andriamanitra hoe: "ary tamin'ny anarako hoe ANDRIAMANITRA TSITOHA no nisehoako tamin'i Abrahama sy Isaka ary Jakoba, fa ny anarako hoe JEHOVAH tsy mbola nahafantarany Ahy". Tsy midika anefa izany fa tsy nahalala ny anarana "Yahweh" i Adama, i Noa, i Abrahama ary ny patriarka (jereo ny Gen. 2:4,9; Gen. 4:1,26; Gen. 7:5; Gen. 15:6-8; sns.). Midika kosa izany fa tsy fantatr'izy ireo ny heviny lalindalina kokoa.

Ny anaran'Andriamanitra hoe: Yahweh, dia manambara fa Izy dia Andriamanitry ny tsirairay, Andriamanitry ny vahoakany, Andriamanitry ny fanekena. Andriamanitra akaiky sy mifandray akaiky amin'ny olona Ä°zy, izay miditra an-tsehatra amin'ny raharahan'ny olombelona. Ilay "Andriamanitra Tsitoha" (Gen. 17:1) no Andriamanitra Izay niditra an-tsehatra tamin'ny fomba mahagaga, tamin-kery. Ary "Yahweh" dia Andriamanitra Izay mampiseho ny heriny ara-pitondrantena amin'ny alalan'ny fitiavany sy ny fiahiany. lo Andriamanitra io ihany no "Elohim" ("mahery, matanjaka, avo indrindra", "Andriamanitry ny olona rehetra", "Mpanapaka izao tontolo rehetra izao", "Mpahary izao rehetra izao"). Ary ny lafiny samihafa amin'ny fifandraisan'Andriamanitra amin'ny olombelona dia aseho ao amin'ny anarany hoe: "Yahweh" ihany.

Tsy resaka majika tsy akory ny fahafantarana na ny fiantsoana ny anaran Andriamanitra. Mahakasika ny fitoriana ny anarany izany, izany hoe fampianarana ny hafa ny fahamarinana momba io Andriamanitra io, sy ny famonjena atolony ho an'izay rehetra manatona amin'ny finoana. Araka ny voalazan'i Joela hoe: "Ary na zovy na zovy no hiantso ny anaran'l Jehovah dia ho afa-mandositra." - Joe. 3:52.

`Tamin'ny fomba ahoana no efa nahatsapanao teo amin'ny fiainanao fa akaiky sy mifandray akaiky aminao | Yahweh, ary tahaka izany no fiany hifandraisana amin'izay rehetra manolo-tena ho Azy?`