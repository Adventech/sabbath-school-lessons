---
title:  FIANARANA FANAMPINY
date:   11/07/2025
---

> Velomin'ny Teniny : Eks. 36

### FIANARANA FANAMPINY

**Vakio ny "Mosesy", PM, ed. 1985, tt. 248-254.**

Ilay antso manaitra avy tao amin'ny roimemy nirehitra no fanandramana azo lazaina ho nanova indrindra ny fiainan'i Mosesy. Niankina tamin'ny fanekeny sy ny fankatoavany hanao ny asa nanirahan'Andriamanitra azy-dia ny fitarihana ny vahoaka Hebreo hivoaka ny tany Egypta ho any armin'ny Tany Nampanantenaina - ny zava-dehibe hafa rehetra nitranga teo amin'ny fiainany.


Marina fa fantatsika ankehitriny ny niafaran'izany rehetra izany. Kanefa meteza ho eo amin'ny toeran'i Mosesy tamin'ny fotoana nahitany ilay roimemy nirehitra. Nandositra avy tany Egypta izy mba hamonjy ny ainy. Nisy taranaka hebreo vaovao nipoitra tao anatin'ny 40 taona farany, ary inoana fa maro tamin'izy ireo no tsy nahafantatra loatra ny momba azy, na angamba, nandre momba azy ihany saingy diso, vokatry ny fitantarana izay miova be ihany araka ny fandehan'ny fotoana. Ary ankehitriny ve dia antsoin'Andriamanitra izy hitondra io vahoaka io hiala amin'ny firenena matanjaka? Tsy mahagaga raha niahotra izy tamin'ny voalohany!


Eny, asa sarotra tokoa izany, saingy saintsaino ny zavatra veriny raha toa ka nапао "Tsia" hatramin'ny farany izy ka tsy nanaiky ny antson'Andriamanitra. Mety ho nanjavona fotsiny tsy nosoratana tao amin'ny tantara ny aminy-kanefa noho ny herin'Andriamanitra niasa tamin'ny alalany, dia namela marika lehibe teo amin'ny tantara izy, ary anisan'ny olona nahery sy nanan-danja indrindra, tsy ao amin'ny Baiboly ihany fa eo amin'izao tontolo izao mihitsy koa.


### FANONTANIANA hifanakalozan-kevitra


`1. Nandritra ireo taona milamina nolanin'i Mosesy tany an'efitra, dia nanatanteraka izay niantsoan'Andriamanitra azy izy: raim-pianakaviana niahy ny ankohonany izy, nikarakara ireo ondry, ary nanoratra boky roa (ao amin'ny Baiboly) teo ambanin'ny fitarihan'ny Fanahy Masin'Andriamanitra, talohan'ny niantsoana azy ho mpitarika lehibe ny vahoakan'Andriamanitra. Inona no ampianarin'ny fanandraman'i Mosesy antsika momba ny adidintsika eo amin'ny fiainana?`


`2. Toa mitombina ny fialan-tsinin'i Mosesy tamin'ny voalohany, sa tsy izany? Nahoana moa ny olona no hino ahy? Ary iza moa aho? Votsa vava aho. Inona no ampitain'io tantara lo amintsika mikasika ny tokony hianarantsika mitoky amin'Andriamanitra, fa afaka manome hery antsika Izy hanatanterahana izay lantsoany antsika hatao?`


`3. Saintsaino ny hevitra voalaza ao amin'ny lesona Alahady momba an'i Mosesy nanoratra ny bokin'ny Genesisy sy ny maha-zava-dehibe io asa soratra io amin'ny fahatakarana ny tantara masina sy ny drafi-pamonjena. Nahoana no tsy maintsy toherintsika izay rehetra mampihena ny fahefan'io boky io (ary maro izany), indrindra izay manda ny maha-tantara marina ireo toko 11 voalohany?`