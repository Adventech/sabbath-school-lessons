---
title:  "NY FAMORANA"
date:   10/07/2025
---

> Velomin'ny Teniny :  Eks. 35

`Vakio ny Eks. 4:18-31. Ahoana no fahazoantsika io tantara hafahata io? Inona ny lesona azontsika tsoahina avy amin'izany?`


Gaga ny mpandinika ny Baiboly rehefa mamaky fa, taorian'ny nankatoavan' Mosesy ny Tompo sy nanombohany ny diany niverina ho any Egypta, dia "nitady hamono azy" ny Tompo (Eks. 4:24). Araka ny tontolon-kevitry ny tantara dia hita fa ny famorana no olana. Tsy mbola noforana ny zanak'i Mosesy faralahy, araka ny takin'ny fanekerna natao tamin'i Abrahama (Gen. 17:10,11).


Amin'ny maha-mpitarika ny vahoakan'Andriamanitra an'i Mosesy, dia nilaina ny hanehoany fileferana sy fankatoavana tanteraka an'Andriamanitra, mba hahafahany mitarika olona hafa hankato koa. Tsy maintsy ho ohatra amin'ny fanoloran-tena tanteraka ho an'Andriamanitra izy. I Zipora vadiny dia vehivavy tia miasa, ary noforany ny zanany lahy mba hamonjena ny ain'ny vadiny. Nahatran'i Zipora tamin'ny tongotr'i Mosesy "izay nesoriny" tamin'ny namorany ilay zanany. ary ny ra avy tamin'izany dia maneho ny fanavotana, ny fiainana, ary ny fanisiana tombokase ny fanekena. Ary manaitra koa ny nanatanterahana izany faingana toy izany.


Lesona manan-danja no azo raisina avy amin'ity fitantarana ity: aoka tsy hohadinointsika na oviana na oviana ny manao izay fantatsika fa marina sy tokony hatao.


"Teny an-dalana ho any Egypta, dia nandray fampitandremana manaitra Mosesy, fa tsy faly Andriamanitra. Nisy anjely anankiray niseho taminy, mahatahotra toy ny fahavalo vonona hamely azy ho faty no fijery azy. Tsy nomena fanazavana momba izany izy na kely akory aza. Tsaroan'i Mosesy anefa, fa tamin'ny fanekena ny hataky ny vadiny, dia nataony tsirambina ny nampihatra ny fitsipika nataon'Andriamanitra mikasika ny famorana ny zananilahy faharoa, dia ilay fitsipika tsy ananana anjara amin'ny tso-drano avy amin'ny fanekena nifanaovan Andriamanitra tamin'Isiraely.


"Ny tsirambina mitovy amin'izany ataon'ny olom-boafidin'Andriamanitra dia tonga manalefaka ny lanjan'ny didin'Andriamanitra eo anatrehan'ny vahoaka. Mety hiharan-doza mafy Mosesy amin'ny fanatontosana ny asa nampanaovina azy teo amin'i Farao. Tsy ho voaaro ny ainy raha tsy noho ny fiarovan'ny anjely izay tsy azony ianteherana raha t√§hiny misy tsirambina vitany tamin'ny adidiny. Natahotra ny hahafaty ny vadiny Zipora, ka ny tenany mihitsy no namora ny zanany, ary izay vao navelan'ny anjely nanohy ny diany Mosesy."-PM, ed. 1985, t. 253.


`Tokony hidika Inona ho anao lo tantara io raha misy tsirambina ataonao tokoa amin'ny adidinao ka mahameloka anao? Inona no llainao hovana, na dia izao ankehitriny izao aza?`


