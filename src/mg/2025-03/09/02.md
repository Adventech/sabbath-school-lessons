---
title:  "IREO LALAN'NY FANEKENA"
date:   24/08/2025
---

> Velomin'ny Teniny : Nom. 13

### IREO LALAN'NY FANEKENA

Rehefa nanome ny lalàny tao Sinay Andriamanitra, dia nametraka fototra mba hampianarana ny vahoakany mikasika ny fomba mety hananan'izy ireo fiainana masina amin'ny alalan'ny fifandraisana Aminy. Kanefa natao hampiharina teo amin'ny fiainana andavanandro ireo fitsipiky ny lalåna, koa nanome lalana fanampiny azy ireo Andriamanitra, ilay antsoina hoe "Bokin'ny lalana". Anjaran'ny mpitsara ny miandraikitra sy manara-maso ny fampiharana ireo lalàna ireo araka ny tokony ho izy.


"Tsy vonona hankamamy ireo fitsipika feno hevi-dalina voaafina ao amin'ireo didy folon'ny lalan'Andriamanitra akory i Isiraely, fa efa donto sy simban'ny fanandevozana elabe sy ny fifampikasohana tamin'ny fanompoan-tsampy ny sainy. Nomen'Andriamanitra didy fanampiny hoenti-manazava ny hevitra raketiny sy ny fanatanterahana izany izy mba hanampy azy hahafantatra bebe kokoa ny toetrany sy ny fitandremana izany. Nantsoina hoe 'Bokin'ny lalåna' ireny didy fanampiny ireny matetika, satria voalohany, nodinihina tamim-pahendrena sy fahamarinana fatratra izy ireny, faharoan'izany, raha hamoaka didy ny mpitsara, dia tsy maintsy mijery azy. Nisaraka tamin'ny didy folo izy ireny, ka i Mosesy no nampita azy tamin'ny olona." - PM, ed. 1985, t. 296.


`Vakio ny Eks. 21:1-32. Inona avy ireo fitsipika manokana nomena momba ireo andevo Hebreo, ny vonoan'olona, ary ny ratra ara-batana?`


Toko maromaro no manoritsoritra izay voalaza ao amin'ny Bokin'ny lalana (Eks. 21:1-23:19). Navoaka ireo didy amam-pitsipika rehetra ireo mba hampitsaharana ny fihanaky ny faharatsiana sy hampirindra ny fiarahamonina.


Miavaka tokoa ireo lalåna momba ny fanandevozana ary tsy tokony hafangaro amin'ny fanao ratsy sy feno halozana araka ny fanandevozana moderina na tamin'ny Vanim-potoana Antenantenany. Ny andevo Hebreo dia tena narovana sy nomen-danja. Teo amin'ny fiaraha-monina moderina sy tamin'ny Vanim-potoana Antenantenany, ny mpanompo sy ny andevo dia fananan'ny tompony, izay afaka nanao izay tiany tamin'izy ireo. Tsy mba toy izany kosa ny lalana ara-Baiboly. Voafetra ho enin-taona ny fanompoana (Eks. 21:1,2; Jer. 34:8-22), ary ny taona fahafito dia tsy maintsy nafahana ny andevo rehetra raha tsy hoe angaha te hijanona miaraka amin'ny tompony izy. Tsy maintsy nanome azy ireo Sabata tsy hiasana koa ny tompony (Eks. 20:9,10), ary nanome azy ireo zavatra fototra ilainy amin'ny fiainana.


`Na dia efa nofoanana ara-dalana aza ny fanao ratsy amin'ny fanandevozana any amin'ny ankamaroan'ny firenena eto amin'izao tontolo izao, dia inona avy ireo fomba ratsy sasany mbola misy hatrany mandraka ankehitriny, ary Inona no azontsika atao eo amin'ny faritra misy antsika, mba hiadiana amin'izany?`



> Minoa ny Mpaminaniny : PM 24,25

### XXIV -  Ny Paska

Raha vao nangataka voalohany tamin’ ny mpanjakan’ i Egypta ny handefasany ny Isiraely Mosesy, dia efa nolazainy taminy mialoha sahady ny loza mafy tamin’ ireo loza folo. ‘Izao no lazain’ i Jehovah: Zanako lahimatoa Isiraely; koa efa nolazaiko taminao hoe: Alefaso ny zanako mba hanompo Ahy; fa efa nandà tsy handefà azy hianao, koa, indro, Izaho hamono ny zanakao lahimatoa!’1 Voafidy ho mpitahiry ny lalàn’ Andriamanitra ny Hebreo, na dia nataon’ ny Egyptiana tsinontsinona aza. Nahazoany fahamboniana teo amin’ ny firenen-tsamihafa toy izay nomena ny lahimatoa teo amin’ ireo rahalahiny ny fitahiana sy ny tombon-tsoa nenti-nanome voninahitra azy. Tamin’ ny fotoana farany vao namely an’ i Egypta ny loza izay nandrahonana azy hatrany am-boalohany. Mahari-po sy be famindrampo Andriamanitra, Mikarakara fatratra ireo olona noforoniny araka ny endriny Izy. Raha mba nampiova fo an’ i Egypta mantsy ny fahaverezan’ ny vokatra sy ny ondry aman’ osiny, dia tsy ho niharan’ ny fahafatesana ny zanany lahy. Hianjady aminy izao ny kapoka farany noho ny fikirizan’ ity firenena ity mitsipaka ny baikon’ i Jehovah.
Nandrara an’ i Mosesy Farao mba tsy hiverina eo anatrehany intsony. Nisy fampitandremana farany avy amin’ Andriamanitra anefa tsy maintsy nomena ity mpanjaka mafy hatoka ity ka nahatonga an’ i Mosesy hiseho fanindroany indray teo anatrehany hitondra izao hafatra mahatsiravina izao ; ‘Izao no lazain’ i Jehovah ; Rehefa tokony ho mamatonalina Izaho hivoaka hankeo afovoan’ i Egypta, dia ho faty ny lahimatoa rehetra eto amin’ ny tany Egypta hatramin’ ny matoan’ ny Farao izay mipetraka eo ambonin’ ny seza fiandrianany ka hatramin’ ny matoan’ ny ankizivavy izay eo anilan’ ny fikosaham-bary ary ny voalohan-teraky ny biby fiompy rehetra. Ary hisy fidradradradrana mafy eran’ ny tany Egypta rehetra, izay tsy mbola nisy tahaka izany; sady tsy hisy tahaka izany intsony. Kanefa tsy hisy na dia alika aza hanetsika ny lelany amin’ ny Zanak’ Isiraely rehetra, na amin’ ny olona, na amin’ ny biby, mba ho fantatrareo ny tsi-fampitovian’ i Jehovah ny Egyptiana sy ny Isiraely. Ary hidina ho ao amiko ireo mpanomponao rehetra ireo, dia hiankohoka eo a’natrehako ka hanao hoe: mandehana hianao sy ny olona rehetra izay manaraka anao ; ary rehefa afaka izany, dia vao handeha aho’2. Nanome fepetra an’ i Mosesy mikasika ny fialana tao Egypta Jehovah, ary indrindra mikasika ny amin’ ny fomba hiarovan-tena amin’ ny loza ho avy, mialoha ny firotsahan’ io filazana loza io. Naka zanak’ ondry na zanak’ osy iray tsy misy kilema ny isan-trano ka nihinana izany irery na niaraka tamin’ izay namany mifanakaiky trano aminy. Dia notentenany ra tamin’ ny hysopa iray fihina ny tataombaravarana sy ny tolàna roa mba tsy hahatonga ny mpandringana izay mandalo amin’ ny mamatonalina ‘hiditra ao an-trano”. Dia hohaniny amin’ izany alina izany ny hena ; ‘voatsatsika tamin’ ny afo” no hihinanany azy mbamin’’ ny ‘mofo tsy misy masirasira sady ampiarahina amin’ ny anana mangidy”, ary toy izao no atao- nareo raha mihinana azy: ‘ny valahanareo ho voasikina, ny kapa- nareo ho eo amin’ ny tongotrareo, ary ny tehinareo ho eny an-tana- nareo” dia hohaninareo faingana izy. ‘Fa Paskan’ i Jehovah’3, hoy Mosesy. ‘Fa handeha hamaky ny tany Egypta amin’ izany alina izany Aho ka hamono ny matoa rehetra amin’ ny tany Egypta hatramin’ ny olona ka hatramin’ ny biby fiompy; ary ny andriamanitry ny Egyptiana dia ho tsaraiko avokoa: Izaho no Jehovah. Ary ny ra dia ho famantarana ho anareo eo amin’ ny trano izay itoeranareo; ary raha mahita ny ra Aho, dia handalo anareo, ka tsy hisy loza handringana anareo, raha mamely ny tany Egypta Aho’. Ary izany andro izany dia ho fahatsiarovana ho anareo ka hotandremanareo ho andro Firavoravoana isan-taona ho an’ i Jehovah, hatramin’ ny taranakareo fara mandimby - Dia holazainareo amin’ ny zanakareo amin’ izany andro izany ny tantaran’ ny fandalovan’ ny Mpandringana, ‘lzay nandalo ny tranon’ ny Zanak’ Isiraely tany Egypta, raha namely ny Egyptiana Izy, fa namonjy ny tao an-tranontsika”. Nasaina nanokana ho an’ i Jehovah ny voalohan-teraka rehetra eo amin’ ny Isiraely, na olona, na biby fiompy ny Zanak’ Isiraely ho fankasitrahana ny fiarovan’ Andriamanitra ny voalohan-terany, satria tsy azo soloina ny vidin’ aina 4. Tatý aoriana, tamin ny fotoana nanorenana ny fanompoana tao amin’ ny tabernakely, dia ny firenen’ i Levy no nasolon’ Andriamanitra ny voalohan-teraka5. Ho mari-pisaorana, ny ankohonana tsirairay avy dia nasaina nanavotra ny voalohan-teraka araka ny tombany avy6. Andro firavoravoana natao fahatsiarovana sy tandindona ny aska. Tsy hoe fampahatsiarovana ny fanafahana tamin’ ny fanande- ozana tany Egypta ihany izy. fa koa tandindon ilay fanavotana ehibe. hataon i Jesosy ho an izao tontolo izao. Ny zanak’ ondry latao fanatitra dia tandindon’ ny ‘Zanak’ ondrin’ Andriamanitra’, lay hany fanantenam-pamonjena ho antsika. Fa voavono Kristy Paska ho antsika” hoy ny apostoly7. Tsy ampy ny namonoana ny zanak- ondry, fa tsy maintsy natentina teo amin’ ny tolam-paravarana koa ny rany. Dia toy izany koa no tsy maintsy hanolorana ìy fahamendrehan’ ny Mpamonjy amin’ ny fanahy izay mino. Tsy noe akory nanolotra ny ainy ho an’ izao tontolo izao fotsiny Jesosy, a koa ho an’ ny tsirairay isam-batan’ olona raha tahiny mandray no an’ ny tenany ny herin’ ny sorona nataony izy. Tandindon’ ny fanadiovana ny hysopa nampiasaina hamafazaoa ny ra. Nampiasaina izany tatý aoriana, mba ho fanadiovana ny boká raha sendra naloto tamam-paty. Hita teo amin’ ny vavaka ataon’ ny mpanao Salamo izany hevi-teny izany. Diovy hysopa aho ho afa-pahotana, dia hadio;
Sasao aho. dia ho fotsy inangatsakatsaka 8. Aterina manontolo ny zanak’ ondry. ka tsy ho tapahina ny olany na dia iray aza. Dia toy izany koa. tsy hisy hotapahina ny olan’ ny Zanak’ Ondrin’ Andriamanitra na dia iray aza9: tandindon’ ny fahatenoan ny fanatitra nataon’ i Jesosy Kristy izany Tahaka ny tsy maintsy nihinanana ny henan’ ny zanak’ ondry, dia tsy ampy koa ny mino an’ i Jesosy Kristy mba hovonjena isika, fa tsy maintsy raisina ho an’ ny tenantsika ny sakafo sy ny hery ara-panahy voarakitra ao amin’ ny Tenin’ Andriamanitra. Efa voalazan’ i Jesosy rahateo fa: ‘Raha tsy mihinana ny nofon’ ny Zanak’ olona sy misotro ny rany hianareo, dia tsy manana fiainana mandrakizay. Izay mihinana ny nofoko sy misotro ny rako no manana fiainana mandrakizay’. Hoy koa Izy nanazava io teny io: ‘Ny teny izay nolazaiko taminareo dia fanahy sy fiainana’10. Nanaiky ny lalàn’ ny Rainy Jesosy: nasehony miharihary tamin’ ny fiainany sy ny fitiavany ary ny fahefana mahasoa vitany teo amin’ ny fo ny filamatr’ izany. ‘Ny Teny dia tonga nofo”, hoy ny voasoratr’ i Jaona” ; ‘ka nonina tamintsika ; ary hitanay ny voni- nahiny, dia voninahitra miendrika ho an’ ny Lahitokana avy tamin’ ny Ray, sady feno fahasoavana sy fahamarinana ’11. Tsy maintsy nandia ny fiainan’ i Jesosy koa ny mpianatra. Tsy maintsy mandray sy mivelona amin’ ny Tenin’ Andriamanitra Izy mba hahatonga izany teny izany ho vy miaina hampihetsika ny fiainany rehetra. Tsy hanana aim-panahy mihitsy izy raha tahiny ka tsy mihinana ny nofo sy misotro ny ran’ ny Zanak’ Andriamanitra. Amin’ izany ihany no hiovany araka ny endriny sy hahazoany mampiseho ny toetran’ Andriamanitra eo aminy. Natao ho fahatsiarovana ny ngidin’ ny fanandevozana tany Egypta ny ana-mangidy nampiarahina tamin’ ny henan’ ny zanak’ ondrin’ ny paska. Dia toy izany koa ny fandraisana ny tenan’ ny Tompo dia tokony harahin’ ny nenina mafy ny amin’ ny ota vitantsika. Nirakitra fampianarana toy izany ihany koa ny mofo tsy misy masirasira. Nandidy mafy ny tsy hitehirizana masirasira na dia kely akory aza ao an-trano mandritra ny andro firavoravoana ny lalàn’ ny paska, dia fitsipika izay tsy maintsy nankatoavin’ ny Jiosy an-tsakany sy an-davany. Dia tsy maintsy hisaraka amin’ izay rehetra mety ho masirasiran’ ny fahotana toy izany koa izay rehetra ta-hahazo ny hanina sy ny fiainana ho an’ ny fanahiny avy amin’ i Jesosy. Toy izao manaraka izao no ilazan’ ny apostoly Paoly izany tamin’ ireo mpino tany Korinto: ‘Esory ny masirasira ela, mba ho vongana vaovao hianareo, araka izay tsy naha-nisy masirasira anareo. Fa voavono Kristy, Paska ho antsika. ka dia aoka isika hanao andro firavoravoana, tsy amin’ ny masirasira ela, na amin’ ny masirasira lolom-po sy faharatsiana, fa amin’ ny mofo tsy misy masirasira, dia ny fahadiovam-po sy ny fahamarinana’12. Tokony hampiseho ny finoany ny amin’ ny fanavotan-dehibe ho avy ny Zanak’ Isiraely mba hahazoany ny fahafahana. Tsy maintsy nahevahevany teo anoloan’ ny tranony ny faneva mipentina ra: hisaraka amin’ ny Egyptiana izy sy ny ankohonany, ka hipetraka any an-tranony. Tsy ho voaaro ny zanany raha tahiny nisy nataony an-tsirambina ny torohevitra nomena azy na dia kely akory aza, na navelany niaraka tamin’ ny Egyptiana, na hadinony ny nanisy ra teo amin’ ny tolam-baravaran’ ny trano nisy azy na tavela tany ivelan’ ny trano izy ireny. Tsy maintsy nanao izay rehetra azony natao hanaraka ny baiko nomena azy izy: tsy hahavonjy azy ny fahatsoram-pony satria efa nampilazana izy fa haringan’ ny tanan’ ny Mpandringana ny voalohan-terak’ ireo izay tsy manaraka ny baikon’i Jehovah. Amin’ ny alalan’ ny fankatoavana no anehoan’ ny vahoaka hebreo ny finoana ananany. Toy izany koa izay rehetra nanantena hovonjena amin’ ny alalan’ ny ran’ i Jesosy, dia tokony tsy hanadino fa manan-javatra atao izy mba hahatomombana ny famonjeny. Tahaka ny maha-marina fa Jesosy Kristy irery no mahafaka antsika amin’ ny fanamelohan’ ny ota vitantsika, dia toy izany indrindra no tokony hialantsika amin’ ny ota ho amin’ ny fankatoavana. Raha tahiny marina fa vonjena amin’ ny finoana ny olona fa tsy amin’ ny asa, dia toy izany amin’ ny alalan’ ny asa no anaporofoana ny finoana ananana. Natolotr’ Andriamanitra ho faty ny Zanany mba hisolo ny fahotantsika; nomeny antsika ny fahazavan’ ny fahama- rinana; nosokafany teo anoloantsika ny lalan’ ny fiainana ary nomeny antsika ny soa sy ny harem-pahasoavana ary ny tombon-tsoa: anjaran’ ny olona kosa ny mifarimbona amin’ ireny fitahiam-pamonjena ireny; anjarany ny manararaotra ny vonjy atolotr’ Andriamanitra azy: dia ny mino sy ny mankatò. Nolazain’ i Mosesy an’ ny Isiraely ny fampitandremana rehetra nomen’ Andriamanitra amin’ ny fanafahana azy. Raha vao vita izany, ; dia ‘niondrika ny olona ka nivavaka’13. Ny fahatsinjovana mahafaly ny amin’ ny fanafahana sy ny fampisehoana ny famaizana mampihoron-koditra izay miandry ireo mpampahory azy, ny tebiteby sy ny fikarakarana ny dia hataony raha afaka fotoana fohy, ireny rehetra ireny dia nisolo toerana vetivety ny fankasitrahana feno atolotra Ilay Mpanafaka azy be famindrampo. Nisy Egyptiana maro izay voataona hivavaka tamin’ ny Andriamanitry ny Hebreo no tonga nangataka fialofana tamin’ ny Hebreo mandra-pandalon’ ny anjely mpandringana. Noraisina tamim-pifaliana izy ireny hany ka nanapa-kevitra hanompo ny Andriamanitr’ i Jakoba sy hivoaka ny tany Egypta miaraka amin’ ny olony. Dia nanaiky ny torohevitra nomena ny Zanak’ Isiraely. Natao haingana sady tsy nisy nahafantatra mihitsy ny fanomanana ny dia. Novoriana ny mpianakavy; novonoina ny zanak’ ondrin’ ny paska; natsatsika tamin’ ny afo ny henany; namboarina ny ana-mangidy sy ny mofo tsy misy masirasira. Noho ny maha-mpitandrina sy mpisorona’ ao an-tokantrano ny raim-pianakaviana tsirairay avy, dia notentenany ra ny tataom-baravarana sy ny tolam-baravarana roa tamin’ ny tranony. Nohanina mangina sy haingana ny zanak’ ondrin’ ny paska. Samy niambina sy nivavaka tamim-piandrasana lehibe ny olona rehetra. Rehefa mety ho voalohan-teraka, hatramin’ ny lehilahy lehibe ka hatramin’ ny zazakely dia nidobodoboka mafy ny fony azon’ ny tahotra tsy hay lazaina. Nihorohoro niaraka taminy koa ny ray sy ny reniny ka namihina azy teo an-tratrany. Ny fianakaviana isiraelita kosa tsy mba nisy voakasiky ny anjely mpamono na dia iray aza. Nandalo fotsiny kosa ny Mpandringana raha nahita teo am-baravarana fidirana ny famantarana mihosin-dra mampiseho ny fiarovan’ Ilay Andriamanitra Mpamonjy. Ary nony mamatonalina ‘dia nisy fidradradradrana mafy tany Egypta; satria tsy nisy trano izay tsy nahafatesana. Dia maty avokoa ny lahimatoa rehetra, hatramin’ ny lahimatoan’ i Farao izay tokony hipetraka teo ambonin’ ny seza fiandrianany ka hatramin’ ny lahimatoan’ ny babo izay tao amin’ ny tranomaizina, mbamin’ izay voalohan-teraky ny biby fiompy rehetra’14. Isan- tokantrano dia maty ny zanaka lahimatoa, izay rehareha sy tabihan’ ny ray aman-dreny. Hatsatra sy taitra ny endriny ary nangovitra ny lohalik’ i Farao sy ireo tandapany nandre izany zava-doza izany, raha vao nifoha teo am-pandriany. Tsaroan’ ny mpanjaka izao ny teny nolazain’ ny tenany hoe: ‘Iza moa Jehovah, no hihainoako Azy, mba handefasako ny Isiraely? Tsy fantatro Izay Jehovah, ka tsy alefako ny Isiraely!’ Na teo aza ny hambom-po ratsiny tsy tia vavaka, dia niankohoka tamin’ ny tany izy ka nampaka an’ i Mosesy sy Arona, raha mbola alina, ka nanao hoe: ‘Mitsangàna, mialà eto amin’ ny vahoakako hianareo sy ny Zanak’ Isiraely, ary mandehana ka manompoa an’ i Jehovah araka ny nolazainareo! Ary ny ondry aman’ osinareo sy ny ombinareo dia ento koa araka izay efa nolazainareo ka mandehana; fa mba tsofy rano aho!’ Dia nandodona ny olona ny mpanolotsain’ ny mpanjaka sy ny vahoaka ‘ka nampandeha azy haingana hiala tamin’ ny tany satria hoy izy: Maty avokoa izahay rehetra!’




### XXV -  Ny fahafahana

Ny sikina eny am-balahana, ny kapa eny an-tongotra ary ny tehina eny an-tanana, nitsangana ary tamim-panginana no niandrasan’ ny Zanak’ Isiraely ny didy navoakan’ ny mpanjaka izay nandroaka azy hiala ny tany Egypta. Mbola alina ny andro raha niainga izy. Dia nahazo toky ny Zanak’ Isiraely ka niangona tsikelikely tao amin’ ny tany Gosena, fa ireo mpampahory azy kosa tora-kovitra nandritra ny fiavian’ ny loza. Nahamora ny fandaminana sy ny fanaraha-maso ity vahoaka betsaka niahoaho ity izany, ka na teo aza ny fahatampohan’ ny fandosirana tamin’ ny andro niaingana dia voazara nitsitokotoko teo ambany fitarihan’ ny lehibeny avy izy rehetra.
Nisy ‘lehilahy nahalia lalana tokony ho enina hetsy, afa-tsy ny zaza amam-behivavy ny isany. Ary nisy olona maro, samihafa firenena koa niara-niakatra taminy’l. Tsy olona voataona tamin’ ny finoana ny Andriamanitry ny Isiraely ihany ireo vahoaka ireo. fa nisy koa maro lavitra noho ireb, olona te ho afaka amin’ ny loza fotsiny na voatariky ny fitiavam-baovao sy ny mosalahy. Nanjary tsilo sy fandrika ary loza tsy an-kijanona ho an’ ny Zanak’ Isiraely ireny olona ireny. Nentin’ ny olona niaraka taminy koa ‘ny ondry aman’ osy sy ny omby”, satria tsy mba nanao tahaka ny Egyptiana izay nivarotra ny fananany tamin’ ny mpanjaka izy ireo. Nitombo fatratra indrindra ny ondry sy ny omby nentin’ i Jakoba sy ny zanany tany Egypta. Afa-tsy izany, araka ny torohevitr’ i Mosesy, dia samy nitaky ny karama tamin’ ny asa maina nataony ny olona tsirairay avy alohan’ ny hialany tany Egypta, ary noho ny fahadodonan’ ny Egyptiana ialan’ izy ireo taminy dia tsy nisy nolaviny izay nangatahiny na inona na inona. Nanan-karem-bevava tamin’ ny babo azony tamin’ ireo mpampahory azy toy izany no nialan’ ny Isiraely tany amin’ ny tany nanandevozana azy. Nanatanteraka ny teny nampilazaina an’ i Mosesy elabe taloha izany toe-draharaha izany: ‘Ho vahiny any amin’ ny tany izay tsy azy ny taranakao hanompo ny olona any; ary hampahoriana efa-jato taona izy. Ary izany firenena izany kosa, izay hotompoiny, dia hotsaraiko; ary rehefa afaka izany, dia hivoaka hitondra harembevava izy’2. Tafatsingerina katroka ny efa-jato taona. ‘Tamin’ izany andro izany indrindra no nivoahan’ ny antokony rehetra izay an’ i Jehovah tamin’ ny tany Egypta’3. Nitondra raki-tsarobidy niaraka taminy ny Zanak’ Isiraely raha nandao ny tany Egypta: tsy inona izany fa ny taolam-balon’ i Josefa izay niandry ny fanatanterahana ny teny fikasan’ Andriamanitra hatry ny elabe, sy nilazana ny fanafahana ny Isiraely nandritra ireo taona maro fanandevozana. ‘Ary rehefa nalefan’ i Farao ny olona ho any amin’ ny tany Kanana, dia tsy mba nentin’ Andriamanitra tamin’ ny làlana nankany amin’ ny tanin’ ny Filistina izy, na dia akaiky aza izany’, fa nentiny nianatsimo ho any amin’ ny lalana mahazo ny Ranomasina Mena. ‘Fa hoy Andriamanitra: Andrao hanenina ny olona, raha mahita ady, ka hiverina ho any Egypta’4. Nety ho voasemban’ ny mponina izay iena fisakanan-dalana ho an’ ity vahoaka andevo nandositra ny ziogan’ ny tompony ity ny lalana mamaky an’ i Filistia. Ny Zanak’ Isiraely koa moa tsy voaomana tsara rahateo hifanandrina amin’ io vahoaka mahery tia ady io. Tsy fiadiana ananana, ny tena tsy zatra niatrika ady, ny saina efa voadombon’ ny fanandevozana elabe, voasemba- tsemban’ ny zaza amam-behivavy sy ny ondry ary ny omby koa, etsy andaniny ny finoana an’ Andriamanitra mbola tsy mazava tsara sady marefo, dia ho raiki-tahotra izy ireo ka inety ho kivy. Sady naneho ny famindrampo no naneho ny fahendren’ Andriamanitra ny fitondrana ny vahoaka nahazo ny Ranomasina Mena. ‘Dia nifindra niala tao Sokota izy ka nitoby tao Etama teo an-tsisin’ ny efitra. Ary. Jehovah nandeha teo alohany tamin’ ny andri-rahona raha antoandrO hitari-dalana azy, ary tamin’ ny andri- afo nony alina ho fahazavana ho azy handehanany andro aman’ alina. Ny andri-rahona tsy niala teo alohan’ ny olon’ Isiraely ny antoandro, na ny andri-afo nony alina’. Hoy ny mpanao Salamo: Fa Jehovah namelatra rahona ho fialofan’ ny Zanak’ Isiraely, ary afo ho fanazavana azy nony alina5. Nandroso nizotra teo ambany fanevan’ ny Mpitarika tsy hita maso ny Isiraely. Ny antoandro, dia ny rahona no nanazava ny diany sy nanarona an’ ireto vahoaka toy ny eloelo teo amboniny ary ny hatsiatsiakany no nanalefaka ny fandoroan’ ny hainandro ny tany efitra. Niova ho andry afo izany tamin’ ny alina ka nanazava ny toby sy nanamafy ny fanatrehan’ Andriamanitra tsy tapaka. Mitantara ny fiahian’ Andriamanitra ny olony amin’ ny ady lehibe farany ifanaovana amin’ ny herin’ ny ratsy Isaia raha nilaza ny andri-rahona sy ny andri-afo, ao amin’ ny teny tena soa sy feno fiononana indrindra ao amin’ ny faminaniana nosoratany: ‘Ary Jehovah hamorona rahona sy setroka raha antoandro sy fahazavan’ ny afo midedadeda nony alina. Ho eny ambony fitoerana rehetra any an-tendrombohitra Ziona, sy ho eny ambonin’ ny fivoriany rehetra, ary eny ambonin’ ny voninahitra rehetra dia hisy eloelo, ka hisy trano-lay ho fialokalofana amin’ ny hainandro raha antoandro ary ho fialofana sy fierena amin’ ny tafio-drivotra sy ny rano- norana’6. Namakivaky tany lemaka lava volo sy foana ny andiana Hebreo mitanjozotra lavabe. Tsaroana fa sady lavitra no mandreraka ny lalana ka manomboka mifanortany izay iafaran’ izany firenirenena izany izy rehetra. Nampitebiteby ny fon’ ny sasany sahady ny tahotra sao manenjika ny Egyptiana. Dia nasehon’ i Jehovah an’ i Mosesy fa manodidina ny haram-bato tomandavana ny lalana ary eo amorondranomasina no hitobiana. Nambaran’ Andriamanitra koa fa hanenjika azy avy eo aoriana i Farao, nefa ho afaka izy mba ho fanomezamboninahitra an’ Andriamanitra lehibe indrindra. Vetivety foana dia niely eran’ i Egypta ny teny fa tsy nijanona hanompo an’ Andriamanitra tany an’ efitra akory ny Hebreo fa nandeha nanitsy namaky ny ranomasina Mena. Nolazain’ ny tandapan’ i Farao taminy fa nandositra tsy niverina intsony iny vahoaka andevo iny, ka dia nanomboka nanenina ny amin’ ny hadalana vitany tamin’ ny fiheverany ny fahafatesan’ ny voalohan-teraka ho avy amin’ ny herin’ Andriamanitra ny olona. Nanazava ireo olon-kendry rehefa afaka ny tahotra nahazo azy fa vokatry ny lalàna voajanahary ireo loza niseho. Dia samy namerina niteny mafy ny, tsirairay avy hoe: ‘Inona izao nataontsika izao, no nandefa ny Isiraely ‘niala tamin’ ny fanompoana antsika isika ?’7. ‘Dia nasain’ i Farao nofehezina tamin’ ny kalesy ny soavaly. ary nitondra kalesy enin-jato voafantina sy ny kalesin’ ny Egyptiana rehetra izy”, izay samy nisy ny mpiady nitaingin-tsoavaly sy nandeha an-tongotra notarihin’ ny kapiteny avy izy rehetra. Tapa-kevitra ny hampihorohoro ny Zanak’ Isiraely tamin’ ny fampisehoan-kery be izy, ka niakanjoany ny akanjom-piandrianany, ary ny tenany mihitsy no nandeha nitari-tafika. Nirohotra niray dia tamin’ ny mpiantafika koa ny mpisorona mba hahazo sitraka amin’ ireo andriamanitra sy hahombiazan ny fandresena. Nireharehana fa ny fampi- verenana ireo lasa nandositra amin ny fomba manetriketrika no ahazoana manavotra ny hajam-pirenena, dia ny hajany izay rendrika teo imason ny firenena manodidina. Nitoby teo amin’ ny helo-dranomasina izay toa tsy azo ihoarana mihitsy ny Hebreo, sady eo atsimo koa misy tendrombohitra mijoalajoala misakan-dalana azy. Tsy tapitapitr’ izay, indro tazana ny fiadiana manjelanjelatra avy lavitra ary mandroso tsy misy elanelana ny kalesy lohalaharan’ ny tafika izay tamy manatona haingana dia haingana ka vetivety foana dia ho hita manontolo. Nanenika ny tobin’ ny Isiraely rehetra ny horohoro. Ny sasany nitaraina tamin’ i Jehovah, fa ny maro kosa nidradradradra sy nimonomonona tamin’ i Mosesy. ‘Moa tsy nisy fasana va tany Egypta, no nentinao ho faty atý an’ efitra izahay? Nahoana no nanao izany taminay hianao ka nitondra anay nivoaka avy tany Egypta? Tsy izao va no teny nolazainay taminao fony tany Egypta hoe: Aoka izay, fa avelao ihany izahay hanompo ny Egyptiana? Fa aleonay nanompo ny Egyptiana toy izay ho faty any an’ efitra8.” Nandevilevy ny fon’ i Mosesy nahita ny fahakelezan’ ny finoan’ ireo iray firenena aminy an’ Andriamanitra, izay nanome azy ireo porofo marobe ny amin’ ny hery ananany, ka velom-panontaniana ny amin’ ny fomba hanilihana aminy ny loza izay atrehina, nefa anie ka efa nanaraka antsipiriany ny lalana nitarihan’ Andriamanitra izy e! Raha ny aminy aloha, dia tsy nanan-tahotra kely akory ny amin’ ny ahitana lalana ivoahana amin’ ny loza izy, na toa nampamoy fo aza ny toe-javatra niseho. Tamin’ ny feo tony sy matoky no namaliany ny olona hoe: ‘Aza matahotra hianareo, mijanòna, fa ho hitanareo ny famonjen’ i Jehovah izay hataony ho anareo anio, fa ny Egyptiana, izay hitanareo anio, dia tsy ho hitanareo intsony mandrakizay. Jehovah hiady ho anareo, fa hianareo kosa hangina’. Akory ny hasarotan’ izany mifehy vahoaka marobe tsy zatra fehezina sy tsy manana fahatoniana. Tsy ho tana izy ireo fa hikoron- tana sy hitratrevatreva. Nidradradradra mafy izy satria fantany fa ho voatanan’ ireo mpampahory azy eo am-pelatanany rehefa afaka fotoana fohy. Nanaraka am-bokony ny andri-rahona avy eo aoriana ny olona amin’ ny maha-fanevan’ Hay Andriamanitra Lehibe Izay niteny hoe: ‘Mandrosoa !” Izao anefa tsy fantatra na io andri- rahona io ihany no ho tonga fambara loza mahatsiravina. Tsy azo lavina, fa moa tsy io andri-rahona io tokoa ve no nitarika ny olona tamin’ ny lalana tsy azo aleha sy tany amin’ ny lafin-tendrombohitra tsy azo anihana? Dia toy izany no niheverany ny Anjelin’ Andriamanitra ho mpilaza loza, noho ny masony voajamba. Tamin’ ny fotoana saika nahatratraran’ ny miaramila egyptiana ny Hebreo indrindra, ka ninoany fa efa mby eo am-pelatanany ny haza, no indro nijaridina teo amin’ ny lanitra ny andri-rahona, nandalo teo ambonin’ ny olona ary nijanona nanelanelana azy tamin’ ny fahavalo. Hatreo, dia nisy rindrina mainty nampisaraka ny mpanafika sy ny tafihana. Voatery niato ny Egyptiana satria tsy tazany intsony ny tobin’ ny Hebreò. Eo ankilany indray, arakaraka ny hanaronan’ ny haizina ny zava-niseho no vao mainka koa nahatonga ilay rindrina mainty hivadika ho fitaratra mahery vaika mampiparasaka ny onjam-pahazavany mahatoraka ny fahazavan’ ny mitataovovonana Nitsiry tao am-po indray ny fanantenana teo amin’ ny Isiraely. Ary hoy Jehovah tamin’ i Mosesy izay nitaraina taminy: ‘Nahoana no mitaraina amiko hianao? lazao amin’ ny Zanak’ Isiraely mba handroso. Ary aingao ny tehinao dia ahinjiro ambonin’ ny ranomasina ny tànanao, ka saraho ny rano, dia handeha hamaky eo afovoan’ ny ranomasina mandia tany maina ny Zanak’ Isiraely ’. Tatý aoriana, raha nitantara ny dian’ ny Isiraely namaky ny Ranomasina Mena ny mpanao salamo dia nihira hoe: Tany amin’ ny ranomasina ny làlanao,
Ary ny nalehanao dia tany amin’ ny rano mandriaka Ka tsy fantatra ny dian-tongotrao.
Ny tànan’ i Mosesy sy Arona,
Dia nahinjitr’ i Mosesy, araka izay nandidian’ Andriamanitra azy ny tehiny, dia nisaraka ny ranomasina ka nanjary nisy fefy andaniny roa, dia nandia tany maina teo afovoany ny Isiraely. Nampamirapiratra ny tendron ny onja izay nijanona tsy nihetsika ny fahazavan’ ny andri-rahona ka nanazava ity lalana migodana mamaky ny ranomasina lalina ary tsy tazana ny laniny fa very momoka ao anatin’ ny haizin’ ny morona ilany. ‘Dia nanenjika azy ny Egyptiana ka niditra nanaraka azy teo afovoan’ ny ranomasina, dia ny soavalin’ i Farao sy ny kalesiny ary ny mpitaingin-tsoavaliny. Ary tamin’ ny fiambenana maraina dia nijery ny tobin’ ny Egyptiana tao amin’ ny andri-afo sy ny rahona Jehovah ka nampifanaritaka ny tobin’ ny Egyptiana’10. Akory ny hagagany, fa nivadika ho andri-afo ilay rahona maha- taianjona sady namoaka tselatra sy kotrokorana. Nandatsaka ranonorana ny rahona; Nikotrokotroka ny Ianitra Nifanaretsaka koa ny zana-tsipikanao, Ny fikotrokotroky ny kotrokorana dia teo amin’ ny tadio Nahazava izao rehetra izao ny helatra; Nihovotrovotra sy nihorohoro ny tany. 11 Nanenika ny tobin’ ny Egyptiana ny fisafotofotoana sy ny horohoro. Jenjin’ ny fipoaky ny herin’ ny zava-boahary izay nandrenesany ny feon’ Ilay Andriamanitra tezitra izy ka nitady hiverina hamonjy haingana ny morona izay nialany. Dia nahinjitr’ i Mosesy indray ny tanany ka avy hatrany dia nipaoka mafy nitelina ny miarainila egyptiana tao anaty kibony lalina ny rano niavosa misamboaravoara sy misafoaka avy handrapaka ny hazany. Afaka nanatri-maso izay sisa tavela tamin’ ireo fahavalony mahery ny vahoaka Hebreo, rehefa nadiva ho maraina ny andro: indreny mitsitra eny amoron-drano misy faty mikobona ao anaty akanjo vy. Indray aiina monja dia ampy nanafahana ny Isiraely tamin’ ny loza lehibe indrindra. Vahoaka tsy manan-kery alikisa, dia zaza amambehivavy sy biby fiompy, voasakan’ ny ranomasina eo aloha ary dodonan’ ny tafika mahery avy ao aoriana no nahita lalana nisokatra teo alohany namaky ny herin’ ny rano sy ireo fahavalony voafandrika sy voatelin’ io hery io ihany, tamin’ ny fotoana izay ninoany indrindra ahazoana fandresena. Jehovah no nanafaka azy, ka any Aminy no isandratan’ ny hobim-pisaorana sy fahatokiana atolony. Feno ny Fanahy Masina Mosesy dia nihira ary niventy nanaraka.ity hirapandresena izay anisan’ ny hira tranainy sy tsara indrindra amin’ izay fantatra ity koa ny vahoaka: