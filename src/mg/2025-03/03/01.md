---
title:  "FANOMBOHANA MANANO SAROTRA"
date:   12/07/2025
---


> Velomin'ny Teniny : Eks. 37 (5h27)

### FANOMBOHANA MANANO SAROTRA

### Hodinihina mandritra ny herinandro: 
Eks. 5:1-23; Apok. 11:8; Eks. 6:1-13; Sal. 73:23-26; 2 Kor. 6:16; Eks. 6:28--7:7.


> <p>  Tsianjery:</p> 
> "Ary rehefa afaka izany, Mosesy sy Arona dia nankao amin'i Farao ka niteny taminy hoe: Izao no lazain'i Jehovah, Andriamanitry ny Isiraely: Alefaso ny oloko mba hanao andro firavoravoana ho Ahy any an-efitra. Fa hoy Farao: Iza moa Jehovah, no hekeko teny handefasako ny Isiraely? Tsy fantatro izay Jehovah, ka tsy halefako ny Isiraely." - Eks. 5:1,2


Maro ny mpino mihevitra fa tsy hiaina afa-tsy fifaliana sy firoboroboana ary fahombiazana ny olona iray rehefa manapa-kevitra ny hanara-dia an Andriamanitra. Tsy izany mandrakariva anefa no miseho, araka izay asehon'ny Baiboly matetika. Misy indraindray ny sakana sy ny zava-tsarotra vaovao izay miseho. Mety handiso hand fanantenana tokoa izany, ary miteraka fanontaniana izay tsy ahazoam-baliny mora foana mandrakariva, na mety tsy ahazoam-baliny mihitsy aza.


Hiatrika fizahan-toetra maro ireo izay mitoky amin'Andriamanitra. Kanefa raha maharitra isika, dia hitondra vahaolana amin'ny fotoany sy araka ny fombany Andriamanitra. Mety hifanohitra amin'ny vahaolana haingana sy eo no ho eo izay andrandraintsika no entiny, nefa tsy maintsy mianatra mitoky Aminy isika eo anatrehan'izany.


Araka izany, dia tahaka izao ny lohahevitra hodinihina mandritra ity herinandro ity: i Mosesy sy ny baiko ny amin'ny hitarihany ny vahoakan'Andriamanitra hivoaka an'i Egypta - antson'Andriamanitra izay nataony mazava araka izay azo natao izany. Nisy fahagagana tao anatin'izany, ary tao koa ny fitenenan'Andriamanitra nivantana tamin'i Mosesy sy ny fampahafantarany ny zavatra tiany hataon'i Mosesy.


Nanao ahoana ny fahitan'i Mosesy izany, nanamora kokoa ny toe-javatra ve ny fahafantarany fa nantsoin'Andriamanitra izy ary nomena asa manokana koa mba hataony? Tokony ho mora izany, sa tsy izany? Andeha hotohizana ny tantara.

_*Famerenana ny lesona ny sabata 19 Juillet._