---
title:  "MBA AMPAHITAO NY VONINAHITRAO AHO"
date:   13/09/2025
---

> Velomin'ny Teniny : Nom. 33 (5h44)


### "MBA AMPAHITAO NY VONINAHITRAO AHO"


### Hodinihina mandritra ny herinandro:
Eks. 33:7-34:35; Deo. 18:15,18; Jao. 17:3; Rom. 2:4; Jao. 3:16; 2 KÃ´r. 3:18.


> <p> Tsianjery:</p> 
> "Ary Jehovah nandalo teo anatrehany ka niantso hoe: Jehovah, Jehovah, Andriamanitra mamindra fo sy miantra, mahari-po sady be famindrampo sy fahamarinana, mitahiry famindrampo ho an'ny olona arivo mandimby, mamela heloka sy fahadisoana ary fahotana, kanefa tsy mety manamarina ny meloka, fa mamaly ny heloky ny ray amin'ny zanaka sy ny zafy hatramin'ny zafiafy sy ny zafindohalika." - Eks. 34:6,7


Ilaintsika rehetra ny mitombo, eo amin'ny fiarahantsika mandeha amin' Andriamanitra. Raha tsy mitombo mantsy isika dia maty. Hoy ny apostoly Petera: "fa mitomboa amin'ny fahasoavana sy ny fahalalana an'i Jesosy Kristy, Tompontsika sy Mpamonjy. Ho Azy anie ny voninahitra ankehitriny sy mandrakizay. Amena." - 2 Pet. 3:18. Tokony haniry ny hitombo isika. Mianatra isan'andro ao amin'ny oniversiten'Andriamanitra isika, dia izay tsy misy fanolorana mari-pahaizana fa misy dingam-pianarana maharitra kosa. Eo amin'ny dingam-pitomboana tsirairay, dia azonao atao ny ho tonga tanteraka raha avelanao Andriamanitra hamolavola anao ho tonga araka izay iantsoany anao ao amin'i Kristy.


Eritrereto ny amin'ny sekoly anankiray. Raha mianatra mamaky teny sy manisa hatramin'ny 100 ny mpianatra ao amin'ny kilasy voalohany, dia mahazo naoty hifindrany kilasy satria tanteraka ny fahalalany eo amin'ny dingana sy ny ambaratongam-pitomboana misy azy. Raha izany fari-pahalalana izany ihany anefa no hita ao amin'ny mpianatra iray any amin'ny lisea, dia tsy fahombiazana lehibe eo amin'ny fianarany no tondroin'izany. Tahaka izany koa ny fitomboantsika ao amin'ny fahasoavana sy ny fahalalana an'Andriamanitra. Azontsika atao ny ho tanteraka eo amin'ny tontolontsika, eo amin'ny dingam-pitomboana tsirairay lalovantsika, tahaka an'i Kristy teo amin'ny Azy.


Hianarantsika amin'ity herinandro ity ny formba nitomboan'i Mosesy, tamin'ny alalan'ny fahafantarany sy ny fanarahany ny torolalan'i Jehovah, teo amin'ny fiarahany nandeha Taminy.

_*Famerenana ny lesona ny sabata  20 Septambra._