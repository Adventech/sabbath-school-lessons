---
title:  "MANDRESY FAHAKIVIANA"
date:   27/12/2021
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin’izany?`

`Inona avy ireo fanontaniana mipetraka avy amin’ny fandalinana io lesona io? Ampahany inona 10 sarotra?`

`Inona avy ireo fitsipika sy fehin-kevitra hafa hitanao ao? `

`Eritrereto ny fotoana tsy nahombiazanao teo amin’ny fiainana maha-Kristianina anao ary ezaho takarina ny toe-javatra sy ny antony nahatonga izany fahalavoana izany. Inona ny zavatra hafa azonao natao ankoatra izany?`

Nahazona ny finoany sy ny fanoloran-tenany tamin'i Kristy ireo mpamaky ny bokin’ny Hebreo na dia teo aza ny fanenjehana sy ny fanilikilihana azy ireo. Naharitra tokoa anefa ny fanimbana nateraky ny fifandirana. Niady ny ady tsara izy ireo, nivoaka ho mpandresy kanefa reraka ihany koa.

Ambaran’ny bokin’ny Hebreo amintsika fa mbola nisy hatrany ny toe-java-tsarotra natrehin’ireo mpamaky. Nitohy ny teny maharary sy ny karazam-pamelezana hafa natao azy ireo hanalam-baraka azy (Heb. 13:13). Mbola tany am-ponja ny mpino sasany (Heb. 13:3) - toe-javatra izay nahaketraka ny fiangonana sy nitondra olana ara-bola teo amin’ny fiangonana tokoa izany. Ketraka izy ireo (Heb. 12:12,13) ary “reraka ny fanahiny” (Heb. 12:3)

`Inona ny torohevitra nomen'ny apôstôly ny mpamaky azy eo anatrehan’ny toe-javatra natrehin’izy ireo? Inona ny lesona azontsika sintonina avy amin’ny Hebreo ho tombontsoantsika?`

Mahavariana tokoa ny fitantarana ny zavatra nataon’Andriamanitra tamin’i Elia taorian’ny toe-javatra teo Karmela satria maneho ny fiahiana feno fitiavana sy ny fahendrena asehon’Andriamanitra amin’ireo tratry ny fahakiviana sy mitolona mba hiverenan’ny finoana izany. (...) Niahy ny filany ara-batana Izy ka nanome azy sakafo sy namela azy hitsahatra. Rehefa izay dia nananatra azy tamim-pahalemem-panahy Izy, raha tao anatin’ny zohy i Elia - “Manao inona atÿ hianao, ry Elia?" - ary nanampy azy hahatakatra bebe kokoa ny fomba fiasany sy ny fanatanterahany ny fikasany. Tsy tao amin’ny tafio-drivotra na ny horohorontany na koa ny afo Andriamanitra fa tao amin’ny feo nitsoka malemy. Rehefa izay dia nomeny asa hatao i Elia ary nomeny toky indray.

Tari-dalana marobe no nomen’ny Apôstôly ny mpamaky azy manerana ny bokin’ny Hebreo mba hanampy azy ireo hahazo indray ny tanjany sy ny finoany tany am-piandohana. Lafiny iray nasongadina tamin’izany ny fiahiana ny zavatra ara-nofo ilain'ny mpino namana. (...) Tokony handray vahiny izy ireo ary hamangy ireo any am-ponja, izany hoe manome izay ilainy. Nanoro hevitra ny mpamaky azy ho malala-tanana i Paoly, ary asainy mahatsiaro izy ireo fa tsy handao azy Andriamanitra (Heb. 13:1-6). Nampahery sy nananatra azy ireo koa izy ary nampitandrina azy mba tsy “hiala” amin’ny fahamarinana (Heb. 2:1) ary koa tsy “hanana fo ratsy tsy mino" - Heb. 3:12. Nampahery azy ireo izy mba hitombo amin’ny fahatakarana ny finoana (Heb. 5:11-6:3). Nomarihiny koa ny maha-zava-dehibe ny fanatrehana ny fiaraha-mivavaka any am-piangonana (Heb. 10:25)(...)

` `