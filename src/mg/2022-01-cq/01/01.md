---
title:  "EPISTILY HO AN’NY HEBREO SY HO ANTSIKA"
date:   25/12/2021
---

### Fampidirana 

**Vakio ny Heb. 10 23-39.**

><p>Tsianjery. Mifidy andininy 1</p>

` `

**TORITENY FENO**

Efa nandalo tao an-tsainao ve hoe toy ny ahoana izany mandre an’i Jesôsy na ny iray amin'ireo apôstôly mitory teny? Manana ampahan-dahatsoratra na famintinana an-tsoratra ny sasany tamin'ny toritenin'izy ireo isika, Kanefa voafetra ihany ny hevitra azo avy amin’ireny raha mitaha amin’ny fandrenesana ny toriteny mivantana. Na izany aza dia nitahiry toriteny feno ho antsika ao amin'ny Soratra Masina Andriamanitra; farafahakeliny anankiray: ny epistilin'i Paoly ho an'ny Hebreo. 

Antsoin'i Paoly, mpanoratra ny bokin'ny Hebreo, hoe “teny fananarana” - Heb. 13:22 ny asasorany. Nampiasaina izany fomba fiteny izany mba hanondroana ny toriteny natao tao amin'ny sinagoga (Asa. 13:15) sy tao amin'ny fanompoampivavahana kristianina (1 Tim. 4:13). Nisy nilaza, araka izany, fa ny bokin'ny Hebreo no “toriteny kristianina feno” voalohany indrindra ananantsika. Niantefa tamin'ireo mpino nandray ani Jesôsy kanefa niatrika toe-java-tsarotra taorian'izany ny bokin'ny Hebreo. Niharan'ny fampahoriana sy ny fanenjehana ampahibemaso ny sasany tamin'izy ireo (Heb. 10:32-34); ny hafa kosa tojo fahasahiranana ara-bola (Heb. 13:5,6). Maro no reraka sy nanomboka nisalasala ny amin'ny finoany (Heb. 3:12,13). Misy miaina toe-javatra tahaka izany ve amin'izao fotoana izao? 

Tamin’ny toriteny mampihetsi-po no nanambaran'ny apôstôly Paoly tamin’izy ireo (sy amintsika koa) mba haharitra ao amin'ny finoana an'i Jesôsy sy hibanjina Azy izay ao amin'ny fitoerana masina any an-danitra ankehitriny.

><p> Soraty </p>
> Soraty araka ny dikanteny izay tianao ny Heb. 10 2339 Raha tsy ampy ny fotoana eo am-pelatananao dia ny Heb 10 34-36. no soraty Azonao soratana amin'ny fiteninao ihany Koa izany ary azonao atao ny manao kisarisary na drafitra momba io toko io.

` `