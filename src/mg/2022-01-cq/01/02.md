---
title:  "FAHAGAGANA SY FANENJEHANA"
date:   26/12/2021
---

### Saintsaino

Ivereno ny an-dalan-teny nosoratanao ary diniho izany

Farito ireo teny, na andian-teny, na fehezanteny, na hevitra miverimberina. 

Asio tsipika eny ambinin’ireo teny na fehezanteny manan-danja na manana heviny manokana ho anao.

Mampiasà ˂─˃ hampifandraisana ireo teny na fehezanteny mifandraika amin’ny teny na fehezanteny hafa. 

Ianaro tsianjery ny andininy tiana indrindra ao amin’ny Heb. 10:23-39. Soraty imbetsaka izany mba hahamora ny fitadidiana azy.

Midika inona ny hoe miari-pahoriana noho ny amin’i Kristy?

Firy amin’ireo fahoriantsika no setraina noho ny amin’i Kristy, ary firy amin’izany kosa no vokatry ny safidy ratsy ataontsika manokana?

Asehon'ny Heb. 2:3,4 fa tsy nandre an’i Jesôsy nitory teny ireo mpihaino ny bokin’ny Hebreo; evanjelisitra hafa no nanambara tamin’izy ireo ny vaovao momba ny famonjena ka nandraisany ny filazantsara.

Ambaran’i Paoly ihany koa fa ireo mpitory ny filazantsara no “nanamafy” ny hafatra ary Andriamanitra mihitsy no nanambara “tamin’ny famantarana sy ny fahagagana”. Midika izany fa nanamafy ny filazantsara tamin’ny alalan’ny famantarana sy asa feno hery Andriamanitra - anisan’izany ny "fanomezana ny Fanahy Masina”.

Tamin’ny niandohan’ny fiangonana kristianina no nandrotsahan’Andriamanitra ny Fanahiny tamin’ireo apôstôly tany Jerosalema mba hahafahan’izy ireo mitory ny filazantsara amin’ny fiteny maro tsy mbola hainy fahiny, ary koa mba hahafahany manao fahagagana (Asa. 2, 3). Nanao fahagagana i Filipo tany Samaria (Asa. 8, jereo koa Asa. 9-10;13-28, Heb. 12:25-29).

Noresen’ny Fanahy lahatra ireo mpino kristianina voalohany fa efa voavela ny helok’izy ireo; araka izany dia tsy natahotra ny fitsarana izy ireo. Nahatonga ny fivavahany ho feno fahasahiana sy fatokiana izany ary nameno fifaliana ny fanandramany ara-pivavahana (Asa. 2:37-47).

Nametraka fefy nampisaraka azy ireo tamin’ny fiarahamonina sisa rehetra ny mpino rehefa nanambara ny finoany an’i Kristy ka niditra tao amin’ny fiangonana. Indrisy fa nanjary fototry ny fifanolanana izany satria niseho ho toy ny fitsarana miiba ny fiarahamonina nisy azy ireo sy ny soatoaviny.

Azo heverina tokoa fa niaritra fahoriana ara-pihetsehampo sy ara-batana ireo mpamaky ny bokin’ny Hebreo teo am-pelatanan'ny vahoaka netsehin’ireo fahavalo (jereo ohatra ny Asa. 16:19-22; Asa. 17:1-9). (Vakio koa ny Asa. 16:22,23).

Ny hoe “miombona fijaliana amin’i Kristy’’ dia midika ho fampitoviana ny tena Aminy sy fiaretana ny fahafaham-baraka sy ny fanaovana an-keriny aterak’izany fikambanana izany. Ny fankahalana mihanhary ny Kristianina no vokatry ny fanoloran-tenany ara-pivavahana izay nampiavaka azy ireo (...) lany amin’ny fisasahan’ny taonjato voalohany TrK dia noraisin’i Tacite ho meloka noho ny “fankahalana ny l.imnak'olombelona” ny Kristianina. - Alfred J. Church and William J. Brodribb, trans., The complete works of Licitus, (New York: The modern library, 1942) Annals 15.44.1. Na inona na inona anton’izany fiampangana izany, izay azo antoka fa diso, dia Kristianina maro tahaka ireo nanoratan’i Paoly ity taratasy ity no niari-pahoriana noho ny finoany.

` `