---
title:  "TOERAM-PITSAHARANA"
date:   23/01/2022
---

### Saintsaintsaino

Ivereno ny andalan-teny nosoratanao ary diniho izany.

**Farito ireo teny, na andian-teny, na fehezanteny, na hevitra miverimberina.**

**Asio tsipika eny amban ireo teny na fehezanteny manan-danja na manana heviny manokana ho anao.**

**Mampiasà hampifandraisana ireo teny na fehezanteny mifandraika amin’ny teny na fehezanteny hafa.**

Ianaro tsianjery ny andininy tianao indrindra. Soraty imbetsaka izany mba hahamora ny fitadidiana azy.

`Ahoana no tokony hanampian'ny fitandremana ny Sabata antsika hahatakatra ny fiankinantsika tanteraka amin'Andriamanitra, tsy ho an’ny fiainantsika ihany fa ho an’ny famonjena antsika koa?`

`Fomba ahoana no ahazoanao mampiorina ny finoan'ireo mpianakavin’ny finoana?`

Rehefa nanafaka ny Isiraely avy tamin’ny fanandevozana tao Egipta Andriamanitra dia nikasa ny hitondra azy ireo ho any amin’ny tany Kanàna, mba hahafahan’izy ireo manompo sy mankatô Azy amin-kalalahana (Eks. 8:1; Sal. 105:43-45); anisan’izany ny fisitrahana ny fitsaharan’ny Sabata izay noraran’ny Farao tsy omena azy ireo (Eks. 5:5).

Tsy ny hananan’ny Isiraely ny tany fotsiny no fikasan’Andriamanitra raha nanolotra izany ho azy ireo Izy. Nanao izay hankanesan’izy ireo ho eo Aminy Izy (Eks. 19:4). Tahaka ny Sabatan’ny famoronana, ny tany Kanàna dia rafitra iray nahafahan’ny Isiraely nanana fifandraisana ety tamin’ny Mpanavotra azy ary koa nifaly tamin’ny fahatsarany.

Nambaran’i Jehôvah tamin’ny olona, ao amin’ny Deo. 12:1-14, fa hiditra ao amin’ny fitsaharana izy ireo; tsy amin’ny fotoana hidirany fotsiny ao amin’ilay Tany fa amin’ny fotoana hanadiovany ny tany ho afaka amin’ny fanompoan-tsampy. (...)
Nampifandraisin’Andriamanitra tamin’ny fanafahana tany Egipta ny Sabatan’ny famoronana. Nomeny toromarika ny Isiraely mba hitandrina ny Sabata ho tsangambaton’ny famoronana sy fahatsiarovana ny nanavotana azy ireo avy tany Egipta. Samy voasoratra ao amin’ny didy mikasika ny Sabata ny famoronana sy ny fanavotana. (...) Ny fitandremana ny Sabata dia fanehoana miezinezina ny famonjena amin’ny alalan’ny finoana irery ihany.

Mampalahelo tokoa io tantara io satria tsy tafiditra tao amin’ilay fitsaharana nampanantenain’Andriamanitra ho azy ireo olona nafahana avy tany Egipta. Rehefa tonga tao Kadesy-Barnea ny Isiraely, teo amoron’ny tany nampanantenaina izany, dia tsyampy ny finoan’izy ireo. Hazavain’ny Nom. 13 sy 14 fa “nilaza ratsy ny tany izay nosafoiny tamin’ny Zanak’lsirael/ ireo mpisafo tany (Nom. 13:32). (...)

Niombon-kevitra kosa i Josoa sy i Kaleba ka nilaza fa tsara ny tany, ary tsy mba niady hevitra mikasika ny tanjaky ny olona tao sy ny tanàna mimanda izy ireo. Nambaran’izy ireo fa momba azy ireo Andriamanitra ka hitondra azy ho any amin’izany tany izany (Nom. 14:7-9). (...) 

Nampanantena fanomezana, izay tsy hain’ny olombelona atolotra, ho an’ny zanany Andriamanitra. Izany no mahatonga ireny fanomezana ireny hiorina amin’ny fahasoavana ary tsy azo raha tsy amin’ny finoana. Hazavain’ny Heb. 4:1-2 fa ny teny fikasana noraisin’ny Isiraely dia “tsynahasoa azy, satria tsy niharo finoana tao amin'izay nandre"- Heb. 4:2.

Vahoakan’ny Isiraely maro no nandeha lavitra hatreo amin’ny sisin’ny tany Kanàna. Rehefa nandre ny tatitra nifanohitra anefa ireo olona ireo dia tsy nino fa handresy ny fahavalony Andriamanitra ary hitarika azy amim-pandresena ao amin’ny tany nampanantenainy azy. Mifindra ny tsy fananana finoana na koa ny tsy fahampian’izany. Izany no antony ananaran’ny bokin’ny Hebreo ny mpamaky azy mba hifananatra “isan-andro"-Heb. 3:13, sy “hifampandirika hampandroso ny fitiavana sy ny asa tsara”- Heb. 10:24 ary hitandrina tsara “fandrao hisy hiala amin’ny fahasoavan'Andriamanitra"- Heb. 12:15.

` `