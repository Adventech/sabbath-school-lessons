---
title:  "Jesosy, ilay Mpanome fitsaharana"
date:   22/01/2022
---

### Fampidirana

**Vakio ny Heb. 3-4**

><p>Tsianjery : misafidy andininy iray</p>

` `

**FITSAHARANA TONGA LAFATRA**

Mifantoka amin’i Jesôsy amin’ny maha-mpanapaka sy mpanafaka ny vahoakan’Andriamanitra Azy ny Heb. 1 sy 2. Ny Heb. 3 sy 4 kosa dia mampahafantatra Azy amin’ny maha-Mpanome fitsaharana ho antsika Azy. Izy dia tsara lavitra noho i Josoa izay tsy afaka nanome ny fitsaharana tonga lafatra nampanantenain'Andriamanitra (Heb. 4:8).

Faritan’ny bokin’ny Hebreo hoe fitsaharana avy amin’Andriamanitra sy fitsaharana amin’ny Sabata izany fitsaharana izany (Heb. 4:1-11). Nomen’Andriamanitra an’i Adama sy i Eva izany fitsaharana miorina amin’ny famoronany an’izao tontolo izao nandritra ny henemana sy ny nitsaharany tamin’ny andro fahafito izany (Heb. 4:4). Fanandramana tonga lafatra niarahan'izy ireo tamin’llay nahary izany fahalavorariana izany ny Sabatany voalohany. Ny tena fitandremana marina ny Sabata dia mahatonga antsika hanandrana sy hiaina sahady ny fiarahana tonga lafatra amin’Andriamanitra izay hiainantsika any an-danitra sy any amin’ny tany vaovao.

Rehefa mitandrina ny Sabata isika dia mahatsiaro fa nahary tontolo tonga lafatra Andriamanitra tany am-piandohana tamin’ny Famoronana ary koa efa nanomana ny famonjena antsika amin’ny alalan’i Jesôsy eo amin’ny hazo fijaliana. Mihoatra noho ny asa iray manamarika fahatsiarovana fotsiny anefa ny tena fitandremana marina ny Sabata.

><p> SORATY</p>
> Soraty araka ny dikanteny izay tianao ny Heb. 3-4. Raha tsy ampy ny fotoana eo am-pelatananao dia ny Heb. 4:1-11. Azonao soratana amin’ny fiteninao ihany koa izany, ary azonao atao ny manao kisarisary na drafitra momba io toko io.

` `