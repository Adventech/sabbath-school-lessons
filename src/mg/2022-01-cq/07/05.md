---
title:  "JESÔSY, ILAY VATOFANTSIKY NY AINA"
date:   09/02/2022
---



`Saintsaino izay voasoratra ao amin'ny Heb. 5:11-6:20, ary jereo izay miresaka an'i Jesosy ao amin'izany.`

`Toky manao ahoana no ilainao ary toky manao ahoana no omen'i Jesósy antsika? Inona ny sary hafa asehon'izany na sary averiny mômba an'i Jesosy? Antom-bavaka: Inona no asetrinao ny fahitana an'i Jesôsy araka izany?`

**Ampifandraiso amin'i Jesosy**

Fanehoana mahafinaritra ny toky ananantsika ao amin'i Kristy no amaranan'i Paoly ny fampitandremana nataony mikasika ny fihemorana sy ny fampaherezana mba hananan'ny mpamaky azy fitiavana sy finoana.

Fomba marobe no nampiasain'Andriamanitra hanomezana antoka antsika ny amin'ny teny fikasany. Voalohany, nampiasainy ny fianianana (Heb. 6:17). Ny Soratra Masina dia manambara fa ny fianianana nataon'Andriamanitra tamin'i Abrahama sy i Davida no tonga fototry ny toky ananan'ny isiraely momba ny fahazoany sitraka eo imason Andriamanitra. Ny fianianana nataon Andriamanitra tamin'i Abrahama no nentin'i Mosesy naka toky ny amin'ny famelana ny heloky ny Israely taorian'ny fihemorana, raha nanao ilay ombilahikely volamena izy ireo (jereo ny Eks. 32:11-14; Gen. 22:16-18).

Faharoa, nanome antoka ny amin'ny teny fikasany ho antsika Andriamanitra tamin'ny nametrahany ani Jesosy ho eo an-tanany ankavanana. Ny fiakaran'i Jesôsy any an-danitra dia manamafy ny teny fikasana natao tamin'ny mpino satria nasandratra "ho Mpialoha antsika" Izy (Heb. 6:20). Araka izany, ny fiakaran'i Jessy any an-danitra dia maneho ny maha-azo antoka ny famonjena atolotra antsika.

Ny fijoroan'i Jesôsy eo anatrehan'ny Ray dia *vatofantsiky ny aina" - Heb. 6:19, izay mifikitra amin'ny seza fiandrianan Andriamanitra. Naseho tamin'ny fahatanterahan'ny teny fikasana tamin'ny alalan'i Jesôsy ny voninahitry ny fanjakan Andriamanitra.

` `