---
title:  "TANDINDOMIN-DOZA HIALA AMIN'I KRISTY"
date:   06/02/2022
---

**Saintsaino**

**Ivereno ny andalan-teny nosoratanao ary diniho izany.**

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin ireo teny na fehezanteny manan-danja na manana heviny manokana ho anao**

**Mamplasà →→ hampifandraisana ireo teny na fehezanteny mifandraika amin'ny teny na fehazanteny hafa.**

Ianaro tslanjery ny andininy tianao indrindra. 
Soraty imbetsaka izany mba hahamora ny fitadidiana azy. 

`Inona ny hevitry ny hoe maty ny amin'ny tena sy mitondra ny "hazo fijaliana"? Inona ny fanandramana manokana niainanao mikasika ny zavatra resahin'ireo toko sy andininy ao amin'ny bokin'ny Hebreo ireo?`

Ao amin'ny Heb. 6:4-5, ny hoe "nohazavaina" dia midika hoe niaina ny fanandraman'ny fiovam-po (Heb. 10:32) Manondro ireo izay niala tamin'ny "haizin"ny herin'i Satana ho amin'ny "fahazavan"Andriamanitra izany (Asa. 26:17,18).

Fomba fiteny mitovy hevitra ny hoe "nanandrana ny fanomezana avy any an-danitra" sy ny hoe "nandray my Fanahy Masina". Azo heverina fa manondro ny fahasoavan'Andriamanitra (Rôm. 5:15) ny "fanomezana", na koa manondro ny Fanahy Masina izay nampiasain'Andriamanitra hanolorana ny fahasoavana (Asa. 2:38). Ireo izay "nanandrana" ny Fanahy Masina dia nanandrana ny "fahasoavan" Andriamanitra; tafiditra ao anatin'izany ny hery hoenti-manantanteraka ny sitrapony.

Ny hoe "manandrana ny teny tsaran' Andriamanitra - Heb. 6:5 dia miaina manokana ny fanandraman'ny fahamarinan'ny filazantsara (1 Pet. 2:2,3). Ny "herin'ny fiainana ho avy" dia manondro ireo fahagagana hataon Andriamanitra ho an'ireo mpino amin'ny hoavy: ny fananganana amin'ny maty (Jao. 5:28,29), ny fanovana ny tenantsika ary ny fiainana mandrakizay. Ny mpino kosa dia efa "manandrana" izany sahady amin zao ankehitriny izao.

Azo antoka fa tao an-tsain'i Paoly ny taranaka tany an'efitra izay nanandranany fahasoavan'Andriamanitra sy ny famonjeny. "Nohazavain'ny andri-afo ireo taranaka tany an'efitra (Neh. 9:12,19;: Sal. 105:39), ary nisitraka ny fanomezan'ny lanitra, dia ny mana izany (Eks. 16:15); noraisiny ny Fanahy Masina (Neh. 9:20); nandramany ny "teny tsaran Andriamanitra - Jos, 21:45 ary hitany ny "herin'ny fiainana ho avy" tao amin'ny "fahagagana sy famantarana natao tamin'ny fanafahana tany Egipta (Asa. 7:36). Nanambara ihany koa aneta i Paoly fa tahaka ny nihemoran'ireo taranaka tany an'efitra teo anatrehan Andriamanitra na dia teo aza ireo poroto ireo (Nom. 14:1-35) no isian'ny loza mananontanona ny mpihaino ny Hebreo amin'ny mety hanaovany izany koa na dia eo aza ireo porofon'ny fahasoavan'Andriamanitra rehetra izay efa hitany.

(...)

Tolona mihatra aman'aina ny ady mafy eo amin'i Jesosy sy ny izaho (Rom. 8:7,8; Gal. 5:17), Ny andalanteny eto dia tsy manondro olona izay tsy mahomby indraindray eo amin'ny ady ataony amin'ny "toetra taloha" sy ny "nofo" fa manondro olona izay efa niaina ny fanandraman'ny famonjena marina sy izay mifandraika amin'izany (Heb. 6:4,5), kanefa mahita an'i Jesôsy tahaka ny fanembantsembanana ny fiainana tiany hiainana; manjary manao zavatra izay mamono ny fifandraisana Aminy izy araka izany. Misy hatrany anefa ny fanantenana ho amin'ny famonjena raha tsy mbola misafidy ny hiodina tanteraka amini Kristy ny olona iray.

` `