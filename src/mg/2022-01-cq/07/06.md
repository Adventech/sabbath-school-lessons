---
title:  "NY IRAY NOHAZAVAINA, NY IRAY NIALA TAMIN'I KRISTY"
date:   10/02/2022
---

**Takaro**

`Rehefa tapitra ny herinandro andinihina ity toko ity, dia manao ahoana no tokony hampiharana ny bokin'ny Hebreo eo amin'ny fiainanao manokana?`

`Ahoana no azo ampiharana ny fampitandreman'ny Hebreo eo amin'ny toeram-planarana, sy fiasana ary ny fiangonanareo? `

`Avereno jerena ilay andininy nianaranao tsianjery. Ahoana ny fomba hampiharanao izany eo amin'ny fiainanao mandritra ity herinandro ity?`

_"Amin'ny ady rehetra efa nataon'olombelona, dia ny ady amin'ny tena no ady lehibe indrindra. Ny fanolorana ny tena, izany hoe: fanolorana izay rehetra ananana hotapahin'ny sitrapon Andriamanitra, dia mila fitolomana fatratra; tena ilaina anefa izany amin'ny fanavaozana sy ny fanamasinana antsika."_-DHK, ed faha 100 taona, t. 51.

_"Izay rehetra nolazain'i Kristy tamin'ny mpianany, dia nisy zavatra izay tsy nankasitrahani Jodasy, tao am-pony tao. Nanao ny asany haingana ny masirasiran'ny tsy fifaliana. Tsy hitan'ny mpianatra ny tena fiasana tamin izany rehetra izany: nefa hitan'i Jesosy fa nanome ny toetrany an'i Jodasy i Satana, ary taminizany dia nanokatra fantsona izy izay nahazoany miasa mangina tamin'ny mpianatra hafa. Herintaona talohan'ny namadihana Azy no nambaran'i Kristy izany. Tsy Izaho va no nifidy anareo, hoy Izy, nefa ny anankiray aminareo aza dia devoly? Jao. 6.710.

Tsy nanao fanoherana mivantana anefa i Jodasy, na toa nametra-panontaniana momba ny lesona nataon 'ny Mpamonjy. Tsy nimonomonona ampahibemaso izy raha tsy tamin'ny fanasana tao an-tranon Simona. Fony i Maria nanosotra ny tongotry ny Mpamonjy, dia nasehon'i Jodasy ny fironany ho amin'ny fitsiriritana. Toa nanjary nangidy tahaka ny afero ny toe-tsainy rehefa nomen'i Jesosy tsiny izy. Nandrodana ny fefy ny avonavon'ny fony voaratra sy ny faniriany hamaly faty, koa nifehy azy ilay hetaheta navelany hanaram-po ela. Izany no ho fanandramanizay rehetra niziriziry hisangisangy amin'ny fahotana. Manaiky ny fakam-panahy alefani Satana ny toetra ratsy izay tsy toherina sy tsy resena, koa voatarika ho babo hanao ny sitrapony ny fanahy"-_ IFM, tt. 771,772.

Tsapan'i Jaona ny maha-sarobidy ny lesona nomen'i Jesosy azy tamin'ny fahalemem-panahy sy ny fanetren-tena ary ny fitiavana. Nekeny izany ho fitsipika tsy maintsy harahina mba hitomboana ao amin'ny fahasoavana sy mba hahavitana ny asan'i Kristy. Noraisiny ho tombontsoa ho an'ny tenany ny lesona tsirairay nomena azy, ka niezahany hivelomana isan'andro mba hanahafany ny ohatr'Andriamanitra. Nony farany vao tena nankafiziny ny 'voninahitra miendrika ny Lahitokana avy tamin'ny Ray, sady feno fahasoavana sy fahamarinana'-Jao. 1:14.

Ny halalina sy ny hafanan'ny fitiavan'i Jaona ny Tompony dia tsy ho filan-tsitraka amin'ny Mpamonjy, fa vokatry ny nitiavan'ny Tompo azy. Naniry hitovy tamin'ny Tompony i Jaona, ka avy amin'ny hery manovanio fitiavana lo no nahatonga azy ho manetry tena sy malemy fanahy Voasarona tao amin'i Kristy ny maha-izy azy. (...)

Izany fitiavany fatratra an'i Kristy izany no nanosika azy hankeo anilany akaiky dia akaiky. Samy tian'ny Mpamonjy izy roa ambin'ny folo lahy, fa i Jaona kosa no vonon-kandray indrindra ny fitiavana natolotra azy.(...)

Tian'i Kristy izay olona maneho ny toetran'ny Ray, ary i Jaona dia afaka nanambara ny fitiavan'ny Ray mihoatra lavitra noho ny hafa rehetra. (...) Namirapiratra avy teo amin'ny salovan-tavany ny hakanton'ny fahamasinana izay nahatonga azy ho olom-baovao, toy izay hita taratra teo amin'ny tenan'i Jesosy.(...) Taratry ny toetran'ny Tompony ny toetra hita teo aminy"-VM, tt. 479,480

` `