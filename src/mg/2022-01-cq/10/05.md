---
title:  "HAHITA NY TAVANY IZY IREO"
date:   02/03/2022
---

### Ampifandraiso amin'i Jesosy

Saintsaino izay voasoratra ao amin'ny Heb. 10, ary jereo izay miresaka an'i Jesósy ao amin'izany.

`Efa tonga any Jerosalema any an-danitra eo anatrehan'i Jesosy isika; amin'ny fomba ahoana?`

`Araka ny efa mahazatra anao ve sa hafa ny fahitanao an'i Jesósy eto?`

**Antom-bavaka: **
`Inona no asetrinao ny fahitana an'i Jesôsy araka izany?`

Voalaza fa "efa mby" eo an-tendrombohitra Ziona, dia Jerosalema any an-danitra, amin'ny alalan'ny finoana ny mpino. Amin'io lafiny io dia efa iainan'izy ireo sahady ny hoavy. Araka izany, mahakasika ireo "zavatra antenaina" sy "tsy hita" ilay Jerosalema any an-danitra, kanefa azo antoka kosa fa ho antsika amin'ny alalan'ny finoana izany (Heb. 11:1).

Eny tokoa, saingy tsy hatreo ihany no tian'ireo andininy ireo ambara. Tonga eo an-tendrombohitra Ziona eo anatrehan'Andriamanitra isika amin'ny alalan'i Jesôsy, llay Mpisolo antsika (Efes. 2:5,6; Köl. 3:1). Ny niakaran'i Jesôsy any an-danitra dia tsy ara-pinoana fa zava-nitranga marina. Izany flakaran'i Jesōsy tany an-danitra ara-tantara izany no manome hery lehibe ny antso ataon'ny bokin'ny Hebreo mba hihazonantsika mafy izay efa nekentsika (Heb. 4:14; Heb. 10:23). Hoy i Paoly: "Koa satria Isika manana Mpisoronabe lehibe, Izay lasa namaky ny lanitra, (...) aoka isika hanatona (...) amin'ny fahasahiana." - Heb. 4:14,16.

Araka izany, efa tonga eo anatrehan'Andriamanitra amin'ny alalan'llay Solontenantsika isika, ary noho izany dia tokony hiasa mifanaraka amin'izany. "Efa nanandrana ny teny tsaran'Andriamanitra sy ny herin'ny fiainana ho avy" isika tamin'ny alalany (Heb. 6:4,5). "Vatofantsiky ny aina sady mafy no tsy mihetsika" ny maha-zava-misy ny niakaran'i Jesôsy sy ny fanompoana ataony ao amin'ny fitoerana masina any an-danitra (Heb. 6:19), ka manome toky antsika fa marina sady azo antoka ny teny fikasana (Heb. 7:22). Manana vatofantsika ara-tantara ny finoantsika.

Tsy vitan'ny tanteraka ao amin'i Jesôsy ny fikasan'Andriamanitra fa ao amintsika koa. Efa hitantsika fa notanterahin'i Jesôsy ny tandindona nasehon'ireo fivahinianana masina roa voalohany fanaon'ny Isiraely isan-taona, dia ny Paska sy ny Pentekosta. Araka ny bokin'ny Hebreo sy ny Apokalipsy, ny tandindona asehon'ny andro firavoravoana fitoerana amin'ny trano rantsan-kazo (na fetin'ny tabernakely) kosa dia mbola vao hotanterahina. Hiara-mankalaza izany amin'i Jesosy isika rehefa tonga ao amin'ilay "tanana (...), any an-danitra, izay Andriamanitra no Tompo-marika sy Mpanao izany."(Heb. 11:10, 13-16). Tsy hanorina trano rantsan-kazo na ny trano-lay isika fa ny trano lain'Andriamanitra no hidina avy any an-danitra, ary hiara-monina Aminy mandrakizay isika (Apök. 7:15-17; Apôk. 21:1-4; Apôk. 22:1-5; Nom. 6:24-26).

` `