---
title:  "FAHEFANA, TOKY, ARY FAMELOMBELOMANA"
date:   03/03/2022
---

### Takaro

`Rehefa tapitra ny herinandro andinihana ity toko ity, dia inona no nandresy lahatra anao ny fampiharana azy eo amin'ny fiainanao?`

`Inona ireo fampiharana tsotra tokony hataonao eo amin'ny fiarahamonina misy anao mifandraika amin'ny niakaran'i Jesôsy tany an-danitra?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

<em>"Ny niakaran'i Kristy tany an-danitra no famantarana fa handray ny fitahiana nampanantenaina ny mpanaraka Azy. Natao hiandry izany izy ireo alohan'ny hidirany amin'ny asany. Rehefa niditra tao amin'ny varavaran'ny lanitra Kristy, dia napetraka teo amin'ny seza fiandrianana teo afovoan'ny anjely nankalaza Azy Izy. Raha vantany vao vita io lanonana io, dia nidina tamin'ny mpianatra toy ny riaka sarobidy ny Fanahy Masina, ka nomem-boninahitra marina tokoa Kristy, dia tamin'ny voninahitra niarahany nanana tamin'ny Ray hatramin'ny mandrakizay alaovalo. Ny firotsahan'ny Fanahy tamin'ny Pentekosta no filazan'ny lanitra fa vita ny lanonana nandraisan'ny Mpanavotra ny asany. Araka ny teny fikasana nataony, dia nalefany ny Fanahy Masina avy tany an-danitra ho an'ny mpanaraka Azy, ho famantarana fa noraisiny ny fahefana rehetra any an-danitra sy ety an-tany amin'ny maha-mpisorona ny mpanjaka Azy, ary Izy no llay voahosotra eo amin'ny vahoakany. (...)

"Afaka niteny ny anaran'i Jesósy tamim-pahatokiana izy ireo; tsy sakaizany sy Zokilahiny ve Izy? Nifandray akaiky tamin'i Kristy izy ireo ka niara-nipetraka taminy tany an-danitra. Teny mivaivay manao ahoana no nentin'izy ireo nilaza ny heviny raha nijoro ho vavolombelona ho Azy izy! (...)"-</em>VM, tt. 36,41,42. (np).

` `