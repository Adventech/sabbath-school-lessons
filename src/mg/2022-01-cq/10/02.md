---
title:  "EO ANATREHAN'ANDRIAMANITRA"
date:   27/02/2022
---

### Saintsaino

Ivereno ny andalan-teny nosoratanao ary diniho izany

Farito ireo teny, na andian-teny, na fehezanteny, na hevitra miverimberina.

Asio tsipika eny ambanin'ireo teny na fehezanteny manan-danja na manana heviny manokana ho anao 

Mampiasa hampifandraisana ireo teny na fehazanteny mifandraika amin'ny teny na fehezanteny hafa.

Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.

`Azon'ny Isiraelita tany an'efitra antoka ve ny famonjena azy ireo? Na eny na tsia, nahoana?`

`Noho ny amin'i Jesôsy, nahoana isika no tsy tokony hatahotra ny hanakaiky an'llay Andriamanitra masina?`

Nanome toromarika ny Isiraely Andriamanitra fa "intelo isan-kerintaona ny lehilahy rehetra (...) no hiseho eo anatrehan'i Jehovah Tompo" miaraka amin'ny fanatitra. Ireto avy ireo fotoana voatendry hanaovana izany: ny andro firavoravoan'ny Paska (mofo tsy misy masirasira), ny andro firavoravoana manarakaraka ireo herinandro (ny Pentekosta), ary ny andro firavoravoana fitoerana amin'ny trano rantsan-kazo (Eks. 23:14-17; Deo. 16:16). Ny Paska dia fankalazana ny nanafahana ny Isiraely tamin'ny fahandevozana tao Egipta. Ny Pentekôsta indray dia fankalazana ny fijinjana ny vary hordea, ary tamin'ny andron'ny TV izany dia nampifandraisina tamin'ny fanomezana ny lalana tao Sinay. Ny andro firavoravcana fitoerana amin'ny trano rantsan-kazo kosa dia fankalazana ny niahian'Andriamanitra ny Isiraely nandritra ny fotoana naha tany an'efitra azy ireo. Araka ny TV, ny andro firavoravoana rehetra ao amin'ny TT dia manana heviny ara-paminaniana koa.

Milazalaza momba ny niakarani Jesôsy ho any an-danitra eo anatrehan'ny Ray ny Heb. 9:24. Tonga tao amin'ny fitoerana masina any an-danitra Izy mba "hiseho" eo anatrehan'ny Ray miaraka amin'ny fanatitra tsara lavitra (Heb. 9:23,24) - dia ny ran'ny Tenany.

Tamin'ny fomba mahatalanjona no nahatanterahan'i Jesósy antsakany sy andavany ireo faminanian'ny andro firavoravoana ireo. Maty tamin'ny andro fiomanana ho amin'ny Paska, tamin'ny ora fahasivy, fotoana amonoana ny zanak'ondrin'ny Paska (Jao. 19:14, Mat. 27:45-50) Izy. Nitsangana tamin'ny andro fahatelo i Jesôsy ary niakatra ho any an-danitra mba ho azo antoka fa nankasitrahana ny sorona nataony (Jao. 20:17; 1 Kôr. 15:20); fotoana nanevahevan'ny mpisorona amboara iray amin'ny voaloham-bokatra io fotoana io (Lev. 23:10-12). Avy eo dia niakatra ho any an-danitra i Jesôsy 40 andro taorian izay, nipetraka teo an-tanana ankavanan'Andriamanitra ka nanorina ny fanekena vaovao tamin'ny andron'ny Pentekosta (Asa. 1,2).

Ny tanjon'ny fivahinianana nataon ny Isiraely nandritra ireny andro firavoravoana ireny dia ny "habita ny tavan' Andriamanitra" sy hahatsapa ny fankasitrahany (Sal. 17:15; Sal. 42:2). Niakatra ho any amin'Andriamanitra niaraka tamin'ny fanatitra tsy misy kilema i Jesosy. Nialoha lalana antsika teo anatrehan'Andriamanitra Izy tamin'izany (Heb. 6:19.20). Notanterahiny ny teny fikasana ho anireo mpino "nitady izay ho taniny", sy naniry "ny tsara lavitra", ary nanantena "hahazo tanana" izay "Andriamanitra no Tompo-marika sy Mpanao izany" (Heb. 11:10, 13-16).

Raha niantso ny Israely hiala tao Egipta Andriamanitra dia ny hanorina fifandraisana manokana sy ety amin'izy ireo no planiny. (jereo Eks. 19:34.) (...) Koa nomen'Andriamantra tamin'ny alalan Mosesy ireotoromarika nilaina ho fanomanana ny vahoaka hihaona Aminy.

Nila nanamasina ny tenany aloha izy ireo (Eks. 19:10-15, jereo koa Eks. 19:13). (...)

Nampiseho ny fahamasinany teo an-tendrombohitra Sinay Andriamanitra mba hampianatra ny vahoaka hanan tahotra Azy na hanaja Azy. (..) Kanefa rehefa naniry ny hanatonan'ny Isiraely Azy Andriamanitra dia nihorohoro izy ireo ka nangataka an'i Mosesy mba ho mpanalalana ho azy. Ao amin'ny bokin'ny Hebreo, ny filazalazana momba ny tranga tao Sinay dia manarakaraka indrindra ny fampahatsiahivan'i Mosesy ny vahoaka ny amin'ny hakelin'ny finoany sy ny fihemorany tamin'ny nanamnboarany ombilahy kely volamena ary ny tahony hihaona amin'Andriamanitra noho ny fahotany (Deo. 9:19). Tsy tao anatin'ny drafitr Andriamanitra ho an'ny vahoaka ny fihetsika nasehon'izy ireo; ny mifanohitra amin'izany, vokatry ny tsy finoany izany (Heb. 3:12,19,

` ` 