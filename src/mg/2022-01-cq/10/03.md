---
title:  "EFITRA LAMBA"
date:   28/02/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany? `

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy ireo fitsipika sy fehin-kevitra hafa hitanao ao?`

`Honina eo amin'ny vahoakany llay Andriamanitra Mpahary. Tsy manambara ve izany fa mety ho tena akaiky indrindra antsika tokoa Andriamanitra? Tsapanao eo amin'ny fiainanao ve izany ankehitriny?`

Manana anjara asa anankiroa ny efitra lamba. Ny teny hoe katepetasma izay ilazan'ny Hebreo ny efitra lamba dia mety ilazana koa ilay fefy lamban'ny kianja (Eks. 38:18), na ilay varavarana lamba fidirana ho ao amin'ny efitra masina sy manasaraka azy amin'ny kianja (Eks. 36:37), na koa ilay efitra lamba anatiny izay manasaraka ny efitra masina amin'ny efitra masina indrindra (Eks. 26:31-35). Ireo lamba anankitelo ireo dia sady fidirana no fefy izay tsy misy afa-tsy olona sasantsasany ihany no mahazo mandalo aminy

Fiarovana ho an'ny mpisorona ny efitra lamba rehefa manao fanompoana eo anatrehan'llay Andriamanitra masina izy ireo. Taorian'ny fahotan'ny zanak Isiraely tamin'ilay ombilahy kely volamena dia niteny tamin'i Mosesy Andriamanitra fa tsy mba hiaraka amin'izy ireo ho any amin'ny Tany nampanantenaina Izy fandrao handringana azy ireo eny an-dalana, satria "olona mafy hatoka" izy ireo (Eks. 33:3). Noho izany dia nafindran'i Mosesy lavitra teny ivelan'ny toby ny trano-lay fihaonana (Eks. 33:7). Rehefa nanao fanelanelanana anefa i Mosesy dia neken'Andriamanitra ihany ny hiara-dia tamin'izy ireo (Eks. 33:12-20), saingy nisy fepetra maro napetrany ho fiarovana ny olona raha honina eo amin'izy ireo lzy.

Nisy fandaminana hentitra, ohatra, tsy maintsy narahin'ny Isiraely teo amin'ny fomba fitobiany. Tsy maintay nanao efajoro nanodidina ny tabernakely izy ireo. Ankoatra izay dia nitoby nanodidina ny fitoerana masina ny Levita ho fiarovana izany sy ny fanaka eo aminy amin'izay mety ho fanembantsemban'ny vahiny (Nom. 1:51; Nom. 3:10). Raha ny marina dia toy ny fefy lamba izy ireo, izay miaro ny vahoaka Isiraely (Nom. 1:53).

Amin'ny maha-Mpisorontsika an'i Jesôsy dia fefy lamba niaro antsika koa Izy. Naorin Andriamanitra teo anivontsika ny trano-lainy tamin'ny nahatongavan'i Kristy ho nofo ka nanjary afaka nibanjina ny voninahiny isika (Jao. 1:14-18). Nanjary azon'ilay Andriamanitra masina natao ny niaina teo anivon'ny olona feno tsy fahatanterahana.

Manambara ny Heb. 10:19-22 fa niditra tao amin'ny fitoerana masina any an-danitra i Jesosy ary manasa antsika hanaraka Azy. Mifanaraka tsara amin'ilay hevitra naseho tany aloha izany, izay milaza fa i Jesôsy no "Tompo" sy Mpialoha ny mpino (Heb. 2:10; Heb. 6:19,20, Heb. 12:2). Ilay fanekena vaovao naorin'i Jesósy tamin'ny sorona nataony sy ny niakarany ho any an-danitra no "lalana vaovao sady velona". (...)

Ny niakaran'i Jesôsy ho eo anatrehan'Andriamanitra dia nanokatra vanim-potoana vaovao ho an'ny vahoakan'Andriamanitra. Voalaza ao amin'ny Zak. 3 fa niampanga ny olon'Andriamanitra, izay nosoloin'i Josoa mpisoronabe tena, teo anatrehan Andriamanitra i Satana. lo mpiampanga io ihany no nametraka fisalasalana ny amin'ny fahatokian'i Joba an'Andriamanitra (Jóba 1,2). Voaroaka tany an-danitra anefa i Satana noho ny sorona nataon'i Jesôsy (Apök. 12.7-12, ampitahao amin'ny Jao. 12:31; Jao. 16:11). Mifona ho antsika i Jesosy ankehitriny ary amin'ny alalan'ny sorona nataony sy ny fahatokiany no itakiany ny fanavotana ho antsika!

` `