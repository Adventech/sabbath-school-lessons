---
title:  "NY HAFATRY NY BOKIN’NY HEBREO"
date:   01/01/2022
---

### Fampidirana

**Vakio ny: Heb. 8:1-6.**

><p>Tsianjery: Mifidy andininy 1</p>

` `

**MIHAZONA MAFY**

Nahitana tonom-bavaka toy izao tao anatin’ny lahatsoratra jiosy iray nosoratana am-polo taonany vitsivitsy taorian’ny bokin’ny Hebreo: “Izany rehetra izany no nolazaiko teo anatrehanao Tompo ô, satria lanao efa niteny fa ho anay no naharianao ity tany ity (...). Ary ankehitriny Andriamanitra ô, jereo ireto firenena izay tsinontsinona ireto, fa manjaka sy mandany anay. Fa izahay kosa, izay vahoakanao, ilay nantsoinao hoe voalohan-terakao, lahimatoanao, ilay nirehitra noho ny fitiavana Anao, malala indrindra, dia voatolotra eo an-tanan’ireo.” - James H. Charlesworth, ed, The Old Testament Pseudepigrapha, b. 1, [New York: Hendrickson Publishers, 1983], t. 536.

Inoana fa nanana fihetsehampo toy izany koa ireo namaky ny epistily ho an’ny Hebreo. Raha zanak’Andriamanitra izy ireo, nahoana no tsy maintsy mandalo fahoriana toy izao?

Araka izany, nanoratra ny bokin’ny Hebreo i Paoly mba hanamafy ny finoan'ny mpino eo anivon’ny fitsapana. Nampahatsiahiviny azy ireo (sy antsika koa) fa ho tanteraka amin’ny alalan’i Jesôsy ny teny fikasan’Andriamanitra. Mandra-pahatonga izany fotoana izany dia mandrotsaka ny fitahiana avy amin’Andriamanitra ho antsika i Jesôsy. Noho izany, mila mihazona mafy ny finoantsika hatramin’ny farany isika.

><p> Soraty</p>
> Soraty araka ny dikanteny izay tianao ny Heb. 8:1-6. Raha tsy ampy ny fotoana eo am-pelatananao dia ny Heb. 8:1,2 no soraty. Azonao soratana amin’ny fiteninao ihany koa izany, ary azonao atao ny manao kisarisary na drafitra momba io toko io.

` `