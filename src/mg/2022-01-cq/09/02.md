---
title:  "IREO KARAZANA FANATITRA"
date:   20/02/2022
---

### Saintsaino

**Ivereno ny andalan-teny nosoratanao ary diniho izany.**

**Farito** ireo teny, na andian-teny, na fehezanteny, na hevitra miverimberina. 

**Asio tsipika** eny ambanin'ireo teny na fehezanteny manan-danja na mañana heviny manokana ho anao.

Mampiasa -> hampifandraisana ireo teny na fehezanteny mifandraika amin'ny teny na fehezanteny 

Ianaro tsianjery ny andininy tianao indrindra. Soraty imbetsaka izany mba hahamora ny fitadidiana azy.

`Ahoana no ahitantsika ny antony maha-zava-dehibe ny lalána ho an'ny hafatry ny filazantsara?`

`Mahatonga ny fanatitra nataon'i Jesõsy hisy heviny aminao manokana ireo fanatitra samy hafa ireo amin'ny fomba ahoana?`

Hazavain'ny Heb. 9:15 fa maty natao fanatitra i Jesôsy mba "ho fanavotana amin'ny fahotana natao tamin'ny fanekena voalohany mba hahazoan'ny vahoakan'Andriamanitra "ny teny fikasana, dia ny lova mandrakizay." (...)

Toe-javatra noraisina tamim-pahamatorana tokoa ny fanekena nifanaovan'ny olona roa tonta tany Proche-Orient fahiny.

Rehefa fanekena tamin'i Abrahama, ohatra, Andriamanitra, dia tafiditra tao anatin'izany fotoana manokana izany ny fanasahana ireo biby (Gen. 15:6-21). (...) Tsara ny manamarika fa Andriamanitra irery no namaky teo anelanelan'ireo biby mba ho fanehoana tamin'i Abrahama fa tsy hivadika amin'ny teny nampanantenainy Izy.

Ny fanekena nifanaovan'ny Isiraely tamin'Andriamanitra no nahazoany ny tany nampanantenaine ho lovany. Nisy didy nifamatotra tamin'izany anefa, ary nilaina ihany koa ny fanatentenana ra teo ambonin'ny alitara. Naneho ny anjara miandry izay mandika ny fanekena izany fanatentenana ra izany. Izany no antony ilazan'ny bokin'ny Hebreo hoe: "raha tsy misy rà alatsaka, dia tsy misy famelan-keloka" - Heb. 9:22.(...)

Nanolotra ny Tenany hisolo antsika anefa ny Zanak'Andriamanitra. Maty teo amin'ny toerantsika izy mba handraisantsika "ny teny fikasana, dia ny lova mandrakizay."- Heb. 9:15,26, Rom. 3:21-26. (...) 

Ny **fanatitra odorana** dia nitaky ny fandorana ilay biby iray manontolo teo amin'ny alitara (Lev. 1), Naneho an'i Jesósy izay nahafoy ny ainy ho antsika izany. (...)

Ny **fanatitra hohanina** dia fanomezana ateraky ny fankasitrahana noho ny fiahian'Andriamanitra sy fanomezany hanina ny olony (Lev. 2). Maneho an'i Jesosy, llay "mofon'aina" koa izany (Jao. 6.35,48).

Ny **fanati-pihavanana** dia hanina narahan'ny mpianakavy na ny mpisakaiza nihinana ho fankalazana ny zava-tsoa natolotr'Andinamanitra (Lev. 3). Naneho an'i Kristy izany, ny sorona nataony no nahazoantsika fihavanana (Isa. 53:5: Róm 5.1; Efes. 2:14). (...)

Ny **fanatitra noho ny ota** no nanaovana fanavotana noho ny ota (Lev. 4:1-5:13). Nanasongadina ny anjara asan'ny ran'ny biby izany fanatitra izany -ny ra izay maneho ny aina - mba hitondra fanavotana amin'ny fahotana. (Lev. 17:11) ary koa nanondro mialoha ny ran'i Jesósy izay manavotra antsika amin'ny otantsika (Mat. 26:28; Rom 3:25, Heb. 9:14).

Ny **fanaovana fanati-panonerana** (Lev. 5:14-6:7) no nahazoana famelan-keloka raha azo natao ny nanonitra ny fahadisoana vita. Milaza izany fa na dia mamela ny helotsika aza Andriamanitra dia manana andraikitra hanonitra izany amin'ireo nanaovantsika ratsy isika, raha azontsika atao.

` `