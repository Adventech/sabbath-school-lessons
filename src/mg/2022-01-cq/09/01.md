---
title:  "JESOSY ILAY FANATITRA TSY MISY KILEMA"
date:   19/02/2022
---

### Fampildirana

**Vakio my: Heb. 9,10**

><p> Tsanjery: Mifidy andininy 1</p>

` `

NY SARIN'NY HAZO FIJALIANA

Naharikoriko ny olona fahiny ny nieritreritra fa tokony hiankohofana tahaka an'Andriamanitra ny lehilahy íray meloka sy nohomboana tamin'ny hazo fijaliana. Maneho ny tsy fitiavan'ny olona ny hazo fijaliana ny tsy firesahana firy momba io lohahevitra io ao amin'ny literatiora romanina. Ho an'ny Jiosy indray, ny lalana dia nanambara fa voaozon'Andriamanitra ny olona mihantona amin'ny hazo (Deo. 21:23).

Araka izany dia sarina vorombola (izay noheverina fa maneho ny tsy fahafatesana), voromahailala, sampan-drofian'ny fandresena an'ny atleta ary sarina trondro no kisarisary hita eny amin'ny zohim-pasana ("catacombe") kristianina. Taty aoriana dia nisy sary hafa indray natao: ny sambofiaran'i Noa, ny sarin'i Abrahama nanao fanatitra ny ondrilahy ho solon'i Isaka, i Daniela tao an-davaky ny liona, i Jôna naloan'ilay hazandrano, mpiandry ondry iray mitrotro zanak'ondry na koa sary maneho fahagagana toy ny fanasitranana olona mararin'ny paralysisa sy ny fananganana an'i Lazarosy tamin'ny maty. Sarisary maneho ny famonjena sy ny fandresena ary ny fiahiana ireny. Ny hazo fijaliana kosa dia maneho faharesena sy fahafaham-baraka, kanefa izany no tonga sary famantarana ny fivavahana kristianina. I Paoly aza dia niantso ny filazantsara hoe: "teny ny amin'ny hazo fijaliana"- 1 Kor. 1:18.

Amin'ity herinandro ity isika dia hijery momba ny hazo fijaliana araka ny fanehoan'ny bokin'ny Hebreo izany.

><p> Soraty</p>
> Soraty araka ny dikanteny izay tianao ny Heb. 9. Raha tsy ampy ny fotoana eo am-pelatananao dia ny Heb. 9:23-28 sy ny Heb. 10:14 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `