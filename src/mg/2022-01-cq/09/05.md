---
title:  "NY FITSARANA SY NY TOETRAN'ANDRIAMANITRA"
date:   23/02/2022
---

### Ampifandraiso amin' Jesosy

**Saintsaino izay voasoratra ao amin'ny Heb. 9, ary jereo izay miresaka an'i Jesosy ao.**

`Ahoana nohanazvanao ny asa ataon'i Jesosy ao amin'ny fitoerana masina any an-danitra ary nahoana no manan-danja tokoa izany asa izany mialoha ny fiaviany fanindroany? `

`Imona ny sary hafa asehon'izany na sary averiny momba an'i Jesosy? `

**Antom-bavaka:** 
`Inona no asetrinao ny fahitana an'i Jesôsy araka izany?`

Maneho ireo dingana roa amin'ny asa fanelanelanana ataon'i Jesôsy ao amin'ireo efitra roan'ny fiterana masina ny famelana ny otantsika. Voalohany, nanaisotra ny otantsika Izy ary nitondra izany ho an'ny Tenany teo amin'ny hazo fijaliana mba hamelana ny fahotan'ireo rehetra mino Azy (Asa. 2:38, Asa 5:31). Teo amin'ny hazo fijaliana no nahazoan'i Jesôsy ny zo hahafahany mamela ny helok'izay rehetra mino Azy satria efa nitondra ny fahotany Izy. Teo ihany koa no nanokanany ny fanekena vaovao izay nahafahany nametraka ny lalána ao am-pon'ny mpino amin'ny alalan'ny Fanahy Masina (Heb. 8:10-12: Ezek. 36:25-27). Taorian'ny fahafatesan'i Jesôsy teo amin'ny hazo fijaliana dia niakatra ho ao amin'ny efitra voalohany ao amin'ny fitoerana masina any an-danitra Izy mba hanomboka ny asa fanelanelanana mitohy (ary manohy izany ao amin'ny efitra faharoa), izay naseho ara-tandindona tamin'ny asa fisoronana natao tao amin'ny Fitoerana masina sy ny fanatitra natao isan'andro tamin'ny andron'ny TT.

Ny ampahany faharoa amin'ny asa fisoronana ataon'i Jesôsy dia ny fitsarana mialoha ny fiaviany fanindroany, izay hiseho amin'ny hoavy araka ny fomba fijerin'ny bokin'ny Hebreo (Heb. 2:1-4; Heb. 6:2; Heb. 9:27 28; Heb. 10:25). Miantomboka amin'ny vahoakan'Andriamanitra izany fitsarana izany ary voaresaka ao amin'ny Dan. 7:9-27 sy Mat. 22:1-14 ary Apôk. 14:7. Ny tanjon'ny fitsarana dia ny hanehoana ny fahamarinan'Andriamanitra amin'ny alalan'ny famelana ny heloky ny olony. Hovelarina ho hitan'izao rehetra izao ny tantaram-piainan'izy ireo amin'izany fitsarana izany. Hasehon'Andriamanitra izay tao am-pon'ireo mpino sy ny nandraisan izy ireo an'i Jesosy ho Mpamonjy azy ary ny nandraisany ny Fanahiny teo amin'ny fiainany.

` `