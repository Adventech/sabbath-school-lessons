---
title:  "IREO OLO-MALAZAN'NY FINOANA"
date:   10/03/2022
---

### Takaro

`Rehefa tapitra ny herinandro andinihina ity toko ity, dia inona ny fampiharana marokana maharesy lahatra anao momba ny finoana? `

`Inona ny fampiharana mikasika ny finoana tokony hataonao any an-tsekoly, eo anivon'ny fianakaviana, any amin'ny toeram-piasana sy ny flangonana? `

Avereno jerena ilay andininy nianaranao tsianjery. 
`Ahoana ny fomba hampiharanao izany eo amin'ny fiainanao mandritra ity herinandro ity?`

<em>"Maro ny olona mihevitra fa tsy maintsy hanao ny zavatra sasany amin'ny asa ny tenany. Natoky an'i Kristy izy tamin'ny famelan-keloka, nefa dia izao miantehitra amin'ny herin'ny tenany izy mba ho velona amin'ny fahamarinana. Ho foana anefa ny fiezahana rehetra toy izany. Hoy i Jesosy hoe: 'Raha misaraka amiko hianareo dia tsy mahay manao na inona na inona." Ny fitomboantsika amin'ny fahasoavana sy ny fifaliantsika, ary ny soa mety ho vitantsika, dia samy miankina amin'ny fikambanantsika amin'i Kristy avokoa. Noho ny firaisantsika Aminy isan'andro sy isan'ora- eny, noho ny itoerantsika ao Aminy, - no itomboantsika amin'ny fahasoavana. Tsy Tompon'ny finoantsika ihany Izy, fa Mpanefa azy koa(...)

Hanontany angaha ianao, ka hanao hoe 'Ataoko ahoana no fitoetra ao amin'i Kristy?" Ataovy toy izay nandraisanao Azy tamin'ny voalohany ihany. 'Koa tahaka ny nandraisanareo an'i Kristy Jesosy Tompo, dia mendehana ao Aminy araka izany koa'. 'Ny marina dia ho velon'ny finoana. Kôl. 2:6, Heb. 10:38. (...) Tsy hainao ny hisolo heloka ny tenanao, na hanova ny fonao; nefa rehefa natolotrao an'Andriamanitra ny tenanao, dia inoanao fa nanao izany rehetra izany ho anao tamin'ny alalanī Kristy Izy. Avy amin'ny alalan'ny finoana dia tonga an'i Kristy ianao, avy amin'ny alalan'ny finoana dia hitombo ao Aminy ianao, ka misy homenao ary misy horaisinao. Tsy maintsy homenao avokoa ny zavatra rehetra-dia ny fonao, ny safidinao, ny herim-ponao. Omeo Azy ny tenanao hankatò izay rehetra asainy atao. Ary koa tsy maintsy raisinao ny zavatra rehetra, dia i Kristy llay fahafenoan'ny fitahiana rehetra mba hitoetra ao am-ponao sy mba ho tanjakao, ho fahamarinanao, ho mpanampy anao mandrakizay - mba hanome anao hery hoenti-mankato (...)

Andriamanitra tsy mampino antsika na oviana na oviana, raha tsy manome porofo ampy hiorenan ny finoantsika. Ny fisiany, ny toetrany ary ny hamarinan'ny Teniny dia hamarinin'ny porofo izay mitory amin'ny saintsika, sady ampy hanaranam-po izany porofo izany. Andriamanitra anefa tsy nanaisotra na oviana na oviana izay rehetra mety hahatonga fisalasalana. Tsy maintsy miankina amin'ny porofo mibaribary ny finoantsika, fa tsy amin'ny fitsikeran-javatra. Izay te hisalasala dia ho afaka hisalasala: fa izay tena maniry hahalala ny marina kosa, dia hahita zavatra mibaribary betsaka hanorenany ny finoany.

Tsy azon'ny saina voafetra atao velively ny hahalala tanteraka ny toetra na ny asan'llay Tsy voafetra. Na dia amin'ny saina mahiratra indrindra sady nahita fianarana ambony indrindra aza dia mbola zava-miafina saro-pantarina ihany llay Andriamanitra masina: Takatry ny sainao va ny fomban'Andriamanitra? Ary tanteraka va ny fahitanao ny Tsitoha? Avo tahaka ny lanitra izany! Ka inona no hainao atao? Lalina noho ny fiainan-tsi-hita! Ka inona no fantatrao?- Jóba 11:7, 8."-DHK, ed faha 100 taona,</em> tt. 120, 121.

` `