---
title:  Ifanakalozy hevitra
date:   11/03/2022
---

### Ifanakalozy hevitra

Zarao ao amin'ny kilasin'ny Sekoly Sabata (na amin'ny mpiara-mianatra Baiboly) ny hevitra voarainao avy amin'ny tsianjery sy ny fianaranao Baiboly nandritra ity herinandro ity, ary koa ireo fahalalana azonao avy amin'izany, ireo fanamarihana nataonao sy ny fanontaniana isan'karazany momba izany.

Ifanakalozy hevitra amin'ny mpiara mianatra ireto fanontaniana ireto:

`1. Inona no ifandraisan'ny finoana sy ny fahatakarana?`

`2. Nahoana no mialoha ny fahatakarana matetika ny finoana? Ny teny grika pistis dia sady midika hoe "finoana" no midika ihany koa hoe "fahatokiana". Nahoana ireo heviny roa ireo no manan-danja eo amin'ny fikatsahana hahatakatra ny hevitry ny hoe velona "amin'ny finoana"?`

`3. Ahoana no nanehoan'ireo olona ao amin'ny Heb. 11 ny fahatokiany sy ny finoany? Ahoana no hanaovantsika toy izany koa?`

`4. Ny fisaintsainana ny fomba nitondran'Andriamanitra ny fiainantsika tamin'ny lasa dia manan-danja tokoa eo amin'ny fihazonana ny finoantsika sy ny fitokiantsika Aminy ankehitriny. Nahoana?`

`5. Inona no tsy maintsy nafoinao noho ny amin'ny finoana? Mendrika hanaovana izany ny valim-pitia homena antsika amin'ny farany na dia tsy hita maso aza ankehitriny, nahoana?`

`6. Iza ny olon'ny finoana miavaka indrindra araka ny fijerinao? Nahoana?`

` `