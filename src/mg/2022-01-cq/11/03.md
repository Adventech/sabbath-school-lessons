---
title:  "IREO OLON'NY FINOANA HAFA"
date:   07/03/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihana io andalan-tSoratra Masina io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao? Inona avy ireo tolona natrehinao noho ny amin'ny finoanao?`

I Mosesy no ohatra lehibe faharoa ao amin'io tokon'ny finoana io. Fihetsika roa naneho fihaikana ny mpanjaka no nanamarika ny fiandohan'ny tantaram-piainan'i Mosesy sy ny famaranana izany. Nafenin ireo ray aman-dreniny i Mosesy fony izy vao teraka satria "tsy natahorany ny didin'ny mpanjaka-Heb. 11:23; ary nandao an'i Egipta izy "ka tsy natahorany ny fahatezeran'ny mpanjaka" Heb. 11:27. Ny fihetsika manan-danja indrindra nataony dia ny nandavany "tsy hatao hoe zanaky ny zanakavavini Farao" - Heb. 11:24. Ny fiantsoana ny reny nanangana an'i Mosesy hoe "zanakavavin'i Farao" dia midika fa i Mosesy no ho Farao manaraka. Efa nafoin'i Mosesy anefa ny toerana mety ho azony ao aoriana, dia ny ho mpanapaka ny firenena mahery indrindra tamin'izany andro izany ka naleony nisafidy ny ho mpitarika ireo andevo vao nafahana - mpitsoa-ponenana aza raha ny marina. (...)

Azo antoka tokoa fa niasa tamin-kery tao am-pon'ireo olona voalohany namaky ny bokin'ny Hebreo ny tenin'i Paoly momba ny fanapahan-kevitr'i Mosesy. Niaritra teny maharary sy fanaratsiana izy ireo noho ny amin'ny finoany an'i Kristy. (...) I Mosesy koa dia nifidy ny hampahorina niaraka tamin'ireo vahoakan'Andriamanitra, nanakalo ny harenan'i Egipta tamin'ny fiaretana ireo teny maharary noho ny amin'i Kristy izy (...).

Azo antoka fa i Rahaba no olona tsy nampoizina indrindra ho hita ao amin'ny Heb. 11. Izy no fahafolo ao amin'io fitanisana io; ireo teo alohany dia razambe sy patriariky ny Isiraely ary samy noheverina ho marina avokoa. Rehefa tonga teo amin-dRahaba kosa ny fitanisana dia hita fa ankoatra ny maha-vehivavy azy dia jentilisa izy no sady vehivavy janga.Ny zava-mahagaga indrindra dia ny nametrahana azy ho ivon'io toko io no sady mamarana izany. Fomba manokana no nandaharana io fitanisana io. (...)

Tsy izany anefa no voalaza ao amin'ny lahatsoratra. Nodinganina i Josoa ka ilay vehivavy janga no naka ny toerany. Rehefa voateny ny anaran-dRahaba dia nitsahatra tampoka ilay famerimberenan teny, ary hoy i Paoly: "Ary inona koa no holazaiko?"- Heb. 11:32. Rehefa izay dia nitanisa maimaika anarana sy toe-javatra maromaro izay tsy nohazavainy an-tsipiriany izy.

Ny asa naneho ny finoan-dRahaba dia ny nandrenesany sy ny ninoany ary ny nankatoavany na dia tsy nahita maso aza izy. Ohatra tsara ho an'ireo mpihaino ny bokin'ny Hebreo izy, dia ireo izay tsy nandre an'i Jes√¥sy nitory teny na nanao fahagagana ary ohatra tsara ho antsika koa izay tsy nahita na inona na inona tamin'ireo zavatra ireo.(...)

` `