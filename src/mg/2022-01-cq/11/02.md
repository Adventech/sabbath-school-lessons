---
title:  "FINOANA NO..."
date:   06/03/2022
---

### Saintsaino

Ivereno ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina.

Asio tsipika eny ambanin'ireo teny na fehezanteny manan-danja na manana heviny manokana ho anao.

Mampiasa →→ hampifandraisana ireo teny na fehezanteny mifandraika amin'ny teny na fehezanteny hafa.

Ianaro tsianjery ny andininy tianao indrindra. 

Soraty imbetsaka izany mba hahamora ny fitadidiana azy.

`Nahoana no zava-dehibe ny fanekena fa avy amin'ny fahatokian'Andriamanitra ny finoantsika ary izany fahatokiany izany no ain'ny finoana? Ahoana no ianarantsika hitoky bebe kokoa amin'ny fahatokiany amintsika sy ireo fampanantenana nataony?`

Toetra mampiavaka ny vahoakan'Andriamanitra amin'ny andro farany ny faharetana; tsy handray ny teny fikasana izy ireo raha tsy manana izany (Apók. 13:10; Apôk. 14:12). (...)

Teny nalaina tao amin'ny Hab. 2:2-4 no nentin'i Paoly nampiditra ny resaka mahakasika ny finoana. Nanontany an'Andriamanitra ny antony nandeferany tamin'ireo olona mpamitaka izay nampahory my marina i Habakoka (Hab. 1:12-17). Namaly anefa Andriamanitra fa misy fotoana efa voatondro ho fahatanterahan'ny teny fikasany, noho izany dia nilain'izy ireo ny niandry (Hab. 2:2-4). Tahaka antsika i Habakoka sy ireo olony: velona eo anelanelan'ny fotoana nanomezana ny teny fikasana sy ny fotoana hahatanterahan'izany. Mitohy ny hafatr'Andriamanitra ao amin'ny Hebreo: "ho tonga llay ho avy, fa tsy hitaredretra - Heb. 10:37; jereo ihany koa ny Hab. 2:3.

Manondro an'i Jesôsy io hafatra io. Izy llay marina, ilay fanehoana mivantana ny finoana izay sitrak'Andriamanitra ary koa mitondra fiainana (Heb. 10:5-10).

Nahoana ary Izy no "hitaredretra"? Tsy hitaredretra Izy. Efa tonga tety Izy mba ho faty ho antsika (Heb. 9:15-26) ary azo antoka fa ho avy indray amin'ny fotoana voatendry (Heb. 9:27,28; Heb. 10:25). (...)

Faritan'ny bokin'ny Hebreo ho "fahatokiana ny amin'ny zavatra antenaina, fanehoana ny zavatra tsy hita" - Heb. 11:1 ny finoana. Rehefa izay dia mitanisa ireo olona mahatoky teo amin'ny tantaran'ny Isiraely izy ho fanehoana ny ohatry ny finoana sy ny fomba nanehoan'izy ireo ny finoany tamin'ny asany.

Azo inoana tokoa fa i Abrahama no olona manan-danja indrindra ao amin'io toko io. Mitondra fampianarana mahakasika ny tena toetry ny finoana tokoa ny asa farany izay naneho finoana nataony.

Nomarihin'ny bokin'ny Hebreo fa toa maneho fifanoheran-kevitra avy amin'Andriamanitra ny toromarika nomeny an'i Abrahama ny amin'ny hanolorana an'i Isaka ho fanatitra (Heb. 11:17,18). Tsy i Isaka irery no zanaka lahin'i Abrahama. I Isimaela no zanaka lahimatoany kanefa nanambara taminy Andriamanitra fa mety aminy ny manaiky ny fangatahan'i Saraha ny handroahana an'i Isimaela sy ny reniny satria hiahy azy ireo Izy, ary koa avy amin'i Isaka no hantsoina izay taranaka ho azy (Gen. 21:12,13). Ao amin'ny toko manaraka anefa dia mangataka amin'i Abrahama Andriamanitra mba hanolotra an'i Isaka ho fanatitra hodorana. Toy ny mifanohitra tanteraka amin'ny teny fikasana nomen'Andriamanitra tao amin'ny Gen. 12--21 ny toromarika nomeny ao amin'ny Gen. 22. (...)

` `