---
title:  "NA AMIN'NY MORA NA AMIN'NY SAROTRA.."
date:   20/03/2022
---

### Saintsaino

Ivereno ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina. Asio tsipika eny ambanin ireo teny na fehezanteny manan-danja na manana heviny manokana ho anao.

Mampiasa hampifandraisana ireo teny na fehezanteny mifandraika amin'ny teny na fehezanteny hafa.

Ianaro tsianjery ny andininy tianao indrindra. Soraty imbetsaka izany mba hahamora ny fitadidiana azy.

`Inona ihany koa no azontsika atao ho an'ireo voafonja, na mambran'ny fiangonana izy ireo na tsia?`

`Fomba ahoana no ahafahantsika mampitombo ny fiarovan-tenantsika eo anatrehan'ireo loza mananontanona ny fitiavana ny rahalahy ireo?`

Fihetsehana nitety toerana maro, izay matetika no niankin-doha tamin'ny fandraisan'ny Kristianina sy tsy Kristianina, ny fivavahana kristianina. Azo inoana fa ny toromarika hoe "aza manadino" ny fampiantranoam-bahiny dia tsy manondro fotsiny ny tsy fiheveran'ny olona hampiantrano vahiny fa manondro ny fanaovany tsirambina izany an-tsitrapo. Tsy ny fampiantranoana ireo mpianakavin'ny finoana ihany no tao an-tsain'i Paoly. Ny fampiantranoam bahiny dia midika ihany koa ho fizarana izay ananana amin'ny hafa ary fiaraha-mitondra ny fahorian'izy ireo; izany no nataon'i Jesôsy ho antsika (Heb. 2:10-18).

Tsy ny fahatsiarovan'ny mpino amim-bavaka ny mpifatotra ihany no hevitry ny fitiavana ny rahalahy aseho amin'ireo any am-ponja fa midika ihany koa ho fanamaivanana azy amin'ny alalan'ny fanohanana ara-materialy sy ara-pihetsehampo izany.

Nahitana sary sy fiteny nandrisika ny mpamaky hihevitra momba ireo mpifatotra ny fananarana nataon'i Paoly. Voalohany, nampahatsiahiviny ireo mpamaky ny fanohanan'izy ireo tamin'ny lasa ny rahalahiny nifatotra. Tonga naman"ireo izay "natao ho fizaha noho ny fanaratsiana sy ny fampahoriana" izy ireo (Heb. 10:33). Faharoa, ny teny hoe "fampahoriana" dia mifamaly amin'ny ohatra ny amini Mosesy izay nifidy "hiara-mitondra fahoriana amin'ny olon'Andriamanitra toy izay hanana fifaliana vetivety amin'ny fahotana" - Heb. 11:25. Ary farany dia miresaka ny amin'ny tokony hanehoana ny fitiavana ny rahalahy izy. (..)

Mampitandrina ny mpamaky i Paoly mikasika ny fijangajangana sy ny fieremana satria loza roa mananontanona ny fitiavana ny rahalahy ireo. (...)

Voafono ao anatin'ny antso nataon'i Paoly mba hanajana ny fanambadiana ny fandosirana izay rehetra mety mampihen-danja izany fanambadiana izany, anisan'izany ny hitandremana mba tsy hanitsakitsahana ny voadim-panambadiana sy tsy hanaovana ny fisaoram-bady mifanohitra amin'izay voalazan'ny Baiboly (ampitahao amin'ny Mat. 19:9). (..) (1 Kor. 5:9-11; 1 Kor. 6:9,10; Efes. 5:5; 1 Tim. 1:9, 10; Apok. 21:8; Apok 22:15).

Iray tamin'ireo fahalemen'ny Grika sy ny Rômanina ny "fitiavam-bola". I Paoly aza dia nilaza any amin'ny epistily hafa fa "ny fitiavam-bola no fototry ny ratsy rehetra" - 1 Tim. 6:10.

Ampirisihin'i Paoly any amin'ireo epistily hafa ny hiarovan'ny olona ny tenany tsy ho tratr'izany fahalemena izany, Voalohany dia tokony hianina amin'izay ananany izy ireo (jereo ihany koa ny 2 Kor. 9.8; Fil. 4:11,12). (...)

` `