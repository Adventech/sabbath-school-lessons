---
title:  "NY FITIAVAN'ANDRIAMANITRA"
date:   24/03/2022
---

### Takaro

`Rehefa tapitra ny herinandro andihina ity toko ity, ahoana no hampiharanao ny fitsipika voalaza ao? `

`Olona manokana iza no tokony hanehoanao izany fitiavan'Andriamanitra izany? `

**Avereno jerena ilay andininy nianaranao tslanjery.**

`Ahoana no fomba hampiharanao izany eo amin'ny fiainanao mandritra ity herinandro ity?`

<em>"Taorian'ny nilahatsahan'ny Fanahy Masina tamin'ny andro Pentekosta, dia lasa ny mpianatra nitory ny amin'ny Mpamonjy nitsangana tamin'ny maty tany amin'izao tontolo izao, ka ny zavatra tokana nameno ny sainy dia ny hamonjy ny fanahy. Nahatsapa fifaliana tao amin'ny hamamian'ny fiombonan'ny olona masina izy; nahay naneho fangorahana ny hafa, nifampitsimbina, nahafoy tena ary naniry hanolotra ny ainy ho an'ny fahamarinana. Nasehony teo amin'ny fiainany andavanandro ny fitiavana nohafaran'i Kristy hovoleny, ary tamin'ny teny sy ny asa fanaovan-tsoa tamim-pahalalahan tanana no niezahany hampitsiry izany fitiavana izany tao amin'ny fony hafa koa.

Tokony hanana io fitiavana miasa io mandrakariva ny Kristiana, ka handroso eo amin'ny fitandremana ny didy vaovao. Eo amin'ny fiombonana tanteraka amin'i Kristy no ahazoany manatanteraka ny baikony. Ho fankalazana ny herin'ny Mpamonjy ny fiainany, dia isty mpanamarina izay manatona Azy.

Vetivety anefa dia nisy fiovana miandalana niseho: nanomboka nitsikera ny kileman'ny namany ny Kristiana. Ny fitantarana ny fahadisoana nataon'ireny no nataony raharaha, ary nahazatra azy ny nanome tsiny tamim-pahasiahana. Toy izany no tsy nahatazanany intsony ny Mpamonjy sy ny fitiavany. Ny fombafomba ivelany no nanjary nahasarotiny azy, ary nanjary sarotra taminy ny nanaraka ny fitsipiky ny finoana. (...)

Manao antso faran'izay mampangorakoraka ny fitiavan'Andriamanitra, mitaona antsika haneho fitiavana toy izay nitiavan'i Kristy antsika. Izay maneho ao amin'ny fiainany ny fitiavana feno fandavan tena hanasoa ny hafa, no manana ny tena fitiavan'Andriamanitra. Tsy azon'ny tena Kristiana atao ny mamela ny rahalahiny hitonantonana ao amin'ny lalana feno loza, ka tsy hampandre azy. Tsy afaka hihataka amin'ny mpanota milentika lalina ao amin'ny fahotana sy ny famoizam-po izy, ary tsy maintsy vonjeny izay efa ho lavo eo amin'ny tany fiadian'i Satana.

Tsy afaka hitarika ny hafa ho eo amin'ny loharanon'aina izay tsy mbola nanandrana na oviana na oviana ny fitiavana mamy sy feno fangorahana nananan'Ä± Kristy. Ny fitiavan'ny Mpamonjy no misy hery afaka hanery ny olona hampiseho ny Tompo ao amin'ny fomba firesany, ao amin'ny fiarahany miory amin'izay mitomany, ary ao amin'ny finiavany hanao soa amin'ny manodidina azy. Tsy maintsy mahafantatra ny fitiavan'i Kristy ny mpanompon'Andriamanitra maniry hahita fahombiazana eo amin'ny asany. Ny fomba itsapana ny lanjan-talentany any an-danitra dia ny fahazoany mitia tahaka ny nitiavani Kristy azy, sy ny hiasany toy ny niasan'i Kristy (...)

Ny fanomezana tsara indrindra azontsika raisina avy amin'ny Raintsika any an-danitra, dia ny fitiavana ambony asehontsika Aminy sy ny fitiavana feno fandavan-tena ataontsika amin'ny hafa. Tsy fihetseham-po vetivety izany fitiavana izany, fa fitsipika mitoetra sy iainana avy amin'Andriamanitra. (...)"-</em>VM, tt. 486,487,488.

` `