---
title:  "MANKEO AMIN'I JESOSY EO IVELAN'NY TOBY"
date:   23/03/2022
---

### Ampifandraiso amin'i Jesosy

Saintsaino izay voasoratra ao amin'ny Heb. 13, ary jereo izay miresaka an'i Jesôsy ao amin'izany.

`Midika inona ho anao ny hoe manaraka an'i Jesósy "any ivelan'ny toby"? `

`Inona ny sary hafa asehon'izany na sary averiny momba an'i Jesosy?`

**Antom-bavaka:** 
`inona no asetrinao ny fahitana an'i Jesôsy araka izany?`

Ny any ivelan'ny vavahady no toerana maloto indrindra teo amin'ny tobin'ny Isiraely. Teo no nandoroana ny tenan'ny biby atao fanatitra (Lev. 4:12). Teo ivelan'ny toby no nitoeran'ireo boka (Lev. 13:45), ary teo koa no namonoana ireo izay niteny ratsy ny anaran'i Jehovah sy ireo mpanao heloka bevava (Lev. 24:10-16,23; 1 Mpanj. 21:13; Asa. 7:58). Nidika ireo fitsipika ireo fa tao anatin'ny toby no nisy ny fanatrehan'Andriamanitra. Navoaka tany ivelan'ny toby izay tsy madio rehetra satria tsy sitrak'Andriamanitra ny mahita zavatra tsy madio na tsy mendrika tao (Nom. 5:3; Deo. 23:14).

Tany ivelan'i Jerosalema no niaretan'i Jesôsy ny fahoriana teo amin'ny hazo fijaliana (Jac. 19:17 20). Manasongadina ny fahafaham-baraka nahatra taminy izany (Heb. 12:2). Voaheloky ny fanjakana ho "niteny ratsy ny Anarana" Izy ka nolavin'ny Isiraely ary novonoina tany ivelan'ny tanàna (Mar. 14:63; jereo ny Lev. 24:11,16). Noroahina ho any ivelan'ny toby tahaka ny "zava-mahamenatra' na tsy madio" na koa "tsy mendrika i Jesosy" (Heb. 12:2). Mananatra ny mpino anefa i Paoly mba hankeo Aminy eo ivelan'ny toby ka hiaritra ny fahafaham-baraka izay niaretany (Heb. 12:2; jereo ny Heb. 13:13).

Toa maneho fifanoheran-kevitra ny fanambaran'ny Hebreo fa any ivelan'ny toby izao ny fanatrehan'Andriamanitra. Ny fanarahana an'i Jesôsy any ivelan'ny toby dia tsy midika fotsiny ho "fitondrana ny latsa izay nentiny" na koa ny henatra fa midika ihany koa ho "fankanesana eo Aminy" (Heb. 13:13). Tahaka izany no nataon'ireo Isiraelita "nitady an'i Jehovah" ka nivoaka "teo ivelan'ny toby" tany an'efitra, rehefa nesorini Mosesy tsy ho ao an toby ny trano-lain'i Jehôvah taorian'ny fisavorovoroana momba ilay ombilahy kely volamena (Eks. 33:7).

Manasa ireo mpamaky i Paoly hanaraka an'i Jesôsy llay "Tompo sy Mpanefa" ny finoan'izy ireo (Heb. 12:2). Asainy ankolaka ihany koa izy ireo hihevitra ny fahoriana atrehiny ho toy ny "famaizana" mandalo ihany izay hitondra "ny vokatry ny fahamarinana" - Heb. 12:11.

` `