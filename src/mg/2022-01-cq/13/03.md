---
title:  "TANDREMO NY FAMPIANARANA HAFAHAFA"
date:   21/03/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy Ireo fanontaniana mipatraka avy amin'ny fandinihana io andalan-tSoratra Masina io? Ampahany inona no sarotra?`

`Inona avy ireo fitsipika sy fehin-kevitra hafa hitanao ao? `

`Nahoana no manohitra ny filazantsara sy ny fahasoavana izay ao ammin'i Jes么sy ny fiheverantsika fa misy azontsika atao "anampiana" izany fanatitra izany?`

Ahitana fananarana ny amin'ny hanajana sy hankatoavana ny mpitondra fiangonana ao amin'ny Heb. 13:7-17. Miantomboka amin'ny fanasana ny olona hahatsiaro ireo mpitondra azy tamin'ny lasa izay nitory ny tenin'Andriamanitra taminy izany ary mifarana amin'ny antso ho amin'ny fankatoavana ny mpitondra azy ankehitriny (Heb. 13:17). (...)

Ho an'i Paoly, ny fanahafana ny olona iray no asa lehibe indrindra maneho ny fahatsiarovana sy ny fiderana azy. (...)

Ambaran'io tontolon-kevitra io ihany koa fa ireny mpitondra ireny dia mpiandry ondry manompo an'i Jes么sy llay "Mpiandry ondry lehibe" - Heb. 13:20. Fifaliana no ho vokatry ny fiahiana sy ny fahatokian'ireo mpitondra miharo amin'ny fankatoavana sy ny fitokian'ireo mambra. Tohizan'i Paoly ny fanazavana momba ny fifandraisan'ny fampianaran-diso sy ny hanina, izay resahin'ny Heb. 13:9, izay azo heverina fa tsy miresaka ny amin'ny hanina madio sy maloto tsy akory. Nahoana? Voalohany, tsy ny fanavahana ny hanina madio sy maloto no ifantohan'i Paoly ao amin'io epistily io. Fantatsika araka ny Asa. 15 ny fanambaran'ny fiangonana kristianina voalohany fa vonjena amin'ny fahasoavana ny mpino (Asa. 15:7-11) kanefa tokony hanohy hitandrina ireo lalana momba ny hanina ihany (Asa. 15:19,20). Tsy mifanohitra amin'ny fahasoavana ny fanavahana ny hanina maloto sy madio sy ireo fitsipika hafa ao amin'ny Baiboly. Nambaran'i Paoly aza fa ny fanekena vaovao no mametraka ny lalana ao am-po (Heb. 8:10-12). Nolazain'ny mpanoratra mazava kosa fa ny fanaovana sorona biby sy ny asa fisoronana ataon'ny mpisorona ao amin'ny fitoerana masina dia efa nosoloin'ny fanatitra lehibe sy ny asa fisoronana ataon'i Jes么sy (Heb. 8:4,5; Heb. 10:1-18).

Faharoa, asehon'ny tontolon-kevitra fa mananatra ny mpihaino azy i Paoly, tsy noho ny tsy fihinanan'izy ireo ny hanina sasany fa noho ny fihinanan'izy ireo hanina ao anatin'ny fanantenana ny hahazo fahasoavana na sitraka (Heb. 13:9). Azo inoana fa nampitandrina ny mpamaky i Paoly mikasika ny fankalazana na ny hanina tao amin'ny fanompoam-pivavahana jiosy. Nifandraika tamin'ny fanaterana biby atao fanatitra tao amin'ny tempoly jiosy mantsy ireny hanina ireny izay ninoan'izy ireo fa hahazoany tombontsoa ara panahy na koa fahasoavana ny fihinanana azy. Tsy avy amin'ny fihinanana ireny hanina ireny anefa no ahazoana ny fahasoavana; ny fahasoavana dia tsy azo raha tsy amin'ny alalan'ny fanatitra sy ny asa fisoronana ataon'i Jes么sy Kristy. "Manana alitara" ny mpino (Heb. 13:10), dia ny hazo fijalian'i Kristy izany, izay ananany "fahefana hihinanana" (Jao. 6:47-58).

Ambaran'ny bokin'ny Hebreo fa avy eo amin'ny seza fiandrianan' Andriamanitra ny "fahasoavana" (Heb. 4:16). (...) Izany fahasoavana izany no raisintsika amin'ny alalan'ny sorona nataon'i Kristy izay mitondra toky sy fanorenana ho an'ny fontsika. Rehefa "miorina" tahaka izany ny fo dia tsy "havilin"ny fampianarana vaovao (Heb. 13:9) na koa "hindaosina hiala" amin Andriamanitra (Heb. 

` `