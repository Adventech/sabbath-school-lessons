---
title:  "FAMPIDIRANA FO VAOVAO"
date:   17/02/2022
---

### Takaro

`Rehefa tapitra ny herinandro andinihana ity toko ity, dia lafiny inona avy no tianao hiasan'ny fitiavan'i Kristy?`

`Inona avy ireo lesona fantatrao fa tian'Andriamanitra ho voarainao?`

`Avereno jerena ilay andininy nianaranao tsianjery. Ahoana no hampiharanao izany eo amin'ny fiainanao mandritra ity herinandro ity?`

(...) Izay mitady ho tonga masina noho ny asa ataon'ny tenany amin'ny fitandremana ny lalana dia manandrana zavatra tsy ho azo atao na oviana na oviana. Izay rehetra azon'ny olona atao ao ivelan'i Kristy dia voaloton'ny fitiavan-tena sy ny ota. Ny fahasoavan'i Kristy ihany amin'ny alalan'ny finoana, no afaka hahatonga antsika ho masina.

"Ny fahadisoan-kevitra anankiray mifanohitra amin'izany, sady mampidi-doza tsy latsaka noho izany, dia ny fiheverana fa ny finoana an'i Kristy dia manafaka ny olona tsy hitandrina ny didin'Andriamanitra: Fa satria finoana ihany no mahatonga antsika ho mpiombona amin'ny fahasoavan'i Kristy dia heverina fa tsy ilaina akory amin'ny fanavotana antsika ny asantsika.

"Nefa fantaro tsara, fa ny fankatoavana dia tsy fanarahana eo ivelany fotsiny tsy akory, fa fanompoam-pitiavana. Ny lalan' Andriamanitra dia fanehoana ny tena toetrany indrindra; ilay fotokevitra lehibe momba ny fitiavana no io tonga ventiny io, ka dia fanorenana ny fanjakan'Andriamanitra any an-danitra sy ety an-tany izy izany. Raha havaozina araka ny endrik'Andriamanitra ny fontsika; raha aorina ao anatin'ny fanahintsika ny fitiavan'Andriamanitra, moa tsy ho voaraka ao amin'ny toe piainantsika va ny lalan' Andriamanitra? Raha ny lalan'Andriamanitra no miorina ao am-po, raha ny olona no havaozina araka ny endrik'llay nahary azy, dia tanteraka ny teny fikasana amin'ny fanekena vaovao hoe: "Hataoko ao am-pony ny lalako sady hosoratako ao an-tsainy - Heb. 10:16. Ary raha voasoratra ao am-po ny tsy hamboatra ny toetra va izany? (...)

"Arakaraka ny anakekezanao an'i Jesosy no mainka hisehoan'ny tenanao ho be tsiny kokoa eo anatrehanao, satria mihamazava kokoa ny fahitanao ara-panahy ary ny kilemanao koa ho hita mifanohitra indrindra amin'ny toetrany tsy misy tsiny. (...)

"Tsy misy fitiavana lalina an'i Jes√¥sy mahazo monina ao am-pon'izay tsy mahatsiaro ny faharatsian'ny tenany. Hidera ny toetra masin'i Kristy ny fanahy izay voaovan'ny fahasoavany: nefa raha tsy mahita ny kileman'ny toe-panahintsika isika, dia izany no vavolombelona tsy misy diso, fa tsy mbola nahazo an-tsaina akory ny fahatsarana sy ny fahambonian 'i Kristy isika. (...) - DHK, ed faha-100 taona, tt. 69,70,74,75. 

` `