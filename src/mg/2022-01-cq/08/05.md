---
title:  "MPANORATRA EO AMIN'NY FO"
date:   16/02/2022
---

### Ampifandraiso amin'i Jesôsy

**Saintsaino izay voasoratra ao amin'ny Heb. 8:7-13, ary jereo izay miresaka an'i Jesósy ao amin'izany.**

`Toy ny ahoana izany hoe "manana ny lalána voasoratra ao am-po" izany?`

`Araka ny efa mahazatra anao ve sa hafa ny fahitanao an'i Jesósy eto?`

**Antom-bavaka:** 
`Inona no asetrinao ny fahitana an'i Jesôsy araka izany?`

Nosoratan'Andriamanitra teo ambonin'ny vato fisaka ny fanekena voalohany ary napetraka tao anatin'ny fiaran'ny fanekena amin'ny maha-vavolombelona manan-danja azy, dia vavolombelon'ny fanekena nataon'Andriamanitra tamin'ny olony (Eks. 31:18; Deo. 10:1-4). Mety ho vaky anefa ny vatofisaka misy izany soratra izany, ary azo tapatapahina sy dorana kosa ny horonan-taratasy mirakitra izany, araka ny fanandramana niainan'i Jeremia (Jer. 36:23).

Soa fa ao amin'ny fanekena vaovao dia hosoratan'Andriamanitra ao am-pon'ny olona my làlany. Ny saina, ny taova fitadidiana sy fahatakarana no resahina amin'ny hoe fo (Jer. 3:15; Deo. 29:4); izay toerena natao indrindra koa hanapahana hevitra (Jer. 3:10; Jer. 29:13).

Manome toky io teny fikasana io fa afaka ny hahafantatra sy hahatakatra ny lalána avokoa my tsirairay avy. Tsy hatreo ihany anefa fa misy zava-dehibe noho izany: natao hanova ny fon'ny firenena izany. Eto ny olan'ny Isiraely: "voasoratra tamin'ny vy fanoratana sy tamin'ny diamondra fanoratana; voasoratra ao am-pony tahaka ny amin'ny vato fisaka" ny fahotany -Jer. 17:1. Naditra my fon'izy ireo (Jer 13:10, Jer 23:17), koa tsy hain'izy ireo ny nanao ny tsara (Jer. 13:23).

Tsy nanambara fiovana teo amin'ny lalàna tsy akory i Jeremia, satria tsy ny lalàna no nisy olana fa ny fon'ny isiraely. Ny fahatokian'ny Israely no nilain'Andriamanitra ho fankasitrahan'izy ireo ny zavatra nataony ho azy. Araka izany, nomen'ny Tompo azy ireo ny Didy folo miaraka amin'ny fitantarana eny am-piandohana ny amin'ny fitiavany sy ny fiahiany azy ireo (Eks. 20:1,2). Tian'Andriamanitra hankato ny lalány ny Isiraely ho manaiky ny fahatsapan'izy ireo fa maniry ny tsara indrindra ho azy Andriamanitra. Naseho tamin'ny nanafahana azy ireo tamin'ny fahandevozana tao Egipta izany fahamarinana izany:

Toy izany koa ankehitriny. Ny fitiavan'i Jesosy sy ny fiahiany antsika ka nahafatesany ho antsika teo amin'ny hazo fijaliana no tantara iaingan'ny fanekana vaovao (Lio. 22:20). Ny fankatoavana marina dia avy ao am-po, ho fanehoam-pitiavana (Mat 22:34-40). Ny fitiavana no marika famantarana ny fanatrehan'ny Fanahy Masina eo amin'ny fiainan'ny mpino. Mirotsaka amintsika amin'ny alalan'ny Fanahiny Masina ny fitiavan'Andamanitra (Rom. 5:5), ary fitiavana no vokany (Gal. 5:22).

` `