---
title:  "NY FISORONAN'I MELKIZEDEKA"
date:   30/01/2022
---

**Saintsaino**

Ivereno ny andalan-teny nosoratanao ary diniho izany.

**Farito ireo teny, na andian-teny, na fehezanteny, na hevitra miverimberina.**

**Asio tsipika eny ambanin'ireo teny na fehezanteny manan-danja na manana manokana ho anao heviny**

**Mampiasà hampifandraisana ireo teny na fehezanteny mifandraika amin'ny teny na fehezanteny hafa.**

**lanaro tsianjery ny andininy tianao indrindra. Soraty imbetsaka izany mba hahamora ny fitadidianao azy.**

`Inona no asehon'ny tantaran'i Melkizedeka antsika mikasika ny fomba fiasan' Andriamanitra amin'ireo izay tsy mbola nitorian'ny misiônera mihitsy hatramin'izay?`

Ny tena tanjon'ny mpisorona dia ny manaofanelanlanana min'Andriamanitra sy my mpanota. Andriamanitra no manendry ny misorona mba hanao fanompoana ho an'ny olombelona, tokony ho be famindrampo sy hahatsapa ny fahalemen'ny olombelona izy ireo noho izany.

Asehon'i Paoly ao amin'ny Heb. 5:5-10 fa mahatanteraka amin'ny fahafenoany ireo fepetra ireo i Jesosy: Andriamanitra no nanendry Azy (Heb. 5:5,6), ary mahalala ny zava-manjo antsika izy satria efa niari-pahoriana koa (Heb. 5:7,8). 

Nivavaka "tamin'izay nahavonjy Azy tamin'ny fahafatesana" i Jesosy, ary voahaino" araka ny voalaza ao amin'ny Heb. 5:7. Ny fahafatesana faharoa no resahin'ny bokin'ny Hebreo eto, izay nanafahan'Andriamanitra an'i Jesôsy rehefa natsangany tamin'ny maty lzy (Heb. 13:20).

Ampahany manan-danja lehibe amin'ny asan'i Jesôsy amin'ny maha-Mpisorona Azy ny fahoriana nentiny sy ny fahafatesany. (...) Ny tian'ny bokin'ny Hebreo ambara dia izao: tamin'ny alalan ny fahoriana no tena nisehoan'ny fitiavan'i Jesôsy amin'ny maha-rahalahintsika Azy, ary niharihary koa ny maha-olombelona Azy sy ny halehiben'ny fileferany amin'ny sitrapon'ny Ray amin'ny maha solontenantsika Azy. (...)

Sady mpanjaka i Melkizedeka no mpisorona araka ny hita ao amin'ny Gen. 14:18-20 sy Heb. 7:1 3. Ambony noho i Abrahama koa izy satria taminy no nandoavan'i Abrahama ny ampahafolony. Sady mpanjaka no mpisorona ihany koa i Jesôsy (Heb. 1:3); kanefa tsy tahaka an'i Melkizedeka, fa tsy nanana ota i Jesôsy (Heb. 7:26-28).

Manazava ny Heb. 7:15 fa mpisorona "tahaka ani Melkizedeka" i Jesosy. Izany no tian'ny bokin'ny Hebreo hambara amin'ny hoe "araka ny fanaon'i Melkizedeka" (Heb. 5:6). Tsy mpandimby ani Melkizedeka tsy akory iJesôsy saingy mitovy ny asa fisoronana nataony.

Manambara i Paoly, ohatra, fa tsy nanana ray na reny na tantaram-pirazanana na fahaterahana na fahafatesana i Melkizedeka. Misy ireo milaza fa izy no Jesôsy tonga nofo tamin'ny andron'i Abrahama. Saingy tsy mifanaraka amin'ny voalazan'ny bokin'ny Hebreo izany fiheverana izany. "Tahaka" ani Jesôsy i Melkizedeka, izany hoe tsy nitovy tanteraka izy ireo (Heb. 7:3). 
(...)

Kanefa nampiasain'ny bokin'ny Hebreo io fanginan'ny Soratra Masina momba an'i Melkizedeka io ho fanehoana ara-tandindona ny asa fisoronana nataon'i Jesôsy (Gen. 14:18-20), ary ambarany fa i Jesôsy mihitsy no mandrakizay. Raha fintinina dia izao: Mpanjaka sy mpisorona kananita i Melkizedeka, izay natao tandindon'i Jesosy.

` `