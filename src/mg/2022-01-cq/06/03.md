---
title:  "FISORONANA TSARA LAVITRA"
date:   31/01/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra?`

`Ampahany inona no sarotra?`

`Inona avy ireo fitsipika sy fehin-kevitra hafa hitanao ao? `

`Saino ny amin'ireo biby tsy hita isa izay natao fanatitra fahiny. Samy naneho an'i Jesosy avokoa izy ireny kanefa tsy na iray aza - na izy rehetra mitambatra aza - afaka nanavotra antsika marina noho my helotsika. Nahoana no ny fahafatesan'i Jesósy irery ihany no mahaloa ny onitra takin'izany?`

(..) Ambaran'ny bokin'ny Hebreo fa tsy nahafahana nanatona an'Andriamanitra tamin'ny fahafenoany sy tamin'ny fomba azo antoka ireo mpisorona levita satria tsy tanteraka izy ireo (Heb. 7:11,18,19). (...)

Na ireo biby natao fanatitra koa aza dia tsy nahadio ny fieritreretan'ny mpanota. Natao hanondro ny asan'i Jesosy sy ny sorona nataony izany, izay hany afaka manadio marina ho afaka amin'ny fahotana (Heb. 9:14; Heb. 10:1-3,10-14). Mandalo ary tandindona ihany ny fisoronan'ny Levita sy ny fanatitra nataony. Tamin'ny alalan'izy ireo no tian'Andriamanitra nitarihana ny vahoakany mba hametrahanizy ireo ny fincany amin'ny asan'i Jesôsy llay ho avy, dia ilay "Zanak'ondrin'Andriamanitra, Izay manaisotra ny fahotan izao tontolo izao!" - Jao. 1:29.

Araka ny fanazavana omen'ny Heb. 7:12, raha ovana ny fisoronana dia voatery ovana koa ny lalana. Nahoana? Satria hentitra tokoa ny lalàna mandrara ny tsy hanaovan'ny olona izay tsy taranaki Levy mpianakavin'i Arôna ny asan'ny mpisorona (Nom. 3:10; Nom. 16:39,40). Manazava ny Heb. 7:13,14 fa taranaki Joda i Jesôsy, koa mandrara Azy tsy ho mpisorona io lalana io. Noho izany, araka ny ambaran'i Paoly, ny nanendrena an'i Jesôsy ho mpisorona dia midika fa nanova ny lalan'ny fisoronana Andriamanitra.

Ny nahatongavan'i Jesôsy ihany koa dia nahatonga fiovana teo amin'ny lalan'ny fanatitra. Fanatitra isan-karazany no nasaina naterin'ny mpanota mba hahazoany fanavotana (Lev. 1-7). Ankehitriny anefa rehefa tonga i Jesósy, dia navela ihany koa ny lalan'ny fanaovana sorona ny biby (Heb. 10:17,18), vokatr'ilay fanekena vaovao sy ny fanambarana amin'ny fahafenoany kokoa ny drafi-panavotana.

Araka ny herin'ny fiainana tsy manam-pahataperana no nandraisan'i Jesôsy ny asan'ny maha mpisorona, ary velona mandrakizay Izy hanao ny asa fanompoany. Manaitra tokoa ny vokatrzany fahamarinana izany. Midika izany fa tsy azo soloana na foanana mandrakizay ny asa fanompoana ataon'i Jesósy, Mahavonjy "tanteraka" amin'ny fahafenoany sy mandrakizay i Jesosy (Heb. 7:25, DIEM). (...)

Mihoatra lavitra noho famelan-keloka no entin'izany. Mametraka ny lalana ao am-pontsika izany (Heb. 8:10-12). Misolo tena antsika eo anatrehan'ny Ray lzy, amin'ny maha-iray amin'Andriamanitra sy amin'ny olombelona Azy. Noho ny nanaovany sorona ny ainy dia azony ho mandrakizay ny fankasitrahan'Andriamanitra.

Nanao fianianana Andriamanitra fa i Jesôsy no mpisorona "mandrakizay" (Heb. 7:21,22). (...) Fa ny Zanak' Andriamanitra kosa dia manana fiainana tsy manam-pahataperana", koa manan kery mandrakizay ny fianianana nataon' Andriamanitra taminy. Ny olona iray izay manolo-tena ho mpiantoka ny olona anankiray hafa dia iharan'ny sazy mitovy amin'ilay olona iantohany, na hatramin fahafatesana aza. Kanefa napetrak Andriamanitra ho antoka ho antsika i Jesôsy fa tsy mba hanatsoaka ny teny fikasany Izy. Mahazo matoky isika noho izany fa azo antoka ny famonjena nomena antsika ao amin'i Jesosy.

` `