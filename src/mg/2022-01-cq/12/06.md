---
title:  Takaro
date:   17/03/2022
---

Takaro

`Rehefa tapitra ny herinandro andinihana ity toko ity, dia toy ny ahoana no isehoan'ilay "fanjakana tsy azo ampihorohoroina" eo amin'ny fiainanao manokana?`

`Ahoana no anehoanao izany co amin'ny fiaraha-monina misy anao?`

`Avereno jerena ilay andininy nianaranao tslanjery. Ahoana no hampiharanao izany eo amin'ny fiainanao mandritra ity herinandro ity?`

<em>"Mandritra ny arivo taona i Satana dia hirenireny eto amin'ny tany foana ka hijery ny vokatry ny fikomiany tamin'ny lalan'Andriamanitra. Mandritra io fotoana io dia ho mafy indrindra ny fahoriany. Hatramin'ny nahalavoany noho ny fiainany feno asa, dia tsy mbola nanam-potoana hieritreretana izy, izao kosa dia tsy manan-kery intsony izy ka afaka handinika ny zavatra nataony hatramin'ny nikomiany voalohany tamin'ny fitondram-panjakan'ny lanitra, sy hibanjinany amim-pangovitana sy horohoro ny hoaviny mampivarahontsana, rehefa tsy maintsy hizaka ny vokatry ny ratsy rehetra vitany ízy, sy ny famaizana azy noho ny fahotana nampanaoviny. (...)

"Mandritra ny arivo taona manelanelana ny fitsanganana voalohany sy faharoa no anaovana ny fitsarana ny ratsy fanahy. Manondro io fitsarana io ho toy ny toe-javatra manaraka ny fiavian'i Kristy fanindroany ny apóstóly Paoly: 'Aza mitsara na inona na inona alohan'ny fotoana, dia ny fiavian'ny Tompo; izay hampiharihary ny zavatra takona ao amin'ny maizina ka hampiseho ny fikasan'ny fo'. Lazain'i Daniela fa rehefa tonga ny Fahagola dia 'homena rariny ny olo-masin'ny Avo Indrindra. Amin'io fotoana io dia hanjaka sy ho mpisoron'Andriamanitra ny marina. Hoy i Jaona ao amin'ny Apôkalypsy hoe: 'Ary nahita ny seza fiandrianana maro aho. Ary nisy nipetraka teo amboniny, ary nomena fahefana hitsara izy'. 'Ho mpisoron'Andriamanitra sy Kristy ireo ka hiara-manjaka aminy arivo taona'. Amin'io fotoana io, araka ny nambaran'i Paoly mialoha, dia 'hitsara izao tontolo izao ny olona masina'. Miaraka amin'i Kristy izy mitsara ny ratsy fanahy, ka hampitaha ny asa nataony amin'ny bokin'ny fitsipika, dia ny Baiboly, ary nanao fanapahan-kevitra momba ny tsirairay, araka ny zavatra nataon'ny tenany avy. Avy eo dia tapahina ny anjara tsy maintsy hozakain'ny ratsy fanahy araka ny asanyavy, ary soratana manandrify ny anarany ao amin'ny bokin'ny fahafatesana izany. (...)

"Amin'ny fiafaran'ny arivo taona no hisy ny fitsanganana faharoa. Amin'izany dia hitsangana amin'ny maty ny ratsy fanahy ka hiseho eo anatrehan'Andriamanitra ho fanatanterahana ny didim pitsarana voasoratra'. Toy izao no lazain'ny mpanoratra ny Apokalypsy, rehefa avy nitantara ny fitsanganan'ny tsara fanahy izy: Fa ny sisa amin'ny maty dia tsy mbola ho velona mandra-paha tapitry ny arivo taona'. Ary hoy Isaia ny amin'ny ratsy fanahy: 'Dia hangonina ao an-davaka tahaka ny mpifatotra ireny ka hohidiana ao an-tranomaizina, ary rehefa afaka andro maro, dia hovangiana ihany izy." - </em>HM, tt. 686,687.

` `