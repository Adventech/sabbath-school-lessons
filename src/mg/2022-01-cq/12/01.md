---
title:  "FANJAKANA TSY AZO AMPIHOROHOROINA"
date:   12/03/2022
---

### Fampidirana

**Vakio ny: Heb. 12:18-29**

><p> Tsianjery: Mifidy andininy 1</p>

` `

### TONGA NY FANJAKANA

Ny Heb. 12:18-29, izay andininy natao ho an'ity herinandro ity, no teboka misongadina indrindra ao amin'ny epistily, izay amintinana ny hevi-dehibe tiany ampitaina, amin'ny famerenany ilay foto-kevitra tany am-boalohany hoe: niresaka tamintsika tamin'ny alalan'ny Zanany Andriamanitra, ary mila mihaino Azy amim-pitandremana fatratra isika (Heb. 1:1,2; Heb. 12:25). Ny fanoritsoritana an'i Jesôsy ao amin'ny Heb. 12:22-24 dia mamintina ny fanambaran'ny epistily momba Azy: i Jesôsy no Mpanalalana amin'ny fanekena vaovao, ary mitondra famonjena ho an'ny mpino ny rany. Ny asa ataony ho antsika amin'ny maha-Mpisorona sady Mpanjaka Azy dia mahavelom-pankalazana ny mponin'ny lanitra. Farany, mirakitra ilay antso farany sady faratampony ny Heb. 12:25-29 manao hoe: tonga ny fitsaran'Andriamanitra. Hahatonga fandringanana ho an'ireo fahavalony izany, fa fanamarinana sy fanjakana kosa no an'ny vahoakany (Heb. 12:28,29).

Manamafy ny maha-zava-dehibe ny asa notanterahin'i Jesosy teo amin'ny hazo fijaliana ny teny famaranana, ary mampitodika ny mpino ho amin'ny fahatanterahan'ny fandresen'i Jesôsy amin'ny fiaviany fanindroany. Mampiasa ilay sary an'ohatra ao amin'ny Dan. 7 i Paoly ho fampahatsiahivana ny mpamaky fa efa nandray ny fanjakana avy amin'Andriamanitra, Ilay Mpitsara, i Jesosy (Dan. 7:9-14), ary hampanjaka ny mpino miaraka Aminy, dia ireo "olo masin'ny Avo indrindra", izay hanana ny fanjakana mandrakizay alaovalo (Dan. 7:18).

### Soraty

> Soraty araka ny dikanteny izay tianao ny Heb. 12:18 29. Raha tsy ampy ny fotoana eo am-pelatananao dia ny Heb, 12:27-29 no soraty. Azonao soratana amin'ny fiteninao ihany koa izany, ary azonao atao ny manao kisarisary na drafitra momba io toko io.

` `