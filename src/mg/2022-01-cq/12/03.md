---
title:  "TSY AZO AMPIHOROHOROINA"
date:   14/03/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin'izany?`

`Inona avy ireo fanontaniana mipetraka avy amin'ny fandinihanao ny andininy fototra? Ampahany inona no sarotra?`

`Inona avy treo fitsipika sy fehin-kevitra hafa hitanao ao?`

`Ahoana no iandrasanao ilay "fanjakana tsy azo ampihorohoroina" ankehiriny?`

Rehefa avy nanoritsoritra ilay fankalazana miseho any an-danitra i Paoly dia nampitandrina ny mpamaky mba hihaino tsara ny feon'Andriamanitra izay "nampihorohoro ny tany fahiny (...) tsy ny tany ihany (...) fa ny lanitra koa"- Heb. 12:26. (...)

Famantarana mahazatra ny fanatrehan'Andriamanitra, Izay miseho mba hanafaka ny olony, ny fihorohoron'ny tany sy ny lanitra ao amin'ny TT (Mpits. 5:20; Mpits. 5:4,5). Hita manerana ny TT io sary io rehefa miseho hanafaka ireo ampahorina Andriamanitra (Sal. 68:7,8; Sal. 60:2; Sal. 77:17,18). (...).

Ao amin'ny Hebreo dia manambara fandringanana ny fahavalon'Andriamanitra ny fihorohoron'ny lanitra sy ny tany. Nampanantena izany Andriamanitra tamin'ny fotoana nametrahana anī Jesôsy teo amin'ny seza fiandrianana (Jereo Heb. 1:13). Resin'i Jesôsy, araka izany, ny fahavalo (Heb. 2:14-16), ary nomena Azy ny fanjakana (Heb. 1:5-14), saingy tsy mbola ringana tanteraka ny fahavalo (Heb. 10:11-14; 1 Kor. 15:23-25).(...)

Dikan-teny maro nandikana ny Heb. 12:27 ankehitriny no milaza fa ny fihorohoron'ny lanitra sy ny tany dia midika ho fialan'izy ireo amin'ny toerany ka tsy hiverenany intsony. Mazava anefa ny Baiboly. Hamorona lanitra vaovao sy tany vaovao Andriamanitra (Isa. 65:17; Apök. 21:1-4), ary hatsangana amin'ny maty isika ka hanana tena vaovao (1 Tes. 4:13-17; Fil. 3:20). Noho izany ny fihoraharon'ny lanitra sy ny tany dia tsy fialany tanteraka amin'ny toerany tsy akory. Hoforonina indray ireo zavatra efa misy eto, ary ho fonenan'ireo voavotra izany.

Hisy ihany ireo zavatra tsy ho voahozongozona sy tsy azo ampihorohoroina.

Mariho ao amin'ny bokin'ny Hebreo fa tsy misaraka amin'i Jesôsy ny faharatana syny tsy fiovaovana (jereo Heb. 1:10-12). Ambaran'ny Hebreo koa fa maharitra mandrakizay ny fisoronan'i Jesosy (Heb. 7:3,24), dia tahaka ny aharetan'ny lovan'ireo voavotra ihany koa (Heb. 10:34). Amin'ny fitsarana farany ireo izay mihazona mafy an'i Jesôsy ka mitoetra ao Aminy dia tsy ho voahozongozona (Sal. 46:5).

Handray "fanjakana tsy azo ampihorohoroina isika", araka ny voalaza ao amin'ny Heb. 12:28. Ny voasoratra ao amin'ny Dan. 7:18 no resahina eto, manao hoe: "ny olo-masin'ny Avo Indrindra no hahazo ny fanjakana ary hanana ny fanjakana mandrakizay alaovalo". lo ilay voalaza ao amin'ny Dan. 2:44. Hitsara ireo fahefana ratsy fanahy izay nanenjika antsika miaraka amin'ny Zanaka isika, araka ny voambara ao amin'ny Apôk. 20:4 (jereo koa 1 Kôr. 6:3).

` `