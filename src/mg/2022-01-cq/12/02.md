---
title:  "HIANAREO EFA MBY (...)"
date:   13/03/2022
---

### Saintsaino

Ivereno ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina.

Asio tsipika eny ambanin'ireo teny na fehezanteny manan-danja na manana heviny manokana ho anao

Mampiasa hampifandraisana ireo teny na fehezanteny mifandraika amin'ny teny na fehezanteny hafa.

Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.

Misy tokoa i Jesôsy sy ny asany amin'ny maha-mpisorona Azy ary ny fanekena vaovao; `inona ireo fomba tsotra azontsika ankalazana izany eo amin'ny fiainantsika sy eo amin'ny fanompoam-pivavahana ataontsika?`

`Nahoana no manamafy ny finoantsika ny miravoravo noho izany fahamarinana lehibe izany?`

Voalaza ao amin'ny Heb. 12:22-24 fa efa tonga eo an-tendrombohitra Ziona isika ary mandray anjara amina fankalazana lehibe. Tonga eo amin'ny alalan'ny finoana isika, ao amin'llay Solontenantsika, dia i Jesosy. Ahitana anjely tsy omby alinalina izany fankalazana izany, miaraka amin'Andriamanitra sy i Jesosy izay ivony. Amin'ny maha-fiangonan'ny lahimatoa voasoratra any an-danitra" antsika no ahatongavantsika any (Heb. 12:23). Voasoratra ao amin'ny bokin'ny lanitra ny anarantsika, izay ahitana ny anaran'ny vahoaka nofidin'Andriamanitra (Eks. 32:32; Sal. 56:8; Dan. 12:1; Mal. 3:16, Lio. 10:20; Apôk. 13:8; Apôk. 17:8).

Iray lova amin'llay Lahimatoa ambony indrindra, dia i Jesôsy isika (Heb. 1:6). Araka izany dia tsy vahiny isika tsy akory fa mponina ao (ampitahao amin'ny Fil. 3:20). (...)

Ho fankalazana ny fandraisan'i Jesôsy ny fanjakana sy ny fahefana, ho fanokanana ny asany amin'ny maha-Mpisorona Azy sy ny fanekena vaovao no anton'io fivoriana io. Araka ny bokin'ny Hebreo, ny tendrombohitra Ziona no toerana isehoan'ireo rehetra ireo. (...)

Teo koa no nanendrena an'i Jesôsy ho "mpisorona mandrakizay" (Heb. 5:6), avy ao amin'ny Sal. 110:4 no nangalana izany (Jereo koa Sal. 110:2). (...)

Mampahatsiahy ilay fitsarana lehibe mialoha ny fiavian'i Kristy voalaza ao amin'ny Dan. 7 izany, izay mampiseho an'Andriamanitra, na "ny Fahagola" (Dan. 7:9), mipetraka eo amin'ny seza lelafo sady hodidinin'ny anjely "arivoarivo sy alinalina" (Dan. 7:10). Novelarina ny boky. ary nandresy tamin'ny fitsarana ireo "olo-masina ny Avo Indrindra", izay nahazo ny fanjakana araka izany (Dan. 7:10,22; ampitahao koa amin'izay voalaza ao amin'ny Heb. 12:22-29) (...)

` `