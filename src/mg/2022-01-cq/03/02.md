---
title:  "JESOSY AMIN’IZAO ANDRO FARANY IZAO"
date:   09/01/2022
---

### Saintsaino 

Ivereno ireo andalan-teny nosoratanao ary diniho izany.
Farito ireo teny, na andian-teny, na fehezanteny, na hevitra miverimberina.

Asio tsipika eo ambanin’ ireo teny na fehezanteny manan-danja na manana heviny manokana ho anao.

Mampiasà – hampifandraisana ireo teny na fehezanteny mifandraika amin’ny teny na fehezanteny hafa.

Ianaro tsianjery ny andininy tianao indrindra. Soraty imbetsaka izany mba hahamora ny fitadidiana azy.

`Ahoana no tokony hanampian’ireo teny fikasana efa tanteraka tamin’ny lasa antsika hatoky fa hotanterahin’Andriamanitra ireo izay nampanantenainy ho an’ny hoavy?`

`Nahoana ny fahamarinana momba an’ "Andriamanitra tonga teto an-tany” no mitondra fanantenana lehibe?`

Ny paragrafy voalohany ao amin’ny bokin'ny Hebreo dia maneho ny finoan’i Paoly fa velona amin’ny “andro farany" izy. Fomba fiteny roa mikasika ny hoavy, izay manana heviny samy hafa, no ampiasain’ny Soratra Masina. Nampiasa ny fomba fiteny hoe "andro farany' na “any am-parany ireo mpaminany mba hanondroana ny hoavy ankapobeny (Deo. 4:30,31; Jer. 23:20). Nampiasafomba fitenyfaharoa ny mpaminany Daniela, “fotoanan’ny farany” (Dan. 8:17; Dan. 12:4, DIEM) mba hiresahana manokana momba ny andro farany eo amin’ny tantaran’ny tany.

Maro ny mpaminanin’ny TT no nanambara fa "any am-paranÿ’ Andriamanitra dia hanangana Mpanjaka izay handringana ireo fahavalon’ny olony (Nom. 24:14-19) sy hitaona ny firenena ho eo amin’ny Isiraely (Isa. 2:2,3). Ambaran’i Paoly fa tanteraka tao amin’i Jesôsy ireo teny fikasana ireo. Kol. 2:15; Jao. 12:32.

Andeha hosainintsika mandritra ny fotoana fohy ny amin’ireo teny fikasan’Andriamanitra sy i Jesôsy. Nanome toky ny Ray fa hanangana ireo zanany amin’ny maty (1 Tes. 4:15,16). Ny vaovao mahafaly dia ny nanombohany izany fananganana ny zanany amin’ny maty izany tamin’ny nananganany an’i Jesôsy tamin’ny maty (1 Kôr. 15:20; Mat. 27:51-53). Nampanantena famoronana vaovao koa ny Ray (Isa. 65:17). Nanomboka nanatanteraka izany teny fikasana izany Izy tamin’ny namoronany fiainana ara-panahy vaovao ao anatintsika (2 Kôr. 5:17; Gai. 6:15). Nampanantena Izy fa hanorina ny fanjakany izay hitoetra mandrakizay (Dan. 2:44); nanokana izany fanjakana izany Izy tamin’ny nanafahany antsika tamin’ny herin'i Satana sy ny nametrahany an’i Jesôsy ho Mpanapaka antsika (Mat. 12:28-30; Lio. 10:18-20). Vao fanombohana ihany anefa izany. Hotanterahin’ny Ray amin’ny fahafenoany amin’ny fiavian’i Jesôsy fanindroany izay natombony tamin’ny fiaviany voalohany.

(…)
Efa ela no tsy nandrenesan’ireo Jiosy tamin’ny taonjato voalohany TrK ny tenin’Andriamanitra. Talohan’i Jaona Mpanao batisa dia avy tamin’ny mpaminany Malakia sy ny asa nataon’i Ezra sy i Nehemia, izay velona tany amin’ny taonjato efatra talohan’izy ireo, ny fanambarana farany hita tao amin’ny Tenin’Andriamanitra. Ankehitriny anefa dia miteny amin’izy ireo indray Izy amin’ny alalan’i Jaona sy i Jesôsy.

Ambony iavitra noho ny fanambarana nataon’Andriamanitra tamin’ny alalan’ireo mpaminany anefa ny fanambarany tamin’ny alalan’i Jesôsy satria i Jesôsy no mpanao fanambarana lehibe indrindra. (...)

Ho azy dia tenin’Andriamanitra ihany koa ny TT. Ilay Andnamanitra izay niteny tamin’ny lasa no mbola miteny ankehitriny. Nampita fahalalana marina mikasika ny sitraporïAndriamanitra ny TT.

Tsy nety takatra tamin’nyfahafenoany anefa ny hevitr’izany raha tsy efa tonga teto an-tany ny Zanaka. (...)

Eo andanin’izany dia tonga mba ho Solontena sy Mpamonjy antsika Jesôsy. Tahaka izany koa, ao amin’ny bokin'ny Hebreo, i Jesôsy no “mpialoha laiana’ na “kapiteny” sy ‘‘mpitarika1’ ny mpino (Heb. 2:10; Heb. 6:20, DIEM). Miady ho antsika izy ary misolotena antsika. klidika ihany koa izany fa izay nataon’Andriamanitra hoan’i Jesôsy liay solontenantsika, dia tian’ny Ray hatao ho antsika koa

` `