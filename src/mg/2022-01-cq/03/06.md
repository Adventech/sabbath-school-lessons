---
title:  "ZANAKA AO AMIN'I KRISTY"
date:   13/01/2022
---

### Takaro

`Rehefatapitra ny herinandro andinihana ity boky ity, dia inona no fahatsapana nanamarika anao manokana?`

`Inona ny fahatsapana azo ampiharina eo amin'ny fiarahamonina sy ny fiainana andavanandro?`

`Avereno jerena ilay andininy nianaranao tsianjery. Ahoana no fomba hampiharanao izany eo amin'ny fiainanao mandritra ity herinandro ity?`

“Na ny anjely ambony indrindra tany an-danitra aza dia tsy nanana fahafahana handoa ny onitra hanavotana ny fanahy very iray. Ny voninahitra izay nomen’ny Mpamorona amin’ny maha-voariny azy ihany no ananan’ny Kerôbima sy ny Serafima. Ny fampihavanana ny olombelona amin’Andriamanitra dia tsy tanteraka raha tsy amin’ny alalan’ny mpanalalana iray sahala amin’Andriamanitra ihany, izay manana ny toetra maha-mendrika Azy hanao fanelanelanana ho an’ny olonibelona eo anatrehan'llay Andriamanitra tsy voafetra ary koa haneho an’Andriamanitra amin’ity tontolo lavo ity. Tsy maintsy manana ny toetran’olombelona ny Solontenany sy Antoka ho azy, mampifandray Azy amin’ny taranak’olombelona izay soloiny tena izany. Ary amin’ny maha-ambasadaoron’Andriamanitra Azy dia tsy maintsy manana ny toetra maha-Andriamanitra Izy, manana fifandraisana amin’llay tsy misy fetra mba hahafahany maneho an’Andriamanitra amin’izao tontolo izao sy hahatonga Azy ho Mpanelanelana amin’Andriamanitra sy ny olona. 

| Kristy irery no nanana ireo toetra ireo (...) 

Nananan’llay Mpanavotra an’izao tontolo izao ny fahefana hanintonana ny olona ho eo Aminy, hampanginana ny tahotr’izy ireo (...) 

Manana ny zava-drehetra izay nangatahintsika isika mba hahafahantsika mino sy matoky an’Andriamanitra. Eo amin’ny fitsarana eto an-tany, rehefa manao fianianana momba ny fahamarinany amin’ny olona ny mpanjaka dia omeny ho antoka ny zanany ka havotana rehefa tonga ny fotoana hahatanterahan'izany fampanantenany izany. Endrey ny fanehoan’ny Ray ny fahatokiany; nanome toky ny olombelona Izy fa tsy miovaova ny sitrapony ka nomeny ny Zanaka Lahitokany mba ho tonga tety an-tany, handray ny toetry ny olombelona, tsy mandritra ny fotoana fohy iainany ihany fa hihazona izany toetra izany hatrany amin’ny lapan’ny lanitra Izy. (...) ‘Endrey! manao ahoana ny fitiavana nasehon'ny Ray ho antsika, dia ny niantsoana antsika hoe zanak’Andriamanitra”RH, 22 Desambra 1891. 

“Ny teny izay natao tamin’i Jesosy tao Jordana manao hoe: ‘Ity no Zanako malalako izay sitrako, ’ dia mahafaoka ny taranak’olombelona. Niteny tamin’ i Jesosy amin’ny maha-solontenan’ny olombelona Azy Andriamanitra. Na dia teo aza fahotantsika rehetra sy ny fahalementsika rehetra, dia tsy ahilika isika satria tsy mendrika. Nohasoavina ‘ao amin’ny Malala’ isika (Efes. 1:6). Ny voninahitra izay nitoetra teo amin’i Kristy dia antoka fa tia antsika Andriamanitra. (...) Ny fahazavana izay nitaratra avy tamin’ireo varavarana nivoha ka nipaka hatreny amin’ny tavan’ny Mpamoniy dia hilatsaka amintsika raha mivavaka hangataka ny fanampiana hoenti-manohitra ny fakam-panahy isika. llay feo izay niteny tamin'i Jesosy dia milaza amin’ny fanahy mino tsirairay hoe: ‘Ity no Zanako malalako izay sitrako.”- IFM, t. 101.

` `