---
title:  "JESOSY, RAHALAHY MAHATOKY"
date:   15/01/2022
---

### Fampidirana

**Vakio ny: Heb. 2.**

><p>Tsianjery: Mifidy andininy 1.</p>

` `

**ZANAK’ANDRIAMANITRA SY ZANAK’OLOMBELONA**

Miresaka momba an'i Jesôsy amin’ny maha-Zanak’Andriamanitra, Mpanapaka ny anjely Azy ny Heb. 1; “Izy koa no famirapiratan’ny voninahiny sy endriky ny tenany indrindra” - Heb. 1:3. Ao amin’ny Heb. 2, dia i Jesôsy no ilay Zanak’olona, Izay natao ambany kely noho ny anjely sy nandray ny toetra maha-olombelona malemy, ka niharam-pahafatesana aza (Heb. 2:7).

Hoy Andriamanitra momba an’i Jesôsy ao amin’ny Heb. 1:5: “Zanako Hianao". Ao amin’ny Heb. 2:12 kosa dia ataon’i Jesôsy hoe: “rahalahiko” ny zanak’olombelona.
Jehôvah Andriamanitra, Mpahary, Mpamelona, ary Mpanjaka i Jesôsy ao amin’ny Heb. 1. Ao amin’ny Heb. 2 indray Izy dia olombelona mpisoronabe, mpamindra fo sy mahatoky.

Raha fintinina dia i Jesôsy, ilay Rahalahy mahatoky sy mpamindra fo no ilay Zanak’Andriamanitra koa, izay fanehoana faratampony Ilay Andriamanitra Mpahary sy mandrakizay (Heb. 1:1-4).

><p> Sorato</p>
> Sorato araka ny dikanteny izay tianao ny Heb. 2. Raha tsy ampy ny fotoana eo am-pelatananao dia ny Heb. 2:16-18 no soraty. Azonao soratana amin’ny fiteninao ihany koa izany, ary azonao atao ny manao kisarisary na drafitra momba io toko io.

` `