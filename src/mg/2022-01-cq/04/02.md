---
title:  "RAHALAHY MPANAVOTRA"
date:   16/01/2022
---

### Saintsaino

Ivereno ny andalan-teny nosoratanao ary diniho izany.

Farito ireo teny, na andian-teny, na fehezanteny, na hevitra miverimberina.

Asio tsipika eny ambanin‘ireo teny na fehezanteny manan-danja na manana heviny manokana ho anao

Mampiasa tsipika hampifandraisana ireo teny na fehezanteny mifandraika amin’ny teny na fehezanteny hafa.

Ianaro tsianjery ny andininy tianao indrindra. Soraty imbetsaka izany mba hahamora ny fitadidianao azy.

`Ahoana no anambaran’io andininy io fahamarinana lalina sy tsapa eo amin’ny fiainana, fa tena akakiky anao tokoa i Jesosy?`

`Nahoana no maneho fietrena lehibe lavitra noho izay nataon’i Mosesy ny nataon’i Jesosy?`

Ambaran'ny lalan’i Mosesy fa rehefa mahantra loatra ny olona iray ka tsy maintsy mivarotra ny fananany — na ny tenany mihitsy aza — mba tsy ho faty, dia haverina aminy indray izany fananany izany isaky ny dimampolo taona, rehefa tonga ny taona Jobily.

Ela ihany anefa ny fiandrasana io dimampolo taona io. Izany no mahatonga ny lalan’i Mosesy hanambara fa
azon'ny havany akaiky indrindra atao ny mandoa izay vola tokony haloa, ka araka izany dia manavotra ilay havany mialoha ny fotoana izy (jereo koa Nom. 35:9-15).
Ambara ao amin’ny Heb. 2:14-16 fa andevon’ny devoly isika, ary i Jesosy kosa no Mpanavotra antsika.

Rehefa nanota i Adama dia lavo teo ambanin’ny fifehezan’i Satana ny olombelona. Tsy manana hery hanoherana ny fahotana isika noho izany (Rom. 7:14-24. 6:23). (...)
Naka ny toetra maha-olombelona antsika anefa i Jesosy ka tonga nofo aman-dra tahaka antsika. Izy no nanjary havantsika akaiky izay nanavotra antsika. Tsy nahamenatra Azy ny niantso antsika hoe “rahalahy” (Heb. 2:11).

Etsy andanin’izany anefa, rehefa tonga olombelona sy nanavotra antsika Izy dia nanambara ny mahaAndriamanitra Azy koa. Ao amin’ny TT, ny tena mpanavotra marina ny lsiraely, ny havany akaiky indrindra, dia i Jehovah (jereo ohatra ny Sal. 19:14; Isa. 44:14; Isa. 43:14; Isa. 44:22; Jer. 31:11; Hos. 13:14).

Mifanipaka amin’ny fanaratsiana (Heb. 10:33) nanjo ny mpamaky ny bokin’ny Hebreo teo amin’ny fiarahamonina nisy azy ireo io firaisam-po asehon’i Jesosy io.

Nahazo ny fanofanana ambony indrindra momba ny fahaizan-dalana sy ara-miaramila i Mosesy ka tonga Olo-manan-kaja. “Nahery tamin’ny teniny sy ny asany” izy, hoy i Stefana (Asa. 7:22). “Nankamamian’ny tafika egyptiana izy’, hoy koa i Ellen G. White, ary ‘tapa-kevitra (...) fa hifidy ny zafikeliny natsangany ho mpandova ny fanjakany’ i Farao (jereo ny PM, t. 243). Nilaozan’i Mosesy avokoa anefa izany tombontsoa rehetra izany rehefa nifidy ny ho anisan’ny Isiraelita izy, dia firenena babo tsy nahita fianarana sady tsy manan-kery.

Rehefa avy niaritra fanenjehana sy fandavana ireo Kristianina voalohany, dia nanomboka nahatsiaro ho menatra ny amin’i Jesosy ny ankamaroany,. (...) Noho izany dia miantso ny mpamaky mandrakariva i Paoly mba ‘hihazonantsika mafy ny fanekena ny fanantenana” (Heb. 4:14, Heb. 10:23).

Tian’ Andriamanitra hanaiky an’i Jesésy ho Andriamanitra sy rahalahy isika. | Jesdsy no nandoa ny trosantsika, amin’ny maha-Mpanavotra antsika Azy. Ary nasehony antsika ny fomba fiaina tokony harahintsika, amin’ny maha-rahalahintsika Azy, mba “hitovy endrika amin’ny Zanany” isika, ary “mba ho Lahimatoa amin’ny rahalahy maro Izy.” — Rom. 8:29.

` `