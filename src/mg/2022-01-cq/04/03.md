---
title:  "MITOVY KANEFA SAMY HAFA"
date:   17/01/2022
---

### Hazavao

`Rehefa avy namaky izay nosoratanao sy nomarihinao ianao dia inona ireo hevitra ankapobeny misongadina manokana avy amin’izany? `

`Inona avy ireo fanontaniana mipetraka avy amin’ny fandinihanao ny and niny fototra? Ampahany ‘nona no sarot ? `

`Inona avy ireo fitsipa ka sy fehin kevitra hafa hitanao ao? `

`Koa satria manana tokim-pandresena isika amin'ny alalan’i Jesosy, inona no azontsika atao mba hananantsika fiainana mifanaraka amin'ilay fiantsoana avy any an-danitra izay niantsoana antsika ao amin’i Kristy?` 

Ambaran'ny bokin’ny Hebreo fa tonga olombelona i Jesosy mba hahafahany misolo tena antsika sy mba ho faty ho antsika (Heb. 2:9, 14-16; Heb. 10:5-10). (...) 

Manasongadina ny maha-marefo sy osa ny olombelona ilay fomba fiteny hoe “nofo aman-dra’ (Efes. 6:12); tsy ampy fahatakarana ny olombelona (Mat. 16:17, Gal. 1:16), ary andairam-pahafatesana (1 Kor. 15:50). Araka ny bokin’ny Hebreo dia natao tahaka ny rahalahin’ny olombelona “amin’ny zavatra rehetra” Izy (Heb. 2:17). lo fomba fiteny io dia maneho fa tonga olombelona tamin’ny fahafenoany i Jesosy. Tsy “nitovy endrika” tamin’ny olombelona fotsiny i Jesosy na “mody nanao ho olombelona’, fa tena olombelona Izy; tena iray tamintsika Izy. 

Milaza koa anefa ny bokin’ny Hebreo fa tsy mba nanota tahaka antsika i Jesosy (Heb. 4:15). Ary koa, i Jesosy dia olona “masina, tsy misy tsiny, tsy misy loto, voasaraka amin’ny mpanota” — Heb. 7:26. (...) 

Ary dia noravan’i Jesosy ny fahefan’ny devoly tamin’ny nahafatesany ho antsika, amin’ny maha-fanatitra tsy misy kilema Azy, ka nanjary voavela heloka sy nampihavanina tamin’Andriamanitra isika (Heb. 2:14-17). Noresen’i Jesosy koa ny herin’ny fahotana tamin’ny nanomezany antsika fahafahana miaina amim-pahamarinana, rehefa notanterahiny ny teny fikasany tao anatin’ny fanekena vaovao fa hosoratany ao am-pontsika ny lalana (Heb. 8:10 jereo koa Heb. 9:14). Ny fandringanana an’i Satana kosa dia hotanterahina amin’ny andro fitsarana farany (Apok. 20:1-3,10). 
Hoy ny apostoly: “Fa miendrika Izay anton’ny nanaovana ny zavatra rehetra sady nahariana ny zavatra rehetra, raha mitondra zanaka maro ho any amin'ny voninahitra, ny hahatanteraka ny Tompon’ny famonjena ireo amin’ny fahoriana” (na “Nety tokoa ny nataony [nataon’Andriamanitra] rehefa nataony lavorary [na tanteraka] tamin'ny alalan’ny fahoriana ilay Mpitarika Lehibe Indrindra [i Jesosy]" — DIEM). Manaitra tokoa izany filazany izany. Efa nambaran’ny apostoly fa i Jesosy “no famirapiratan’ny voninahiny (voninahitr’ Andriamanitra) sy endriky ny tenany indrindra” — Heb. 1:3 (jereo koa Heb. 4:15; Heb. 7:26-28; Heb. 9:14; Heb. 10:5-10). 

Mbola milaza ihany anefa ny boky efo fa nandalo “asa fanatanterahana" Izy, izay nahatonga Azy ho afaka hamoniy antsika. Natao lavorary na tanteraka i Jesosy; izany hoe, nomena Azy ny fomba ahazoany manatanteraka ny famonjena antsika. 

1. Natao tanteraka tamin'ny alalan'ny fahoriana i Jesosy mba ho tonga Tompon'ny famonjena antsika (Heb. 2:10). 

2. Nianatra fanarahana tamin’ny alalan’ny fahoriana i Jesosy (Heb. 5:8). Zavatra roa no nilana ny fanarahana na ny fankatoavana. Voalohany, nahatonga ny fanatitra nataony ho nankasitrahana izany (Heb. 9:14: Heb. 10:5-10). Faharoa, tonga ohatra ho antsika Izy noho ny fahoriana nentiny (Heb. 5:9). “Nianatra" fankatoavana i Jesosy satria fanandramana mbola.tsy niainany izany. Raha Andriamanitra Izy, iza moa no tokony hankatoaviny? Araka izany, tsy hoe tsy mpankato tsy akory i Jesosy ka nanjary nankato; fa Tompon'ny fahefana sy Mpanjaka kosa Izy kanefa nietry, nilefitra sy nankato. 

3. Ny fiaretany ny fakam-panahy sy ny nandreseny izany no nahatonga azy ho mpisoronabe mpamindra fo sy mahatoky. (...) (Heb. 10:5-10; ampitahao amin’ny Rom. 5:7,8) (...)

` `