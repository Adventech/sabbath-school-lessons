---
title:  "TOMPOKO, OMEO IZANY RANO IZANY AHO"
date:   29/10/2024
---

> Velomin'ny Teniny : Asa. 2

### "TOMPOKO, OMEO IZANY RANO IZANY AHO"


"Dia hofafazako rano madio ianareo, ka hadio; ny mba ho afaka amin'ny fahalotoanareo rehetra sy ny sampinareo rehetra no hanadiovako anareo Ary homeko fo vaovao lanareo, ary fanahy vaovao no hataoko ao anatinareo, ary hesoriko amin'ny nofonareo ny fo vato, ka homeko fo nofo lanareo. Ary ny Fanahiko no hataoko ao anatinareo, ka hahatonga anareo handeha araka ny lalàko sy hitandrina ny fitsipiko ka hanaraka azy. Ezek. 36:25-27.


`Ahoana no anehoan'ny Ezek. 36:25-27 ireo fahamarinana Izay flan'i Jesõsy hampahatantarina an'l Nikodemõsy sy İlay vehivavy tea am pantsakana?`

Tao anatin'ireo toe-javatra roa ireo, dia nitady izay fomba hanatrarana ireo olona ireo tamin'ny fahamarinana ara-panahy i Jesõsy, na dia sary an'ohatra avy tamin'ny zava-misy teo amin'ny fiainana andavanandro aza no nampiasainy tamin izany.

Samy tsy nahatakatra izay tian'i Jesôsy hambara izy roa ireo; azo antoka izany tamin'ny voalohany. Nanontany i Nikodemôsy ny amin'ny fomba hahafahan'ny olona iray hateraka indray. Izany hoe, ahoana no hiverenany ao an-kibon-dreniny? Hita mazava fa nisaina araka an'izao tontolo izao sy araka ny tany i Nikodemõsy, na dia fahamarinana ara-panahy aza no notondroin'i Jesōsy mazava mba hifantohany. Ilay vehivavy koa dia nandray ara-bakiteny ny tenin'i Jesôsy mikasika ny rano kanefa zavatra ara-panahy no noresahin'i Jesôsy taminy.

Izao no navaliny teo anatrehan'ny fanomezan'i Jesõsy azy ny rano velona: "Tompoko, omeo izany rano izany aho, mba tsy hangetaheta na hanketo hantsaka intsony." - Jao. 4:15. Noheveriny fa hampitsahatra ny dia lavitra fanaony mba hantsaka ny rano izay omen'i Jesõsy, ka hampihena ny mety ho fifanenany amin'ny olona. Mahagaga tokoa ny niovan'ny resaka, avy amin'ny fangatahan'i Jesôsy rano hosotroina ho amin'ny fangatahan'ilay vehivavy rano taminy.

`Vakio ny Jao. 4:16. Inona ny navalin'l Jesõsy ny fangatahan'ilay vehivavy?`

Tampoka teo dia novan'i Jesôsy ny anton-dresaka ka nilazany ravehivavy mba hiantso ny vadiny ary hiverina eo Aminy. Inona no anton'izany fiovan'ny anton-dresaka tampoka izany? Nitory fiafinafenana ny fihetsik'ilay vehivavy kanefa hitan'i Jesôsy ny tao am-pony. Tsy maintsy atrehiny ny toe-javatra iainany mba hahitany fahasitranana. "Alohan'ny ahazoan'ity fanahy ity mandray ny fanomezana izay iriny atosaka aminy, dia tsy maintsy tarihina izy hanaiky ny fahotany sy hanaiky ny famonjeny." - IFM, t. 137.