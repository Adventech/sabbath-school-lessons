---
title:  "NY SENATRA NISEHOAN' ILAY FIHAONANA "
date:   27/10/2024
---

> Velomin'ny Teniny : Jao. 21

> Minoa Mpaminariny : IFM, 73

### NY SENATRA NISEHOAN' ILAY FIHAONANA

`Vakio ny Jao. 4:1-4. Inona no zava-nitranga Izay nahatonga an'l Jesõsy namaky an'i Samaria?`

Hitan' ireo Fariseo fa nanao batisa betsaka noho izay nataon'i Jaona Mpanao batisa ny mpianatri Jesõsy. Mety hiteraka fifandonana eo amin'ireo mpanara- dia an'i Jaona sy ny mpanara-dia an'i Jesosy izany. Saro-piaro tamin'ny hajan'ny mpampianatra azy sy ny toerana nisy azy ireo mpianatr'i Jaona (jereo ny Jao. 3:16- 30). Nahavariana ny valin-tenin'i Jaona izay nilazany fa izy tsy maintsy mihena fa i Jesõsy kosa tsy maintsy mitombo (Jao. 3:30). Azo heverina fa mba hisorohana ny fifandonana no nialan'i Jesõsy tao Jodia ka nankanesany tany Galilia. I Samaria no lalana mahitsy indrindra nampitohy ireo toerana roa ireo, kanefa tsy tao ihany no lalana azo naleha. Ho nanaraka ny lalana nanodidina ny Jiosy iray mahafatra- po ka niatsinanana tany an-dafin'i Jordana (Perea). Nanana iraka tsy maintsy notontosaina tao Samaria anefa i Jesôsy.

`Vakio ny Jao. 4:5-9. Ahoana no nanararaotan'i Jesõsy io fotoana lo mba hitarihan-dresaka tamin'llay vehivavy teo am-pantsakana?`

Teo akaikin'i Sekema ny fantsakan'i Jakoba, ary i Sykara izay toerana niavian'llay vehivavy indray dia tany amin'ny 1,5 km niala teo. Nipetraka teo anilan'ny fantsakana i Jesõsy fa ireo mpianany kosa nandeha nitady hanina tany an-tanána. Tsy afaka naka ny rano nangatsiatsiaka tao amin'ny lavaka fantsakana Izy. Rehefa tonga mba haka rano ilay vehivavy dia nangataka rano taminy mba hosotroina Izy.

Mahagaga ny fahitana an'i Nikodemôsy, mpanapaka iray teo amin'ny Jiosy sady Raby, nampietry ny tenany ka nanatona an'i Jesôsy, ao amin'ny Jao. 3. Tamin'ny alina izy no nanatona Azy mba tsy hisy hahita. Ao amin'ny Jao. 4 kosa, dia niafina tamin'ny andro antoandro ilay vehivavy; azo heverina fa nanao izay tsy hifankahitana tamin'ireo vehivavy hafa tonga mba hantsaka amin'ny maraina na amin'ny hariva izy, dia ny fotoana izay mampangatsiaka kokoa ny andro. Nahoana moa ity vehivavy ity no nandeha lalan-davitra tahaka izany mba hantsaka, ary koa amin'ny mitataovovona izay mampafana aoka izany ny andro? Na inona na inona antony nanaovany izany, dia nanova ny fiainany ny nihaonany tamin'i Jesõsy.

Inona ny toe-javatra taorian'izany? Nampitahaina tamin'ny vehivavy Samaritana iray izay ratsy laza ny mpampianatra Jiosy anankiray. Fahasamihafana manao ahoana re izany! Ao anatin'izany tontolon-kevitra izany ihany anefa no isehoan'ny fihaonana iray miavaka tokoa.

`Inona no fady ao amin'ny kolontsaina misy anao Izay mely hanembantsembana ny fijoroana ho vavolombelona amin'ny hafa? Ahoana no ianaranao hihoatra izany? Ento ao amin'ny kilasy ny valin-teninao amin'ny Sabata.`