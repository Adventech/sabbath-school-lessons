---
title:  OLONA MAFY FO
date:   02/10/2024
---

> Velomin'ny Teniny :  Lio. 20


Tsy manaporofo ny maha-avy amin Andriamanitra azy ny famantarana sy ny fahagagana; etsy ankilany anefa dia mampidi-doza ny fandavana izany raha toa ka avy amin Andriamanitra.

`Vakio ny Jao. 5:10-16. Inona ny lesona azontsika sintonina avy amin'ny hamafin'ny fon'ireo mpitondra fivavahana manoloana an'i Jesősy sy ny fahagagana vao nataony, hamafisam-po izay mahavarlana tokoa?`

Rehefa nampahafantatra ny Tenany tamin'ilay lehilahy nositraniny i Jesõsy dia nambaran-dralehilahy tamin'ireo mpitondra fivavahana avy hatrany fa i Jesõsy no nanasitrana azy. Mety hieritreritra isika fa fotoana tokony hiderana an'Andriamanitra izany. Tsy izany anefa no nataon'ireo mpitarika fa "nanenjika ani Jesosy [izy ireo], satria nanao izany zavatra izany tamin'ny Sabata Izy." - Jao. 5:16.

Ao anatin'ny fahamehana tanteraka ihany vao azo natao ny nanasitrana amin'ny Sabata tamin'izany andro izany. Efa nandritra ny 38 taona no nampalemy an'io lehilahy io ka tsy maika, araka izany, ny fanasitranana azy. Ankoatra izany, inona moa no nilana ny fibaikoana azy ny mba hitondrany ny fandriany? Noheverin'ny olona fa ny olona izay nomen'Andriamanitra fahefana hanao fahagagana toy izany dia hahalala fa tsy azo atao ny mibata fandriana rehefa Sabata. Hita mazava fa nanao izay hitondrana azy ireo lalindalina kokoa ho eo amin'ny fahamarinana ara-Baiboly i Jesôsy, fa tsy hijanona eo amin'ny didy amam-pitsipik'olombelona izay manafoana ny finoana tena izy indraindray.

`Inona no ampianarin'Ireo tantara roa ireo momba ny mety hamafin'ny fon'olona eo amin'ny lafiny ara-panahy na dia eo anatrehan'ny porofo maro aza? (Jao. 9:1-16; Mar. 3:22,23; Mat. 12:9-14). Nahoana àry no dia jamba tahaka izany ireo mpitondra fivavahana ireo?`

Ny fony feno fahalovana no anton'izany, ny finoana diso notanany momba ny Mesia izay hanafaka azy amin'ny Rômanina ary ny fitiavany fahefana sy ny tsy fahampian'ny fanoloran-tenany ho an'Andriamanitra. Ireo rehetra ireo no nahatonga azy ireo hanosi-bohon-tanana ny fahamarinana izay teo anoloany indrindra.

`Vakio ny Jao. 5:38-42. Inona ny fampitandremana nataon'i Jesõsy? Inona ny lesona azontsika sintonina avy amin'ireo teny ireo? Izany hoe, inona ao anatintsika no mety manajamba antsika tsy hahita ny fahamarinana tokony ho fantatsika sy hampiharintsika eo amin'ny fiainantsika?`