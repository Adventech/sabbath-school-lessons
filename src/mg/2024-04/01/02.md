---
title:  "ILAY FAMPAKARAM-BADY TAO KANA"
date:   29/09/2024
---

### ILAY FAMPAKARAM-BADY TAO KANA

> Minoa ny Mpaminany IFM, 66-67

> Velomin'ny Teniny : Lio. 17

`Vakio ny Jao. 2:1-11. Inona ny tamantarana nataon'i Jesõsy tao Kana, ary ahoana no nanampian'lzany an'lreo mplanany hino Azy?`

Porofo nandrisika ny fanapahan-kevitr'ireo mpianatra ny hanaraka an'i Jesosy ny fahitana an'i Jesõsy nanao fahagagana tamin'ny nanovany ny rano ho divay. Ahoana moa no tsy inoana fa famantarana lehibe manondro ny maha-avy amin Andriamanitra Azy izany? (Azo heverina fa tsy mbola nahatakatra ny maha- Andriamanitra Azy izy ireo tamin'izany).

Mpitarika ny Isiraelita i Mosesy, ary nitondra azy ireo nivoaka an'i Egipta tamin'ny "famantarana sy fahagagana" Deo. 6:22; Deo. 26:8. Izy no nampiasain Andriamanitra mba hanafaka ny Isiraely tamin'ny tanan'ireo Egiptianina. (Azo lazaina ho "mpamonjy" azy ireo izy tamin'izany).

Naminany tamin'ny alalan'i Mosesy Andriamanitra ka nilaza fa hisy mpaminany ho avy izay tahaka azy (Mosesy). Nasain'Andriamanitra nihaino an'io Mpaminany io ny Isiraely (Deo. 18:15; Mat. 17:5; Asa. 7:37). I Jesõsy io "mpaminany" io ary naneho ny famantarany voalohany Izy ao amin'ny Jao. 2, izay mampitodika amin'ny fanafahana ny zanak'lsiraely tao Egipta.

Sady namelona an'ireo Egiptianina ny onin'i Neily no andriamanitra nivavahany. Niantefa tamin'io renirano io ny anankiray tamin'ireo loza avy amin'Andriamanitra - ny nanovana ny rano ho ra. Nanao fahagagana nanam-pitoviana tamin'izany i Jesôsy tao Kana; tsy novany ho ra kosa anefa ny rano fa novany ho divay.

Siny enina izay nampiasaina ho amin'ny fanadiovana araka ny fombafomba jiosy no nasiana ny rano; nampifandray ilay fahagagana bebe kokoa tamin'ireo lohahevitry ny famonjena ao amin'ny Baiboly izany. Ny fitantaran'i Jaona ny nanovana ny rano ho divay, izay mampitodika ho amin'ny fanafahana ny zanak'Isiraely, dia manondro an'i Jesôsy ho Mpanafaka antsika.

Inona no noheverin'ilay mpandahatra ny fanasana momba ny divay tsy nialona andro avy tamin'i Jesōsy? Gaga aoka izany izy noho ny hatsaran'ilay zava-pisotro, ary noho ny tsy fahafantarany ny fahagagana nataon'i Jesôsy dia noheveriny fa notehirizina ho amin'ny farany ny divay tsara indrindra.

Samy antsoina amin'ny teny grika hoe oinos ny ranom-boaloboka vaovao sy ny efa niotrika (jereo ny Seventh-day Adventist Bible Dictionary, t. 1177). Nambaran'i Ellen G. White fa tsy nisy alkaola ny ranom-boaloboka vokatr'ilay fahagagana (jereo ny "Teo amin'ny fanasana fampakaram-bady" ao amin'ny IFM, t. 143). Tsy isalasalana ny fitalanjonan'ireo izay nahalala ny amin'ny zava-nitranga tamin'io fotoana io.

`Inona ny antony anarahanao an'i Jesôsy? (Marobe ny antony nomena antsika, sa tsy izany?)`