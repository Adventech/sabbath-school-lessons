### Ireo lohahevitra ao amin'ny filazantsaran'i Jaona

Ilay karipetra persianina ao amin'ny toerana fampirantiana iray ao Téhéran, any Iran, dia maneho ala iray tamin'ny andro fahiny. Vita tsara tarehy tokoa ilay izy, maneho ny zava-nisy tany Soisa: tendrombohitra maro, rian-drano, farihy manopy manga maitso, havoana feno ala, ary lanitra manga midadasika ravahan'ny rahona vitsivitsy.

Na iza na iza tao amin'io toerana io dia inoana fa revo nandinika ny tsipirian'ilay karipetra: ny isan'ny vona isaky ny santimetatra toradroa, ny karazan-damba nanaovana azy, ny karazana loko namplasaina ny tsipiriany rehetra nanamboarana azy.

Mety ho nifantoka tamin'ny endrika sy ny lohahevitra avoakan'ilay karipetra koa izy ireo, izay manome ny hakantony miavaka: ny lanitra hita taratra ao amin'ilay farihy, ny oram-panala eo an-tampon'ny tendrombohitra, ny ala maitso mavana mbamin'ny volombato maitso antitra. Mifandray amin'ny fomba kanto sy tsara firafitra ireo sary ao amin'ilay karipetra, ary maneho ny hafatratr'io toerana mahafinaritra any amin'ny Alpes io.

Handinika sanganasa iray tsara voatra isika amin'ity telovolana ity. Tsy sary hosodoko tsy akory izany, na sary misy tsipiriany mazava, na karipetra tsara tenona, fa ny Tenin' Andriamanitra araka ny anehoàn'i Jaona azy amin'ny fomba kanto ao amin'ny filazantsarany.

Manana ny heviny ao amin'ny tontolon-kevitra misy azy ny teny. Na iza na iza te hahatakatra izay tian'ny Soratra Masina ambara dia tsy maintsy mandinika izany ao anatin'ny tontolon-keviny - dia ireo fehezanteny, toko, fizarana ao anatiny, sy ny hafatra ankapobeny voizin'ny Baiboly mihitsy. Ary satria tsindrimandry avy amin'ny Fanahy Masina ny Baiboly manontolo dia tokony hodinihina ao anatin'ny tontolon-kevitra ankapobeny ny ampahany tsirairay amin'izany.

Ny hahatakarantsika ny hafatry ny filazantsaran'i Jaona no zava-kendrena armin'ity telovolana ity. Miavaka manokana amin'ireo filazantsara efatra izy, ary matetika mifantoka amin'ny resaka ifanaovan'i Jesôsy manokana amin'ny olona anankiray na roa monja - toa an'i Natanaela, Nikodemôsy, ilay vehivavy teo am- pantsakana, ilay mararin'ny paralysisa teo akaikin'ny farihy Betesda, ilay lehilahy teraka jamba, i Lazarosy sy ireo anabaviny, i Pilato, i Petera, sy i Tômasy. Tsy hita afa-tsy ao amin'ny Jaona ny ankamaroan'ireo tantara ireo.

Tenin'Andriamanitra ampitaina amintsika amin'ny alalan'ny apôstôly ny filazantsaran'i Jaona. Avy amin'ny sitrapon'Andriamanitra no nanoratana ny filazantsara, tahaka ny Baiboly manontolo ihany, fa tsy avy amin'ny sitrapon'ny olombelona. Fitaovana fotsiny i Jaona, izay nanaiky hampiasain'ny Fanahy Masina hampita ireto lohahevi-dehibe ireto: ny Teny (logos), ny fahazavana, ny mofo, ny rano, ny Fanahy Masina, ny firaisana, ireo famantarana, ny fanambarana, ary ny faminaniana. Mifanohana sy mifanazava ireo lohahevitra ireo manerana ilay filazantsara.

Matetika ny fianarantsika Baiboly no mifantoka amin'ny hevitry ny teny iray na andalana kely iray ao amin'ny Soratra Masina. Hamarinintsika ao amin'ny rakibolana momba ny Baiboly ny hevitr'izany teny izany. Dinihintsika ny fitsipi- panoratana, ny tontolon-kevitra nanoratana azy, ny tontolon-kevitra ara-tantara, ka tahaka ny andinihan'ny olona ilay karipetra dia revo isika manombantombana ny isan'ireo vona isaky ny santimetra toradroa, ny lamba nanaovana azy, ny lokony, ary ny sosony. Zava-dehibe avokoa izany tsipiriany rehetra izany.

Kanefa aoka tsy hohadinointsika ilay sary ankapobeny eo am-pandinihana ny tsipiriany. Eny tokoa, tahaka ilay karipetra persianina afaka mitondra ny olona any amin'io toerana tsara tarehin'ny Alpes io, ny filazantsaran'i Jaona dia afaka mitondra antsika miverina any amin'i Jesôsy sy ny fiainany ary ny asany teto an- tany, izay fiainana mandrakizay ny mahalala Azy. Manana ny anjara asany ny tsipiriany, dia ny manondro antsika ilay sary ankapobeny, ary io sary ankapobeny io ao amin'ny Jaona dia fanambarana an'i Jesõsy, Tompo sy Mpamonjy antsika izay fanambarana avy amin'Andriamanitra.

Mandray anjara amin'ny hetsika maro sy ireo fivorian'ny filan-kevitry ny fiangonana i E. Edward Zinke, Tale mpanampy teo aloha tao amin'ny "Biblical Research Institute", ao amin'ny Foibe maneran-tany eo anivon'ny Fiangonana Advantista Mitandrina ny Andro Fahafito, ary filoha mpanampy ao amin'ny "Ellen G. White Estate Board" sy lehiben'ny mpanolo-tsaina ny "Adventist Review Ministries." Notolorana "doctorat" telo avy amin'ny Oniversite advantista izy noho ny asa manan-danja nataony, ary monina any Maryland.

I Thomas R. Shepherd dia manana "doctorat" amin'ny taranja filozófia sy fahasalamam-bahoaka, ary profesora tompon'andraikitra voalohany amin'ny fikarohana momba ny Testamenta Vaovao ao amin'ny «Seventh-day Adventist Theological Seminary>», any amin'ny Oniversite Andrews, izay efa nampianarany nanomboka ny taona 2008. Samy manompo amin'ny maha-misionera any Malawi sy Brésil izy sy i Sherry vadiny. Manan-janaka roa efa lehibe izy mivady ary manan-jafikely enina.

### FANAFOHEZAN-TENY AMPIASAINA MANDRITRA NY FIANARANA

**and.** andininy

**b.** boky

**DHK** Ny Dia Ho eo amin'i Kristy/Steps to Christ, EGW

**ed.** edisiona

**HF** Henoinareo ny Fanoharana/Christ's Object lesson,EGW

**HM** Hery Mifanandrina/The Great Controversy, EGW

**HP** In Heavenly Places, EGW

**IFM** Ilay Fitiavana Mandresy/The Desire of Ages, EGW 

**PM** Patriarka sy Mpaminany/Patriarch and Prophets, EGW

**SDABC** Seventh-day Adventist Bible Commentary

**t** Takila

**tt.**  Takila roa farafahakeliny

**TIK** Talohan'i Kristy

**TT** Testamenta Taloha

**TV** Testamenta Vaovao