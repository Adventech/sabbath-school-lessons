---
title:  "TEOLOJIA AVY 'ANY AMBONY' SA AVY 'ATY AMBANY'?"
date:   25/12/2024
---

> Velomin'ny Teniny : 1 Kor. 15

### TEOLOJIA AVY "ANY AMBONY" SA AVY "ATY AMBANY"?

`Vakio ny Jao. 4:46-54. Inona no olana nahatonga an'ilay tandapa hanatona an'l Jesõsy, ary inona no tena toe-javatra nisy tao ambadik'izany teto?`

Nanatona an'i Jesôsy, ilay Fahazavan'izao tontolo izao, ity lehilahy ity saingy nanapa-kevitra izy ny tsy hino raha tsy efa manasitrana ny zanany i Jesősy. Azontsika lazaina ho "teõlõjia avy aty ambany" ny teôlôjian'ity lehilahy ity. Ny teõlõjia avy aty ambany dia mametraka fitsipika sy fenitra mba hinoana an'Andriamanitra sy ny Teniny. Ny fihevitr'olombelona, izay tsy tonga lafatra sy voafetra ary koa mitanila, no tonga fahefana faratampony hoentin'ny olona mandray ny hevitry ny Tenin'Andriamanitra. Fandrika mampidi-doza manao ahoana re izany!

Ny teōlōjia "avy any ambony" kosa dia mamaly amin'ny finoana, dia ny finoana an'Andriamanitra sy ny Teniny ambonin'ny zavatra rehetra (Jao. 4:48; Jao. 6:14,15; 2 Tim. 3:16). Rehefa ekena amim-pinoana ny Baiboly dia tonga mpanazava ny tenany. Ny fomba fijerin'ny Soratra Masina fa tsy ny fampianaran'ny olona no tari-dalana ho amin'ny fahatakarana sy ny fanazavana ny Soratra Masina. Tokony hampileferina sy hampanekena ny Tenin'Andriamanitra ny fomba fijerin'olombelona, fa tsy ny mifanohitra amin'izany.

Tsy maintsy mino ireo teny ao amin'ny Soratra Masina isika raha toa ka mino ny tenin'i Jesôsy (Jao. 5:46,47). "Raha maharitra amin'ny teniko hianareo, dia ho mpianatro tokoa" - Jao. 8:31. Raha misalasala ny amin'ny Tenin'Andriamanitra isika dia tsy afaka ny hitoetra ao anatintsika ny Teniny (Jao. 5:38). "Izay mandà Ahy ka tsy mandray ny teniko, dia manana izay mitsara azy: ny teny izay nolazaiko, izany ihany no hitsara azy amin'ny andro farany, satria Izaho tsy niteny ho Ahy, fa ny Ray Izay naniraka Ahy, Izy no nandidy Ahy izay holazaiko sy izay hotoriko." - Jao. 12:48,49.

Mihoatra noho ny fandrenesana fahalalana tsotra fotsiny ny fihainoana ny Tenin'Andriamanitra. Midika ho fanaovana ny sitrapon'Andriamanitra koa izany, ary izany no valiny asetry ny fandrenesana ny Teny. "Raha misy olona ta-hanao ny sitrapony, dia hahalala ny amin'ny fampianarana izy, na avy amin'Andriamanitra izany, na miteny ho Ahy Aho." - Jao. 7:17.

Ary fanehoana fitiavana amin'Andriamanitra izany fihainoana sy fanaovana araka ny Tenin'Andriamanitra izany. "Raha misy tia Ahy, dia hitandrina ny teniko izy; ary ny Raiko ho tia azy, ary hankao aminy Izahay ka honina ao aminy." - Jao. 14:23.

`Inona no ifandraisan'ny fitiavantsika an'l Jesõsy sy ny fankatoavana? Nahoana ny karazana "fankatoavana" tsy miorina amin'ny fitiavana no loza mitatao mety hahatonga fitandreman-dalana diso toerana?`