---
title:  "ILAY FOTOANA ISEHOAN'NY VONINAHITRA: NY HAZO FIJALIANA SY NY FITSANGANANA AMIN'NY MATY"
date:   14/12/2024
---

> Velomin'ny Teniny : 1 Kor. 4 (6h22)

### Fampidirana - ILAY FOTOANA ISEHOAN'NY VONINAHITRA: NY HAZO FIJALIANA SY NY FITSANGANANA AMIN'NY MATY

### Hodinihina mandritra ny herinandro: 
Jao. 18:33-19:5; Jao. 19:17-22; Jao. 19:25-27; Lio. 2:34,35; Jao. 20:1-18; 1 Kôr. 15:12-20.

> <p>  Tsianjery:</p> 
> "Ary hoy Pilato taminy: Mpanjaka va ary Hianao? Jesosy namaly hoe: Voalazanao fa mpanjaka Aho. Izao no nahaterahako, ary izao no nihaviako amin'izao tontolo izao, dia ny hanambara ny marina. Izay rehetra avy amin'ny marina dia mihaino ny feoko." - Jao. 18:37.

Ny nanomboana an'i Jesôsy teo amin'ny hazo fijaliana sy ny nitsanganany tamin'ny maty no mamarana ny filazantsaran'i Jaona. Tao anatin'ny telo taona sy tapany teo ho eo no nitrangan'ireo toe-javatra voatantara ao amin'ireo toko 10 voalohany ao amin'ny Jaona; ary tao anatin'ny herinandro iray na roa kosa ny voalaza ao amin'ny toko 11-20.

Samy manana ny fomba itantarany ny fahafatesan'i Jesôsy ireo filazantsara efatra. Na dia mifanaraka aza ny fitantaran'izy ireo, ny mpanoratra tsirairay dia manasongadina izay teboka hitany fa mifandrindra amin'ny lohahevitra voiziny ao amin'ny filazantsarany. Manasongadina ny fahatanterahan'ny Soratra Masina i Matio; i Marka kosa manasongadina ny fifandraisan'ny batisan'i Jesôsy sy ny hazo fijaliana; ary i Lioka mifantoka amin'ny hazo fijaliana sy ny fanasitranana ary ny famonjena (ny tantaran'ilay jiolahy teo amin'ny hazo fijaliana).

I Jaona indray dia maneho ny hazo fijaliana ho toy ny fametrahana an'i Jesôsy eo amin'ny seza fiandrianany, izay mifandraika manokana amin'ilay ora na fotoana voaresaka imbetsaka manerana ny bokiny (Jao. 7:30; Jao. 8:20; Jao. 12:27). Toa maneso ilay hoe fametrahana eo amin'ny seza fiandrianana; ny fanomboana amin'ny hazo fijaliana mantsy no fomba mahatsiravina sy mahamenatra indrindra nampiasain'ny Romanina hamonoana olona. lo fifanoherana io indrindra no soritsoritan'i Jaona: maty tao anatin'ny henatra i Jesôsy, kanefa io koa no fotoana be voninahitra nametrahana Azy teo amin'ny seza fiandrianany, amin'ny maha-Mpamonjy Azy.

_*Famerenana ny lesona ny sabata 21 Desambra._