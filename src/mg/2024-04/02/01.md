---
title:  "FAMANTARANA NY MAHA-ANDRIAMANITRA"
date:   05/10/2024
---

> Velomin'ny Teniny : Lio. 23 (5h48)

### FAMANTARANA NY MAHA-ANDRIAMANITRA

### Hodinihina mandritra ny herinandro: 
Jao. 6:1-15; Isa. 53:4-6; 1 Kor. 5:7; Jao. 6:26-36; Jao. 9:1-41; 1 Kor. 1:26-29; Jao. 11.

> <p>  Tsianjery:</p> 
> "Hoy Jesosy taminy: Izaho no fananganana ny maty sy fiainana; izay mino Ahy, na dia maty aza, dia ho velona indray. Ary izay rehetra velona ka mino Ahy dia tsy ho faty mandrakizay. Mino izany va hianao?" Jao. 11:25,26.

Mazava ny Baiboly fa i Jesôsy Kristy no Ilay Zanaka mandrakizay, iray amin Andriamanitra Ray; tsy misy tahaka Azy ary tsy voary Izy. I Jesősy no nahary izao zavatra àry rehetra izao (Jao. 1:1-3). Araka izany dia efa nisy hatrizay i Jesôsy; tsy mbola nisy ny fotoana tsy nampisy Azy. Na dia tonga teto amin'ity tany ity aza i Jesôsy ka tonga olombelona, dia mbola Andriamanitra hatrany Izy, ary nisy fotoana manokana nanaovan'i Jesõsy teny sy asa manambara ny maha-Andriamanitra Azy.

Nanan-danja lehibe ho an'i Jaona io fahamarinana io, ary izany no nahatonga azy nitantara ny sasany tamin'ireo fahagagana nataon'i Jesõsy, mba hanehoana ny maha-Andriamanitra an'i Kristy. Tsy nanao teny manambara ny maha- Andriamanitra ny Tenany fotsiny i Jesõsy fa nampiarahiny tamin'ny asa maneho ny maha-Andriamanitra Azy koa izany.

Handinika ireo famantarana telo lehibe indrindra ny maha-Andriamanitra an'i Jesôsy isika amin'ity herinandro ity. Ny manaitra dia ny tsy finoan'ny olona sasany ilay fahagagana sy ny tsy fahatsapany ny mahazava-dehibe azy tamin'ny fotoana nitrangan'izany. Ho an'ny olona sasany dia fotoana nialana tamin'i Jesosy izany; ho an'ny hafa kosa dia fotoana nilentehany tao anatin'ny fahajambana. Nisy ireo izay nandray izany ho fotoana hiraisana tetika hamonoana an'i Jesôsy, ary nisy kosa nandray izany ho fotoana hinoana fa i Jesôsy no Mesia.

_*Famerenana ny lesona ny sabata 12 Oktobra._