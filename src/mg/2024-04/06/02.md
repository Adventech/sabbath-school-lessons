---
title:  "FANETREN-TENA: MANAO FANAMBARANA INDRAY I JAONA ΜΡΑΝAO BATISA"
date:   03/11/2024
---

> Velomin'ny Teniny :  Asa. 7

> Minoa Se Mpaminaniny : IFM, 74

### FANETREN-TENA: MANAO FANAMBARANA INDRAY I JAONA ΜΡΑΝAO BATISA

Voazava ao amin'ny lesona 2 fa nahataona ireo mpianatra voalohany - i Andrea sy i Jaona, i Petera, i Filipo sy i Natanaela ho eo amin'i Jesõsy ny fanambarana nataon'i Jaona mpanao batisa. Mety hihevitra isika fa efa nanao ny fanambarany i Jaona mpanao batisa ka hatreo ihany ny anjarany ao amin'ny tantara. Tsy izany anefa fa mbola voaresaka miverimberina ny momba azy ao amin'ny filazantsaran'i Jaona.

`Vakio ny Jao. 3:25-36. Toy ny ahoana no ampitahan'i Jaona mpanao batisa ny tenany amin'i Jesõsy?`

Nisy fifandirana teo amin'ny mpianatr'i Jaona sy ny Jiosy anankiray momba ny fanadiovana; azo inoana fa mikasika ny fanaovam-batisa izany (ampitahao amin'ny Mar. 1:4,5). Mahaliana fa rehefa nanatona an'i Jaona ny mpianany, tsy isalasalana fa ny mba hitady vahaolana, dia nitoroka an'i Jesôsy izy ireo nanao hoe: "Raby ô, llay tany aminao, tany an-dafin'i Jordana, Izay nambaranao, indro, manao batisa Izy, ary ny olona rehetra manatona Azy." - Jao. 3:26. Tsy sarotra ny maminavina ny tao an-tsain'izy ireo: nialona an'i Jesősy izy, noho ny amin'ny tompony sy ny tenany.

Azon'i Jaona natao koa ny nampanjaka ny fialonana tao am-pony, saingy tsy nataony izany satria fantany ny asa nanirahana azy. Nampahatsiahiviny ny mpianany kosa fa tsy mbola nilaza velively izy fa ny tenany no Kristy. Ny mifanohitra amin'izany aza, ny hampitodika ny olona ho any amin'i Kristy, ny hanomana lalana ho Azy, ny ho vavolombelona hanambara Azy (Jao. 1:6-8), no nahatongavany.

Nampiasa sary an'ohatra momba ny fampakarana izy ka "sakaizan'ny mpampakatra no ilazany nyt tenany, ary i Jesôsy no "mpampakatra". Inoana fa ny vahoakan'Andriamanitra no "ampakarina" (ampitahao amin'ny Hôs. 2:16-23; Isa. 62:1-5). Ary izao teniny izao no mampiseho ny tena fahalehibiazan'i Jaona: "Izy tsy maintsy mitombo, fa izaho kosa tsy maintsy mihena" hoy izy - Jao. 3:30.

Mitohy ny fampitahana an'i Jaona sy i Jesôsy ao amin'ny Jao. 3:31-36, izay maneho ny fahambonian'ny Mesia raha miolotra amin'ny mpialoha lalana Azy. Vokatry ny fanambaran'i Jaona izay manondro an'i Jesôsy, dia misongadina indray ny lanjan'ny fanambarana. Izay mandray ny fanambarana ka mino an'i Jesôsy no manana ny fiainana mandrakizay. Izay tsy mandray Azy kosa dia mitoetra eo ambanin'ny fahatezeran'Andriamanitra. Voasoratra izany. Tian'Andriamanitra tokoa izao tontolo izao ka nirahiny ny Zanany hanavotra izao tontolo izao (Jao. 3:16,17). Izay mandà ny fanomezana atolotra azy kosa dia tsy maintsy handoa ny sazin'ny fahotan'ny tenany - dia ny fahafatesana mandrakizay.

`Ahoananohianarantsikanyleson'nyfanetren-tenaeo anatrehan' Andriamanitra sy eo anatrehan'ny olona? Inona ny lesona azontsika raisina avy amin'ny oha- plainan'i Jaona eto momba ny fanetren-tena?`