---
title:  "FANAMBARANA MARO HAFA MOMBA AN'I JESÔSY"
date:   02/11/2024
---

> Velomin'ny Teniny :  Asa. 6 (5h58)

### Fampidirana - FANAMBARANA MARO HAFA MOMBA AN'I JESÔSY

### Hodinihina mandritra ny herinandro: 
Jao. 3:25-36; Jao. 1:32-36; Dan. 7:18; Jao. 6:51-71; Jao. 5:36-38; Jao. 7:37-53.

> <p>  Tsianjery: </p>
> "Ary Izaho, raha asandratra hiala amin'ny tany, dia hitaona ny olona rehetra hanatona Ahy." - Jao. 12:32.


Nanao fanambarana manaitra momba ny Tenany sy ny maha-lzy Azy i Jesõsy, kanefa tsy izay ihany fa momba Ilay naniraka Azy koa, na Izay niaviany. Nasehony koa ny maha-lzy Azy tamin'ny alalan'ireo fahagagana sy famantarana nataony. Nisy olona nanambara ampahibemaso momba an'i Jesôsy hoe: "Raha tonga Kristy, moa hanao famantarana maro mihoatra noho ny nataon'ity Lehilahy itý va Izy?" - Jao. 7:31.

Narahiny asa, izay nanamarina ny teniny, ny fanambarana nataony.

Mitohy anefa ny tantara ary mipoitra ny fisarahan-tsaina eo anivon'ny olona. Nanetsika ny fahatezeran'ireo mpitarika sasany ny fanasitranana ilay lehilahy teo anilan'ny farihy Betesda. Ny adihevitra taorian'ny namahanana ireo olona tsy omby dimy arivo dia nahatonga ny vahoaka handà Azy. Niteraka finoana tao am-pon'ny sasany ny nananganana an'i Lazarosy tamin'ny maty kanefa nampirongatra fankahalana tao amin'ny sasany kosa, izay tonga hatramin'ny fitsarana sy famonoana an'i Jesôsy.

Ho hitantsika ao amin'ny lesona mandritra ity herinandro ity ny sasany amin'ireo vavolombelona nanao fanambarana momba an'i Jesôsy. Ahitana lafiny maneho ny maha-Izy marina an'i Jesõsy ny toe-javatra tsirairay, ary rehefa atambatra ireo dia manjary mazava kokoa ny fahitana an'i Jesôsy, Ilay Mesia.

_*Famerenana ny lesona ny sabata 09 Novambra._