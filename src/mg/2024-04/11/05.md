---
title:  "NY FANAHY MASINA"
date:   11/12/2024
---

> Velomin'ny Teniny : 1 Kor. 1

### NY FANAHY MASINA

Tsy mibahan-toerana loatra ao amin'ny Filazantsaran'i Jaona, tahaka ny Ray sy ny Zanaka, ny firesahana momba ny Fanahy Masina. Zava-dehibe ho an'ny fahombiazan'ny asan'i Jesôsy anefa ny anjara asan'ny Fanahy Masina.

`Vakio ny Jao. 1:10-13, Inona no ampianarin'io toko sy andininy lo antsika momba ny lanjan'ny Fanahy Masina eo amin'ny flovam-po?`

Hitantsika ao amin'ny toko voalohan'ny filazantsaran'i Jaona ny mahazava- dehibe ny anjara asan'ny Fanahy Masina. Ambaran'i Jaona amintsika fa izay rehetra nandray ny Teny, izany hoe nino Azy, dia tonga zanak'Andriamanitra, dia "ireo izay tsy nateraky ny ra, na ny sitrapon'ny nofo, na ny sitrapon'ny olona, fa naterak Andriamanitra." Jao. 1:13. Ny asan'ny Fanahy Masina irery no mahatanteraka izany.

`Inona no ambaran'ireto andalan-teny manaraka ireto momba ny asan'ny Fanahy Masina? Jao. 3:5-8; Jao. 6:63; Jao. 14:26; Jao. 15:26; Jao. 16:7-11.`

"Raha nilazalaza tamin'ny mpaminany ny asan'ny Fanahy Masina i Jesôsy, dia niezaka Izy hampiseho aminy ny fifaliana sy ny fanantenana izay nameno ny fony. Naharavoravo Azy ny fanampiana be dia be efa nomaniny ho an'ny fiangonany. Ny Fanahy Masina no ambony indrindra amin'ny fanomezana rehetra azony nangatahina tamin'ny Rainy ho fanandratana ny vahoakany. Homena ny Fanahiny Masina hiasa ho famelombelomana, ary raha tsy Izy dia tsy hisy vokany ny sorona nataon'i Kristy. Efa nitombo hery nandritra ny taonjato maro ny herin'ny ratsy, ary nahagaga ny fileferan'ny olona tamin'ny famaboana nataon'i Satana. Tsy azo toherina sy resena ny fahotana raha tsy amin'ny alalan'ny fiasa- maherin'llay persona fahatelo amin'ny firaisan'Andriamanitra, Izay tsy ovana ny heriny raha ho avy Izy, fa amin'ny fahafenoan'ny herin'Andriamanitra no hiaviany." - IFM, t. 560, ed. 2023.

Araka izany, dia fitahiana lehibe ny fandraisana ny Fanahy Masina, Izy izay manamafy fa marina Andriamanitra (Jao. 3:33). Ny Fanahy no mandresy lahatra ny amin'ny fahotana, ny amin'ny fahamarinana, ary ny amin'ny fitsarana (Jao. 16:8-11). Ny tsiambaratelo hahalalantsika ny tokony hatao, ny marina, ny tsara, dia ny fampileferantsika ny fisainantsika sy ny fanandramam-piainantsika amin'ny Tenin'Andriamanitra amin'ny alalan'ny herin'ny Fanahy Masina izay mandresy lahatra antsika.