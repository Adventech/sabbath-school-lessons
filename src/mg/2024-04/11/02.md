---
title:  "ILAY RAY ANY AN-DANITRA"
date:   08/12/2024
---

> Minoa Mpaminoniny : IFM. 79

> Velomin'ny Teniny : Rom. 14

### ILAY RAY ANY AN-DANITRA


Nosoratana avy amin'ny fomba fijerin'ny tantara fototra ao amin'ny Baiboly ny filazantsaran'i Jaona; miantomboka amin'ny niandohantsika izany. "Tamin'ny voalohany Andriamanitra nahary ny lanitra sy ny tany." Gen. 1:1. Na koa hoe: Tamin'ny voalohany Andriamanitra Ray, sy Zanaka ary Fanahy Masina nahary ny lanitra sy ny tany. Izy ireo no loharanon'ny zavatra izay misy rehetra. Izy ireo no namorona an'izao rehetra izao sy ireo mponina ao aminy. Nisy famoronana fiainana manokana teto amin'ny planetantsika, ary miavaka indrindra tamin'izany ny famoronana ny olona. Ary ny tanjon'Andriamanitra tamin'ny famoronana ny olombelona dia ny hiainantsika ao anatin'ny firindrana feno fitiavana miaraka Aminy sy isika samy olona.

Indrisy anefa fa nentin'i Losifera ho eto amin'ity tontolo ity ny fahotana. Azo lazaina ho fahasimban'ny fifandraisantsika amin'Andriamanitra ny fahotana. Maneho endrika diso momba an'Andriamanitra izany. Noho izany no nandraisan'i Jesõsy ny toetry ny olombelona mba hamerenana amin'ny laoniny ny fahalalana an'Andriamanitra sy hamonjena ny taranak'olombelona.

Nampilefitra ny fiainany tamin'ny Ray i Jesôsy fony tety ka nivelona araka ny Fitondrany. Hoy Izy: "Izaho sy ny Ray dia iray ihany." - Jao. 10:30. "(...) Ny Ray no ato amiko, ary izaho ao amin'ny Ray" - Jao. 10:38. "Raha tsy manao ny asan'ny Raiko Aho, dia aza mino Ahy." - Jao. 10:37.

**Inona ny anjara asan'ny Ray, araka izay voalazan'ireto andalan- Soratra Masina manaraka ireto?**

`Jao. 3:16,17; Jao. 6:57`


`Jao. 5:22,30`


`Jao. 6:32; Jao. 14:10,24`


`Jao. 6:45`


`Jao. 15:16; Jao. 16:23`


`Mampiseho ny fananan'Andriamanitra Ray firalsana ety amin'l Jesôsy Zanany Ireo toko sy andininy Ireo. Manana fifandralsana ety dia ety amin'ny tontolo misy antsika ny Ray, ary lalina ny fandraisany anjara amin'ny famonjena antsika. Inona no ampianarin'Izany fahamarinana Izany antsika mikasika ny fitiavan'Andriamanitra antsika?`