---
title:  " I JESŐSY SY NY RAY"
date:   09/12/2024
---

> Velomin'ny Teniny : Rom. 15

###  I JESŐSY SY NY RAY

Noharian Andriamanitra telo izay iray mba hanana fifandraisana manokana Aminy isika (Gen. 1:26,27). Noho ny fisian'ny fahotana anefa dia nikorontana tanteraka izany fifandraisana izany. Hitantsika ao amin'ny tantara niseho tao amin'ny saha Edena ny vokatra mivantana avy amin'izany fikorontanana izany.

`Vakio ny Gen. 3:7-9. Ahoana no anehoan'izany ny hantsana nateraky ny fahotana, ary inona no dikan'ny hoe Andriamanitra no nitady azy ireo ta tsy ny milanohitra amin'izany?`

Ny fikasan'Andriamanitra telo izay iray dia ny hanolotra fanasitranana ho an'ny taranak'olombelona rehetra noho ny amin'ny hantsana nateraky ny fahotana, na dia tsy ny olona rehetra aza no handray ny fanomezana atolony.

Tonga olona ny Persona iray ao amin'Andriamanitra telo izay iray mba hahatanteraka ny famerenana amin'ny laoniny izany fifandraisana izany. Noho izany, dia tonga nofo ny Teny ka nonina tamintsika, ary naneho ny voninahitr'Andriamanitra (Jao. 1:14-18). Vokatr'izany, dia nandray ny Fahatanterahany sy ny Fahasoavany ny taranak'olombelona. Ny hizara izany no nahatongavan'i Jesôsy, ny hitory ny voninahitr'Andriamanitra mba hiverina amin'ny laoniny ny fifandraisana izay notapahin'ny fahotana, farafahakeliny amin'ireo rehetra izay manaiky ny handray amin'ny finoana ny fanomezana atolotr'Andriamanitra azy ao amin'i Jesôsy Kristy.

`Inona ny fanantenana mahafinaritra hitantsika ao amin'ireto andalan- teny ireto? Jao. 1:1,2; Jao. 5:16-18; Jao. 6:69; Jao. 10:10,30; Jao. 20:28.`

"Ao amin'i Kristy no misy fiainana, araka izay niandohany, tsy nindramina, tsy noraisiny avy tamin'ny hafa." IFM, t. 438, ed. 2023. Amin'ny maha- Zanak Andriamanitra tonga nofo an'i Kristy, izay nanafoana ny tenany (Fil. 2:7) ka tsy nampihatra ny Fahefany rehetra, dia niresaka momba ny fiainany teto an-tany tahaka ny anankiray amin'ny olombelona Izy, ary nanondro ny fiainany ho fanomezana avy amin'Andriamanitra. "Ny maha-Andriamanitra an'i Kristy no antoky ny fiainana mandrakizay ho an'ny mpino." - IFM, t. 438, ed. 2023.

Tsy nahalala an'Andriamanitra ny taranak'olombelona (Jao. 17:25). Noho izany no nanirahany ny Zanany Lahitokana (Jao. 9:4; Jao. 16:5) mba hahalalana Azy Ray.

`Izao no nosoratan'ny olona Iray tsy mpino ny fisian'izay mety ho andriamanitra, mahakasika an'izao rehetra izao: "Ao anatin'ny haizina misy antsika, eo anivon'ny fidadasik'izao rehetra izao, dia tsy misy marika mihitsy maneho fa hisy fanampiana avy amin'ny toerana iray hafa ho tonga hamonjy antsika amin'ny tenantsika." Inona no ampianarin'ny Baiboly, izay maneho ny mahadiso hevitra izany lehilahy izany?`