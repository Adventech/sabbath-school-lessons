---
title:  "I Jes么sy, ilay mpisoronabentsika"
date:   05/01/2022
---

Manambara ny anjara asa faharoan'i Jes么sy ny Heb. 5, 6,7. Izy no Mpisoronabentsika. Manazava ny mpanoratra fa izany no fahatanterahan'ilay teny fikasana nataon'Andriamanitra tamin'ilay mpanjaka taranak'i Davida nampanantenaina, fa Izy no ho "Mpisorona mandrakizay araka ny fanaon'i Melkizedeka" - Sal. 110:4 (araka ny hita ao amin'ny Heb. 5:5,6).

`Vakio ny Lev. 1:1-9, Lev.10:8-11, Mal. 2:7, Nom. 6:22-26, sy ny Heb. 5:1-4. Inona avy ireo andraikitry ny mpisorona?`

Ny mpisorona dia notendrena mba hisolo tena ny olombelona eo anatrehan' Andriamanitra sy ho mpanalalana eo amin'ny fifandraisan'izy ireo amin'Andriamanitra sy ny zavatra momba Azy. Manaraka izany rafitra izany hatrany ny fisoronana na teo amin'ny Jiosy, na teo amin'ny Grika, na teo amin'ny R么manina, na ny hafa. Ny mpisorona no mahatonga antsika ho afaka mifandray amin'Andriamanitra, ary ny zavatra rehetra ataon'ny mpiso-rona dia mikendry ny hanamora ny fifandraisantsika amin'Andriamanitra.

Manolotra fanatitra amin'ny anaran' ny olombelona ny mpisorona. Tsy afaka mitondra ireo fanatitra ireo mivantana eo anatrehan'Andriamanitra ny olona. Ny mpisorona no mahalala ny fomba mety hahatonga ny fanatitsika ho "sitrak'Andriamanitra", mba hahatonga izany hitondra fanadiovana sy famelan-keloka ho antsika.

Nampianatra ny vahoaka ny lalan' Andriamanitra koa ny mpisorona. Mahalala tsara ny didin'Andriamanitra izy ireo ary tompon'andraikitra amin'ny fanazavana izany tamin'ny vahoaka sy amin'ny fampiharana azy.

Farany, andraikitry ny mpisorona koa ny mitso-drano ny vahoaka amin'ny anaran'i JehOvah. Amin'ny alalany no anambaran'Andriamanitra ny faniriany feno fitiavana sy fahasoavana ho an'ny olona.

Misy hevitra hafa kosa ao amin'ny 1 Pet. 2:9. Antsoina hoe "fanjaka-mpisorona" isika izay mino an'i Jes么sy. Tombontsoa tsy hita lany no voafaoka ao anatin'izany andraikitra izany. Afaka nanatona an'Andriamanitra tao amin'ny fitoerana masina ny mpisorona. Afaka manatona an'Andriamanitra amin' ny fahasahiana amin'ny alalan'ny vavaka isika ankehitriny (Heb. 4:14-16; Heb.. 10:19-23). Tsy maintsy miara-miasa amin'Andriamanitra amin'ny famonjena izao tontolo izao isika. Tiany ny hampianarantsika sy hanazavantsika amin'ny hafa ny lalana amam-pitsipik'Andriamanitra. Faniriany ihany koa ny hanolorantsika fanati-pisaorana sy hanaovantsika asa tsara, izay ankasitrahany. Tombontsoa re izany! Kanefa andraikitra koa!

`Manova inona eo amin'ny fiai-nantsika ny maha-"fanjaka-mpisorona" antsika?1nona no tokony ho vokatr'izany eo amin'ny fomba fiainantsika?`