---
title:  "Mpanalalana amin'ny fanekena tsara lavitra"
date:   06/01/2022
---

Mifantoka amin'ny asan'i Jesôsy amin'ny maha-Mpanalalana amin'ny fanekena tsara lavitra Azy ny Heb. 8--10. Ny olona tamin'ilay fanekena taloha dia ity: tandindona fotsiny izany, naneho ireo zava-tsoa ho avy. Ny antony nanorenana azy dia ny haneho mialoha ara-tandindona ny asa izay hataon'i Jesôsy amin'ny hoavy. Araka izany dia naneho mialoha ara-tandindona an'i Jesôsy ny mpisorona, saingy olombelona mety maty sy mpanota izy ireo, ary tsy afaka mitondra ny fahatanterahana tahaka an'i Jesôsy . Nanao fanompoana tao amina fitoerana masina izay "endrika sy aloky" ny fitoerana masina any an-danitra izy ireo (Heb. 8:5).

Ao amin'ilay fitoerana masina tena izy i Jesôsy no manao fanompoana; izany no ahazoantsika manatona an'Andriamanitra. Maneho ny fahafa-tesan'i Jesosy, izay fanatitra ho antsika, ny fanaovana sorona ireo biby atao fanatitra, kanefa tsy mahay manadio ny fieritreretana ny ran'ireny. Ny ran'i Kristy kosa dia mahadio ny fieritreretantsika, ary amin'ny alalany, rehefa mino Azy isika ka manaiky ny asa fanelanelanana ataony ho antsika, dia afaka manatona an'Andriamanitra amin'ny fahasahiana (Heb. 10:19-22).

`Vakio ny Heb. 8:8-12. lnona ny teny fikasan'Andriamanitra ho antsika ao amin'ilay fanekena vaovao?`

Tamin'ny alalan'ny nanendreny Jesôsy ho Mpisoronabentsika no nanorenan'Andriamanitra fanekena vaovao izay hahatanteraka izay tsy voaseho afa-tsy ara-tandindona ihany tao fanekena taloha. Ny zavatra entinny fanekena vaovao dia tsy hain'ny mpisoronabe omena afa-tsy izay Mpisoronabe tonga lafatra, mandrakizay, sy Mpisoronabe sady olona no Andriamanitra irery ihany. Tsy vitan'ny manazava ny lalan'Andriamanitra io Mpisoronabe io fa mametraka izany lalana izany ao am-pontsika mihitsy. Ny fanatitra atolony dia mitondra famelan-keloka. Manadio sy manova antsika io Mpisorona io. Ovany ho fo nofo ny fo vatontsika (Ezek. 36:26); foroniny ho olom-baovao mihitsy isika (2 Kôr. 5:17). Mitso-drano antsika amin'ny fomba tsy takatry ny saina Izy, ary mahatonga antsika ho afaka hankeo anatrehan'ny Ray mivantana.

Nataon'Andriamanitra hanondro ny hoavy ny fanekena taloha, dia ny asan'i Jesôsy izany. Feno hatsarana ny endrik'izany sy ny zava-nokendreny. Diso anefa ny fahatakaran'ny sasany ny tanjon'izany. Tsy te hamela ireo tandindona sy aloka izy ireo, tsy te handray ireo fahamarinana izay notondroin'ireo endrika sy aloka ireo, koa tsy voarainy ny tombontsoa mahagaga avy amin'ny asa fanompoana ataon'i Jesôsy.

"Kristy no fototry ny tempoly sy ainy. Tandindon'ny fanatitry ny Zanak'Andriamanitra ny fanompoam-pivavahana tao. Naorina ny an-tokon'ny mpisorona mba haneho ny toetra sy ny asan'i Kristy amin'ny maha-mpanelanelana Azy. Ny drafitra rnanontolo momba ny fanompoam-pivavahana fanatitra dia fanehoana mialoha ny fahafatesan'ny Mpamonjy hanavotana an'izao tontolo izao. Tsy misy asany ireny fanatitra ireny rehefa ho tanteraka ilay toe-javatra lehibe efa notondroiny nandritra ny taona nifandimby." - IFM, t. 159.