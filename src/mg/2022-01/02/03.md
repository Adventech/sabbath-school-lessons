---
title:  "I Jes么sy no mpanalalana antsika"
date:   03/01/2022
---

Mahaliana ny fanehoan'ny TT ny momba an'Andriamanitra, fa ilay Mpanjaka taranak'i Davida araka ny teny fikasana no solontenan'ny firenena eo anatrehan'Andriamanitra. 

`Ampitahao ny Eks. 4:22,23 sy ny 2 Sam. 7:12-14; ny Deo. 12:8-10 sy ny 2 Sam. 7:9-11; ary ny Deo. 12:13,14 sy ny Sal. 132:1-5,11-14. Inona ireo teny fikasana natao tamin'ny Isiraely, izay ho tanteraka amin'ny alalan'llay Mpanjaka taranak'i Davida nampanantenaina?`

Zanak'Andriamanitra ny vahoaka Isiraely, ary hanome azy ireo toerana ahitany fitsaharan'ady amin'ireo fahavalony Andriamanitra. Hifidy tany eo anivon'izy ireo koa Izy, izay hampitoerany ny Anarany eo amin'izy ireo. Tanteraka izany teny fikasana ho an'ny Isiraely izany ankehitriny amin'ny alalan'Ilay Mpanjaka tara-nak'i Davida nampanantenaina. Horaisin'Andriamanitra ho zanany Izy, homeny Azy ny fitsaharan'ady amin'ny fahavalony, ary hanorina tempoly ho an'Andriamanitra ao Ziona Izy, ka hampitoetra ny anaran'Andriamanitra ao. Midika izany fa hanatanteraka ny teny fikasana nataony tamin'ny Israely amin'ny alalan'Ilay Mpanjaka taranak'i Davida nampanantenaina Andriamanitra, ary hisolo tena ny vahoaka Isiraely io Mpanjaka io eo anatrehan'Andriamanitra. 

Ny fidiran'ny solontena ao anatin'ny fifandraisan'Andriamanitra amin'ny Isiraely dia nahatonga ny fifandraisan'izy ireo haharitra ao anatin'ny fanekena. Ny fanekena tamin'ny andron'i Mosesy dia nitaky fahatokiana avy amin'ny Isiraely rehetra mba hahazoana ny fiarovana sy ny fitahian'Andriamanitra (jereo ny Jos. 7:1-13). Ao aminilay fanekena tamin'ny andron'i Davida kosa dia azo antoka ny fitahian'Andriamanitra ny Isiraely, noho ny fahatokian'ny olona anankiray, dia Ilay Mpanjaka taranak'i Davida izany.

Mampalahelo fa ny ankamaroan'ireo mpanjaka taranak'i Davida dia tsy nahatoky, ary tsy afaka nitahy ny Isiraely araka ny faniriany Andriamanitra. Feno fitantarana ny amin'ny tsy fahatokian'ny maro tamin'ireny mpanjaka ireny ny TT.

Ny vaovao mahafaly anefa dia ity: naniraka ny Zanany Andriamanitra mba ho tonga Zanak'i Davida, ary Izy dia nahatoky tanteraka. Noho izany, afaka manatanteraka ny teny fikasana rehetra nataony tamin'ny vahoakany Andriamanitra ao Aminy. Rehefa mitahy ny mpanjaka anankiray Andriamanitra dia miara-miombona ny tombontsoa avy amin'izany ny vahoakany rehetra. Izany no mahatonga an'i Jes么sy ho Mpanalalana mitondra ny fitahian'Andriamanitra ho antsika; Izy no fantsona iampitan'izany fitahiana izany amintsika. Ao amin'i Jes么sy sy izay nataony ho antsika irery ihany no misy ny fanantenantsika faratampony.  `Impiry ianao no tsy nahatoky tamin'ny fanatanterahanao ny anjaranao ao anatin'ny fanekena? Tsy midika ve izany fa tsy maintsy miantehitra amin'i Jes么sy irery ihany isika ho famonjena antsika? `