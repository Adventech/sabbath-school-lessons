---
title:  "Ny hafatry ny bokin’ny Hebreo"
date:   01/01/2022
---

### Hodinihina mandritra ny herinandro: 
Heb. 1:5-14; Lio.1:30-33; Sal. 132:1-5; Heb.2:14-16; Heb. 5:1-4; 1 Pet.2:9; Heb. 8:8-12. 

> <p>Tsianjery:</p> 
> "Ary amin'izany zavatra lazainay izany dia izao no fotony: Manana Mpisoronabe toy izany isika, dia Ilay efa mipetraka eo amin'ny ankavanan'ny seza fiandrianan'ny Avo Indrindra any an-danitra." - Heb. 8:1.


**Fampidirana**

Nahitana tonom-bavaka toy izao tao anatin'ny lahatsoratra jiosy iray nosoratana am-polo taonany vitsivitsy taorian'ny bokin'ny Hebreo, zato taona eo ho eo taorian'i Kristy: "Izany rehetra izany no nolazaiko teo anatrehanao Tompo ô, satria Ianao efa niteny fa ho anay no naharianao ity tany ity (...). Ary ankehitriny Andriamanitra a, jereo ireto firenena izay tsinontsinona ireto, fa manjaka sy mandany anay. Fa izahay kosa, izay vahoakanao, ilay nantsoinao hoe voalohan-terakao, lahimatoanao, ilay nirehitra noho ny fitiavana Anao, malala indrindra, dia voatolotra eo an-tanan'ireo." - James H. Charlesworth, ed., The Old Testament Pseudepigrapha, b. 1, [New York: Hendrickson Publishers, 1983}, t. 536.

Inoana fa nanana fihetsehampo toy izany koa ireo namaky ny epistily ho an'ny Hebreo. Raha zanak'Andriamanitra izy ireo, nahoana no tsy maintsy mandalo fahoriana toy izao?

Araka izany, nanoratra ny bokin'ny Hebreo i Paoly mba hanamafy ny finoan'ny mpino eo anivon'ny fitsapana. Nampahatsiahiviny azy ireo (sy antsika koa) fa ho tanteraka amin'ny alalan'i Jesosy ny teny fikasan'Andriamanitra, dia i Jesôsy ilay mipetraka eo amin'ny ankavanan'ny seza fiandrianan'Andriamanitra sy haka antsika tsy ho eta hody any Aminy. Mandra-pahatongan'izany fotoana izany dia mandrotsaka ny fitahiana avy amin'Andriamanitra ho antsika i Jesôsy. Noho izany, mila mitahiry tsara ny finoantsika hatramin'ny farany isika.

_*Famerenana ny lesona ny sabata 08 Janoary._