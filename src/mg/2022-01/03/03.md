---
title:  "Niteny tamintsika tamin'ny alalan'ny zanany Andriamanitra"
date:   10/01/2022
---

`Vakio ny Heb. 1:1-4. lnona ny hevi-dehibe asongadin'ireo toko sy andininy ireo?`

Fehezanteny tokana ny Heb. 1:1-4 amin'ny teny grika fototra, ary voalaza fa izany no fehezanteny kanto indrindra ao amin'ny TV raha jerena ny hailahateny anehoana azy. Izao ny hevi-dehibe fonosiny: niteny tamintsika tamin'ny alalan'ny Zanany (Jesôsy) Andriamanitra.

Efa ela no tsy nandrenesan'ireo Jiosy tamin'ny taonjato voalohany TrK ny tenin'Andriamanitra. Avy tamin'ny mpaminany Malakia sy ny asa nataon'i Ezra sy i Nehemia, izay velona tany amin'ny taonjato efatra talohan'izy ireo, ny fanambarana farany hita tao amin'ny Tenin'Andriamanitra. Ankehitriny anefa dia miteny amin'izy ireo indray Izy amin'ny alalan'i Jesôsy .

Ambony lavitra noho ny fanambarana nataon'Andriamanitra tamin'ny alalan'ireo mpaminany anefa ny fanambarany tamin'ny alalan'i Jesôsy  satria i Jesôsy no mpanao fanambarana lehibe indrindra. Izy mihitsy no Ilay Andriamanitra izay namorona ny lanitra sy ny tany ary manapaka izao rehetra izao. Tsy mba nisalasala ny amin'ny maha-Andriamanitra an'i Kristy mihitsy i Paoly fa nanaiky izany tanteraka.

Ho azy dia tenin'Andriamanitra ihany koa ny TT. Ilay Andriamanitra izay niteny tamin'ny lasa no mbola miteny ankehitriny. Nampita fahalalana marina ny sitrapon'Andriamanitra ny TT.

Tsy nety takatra tamin'ny faha-fenoany anefa ny hevitr'izany raha tsy efa tonga teto an-tany ny Zanaka. Araka ny fiheveran'ny mpanoratra,
ny fanambaran'ny Ray ao amin'ny Zanaka no fanalahidy hahatakarana marimarina ny TT, tahaka ny anehoan'ny sary ao amin'ny piozila ny toerana mety indrindra ametrahana ny ampahan-tsary kely tsirairay. Lehibe tokoa ny fampahafantarana nataon'i Jesosy mikasika ny TT.

Eo andaninIzany dia tonga mba ho Solontena sy Mpamonjy antsika i Jesôsy  Izy no naka ny toerantsika tao amin'ny ady ary nandresy ny menarana. Tahaka izany koa, ao amin'ny bokin'ny Hebreo, i Jesôsy no "mpialoha lalana" na "kapiteny" sy "mpitarika" ny mpino (Heb. 2:10; Heb. 6:20, DIEM). Miady ho antsika izy ary misolo tena antsika. Midika ihany koa izany fa izay nataon'Andriamanitra ho an'i Jesôsy , Ilay solontenantsika, dia tian'ny Ray hatao ho antsika koa. Ilay manandratra an'i Jesôsy ho eo an-tanany ankavanana dia maniry antsika koa hiara-mipetraka amin'i Jesôsy eo ambonin'ny seza fiandrianany (Apôk. 3:21). Tsy izay nambaran'i Jesôsy ihany no hafatra tian'Andriamanitra hampitaina amintsika fa izay nataon'ny Ray taminy sy tamin'ny alalany koa, izany rehetra izany dia mba hahasoa antsika amin'izao fiainana izao sy mandrakizay.

`Eritrereto ny hevitry ny hoe i Jesôsy. ilay Andriamanitra no tonga teto an-tany. Nahoana izany fahamarinana izany no mitondra fanantenana lehibe ho antsika?`