---
title:  "Izy no nahariana izao tontolo izao"
date:   12/01/2022
---

Ambaran'ny bokin'ny Hebreo fa nahary izao tontolo izao "tamin'ny alalan'i Jesôsy Andriamanitra ary i Jesôsy no mihazona ny zavatra rehetra amin'ny herin'ny teniny.

`Vakio ny Isa. 44:24; Isa. 45:18 ary ny Neh. 9:6.`

Manambara Andriamanitra ao amin'ny TT fa Izy "irery" no nahary an'izao tontolo izao ary Izy no hany Andriamanitra; ahoana ary no ampifandraisantsika izany fanambarana izany amin'izay lazain'ny TV mikasika ny namoronan'Andriamanitra an'izao rehetra ireo tamin'ny alalan'i Jesôsy (Heb. 1:2,3)?

Misy ireo mieritreritra fa fitaovana nentin'Andriamanitra nanao ny famoronana fotsiny i Jesôsy. Tsy mitombina izany fiheverana izany. Voalohany, ambaran'i Paoly fa Tompo izay namorona an'izao tontolo izao Jesôsy fa tsy Mpanampy tsy akory. Ambaran'ny Heb. 1:10 fa i Jesôsy no Tompo nahary ny tany sy ny lanitra; ampifandraisin'i Paoly Aminy ihany koa izay voalazan'ny Sal. 102:25-27 izay miresaka ny amini Jehôvah (Yahweh) Mpamorona. Faharoa, ny Heb. 2:10 dia milaza fa noharian'ny Ray na tamin'ny alalan'ny Ray izao rehetra izao. (Izany ihany koa ny fomba fiteny nampiasaina manondro an'i Jesôsy ao amin'ny Heb. 1:2). Namorona ny Ray ary i Jesôsy koa namorona (Heb. 1:2,10; Heb. 2:10). Misy fifanarahan-kevitra eo amin'ny Ray sy ny Zanaka amin'ny fikasana sy ny asa. Ao anatin'ny zava-miafin'ny maha-telo izay iray an'Andriamanitra izany. Namorona i Jesôsy ary Andriamanitra koa namorona kanefa iray ihany ny Mpamorona, dia Andriamanitra - midika izany fa Andriamanitra i Jesôsy.

Asehon'ny Heb. 4:13 fa Mpitsara ihany koa i Jesôsy. Manana fahefana hitsara sy hanapaka Izy satria namorona ny zavatra rehetra Andriamanitra ary mihazona izao rehetra izao (Isa. 44:24-28).

Ambaran'ny Heb. 1:3 sy ny Kôl. 1:17 fa mihazona an'izao rehetra izao ihany koa i Jesôsy. Azo heverina fa mahafaoka ny fitarihana na ny fitondrana izany fihazonana izao rehetra izao izany. Ny teny grika pheron (mihazona, mitondra) no ampiasaina mba hilazana ny fitondran'ny rivotra ny sambo (Asa. 27:15, 17) na ny nitondran'Andriamanitra ireo mpaminany (2 Pet. 1:21). Araka izany, tsy hoe namorona antsika fotsiny i Jesôsy fa mihazona antsika ihany koa. Ao Aminy, Ilay fanorenan'ny voary rehetra, ny fofonaintsika rehetra sy ny fitepon'ny fontsika ary ny fotoana rehetra iainantsika.

`Jereo ny Asa. 17:28. Inona no ambaran'izany amintsika momba an'i Jesôsy sy ny heriny? Rehefa izay dia eritrereto ny amin'io Jesôsy  io ihany izay maty teo amin'ny hazo fijaliana noho ny otantsika. Inona no ampianarin'izany fahamarinana izany momba ny toetra feno fandavan-tenan'llay Tompontsika? `