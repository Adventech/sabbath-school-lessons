---
title:  "Ny ilana fanekena vaovao"
date:   13/02/2022
---

`Vakio ny Heb. 7:11-19. lnona no fanekena vaovao?`

Araka ny bokin'ny Hebreo, ny nanendrena an'i Jesôsy ho mpisorona araka ny fanaon'i Melkizedeka dia midika fa misy fanekena vaovao miorina. Ny fisoronan'i Levy no fototra iorenan'ny fanekena taloha (Heb. 7:11). Niasa tamin'ny maha-mpanalalana amin'Andriamanitra sy ny Isiraely azy ireo mpisorona levita, ary tsy misy olona hafa ankoatra azy ireo neken'ny lalana hanao izany asa izany. Nanambara ny mpanoratra, araka izany, fa ny fanovana ny fisoronana dia mitaky fanovana ny lalam-pisoronana sy fanovana ny fanekena ihany koa (Heb. 7:12,18,19).

Ny tsy fahatanterahany no olana tamin'ilay fanekena taloha (Heb. 7:11). Ireo mpisorona levita sy ny fisoronana nataony no resahin'i Paoly eto (ireo fanatitra sy andro firavoravoana sns.). Tsy tena nahadio marina, na nitondra fahadiovana tanteraka, na nahazoana nanatona an'Andriamanitra marina, ireo biby nataon'izy ireo fanatitra (Heb. 10:1-4; Heb. 9:13,14; Heb. 10:19-23).

Ny tsy maintsy nilana fanekena vaovao dia tsy midika fa niangaran' Andriamanitra ny Isiraely raha nanao ny fanekena taloha Izy. Ny fisoronan'i Levy sy ny fanompoana natao tao amin'ny fitoerana masina dia natao hiarovana azy ireo tsy ho latsaka amin'ny fanompoan-tsampy, ary koa nanehoana tamin'izy ireo ny asan'i Jesôsy ho avy. Tsindrian'ny bokin'ny Hebreo tsara fa "aloky ny zava-tsoa ho avy" ireny fanatitra ireny (Heb. 10:1).

Tokony ho nanampy ny vahoaka hametrakany fanaitenany syny finoany amin'ilay "Zanak'ondrin'Andriamanitra, Izay manaisotra ny fahotan'izao tontolo izao" (Jao. 1:29, ampitahao amin'ny Isa. 53) ny fanatitra satria naneho azy ireo an'i Jesôsy izany. Izany koa no tian'i Paoly ambara rehefa miteny izy hoe "ny lalàna dia mpitaiza antsika ho amin'i Kristy, mba hohamarinina noho ny finoana isika." - Gal. 3:24, na koa hoe "Kristy no faran'ny lalàna ho fahamarinana ho an'izay rehetra mino." -Rôm. 10:4.

Izany hoe, tsy nahavonjy ny Didy folo, na tsara sy taneraka toy inona aza (Rôm. 3:20-28, Rôm. 7:12-14). Maneho ny fitsipiky ny fahamarinana izay feno fahatanterahana iy ireo saingy tsy mahatonga ny olona ho marina, dia tahaka ny tsy hahaizar'ny fitaratra mamafa ny fiketrotan'ny fahanterana rehefa mijery ny entriny ao ny olona. I Jesôsy no ilaintsika hisolo antsika raha tiantsika ny hanana fahamarinana tanteraka.

`Nahoana no tsy mahavonjy antsika ny lalàna? Raha mitandrina ny lalàna rehetra rahateo isika, na ataontsika tsara sy tsy misy tomika aza ny fitandremana izany nahoana no tsy hahavonjy antsika izany?`