---
title:  Fianarana fanampiny
date:   18/02/2022
---

<em>"Raha havaozina araka ny endrik'Andriamanitra ny fontsika; raha aorina ao anatin'ny fanahintsika ny fitiavan'Andriarnanitra, moa tsy ho voaraka ao amin'ny toe-piainantsika va ny lalàn'Andriamanitra? Raha ny lalàn'Andriamanitra no miorina ao am-po, raha ny olona no havaozina araka ny endrik'llay nahary azy, dia tanteraka ny teny fikasana amin'ny fanekena vaovao hoe: Ilataoko ao am pony ny laldko sady hosoratako ao an-tsainy - Heb. 10:16.</em>

<em>'Ary raha voasoratra ao am-po ny lalàna , tsy hamboatra ny toetra va izany? Fankatoavana - izany hoe fanompoana sy fanarahana amim-pitiavana - no tena famantarana marina ny maha-mpianatr'i Kristy. Ka izany no anavaon'ny Soratra Masina hoe: 'Fa izao no fitiavana an'Andriamanitra, dia ny hitandremantsika ny didiny'. 'Izay manao hoe: Fantatro Izy, nefa tsy mitandrina ny didiny, dia mpandainga ary ny marina tsy ao anatiny' - 1 Jao. 5:3; 2:4.</em>

" Ny finoana, dia ny finoana ihany no mahatonga antsika ho mpiombona amin'ny fahasoavan'i Kristy izay mahay mampankato antsika fa tsy manala antsika amin'ny fankatoavana tsy akory. (...) "

"Arakaraka ny anakekezanao an'i Jesôsy no mainka hisehoan'ny tenanao ho be tsiny kokoa eo anatrehanao, satria mihamazava kokoa ny fahitanao ara-panahy ary ny kilemanao koa ho hita mifanohitra indrindra amin'ny toetrany tsy misy tsiny. Izany no vavolombelona fa efa lany hery ny fanangolen'i Satana; ka ny hery mahavelona avy amin'ny Fanahin'Andriamanitra no manetsika anao avy ao amin'ny tsy fihontsonanao. "

"Tsy misy fitiavana lalina an'i Jesôsy mahazo monina ao am-pon'izay tsy mahatsiaro ny faharatsian'ny tenany. Hidera ny toetra masin'i Kristy ny fanahy izay voaovan'ny fahasoavany; nefa raha tsy mahita ny kileman'ny toe-panahintsika isika, dia izany no vavolombelona tsy misy diso, fa tsy mbola nahazo an-tsaina akory ny fahatsarana sy ny fahambonian'i Kristy isika." - DHK (ed. faha-100 taona), tt. 70,75.

### FANONTANIANA HIFANAKALOZAN-KEVITRA:

`1. Saino ny amin'ny fanambaran'i Ellen G. White etsy ambony. Arakaraka ny hanatonantsika akaiky an'i Kristy no ahitantsika bebe kokoa ny tenatsika ho mpanota; nahoana no tsy azontsika avela hanakivy antsika sy andaozantsika ny finoantsika ny fahatsapantsika ny fahalementsika?`

`2. Diniho lalina kokoa ny amin'ny hoe voasoratra ao am-pontsika ny lalàna . Midika inona eo amin'ny fiainam-panahin'ny Kristianina izany? Ahoana no anampian'ny fahatakarantsika sy ny fiainantsika io fahamarinana io antsika tsy hanao ny fankatoavana ho fombafomba fotsiny, dia fankatoavana izay antsoina hoe "asa maty," (Heb. 9:14)? `