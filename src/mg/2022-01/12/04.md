---
title:  "Mihorohoro ny tany aman-danitra"
date:   15/03/2022
---

Rehefa avy nanoritsoritra ilay fankalazana miseho any an-danitra i Paoly dia mampitandrina ny mpamaky mba hihaino tsara ny feon'Andriamanitra izay "nampihorohoro ny tany fahiny (...) tsy ny tany ihany (...) fa ny lanitra koa"- Heb. 12:26. Ambaran'i Paoly fa na efa mipetraka eo amin'ny seza fiandrianana aza i Jes么sy dia tsy mbola tanteraka ny famonjena antsika. Mila mitandrina isika satria misy tranga anankiray lehibe izay mbola andrasana ny fisehoany.

`Ampitahao ny Hag. 2:6-9, 20-22; Sal. 96:9,10; Sal. 99:1 sy ny Heb. 12:26,27. lnona ny tanjon'Andriamanitra amin'ny fampihorohoroana ny tany sy ny lanitra? lnona no hevitr'izany?`

Famantarana mahazatra ny fanatrehan'Andriamanitra, Izay miseho mba hanafaka ny olony, ny fihorohoron'ny tany sy ny lanitra ao amin'ny TT. Rehefa niady tamin'i Sisera i Deb么ra sy i Baraka dia niady ho azy ireo tany an-danitra Andriamanitra (Mpits. 5:20). Horohoron-tany lehibe no namaritana izany; nihorohoro teo anatrehan'Andriamanitra ny tany sy ny tendrombohitra (Mpits. 5:4,5). Hita manerana ny TT io sary io rehefa miseho hanafaka ireo ampahorina Andriamanitra (Sal. 68:7,8; Sal. 60:2; Sal. 77:17,18). Araka izany, manambara ny fitsaran'Andriamanitra ny horohoron-tany, izay anehoany ny fahefany amin'ny mponin'ny tany. Nambaran'ny mpaminany mialoha fa amin'ny andron'i Jehovah no hitrangan'izany (Isa. 13:13; Isa. 24:18-23).

Ao amin'ny Hebreo dia mana-mbara fandringanana ny fahavalon' Andriamanitra ny fihorohoron'ny lanitra sy ny tany. Nampanantena izany Andriamanitra tamin'ny fotoana nametrahana an'i Jesosy teo amin'ny seza fiandrianana. Hoy Andriamanitra Taminy: "Mipetraha eo an-tanako ankavanana, ambara-panaoko ny fahavalonao ho fitoeran-tongotrao" - Heb. 1:13. Resin'i Jes么sy, araka izany, ny fahavalo (Heb. 2:14-16), ary nomena Azy ny fanjakana (Heb. 1:5-14), saingy tsy mbola ringana tanteraka ny fahavalo (Heb. 10:11-14; 1 K么r. 15:23- 25) .

Ho avy ny andro handringanan' Andriamanitra ireo fahavalo ireo rehefa hampihorohoroiny ny lanitra sy ny tany. Ny fihorohoron'ny lanitra sy ny tany, noho izany, dia midika ho fandringanana ny fahefana eto an-tany izay manenjika ny vahoakan' Andriamanitra; ary zava-dehibe noho izany aza, midika ho fandringanana ny herin'ny ratsy (i Satana sy ny anjeliny) izany, izay ao ambadika sy mifehy ireo fahefana eto an-tany.

`Hisy tokoa ny fitsarana, ary indray andro any dia ho ringana ny ratsy izay nanjakazaka tokoa teto amin'ity tontolontsika ity; nahoana no mamelona fanantenana ao anatintsika rehetra izany fanomezan-toky izany, indrindra ho an'ireo izay efa niharan'ny fahoriana mivantana teo an-tanan'ilay ratsy?`