---
title:  "Fanjakana tsy azo ampihorohoroina"
date:   12/03/2022
---

### Hodinihina mandritra ny herinandro: 
Heb. 12:18-29; Eks. 32:32; Dan. 7:9,10,13-22; Hag. 2:6- 9,20-22; Sal. 15:5; Sal. 16:8; Heb. 13:15,16.

><p> Tsianjery:</p> 
> "Koa satria mandray fanjakana tsy azo ampihorohoroina isika, dia aoka isika hanana fahasoavana ho entintsika manao izay fano-mpoana sitrak'Andriamanitra amin'ny fanajana sy ny fahatahorana." - Heb. 12:28.

 Fampidirana

Ny Heb. 12:18-29, izay andininy natao ho an'ity herinandro ity, no teboka misongadina indrindra ao amin'ny epistily, izay amintinana ny hevi-dehibe tiany ampitaina, amin'ny famerenany ilay foto-kevitra tany am-boalohany hoe: niresaka tamintsika tamin'ny alalan'ny Zanany Andriamanitra, ary mila mihaino Azy amim-pitandremana fatratra isika (Heb. 1:1,2; Heb. 12:25). Ny fanoritsoritana an'i Jes么sy ao amin'ny Heb. 12:22-24 dia mamintina ny fanambaran'ny epistily momba Azy: i Jes么sy no Mpanalalana amin'ny fanekena vaovao, ary mitondra famonjena ho an'ny mpino ny rany. Ny asa ataony ho antsika amin'ny maha-Mpisorona sady Mpanjaka Azy dia mahavelom-pankalazana ny mponin'ny lanitra. Farany, mirakitra ilay antso farany sady faratampony ny Heb. 12:25-29 manao hoe: tonga ny fitsaran'Andriamanitra. Hahatonga fandringanana ho an'ireo fahavalony izany, fa fanamarinana sy fanjakana kosa no an'ny vahoakany (Heb. 12:28,29).

Manamafy ny maha-zava-dehibe ny asa notanterahin'i Jes么sy teo amin'ny hazo fijaliana ny teny famaranana, ary mampitodika ny mpino ho amin'ny fahatanterahan'ny fandresen'i Jesosy amin'ny fiaviany fanindroany. Mampiasa ilay sary an'ohatra ao amin'ny Dan. 7 i Paoly ho fampahatsiahivana ny mpamaky fa efa nandray ny fanjakana avy amin'Andriamanitra, Ilay Mpitsara, i Jes么sy (Dan. 7:9-14), ary hampanjaka ny mpino miaraka Aminy, dia ireo "olo-masin'ny Avo indrindra", izay hanana ny fanjakana mandrakizay alaovalo (Dan. 7:18).

_*Famerenana ny lesona ny sabata 19 Martsa._