---
title:  "Ny hazo fijaliana sy ny sandan'ny famelan-keloka"
date:   23/02/2022
---

`Vakio ny Heb. 9:22-28. lnona no ambaran'ireo toko sy andininy ireo momba ny asan'i Kristy ao amin'ny fitoerana masina any an-danitra?`

Mifandraika amin'ny tontolon-kevitry ny fitoerana masina ao amin'ny TT ny ilana ny anadiovana ny fitoerana masina any an-danitra. Mariky ny fitondram-panjakan'Andriamanitra ny fitoerana masina (1 Sam. 4:4; 2 Sam. 6:2); misy akony eo amin'ny fomba fijerin'ny olona ny fahamarinan'ny fitondram-panjakan'Andriamanitra ny famahany ny olan'ny fahotan'ny olony (Sal. 97:2). Amin'ny maha-mpanapaka Azy dia mitsara ny olony Andriamanitra; andrandrain'ny olona ny hanaovany fitsarana ara-drariny amin'izany, ny hiarovany ny marina sy hanamelohany izay meloka. Araka izany, rehefa mamela ny mpanota Izy dia miantsoroka andraikitra ara-pitsarana. Voaloto ny fitoerana masina izay maneho ny toetran'Andriamanitra sy ny fitantanany. Izany no manazava ny antony itondran'Andriamanitra ny fahotantsika rehefa mamela izany Izy (Eks. 34:7; Nom. 14:17-19). Ny teny hebreo ilazana ny famelan-keloka [ nōs'ē ]ao amin'ireo andalan-teny ireo dia midika hoe: "mitondra"].

Maneho izany hevitra izany ny rafitra fanaovam-panatitra tao amin'ny fitoerana masin'ny Isiraelita. Rehefa nitady famelan-keloka ny olona iray dia nitondra biby hatao fanatitra; niaiky ny helony teo ambonin'izany biby izany izy ary namono izany. Eks. 34:7; Nararaka teo amin'ny tandroky ny alitara ny ran'ny biby na natentina teo amin'ny lamban'ny tempoly tao amin'ny efitra voalohany. Nafindra ara-tandindona tao amin'ny fitoerana masina ilay fahotana, araka izany. Nesorin'Andriamanitra ny fahotan'ny olony ary nentiny ho an'ny Tenany.

Nizara roa ny fanadiovana tamin'ny fahotana na ny fanavotana teo amin'ny rafitra isiraelita. Nandritra ny taona, dia nitondra fanatitra marobe ho ao amin'ny fitoerana masina ny mpanota mibebaka; tamin'izany no nanadiovana azy tamin'ny fahotana ka namindrana izany ho ao amin'ny fitoerana masina, ho amin'Andriamanitra. Amin'ny fifaranan'ny taona, amin'ny Andro fanavotana, izay fotoam-pitsarana, no anadiovan'Andriamanitra ny fitoerana masina ka tsy tompon'andraikitra ny amin'izany eo anatrehan'ny Ialana intsony Izy; rehefa izay dia afindrany avy ao amin'ny fitoerana masina ho amin'ny osilahin'i Azazela izay maneho an'i Satana ny fahotana (Lev. 16:15-22).

Io rafitra misy ampahany roa izay asehon'ny efitra roa ao amin'ny fitoerana masina io (izay mitovy endrika amin'ny fitoerana masina any an-danitra [Eks. 25:9; Heb. 8:5]) no ahafahan'Andriamanitra maneho famindrampo sy fahamarinana. Ireo niaiky ny fahotany nandritra ny taona dia naneho ny fahatokiany tamin' Andriamanitra tamin'ny nitandremany ny fitsaharana sy nampahoriany ny tenany tamin'ny Andro fanavotana (Lev. 16:29-31). Ireo izay tsy naneho fahatokiana kosa dia "hofongorana" (Lev. 23:27-32).

`Eritrereto izay hosetrainao raha toa ianao tsy maintsy hiatrika ny famaizana ara-drariny mifandraika amin'ny fahotanao. Ahoana no hanampian'izany fahamarinana izany anao hahatakatra izay nataon'i Kristy ho anao?`