---
title:  "Aoka haharitra ny fitiavana ny rahalahy"
date:   19/03/2022
---

### Hodinihina mandritra ny herinandro: 
Heb. 13; Rôm. 12:13; Efes. 5:3-5; 1 Pet. 5:1-4; Heb. 2:9; Heb. 4:16; Gal. 2:20.

><p> Tsianjery:</p> 
> "Aoka haharitra ny fitiavana ny rahalahy." Heb. 13:1. 

#### Fampidirana

Hita ao amin'ny Heb. 13 ny teny fananarana farany nataon'i Paoly: "Aoka haharitra ny fitiavana ny rahalahy". Nambarany tao anatin'io epistily iray manontolo io ny maha-mpianakavin'ny Mpanjaka sady Mpisoronabe antsika, dia i Jesôsy izany; rahalahiny sy anabaviny isika. Tsy vondrona misy olona samy mikatsaka ny hahatanteraka ny famonjena ny tenany ao anatin'ny fifandraisana amin'i Jesôsy fotsiny no andraisan'i Paoly ireo mpihaino azy fa fianakaviana iray mihitsy na tokantrano iray miara-vonjena. Nantsoin'i Paoly hoe "fitiavana ny rahalahy" ny asa ataon'i Jesôsy  ho antsika: "tsy mahamenatra Azy ny hanao ireo hoe rahalahy" - Heb. 2:11. Araka izany, tokony hifampitondra araka izay nataon'i Jesôsy ho azy ireo ny mpino. Voalaza manerana io epistily io fa voafaritra ao anatin'ny fitiavana ny rahalahy ny fifananarana fandrao hisy hiala amin'ny fahasoavan'Andriamanitra (Heb. 3:13; Heb. 10:24,25; Heb. 12:15-17). Teboka maro no voaresaka momba izany ao amin'ny toko faha-13: ny fampiantranoam-bahiny (Heb. 13:2), ny famangiana sy ny fanohanana ny mpifatotra sy ireo ampahorina (Heb. 13:3), ny fanomezana haja ny tokantrano (Heb. 13:4), ny fanalavirana ny fitiavam-bola (Heb. 13:5,6), ny fahatsiarovana sy ny fankatoavana ireo mpitarika ny fiangonana (Heb. 13:7-17), ary ny fitondrana amim-bavaka an'i Paoly mpanoratra ny boky (Heb. 13:18,19). 

_*Famerenana ny lesona ny sabata 26 Martsa._