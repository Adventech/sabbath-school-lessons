---
title:  "Jesôsy Mpisorona mahatoky"
date:   29/01/2022
---

### Hodinihina mandritra ny herinandro: 
Heb. 5:1-10; Gen. 14:18-20; 1 Pet. 2:9; Heb. 7:1-3; Heb. 7:11-16,22,26.

> <p>Tsianjery:</p> 
> "Fa Mpisoronabe tahaka izao no miendrika ho antsika: dia Izay masina, tsy misy tsiny, tsy misy loto, voasaraka amin'ny mpanota ka natao avo noho ny lanitra." Heb. 7:26.

Ny fahotana no nahatonga ilay hantsana nampisaraka antsika tamin'Andriamanitra. Nihasarotra ny toe-javatra satria nanimba ny toetrantsika ihany koa ny fahotana. Masina Andriamanitra, ary tsy mety hisy fahotana eo anatrehany. Koa ny toetra ratsintsika ihany no nampisaraka antsika tamin'Andriamanitra, dia toy ny andriamby anankiroa mifanosika satria tsy mitodika araka ny tokony ho izy.

Ankoatra izany, noho ny toetrantsika ratsy dia nanjary tsy mety haintsika ny mankatò ny lalàn'Andriamanitra. Mampanjavozavo ny fahatakarana ihany koa ny fahotana. Nanjary tsy hitan'ny olombelona intsony ny fitiavan'Andriamanitra sy ny famindrampony, fa Andriamanitra feno hatezerana sy masiaka no hitany.

Hodinihintsika amin'ity herinandro ity ireo zava-mahagaga nataon'ny Ray sy ny Zanaka ho fanafoanana io hantsana io. Manazava amin'ny tsipiriany ny asa fisoronana ataon'i Jesôsy ny Heb. 5, 6, 7. Mamakafaka ny niandohan'izany sy ny zava-kendreny ny mpanoratra (Heb. 5:1-10) ary avy eo miantso ny mpamaky mba tsy hanao tsinontsinona izany (Heb. 5:11-14; 6:1-8) fa hihazona mafy hatramin'ny farany ny toky sy ny fanantenana avy amin'izany (Heb. 6:9-20). Hazavain'ny mpanoratra koa ny toetra mampiavaka ny asa fisoronana ataon'i Jesôsy (Heb. 7:1-10) sy ny vokany eo amin'ny fifandraisan'Andriamanitra amin'ny mpino (Heb. 7:11-28). Ny Heb. 5: 1-10 sy ny Heb. 7:1-28 no hifantohantsika manokana amin'ity herinandro ity.

_*Famerenana ny lesona ny sabata 05 Febroary._