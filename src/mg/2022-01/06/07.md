---
title:  "Fianarana fanampiny"
date:   04/02/2022
---

"Manara-maso i Kristy. Fantany avokoa ny amin'ny enta-mavesatsika, ny loza mananontanona antsika, ny fahasahiranantsika; ary ny teny aloaky ny vavany rehetra dia feno fiarovana antsika. Ampifandrindrany amin'ny filan'ny fanahy tsirairay avy ny asa fanelanelanana ataony, dia tahaka ny nataony tamin'i Petera (...). Feno fampianarana ny molotr'Ilay Mpisolovava antsika ho an'ireo olony izay mandalo fitsapana sy fakam-panahy, mba hahaizan'izy ireo miaro tena manohitra ny fakam-panahin'i Satana. Tsinjony avokoa ny fihetsika rehetra ataon'ny fahavalo, ary alaminy ny toe-javatra mitranga." - SDABC, b. 7, t. 931 (Letter 90, 1906).

_"Fikasan'i Satana ny hahatonga fisarahana mandrakizay eo amin'Andriamanitra sy ny olombelona; nefa tafaray amin'ny fomba ety kokoa amin'Andriamanitra isika ao amin'i Kristy mihoatra noho izay nisy antsika raha tsy lavo mihitsy aza. (...). Io no fanekena fa ho tanterahin' Andriamanitra ny teniny. 'Fa zaza no teraka ho antsika; zazalahy no omena antsika; ary ny fanapahana dia eo an-tsorony'. Neken'Andriamanitra tao amin'ny Zanany ny maha-olombelona, ary izany ihany no nentiny any amin'ny lanitra avo indrindra. Ny Zanak'olona' no manana anjara eo amin'ny seza fiandrianan'izao tontolo izao. Ny Zanak'olona' no hantsoina hoe: `Mahagaga, Mpanolotsaina, Andriamanitra Mahery, Rain'ny mandrakizay, Andrian'ny fiadanana'. Ilay IZAHO no Mpitsara mpanelanelana an'Andriamanitra sy ny taranak'olombelona, izay nametraka ny tanany amin'ny an-daniny avy. Ilay marina, tsy misy tsiny, tsy misy loto, voasaraka amin'ny mpanota, dia tsy menatra ny hiantso antsika hoe rahalahy. Tafakambana ao amin'i Kristy ny fianakaviana ety an-tany sy ny fianakaviana any an-danitra. Rahalahintsika Kristy nomem-boninahitra. Vita sokitra ao amin'ny maha-olombelona ny lanitra ary fihinin'ny Fitiavana mandrakizay eo an-tratrany ny maha-olombelona."_ - IFM, t. 16,17.

**Fanontaniana hifanakalozan-kevitra:**

`1. Araka ny fanambarana voalohany etsy ambony, "ny teny aloaky ny vavany (vavan'i Jesôsy) rehetra dia feno fiarovana antsika". Midika inona ho anao izany fanomezan-toky izany? Saino ny ambaran'izany amintsika momba ny fitiavan'Andriamanitra antsika. Nahoana no mampahery tokoa izany? Nahoana isika no mila mpisolovava hiaro antsika?`

`2. Ny fanambarana faharoa kosa dia manao hoe: "tafaray amin'ny fomba ety kokoa amin'Andriamanitra isika ao amin'i Kristy mihoatra noho izay nisy antsika raha tsy lavo mihitsy aza." Inona no hevitr'izany? Ahoana no ahafahantsika miaina izany firaisana izany, ary inona ny fampaherezana azontsika raisina avy amin'izany fanandramana izany? Hazavao ao amin'ny kilasy ny hevitr'io firaisana io sy ny fomba fiainana izany. Manampy antsika hiaina izany fanandramana izany ny fiarovan'i Jesôsy antsika; amin'ny fomba ahoana?`