---
title:  "Jes么sy, Ilay Tompon'ny finoantsika sy Mpanefa azy"
date:   05/03/2022
---

Hodinihina mandritra ny herinandro: Heb. 10:35-39; R么m. 1:17; Heb. 11; Jos. 2:9-11; Heb. 12:1-3.
Tsianjery: "Mijery an'i Jes么sy, Tompon'ny finoan-tsika sy Mpanefa azy, izay naharitra ny hazo fijaliana, fa tsy nitandro henatra, mba hahazoany ny fifaliana napetraka teo anoloany, ka dia efa mipetraka eo amin'ny ankavanan'ny seza fiandrianan' Andriamanitra Izy'- Heb. 12:2.

Azo heverina fa ny Heb. 11 sy 12 no toko tian'ny olona indrindra ao amin'io boky io. Manohatra ny fiainana kristianina amin'ny hazakazaka andraisantsika rehetra anjara izany, ary ambarany fa izay mitoetra ho mahatoky no handray ny valisoa. Asehony ho tahaka ny hazakazaka izay nanehoan'ireo olon'ny finoana tamin'ny lasa faharetana koa ny tantaran'ny fanavotana; naharitra teo anatrehan'ny fahoriana marobe izy ireo saingy tsy mbola noraisiny ny valim-pitiany.

Ny anton'izany dia satria isika no mamita ny hazakazaka fa tsy izy ireo. Eo amintsika no mifarana izany. Ny fidirantsika sy ny fanaovantsika ny ampahany farany amin'ny fihazakazahana no manamarika ny fiafaran'ny tantara; i Jesosy kosa no mipetraka eo amin'ny tsipika manamarika ny fahatongavana - eo an-tanana ankavanan'Andriamanitra. Izy no loharanon-kery ho antsika ary koa ohatra faratampony maneho ny fomba fihazakazahana. lzy no Vavolombelona lehibe indrindra maneho ny fahamarinan'ny valisoa sy ny maha-Mpialoha lalana antsika Azy (Heb. 6:19,20; Heb. 10:19-23).

Hazavain'ny Heb. 11 fa ny finoana dia fitokiana amin'ny teny fikasan'Andriamanitra na dia tsy mbola hitantsika maso aza izany. Handalina ny amin'ny finoana ity lesona ity, sy ny fomba ananana izany amin'ny alalan'ireo ohatra tamin'ny lasa fa indrindra indrindra amin'ny alalan'ny ohatra nasehon'i Jes么sy "Tompon'ny finoantsika sy Mpanefa azy"- Heb. 12:2.

