---
title:  "Fianarana fanampiny"
date:   21/01/2022
---

Manambara ny resaka nataon'i Jesôsy tamin'ny Rainy momba ireo rahalahiny ny ao amin'ny Heb. 2:13: Indreto Izaho sy ireo zaza nomen'Andriamanitra Ahy". Araka ny hevitr'i Patrick Gray dia aseho amin'ny maha-mpitandrina ny rahalahiny Azy i Jesôsy eto. Ilay fomba romanina antsoina hoe tutela impuberurn dia mamaritra fa rehefa maty ny raim-pianakaviana dia 'mpitaiza anankiray, matetika ny zokiny lahy, no manjary miandraikitra ny fikarakarana ireo zandriny mbola kely sy izay lova navelan'ilay raim-pianakaviana mandra-pahafeno taona azy ireo. Dia toy izany no nanamafisana ny adidy tokony hataon'ny zoky amin'ireo zandriny iray tampo aminy, na lahy na vavy." - Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003), t. 1.26. Izany no mahatonga ny bokin'ny Hebreo hanambara fa sady mpiray tampo amin'i Jesôsy isika no zanany ihany koa. Amin'ny maha-zokintsika Azy dia Izy no mpitaiza, mpitandrina sy mpiaro antsika.

<em>'Tonga olombelona teto an-tany i Kristy, nijoro tamin'ny maha-solontenan'ny olombelona Azy, mba hanehoana amin'i Satana ao anatin' ilay fifanandrinana lehibe, fa ny olombelona, amin'ny maha-voarin'Andriamanitra azy izay mifandray amin'ny Ray sy ny Zanaka, dia afaka mankatò izay rehetra mety ho fitakian'Andriarnanitra."</em> SIM, t. 253.

<em>"Teo amin'ny fiainany sy ny lesona nataony Kristy dia nanome ohatra tonga lafatra ny amin'ireny fanompoana tsy mihevitra ny "izaho" izay Andriamanitra no iaviany. Tsy velona ho an'ny tenany Andriamanitra. Ny nanorenany an'izao tontolo izao, sy ny itazonany ny zavatra rehetra, dia iasany tsy an-kijanona ho an'ny hafa. Ilay mampiposaka ny masoandrony amin'ny ratsy fanahy ary mampilatsaka ny ranonorana amin'ny marina sy ny tsy marina.' - Mat. 4:45.. Nankinin'Andriamanitra tamin'ny Zanany io tarigetran'ny asa fanompoana io. Nomena Jesôsy mba hijoro ho filohan'ny maha-olombelona, mba hahazoany mampianatra ny atao hoe manompo amin'ny alalan'ny ohatra nomeny."</em> - IFM, t. 698. T

**Fanontaniana hifanakalozan-kevitra:**

`1. Araka ny bokin'ny Hebreo dia tonga rahalahintslka i Jesôsy mba hamonjy antsika. Saino ny hevitr'izany eo am-pandinihana izay nataon'Andriamanitra ho famonjena antsika. Nahoana, noho izany, no fahadisoana mampalahelo ny fanaovana tsinontsinona io fahamarinana mahagaga io ?`

`2. Nahoana no zava-dehibe ho antsika tokoa ny hoe tsy "namidy ho andevon'ny ota" (Rôm. 7:14) tahaka antsika i Jesôsy? Eritrereto ny amin'i Mosesy sy ny antony maha-zava-dehibe ho an'ny Israellta ny hoe tsy andevo tahaka azy ireo Izy. Ahoana no anampian'ny tantaran'i Mosesy antsika hahazo an-tsaina, na kely ihany aza, Izay nataon'i Jesôsy ho antsika? `

`3. Saintsaino ny amin'ny anjara asan'ny fahoriana eo amin'ny fiainantsika. Nahoana anefa no tsy azontsika atao velively ny mandray ny fahoriana, amin'ny maha-fahoriana azy, ho zavatra tsara, na dia misy soa ihany aza mety aterany?`