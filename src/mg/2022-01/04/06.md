---
title:  "Rahalahy ohatra ho antsika"
date:   20/01/2022
---

Anisan'ny antony anankiray naneken'i Jesôsy ho tonga olombelona sy hiaina teto anivontsika ny mba ho ohatra ho antsika. Izy irery ihany no afaka naneho tamintsika ny fomba fiaina araka ny tokony ho izy eo anatrehan'Andriamanitra. 

`Vakio ny Heb. 12:1-4. Ahoana no tokony ho fihazakazahatsika ao anatin'ilay hazakazaky ny fiainana kristianina raha ny voalazan'ny Apôstôly?`

I Jesôsy no faratampony amin'ilay lisitra voalazan'io andalan-tSoratra Masina io, izay itanisan'ny apôstôly ireo olo-malazan'ny finoana. "Tompon'ny finoantsika sy Mpanefa azy" no ilazana an'i Jesôsy ao. Archegos no teny grika nandikana ny hoe "Tompo", izay azo adika koa hoe "mpamaky lay" na "voalohany". I Jesôsy no voalohany, izany hoe mihazakazaka eo alohan'ny mpino Izy. Eny tokoa, "Mpialoha antsika" no ilazana an'i Jesôsy ao amin'ny Heb. 6:20. Ny teny hoe "Mpanefa" dia manambara fa madio indrindra ny finoan'i Jesôsy an'Andriamanitra. Ny tiana ambara eto dia izao: Izy no voalohany nanao ny hazakazatsika tamim-pahombiazana, ary Izy no nahatanteraka ny atao hoe miaina amim-pinoana.

Izao no voalaza ao amin'ny Heb. 2:13: "Ary koa: Izaho hatoky Azy'. Ary indray koa: Indreto izaho sy ireo zaza nomen'Andriamanitra Ahy'". Manambara i Jesôsy eto fa hitoky arnin'Andriarnanitra Izy. Miresaka izay voasoratra ao amin'ny Isa. 8:17,18 io andininy io.

Nandrahona hanafika an'i Jerosalema ny Isiraely Avaratra sy ny Siria (Isa. 7:1,2); tao anatin'izany toe-javatra nampivarahontsana izany no nitenenan'i Isaia ireo teny ireo. Nifanohitra tamin'ny tsy fahampiam-pinoan'i Ahaza mpanjaka ny finoan'i Isaia (2 Mpanj. 16:5-18). Nampahery an'i Ahaza Andriamanitra mba hatoky Azy sy hangataka farnantarana Aminy fa hanafaka azy tokoa Izy (Isa. 7:1-11). Amin'ny maha-taranak'i Davida an'i Ahaza dia efa nanome toky Andriamanitra fa hiaro azy tahaka ny zanany naterany. Izao Andriamanitra dia manasa an'i Ahaza mba hanamafy izany teny fikasana izany amin'ny fangatahana farnantarana. Nanda tsy hangataka famantarana anefa i Ahaza, ary naleony nandefa iraka ho any amin'i Tiglato-pilesera mpanjakan'ny Asiria hilaza hoe: "Mpanomponao sy zanakao aho"- 2 Mpanj. 16:7. Indrisy! Naleon'i Ahaza zanak'i Tiglato-pilesera toy izay zanak'Andriamanitra.

I Jesôsy kosa dia nitoky tamin'Andriamanitra sy ny teny fikasany fa hataon'Andriamanitra ho fitoeran-tongony ny fahavalony (Heb. 1:13; Heb. 10:12,13). Toy izany koa ny teny fikasan'Andriamanitra ho antsika, ary toa an'i Jesôsy dia mila mino Azy isika (Rôm. 16:20). 

`Ahoana no ianarantsika mitoky amin'Andriamanitra ka maneho izany fitokiana izany eo amin'ny safidy ataontsika isan'andro? lnona ny fanapahan-kevitra ilainao atao, ary ahoana no ahazoanao antoka fa maneho ny fitokianao amin'Andriamanitra izany safidinao izany? `