---
title:  "Jesosy, Rahalahy mahatoky"
date:   15/01/2022
---

### Hodinihina mandritra ny herinandro: 
Lev. 25:25-27; Heb. 2:14-16; Heb. 11:24-26; 1 Kôr. 15:50; Heb. 5:8,9; Heb. 12:1-4.

> <p>Tsianjery:</p> 
> "Koa satria manana nofo aman-dra ny zaza, dia mba nandray izany koa Izy, mba handringanany amin'ny fahafatesana ilay manana ny herin'ny fahafatesana, dia ny devoly." - Heb. 2:14.

**Fampidirana**

Miresaka momba an'i Jesôsy amin'ny maha-Zanak'Andriamanitra, Mpanapaka ny anjely Azy ny Heb. 1; koa no famirapiratan'ny voninahiny sy endriky ny tenany indrindra" - Heb. 1:3. Ao amin'ny Heb. 2, dia i Jesôsy no ilay Zanak'olona, Izay natao ambany kely noho ny anjely sy nandray ny toetra maha-olombelona malemy, ka niharam-pahafatesana aza (Heb. 2:7).

Hoy Andriamanitra momba an'i Jesôsy ao amin'ny Heb. 1:5: "Zanako Hianao". Ao amin'ny Heb. 2:12 kosa dia ataon'i Jessy hoe: "rahalahiko" ny zanak'olombelona.

Jehôvah Andriamanitra, Mpahary, Mpamelona, ary Mpanjaka i Jesôsy ao amin'ny Heb. 1. Ao amin'ny Heb. 2 indray Izy dia olombelona mpisoronabe, mpamindra fo sy mahatoky.

Raha fintinina dia i Jesôsy, ilay Rahalahy mahatoky sy mpamindra fo no ilay Zanak'Andriamanitra koa, izay fanehoana faratampony Ilay Andriamanitra Mpahary sy mandrakizay (Heb. 1:1-4).

_*Famerenana ny lesona ny sabata 22 Janoary._