---
title:  "Nofo aman-dra toa antsika"
date:   18/01/2022
---

Ambaran'ny bokin'ny Hebreo fa tonga olombelona i Jesôsy mba hahafahany misolo tena antsika sy mba ho faty ho antsika (Heb. 2:9, 14-16; Heb. 10:5-10). Izany indrindra no fototra iorenan'ny drafi-pamonjena sy hany ananantsika fanantenana ny fiainana mandrakizay.

`Vakio ny Mat. 16:17; Gal.1:16; 1 Kôr. 15:50 sy ny Efes. 6:12. Tsy fahatanterahana manao ahoana eo amin'ny maha-olombelona no tian'ireo andininy ireo ambara amin'ny hoe: "nofo aman-dra"?`

Manasongadina ny maha-marefo sy osa ny olombelona ilay fomba fiteny hoe "nofo aman-dra" (Efes. 6:12); tsy ampy fahatakarana ny olombelona (Mat. 16:17, Gal. 1:16), ary andairam-pahafatesana (1 Kôr. 15:50). Araka ny bokin'ny Hebreo dia natao tahaka ny rahalahin'ny olombelona "amin'ny zavatra rehetra" Izy (Heb. 2:17). lo fomba fiteny io dia maneho fa tonga olombelona tamin'ny fahafenoany i Jes6sy. Tsy "nitovy endrika" tamin'ny olombelona fotsiny i Jesôsy na "mody nanao ho olombelona", fa tena olombelona Izy; tena iray tamintsika Izy.

Milaza koa anefa ny bokin'ny Hebreo fa tsy mba nanota tahaka antsika i Jesôsy (Heb. 4:15). Manaraka izany, i Jesôsy dia olona "masina, tsy misy tsiny, tsy misy loto, voasaraka amin'ny mpanota" - Heb. 7:26. Efa nanota avokoa isika rehetra, ary samy manana fironana ho amin'ny ratsy. Efa hatrao anatintsika lalina ao no andevon'ny ota isika. "Nofo, namidy ho andevon'ny ota" isika (Rom. 7:14; jereo koa ny Rom. 7:15-20). Na ny asa tsara ataontsika aza dia voapentin'ny fireharehana sy antony hafa feno fahotana. Ny toetran'i Jesôsy kosa dia tsy mba voaloton'ny fahotana. Tsy maintsy ho izany no izy. Raha toa ka "nofo, namidy ho andevon'ny ota" tahaka antsika Izy, dia ho nila Mpamonjy ihany koa. Saingy tonga amin'ny maha-Mpamonjy Azy i Jesôsy , ary nanolotra ny Tenany ho fanatitra "tsy misy kilema" ho an'Andriamanitra noho ny amintsika (Heb. 7:26-28, Heb. 9:14).

Ary dia noravan'i Jesôsy ny fahefan' ny devoly tamin'ny nahafatesany ho antsika, amin'ny maha-fanatitra tsy misy kilema Azy, ka nanjary voavela heloka sy nampihavanina tamin'Andriamanitra isika (Heb. 2:14-17). Noresen'i Jesôsy koa ny herin'ny fahotana tamin'ny nanomezany antsika fahafahana miaina amim-pahamarinana, rehefa notanterahiny ny teny fikasany tao anatin'ny fanekena vaovao fa hosoratany ao am-pontsika ny lalàna (Heb. 8:10). Araka izany dia nandresy ny fahavalo i Jesôsy ary nanafaka antsika tokoa, hany ka afaka manompo an'Andriamanitra velona isika ankehitriny (Heb. 9:14). Ny fandringanana an'i Satana kosa dia hotanterahina amin'ny andro fitsarana farany (Apôk. 20:1-3, 10).

`Raha efa azontsika antoka ny fandresena amin'ny alalan'i Jesôsy , nahoana no mbola manana ady atao amin'ny fahotana ny maro amintsika? lnona ny olantsika? Ary zava-dehibe noho izany aza, ahoana no ahafahantsika manomboka miaina araka ny fiantsoan'Andriamanitra any ambony ao amin'i Kristy?`