---
title:  Nehemja
date:  05/10/2019
---

### Bakgrunnsstoff
Neh 1–2, 5 Mos 7,9, Sal 23,1–6, 4 Mos 23,19

> <p>Minnevers</p>
> Da jeg hørte dette, satte jeg meg ned og gråt. Jeg sørget i flere dager. Jeg fastet og ba til himmelens Gud. Jeg sa: Å, Herre, himmelens Gud, du store og skremmende Gud, som holder pakten og viser kjærlighet mot alle som elsker deg og holder dine bud (Neh 1,4–5).

To grupper av fanger har vendt tilbake til Juda, i alle fall en delvis oppfyllelse av Guds løfter til folket.

Men Gud forbereder en ny gruppe utvandrere. Den siste gruppen fanger skal løse et problem. De to første gruppene kom tilbake for å gjenreise Jerusalem og fullføre en del av prosjektet ved å fullføre tempelet, men resten av byggearbeidet stoppet da nabofolkenes motstand tiltok. Folket fra omegnen ville ikke at israelittene skulle bygge byen og murene, for de var redde for at de kunne bli en like mektig nasjon som før (Esra 4,6–24). Israelittenes hjemkomst ble oppfattet som en trussel, som de var fast bestemt på å forhindre. Men Gud kalte ikke sitt folk for så å forlate dem mens de gjorde det han hadde bedt dem om.

Han forberedte en annen mann til å utføre sin vilje. Han het Nehemja, og nå vil vi se vi på ham og hans arbeid for Herren.