---
title:  Nehemja forbereder seg på oppgaven
date:  10/10/2019
---

Herren hadde kalt Nehemja til oppgaven og ville gi ham alt han trengte. Nehemja gikk i gang, utrustet med kunnskapen om Guds løfter og vissheten om å være kalt av Gud. Men han gikk forsiktig frem og i ba regelmessig. Så han tenkte seg om, selv om han visste at Gud var med ham.

`Les Neh 2,11–20. Hva gjør Nehemja for å forberede seg på gjenoppbyggingen av muren?`

Lærdom for ledere:

1. Nehemja forteller ikke noen hva ”Gud hadde lagt meg på hjertet å gjøre for Jerusalem” (Neh 2,12). Ikke nok med at han ikke forteller det til fienden, han sier det heller ikke til de jødiske lederne. Hans oppdrag er å rekognosere og finne ut hva som må gjøres.
2. Før Nehemja legger frem noe, gjør han leksene sine og planlegger alt arbeidet som skal til.
3. Når Nehemja taler om oppgaven, skisserer han først hva Gud har gjort for denne ekspedisjonen så langt, og så føyer han til kongens ord. Han oppmuntrer før han ber om engasjement. Det er et rent mirakel at jødene tar så godt imot budskapet og bestemmer seg for å bygge til tross for motstanden som venter. Gud hadde ikke bare forberedt kongen med Nehemjas bønner og faste, men også jødefolket, slik at de viser mot og vilje.

`Les Neh 2,19–20. Hva sier disse versene om Nehemjas tro? Hvordan kan tekster som 5 Mos 7,9; Sal 23,1–6 og 4 Mos 23,19 ha hjulpet Nehemja?`

Våre ord viser hvem vi er og hva vi virkelig tror på. Nehemja har det med å oppmuntre folk. Han er ikke redd for å ta Gud med i alt han sier og ærer ham også når folk ler av ham. Nehemja kjenner fiendenes forakt, men han legger ikke noe mellom eller holder Gud utenfor samtalen. Som Josef i Egypt mange år før, er Nehemja ikke redd for å opphøye Gud overfor folk som ikke tror på ham.