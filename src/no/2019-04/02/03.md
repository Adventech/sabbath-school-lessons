---
title:  Nehemjas bønn
date:  07/10/2019
---

`Les Nehemjas bønn (Neh 1,5–11). Hva inneholder bønnen? Hvorfor tar han seg selv med som en av de skyldige?`

1. Gud, du er stor og viser kjærlighet (Neh 1,5).
2. Hør meg (Neh 1,6).
3. Syndsbekjennelse (Neh 1,6–7).
4. Husk dine løfter (Neh 1,8–9).
5. Du har fridd oss ut (Neh 1,10).
6. Hør meg (Neh 1,11).
7. Gud gir fremgang og barmhjertighet (Neh 1,11).

Nehemjas bønn er vakkert bygget opp. Den forteller om Guds storhet, deres egen syndighet og avslutter med et rop om hjelp. Bønnen ligner Daniels bønn (Dan 9), og det er mulig at Nehemja kjente den bønnen. Merk at Nehemja ikke begynner med et rop om hjelp. Han sier først sannheten om hvem Gud er, som stor og skremmende. Han peker også på at Gud holder sin pakt og er barmhjertig mot dem som elsker ham, som om han vil minne Gud om at han alltid har vært trofast og ikke kan være annerledes.

Bønnen er bygget opp på en bestemt måte (se ovenfor) og setter fokus på vers 8, som sier at Nehemja nevner Guds løfter. Han sier: ”Husk!” Med andre ord: Husk Gud, at du lovte at du vil spre oss når vi er utro, men at du også lovte å føre oss hjem og gjenreise alt. Siden det første har skjedd, er det på tide å oppfylle det andre fordi vi kommer tilbake til deg. Nehemja er ikke redd for å gjøre krav på Guds løfter og minne ham om dem. Det er jo ikke slik at Gud ikke vet om eller husker hva han har lovet. Nei, han gleder seg over at vi gjør krav på hans løfter. Han vil vi skal tro på dem og legge dem frem for ham. Ved å sette ord på det Gud har lovet oss, kan vi styrkes i vår egen beslutning om å stole på løftene, spesielt når alt virker håpløst.

`Hva er noen av Guds løfter som du kan gjøre krav på akkurat nå? Hvorfor er det viktig aldri å slutte å gjøre krav på disse løftene?`