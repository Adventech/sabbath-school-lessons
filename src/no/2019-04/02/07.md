---
title:  Til ettertanke
date:  11/10/2019
---

Tenk gjennom ”Til Jerusalem med kongelig fullmakt” i _Alfa og Omega_, bind 3, side 335–339 [PK 628–634].

Nehemja var en bønnens mann: ”Nehemja hadde ofte utøst sin sjel i bønn til Gud for sitt folk. Men da han bad denne gangen, begynte en hellig plan å ta form i hans sinn. Han ville selv påta seg å lede gjenoppbyggingen av Jerusalems murer og gjenreise Israels nasjonale styrke, hvis han bare kunne få kongens samtykke og sikre seg de nødvendige materialer og hjelpemidler. Derfor bad han Herren om at kongen måtte vise ham velvilje så planen kunne lykkes. ‘La din tjener ha lykken med seg i dag,’ bad han, ‘og la meg møte barmhjertighet hos denne mannen!’ I fire måneder ventet Nehemja på en gunstig anledning til å legge frem sin sak for kongen.” – _Alfa og Omega_, bind 3, side 336 [PK 629, 630].

**Spørsmål til drøftelse**

`Apropos onsdagsspørsmålet: Hva betyr det at gjennom hele Bibelen har de som er kalt av Gud, møtt stor motstand? Ja, hva betyr det at det skjedde i nesten alle tilfellene? Kanskje kunne et bedre spørsmål være: Hvilke eksempler kan du finne på en som ble kalt av Gud for å gjøre hans vilje, men ikke møtte motstand? Hva har dette å si for betydningen av ikke å bli motløs når vi møter stor motstand mens vi gjør det vi tror Herren har bedt oss om?`

`Les Neh 2,18. Hva sier dette om den kraft som kan ligge i et personlig vitnesbyrd, og hvordan det gjorde utslaget for å få det positive svaret som Nehemja fikk av de andre jødene?`

`Hverken Esra eller Nehemja kunne ha gjort noe uten kongens hjelp. Guds menn samarbeidet med de politiske myndigheter, som var hedninger. Hva kan dette lære oss som en menighet om når og hvordan vi kan stå sammen med politiske myndigheter, hvem de enn er? Og hvorfor må menigheten være forsiktig når den gjør dette?`

`Les Nehemjas bønn (Neh 1,1–11) i gruppen. Hva kan du hente der som kan gi deg et dypere forhold til Gud? Hva lærer den om overgivelse, bekjennelse og å gjøre krav på løfter?`