---
title:  I byene deres
date:  25/11/2019
---

`Skumles listene i Esra 2 og Neh 7. Hva merker du?`

Gjentakelsen av Esra 2 i Neh 7 (listen med dem som kom tilbake med Serubabel og Josva) er bevisst. Vi kan synes listene er kjedelige, men de avslører noe viktig: Gud bryr seg om detaljer som vi ikke bryr oss om.

Murene i Jerusalem var ferdige, og teksten viser at alle i Esra og Nehemjas generasjon bidro til denne store prestasjonen, selv om det var Gud som lot dem lykkes. Dagens generasjon bygget på prestasjonene fra den forrige, selv om oppgaven var vanskeligere og tok mer tid enn de ville ha likt.

Esra og Nehemja ble verdsatt, men folket gjorde også sitt. Hver gruppe gjorde ulike oppgaver til ulike tider, men resultatet er imponerende. Begynnelsen (Esra 2) er forbundet med slutten (Neh 7). Ikke bare ble det andre tempelet bygget, men Jerusalem ble også ombygd og trygget.

`Les Neh 7,73. Hva lærer det oss om hvor godt de lykkes med sitt ønske om å gjøre Guds vilje?`

”Israel hadde nå bosatt seg i byene sine.”

Hele hjemkomsten og gjenoppbyggingen var fantastisk. Et folk kom etter mange år tilbake til et land hvor byen og tempelet var ødelagt og rasert, og de gjenreiste alt, også tempelet. Det må ha virket mirakuløst både for dem og omgivelsene. Men det skjedde etter Guds vilje og løfter.

`Hva i livet ditt kan virke håpløst nå, men som du likevel stoler på at Herren skal få deg gjennom?`