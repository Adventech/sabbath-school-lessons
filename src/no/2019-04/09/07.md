---
title:  Til ettertanke
date:  29/11/2019
---

Les ”Kjennemerker på et Guds barn” i _Veien til Kristus_, side 65–76 [SC 57–66]

”Det finnes mennesker som har kjent Kristi kjærlighet og tilgivelse og virkelig ønsker å være Guds barn, men som innser at deres karakter er ufullkommen og deres liv mangelfullt. De er tilbøyelige til å tvile på om deres hjerter er blitt fornyet ved Den Hellige Ånd. Til slike vil jeg gjerne si: ‘Gi ikke tapt i fortvilelse! Ofte må vi nok gråte og bøye oss ned ved Jesu føtter på grunn av våre feil og mangler, men vi må ikke bli motløse. Gud støter oss ikke bort, han forlater eller forkaster oss ikke selv om vi blir overvunnet av fienden. Nei, Kristus er ved Guds høyre hånd, og han går i forbønn for oss. ... Han ønsker å vinne deg tilbake og å se sin egen renhet og hellighet gjenspeilt hos deg. Dersom du bare vil overgi deg til ham, vil han som har begynt en god gjerning i deg, fullføre den – helt til Jesu Kristi dag. Be mer inderlig, tro mer helt! Når vi begynner å nære mistillit til vår egen styrke, la oss da stole på Gjenløserens makt. Da vil vi prise ham som vår frelser.” – _Veien til Kristus_, side 74–75 [SC 64].

**Spørsmål til drøftelse**

`Daniel forutsa rikenes vekst og fall for lenge siden, og til og med skildret Europas splittelse (Dan 2). Hvordan kan vi lære å hente trøst i denne profetien, som viser oss at Gud vet alt som skjer og har forutsagt det?`

`Gud vet alt om oss. Dette er en trøst og gir oss forsikringen om at han har omsorg for oss. ”Og nå, så sier Herren, som skapte deg, Jakob, som formet deg, Israel: Vær ikke redd! Jeg har løst deg ut, jeg har kalt deg ved navn, du er min” (Jes 43,1). Hvordan kan du forsikre andre om Guds nærvær og omsorg når de opplever emosjonelle, relasjonelle, sosiale eller økonomiske kriser?`

`Se mer på problemet i onsdagens studium, om at Esra ikke ville be kongen om hjelp fordi han var redd at det ville få det han sa om Guds beskyttelse til å virke hult. Vi vet for eksempel at Gud kan helbrede. Betyr det at vi mangler tro hvis vi går til legen? Snakk om dette i klassen.`