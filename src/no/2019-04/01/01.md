---
title:  Serubabel og Esra
date:  28/09/2019
---

### Bakgrunnsstoff
Jer 25,11–12, Dan 9,1–2, Esra 4,1–7, Jes 55,8–9, Esra 7,1–28

> <p>Minnevers</p>
> Så sier Kyros, kongen av Persia: Herren, himmelens Gud, har gitt meg alle kongeriker på jorden, og han har pålagt meg å bygge et hus for ham i Jerusalem i Juda (Esra 1,2).

I Jeremias skrifter hadde Gud lovt at hans folk skulle få komme hjem etter 70 års eksil i Babylon. Gud brukte kong Kyros til å oppfylle løftet. Han var salvet av Gud (Jes 45,1) og kunngjorde et dekret ca. 538 f.Kr. som ga folket frihet til å dra hjem og bygge opp tempelet.

Det var Gud, ikke Kyros, som sa dette om Jerusalem: ”Hun skal bygges! og om tempelet: Det skal grunnlegges” (Jes 44,28). Gud garanterte at Jerusalem skulle bli gjenoppbygd, og han fikk Kyros til å tillate byggeprosjektet.

Det er godt å se Guds folk reagere positivt på Herrens handlinger: ”Da brøt de opp, Benjamins og Judas familieoverhoder, prestene og levittene, alle som Gud hadde gitt den tanken at de skulle dra opp og bygge Herrens hus i Jerusalem” (Esra 1,5).

Her ser vi et eksempel på at folk reagerer positivt på Guds handlinger. Våre beste prestasjoner kommer av at vi innser hvem Gud er og hva han har gjort, og av å vite at han griper inn på vegne av sitt folk.