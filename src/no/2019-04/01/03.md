---
title:  Oversikt over konger og hendelser
date:  30/09/2019
---

Den første gruppen som kom tilbake, skulle gjenoppbygge tempelet. Vi skal ta for oss motstanden de møtte i et senere studium. Nå skal vi ta for oss perserkongene under tempelets lange byggetid og gjenreisningen av Jerusalem. Vi må kjenne forhistorien til beretningene om Esra og Nehemja, for den gir oss større innsikt i deres budskap.

`Les Esra 4,1–7. Hvem var konger da motstanden mot byggingen av tempelet fant sted?`

Her er en kronologisk liste over perserkongene som vi kan knytte til Esras og Nehemjas bøker. Det begynner med Kyros, som grunnla Perserriket og inntok Babylon i 539 f.Kr.:

1. Kyros 2 ”den store” (559–530 f.Kr.)
2. Kambyses 2 (530–522 f.Kr.)
3. Dareios 1 (522–486 f.Kr.)
4. Xerxes 1 (485–465 f.Kr.)
5. Artaxerxes 1 (465–424 f.Kr.)

Når vi studerer disse bøkene, må vi være klar over at kongene ikke er nevnt i kronologisk rekkefølge hos Esra. For eksempel står Esra 4,6–24 foran kapittel 5, som fortsetter historien om motstanden mot gjenreisningen av tempelbygningen. Derfor hører brevene som gjelder Xerxes 1 og Artaxerxes 1 og som er nevnt i Esra 4, til etter hendelsene i kapittel 5 og 6, som handler om Dareios 1. Dette kan virke forvirrende. Det er lettere å forstå budskapene i Esra og Nehemja når vi kjenner begivenhetenes rekkefølge.

`Hvor ofte har du funnet ting i Bibelen som har forvirret deg? Hvordan kan du stole på Gud og hans ord, også når det ikke ser ut til å gi mening? Hvorfor er dette viktig? (Se Jes 55,8–9.)`