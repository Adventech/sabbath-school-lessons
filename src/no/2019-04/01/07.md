---
title:  Til ettertanke
date:  04/10/2019
---

Les ”Esra – den lovkyndige presten” i _Alfa og_ Omega, bind 3, side 321–327 [PK 607–617]

Tenk på Esras arbeidsomhet: ”Han ble Guds talerør og underviste dem som var sammen med ham, i de prinsipper som danner grunnlaget for himmelens styreform. Resten av sitt liv var han hovedsakelig lærer, både når han var ved hoffet til den medo-persiske kongen og når han var i Jerusalem. Etter hvert som han underviste andre, økte hans egen arbeidskapasitet. Han ble en gudfryktig og plikttro mann, og Herren benyttet ham for å vise verden at Bibelen har kraft til å foredle dagliglivet.” – _Alfa og Omega_, bind 3, side 322 [PK 609].

”I det reformasjons verk som skal utføres i dag, er det behov for personer som i likhet med Esra og Nehemja nekter å bagatellisere eller unnskylde synd og som ikke vil nøle med å hevde Guds ære. De som har stort ansvar i Guds verk, vil ikke tie når det blir gjort urett, og de vil heller ikke dekke over synden med en kappe av falsk overbærenhet. De er klar over at Gud ikke gjør forskjell på folk, og at strenghet mot de få kan bety barmhjertighet mot de mange. De vil også ha klart for seg at den som vil påtale synd, alltid må være drevet av Kristi sinnelag.” – _Alfa og Omega_, bind 3, side 365 [PK 675].

**Spørsmål til drøftelse**

`Vi har fått mange store løfter av Herren. Men han tvinger seg ikke innpå oss. Hvilke valg kan vi gjøre i livet som kan hindre oppfyllelsen av hans løfter til oss?`

`Les bønnen i Dan 9,1–23. Hvilke prinsipper kan du anvende på deg selv? Hva gjorde Daniel, hva var holdningen hans, og hva ba han om? Hva kan ellers være aktuelt for oss i dag?`

`I torsdagens avsnitt leser vi et sitat om hvor viktig Guds ord var for Esras innsats og hvor flittig han arbeidet for å utbre det. Hva kan dette si oss i dag om den betydningen Guds ord burde ha i vårt liv og vår menighet?`