---
title:  Fortidens lærdommer
date:  12/11/2019
---

`Neh 9,9–22. Hvordan skiller denne delen av bønnen seg fra den første delen?`

Bønnen går fra å prise Gud for hans trofasthet til å fortelle om israelittenes utroskap i Egypt og villmarken. Den skisserer alt det Gud ga israelittene, men ”fedrenes” svarte med stolthet, stivsinn og ringeakt for Guds nådige handlinger.

Erkjennelsen av menneskers fadeser og mangel på sann troskap mot Gud er en viktig del av bekjennelsen og omvendelsen. Disse tekstene taler om mennesker for lenge siden, men vi har de samme problemene i dag.

Det er her evangeliet er viktig for både oss og dem. Syndsbekjennelsen frelser oss ikke; det kan bare Kristi offer gjøre. Bekjennelse og omvendelse er viktig om vi skal se at vi må ha del i Jesu rettferdighet. ”Når vi i tro og omvendelse tar imot Kristus som vår frelser, tilgir han oss syndene og tar straffen for vårt opprør mot loven. Dermed står synderen rettferdig Gud, som tar imot ham, og i Ånden har han fellesskap med Faderen og Sønnen.” – _Selected Messages_, 3. bok, side 191.

Og siden hans godhet får oss til å bekjenne vår synd og vende oss fra den, må vi i Guds kraft gi avkall på den.

Israel hadde vært sta, og Gud hadde elsket dem. Da jødene så hva Gud hadde gjort for dem, minnet det dem om at når han hadde gjort så mye for dem i fortiden, ville han fortsette å ta vare på dem nå og i fremtiden. Derfor var det viktig at folket alltid husket hva Gud hadde gjort. Når de glemte det, sto problemene i kø.

`Tenk på tider da du var sikker på at Gud hadde virket i ditt liv. Hvordan kan dette gi deg trøst til neste gang du møter kamper? Hvordan kan du lære å stole mer på Guds godhet når du føler deg motløs, skuffet og frykter for fremtiden?`