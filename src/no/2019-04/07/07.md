---
title:  Til ettertanke
date:  15/11/2019
---

Les ”Syndsbekjennelse” i _Veien til Kristus_, side 41–47 [SC 37–42].

Hebreerne talte om hvordan forfedrene ”nøt” Guds godhet (Neh 9,25). Roten er den samme som navnet Eden, som i ”Edens hage” (1 Mos 2,15). Man kan kanskje si at ”de edeniserte seg selv” hvis nå bare edenisere var et verb.

Evangeliet er jo gjenopprettelse, og hvilket bedre symbol enn Eden til å vise hva vi til skal få til slutt? Gud førte hebreerne til den gamle verdens korsveier for å skape den beste gjenspeilingen av Eden i en syndig verden. Selv etter fangenskapet og hjemkomsten var det mulig. ”Herren trøster Sion, trøster alle ruinene hennes. Han gjør ørkenen hennes lik Eden, ødemarken lik Herrens hage” (Jes 51,3).

Ja, folket nøt de materielle velsignelsene som Herren hadde lovet dem og som minnet om Edens overflod. Og det var da fint. De skulle nyte det. Gud skapte verden slik at mennesker kunne nyte den, og det gamle Israel likte det også. Synden deres var ikke at de ”edeniserte seg” i Guds godhet, men at de glemte Herren (Esek 23,35) mens de nøt hans godhet. Velsignelsene ble et mål i seg selv, ikke et middel til et mål som skulle åpenbare Gud for omgivelsene.

**Spørsmål til drøftelse**

`Jesus sier: ”Det som ble sådd blant tornebusker, det er den som hører ordet, men dette livets bekymring og rikdommens bedrag kveler ordet, så det ikke bærer frukt” (Matt 13,22). Hva mener han med ”rikdommens bedrag”, og hva har dette å gjøre med bekjennelsesbønnen vi studerte denne uken?`

`Se på læren om skapelsen igjen. Legg merke til at i bønnen i Neh 9 talte de nesten straks om Herren som skaper og opprettholder. Hva sier dette om hvor grunnleggende denne læren er for vår tro?`

`Hvordan finner vi den rette balansen mellom å se vår syndighet og likevel ikke la Satan gjøre oss motløse så vi forlater troen?`