---
title:  Pakter i historien
date:  18/11/2019
---

Etter syndfloden startet Gud på nytt, nå med Noah og etterkommerne hans. Også med dem ville han ha et forhold, og sentralt i dette sto tanken om pakten. Bibelen omtaler sju store pakter som Gud har inngått med mennesker:

1. pakt – Adam (1 Mos 1–3)
2. pakt – Noah (1 Mos 6–9)
3. pakt – Abraham (1 Mos 12,1–3)
4. pakt – Moses og israelittene (kjent som Sinai-pakten eller Mose pakt, 2 Mos 19–24)
5. pakt – Pinhas (4 Mos 25,10–13)
6. pakt – David (2 Sam 7,5–16)
7. pakt – Ny pakt (Jer 31,31–34)

`Les tekstene nedenfor. Hva menes med ”evig pakt”? (1 Mos 9,16; 1 Mos 17,7; Jes 55,3; Hebr 13,20).`

Bibelen bruker uttrykket ”evig pakt” 16 ganger. 13 av gangene er det snakk om paktene med Abraham, Israel i Sinai og David. Hver av disse paktene var unik, men kalles likevel ”den evige pakt”. Slik det evige evangelium først ble kunngjort i 1 Mos 3,15, men så gradvis blir åpenbart gjennom Bibelen, slik er det også med den evige pakt. Hver etterfølgende pakt forklarer og utdyper forståelsen av kjærlighetens evige pakt, som trer klarest frem i frelsesplanen. Den nye og den gamle pakt, som de ofte kalles, inneholder de samme delene.

1. Helliggjørelse: ”Jeg legger min lov i deres sinn og skriver den i deres hjerte” (Jer 31,33; se Hebr 8,10).
2. Forsoning: ”Jeg vil være deres Gud, og de skal være mitt folk” (Jer 31,33; Hebr 8,10).
3. Misjon: ”De skal ikke lenger lære hver sin neste og hver sin bror og si: Kjenn Herren! For de skal alle kjenne meg, både små og store” (Jer 31,34; Hebr 8,11).
4. Rettferdiggjørelse: ”Jeg vil tilgi skylden deres og ikke lenger huske synden” (Jer 31,34; Hebr 8,12).