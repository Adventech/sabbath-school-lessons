---
title:  Misjonsfortelling
date:  22/11/2019
---

#### En søster

_Yvonne Mushimiyimana (27), Rwanda._

Yvonne sang på skolens konsert fredag i tettsittende klær og masse makeup. Folk var begeistret. Yvonne elsket rosen og ble til dansefesten etterpå, selv om mange av adventistene i klassen gikk til fredagskveldsmøtet i kirka.

På sabbaten hadde menighetens ledere fått vite at hun og fire andre var på dansefesten. Alle ble straffet. Fire ba om tilgivelse, men ikke Yvonne. ”Jeg vil fortsette å synge og danse,” sa hun.

Hun sluttet å gå i kirka. Hun kledde seg annerledes og gikk annerledes. Folk så etter henne. Hun ble en av de populære jentene på skolen.

Hun begynte å skrive sine egne sanger, og den første ble en stor hit. Hun fikk det travelt og skulket skolen, men klarte seg godt til eksamen.

På universitetet spilte hun inn musikkvideoer og opptrådte på nattklubber. Hun videreutviklet klesstilen så hun lignet en popstjerne. Hun fikk seg tatoveringer og hadde tre øreringer i hvert øre og nesering.

Foreldrene var lei seg, far sluttet å sende penger. Da konsertene ikke ga nok penger til å dekke regningene, prøvde Yvonne å selge kvinneklær på torget, og så tok hun jobb i en barnehage.

Barna ble imponert over klærne og smykkene hennes. Hjemme tigget de om å få tatoveringer og neseringer. Mødrene troppet opp i barnehagen for å klage.

Yvonne var lei for klagene, men levde for helgene og festene. Men tristheten forsvant ikke.

En dag hørte hun en preken over høyttaleren utenfor en lokal adventistkirke. Hun lukket døren og satte på musikk.

Neste dag var det en ny preken. Og så en tredje. Det var en treukers møteserie. Til slutt ga hun opp og hørte etter. Talene varmet, og hun gikk på møtene. Hun ble døpt på det siste møtet og overga stemmen til Gud.

I dag er Yvonne 27 år og lærer. Hun lager gospelsanger til Guds ære og er sangleder i menigheten.

”Jeg takker Gud for at han bevarte meg da jeg gikk min egen vei. Jeg kunne ha vært død nå.” Hun er spesielt glad for at foreldrene lærte henne bibelske verdier. ”Jeg er sikker på at mors undervisning i barndommen hjalp meg. Selv om jeg kom bort fra Gud, hadde jeg mors ord i mitt hjerte.”

Se en video om Yvonne her: bit.ly/Sister-Yvonne