---
title:  Misjonsfortelling
date:  01/11/2019
---

#### Tøff soldats drøm

_Daniel Deng Machiek (39), Sør-Sudan_

Soldaten Daniel Deng Machiek ønsket ikke å drepe landsmenn i sivilkrigen i Sør-Sudan. I tre dager fastet og ba han for fred i desember 2013. Den tredje dagen fikk han en drøm. Tre engler sto foran ham på fødestedet Yirol, åtte timer med buss nord for Juba.

”Våkn og syng en sang sammen med oss,” sa en engel. ”Hvor er dere fra?” sa Daniel. ”Skaperen har sett din faste. Vi skal døpe deg,” sa engelen. I drømme sang han og ble tatt med til Yirolsjøen der han ble kledd i hvit kjortel og døpt. Så fikk han en bibel og ble bedt om å gå til en kirke i nærheten. ”Der finner du noe interessant,” sa de.

Englene forsvant, og Daniel gikk til kirken. Folk lå døde på golvet. Bare en gutt på to år levde. Han ba sammen med gutten. Da ble de døde levende. Daniel våknet av drømmen. I tre år funderte han på hva den betød.

I 2017 traff han en pastor som døpte ham og kona hans en søndag. Daniel steg opp av vannet og gjorde noe han aldri hadde gjort som voksen: Han gråt. ”Hvorfor gråter jeg?” spurte han. ”Det er Den hellige ånds verk,” sa pastoren.

Daniel var sint og gråt enda mer. Han var flau. Menn gråter ikke i Sør-Sudan, ikke hardføre soldater. Daniel gråt uavbrutt i to døgn. Da kom nevøen Abraham på 22 år og spurte hvorfor han gråt. Han sa at han hadde grått siden dåpen.

”Hvorfor ble du døpt der?” spurte Abraham. ”Det er feil kirke!”

Abraham ga onkelen et bibelstudium om sabbaten. Daniel ble straks overbevist om at han burde tilbe i Adventistkirken. Neste sabbat gikk både han og hans kone til Juba Adventistkirke. Tre måneder senere, 20. januar 2018, ble de døpt. Daniel gråt ikke en tåre. ”Drømmen min har gått i oppfyllelse,” jublet han og fortalte om den.

Etter at de så hvor glad han ble, har en av hans brødre og brorens kone tatt dåp, og hans mor forbereder seg på dåp.

Daniel er forundret over hvordan Gud besvarer bønn. Han ba om fred i Sør-Sudan, og Jesus svarte med en drøm som viste vei til sann fred: overgivelse til Kristus i dåpen.

Takk for offeret i 2016 som bidro til å bygge barnesabbatsskolelokaler i Adventistkirken i Juba. En del av offeret denne gangen går til å bygge en high school nær kirken.

Se en video om Daniel her: bit.ly/Daniel-Machiek