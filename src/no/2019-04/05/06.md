---
title:  Nehemjas eksempel
date:  31/10/2019
---

`Les Neh 5,14–19. Hvorfor gjorde ikke Nehemja ”krav på stattholderens brød [avgifter]” fra folket? (Se Neh 5,18.)`

Nehemja skrev trolig dette etter at han kom tilbake til kong Artaxerxes’ hoff etter tolv års styre i Juda. Guvernørene hadde rett til inntekter fra sine undersåtter, men Nehemja benyttet ikke den retten. Han betalte selv. Han forsørget ikke bare seg selv, men også familien sin og hele hoffet. Serubabel, den første guvernøren, er den eneste andre guvernøren vi kjenner navnet på. Når han sier ”de som var stattholdere før meg”, tenker han nok på guvernørene mellom Serubabel og seg selv. Da hans tjenestetid var omme, hadde han snarere tapt penger enn å gjøre seg rik, som man forventet av en i hans stilling. Nehemja var rik, derfor kunne han fø mange, og han var rundhåndet med andre mennesker (Neh 5,17–18).

Dette var ikke det samme som Abraham gjorde etter redningsaksjonen beskrevet i 1 Mos 14, men Nehemja åpenbarer likevel det samme prinsippet.

`Les Neh 5,19. Hva sier han, og hvordan skal det forstås i lys av evangeliet?`

Nehemja satte Herren og Herrens verk høyere enn egen vinning og fordel. Han er et godt eksempel for alle, uansett stilling. Det er lett å arbeide for Herren når det ikke koster stort.

`Les Fil 2,3–8. Hvordan kan du åpenbare disse prinsippene?`