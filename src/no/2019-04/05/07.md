---
title:  Til ettertanke
date:  01/11/2019
---

”Solidaritet med de svake” i _Alfa og Omega_, bind 3, side 347–351 [PK 646–652].

”Nehemja ble opprørt da han hørte om denne grusomme undertrykkelsen. Han sa: ‘Da jeg hørte deres klagemål og det de fortalte, ble jeg brennende harm.’ Han var klar over at han måtte håndheve rettferdigheten fullt ut hvis han skulle få slutt på denne onde praksis. Med sin karakteristiske energi og besluttsomhet gikk han i gang med å hjelpe sine frender.” – _Alfa og Omega_, bind 3, side 348 [PK 648].

”Jesus går videre og fastslår et prinsipp som ville gjøre edsavleggelse overflødig. Han lærer oss at alt vi sier, skulle være sant: ‘Eders tale skal være ja, ja, nei, nei; det som er mer enn dette, er av det onde.’ ” – _I naturens tempel_, side 70 [MB 67].

”Denne uttalelsen fordømmer alle de meningsløse ord og uttrykk som grenser til banning. Men den fordømmer også falsk ros og smiger, samt omgåelse av sannheten og falsk reklame, som er så alminnelig i handel og vandel i dagens samfunn. Jesus lærer oss at ingen kan sies å være sannferdig som gir seg ut for noe han ikke er, eller sier noe han innerst inne ikke virkelig mener.” – _I naturens tempel_, side 70–71 [MB 68].

**Spørsmål til drøftelse**

`Hvorfor er egoisme kjernen i våre økonomiske og mellommenneskelige problemer?`

`Hvordan kan Guds folk unngå grådighet? Hva er hans botemiddel mot det? Les tekstene nedenfor: Jes 58,3–12 og Mi 6,6–8.`

`Snakk om ordenes betydning og makten i våre ord. Hva menes i Joh 1,1–2 når Jesus kalles ”Ordet”? Hvordan hjelper dette oss å forstå hvor viktige ord er og hva de betyr?`

`Det er utrolig at Jesus sa at de fattige alltid ville være blant oss. Vi blir også bedt om å hjelpe dem som har det vondt. Hvordan motiverer disse to tankene oss til å arbeide for dem som er mindre heldige?`