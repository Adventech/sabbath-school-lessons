---
title:  Mot lovens ånd
date:  26/10/2019
---

### Bakgrunnsstoff
Neh 5,1–5, 2 Mos 21,2–7, Mi 6,8, Neh 5,7–12, 5 Mos 23,21–23, Neh 5,14–19

> <p>Minnevers</p>
> La dem i dag få tilbake åkrene, vinmarkene, olivenlundene og husene sine, og ettergi det de skylder i penger, korn, ny vin og fin olje som dere har lånt dem. (Neh 5,11).

Vi slåss fremdeles med spørsmålet om rikdom, fattigdom og gapet mellom de rike og de fattige og hva som kan gjøres med det. Ja, Jesus sa at ”de fattige har dere alltid hos dere” (Matt 26,11), men det er ingen unnskyldning for ikke å gjøre noe for å hjelpe dem. Nei, Skriften sier vi skal hjelpe. Ellers kan man vel ikke kalle seg kristen.

Midt i de hjemvendtes prøvelser og trengsler da de skulle gjenreise Jerusalem, dukker temaet opp. Ikke bare de fattiges fattigdom, men også de rike som undertrykker dem. Dette var et problem før eksilet, og nå dukker det opp igjen.

Denne uken vil vi se et annet utslag av situasjonen og hvordan Nehemja prøvde å takle det. Det som gjorde denne undertrykkelsen enda verre, var at det skjedde så å si etter ”lovens bokstav”. Et godt eksempel på at vi må være forsiktige så ikke reglene blir et mål i seg selv, men bare et middel til et mål som gjenspeiler Jesu sinnelag.