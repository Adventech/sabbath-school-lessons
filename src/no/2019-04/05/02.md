---
title:  Folket klager
date:  27/10/2019
---

`Les Neh 5,1–5. Hva skjer? Hva er folk opprørt over?`

Jødene synes å stå sammen under Nehemjas lederskap mot ytre fiender. Men ikke alt er bra på hjemmebane. Utad til er det en sterk og sammensveiset innsats mot fienden, men fellesskapet er ødelagt. Lederne og de rike har brukt de fattige til egen vinning. Det er blitt så ille at folk roper på befrielse. Noen sa at de ikke hadde mat til barna, andre klaget over at de hadde pantsatt sin eiendom på grunn av hungersnøden, og nå hadde de ingenting. Atter andre beklaget seg over at de måtte låne penger til persernes skatt, og selv barna deres var slaver.

Det ser ut som at problemet skyldtes en hungersnød og skatter som presset de fattige til å søke hjelp hos naboer. De persiske myndighetene krevde en skatt på 350 talenter sølv årlig av provinsen Juda. Hvis man ikke kunne betale sin del av den obligatoriske skatten, ville familien vanligvis belåne eiendommen eller låne penger først. Men hvis de ikke hadde inntekt neste år, måtte de gjøre noe med gjelden. Gjeldsarbeid var som oftest det neste alternativet. De hadde allerede mistet jorden, og nå måtte de sende noen i familien, som regel barn, ut for å tjene hos kreditoren så gjelden kunne bli betalt.

Iblant fører vi oss selv vanskeligheter, eller vi blir syke og får økonomiske problemer helt uforskyldt. Historien ovenfor forteller om en tid da myndighetenes politikk armet ut folket. De ble fanget i en spiral av stadig større fattigdom, uten ende.

`Da som nå kjemper folk med økonomisk undertrykkelse. Hva sier det deg når du vet at Bibelen ofte tar opp emnet?`