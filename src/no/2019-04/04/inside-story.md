---
title:  Misjonsfortelling
date:  25/10/2019
---

#### Hun lette i 13 kirker

_Mary John Ijaa (42), Sør-Sudan_

Mary John Ijaa mistrivdes i sin menighet i Sør-Sudan og flyttet til en annen kirke da hun var 16 år. Der sloss folk om å få sjefe i menigheten. Hun så ingen kjærlighet og flyttet etter to år.

I den neste kirka var de opptatt av misjon, men etter en stor humanitær leveranse av klær sloss folk om kjoler, bukser og skjorter. Mary forlot dem.

I den fjerde kirka kjente Mary en plutselig varme i beinet da hun kostet kirkegården. Beinet hovnet. I tre år behandlet en heksedoktor henne daglig. Mary hadde smerter så hun bare kunne krabbe, ikke gå. Plutselig en dag var smerten borte og hun kunne gå. Heksedoktorens pris? To geiter, en høy pris for henne.

Mary gikk nå i en femte kirke til det kom en ny kirke ved siden av. Så fulgte nummer seks, sju og åtte.

Hun fikk en sønn. Mens hun lå og lespet vann fra en kopp, fikk hun en skarp smerte i halsen og den hovnet opp. Heksedoktoren sa at noen hadde prøvd å forgifte henne. Mary lå til sengs et år til før han erklærte henne frisk.

Mary gikk i nye kirker på jakt etter kjærlighet og samhold. Hun ble syk to ganger til. Den siste gangen hovnet halsen, og hevelsen spredte seg til hele kroppen. Heksedoktoren sa noen hadde forgiftet maten hennes, men han kunne ikke hjelpe. To av hans kolleger sa det samme, men kunne ikke hjelpe henne.

I den trettende menigheten ba hun for første gang Gud om hjelp. Hun ba og fastet i tre dager. Så dro hun til sykehuset. Da legen hørte om hennes bønn og faste, sa han at hun gjorde rett. ”Du går til den store legen,” sa han og ga henne en sprøyte. Hevelsen forsvant.

Etter en ny negativ opplevelse i kirken husket hun Adventistkirken. Der hadde hun aldri vært. Hun husket at hun hadde sett kjærlighet i ansiktet til adventistene hun talte med.

Mary ble døpt etter en møteserie i Juba i 2017. Senere ble hennes mann og eldste sønn også døpt. Hun er ikke lenger redd for å bli forbannet. ”Jeg er fri og glad,” sier hun. ”Jesus er sterkere enn noen forbannelse.”

Takk for offeret i 2016 som bidro til å bygge barnesabbatsskolelokaler i Adventistkirken i Juba. En del av offeret denne gangen går til å bygge en high school nær kirken.

Se en video om Mary: bit.ly/Mary-Ijaa