---
title:  Motstanden begynner
date:  20/10/2019
---

`Les Esra 4,1–5. Hvorfor tror du resten av israelittenes nektet andre å hjelpe dem med å bygge tempelet?`

På overflaten var forespørselen en vennlig nabotjeneste, så hvorfor takke nei til hjelp? Svaret finner vi i selve teksten. ”Motstanderne” kom for å tilby hjelp. Motstandere? Bare det er et tydelig tips om hvorfor israelittene reagerte som de gjorde.

Hvorfor ble folk kalt ”motstandere”? 2 Kong 17,24–41 forklarer at disse menneskene ble importert fra andre nasjoner til Samaria og omegn etter at israelittene i Nordriket ble deportert. Assyrerkongen sendte dem prester som skulle lære dem å dyrke landets Gud, Israels Gud. Men religionen hadde også plass for kanaaneernes guder. Derfor var israelittenes rest redd for at denne religionen skulle få innpass i tempeltjenesten. Så det var best og smartest å gjøre som de gjorde og si: ”Nei, takk.”

Vi må også huske hvorfor det skjedde. Det var forfedrenes stadige kompromisser med de hedenske religionene rundt dem som hadde ført til ødeleggelsen av tempelet og eksilet. Nå som de skulle bygge opp tempelet på nytt, var de lite innstilt på å bli for lik nabofolkene.

`Hva ellers viser at det var riktig å avslå? (Se Esra 4,4–5)`

`Tenk på hvor lett de kunne ha forsvart å godta hjelpen. Hva har 2 Kor 6,14 å si til oss i denne sammenheng?`