---
title:  Arbeidsstans
date:  22/10/2019
---

`Hva gjorde ”fiendene” nevnt i Esra 4,6–24 for å stanse arbeidet i Jerusalem?`

”Folket i landet” skrev anklagebrev mot jødene og deres arbeid, først til Dareios (Esra 5 og 6), og senere til kongene Xerxes og Artaxerxes. De gjorde alt i sin makt for å stoppe arbeidet i Jerusalem.

Nabofolkene sa at hvis byen ble gjenreist, ville kongen miste sin makt over den fordi Jerusalem alltid hadde vært et opprørsk og problematisk sted. Dessverre fikk de kong Artaxerxes til å tro at jødene bare bygde fordi de ønsket å få sin uavhengighet og dermed skape konfrontasjon. Han ga beskjed om at arbeidet skulle opphøre, og folket sendte en hær for å forhindre videre byggearbeider. Denne håndfaste tilnærmingen stanset Guds verk.

`Les Esra 4,23–24. Hvorfor sluttet jødene å bygge? Visste de ikke at Gud ville at de skulle gjenreise byen? Hva kom i veien?`

Det er tydelig at jødene visste at Gud hadde kalt dem til å gjenreise byen og tempelet, men den sterke motstanden skremte dem. Kanskje kom de med unnskyldninger som: ”Dette kan ikke være det riktige tidspunktet”, eller: ”Hvis Gud ville at vi skulle gjøre dette, ville han ha funnet en løsning” eller: ”Kanskje burde vi ikke ha kommet tilbake.” Når motstand hindrer oss i å gjøre det vi tror Gud kaller oss til å gjøre, har vi lett for å tvile på hans ledelse. Vi kan med letthet overbevise oss selv om at vi har gjort en feil. Frykten lammer oss, og tankene vendes til fortvilelse og hjelpeløshet i stedet for å være rettet mot Guds kraft.

`Har du opplevd noe lignende, vært sikker på at Gud hadde kalt deg til noe, og så tvilt når du møtte motgang? (Tenk for eksempel på døperen Johannes.) Hva har du lært av det?`