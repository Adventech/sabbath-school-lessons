---
title:  Motstand
date:  19/10/2019
---

### Bakgrunnsstoff
Esra 4,1–5, 2 Kor 6,14, Esra 5,1–5, Hag 1, Esra 4,6–24, Neh 4, Neh 6,1–13

> <p>Minnevers</p>
> Men Guds øye hvilte på de eldste blant judeerne. Ingen hindret dem i arbeidet, men man sendte en melding til Dareios og ventet på svarbrev om saken (Esra 5,5).

Esra 3–6 er tematisk bygd opp og dekker ulike historiske perioder med motstand mot gjenreisningen av tempelet. Når vi går ut fra denne tematiske tilnærmingen, blir det lettere å få med seg helheten i budskapet.

Esra er første gang nevnt med navn i Esra 7,1. Med hans ankomst i 457 f.Kr. endret ting seg, og byen Jerusalem og muren reiste seg i rykk og napp. Tretten år senere kom Nehemja (sendt av Artaxerxes 1 i 444 f.Kr.), og byggingen av muren ble gjenopptatt. Motstanden var intens, men arbeidet ble fullført på 52 dager (Neh 6,15).

Motstand mot Guds verk er et gjennomgangstema i Esra og Nehemja. Det er ikke overraskende at gjenreisingen av tempelet og Jerusalem førte til motstand og forfølgelse. Overalt i dagens verden møter Herrens verk motstand. Satan prøver å hindre at evangeliet spres, for det truer hans herredømme. Hvordan håndterte jødene motstanden under Esra og Nehemja?