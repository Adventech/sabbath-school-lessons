---
title:  Til ettertanke
date:  25/10/2019
---

”Bygningsmennene på muren”, ”Solidaritet med de svake” og ”Fiendtlig komplott” i _Alfa og Omega_, bind 3, side 340–357 [PK 653–660].

”De som i dag arbeider for Gud, vil møte samme slags motstand og skuffelser som bygningsfolkene på Nehemjas tid. De vil ikke bare møte motstand i form av hat, forakt og vold fra fiender, men også treghet, prinsippløshet, lunkenhet og svik fra slike som går for å være venner og medarbeidere.” – _Alfa og Omega_, bind 3, side 346 [PK 644].

”Det var Nehemjas urokkelige hengivenhet til Guds verk, og hans like faste tillit til Gud, som gjorde at fiendene mislyktes i å få ham i sin makt. Den som er slapp og sløv, blir et lett bytte for fristelsen. Men det onde får ikke så lett fotfeste hos den som har et fast forsett og et edelt mål i livet. En kristen som hele tiden går fremover, blir ikke svak i troen. I alle forhold merker han at den kjærlige Gud er med og leder alt etter sin gode vilje. Guds sanne tjenere arbeider målbevisst, og de vil ikke mislykkes, fordi de hele tiden får hjelp fra ham som er rik på nåde.” – Side 357 [PK 660].

**Spørsmål til drøftelse**

`Sett deg i Serubabels og Josvas og de andre ledernes sted når disse folkene kom og tilbød hjelp. I ettertid ser vi at det var rett ikke å ta imot tilbudet. Hvordan kan vi adventister vite, når vi bør og ikke bør samarbeide med slike som har en annen tro? Hvordan avgjør vi om det er rett eller galt?`

`Bibelhistorien peker på farene ved å gå på akkord med vår tro. Historien helt til det babylonske fangenskapet er full av slike kompromisser. Men hva skjer når folk går for langt i forsøket på å unngå denne faren? Jesus ble anklaget for å bryte sabbaten (se Joh 9,14–16). Var ikke det et godt eksempel på at hans anklagere gikk i den andre grøfta? Hvordan finner vi den rette balansen?`