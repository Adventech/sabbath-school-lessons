---
title:  Tiende og gaver
date:  10/12/2019
---

Nehemjas reformer av tempeltjenestene omfattet tienden og ofringene.

`Les 4 Mos 18,21–24; Mal 3,10; Matt 23,23; 1 Kor 9,7–14; 2 Kor 9,6–8 og Hebr 7,1–2. Hva sier tekstene om betydningen av tiende og offergaver, ikke bare i tempeltjenesten, men også i dag?`

Tempelet kunne ikke fungere uten at det kom inn tiende og offergaver. Da tienden stoppet, gikk gudstjenesten i tempelet i stå, og hele systemet var i fare. Når tempelpersonalet så seg om etter andre jobber for å fø familien, kunne de ikke fokusere på tempelet. Tilbedelsen av Gud ble mindre viktig.

”Tiendesystemet er vakkert i sin enkelhet. Dets kapital er en forholdsvis lik belastning for rike og fattige. Vi skal gi tilbake i forhold til det Gud har gitt oss av sin eiendom.

Når Gud krever tiende (Mal 3,10), appellerer han verken til takknemlighet eller gavmildhet. Selv om takknemlighet bør være hele vårt gudsforhold, gir vi tienden fordi Gud har befalt det. Tienden tilhører Herren, og han ber oss gi den tilbake til ham.” – _Seventh-day Adventists Believe_ ... (2. utg., 2005), side 135, 304.

Uten medlemmenes støtte ville menigheten gå i oppløsning, slik det skjedde med tempelet. Våre gudstjenester ville ikke fungere uten folk som er betalt for å sette av tid til pastoralt arbeid, planlegging og styring av kirken for Gud. Tilbedelsen av ham ville også skrante. Og uten tiende og gaver ville evangeliseringsarbeidet gå i stå.

Vi gir også tiende fordi Gud innførte systemet ifølge sitt ord. Det hender at Gud ikke behøver å forklare hvorfor han innførte noe. Han forventer at vi stoler på at han er i kontroll. Vi bør finne ut hvordan systemet fungerer, men overlate det til ham.

`Hvorfor er tienden så viktig for vårt åndelige liv, og som et mål på vår tillit til Gud?`