---
title:  Frafalne
date:  07/12/2019
---

### Bakgrunnsstoff
Neh 13,1–9, 5 Mos 23,3–6, Neh 13,10–14, 4 Mos 18,21–24, Neh 13,15–22, Joh 5,5–16

> <p>Minnevers</p>
> Siden sa jeg at levittene skulle rense seg og komme og holde vakt ved portene, så sabbatsdagen kunne holdes hellig. Husk meg også for dette, min Gud, og forbarm deg over meg i din store godhet! (Neh 13,22).

I tiden mellom hendelsene som er beskrevet i kapittel 12 og 13, er Nehemja tilbake i Babylon. Vi vet ikke vet hvor lenge han var borte, men da han kom tilbake (trolig rundt 430–425 f.Kr.), var folket i frafall. De hadde inngått pakt med Gud om: a) ikke å gifte seg med avgudsdyrkere, b) å holde sabbaten nøye og c) å ta vare på tempelet og personalet der med tiende og offergaver (Neh 10). Men alle tre løftene hadde de brutt.

Da Nehemja kom tilbake, var jødene slappe i sitt gudsforhold. Folk hadde sluttet å gi tiende og offergaver, og de hadde begynt å bruke tempelrommene til andre formål, sluttet å holde sabbaten ordentlig og til og med begynt med inngifte med andre folkeslag igjen. Verst av alt var det at de lederne han hadde etterlatt, bidro til forfallet. Nehemja var rystet over endringene. Men i stedet for å godta dem, handlet han igjen til Guds ære.