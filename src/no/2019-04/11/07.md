---
title:  Til ettertanke
date:  13/12/2019
---

”Glede i Herren” i _Veien til Kristus_, side 137–153 [SC 115–126]

”Da han la frem for dem Guds påbud og advarsler og de fryktelige straffedommer som hadde rammet Israel i fortiden på grunn av denne synden, våknet deres samvittighet. Det ble satt i gang en reformasjon som resulterte i at straffedommen ble avverget, og at de i stedet fikk oppleve Guds velsignelse.

Noen blant presteskapet gikk i forbønn for sine hedenske koner og fremholdt at de ikke kunne få seg til å skille seg fra dem. Men det ble ikke gjort forskjell og ikke tatt hensyn til rang eller posisjon. De av prestene og lederne som nektet å bryte forbindelsen med avgudsdyrkerne, ble øyeblikkelig fjernet fra Herrens tjeneste. En sønnesønn av øverstepresten som hadde giftet seg med en datter av den beryktede Sanballat, ble ikke bare fjernet fra tempeltjenesten, men ble uten videre utelukket fra Israel. Nehemja ba: ‘Min Gud, kom i hu hva de har gjort! De har vanæret prestestanden og prestenes og levittenes pakt.’” – _Alfa og Omega_, bind 3, side 364 [PK 673].

**Spørsmål til drøftelse**

`Les sitatet ovenfor. Hva synes dere om Nehemjas tiltak, at han ikke gjorde noen unntak, selv for dem som virkelig lot til å elske sine koner og ikke ønsket å skille seg fra dem. Tror du Nehemja var for hard, for ubøyelig, og kunne ha gjort noen unntak? Hvorfor eller hvorfor ikke? Og hvordan kan menigheten drive menighetstukt i kjærlighet og forståelse og samtidig være konsekvent og ikke senke normene for Guds sannhet?`

`Vi vet at det ikke er lovisk i seg selv å holde sabbaten – slik det heller ikke er lovisk å la være å begjære, stjele eller lyve, men hvordan kan vi unngå at sabbatshelligholdelse (eller lydighet mot andre bud) blir lovisk? Hvorfor er det å betrakte korset og det Kristus har gjort for oss som det beste vernet mot lovtrelldom?`

`Og hvordan kan vi unngå farene som lurer når man sakte men sikkert inngår kompromisser, som det Nehemja sto overfor?`