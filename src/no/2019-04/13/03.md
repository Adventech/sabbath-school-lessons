---
title:  Ond i herrens øye
date:  23/12/2019
---

**Se på disse tekstene: Hva sier de om disse lederne og deres innflytelse over folket de styrte?**

`1 Kong 15,26; 1 Kong 15,34.`

`2 Kong 13,1–3.`

`Joh 11,46–53.`

Det er en alvorlig tanke at vårt lederskap kan gi mennesker åndelige nedturer eller oppturer. Og i alle disse tilfellene var virkningen ytterst negativ.

Det gjør en forskjell for andre om vi er overgitt til Kristus eller ikke. Åndelige ledere påvirker andre, enten i retning av Gud hvis de selv søker Gud eller mot det onde hvis de ikke gjør det.

I motsetning til dem vi har sett i dag, hadde Esra og Nehemja et solid gudsforhold. Det står mer om at Nehemja og Esra fastet og ba enn når det gjelder andre av Bibelens store ledere. Folket vandret med Gud under deres lederskap, selv om ikke alt var slik det skulle være. Retningen i livet var med Gud. Men den kjensgjerning at det var noen som ikke lot seg påvirke av Esras og Nehemjas innflytelse, viser at det er vår egen tro som i siste instans utgjør forskjellen. Se bare på dem som møtte Jesus som menneske, lyttet til hans forkynnelse og til og med var vitne til hans mirakler og likevel avviste ham. Ja, vi har en rolle å spille, og vi kan påvirke andre på godt og ondt. Men den enkelte er likevel ansvarlig overfor Gud.

`Tenk på menneskene i din innflytelsessfære. Hvordan kan din innflytelse bli bedre?`