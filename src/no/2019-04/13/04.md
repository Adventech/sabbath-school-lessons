---
title:  Mot og bevisstgjøring
date:  24/12/2019
---

`Les Neh 4,7–23. Hvordan viste Nehemja mot? Hva ga ham motet?`

Nehemja sto imot de fiendene som prøvde å skremme jødene. Hans respons var å ta initiativet til å gjøre folket klar til kamp. Nehemja sa ikke bare: ”Ok, Gud, gjør det du.” Nei, han fikk folket til å gjøre sitt. De hadde med sverd og andre våpen mens de arbeidet på muren. Jødene lot seg ikke kue. Under Nehemjas ledelse forsvarte de seg. Nehemja oppfordret folket, trodde på dem, arbeidet med dem og ga dem ansvar for å handle. Han gjorde dem bevisst på å utføre arbeidet da han delegerte og tildelte ansvar. Men Nehemja fortalte ikke bare folket hva de skal gjøre for så å stikke seg unna på kontoret. Han sto hos dem og gjorde det tunge arbeidet som måtte gjøres.

I Bibelen hendte det at Gud sa at folk skal stå stille og se ham kjempe, men det er mange andre tilfeller da Gud sa: ”Forbered deg på å handle, og så vil jeg gi dere seieren.” Vi må gjøre vår del hvis vi vil oppleve Guds utfrielse og velsignelser.

”Det var Nehemjas urokkelige hengivenhet til Guds verk, og hans like faste tillit til Gud, som gjorde at fiendene mislyktes i å få ham i sin makt. Den som er slapp og sløv, blir et lett bytte for fristelsen. Men det onde får ikke så lett fotfeste hos den som har et fast forsett og et edelt mål i livet. En kristen som hele tiden går fremover, blir ikke svak i troen. I alle forhold merker han at den kjærlige Gud er med og leder alt etter sin gode vilje. Guds sanne tjenere arbeider målbevisst, og de vil ikke mislykkes, fordi de hele tiden får hjelp fra ham som er rik på nåde.” – _Alfa og Omega_, bind 3, side 357 [PK 660].

Nehemjas forståelse av Guds eksistens og kraft ga ham mot. Likevel var det hans kunnskap om Gud som fikk ham til å handle i samsvar med sin tro.

`Sammenhengen er en annen, men hvordan er det vi har sett hos Nehemja, gjenspeilt i denne teksten: ”Kanskje vil noen si: ‘Du har tro, jeg har gjerninger.’ Vis meg din tro uten gjerninger, så vil jeg ut fra gjerningene vise deg min tro?”`