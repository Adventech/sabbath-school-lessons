---
title:  Ydmykhet og utholdenhet
date:  26/12/2019
---

`Les Esra 8,21–23; Esra 8,31–32. Var det dumt eller modig av Esra at han ikke snakket med kongen? Hvordan viste Esra og folket ydmykhet?`

Noe senere tok Nehemja imot kongens beskyttelse. Men Esra trodde at Gud kunne komme mest til syne hvis de ikke ba kongen om noe. Så Gud fikk æren da de nådde Juda uskadd. I visse situasjoner stoler vi kanskje for mye på andre mennesker og ikke nok på å la Gud vise seg selv. Esra valgte å la Gud gjøre arbeidet i denne situasjonen. Han viste kongen at Gud virkelig var en mektig Gud.

Men Esra var ikke overmodig. Han kalte folket sammen, og de fastet og ba om situasjonen. De la ikke ut på reisen før de hadde brukt mye tid med Gud. De kom ydmykt frem for ham og ba om at hans beskyttelse måtte bli et tegn på hans makt, og Gud oppfylte bønnen.

`Les Neh 5,14–19. Hvordan viste Nehemja ydmykhet?`

Sanne ledere må være villige til å ydmyke seg og være tjenere. Kompetente ledere behøver ikke noen ”tittel” for å bli æret. Nehemja holdt dørene åpne og ga rundhåndet. Han viste at han trodde på Gud, og hans utrolige engasjement for Gud var et eksempel for folket. Han hadde en sterk personlighet og et barskt temperament, men han var ikke overlegen. Han hadde den høyeste stillingen i folket på den tiden, og likevel var han gavmild. Slik avspeilet han Jesu liv og lære, han som viste oss at den beste måten å lede på, er å tjene andre. Jesus gjorde det, og derfor skal vi gjøre det samme, uavhengig av vår stilling.

`”Da satte han seg ned, kalte de tolv til seg og sa til dem: Om noen vil være den første, må han være den siste av alle og tjener for alle” (Mark 9,35). Hva lærer Jesu ord oss om hva det vil si å være en sann leder i Guds øyne?`