---
title:  Misjonsfortelling
date:  18/10/2019
---

#### Rastafletter og far

_Michael Kujjoo (38), Sør-Sudan_

Da Michael var ni år og bodde i Uganda, skilte faren seg fra hans mor. Michael besøkte faren noen ganger på gården. Han arbeidet hardt, men fikk ikke mat. Så nektet han å dra dit igjen.

Livet var hardt, og Michael ga faren skylden. Han var pengelens og sluttet på skolen etter tredje år på high school. Han ble rapper og jobbet på nattklubber i Kenya i to år. Der la han seg til rastafletter.

En onkel inviterte ham til Sør-Sudan der han drev med hiphop på nattklubber i Juba.

En dag han ropte en selger til ham på gata: ”Hvor går du i kirke?” ”Jeg går ikke i noen kirke,” sa han. ”Hvorfor ikke?” ”Se på rastaflettene. Kan jeg gå i noen kirke?” ”Ja visst,” svarte selgeren.

Michael spurte hvor selgeren gikk i kirke, og han svarte Juba Adventistkirke. Selgeren inviterte ham, men han ville ikke. Men en dag sa selgeren: ”Vi starter en møteserie neste lørdag. Kom.”

Michael likte de enkle bønnene. Så talte pastoren om sabbaten og hvordan den ble forandret. Han leste i Bibelen hjemme og ble sikker på at sabbaten er lørdag.

På den siste sabbaten i serien, ble Michael og flere andre døpt i Nilen. Ingen nevnte rastaflettene.

Senere fikk han kommentarer om håret. Han visste noe var galt. Men han ba folk om ikke å dømme ham eller være redde for ham på grunn av håret.

Innerst inne ville han vite om adventistene virkelig elsket ham eller om de bare utnyttet ham, slik faren hadde gjort. Etter et år skjønte han at menigheten virkelig elsket ham. Så klippet han av rastaflettene.

Da husket han faren. Han leste Matt 6,15 og ba: ”Far, hvis det er din vilje, så la det skje. Lær meg å tilgi.”

Da han ringte, trodde han faren ville være sint, men det var han ikke. ”Er det sønnen min?” sa han. ”Ja,” sa Michael. ”Det er vanskelig å forklare.” ”Det er OK, jeg vil bare ha tilbake sønnen min. Kom når du kan, så velsigner jeg deg.” Tretti års hat rant av Michael.

”Jeg trodde jeg ville hate ham resten av livet,” sa Michael, som nå er sjåfør og altmuligmann i Juba. ”Men alt endret seg med det jeg hørte i Adventistkirken. Den bereder folk for himmelen.”

Takk for offeret i 2016 som bidro til å bygge barnesabbatsskolelokaler i Adventistkirken i Juba. En del av offeret denne gangen går til å bygge en high school.