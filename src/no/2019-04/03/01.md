---
title:  Guds kall
date:  12/10/2019
---

### Bakgrunnsstoff
Esra 7,10, Neh 1,1–11, Dan 9,24–27, Dan 8, Rom 8,28–29, Rom 9, 2 Mos 3–4

> <p>Minnevers</p>
> Velsignet er Herren, våre fedres Gud, som ga kongen den tanken at han skulle pryde Herrens hus i Jerusalem (Esra 7,27).

Kaller Gud hver enkelt til en bestemt oppgave? Er det noe som gjør noen mer kvalifisert til en oppgave enn andre? Er disse kriteriene forskjellige hos mennesker og hos Gud? De fleste vil nok si ja, spesielt til de to siste spørsmålene. Noen ganger forbereder Gud oss på en bestemt oppgave via utdanning eller livserfaringer. Andre ganger velger han oss til tjeneste bare fordi vi er villige og ydmyke. Men det er ikke alltid lett å vite hva Guds kall er i vårt liv, vel? Likevel er Bibelen full av historier om mennesker som Gud valgte til en bestemt oppgave.

Interessant nok kalte Gud Esra og Nehemja til en bestemt oppgave: å gjenreise det som lå i ruiner. Men gjenreising i dette tilfellet omfattet ulike oppgaver. De skulle føre folk tilbake til Jerusalem og gjenreise tempelet og byen. Samtidig skulle de lære folket om Gud og fremfor alt føre dem tilbake til et forpliktende forhold til ham. Det var et stort og viktig kall.