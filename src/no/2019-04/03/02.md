---
title:  Esra og nehemja – kallet
date:  13/10/2019
---

Vi kan si at Esra ble valgt av ulike grunner:

1. han var villig til å dra,
2. han var en leder, og
3. han var en dyktig skriver og lærer.

Vi kunne også finne andre grunner. Men det er ett vers som kanskje best viser hvorfor Esra fikk denne oppgaven.

`Hva sier Esra 7,10 om ham? Hvordan kunne Esra ha ”forberedt” eller ”lagt” sitt hjerte for å søke ”Herrens lov” og å gjøre det?`

Ordet for ”lagt” er kun. Det kan oversettes med ”forberedt, lagt, være fast, å gjøre fast, være stabil eller sikker.” Det virker som om denne setningen betyr at Esra gikk fullt og helt inn for å søke Gud.

Da Esra kom til Jerusalem, var han et eksempel på troskap mot Gud, og han lærte Guds ord i byen i 13 år. Han kan ha følt at han ikke gjorde noen forskjell i de 13 årene, men da murene var ferdige, kalte folket sammen til møte – ikke av tvang, men fordi de ønsket å gjøre det. Guds ord gjennom Esra hadde slått rot.

`Hvorfor ble Nehemja valgt? Les Neh 1,1–11.`

Nehemja elsket Gud og folket. Han ble urolig da han fikk vite at arbeidet i Jerusalem hadde stoppet opp. Nehemja brant for saken, og som Esra meldte han seg frivillig. Gud besvarte deres bønner og ønsker. Noen ganger tror vi at hvis vi brenner for noe, kan det ikke være fra Gud, for han vil bare gi oss vanskelige oppgaver som vi kanskje ikke har lyst på. Men hvis vi vandrer med Gud, er ønsket om å gjøre noe vi liker, ofte gitt Gud. Gud vil vi skal brenne for det vi gjør for ham.

`Hvordan har du opplevd at Gud kaller deg til å gjøre noe du liker?`