---
title:  Til ettertanke
date:  18/10/2019
---

Les _Alfa og Omega_, bind 3, side 376–377 [PK 697–699] om profetien på 70 uker og dens historiske oppfyllelse.

”Tiden for Kristi første komme, hans salving med Den hellige ånd, hans død og evangeliets forkynnelse for hedningene var tydelig påpekt. Jødefolket kunne ha forstått disse profetiene og erkjent at de ble oppfylt i Jesu virksomhet. Kristus fremholdt meget sterkt for disiplene hvor viktig det var å granske profetiene. Han henviste til Daniels profeti om deres tid, og sa: ‘Forstå det, den som leser! Matt 24,15’. Etter sin oppstandelse ‘begynte han å utlegge for dem det som står om ham i alle skriftene’. Luk 24,27. Frelseren hadde talt gjennom alle profetene. ‘Kristi Ånd som var i dem,’ ‘vitnet om hvordan Kristus skulle lide og deretter opphøyes i herlighet’ 1 Pet 1,11.” – _Alfa og Omega_, bind 4, side 114 [DA 234].

**Spørsmål til drøftelse**

`Tenk mer på forestillingen om at Gud kaller deg til å gjøre noe du liker å gjøre. Hvilke prinsipper kan du følge for å vite at du gjør Guds vilje, og ikke bare når det gjelder noe du liker å gjøre, men mer generelt?`

`Les historien om Jona og hans reaksjon på Guds kall. Hva kan vi lære av det? Sammenlign det Jona gjorde med det Paulus gjorde da Gud kalte ham (se Apg 9,1–20.) Hvilke forskjeller ser du?`

`”Beretningen om Judas viser den sørgelige slutten på et liv som kunne ha blitt til Guds ære. Hvis Judas hadde mistet livet før sin siste reise til Jerusalem, ville han ha vært betraktet som et verdig medlem blant de tolv, en som ville blitt dypt savnet.” – _Alfa og Omega_, bind 5, side 266 [DA 716]. Tenk på Judas Iskariot. Var hans ”kall” å forråde Jesus? Ville det ha vært rettferdig å kalle ham til det? Hvordan kan vi forstå Judas og de anledningene han fikk, i motsetning til det han til slutt gjorde? Hva kan dette lære oss om betydningen av det frie valg?`