---
title:  De 70 ukene og de 2300 dagene
date:  15/10/2019
---

Ordet ”bestemt” i Dan 9,24, ”sytti uker er bestemt,” betyr bokstavelig talt ”sytti uker er kuttet av.” Selv om ordet oversatt som ”bestemt” ikke brukes andre steder i Bibelen, er det funnet i jødisk litteratur, og det betyr å ”kutte av” fra noe som er lenger. Siden Dan 8 presenterer profetien på 2300 år, som ikke er gitt noe utgangspunkt i Dan 8, følger det logisk at når neste kapittel (Dan 9) skriver om 490 år som ”bestemt” eller ”tilmålt”, kan de bare være ”tilmålt ” av de 2300 profetiske årene i forrige kapittel. For hva kan denne perioden bli ”kuttet av” fra, om ikke en annen og lengre tidsprofeti?

`Les Dan 8. Hva var den ene delen av synet som ikke ble forklart (se Dan 8,14; Dan 8,26–27)?`

Det er mange grunner til at profetien på 70 uker i Dan 9,24–27 og de 2300 kvelder og morgener i Dan 8,14 hører sammen:

1. Begge er tidsprofetier.
2. Ordene ”syn” og ”forstå” knytter dem sammen (se Dan 8,26–27 og Dan 9,23).
3. Tolkningen av begge profetiene ble gitt av Gabriel (se Dan 8,16; Dan 9,21).
4. Den eneste delen av synet som ikke ble forklart i Dan 8, var synet om de 2300 kvelder og morgener (noen ganger oversatt som ”dager”) i Dan 8,14.
5. Dan 8 inneholder synet og en delvis tolkning av det, mens Dan 9 bare har en tolkning, i dette tilfellet tolkningen av den eneste delen av Dan 8 som ikke ble forklart – nemlig den 2300 dager lange profetien i Dan 8,14, den ene delen av synet som Daniel ikke hadde forstått (se Dan 8,27).

Informasjonen i Esra fyller ut det som mangler i profetiens forutsigelser i Daniel, nemlig når man skal regne profetisk tid som fører frem til viktige sider ved Kristi verk.

<img style="max-width:100%" src="https://sabbath-school-stage.adventech.io/api/v1/no/quarterlies/2019-04/lessons/03/days/prophecy.png" />