---
title:  Guds valg
date:  16/10/2019
---

Mange taler om Guds utvelgelse av oss eller hans valg av oss til å gjøre noe. Det finnes mange slags tanker om hva valget går ut på. Hva sier Bibelen om utvelgelsen?

`Les Rom 8,28–29. Hva kaller Gud oss til? Hva velger han oss til?`

Avsnittet sier tydelig at Gud forutbestemte mennesker til å bli formet etter hans Sønns bilde. Det sier ikke at Gud forutbestemmer oss, hverken til å bli frelst eller fordømt, eller at vi ikke har noe valg selv. Med andre ord: Utvelgelsen har vår forvandling for øye. Vi skal forvandles så vi gjenspeiler Guds Sønn. Denne forvandlingen blir vi lovet i neste vers (Rom 8,30), der Paulus sier at alle som Gud har kalt, har han kjent rettferdig og herliggjort. Så vi skal ikke forvandle oss selv, for Gud lover å forvandle oss ved sin kraft.

`Les Rom 9. Hva slags utvelgelse eller kall er beskrevet i kapitlet?`

Paulus skriver om Guds utvelgelse til en bestemt oppgave. Israelittene ble valgt til å føre budskapet om Gud ut til verden. Uttrykket ”Jakob elsket jeg, men Esau hadde jeg uvilje mot” (Rom 9,13) blir ofte misforstått som at Gud bare elsket en av brødrene. Her sier Paulus imidlertid at Jakob ble utvalgt, men ikke Esau. Hva ble Jakob valgt til? Å være far for israelittene. Så det er to slags utvelgelse. Først velger Gud hver eneste en av oss til frelse og vil at vi skal forvandles til Jesu bilde. Dessuten velger Gud noen mennesker til bestemte oppgaver.

`Hvorfor bør det være oppmuntrende å vite at du ble forutbestemt til frelse? Men hvorfor betyr det ikke at valgene dine ikke kan føre til at du mister den frelsen Gud tilbyr?`