---
title:  Esra tar grep
date:  18/12/2019
---

`Les Esra 10. Hvordan taklet Esra og lederne blandingsekteskapene?`

Hele forsamlingen besluttet seg for å sende vekk de fremmede konene. Utrolig nok ble planen godtatt også av de som var gift med dem, bortsett fra de fire som er nevnt ved navn i Esra 10,15. Jødene lovte å sende vekk sine ektefeller, og det tok tre måneder å gjennomføre planen. 111 jødiske menn skilte seg fra sine koner (Esra 10,18–43). Det siste verset (Esra 10,44) sier at noen av blandingsekteskapene var barnefamilier. Å sende vekk mødrene fra barnefamilier virker verken fornuftig eller rett for oss. Men vi må huske at dette var en spesiell tid da Gud begynte forfra med jødefolket, og de med ham. Å følge Gud fullt ut krevde radikale tiltak.

De ordene som brukes i Esra 10,11; Esra 10,19, ”skill dere fra” (badal) og ”sende fra seg” (yatza), er ikke brukt om skilsmisse andre steder i Skriften. Esra kjente til det vanlige ordet for skilsmisse, men han brukte det ikke. Han betraktet ikke ekteskapene som gyldige etter at det viste seg at de var lovstridig. Ekteskapet ble altså opphevet fordi det var i strid med loven. Prosessen var oppløsning av et ugyldig ekteskap. Men vi får ikke vite hva som skjedde med konene og barna og den innvirkningen det hadde på samfunnet. Etter tidens skikk vil de tidligere ektemennene ha sørget for overføringen av sine tidligere koner og deres barn. Konene ville normalt ha gått tilbake til sine foreldre.

Med tiden begynte noen jødiske menn igjen å gifte seg med ikke-troende, og kanskje hentet noen hjem konene de hadde sendt vekk. Når resultatet ikke ble varig, skyldes det menneskenaturen og vårt vekslende gudsforhold. Selv de av oss som mener vi er sterke i troen, har tider da gudsforholdet er mindre intenst og vi ikke vandrer så nært ham. Vi mennesker har vanskelig for å la Gud beholde førsteplassen.

`Hvordan har det vært å oppleve perioder med ”mindre engasjement for Gud”? Hva har du lært av det?`