---
title:  Til ettertanke
date:  20/12/2019
---

”En nødvendig reformasjon” i _Alfa og Omega_, bind 3, side 362–367 [PK 669–678].

”Når Gud gir mennesker en oppgave, er det en kristenplikt å skjøtte den med flid. De bør benytte de anledninger Gud gir til å sette i verk hans vilje, og de vil oppnå store resultater hvis de handler raskt og bestemt. Men hvis de nøler eller forsømmer anledningen, vil de lide nederlag, og Gud vil bli vanæret. Hvis lederne i Guds verk viser mangel på iver og er likegyldige og ubesluttsomme, blir menigheten også likegyldig, sløv og forlystelsessyk. Men hvis de har fattet et hellig forsett om å tjene Gud og ham alene, vil det føre til enhet, håp og pågangsmot.

Guds ord er fullt av skarpe og slående kontraster. Synd og hellighet eksisterer side om side, så vi kan sky det ene og si ja til det andre. De samme kapitlene som fremstiller Sanballat og Tobia som hatefulle, falske og forræderske, forteller også om Esra og Nehemja som viste storsinn, fromhet og selvfornektelse. Vi kan selv velge hvem vi vil ligne. De fryktelige følgene av å overtre Guds bud er en kontrast til velsignelsene som kommer av lydighet. Vi må selv avgjøre om vi vil lide under det ene eller glede oss over det andre.” – _Alfa og Omega_, bind 3, side 365–366 [PK 676].

**Spørsmål til drøftelse**

`Når vi leser disse historiene, ser det ut til at mange ikke hadde noe gudsforhold og valgte hedenske koner av den grunn. Esra overlater dem ikke bare til seg selv, han prøver å irettesette og få dem til å endre kurs. Men lyktes det? Forandret de seg da oppførselen endret seg? Ga det dem et bedre gudsforhold? Hva tyder på at mange ikke forandret seg? Hva sier dette om hvor viktig sinnets omvendelse er?`

`Hvordan kan vi hjelpe medlemmer i vår menighet som sliter med følgene av ukloke ekteskap?`

`Guds prinsipper er evige og absolutte, men det er stor forskjell på kulturer. Hvorfor må vi ha dette i bakhodet når vi prøver å anvende Guds prinsipper i vårt eget liv og vår situasjon?`