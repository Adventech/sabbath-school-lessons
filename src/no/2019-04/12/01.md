---
title:  Dårlige beslutninger
date:  14/12/2019
---

### Bakgrunnsstoff
Neh 13,23–25, 5 Mos 7,3–4, 2 Kor 6,14, Esra 9, Esra 10, 1 Kor 7,10–17

> <p>Minnevers</p>
> Min Gud! Jeg skammer meg og skjemmes over å løfte ansiktet mot deg, min Gud! For våre synder er så mange at de har vokst oss over hodet, og vår skyld er så stor at den når til himmelen (Esra 9,6).

Esra og Nehemja ble ledere i samfunn hvor inngifte med ikke-israelitter var blitt normen. Begge to var sterkt opptatt av dette, for de ønsket å lede folket til et nært forhold til Gud. De var klar over den negative innflytelsen ikke-troende eller avgudsdyrkere kunne ha på israelittene, for de hadde sett de forferdelige følgene gjennom historien. De kanaanittiske religionene spredte seg over hele Israel til Baal og Asjera ble tilbedt på alle hauger. De hedenske ektefellene hadde også en negativ innflytelse på israelittiske familier. Bileam rådet moabittene til å sende sine kvinner til israelittene for at de skulle vende seg bort fra Gud når de falt for dem. Han fikk rett. Ektefeller påvirker hverandre, og barnas tro blir berørt.

Hva skal Esra og Nehemja gjøre med Israels inngiftesituasjon? Vil de la det skure eller motsette seg det? Denne uken skal vi se hvordan de to lederne håndterte problemet.