---
title:  De sang herrens sanger
date:  01/12/2019
---

`Les Neh 12,27–29. Legg merke til noen av nøkkelordene om deres tilbedelse og lovprisning. Hvordan ville du beskrive den?`

Jødene hadde bestilt en bestemt gruppe levitter til å være sangere og musikere ved tempelet. Gud ga instrukser om tilbedelsen, for gudstjenesten skulle være vakker og profesjonell.

Kong David hadde gjort dette på en mer forseggjort og storslått måte enn tidligere. Derfor ble Asafs etterkommere, som David hadde utnevnt som gudstjenesteleder i tempelet, fremdeles kalt ”de som sang” (Neh 11,22).

`Les 1 Krøn 25,6–8. Hva sier dette om hvor viktig musikk var for tilbedelsen og framførelsen av ”Herrens sanger”?`

Sangerne var levitter og offisielt tilknyttet tempelet. Det var jobben deres å spille til tempeltjenesten. På kong Davids tid ble det skapt en fullverdig musikkskole som han førte oppsyn med. Den hadde lærere og studenter, unge som gamle, som jobbet på skift i tempelet og sørget for musikken. Noen spilte, andre var sangere, og atter andre tok seg av instrumentene og klærne som ble brukt ved gudstjenestene. Hva var poenget med en så profesjonell organisering? Det utviklet talenter og en visjon om dyktighet i tilbedelsen. Fremragende dyktighet må alltid være et mål i tilbedelsen. Lovprisningen må komme fra hjertet og uttrykkes på beste måte, slik at folk blir åndelig oppløftet. Man kan anta at de musikerne og sangerne som tjenestegjorde i tempelet, ble valgt med omhu.

`På hvilke måter har du opplevd gleden av å tilbe gjennom musikk? På hvilken måte er dette viktig for deg?`