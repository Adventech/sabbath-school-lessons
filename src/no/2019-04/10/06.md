---
title:  Prester og levitter som del av tilbedelsen
date:  05/12/2019
---

`Les Neh 12,44–47. Hvorfor gledet Juda seg over at ”prestene og levittene var i tjeneste igjen”? Hvorfor var de viktige?`

`Hva symboliserte prestenes arbeid (de var levitter)? Se Hebr 9,1–11.`

”Den gjerning Kristus utfører som menneskenes talsmann i helligdommen i himmelen, har like stor betydning for frelsesplanen som hans død på korset. Hans død var begynnelsen til den gjerning han etter oppstandelsen for opp til himmelen for å fullføre. I tro må vi gå gjennom forhenget, ‘dit Jesus gikk inn og åpnet veien for oss’ Hebr 6,20.” – _Alfa og Omega_, bind 7, side 408–409 [GC 489].

Folk den gang hadde ikke det lyset vi har i dag, men de forsto nok til å vite at levittenes arbeid var viktig. De var opprømt ved tanken på at Guds verk ville bli utført gjennom dem.

Nasjonen hadde brukt tid med Gud og lest hans ord, bedt, tilbedt og innviet seg til ham på ny. Midt i alt dette innså de at tempeltjenesten var forsømt og måtte gjenopprettes. Nå da de ble gjenstartet, gledet folket seg over det viktige arbeidet levittene skulle gjøre for dem. Gud lot folket forstå at tempeltjenesten var en del av hans plan for tilbedelsen.

Predikanter, ordets lærere og musikere blir ofte tatt for gitt. Selv på Nehemjas tid var støtten til levittene variabel. De måtte ofte ta annet arbeid for å forsørge sine familier fordi folk sluttet å gi tiende og offergaver.

Uten tiende og offergaver har vi ingen organisert verdensomspennende menighet. Hvis vi vil at arbeidet skal fortsette, må vi støtte pastorene med pengebidrag og takknemlige ord. Kirken blir aldri fullkommen, men det bør ikke undergrave vår giverglede.