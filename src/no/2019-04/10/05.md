---
title:  Ofringer som en del av gudstjenesten
date:  04/12/2019
---

`Les Neh 12,43. Hva var det spesielle med å bringe ”store offer” som en del av feiringen?`

Ofringene var den viktigste delen av tilbedelsen på tempelets tid. Flere slags offer ble brukt, enten for løftet om tilgivelse eller for å uttrykke gleden over fellesskapet og takknemlighet til Gud. Ofringene ga tilbedelsen substans, de minnet tilbederne om Guds sannhet og hvem han er, og de pekte på ham som skulle komme (Messias) og gi sitt liv for dem fordi han er Guds lam.

`Les Joh 1,29; Joh 1,36; 1 Kor 5,7; Åp 5,6 og Åp 5,12–13. Hva sier tekstene om det ofringene pekte mot? De gamle israelittene kunne glede seg over et dødt husdyr, en død som bare kunne avsløre litt sannhet. Da har vel vi større grunn til å glede oss?`

Legg merke til hvor mange ganger ordet glede er nevnt bare i Neh 12,43. Midt i den ærbødighet, og kanskje gudsfrykt, som folk opplevde under gudstjenesten, var de også glade. Når vi kommer frem for Gud, må det være i ærefrykt og ærbødighet, men også glede. Sal 95 viser at sann tilbedelse innebærer en oppfordring om å synge, rope av glede og spille musikk til Guds ære (Sal 95,1), samt å bøye seg og knele for Herren (Sal 95,6). Det er viktig med en balanse mellom glede og ærbødighet når vi tilber skaperen.

`Hvilke følelser fylles vi av når vi tror at han som har skapt alt (se Joh 1,1–3), hang på korset og døde for skaperverket? Hvilken rolle kan og bør glede spille i vår erfaring av korset?`