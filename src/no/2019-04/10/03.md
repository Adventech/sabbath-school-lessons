---
title:  Renselse
date:  02/12/2019
---

Etter omtalen av murens innvielse og sangerne som samles, handler neste vers, Neh 12,30, om renselse. ”Prestene og levittene renset seg selv, så renset de folket, portene og muren.”

Roten til ordet ”renset”, thr, betyr å være ren. Det brukes i mange sammenhenger i GT, også med tanken om å være moralsk ren og ren for Gud.

”Men dersom vi vandrer i lyset, slik han selv er i lyset, da har vi fellesskap med hverandre, og blodet fra Jesus, hans Sønn, renser oss for all synd. Sier vi at vi ikke har synd, da bedrar vi oss selv, og sannheten er ikke i oss. Men dersom vi bekjenner våre synder, er han trofast og rettferdig, så han tilgir oss syndene og renser oss for all urett” (1 Joh 1,9). Hva sier denne teksten om 1) menneskenaturen, 2) Guds tilgivelse og 3) Guds kraft i vårt liv?

Tempelet og tjenesten der var viktige sider ved den gammeltestamentlige tro. Men tempeltjenesten var et middel for å nå et mål, ikke et mål i seg selv. Målet var jo å lede folket til et frelsende forhold med paktens Gud, Herren Jesus Kristus, og å kjenne hans rensende makt i livet. Og det er kunnskapen om det Gud har gjort, det han har frelst oss fra, som får oss til å elske ham og tilbe ham. Dette er en grunn til at israelittene stadig gjenfortalte hva Gud hadde gjort i fortiden. Det hjalp dem å kjenne Herrens godhet og kjærlighet, som var viktig for den glede og takknemlighet som bør gjennomsyre tilbedelsen.

For oss i dag bør syndstilgivelsen skape takknemlighet, håp og glede. Da er det lett å prise Herren og takke ham for hans godhet. Og noen større åpenbaring av Guds karakter enn korset, der Jesus bar straffen for våre synder, finnes ikke.

`Uansett hvordan ditt liv er eller har vært, kan du ved korset få full tilgivelse – her og nå. Hvorfor ikke ta imot tilgivelsen som Jesus tilbyr deg nå?`