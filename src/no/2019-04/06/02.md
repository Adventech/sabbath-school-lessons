---
title:  Folket samles
date:  03/11/2019
---

`Les Neh 8,1–2. Hva sier dette om Guds ords betydning for folket?`

Da jødene var ferdige med muren og flyttet inn i Jerusalem, samlet de seg på torget i den syvende måneden. Den syvende måneden (tisri) var en av de viktigste for israelittene. Da blåste man på trompeter den første dag i måneden (forberedelse til Guds dom), forsoningsdagen (dommens dag, den tiende i måneden), og løvhyttefesten (til minne om utfrielsen fra Egypt og Guds hjelp på reisen i villmarken, den 15. dag i måneden). Sammenkomsten fant sted på den første dagen i måneden, da det ble blåst i basuner. Og de leste opp fra loven, så de fikk lære om sin Gud og sin historie.

Folket ba Esra lese fra Moseloven for dem. De bygget også en plattform for anledningen. Det var ikke lederne som tvang menigheten til det. Nei, ”de” (folket) ba Esra ta med boken. Mest sannsynlig lest Esra fra Mosebøkene for folket.

`Les 5 Mos 31,9–13. Hva kan vi lære av det Gud sier?`

Moses sa at israelittene skulle komme og lese Guds lov under løvhyttefesten, og det sies hvem som skulle samles: menn, kvinner, barn og fremmede.

`En bokstavelig lesning av Neh 8,1 sier at folket samlet seg ”som én mann”. Hva sier det om betydningen av samhold?`