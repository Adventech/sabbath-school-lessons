---
title:  Misjonsfortelling
date:  08/11/2019
---

#### Busspredikant

_Samuel Ndagijimana (59), Rwanda_

Samuel Ndagijimana forkynner når han tar bussen. En dag i Kigali kom en kvinne bort til ham: ”Du gjør en flott jobb, men kanskje vet du det ikke. Du talte om noe på bussen som var et problem for meg.”

Hun minnet ham om at han hadde talt om å la Gud få førsteplassen. ”Du sa: La Gud komme først i dine planer, i alt du sier og alt du gjør.”

Budskapet fikk henne til å ta en viktig beslutning da hun kom på jobb. ”Jeg knelte på kontoret og ba: ”Gud, den Guds mann som talte på bussen i dag, sa vi skulle sette deg først. Hjelp meg å gjøre det.” Etter bønnen følte hun seg sterkere. Hun visste hva hun skulle si til sjefen.

Det gikk noen timer, så kom han bort til henne. ”Når kan vi gå?” spurte han. ”Sjef, jeg vil ikke synde. Det er tre grunner til at jeg ikke kan bli med:

Sjefen var rystet. ”Jeg har kommet mange ganger, og du har sagt hverken ja eller nei,” sa han. ”Hvorfor? Du hørte forslaget, men tok ingen beslutning.” Øynene smalnet av raseri. ”Du får sparken for dette,” snerret han og forlot rommet.

Kvinnen svelget og ba: ”Gud, jeg har æret deg på jobben. Jeg satte deg først. Får jeg sparken, må du ta deg av barna mine.”

Dagen etter ventet hun på oppsigelsen. Den kom ikke. Enda en dag gikk, og ikke noe brev. Den kvelden fortalte kveldsnyhetene at sjefen hadde fått sparken. Hun gråt og takket Gud.

Ute på gaten sa kvinnen til Samuel: ”Jeg skulle sparkes, men fikk beholde jobben. Jeg takker Gud for at han verner om dem som setter ham først.”

Samuel vil fortsette å forkynne på bussen. Han taler også i gata noen ganger. Men mest av alt prøver han å tale uten ord, med sitt utseende og sine handlinger.

Medlemmer verden over holdt en preken uten ord da de bidro til et offer i 2016 som kunne åpne en legeskole på adventistenes universitet i Kigali. Samuel sa han er glad for skolen der lærere og elever bidrar til å spre evangeliet over hele Rwanda.