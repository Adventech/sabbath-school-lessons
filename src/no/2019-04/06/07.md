---
title:  Til ettertanke
date:  08/11/2019
---

”Lovboken blir lest for folket” side 358–361 [PK 661–668] i _Alfa og Omega_, bind 3.

”Nå skulle de vise at de stolte på hans løfter. Gud hadde godkjent deres anger, derfor skulle de glede seg i forvissningen om at syndene var tilgitt og at Gud hadde tatt dem til nåde. ...

Det gir alltid varig glede for den som vender om til Herren. Når en synder lar Den Hellige Ånd slippe til, ser han sin egen skyld og urenhet i motsetning til den hellige Gud som gransker hjerter. Han føler seg fordømt på grunn av sin synd. Men han skal ikke miste motet og fortvile, for tilgivelsen er alt skaffet til veie. Han kan glede seg over at synden er tilgitt og at hans himmelske Far elsker ham. Gud er så stor at han tar syndige, angrende mennesker i sin kjærlige favn, forbinder sårene deres, renser dem for synd og kler dem i frelsens drakt.” – _Alfa og Omega_, bind 3, side 361 [PK 668].

**Spørsmål til drøftelse**

`Hva er betingelsene for å få oppleve ”gleden i Herren” (Neh 8,10) som din styrke? Det vil si: Er det noe vi må gjøre for å oppleve Guds kraft og tilgivelse? Hva skulle det eventuelt være?`

`Hvordan finner vi den rette balansen mellom sorg over vår synd og glede i Herren? Strider de ikke mot hverandre? Hvordan gir loven og evangeliet oss svaret? (Se Rom 3,19–24.)`

`Les Neh 8,10. Nehemja sier til folket: ”Gå og spis fete retter og drikk søt vin, og send mat som gaver til dem som ikke har noe! For denne dagen er hellig for vår Herre. Vær ikke bedrøvet! For gleden i Herren er deres styrke.” Spise fett, drikke søt vin, gi til dem som ikke har – og gjøre dette fordi dagen er hellig for Gud? Hva kan dette lære oss om hvordan vi kan glede oss i Herren? Hva betyr det at det er ”hellig” i denne sammenheng?`