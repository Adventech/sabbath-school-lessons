---
title:  Til ettertanke
date:  03/06/2022
---

Les «Å kjempe med Gud» i _Alfa og Omega_, bind 1, side 177–184 [PP 195–203].

«Jakobs erfaring denne angstens og kampens natt er symbolet på den trengsel som Guds folk må igjennom like før Kristi gjenkomst.... Dette vil bli Guds folks erfaring i den siste strid mot ondskapens makter. Gud vil prøve deres tro, deres utholdenhet og tillit til hans frelsende makt. Satan vil forsøke å skremme dem med at deres sak er håpløs, at deres synder har vært for store til å bli tilgitt. De vil få en intens følelse av mangelfullhet, og når de ser tilbake på sitt liv, vil håpet avta. Men når de tenker på Guds store nåde og deres egen oppriktige anger, vil de gripe de løfter som Gud gjennom Kristus har gitt til håpløse, angerfulle syndere. Deres tro vil ikke svikte, selv om de ikke får øyeblikkelig bønnesvar. De vil klynge seg til Guds sterke hånd på samme måte som Jakob klynget seg til engelen, og de vil utbryte: ‘Jeg slipper deg ikke uten at du velsigner meg.’...

Jakobs erfaring er også en forsikring om at Gud ikke vil forkaste dem som er blitt forledet til synd, men som har angret og vendt om. Det var ved en fullstendig overgivelse av selvet og ved en tillitsfull tro at Jakob vant det han aldri hadde greid å vinne ved å kjempe i egen kraft. På den måten lærte Gud ham at bare guddommelig makt og nåde kunne gi ham den velsignelsen han lengtet etter. Slik vil det også være med dem som lever i den siste tid. Når de er omgitt av farer, og fortvilelse griper sjelen, må de stole fullt og helt på Kristi forsoning. Vi kan ikke gjøre noe av oss selv.» – _Alfa og Omega_, bind 1, side 180–184 [PP 201].

**Spørsmål til drøftelse**

`Hvorfor er Jakobs svakhet anledningen for Guds nåde? Hvordan kan hans erfaring ses i lys av Paulus’ ord: «Når jeg er svak, da er jeg sterk»? (2 Kor 12,10).`

`Hvorfor tror du Bibelen avslører så mange stygge detaljer om så mange mennesker? Hva kan være poenget med å gjøre dette? Hva kan vi lære av det?`

`Se mer på problemet med avgudsdyrkelse. Hva er avgudene i vår kultur, vår sivilisasjon? Hvordan kan vi unngå å tilbe noen eller noe annet enn Herren?`