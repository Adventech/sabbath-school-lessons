---
title:  Rakel dør
date:  02/06/2022
---

`Les 1 Mos 35,15–29. Hvilke andre problemer fikk Jakob i sin skakkjørte familie?`

Straks Jakob forlater Betel, markerer tre hendelser det siste trinnet på hans reise mot det lovede land: Jakobs siste sønn ble født, Rakel døde, og Ruben, Jakobs første sønn med Lea, lå med Jakobs medhustru. Selv om teksten ikke sier hvorfor Ruben gjorde noe så ondt, kan det tenkes at han ville tilsvine fødselen av Jakobs siste sønn og ydmyke minnet om Rakel. Vi vet ikke.

Jakobs siste sønns fødsel er knyttet til Betlehem (1 Mos 35,19), som ligger i det lovede land. Denne fødselen er altså den første oppfyllelsen av Guds løfte om Israels fremtid. Jordmoren vender seg profetisk til Rakel med de samme ordene Gud brukte for å berolige Abraham: «Vær ikke redd» (1 Mos 35,17; se 1 Mos 15,1).

Den døende Rakel ga barnet navnet Ben-Oni, som betyr «min sorgs sønn», for å betegne smertene, men faren endret det til Benjamin, som betyr «sønn av høyre hånd», kanskje for retningen sør for å uttrykke sitt håp i det lovede land og alt det Gud sa han ville gjøre for sitt folk etter at de hadde bosatt seg der.

Men på denne tiden har Ruben sex med Bilha, som var farens medhustru og Rakels slave (1 Mos 35,25; 1 Mos 30,3). Vi vet ikke hvorfor han gjorde dette, annet enn som et eksempel på menneskelig fordervelse.

Merkelig nok reagerer ikke Jakob på det, selv om han får vite det (1 Mos 35,22). På dette punktet i livet stoler Jakob kanskje på at Gud vil holde ord til tross for den synd og ondskap som til tider foregår rundt ham.

Det er denne trosleksen som antydes i listen over Jakobs 12 sønner, som skal bli Israels forfedre (1 Mos 35,22–26). Vi skal få se at de ikke var verdens søteste og snilleste mennesker. Men til tross for alle problemene ville Guds vilje bli oppfylt gjennom denne familien, enda så skakkjørt den var.

`Guds vilje vil skje til slutt til tross for menneskers feil. Tenk deg hva som ville skje hvis folk samarbeidet og gjorde som Gud sa. Tenk så mye lettere, med mindre menneskelig lidelse og stress og forsinkelser, Guds vilje da kunne skje.`