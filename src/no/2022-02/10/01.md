---
title:  Jakob-Israel
date:  28/05/2022
---

### Bakgrunnsstoff
1 Mos 32,22–31, Hos 12,4–5, Jer 30,5–7, 1 Mos 33, 1 Mos 34,30–35,29

> <p>Minnevers</p>
> Da sa mannen: «Du skal ikke lenger hete Jakob. Israel skal være navnet ditt, for du har kjempet med Gud og mennesker og vunnet» (1 Mos 32,28).

Jakobs familiesaga fortsetter, på godt og ondt. Men gjennom det hele ser vi Guds hånd og hans trofasthet mot paktsløftene.

Denne uken får vi vite at Jakob har forlatt Laban og møter Esau, som han forrådte. Hva ville broren gjøre med ham nå?

Heldigvis for Jakob viste Herren, hans fedres Gud, seg igjen for ham i en hendelse som ble en forløper for det som senere skulle bli kjent som «Jakobs trengselstid» (se Jer 30,5–7). Og den natten ble fortrengeren Jakob til «Israel», et nytt navn for en ny begynnelse, en begynnelse som skulle føre til opprettelsen av et folk som er oppkalt etter ham.

Så til tross for alt som skjer, forteller Bibelen historien om patriarkene og deres familie, for å vise oss at Gud er trofast og oppfyller det han har lovt, og han gjør det til tross for at det kan se ut som hans folk gjør alt de kan for å hindre denne oppfyllelsen.