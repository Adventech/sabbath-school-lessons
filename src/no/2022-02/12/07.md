---
title:  Til ettertanke
date:  17/06/2022
---

«Fra fengselet til faraos hoff» side 195–205 [PP 213–223] og «Dramatisk gjensyn» side 206–222 [PP 224–240] i _Alfa og Omega_, bind 1.

«De tre dagene de var innesperret, var dager med bitter sorg for Jakobs sønner. De tenkte tilbake på det de hadde gjort galt, spesielt grusomhetene mot Josef. De visste at hvis de ble dømt som spioner, og de ikke kunne bevise sin uskyld, ville de miste livet eller bli slaver. De tvilte på om de kunne få faren til å gå med på å la Benjamin reise etter den grusomme skjebnen han trodde Josef hadde lidd. De hadde solgt Josef som slave, og de fryktet at Gud planla å straffe dem ved å la dem bli slaver. Josef tenker at faren og brødrenes familier kan lide sult, og han er sikker på at brødrene har angret at de behandlet ham så grusomt, og at de under ingen omstendigheter ville behandle Benjamin slik de hadde behandlet ham.» – Ellen G. White, _Spiritual Gifts_, 3. bok, side 155, 156.

«Josef var fornøyd. Han hadde testet sine brødre og hadde sett fruktene av sann anger over synd.» – _Spiritual Gifts_, 3. bok, side 165.

**Spørsmål til drøftelse**

`Ta opp spørsmålet sist i torsdagens avsnitt. Tror dere at Josef ville ha vært like nådig mot brødrene sine hvis det ikke hadde gått så bra for ham? Finnes det ting i historien om Josef som avslører hans karakter og kan være med og forklare hans nådige holdning?`

`Hvordan kan Josef ses som en slags forløper til Jesus og det han gjennomgikk?`

`Josef hadde testet brødrene sine. Prøver Gud oss på lignende vis?`

`Etter alle disse årene følte brødrene skyld for det de hadde gjort mot Josef. Hva lærer dette oss om hvor sterk skyldfølelsen kan være? Vi kan bli tilgitt og ta imot Guds tilgivelse, men hvordan lærer vi å tilgi oss selv, uansett hvor lite vi fortjener tilgivelsen?`