---
title:  Josef, hersker over Egypt
date:  11/06/2022
---

### Bakgrunnsstoff
1 Mos 41,37–46, 1 Kong 3,12, 1 Mos 42, Rom 5,7–11, 1 Mos 43, 1 Mos 44, 1 Mos 45

> <p>Minnevers</p>
> Og farao sa til Josef: «Se, jeg setter deg over hele Egypt» (1 Mos 41,41).

Nå styrer Josef Egypt, og hans egne brødre skal bøye seg for ham uten å vite hvem han er (1 Mos 42). Brødrene vil ydmyke seg når Josef tvinger dem til å komme tilbake med Benjamin (1 Mos 43), og når de føler at Benjamins sikkerhet er truet (1 Mos 44), vil de be den mektige mannen om nåde, han som de ser på «som farao selv». Når Josef endelig avslører hvem han er, vil de forstå at Gud hadde vendt alt til det gode, til tross for det de hadde gjort.

Interessant nok handler hele det neste hendelsesforløpet mer om brødrenes omvendelse enn om Josefs suksess. Reisene frem og tilbake fra Josef til faren og hindringene de møter, får dem til å huske det onde de har gjort mot Josef og faren, og de innser sin misgjerning overfor Gud. Josefs brødre opplever hele erfaringen som en dom fra Gud. Og likevel inneholder den rørende konklusjonen, der alle tar til tårene og gleder seg, også et budskap om tilgivelse til tross for deres onde handlinger.