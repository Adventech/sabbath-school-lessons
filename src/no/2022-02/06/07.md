---
title:  Til ettertanke
date:  06/05/2022
---

Les «Abraham bosetter seg i Kanaan» i Alfa og Omega, bind 1, side 114–125 [PP 132–144].

«Kristi kirke skal være en velsignelse, og dens medlemmer vil bli velsignet når de velsigner andre. Guds formål med å velge et folk fremfor hele verden var ikke bare at han kunne ta dem som sine sønner og døtre, men at han gjennom dem kunne gi verden fordelene av det guddommelige lys. Da Gud valgte Abraham, var det ikke bare til å være Guds spesielle venn, men å formidle de dyrebare privilegiene Gud ønsket å gi folkeslagene. Han skulle være et lys midt i det moralske mørket som omga ham.

Når Gud velsigner sine barn med lys og sannhet, er det ikke bare for at de skal få evig liv i gave, men for at de som er rundt dem, også kan bli åndelig opplyst … ‘Dere er jordens salt.’ Og når Gud lar barna sine være salt, er det ikke bare for å bevare dem selv, men for at de kan bidra til å bevare andre. …

Skinner dere som levende steiner i Guds bygning?... Vi har ikke sann tro med mindre den får kontrollere alle våre forretningstransaksjoner. Vi bør ha en praktisk gudfryktighet å flette inn i livsverket vårt. Kristi forvandlende nåde bør bo i hjertet. Vi trenger mye mindre av oss selv, og mer av Jesus.” – _Reflecting Christ_, side 205.

**Spørsmål til drøftelse**

`Se på Abrahams velsignelse: «Jeg vil velsigne deg. ... Du skal bli til velsignelse» (1 Mos 12,2). Hva innebærer det å være velsignet? Hvordan kan vi, som tjener den samme Gud som Abram, være en velsignelse for andre?`

`Hva var galt med Abrahams «hvite» løgn om sin kone? Hva er verst, å lyve eller si litt sannhet mens du likevel lyver?`

`Les 1 Mos 14,21–23 igjen. Hvorfor svarte Abraham som han gjorde, og hva kan vi lære av denne historien? Ville ikke Abram ha blitt rettferdiggjort hvis han hadde valgt å ta det kongen tilbød ham?`