---
title:  Abram og lot
date:  03/05/2022
---

`Les 1 Mos 13,1–18. Hva sier dette om karakterens betydning?`

Abram drar dit han var før, som om turen til Egypt bare var en omvei. Guds historie med Abram starter på ny frisk der den hadde stanset etter hans første reise til det lovede land. Abrams første stasjon er Betel (1 Mos 13,3), som på den første turen til landet (1 Mos 12,3–6). Han har angret og er tilbake hos «seg selv»: Abram, troens mann.

Abrams nye forbindelse med Gud ses i forholdet til mennesker, som måten han håndterer problemet med nevøen Lot og bruken av landet. Men det er Abram selv som foreslår en fredelig avtale og lar Lot velge først (1 Mos 13,9–10), en raushet som viser hva slags menneske Abram var.

Det at Lot valgte den enkleste og beste delen (1 Mos 13,10–11) uten tanke på naboenes ondskap (1 Mos 13,13), sier noe om hans griskhet. Uttrykket «for seg selv» minner oss om folket før syndfloden, som også valgte «for seg selv» (se 1 Mos 6,2).

Men Abram handlet i tro. Han valgte ikke landet. Han fikk det ved Guds nåde. I motsetning til Lot så Abram bare på landet når Gud sa det (1 Mos 13,14). Det er først da Abrams og Lots veier skilles at Gud taler til ham igjen (1 Mos 13,14). Dette er første gang vi hører at Gud snakker til Abram siden kallet i Ur. «Løft blikket og se deg omkring fra det stedet der du står, mot nord og sør, mot øst og vest! For hele det landet du ser, vil jeg gi deg og din ætt for alltid» (1 Mos 13,14–15). Gud sier at Abram skal «dra omkring» i dette landet som tegn på at han inntar det. «Stå opp og dra omkring i landet på langs og på tvers! For det er deg jeg vil gi det til» (1 Mos 13,17).

Gud gjør det helt klart at det er han som gir det til Abram. Det er en gave i nåde som Abram må ta imot i tro. Det er bare Guds verk som vil frembringe alt han nå har lovet Abram (se 1 Mos 13,14–17).

`Hvordan kan vi lære å være snille og romslige med andre, også når de ikke oppfører seg slik mot oss?`