---
title:  Syndfloden
date:  16/04/2022
---

### Bakgrunnsstoff
1 Mos 6,13–7,10, 2 Pet 2,5–9, 1 Mos 7, Rom 6,1–6, Sal 106,4, 1 Mos 8, 1 Mos 9,1–17

> <p>Minnevers</p>
> Som i Noahs dager, slik skal det være når Menneskesønnen kommer (Matt 24,37).

«Herren så at menneskenes ondskap var stor på jorden, for alt de ville og planla i sitt hjerte, var ondt, dagen lang» (1 Mos 6,5). Verbet «så» (1 Mos 6,5) fører leseren tilbake til trinnene i skapelsen. Men det Gud ser nå, er ikke tov «godt», men ra’, «ondt» (1 Mos 6,5). Det er som om Gud hadde angret på at han skapte verden, som nå var full av ra’ (1 Mos 6,6–7).

Og likevel rommer Guds anger også frelse. Det hebraiske ordet for «unnskyld» (nakham) gjenlyder i navnet Noah (Noakh), som betyr «trøst» (1 Mos 5,29). Guds svar på ondskapen har altså to sider. Den inneholder trusselen om rettferdighet, som ødelegger noen, men likevel lover hans svar trøst og barmhjertighet og fører til frelse for andre.

Denne «dobbelte stemmen» hørte vi allerede med Kain og Abel/Set, og den ble gjentatt i kontrasten mellom de to slektene til Set («gudssønnene») og Kain («menneskesønnene»). Nå hører vi det igjen idet Gud skiller mellom Noah og resten av menneskeheten.