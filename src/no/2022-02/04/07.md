---
title:  Til ettertanke
date:  22/04/2022
---

Det er lærerikt å sammenligne mentaliteten og oppførselen til folk og verdens tilstand før syndfloden og i vår tid. Menneskelig ondskap er ikke noe nytt. Se på parallellene mellom deres tid og vår.

«De samme synder som nedkalte himmelens hevn over verden før syndfloden, eksisterer også i dag. Gudsfrykten er blitt bannlyst fra menneskenes sinn, og hans lov behandles med likegyldighet og forakt. Den fremtredende verdslighet som kjennetegnet datidens slektledd, minner om vår egen tid. Gud dømte ikke menneskene før syndfloden fordi de åt og drakk. ... Deres synd bestod i at de tok imot gavene uten å vise takknemlighet mot giveren, og at de nedverdiget seg ved å gi etter for appetittens luner. De hadde lov til å gifte seg. Ekteskapet var etter Guds plan og var en av de første forordninger han innstiftet. Han gav særskilte forskrifter for denne ordningen og tilførte den hellighet og skjønnhet. Men disse forskriftene ble glemt, og ekteskapet ble nedverdiget til å tjene lidenskapen. Lignende forhold hersker i dag. Det som i seg selv er lovlig, blir overdrevet. ... Svindel, bestikkelse og tyveri brer seg blant høy og lav. Avisene er fulle av meldinger om drap. ... Lovløshetens ånd gjennomtrenger alle nasjoner, og de utslag som nå og da vekker frykt, er bare symptomer på den lidenskap og lovløshet som vil fylle jorden med sorg og ødeleggelse når den for alvor slippes løs. Det bilde som Bibelen tegner av forholdene i verden før storflommen, viser bare altfor tydelig den tilstand som dagens samfunn er på vei mot. Selv i dette århundre, og i de såkalte kristne land, blir det daglig begått forbrytelser like så svarte og uhyggelige som de som førte til at den gamle verdens syndere ble utslettet.» – _Alfa og Omega_, bind 1, side 79–80 [PP 102].

**Spørsmål til drøftelse**

`Hva har samfunnet før syndfloden felles med vårt? Hva sier disse fellestrekkene om Guds nåde når han likevel elsker verden og fremdeles søker å frelse så mange som mulig?`

`Noen mennesker sier at Noahs syndflod bare var en lokal flom. Hva er i veien med en slik tanke? Hvis dette var sant, ville jo alle lokale flommer (og regnbuer) gjøre Gud til en løgner. Hvorfor?`