---
title:  Sara dør
date:  17/05/2022
---

I 1 Mos 22,23 leser vi nyheten om Rebekkas fødsel, hun som en dag skal bli gift med Isak (1 Mos 24). På samme måte bereder rapporten om Saras død (1 Mos 23) grunnen for Abrahams kommende ekteskap med Ketura (1 Mos 25,1–4).

`Les 1 Mos 23. Hvilken funksjon spiller historien om Saras død og begravelse for oppfyllelsen av Guds løfte til Abraham?`

Når Saras død nevnes rett etter historien om Isaks offer, tyder det på at hendelsen som nesten kostet sønnen livet, kan ha gått hardt inn på henne. På et vis var Sara også med i «testen» sammen med sin mann, slik hun var det på hans reiser og når hans tro noen ganger sviktet (1 Mos 12,11–13).

Sara var ikke av dem som tiet om viktige saker eller det som uroet henne (se 1 Mos 16,3–5; 1 Mos 18,15 og 1 Mos 21,9–10). Hennes fravær og taushet, og også tidspunktet for hennes død etter den dramatiske hendelsen, sier mer om hennes relevans for hendelsene enn hennes fysiske nærvær. Det at Saras alderdom er nevnt (1 Mos 23,1) som et ekko av Abrahams alderdom (1 Mos 24,1), viser hennes betydning for historien.

Sara er den eneste kvinnen i GT hvor alderen er nevnt, noe som viser hennes betydning for historien. Fokuset på kjøpet av Saras gravsted (det fyller størsteparten av kapittelet), og ikke hennes død, understreker forbindelsen med det lovede land.

Det at hun døde «i Kanaan» (1 Mos 23,2) understreker at Saras død hører sammen med Guds løfte om landet. Sara er den første døde av Abrahams klan som dør og begraves i det lovede land. Abrahams bekymring for sin situasjon som «innflytter og fremmed» (1 Mos 23,4), og hans argument med Hets sønner, viser at Abraham ikke bare er ute etter å skaffe seg et gravsted. Han er mest opptatt av å bosette seg fast i landet.

`Les 1 Mos 23,6. Hva sier dette om Abrahams omdømme? Hvorfor er dette viktig for å forstå det Gud brukte ham til?`