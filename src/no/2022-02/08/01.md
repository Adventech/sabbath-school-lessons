---
title:  Løftet
date:  14/05/2022
---

### Bakgrunnsstoff
1 Mos 22, Hebr 11,17, 3 Mos 18,21, Joh 1,1–3, Rom 5,6–8, 1 Mos 23–25, Rom 4,1–12

> <p>Minnevers</p>
> Abraham var nå gammel og langt oppe i årene, og Herren hadde velsignet ham på alle måter (1 Mos 24,1).

Til slutt fødte Sara ham en sønn «på hans gamle alder» (1 Mos 21,2) slik Gud hadde lovet, og han kalte barnet Isak (se 1 Mos 21,1–5). Men historien om Abraham er ikke slutt og den når et høydepunkt da han tar med sønnen til Moria-fjellet for å ofre ham. Men Isak erstattes av en vær (1 Mos 22,13), som viser at Gud vil velsigne folkeslagene gjennom hans «ætt» (1 Mos 22,17–18). Denne etterkommeren var Jesus (Apg 13,23). I denne forbløffende (og på et vis foruroligende) historien avsløres mer av frelsesplanen.

Hendelsen må ha rystet Abrahams familie, og Abrahams fremtid er ikke klar. Sara dør etter offeret ved Moria (1 Mos 23), og Isak forblir enslig.

Da tar Abraham initiativet for å sørge for at den «rette» fremtiden vil følge ham. Han sørger for at sønnen blir gift med Rebekka (1 Mos 24), som skal føde to sønner (1 Mos 25,21–23), og Abraham gifter seg med Ketura, som skal gi ham mange barn (1 Mos 25,1–6). Denne uken skal vi følge Abraham til slutten av hans liv (1 Mos 25,7–11).