---
title:  Gud vil skaffe til veie
date:  16/05/2022
---

`Les 1 Mos 22,8; 1 Mos 22,14. Hvordan oppfylte Gud sitt løfte om at han vil skaffe til veie? Hva ble skaffet?`

Da Isak spurte om offerdyret, svarte Abraham: Gud vil selv «se seg ut et brennofferlam» (1 Mos 22,8). Men den hebraiske verbformen kan faktisk bety «Gud vil skaffe seg selv som lam.» Verbet «skaffe» (yir’eh lo) brukes på en måte som kan bety «skaffe seg selv» (eller bokstavelig talt «se ham selv»).

Det vi får se her, er kjernen i frelsesplanen, det at Gud selv lider og betaler straffen for vår synd!

`Les Joh 1,1–3 og Rom 5,6–8. Hvordan hjelper dette oss å forstå det som skjedde ved korset, som er fremstilt i offeret på Moria-fjellet?`

På Moria-fjellet pekte offer-væren «som hang fast etter hornene i et kratt» (1 Mos 22,13) frem mot Jesus lenge før korset. Han er den som blir «sett» her, som Abraham sa det senere: «På fjellet hvor Herren lar seg se» (1 Mos 22,14). Jesus pekte på Abrahams profetiske tale da han sa: «Deres far Abraham jublet over å skulle se min dag. Han fikk se den dagen og frydet seg» (Joh 8,56).

«Det var for å lære Abraham å forstå evangeliets virkelighet og for å sette hans tro på prøve, at Gud påla ham å ofre sønnen. Den sjelekval han gjennomlevde i de dagene den forferdelige prøven varte, ble tillatt for at han av egen erfaring skulle forstå noe av storheten i det offer den evige Gud brakte for å kjøpe mennesket fri.» – _Alfa og Omega_, bind 1, side 142–143 [PP 154].

`Hvordan gjør denne dramatiske hendelsen det lettere å forstå det som skjedde på korset og hva Gud har lidd for oss? Hva skal vår respons være på det som er gjort for oss?`