---
title:  Misjonsfortelling
date:  20/05/2022
---

#### Håp i pandemien

_Antónia da Conceição Miguel Yele (40), Angola_

COVID-19 forandret livet mitt.

Jeg har alltid trodd på Gud, og jeg begynte tidlig å be om hans hjelp til å finne en god mann, en kristen til å gå i kirken sammen med. Men hvilken kirke?

Som barn gikk jeg i mine foreldres kirke i Angola og fulgte dens ritualer, men noe manglet. Da jeg ble gift, flyttet jeg til en annen kirke, og senere til en tredje. Men innvendig var jeg tom.

I 2020 ble landet stengt ned under pandemien. Kirkene ble stengt, men jeg fant prekener på YouTube, og to programmer av adventistpastorer på Hope Channel TV. Jeg skjønte at jeg ikke kjente Bibelen. Det som virkelig fanget min oppmerksomhet, var sabbaten.

Det var som om en av pastorene talte direkte til meg. “Hvem vil du følge, menneskers påbud eller Guds ord i Bibelen?” sa han. Spørsmålet plaget meg. Jeg svarte fra dypet av mitt hjerte: “Jeg vil følge det Gud sier i sitt Ord.”

Jeg husket en ung kvinne jeg hadde fått til å hjelpe meg i huset. Da hun begynte, vasket hun og laget mat hver dag utenom lørdager, for da gikk hun i kirken. Men etter en stund begynte hun å arbeide for meg på lørdager også.

Da sabbatens betydning gikk opp for meg, snakket jeg med henne: “Tenk deg om hvis du sluttet å gå i kirken på grunn av jobben hos meg. Fra nå av skal du bare arbeide for meg fra mandag til fredag. Lørdagen er hellig.” Nå kunne hun igjen gå i kirken. I dag tar hun bibelstudier og forbereder seg på dåp.

Jeg ville vite mer om sabbaten og ringte til en adventistpastor. Han tilbød meg en rekke bøker. Jeg begynte å gå i kirken på sabbaten og ble døpt i 2021.

I dag er jeg et nytt menneske. Jeg vet at Gud tilgir min synd og forvandler meg etter sitt bilde. Hjelp meg å be at min mann må kjenne Gud og bli med i kirken på sabbaten.

En del av offeret trettende sabbat vil bidra til fire prosjekter i Antonias hjemland Angola, deriblant en adventistskole i Luanda, en grunnskole i Belize, et senter for rådgivning og beskyttelse mot vold i hjemmet i Lombe og et internat for menn ved adventistenes universitet i Huambo, Angola. Takk for at du planlegger et rundhåndet offer.