---
title:  Til ettertanke
date:  29/04/2022
---

Les «Babels tårn» i _Alfa og Omega_, bind 1, side 97–104 [PP 117–124].

«De bestemte seg for å bygge en by, og i den et tårn av så svimlende høyt. … Gud hadde pålagt menneskene å spre seg over hele jorden. De skulle oppfylle jorden og legge den under seg. Men disse tårnbyggerne satte seg fore å bevare samfunnet intakt og grunnlegge et kongedømme som etter hvert skulle omfatte hele jorden. På den måten ville byen deres bli hovedstaden i et verdensrike, og dens glans skulle avtvinge beundring og hyllest over hele verden og gjøre grunnleggerne berømte. Dette imponerende tårnet som skulle nå til himmelen, var tenkt som et monument over byggherrenes makt og visdom, og skulle bringe deres ry videre til fjerne slekter.

Disse menneskene på Sinear-sletten trodde ikke Guds løfte om at han aldri mer skulle ødelegge jorden med en storflom. De avviste tanken om at det fantes en Gud, og sa at syndfloden hadde hatt helt naturlige årsaker. Andre trodde at det eksisterte et høyere vesen som hadde ødelagt den gamle verden. Likesom Kain reiste de seg i opprør mot en slik Gud. En av hensiktene med å bygge tårnet var å sikre seg i tilfelle av en ny storflom. Ved å gjøre byggverket mye høyere enn flomvannet hadde nådd, mente de at de ville være utenfor all fare. Og når de nådde opp til skyene, håpet de å finne årsaken til storflommen. Hensikten med foretagendet var å opphøye de stolte byggherrene enda mer og lede de kommende slekter bort fra Gud og inn i avgudsdyrkelse.» – _Alfa og Omega_, bind 1, side 99 [PP 118, 119].

**Spørsmål til drøftelse**

`Hvilket eksempel har vi fra historien, eller fra nåtiden, på de problemene som kan komme med dem som søker å gjøre seg selv bemerket?`

`Hvordan kan vi som menighet unngå faren for å prøve å bygge vårt eget Babels tårn? På hvilke måter kan vi prøve å gjøre dette, kanskje også ubevisst?`