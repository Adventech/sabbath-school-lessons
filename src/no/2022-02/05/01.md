---
title:  Alle nasjoner og Babel
date:  23/04/2022
---

### Bakgrunnsstoff
1 Mos 9,18–11,9, Luk 10,1, Matt 1,1–17, Luk 1,26–33, Sal 139,7–12, 1 Mos 1,28, 1 Mos 9,1

> <p>Minnevers</p>
> Derfor kalte de den Babel, for der forvirret Herren hele jordens språk. Og derfra spredte Herren dem ut over hele jorden (1 Mos 11,9).

Etter syndfloden skifter den bibelske beretningen fra fokus på den enkelte, Noah, til hans tre sønner, «Sem, Ham og Jafet.» Ham, som far til Kanaan (1 Mos 10,6; 1 Mos 10,15), innfører tanken om «Kanaan», det lovede land (1 Mos 12,5), som fører tankene til Abraham, som skal velsignes på vegne av alle nasjoner (1 Mos 12,3).

Men linjen brytes av Babeltårnet (1 Mos 11,1–9). Nok en gang forstyrres Guds planer for menneskene. Det som skulle være en velsignelse, alle folks tilblivelse, blir nok en forbannelse. Folkene går sammen om å ta Guds plass. Gud dømmer dem, og i forvirringen som følger, blir folket spredt over hele verden (1 Mos 11,8). De oppfyller dermed Guds opprinnelige plan om å «fylle jorden» (1 Mos 9,1).

Til slutt vender Gud det onde til det gode. Han får som alltid det siste ordet. Forbannelsen av Ham i farens telt (1 Mos 9,21–22) og forbannelsen av de forvirrede folkeslagene ved Babels tårn (1 Mos 11,9) vil til slutt bli omgjort til en velsignelse for folkeslagene.