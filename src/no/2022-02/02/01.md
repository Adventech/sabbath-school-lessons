---
title:  Syndefallet
date:  02/04/2022
---

### Bakgrunnsstoff
1 Mos 3, 2 Kor 11,3, Åp 12,7–9, Joh 8,44, Rom 16,20, Hebr 2,14, 1 Tim 2,14–15

> <p>Minnevers</p>
> Jeg vil sette fiendskap mellom deg og kvinnen, mellom din ætt og hennes ætt. Den skal ramme ditt hode, men du skal ramme dens hæl (1 Mos 3,15).

Gud ga en advarsel i Edens hage: «Du må gjerne spise av alle trærne i hagen. Men av treet til kunnskap om godt og ondt må du ikke spise. For den dagen du spiser av det, skal du dø.» (1 Mos 2,16–17). Advarselen viser at selv om de skulle kjenne godt, skulle de ikke kjenne det onde.

Vi forstår vel hvorfor?

Og advarselen om dødsdommen i tilfelle ulydighet (1 Mos 2,17) ville bli oppfylt: de ville dø (1 Mos 3,19). De fikk ikke bare forbud mot å spise av treet, de ble også drevet ut av Edens hage (1 Mos 3,24) og hadde ikke lenger tilgang til det som kunne ha gitt dem evig liv som syndere (1 Mos 3,22).

Men midt i tragedien aner vi håpet i 1 Mos 3,15, iblant kalt protoevangeliet, eller «evangeliets første løfte». Ja, dette verset presenterer det første løftet om evangeliet som finnes i Bibelen: Gud har åpnet en vei ut av elendigheten.