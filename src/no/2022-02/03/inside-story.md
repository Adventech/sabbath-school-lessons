---
title:  Misjonsfortelling
date:  15/04/2022
---

#### Jeg er en død mann, del 2

_Alfred C. Machona, Zimbabwe_

Etter 11 år som litteraturselger fikk jeg stipend til å studere til pastor på Solusi University i Zimbabwe. Men fire måneder før jeg skulle begynne, ble min kone og jeg hardt skadet i en bilulykke. Jeg forstår ikke hvordan vi overlevde kollisjonen der vi satt i forsetet, mens passasjerene våre døde. Og hvorfor er jeg ikke lam. Da jeg begynte gjenopptreningen, spurte fysioterapeuten: «Er du en person som ber?» «Ja, hvorfor det?» spurte jeg.

«Etter dette røntgenbildet å dømme, burde du være lam fra halsen og ned. Eller mest sannsynlig død. Jeg skal være veldig forsiktig med deg. Det skremmer meg.»

Hvordan kom ambulansen så fort? Sjefen for en gullgruve i distriktet var rett bak oss i pickupen sin. Han ringte straks en sykepleier ved gruven og ba henne komme med ambulansen.

Og hvorfor fikk jeg stipend til å studere bare tre måneder før ulykken? Uten det ville vi ikke ha fått legebehandling, og vi kunne ha forulykket. Sykehusoppholdet kostet 36 000 dollar, en svimlende sum i Zimbabwe.

Og hvordan hadde det seg at den eneste legen i Zimbabwe som kunne operere halsen min, var der? Han skulle fly til Frankrike samme dag.

Hvorfor hadde Gud spart oss? Vi skulle ha vært døde på flekken.

Jeg har to svar. Kanskje var ikke min kone og jeg beredt på å dø og Gud ga oss en ny sjanse. Eller kanskje var det fordi vi ennå har noe ugjort i hans vingård.

Jeg ber oftere nå, om at Gud må gi meg kraft til å gjøre godt hele tiden og arbeide med de svakhetene jeg har, så jeg kan være rede til å dø når som helst. Og jeg ber ham bevare gløden i meg.

Iblant gjør jeg feil, men jeg ber Gud om hjelp. Og jeg ber om å kunne ha et godt forhold til ham til enhver tid.

Jeg vet ikke hva Gud gjorde under ulykken 23. desember 2015. Men jeg vet at jeg fremdeles er her, og jeg vil tjene Gud alle mine dager.

En del av offeret i 2015 gikk til Solusi Univiersity for å doble kapasiteten i kafeteriaen fra 500 til 1000 plasser. Takk for dine misjonsgaver.

Se Alfred på YouTube: bit.ly/Alfred-Machona. Last ned bilder på Facebook: bit.ly/fb-mq.