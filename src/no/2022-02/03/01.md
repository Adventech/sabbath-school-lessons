---
title:  Forberedt på endring
date:  09/04/2022
---

### Bakgrunnsstoff
1 Mos 4, Hebr 11,4, Mi 6,7, Jes 1,11, 1 Kor 10,13, 1 Joh 3,12, 1 Mos 5, 1 Mos 6,1–5

> <p>Minnevers</p>
> Hvis du vil gjøre det gode, kan du se opp, men hvis du ikke vil gjøre det gode, ligger synden klar ved døren. Den ønsker makt over deg, men du skal herske over den (1 Mos 4,7).

Det meste av det som følger rett etter syndefallet og forvisningen av Adam og Eva fra Edens hage, er fødsler og dødsfall, alt sammen en oppfyllelse av Guds profetier i kapitlet foran. 1 Mos 3 og 4 er parallellkapitler med mange felles temaer og ord: skildringer av synd (se 1 Mos 3,6–8 og 1 Mos 4,8), forbannelser fra ‘adamah, «jorden» (se 1 Mos 3,17 og 1 Mos 4,11) og bortvisning (se 1 Mos 3,24; 1 Mos 4,12 og 1 Mos 4,16).

Disse parallellene markerer oppfyllelsen av profetiene Gud hadde gitt Adam og Eva etter syndefallet. Den første hendelsen etter Adams bortvisning er full av håp: den første sønnen blir født, og i den ser Eva oppfyllelsen av løftet hun hadde hørt i profetien om Messias (1 Mos 3,15). Hun trodde han kunne være den lovte Messias.

De neste begivenhetene: Kains og Lameks forbrytelser, den reduserte levetiden og den økende ondskapen, er oppfyllelser av forbannelsen i 1 Mos 3.

Men heller ikke da er alt håp ute.