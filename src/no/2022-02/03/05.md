---
title:  Kains straff
date:  13/04/2022
---

`Les 1 Mos 4,9–16. Hvorfor spør Gud: «Hvor er Abel din bror?» Hva er sammenhengen mellom Kains synd og at han blir «fredløs og flyktning» på jorden? (1 Mos 4,12).`

Guds spørsmål til Kain er som et ekko av spørsmålet til Adam i Edens hage: «Hvor er du?» Ekkoet peker på sammenhengen mellom synden i Eden og denne synden: den siste synden (Kains) var resultatet av den første (Adams).

Men Kain vil ikke innrømme sin synd. Han nekter for den, noe Adam ikke gjorde, selv om han prøvde å gi en annen skylden. Kain trosser Gud med vilje, og Gud nøler ikke med å konfrontere ham med hans forbrytelse. Når Gud stiller det tredje spørsmålet: «Hva har du gjort?» venter han ikke på svar. Han minner Kain om at han vet alt, for Abels blod har ropt til ham fra jorden (1 Mos 4,10), et bilde som viser at Gud vet om drapet og vil gjøre noe med det. Abel ligger på bakken, en direkte kobling til syndefallet og til det Gud hadde sagt ville skje med Adam (se 1 Mos 3,19).

`Les 1 Mos 4,14. Hva innebærer Kains ord: «Jeg må skjule meg for deg?»`

Det er fordi Abels blod ble utøst på jorden at jorden nå ble forbannet igjen (1 Mos 4,12). Derfor blir Kain dømt til å være flyktning, langt borte fra Gud. Det er først da han hører Guds dom at han innser betydningen av Guds nærvær, for uten det frykter han for sitt liv. Selv etter at Kain hadde drept sin bror med kaldt blod og gitt uttrykk for trass etter det, viser Gud ham barmhjertighet, og selv da Kain dro «bort fra Herren» (1 Mos 4,16), ga Gud ham en viss beskyttelse. Akkurat hva dette «merket» var (1 Mos 4,15), vet vi ikke, men det bunnet uansett i Guds nåde mot ham.

`«Skjule meg for deg» (1 Mos 4,14) – hva er skjult for Gud? For en tragisk situasjon. Hva er den eneste måten vi syndere kan unngå denne situasjonen på?`