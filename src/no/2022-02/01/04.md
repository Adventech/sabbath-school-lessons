---
title:  Sabbaten
date:  29/03/2022
---

`Les 1 Mos 2,2–3 og 2 Mos 20,8–11. Hvorfor er den sjuende dagen som sabbat knyttet til skapelsen? Hvordan påvirker denne forbindelsen vår sabbatshelligholdelse?`

Det er fordi «Gud fullførte» sitt skaperverk at han innstiftet sabbaten. Som sabbat er den syvende dag derfor uttrykk for vår tro på at Gud fullførte sitt verk da, og at han fant det «svært godt.» Å holde sabbaten er å si med Gud at hans skaperverk er vakkert og verdifullt.

Vi kan hvile fra våre gjerninger slik Gud hvilte fra sine. Sabbatshelligholdelse er å si ja til Guds «svært gode» skaperverk, også kroppen. I motsetning til noen gamle (og moderne) forestillinger er det ingenting i Skriften som nedvurderer kroppen som ond. Det er en hedensk tanke. Nei, de som holder sabbat, er glade for Guds skaperverk – inkludert sitt eget kjøtt – og det er derfor de gleder seg over skapelsen og tar vare på den.

Sabbaten, som markerer den første «enden» i menneskets historie, er også et tegn på håp for en lidende menneskehet og for verdens smerte. Det er interessant at uttrykket «fullført arbeidet» også er brukt om slutten på byggingen av helligdommen (2 Mos 40,33) og igjen på slutten av konstruksjonen av Salomos tempel (1 Kong 7,40; 1 Kong 7,51). Begge steder er det undervist om evangeliet og frelsen.

Etter syndefallet peker sabbaten på frelsens mirakel, som vil finne sted via en ny skapelse (Jes 65,17; Åp 21,1). Ved slutten av uken er sabbaten et tegn om at denne verdens lidelser og prøvelser også vil få en slutt.

Derfor valgte Jesus sabbaten som den beste dagen å helbrede syke på (Luk 13,13–16). Med sine helbredelser på sabbaten pekte han frem til tiden da all smerte, lidelse og død vil være slutt. Derfor peker hver sabbat på frelseshåpet.

`Hvordan kan vi ved å hvile på sabbatsdagen oppleve den hvile og frelse som vi har i Jesus nå og som vil bli oppfylt når den nye himmel og den nye jord blir skapt?`