---
title:  Skapelsen
date:  26/03/2022
---

### Bakgrunnsstoff
Sal 100,1–3, 1 Mos 1–2, 2 Mos 20,8–11, 2 Mos 40,33, Matt 25,14–30, Matt 19,7–9

> <p>Minnevers</p>
> I begynnelsen skapte Gud himmelen og jorden (1 Mos 1,1).

Bibelen begynner med at Gud skapte. Det betyr at skapelsen markerer begynnelsen på menneskelig og bibelsk historie. Dette innebærer også at skapelsesfortellingen i 1. Mosebok er like sann som andre hendelser i menneskets og Bibelens historie.

De to tekstene om skapelsen i kapitlene 1 og 2 inneholder lærdommer om Gud og mennesket. Denne uken skal vi lære mer om den syvende dag som sabbat. Vi skal tenke over den kjensgjerning at Gud skapte mennesker i sitt bilde – og av jord. Vi vil bli forundret over formålet med treet til kunnskap om godt og ondt og dets sammenheng med livets tre.

Den viktigste leksen i Bibelens historier om begynnelsen handler om nåde. Vår eksistens er av Guds nåde. Gud skapte himmelen og jorden før mennesket var til stede. Som skapelsen er også frelsen en gave fra Gud. Og hvor uutgrunnelig det er at skapelsen og gjenløsningen er å finne i sabbatsbudet.