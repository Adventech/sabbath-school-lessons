---
title:  Misjonsfortelling
date:  01/04/2022
---

#### Misjonæren forandret mitt liv

_Eugene Fransch, Zimbabwe_

Solusi College ga meg kultursjokk sist i 1970-årene. Jeg var radikal med stor afrofrisyre på hodet og rockemusikk på kassettspilleren. Men Adventistkirken så noe i meg og ga meg stipend til Solusi i jungelen i Zimbabwe.

Jeg var middelhavsfarer i teologiklassene. Gresk var bøygen. Jeg slet med å klare prøvene. Mr. Raunio fra Finland var streng, men snill.

Vi ble venner da jeg begynte i 1978. Han lærte meg sjakk og fortalte om sine opplevelser. Han hadde vært misjonær blant de innfødte i Nord-Amerika og undervist på universitet i Sør-Afrika før han kom til Solusi for å avslutte sin karriere.

Da jeg tok min siste eksamen i gresk, visste jeg at jeg hadde strøket. Jeg ga ham arkene og sa: «Jeg har strøket igjen.» Han smilte og sa: «Det er OK.»

Den neste uken var jeg nedfor, for jeg visste at jeg ikke kunne fullføre uten gresk. Jeg hadde sett frem til å bli ferdig, for jeg planla bryllup. Tanken på å ta gresk om igjen det neste halvåret var uutholdelig.

En uke etter eksamen ba Raunio meg inn på kontoret. «Jeg har lagt merke til deg i fire år,» sa han. «Du har blitt en hardtarbeidende ung mann som elsker Gud. Selv musikken din endret seg fra rock til kristen musikk. Jeg har sett deg komme Jesus nærmere.»

Det var da en overraskelse. Jeg tror ikke noen andre hadde sett det.

«Du har bestått alle dine andre fag, og jeg vet hva det betyr for deg å bli ferdig. Du gjorde ditt beste for å klare gresken, men strøk. Men jeg vil vise deg nåde. Jeg vet Gud har en plan for deg. Jeg vil gi deg ståkarakter så du kan få fullført.» Så ba han om at Gud ville lede meg i fremtiden.

Siden sa jeg til min forlovede: «Ved Guds nåde har jeg bestått.»

Jeg er Raunio stor takk skyldig. Han så ut over der og da og så mitt potensial. Gud hjalp meg i arbeidet som ungdomsleder i Zimbabwe i 18 år. Siden var jeg ungdomsleder i divisjonen og har hatt andre lederjobber. Raunio lærte meg hvordan vi kan vise andre nåde når de ikke fortjener det.

Gud ser hva vi kan utrette, og vi må se ut over dagen i dag med Guds blikk og se hva andre kan bli.

En del av offeret i 2015 gikk til Solusi Univiersity for å doble kapasiteten i kafeteriaen fra 500 til 1000 plasser. Takk for dine misjonsgaver.

Eugene Fransch døde i 2021 etter at han hadde fått COVID-19. Leo Raunio døde 72 år gammel i 1984, to år etter at Eugene fullførte sine studier. Se Eugene på YouTube: bit.ly/Eugene-Fransch.