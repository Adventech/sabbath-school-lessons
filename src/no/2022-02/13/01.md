---
title:  Israel i Egypt
date:  18/06/2022
---

### Bakgrunnsstoff
1 Mos 46, Rom 10,12–13, 1 Mos 47, 1 Mos 48, Apg 3,25–26, 1 Mos 49, Fil 2,10, 1 Mos 49,29–50,21

> <p>Minnevers</p>
> Så ble Israel boende i Egypt, i Gosen. De fikk eiendom der og var fruktbare og ble svært tallrike (1 Mos 47,27).

1. Mosebok dekker de siste årene Jakob og Josef var sammen. Vi ser Jakob (Israel) forlate Kanaan (1 Mos 46) for å bosette seg i Egypt (1 Mos 47), og der dør han (1 Mos 49,29–50,21). Men selv i Egypt veier løftet om det lovede land tungt i bakgrunnen (1 Mos 50,22–26).

Så snart Jakob ankommer Egypt, velsigner han farao (1 Mos 47,7–10) og oppfyller dermed (delvis) løftet til Abraham om å være en velsignelse for nasjonene (1 Mos 12,3). Når han skal dø, velsigner Jakob Josefs sønner (1 Mos 48). Han velsigner også sine egne sønner (1 Mos 49,1–28) og profeterer om hver enkelt i lys av det som skal bli Israels tolv stammer (1 Mos 49,1–27).

Men det at Israel «bor» i Egypt som fremmede, utfordrer håpet om det lovede land. Og selv om 1. Mosebok ender med Israels barn i Egypt, peker noen av Josefs siste ord på et annet sted: «Nå skal jeg dø. Men Gud skal se til dere og føre dere opp fra dette landet til det landet han lovet Abraham, Isak og Jakob» (1 Mos 50,24).