---
title:  Til ettertanke
date:  10/06/2022
---

Les «Fra fengselet til faraos hoff» i _Alfa og Omega_, bind 1, side 195–205 [PP 213–223].

«Tidlig i livet, på terskelen til voksen alder, ble Josef og Daniel revet bort fra sine hjem og ført som fanger til fremmede land. Særlig Josef ble utsatt for de fristelsene som følger med store forandringer i livsvilkår. Hjemme hos sin far ble han tatt kjærlig vare på, i Potifars hus var han slave og i faraos fangehull satt han urettferdig dømt som statsfange. I en krisetid ble han kalt til en høy lederstilling i Egypt. Hvordan klarte han å bevare sin integritet? ...

I sin barndom hadde Josef lært å elske og frykte Gud. Han hadde ofte hørt om den natten Jakob så et syn i Betel, om stigen mellom himmel og jord, englene som steg ned og opp, og om ham som fra tronen der oppe åpenbarte seg for Jakob. Han hadde hørt om kampen ved elven Jabbok, der Jakob, etter å ha gitt avkall på synder han hadde kjælt for, seiret og fikk navnet Israel.

Da han var gutt, passet Josef sin fars sauer. Dette var et rent og enkelt liv som fremmet utviklingen av både fysiske og mentale krefter. Han hadde samfunn med Gud i naturen og lærte seg de store sannheter som var en hellig arv fra far til sønn. Slik tilegnet han seg sjelsstyrke og faste prinsipper.

Da han sto overfor sitt livs krise, på den fryktelige reisen fra hjemmet i Kanaan til fangenskapet som ventet i Egypt, husket Josef sin fars Gud. Han husket det han hadde lært som barn, og fylt av glede besluttet han seg for alltid å tjene himmelens Konge.» – _Utdanning for livet_, side 31, 32 [Ed 51, 52].

**Spørsmål til drøftelse**

`Sammenlign Josef med Daniel og Jesus. Hva har de felles? Hvordan åpenbarer Josef og Daniel (hver på sin måte) sider ved Jesus og hvordan Jesus ville bli?`

`Drøft spørsmålet på slutten av torsdagens avsnitt. Hvordan lærer vi å stole på Gud når det ikke går så bra for oss som det til slutt gjorde for Josef?`