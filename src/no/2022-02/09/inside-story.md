---
title:  Misjonsfortelling
date:  27/05/2022
---

#### Guds sanne dag

_Cristina Vita Cavimbi Ferraz (21), Angola_

Jeg vokste opp i et pastorhjem der jeg lærte om Gud, men ikke sabbaten. Far var evangelisk pastor, men ville ikke sette sin fot i adventistkirken i byen vår utenfor Luanda i Angola. Han forbød meg og resten av familien å gå dit.

Som ung voksen bodde jeg hos en onkel i en annen by. Jeg studerte Bibelen i lunsjpausen sammen med kolleger på jobben. En adventist ledet studiet. De andre holdt søndag, men argumentene hans forvirret meg. Jeg leste litteratur han lånte meg og ble usikker på hviledagen.

Da jeg kom tilbake til hjembyen min, ba jeg om et møte med far og de andre lederne i kirken hans og la frem de nye sannhetene jeg hadde funnet i Bibelen, om sabbaten som ble helliget ved slutten av skapelsesuken, skrevet i stein med Guds finger i de ti bud og holdt av Jesus og disiplene etter ham. “Hvorfor lærer dere ikke disse sannhetene i kirken vår,” spurte jeg.

Far lyttet, og de andre lederne sa de visste at den syvende dag er sabbat, men de kunne ikke forklare hvorfor de holdt søndag. Men de advarte meg mot å bli adventist. “Du mister din stilling i vår kirke hvis du gjør det,” sa en. “Hvis jeg blir, vil jeg bare lære sannheten slik den finnes i Bibelen,” sa jeg. Jeg vil forkynne adventbudskapet.

Lederne sendte et brev til den lokale adventistmenigheten og sa at jeg var deres medlem og ikke ville bli adventist. Men jeg fortsatte å studere Bibelen og ble døpt av en adventistpastor.

I dag er jeg gift med mannen som lærte meg om sabbaten under bibelstudiene på jobben. Jeg er så glad for at tre av brødrene mine har tatt dåp. Far og mor tar bibelstudier, og jeg tror de snart blir døpt. Be at de og andre i familien må søke Guds vilje som vi finner den i Bibelen.

En del av offeret trettende sabbat vil bidra til fire prosjekter i Cristinas hjemland Angola, deriblant en adventistskole i Luanda, en grunnskole i Belize, et senter for rådgivning og vold i hjemmet i Lombe og et internat for menn ved adventistenes universitet i Huambo, Angola. Takk for at du planlegger et rundhåndet offer.

Last ned bilder på Facebook: bit.ly/fb-mq.