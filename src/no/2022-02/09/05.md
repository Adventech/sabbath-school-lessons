---
title:  Familiens velsignelse
date:  25/05/2022
---

For Jakob var de siste syv årene i eksil en byrde, og likevel var det også de mest fruktbare årene. Da blir han far til 11 av de 12 barna som skal bli Guds folks forfedre.

Denne delen er midtpunktet i Jakobs historie (1 Mos 25,19–35,26), og den begynner og slutter med nøkkelordene om at Gud «åpnet morslivet» på henholdsvis Lea (1 Mos 29,31) og Rakel ( 1 Mos 30,22). Hver gang disse ordene følges av fødsler, viser det at fødslene er et Guds mirakel.

`Les 1 Mos 29,31–30,22. Hvordan skal vi i dag forstå betydningen av det som skjer?`

Gud åpnet Leas morsliv, og hun fikk sønnen Ruben. Navnet inneholder verbet ra’ah, som betyr å «se». Fordi Gud «så» at Jakob ikke elsket henne (1 Mos 29,31), var dette barnet en erstatning for henne i hennes smerte.

Dessuten gir hun navnet Simon, som inneholder verbet shama’ (hørt) til sin andre sønn fordi Gud hadde «hørt» (shama’) hennes store smerte og ydmykelse og derfor hadde medlidenhet med henne slik han hadde hørt Hagars lidelse (1 Mos 29,33).

Leas sønn «Simon» harmonerer med navnet på Hagars sønn «Ismael», som betyr «Gud vil høre» (se 1 Mos 16,11). Når Lea føder sin siste sønn, kaller hun ham Juda, som betyr «lovprisning». Lea nevner ikke smerten, heller ikke hennes velsignelse lenger. Hun fokuserer bare på Gud og priser ham for hans nåde.

Merkelig nok er det ikke før Lea ikke kan føde igjen at Gud «husker på» Rakel og åpner hennes morsliv (1 Mos 30,22). Den elskede Rakel måtte vente til syv år etter bryllupet, og 14 år etter forlovelsen med Jakob før hun fikk sin første sønn (1 Mos 29,18; 1 Mos 29,27; se også 1 Mos 30,25). Hun ga ham navnet «Josef» som tegn på at Gud hadde «tatt bort [‘asaf ] min skam» og skal «legge til [yasaf ] meg enda en sønn» (1 Mos 30,23–24). Uansett hvor gale noen av disse handlingene var, kunne Gud likevel bruke dem (enda han ikke likte dem) for å skape et folk, Abrahams ætt.

`Hvordan viser denne historien at Guds vilje vil skje i himmel og på jord til tross for menneskers svakheter og feil?`