---
title:  Fortrengeren Jakob
date:  21/05/2022
---

### Bakgrunnsstoff
1 Mos 25,21–34, 1 Mos 28,10–22, 1 Mos 11,1–9, 1 Mos 29,1–30, 1 Mos 30,25–32

> <p>Minnevers</p>
> «Er det derfor han heter Jakob? Nå har han lurt meg to ganger. Han tok førstefødselsretten min, og nå har han tatt velsignelsen min også.» Så sa han: «Har du ikke en velsignelse til meg også?» (1 Mos 27,36).

Vi fortsetter Isaks familiehistorie, mirakelbarnet og forfar til Messias. Men historien starter ikke bra. Sønnen Jakobs slette karakter vil føre til rivalisering om førstefødselsretten (1 Mos 25,27–34) og dermed om retten til å få Isaks velsignelse (1 Mos 27).

Jakob lurer faren og stjeler velsignelsen fra broren, så han må flykte for livet. Gud konfronterer ham ved Betel (1 Mos 28,10–22). Fra da av skal bedrageren Jakob selv få smake bedrag. I stedet for Rakel, som Jakob elsket (1 Mos. 29), skal han få storesøster Lea, og han må arbeide 14 år for å få sine koner.

Likevel skal Jakob også få oppleve Guds velsignelse, for i eksilet vil han få elleve av sine sønner, og Gud vil gjøre ham rik.

I denne historien ser vi at Gud vil oppfylle sine paktsløfter på den ene eller andre måten, alt etter hvor ofte hans folk svikter.