---
title:  Til ettertanke
date:  13/05/2022
---

Les «Loven og paktene» i _Alfa og Omega_, bind 1, side 339–348 [PP 363–373].

Abrahams inntrengende bønn til Gud på vegne av folket i Sodoma (1 Mos 18,22–33) burde få oss til å be for de ugudelige, selv om deres tilstand ser ut til å være håpløs. Dessuten er Guds respons på Abrahams forbønn og hans vilje til å tilgi for bare «ti» rettferdige menneskers skyld en «revolusjonerende» tanke, som Gerhard Hasel påpeker:

«På en revolusjonerende måte blir den gamle kollektive tankegangen, som gjorde at den skyldløse i en skyldig gruppe også straffes, til noe nytt: en rest av rettferdige mennesker kan ha en bevarende virkning på helheten. … For den rettferdige restens skyld ville Herren i sin rettferdighet [tsedaqah] tilgi den onde byen. Denne tanken utvides i profetien om Jahves tjener som skaffer frelse ‘for mange’.» – Gerhard F. Hasel, _The Remnant: The History and Theology of the Remnant Idea From Genesis to Isaiah_, 3. utg. (Berrien Springs, 1980), side 150, 151.

«Overalt omkring oss finnes det mennesker som driver mot en avgrunn like håpløs og forferdelig som den skjebne som rammet Sodoma. Hver dag opphører prøvetiden for noen mennesker. Hver eneste time er det noen som overskrider grensen for Guds nåde. Hvor er de advarende og tryglende røster som skal formane synderen til å unnfly den fryktelige dom? Hvor er hendene som skal rekkes ut for å dra ham ut av dødens grep? Hvor er de som i ydmykhet og tro ber til Gud for ham? Abraham hadde Kristi sinnelag. Guds Sønn går selv i forbønn for synderen. Han som betalte for vår gjenløsning, vet hva et menneske er verd.» – _Alfa og Omega_, bind 1, side 127 [PP 140]

**Spørsmål til drøftelse**

`Bare regnbuen og omskjærelsen blir kalt «paktens tegn». Hva er likt og ulikt mellom de to paktene?`

`Abraham snublet iblant, selv om han ble kalt av Gud, og selv om han ofte er brukt i NT som eksempel på hva det vil si å leve i tro. Hva kan vi og hva kan vi ikke lære av hans eksempel?`

`Noen mener at Gud ikke vil straffe de fortapte og sier at det ville være i strid med hans kjærlighet. Hva sier vi til argumentet om at han ikke gjør det?`