---
title:  Misjonsfortelling
date:  13/05/2022
---

#### Fester eller gud

_Bessie Lechina (35), Botswana_

Bessie lette etter et sted å gå til gudstjeneste og kom også forbi adventistkirken, men den var alltid stengt på søndager. Hun snakket med en av nabojentene. «Jeg tror neppe du vil gå dit, det er vanskelig å være adventist. De fester ikke og bruker ikke smykker, og så går de i kirken på lørdag.» Nei, den kirken kunne ikke Bessie tenke seg. Hun kunne ikke unnvære fester og øreringer. Bessie kom fra en ikke-kristen familie, men da hun skulle begynne på universitetet, ville hun bli kristen. Hun var innom en rekke kirker, og det var da hun så at adventistkirken alltid var stengt på søndager.

Den høsten begynte Bessie på universitetet i Gaborone i Botswana. Hun så at romkameraten gikk i kirken onsdag, fredag og lørdag, men tenkte ikke mer på det. Selv gikk hun på fest på lørdag og lette etter en kirke på søndag. Men de brukte visst ikke Bibelen, og hun syntes ikke hun lærte noe.

Etter noen måneder spurte hun romkameraten: «Hva slags kirke går du i?» «Det er en adventistkirke, den har gudstjenester på lørdager,» sa Solofelang.

Det gikk opp for Bessie at Solofelang ikke brukte smykker. Men hun ville likevel bli med én gang, bare ikke lørdag.

På onsdag ble Bessie med til et rom på universitetet der adventiststudentene hadde sine gudstjenester. Pastorens tale om ekteskapet gjorde inntrykk. Bessie ville gjerne bli gift en gang. Siden de også skulle snakke om ekteskapet på fredag, ble Bessie med enda en gang. På lørdag ble hun med Solofelang i kirken, og siden har hun aldri holdt opp å gå i kirken på sabbaten.

Bessie syntes ikke det var vanskelig å legge av smykkene og slutte med festingen. Hun lærte å snakke med Gud i bønn. Folk ble rystet da de så hvor forandret hun var og stilte mange spørsmål. Bessie fortalte gjerne om sin tro.

Hun ble døpt før skoleåret endte. I dag er Bessie 35 år, mor og underviser på Eastern Gate Academy, en internatskole i det nordlige Botswana. Hun er gift med forretningsføreren.

Hun har sett endringer i studentenes liv, slik hennes liv også forandret seg. «Noen foreldre kommer med opprørske barn,» sa hun. «Men når de reiser, er de annerledes. Foreldrene takker oss!»

Eastern Gate Academy deler lokaler med grunnskolen Eastern Gate, som ble bygget med hjelp av sabbatsskolegaver i 2017. Bessies seks år gamle datter Joanna er elev der.

Se Bessie på YouTube: bit.ly/Bessie-Lechina.