---
title:  Evangeliets mysterium
date:  29/07/2023
---

### Bakgrunnsstoff
Ef 3, Job 11,5–9, Esek 43,13–16, Am 7,7–8, Åp 11,1–2

> <p>Minnevers</p>
> Han som virker i oss med sin kraft og kan gjøre uendelig mye mer enn det vi ber om og forstår, ham være ære i kirken og i Kristus Jesus gjennom alle slekter og evigheter! Amen. (Ef 3,20–21).

Efeserne 3 innledes med et tema Paulus har berørt: «at hedningene har del i samme arv, samme kropp og samme løfte i Kristus Jesus ved evangeliet» (Ef 3,6). Og selv om det kanskje ikke er spesielt overraskende for dagens menighet, som stort sett består av hedninger, var det radikalt nytt for mange av leserne den gang.

Paulus reflekterer så over sin iver etter å forkynne Jesu evangelium for hedningene.

Vi får også høre om hans problemer i tjenesten, deriblant oppholdet i et romersk fengsel.

Vi hører også om hans engasjement for mysteriet om at hedninger er likestilt med sine jødiske søsken i menigheten. Vi opplever hans begeistring for kirken og dens misjon. Vi lytter mens han ber og priser Gud for at han viser sin nåde gjennom kirken.

Kort sagt, vi oppmuntres til å slutte oss til Paulus’ iver for evangeliet.