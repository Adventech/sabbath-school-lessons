---
title:  Misjonsfortelling
date:  04/08/2023
---

#### Skole til Berta

_Berta, Polen_

Berta fikk høre at Adventistkirken hadde startet en skole i Polen. Hun var høyt kvalifisert og på utkikk etter jobb. Det var bare én hake. Skolen lå rett ved Warszawa, langt fra der de bodde i Krakow. «Det er nok ikke for meg», tenkte hun sørgmodig.

Helt uventet begynte en venn å snakke om skolen. «Kanskje kan du søke der», sa hun. «Nei, det er for langt unna», svarte Berta. Det virket mer realistisk å finne jobb i Krakow.

Så nevnte enda en venn adventistskolen. Kunne det være at Gud prøvde å si henne noe om å være lærer der? Hun ba til Gud og bestemte seg for å søke to jobber, en på den offentlige skolen i Krakow og den på adventistenes skole utenfor Warszawa. Hun ba igjen. «Jeg tar jobben der de besvarer søknaden først. Jeg tolker det som din vilje, Gud.»

Adventistskolen svarte først. «Takk for at du er interessert i jobben. Kan du komme til samtale?» Da ble Berta urolig. Hun hadde sønnen Jacob på 16 år. Alle vennene hans var i Krakow, og han gikk på skole her. Ville han flytte? Det var viktig at han godtok at hun flyttet.

Hun ga Jacob valget. Han kunne bli med henne eller bo hos en slektning i Krakow. Jacob nølte ikke. «Jeg vil være hos deg.»

Berta ble overrasket og glad. Dette føltes som Guds endelige svar om at han ledet henne den veien. To venner hadde snakket om å søke jobb der, helt ut av det blå. Så hadde adventistskolen svart først, og nå var sønnen glad for å bli med. Hun tok jobben.

I dag er Berta rektor på Syvendedags Adventistkirkens barneskole som ligger like ved Adventistkirkens pastorskole i Warszawa. Hun tviler ikke på at Gud ledet henne til skolen. For noen dager siden erklærte sønnen at hun hadde valgt riktig. Han sa at han ikke hadde hatt adventistvenner i Krakow, og han hadde ikke vært interessert i menighetslivet der. Men nå hadde han mange adventistvenner og var aktiv i menigheten.

«Mor, du gjorde et godt valg da du kom hit», sa han. «Jeg er så glad for at vi er her.»

Berta sa at hun var veldig glad. Gud hadde ført henne til skolen, og det er hun glad for.

«Det er derfor jeg er her», sier hun.

Takk for misjonsgavene som bidrar til å støtte adventistenes skolearbeid over hele verden.

Barneskolen og pastorskolen ligger i Podkowa Leśna, 40 km fra Warszawa. Ca. halvparten av elevene har ikke adventistbakgrunn.

Last ned bilder fra Facebook: bit.ly/fb-mq.