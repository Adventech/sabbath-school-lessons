---
title:  Misjonsfortelling
date:  18/08/2023
---

#### Sette fanger fri

_Ryszard, Polen_

Kristoffer ble sur da han hadde vært med konen på et møte i Polen og det ikke var noen video slik hun hadde forespeilet ham at det var på hvert møte. Han bannet og svor.

Da rant begeret over for henne. «I morgen tar jeg med ungene og reiser», sa hun. «Det kommer aldri et godt ord ut av deg.» Før de la seg, sa hun: «Hvorfor ber du ikke? Bare han kan forandre deg.» Kristoffer bannet og la seg. Men han fikk ikke sove. Siden sto han opp og gikk ut på kjøkkenet, der han snakket med Gud. «Jeg vet ikke om du finnes, men jeg er ikke noe godt menneske. Jeg drikker og sårer både kone og barn. Jeg vil ikke leve sånn. Kan du hjelpe meg?» Slik snakket han med Gud en halv time. Men noe svar fikk han ikke.

Neste dag merket han at han mislikte vennenes banning. Hva var i veien med ham? Han pleide også å ta seg en dram med dem etter arbeidstid, men nå gikk han rett hjem. «Ikke la min kone dra», ba han. Hun hadde pakket ferdig, men gikk med på å gi ham en siste sjanse.

Dagen etter gikk han til predikanten på møtet. «Jeg vil ta dåp. Min kone skal døpes på fredag, og jeg vil også bli døpt», sa han og smattet på sigaretten. «Jeg vet at jeg røyker», sa Kristoffer. «Men jeg slutter på fredag.» Den fredagen sa Kristoffer: «Pastor, jeg har ikke røykt siden jeg sto opp i dag.» Pastoren var i villrede. Hva ville menigheten si? Han tok sjansen og døpte Kristoffer sammen med hans kone.

Senere fortalte Kristoffer at han hadde vært på kant med loven da han var ung og ville vitne for unge fanger. Han skaffet tillatelse til at de kunne komme. Da ungdommene kom inn i rommet, så det ut som de kjedet seg. Pastoren visste han måtte endre talen. Han ba Kristoffer si noen ord.

«Venner, jeg forstår dere», sa Kristoffer. «Jeg har bodd her. Jeg var ikke den snilleste. Jeg gjorde ting som var ganske ille. En gang prøvde jeg å rømme, og se på dette», sa han og viste fram håndleddene med arrene fra selvmordsforsøkene. «Men takk Gud, noen reddet livet mitt. Når dere slipper ut, kan dere fortsette som før, eller dere kan snu om på livet og leve for Gud. Jeg ber dere velge Gud.»

Kristoffer og pastoren besøkte fengselet mange ganger. Et TV-program ble også med, og fangene fortalte: «Vi er så glade for adventistenes besøk. De kom med Bibelen. Vi lærer om Jesus, frelsen, tilgivelse og et nytt liv.» «Dette er viktig for oss», sier pastor Ryszard Jankowski. «Gud kan gi deg et nytt liv, samme hva du har gjort. Gud ga Kristoffer et nytt liv, og vi kan også få det.»

Last ned bilder fra Facebook: bit.ly/fb-mq.