---
title:  Kristus-formet liv og tale inspirert av Ånden
date:  12/08/2023
---

### Bakgrunnsstoff
Ef 4,17–32, Kol 3,1–17, Sak 3,3–5, Sak 8,16, Jes 63,10, Rom 8,16, Rom 8,26–27

> <p>Minnevers</p>
> Lev da ikke som før, men legg av det gamle mennesket som blir ødelagt av de forførende lystene. Bli nye i sjel og sinn! Kle dere i det nye mennesket, som er skapt i Guds bilde til et liv i sann rettferd og hellighet. (Ef 4,22–24).

Jose Antonio levde hjemløs på gatene i Palma i Spania i årevis. Med grått, uflidd hår og skjegg så Jose eldre ut enn sine 57 år. En dag foreslo frisøren Salva Garcia en full makeover for Jose.

Med Jose på plass i stolen, klippet, farget og stylet et hardtarbeidende team de sammenfiltrede buntene av hår og skjegg. Deretter ga de Jose nye, fine klær. Så kom avsløringen! Da Jose ble satt foran et speil, kom tårene. «Er det meg? Jeg ser så forandret ut, ingen kommer til å kjenne igjen meg!» Senere la han til: «Ikke bare utseendet var forandret. Det forandret livet mitt.»

I Ef 4,17–32 sier Paulus at de kristne har opplevd en forvandling. De har lagt av sitt gamle jeg og fått en nye identitet. Litt som Joses forvandling, men nå ikke bare utenpå. Det inkluderer å «bli nye i sjel og sinn» (Ef 4,23), å få «sann rettferd og hellighet» inn i livet (Ef 4,24). Dette er den ultimate forvandlingen.