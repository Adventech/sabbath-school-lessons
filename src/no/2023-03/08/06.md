---
title:  Mild (ikke hard)
date:  17/08/2023
---

Ved å vise til «frihetens dag» (Ef 4,30) har Paulus nettopp invitert leserne til å se på sin bruk av talen i lys av Kristi annet komme. Ef 4,31–32 kan derfor forstås som ord om talens bruk idet vi nærmer oss den store begivenheten.

`Hva på talens område bør forkastes i lys av Kristi gjenkomst? Hva bør vektlegges? Ef 4,31–32.`

I den siste formaningen i Ef 4,17–32 får vi igjen en negativ befaling, denne nevner seks laster vi skal «slutte med» (Ef 4,31), en positiv befaling om å være snill, godhjertet og tilgivende (Ef 4,32) samt en begrunnelse. De skal tilgi hverandre «slik Gud har tilgitt dere i Kristus» (Ef 4,32). Listen med seks laster begynner og ender med generelle uttrykk: «all hardhet» og «all annen ondskap». Imellom kommer fire andre begreper: «hissighet», «sinne», «bråk» og «spott» (Ef 4,31).

Den siste av disse oversetter det greske ordet blasphemia, som hos oss er en teknisk betegnelse for nedsettende tale om Gud. Men det greske ordet gjelder tale som ærekrenker enten Gud eller andre mennesker som «bakvaskelse» eller «ondskapsfull snakk». I listen koker holdninger (bitterhet, vrede, sinne) over i sint tale (bråk, bakvaskelse). Paulus avvæpner kristen tale: De holdningene som driver sint tale og de retoriske strategiene som benytter den, skal fjernes fra den kristnes arsenal. Det kristne fellesskapet vil bare blomstre og enheten i kirken bli styrket (se Ef 4,1–16) der disse tingene legges av.

Ond tale skal ikke bare undertrykkes, den skal erstattes. Våre samtaler og handlinger i Kristi familie – og ellers – skal ikke vise sinne, men vennlighet, godhet og tilgivelse ut fra Guds tilgivelse i Kristus (Ef 4,32). Paulus viser til «vertikal tilgivelse» (Gud til oss) som modell for «horisontal tilgivelse» (det vi tilbyr hverandre; jf. Kol 3,13; Matt 6,12; Matt 6,14–15).

`Tenk på kraften i dine ord. Hvordan kan du bruke dem til å løfte opp, oppmuntre og bygge tro?`