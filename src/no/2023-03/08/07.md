---
title:  Til ettertanke
date:  18/08/2023
---

«La din samtale være slik at du ikke trenger å angre på den. ‘Gjør ikke Guds hellige Ånd sorg, for Ånden er det segl dere er merket med helt til frihetens dag.’ ... Har du kjærlighet i hjertet, vil du arbeide med å bygge opp din bror i den hellige tro. Hvis noen sier noe negativt om din venn eller bror, må du ikke fyre opp under slikt ondt snakk. Det er fiendens verk. Minn taleren på at Guds ord forbyr slike samtaler.» – Ellen G. White: _Advent Review and Sabbath Herald_, 5. juni 1888.

Hva ville ha vært annerledes i menigheten hvis du og de andre avga et løfte som det som står nedenfor?

1. Jeg ønsker at min innflytelse i adventfamilien og ellers skal være positiv, oppløftende og styrke troen og innsatsviljen (Ef 4,29).
2. Idet jeg husker Kristi oppfordringer til enhet og kjærlighet, vil jeg gjøre mer for å styrke dem som gjør og sier ting jeg tror er gode enn på å påpeke feil hos dem jeg mener tar feil (Joh 13,34–35; Joh 17,20–23; Ef 4,1–6; 1 Tess 5,9–11).
3. Når jeg er uenig med noen, vil jeg uttrykke respekt for min bror eller søster. Jeg vil gå ut fra at han eller hun er overgitt til Kristus. Jeg vil fremsette min mening mildt, ikke strengt (Ef 4,31–32).
4. Jeg vil leve i gleden og søke muligheter til å bygge opp og bekrefte mine trossøsken mens jeg venter på Kristi gjenkomst (Ef 4,29–30; Gal 6,2; Hebr 10,24–25).

**Spørsmål til drøftelse**

`Se på de 11 gangene i Efeserbrevet der Paulus beskriver de tre i Guddommen i tett samarbeid for menneskenes frelse. Hva bidrar disse gjentakelsene til vår forståelse av Guddommen? Ef 1,3–14; Ef 1,15–23; Ef 2,11–18; Ef 2,19–22; Ef 3,1–13; Ef 3,14–19; Ef 4,4–6; Ef 4,17–24; Ef 4,25–32; Ef 5,15–20; Ef 6,10–20 (der «Herren» i Ef 6,10 er Kristus).`

`Hva har Paulus’ råd om kristen tale (Ef 4,25–32) å si i en tid med «datakommunikasjon», som ofte brukes til nettmobbing og anonyme karaktermord på nett?`