---
title:  Hvordan Gud redder oss
date:  15/07/2023
---

### Bakgrunnsstoff
Ef 2,1–10, Ef 5,14, Rom 5,17, Ef 5,6, 2 Tim 1,7

> <p>Minnevers</p>
> Men Gud er rik på barmhjertighet. Fordi han elsket oss med så stor en kjærlighet, gjorde han oss levende med Kristus, vi som var døde på grunn av våre misgjerninger. Av nåde er dere frelst. (Ef 2,4–5).

Den 14. oktober 1987 lekte 18 måneder gamle Jessica McClure i tantens bakgård i Texas da hun falt nesten syv meter ned i en nedlagt brønn. Hennes skjebne gikk verden rundt. Hele verden så «Baby Jessica» som sov, gråt, sang og ropte på mor. De så på mens hjelpemannskaper pumpet frisk luft ned i brønnen.

58 timer etter fallet kunne alle se da Jessica kom ut av den 20 cm brede åpningen der hun hadde vært fanget i over to dager. Fotograf Scott Shaws Pulitzer-vinnende bilde fanget øyeblikket da redningsfolkene ser bekymret ned på den bandasjerte bunten som er baby Jessica.

Det finnes ikke noe så gripende som en god redningshistorie, og i Ef 2,1–10 gir Paulus oss et nært og personlig innblikk i tidenes største redningsaksjon – det Gud gjorde for å redde menneskeheten. Dramaet understrekes av at vi ikke bare er tilskuere, for det vi ser, er vår egen redning.