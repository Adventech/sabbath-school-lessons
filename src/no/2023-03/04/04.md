---
title:  Nå oppstanden, faret opp og opphøyet med Kristus
date:  18/07/2023
---

«Men Gud er rik på barmhjertighet. Fordi han elsket oss med så stor en kjærlighet.» (Ef 2,4). Her, med ordene «Men Gud» går Paulus fra sin triste skildring av tilhørernes tidligere liv (Ef 2,1–3) til den nye håpets virkelighet som preger deres liv som kristne (Ef 2,4–10).

``

Vi har sett at Efeserbrevet er et Kristus-fylt brev som fremhever de kristnes solidaritet med Kristus. I Ef 2,5 og 6 utvider Paulus dette temaet med tre verb som peker på sannheten om at de troende ved Guds initiativ har del i viktige frelseshistoriske begivenheter som fokuserer på Messias, Jesus.

De kristne er:

1. oppstått med Kristus;
2. tatt opp sammen med Kristus (trolig for å vise at de troende deltar i Kristi himmelfart);
3. satt sammen med Kristus «i himmelen», som betyr at de er med Kristus på universets trone. De er opphøyet sammen med Jesus.

For å forstå Paulus’ argument, må vi se tilbake på Ef 1,19–23 og huske at Kristus i sin død, oppstandelse, himmelfart og opphøyelse vinner seier over alle onde åndskrefter, de som en gang dominerte vårt liv. I Jesu oppstandelse, himmelfart og opphøyelse har disse kreftene – som fortsatt er aktive og truer menneskets eksistens – blitt avleggs. Universet er forandret. Virkeligheten er en annen. De kristne er ikke bare tilskuere til disse hendelsene, de er med på dem. Det at vi har stått opp, steget opp og er opphøyet med Jesus åpner for helt nye muligheter. Vi har rett til å vende oss fra en tilværelse dominert av demoner til et liv i åndelig overflod og kraft i Kristus (2 Tim 1,7).

`«For Gud ga oss ikke en ånd som gjør motløs; vi fikk Ånden som gir kraft, kjærlighet og visdom» (2 Tim 1,7). Hvordan hjelper dagens vers oss å forstå hva Paulus skriver her?`