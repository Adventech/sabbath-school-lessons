---
title:  Til ettertanke
date:  21/07/2023
---

Efeserbrevet er basert på en historie som ofte nevnes eller hentydes til. De viktigste hendelsene er disse:

1. Gud valgte folket «før verdens grunnvoll ble lagt» (Ef 1,4–5; Ef 1,11).
2. De var fortapt (Ef 2,1–3; Ef 2,11–12; Ef 4,17–19; Ef 4,22; Ef 5,8).
3. Gud grep inn gjennom Kristus for å frelse dem (Ef 1,7–8; Ef 2,4–6; Ef 2,13–19; Ef 4,1; Ef 4,20–21; Ef 5,2; Ef 5,8; Ef 5,23; Ef 5,25–26).
4. De tok imot evangeliet (Ef 1,12–13, også underforstått andre steder). En gang var de «uten håp» (Ef 2,12), men nå har de «det håp» som de beveger seg mot (Ef 4,4; jf. Ef 1,18).
5. Deres liv som disipler. Selv om de lever i en tid med farer og motstand fra onde makter, kan de benytte ressursene som Herren tilbyr (Ef 1,15–23; Ef 2,6; Ef 3,14–21; Ef 4,7–16; Ef 6,10–20).
6. Når historien når sitt mål, blir Åndens rolle som «pant» (Ef 1,13–14) eller «segl» (Ef 4,30) oppfylt. Da blir leserne belønnet for sin trofasthet og får overta «arven» som alt er gitt dem i Kristus (Ef 2,7; Ef 6,8–9), og ved tro på Kristus vil de få en plass i Kristus-tiden som kommer (Ef 1,21; Ef 2,7; Ef 2,19–22; Ef 4,13; Ef 4,15; Ef 5,27).

**Spørsmål til drøftelse**

`Efeserbrevets bakenforliggende historie (se ovenfor) er ikke bare historien om kristne i det første århundre. Det er vår egen historie. Hvilke av de store stadiene i den historien gir deg mest håp her og nå?`

`Hvorfor tror du Paulus så ofte minnes lesernes fortid i synd og ber dem tenke over livet før omvendelsen?`

`Sammenlign Paulus’ sammendrag av evangeliet i Ef 2,8–10 med sammendraget i Rom 1,16–17. Hvilke temaer ligner hverandre? Hvordan er de to forskjellige?`

`De kristnes gode gjerninger spiller ingen rolle for frelsen, siden de ikke kan bidra til frelsen, men hvilken betydning har de i Guds planer for de troende? Ef 2,10.`