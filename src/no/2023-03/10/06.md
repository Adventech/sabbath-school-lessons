---
title:  Ekteskapsmodellen «en kropp»
date:  31/08/2023
---

`Studer skapelsesfortellingen i 1 Mos 2,15–25. Hva skjer før uttalelsen om at en mann og kone er «én kropp» (1 Mos 2,24)?`

En nøkkel til Paulus’ råd til mann og kone er å se hans henvisning til 1 Mos 2,24 (i Ef 5,31) som dets kulminasjon. Mens han mediterer over skapelsesfortellingen i 1 Mos, ser han på kristne menigheters behov og hvor sunt familielivet er i dem. I 1 Mos 2,24 hører han et budskap som gir gjenlyd ned gjennom tiden. Gud vil ekteskapet skal være et «én kropp-forhold» der seksuell enhet speiler en emosjonell og åndelig enhet som gir det seksuelle forholdet mening.

Legg merke til at når Paulus velger 1 Mos 2,24, velger han en uttalelse om ekteskap som ble gjort før syndefallet og bruker det om forholdet mellom kristne menn og koner. I verden etter fallet viser utnyttelsen av det seksuelle forholdet mellom mann og kvinne hvor dypt forankret tanken er at den seksuelle foreningen innebærer at kvinnen undertrykkes. Paulus argumenterer for at det seksuelle forholdet i 1 Mos ikke handler om underkastelse, men om å være ett. Det symboliserer ikke mannens overlegenhet, men foreningen av mann og kone i den grad at de er «én kropp». Så både Ef 5,21–33 og 1 Mos 2,24 står for en viktig, motkulturell teologi om ekteskap og seksualitet.

I samme sammenheng snakker Paulus i neste vers om et «stort mysterium» (se Ef 5,32). Dette rommer begge sider av den dobbelte metaforen Paulus har omtalt: Det kristne ekteskap sett i lys av Kristi forhold til kirken (Ef 5,32) og hans forhold til kirken forstått i lys av det kristne ekteskap (Ef 5,32).

Et kristent ekteskap høynes når det sammenlignes med forholdet mellom Kristus og kirken. Og ved å tenke på kirkens forhold til Kristus med et omsorgsfullt, kristent ekteskaps briller, får de troende ny klarhet over sitt felles forhold til Kristus.

`Hvordan fungerer Ef 5,33 som en kortfattet sammenfatning av Paulus’ råd i Ef 5,21–32? Hvordan kan den som er gift, forsøke å følge disse prinsippene bedre i sitt ekteskap?`