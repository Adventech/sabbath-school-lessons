---
title:  Misjonsfortelling
date:  01/09/2023
---

#### Ingen vei ut

_Baiba, Latvia_

16-årige Baiba levde for idretten, spesielt basketball der hun var lagkaptein, og hun var glad i trenerne. Men hun ville ta dåp, og da måtte hun slutte å spille basketball, for det var ofte kamper på lørdag. Nå måtte hun fortelle trenerne og lagkameratene det. Men hvordan skulle hun få fortalt dem det? Laget ville få store problemer uten henne.

Baiba bestemte seg for å spille en siste kamp på sabbaten. I pausen var hun alene i garderoben. Samvittigheten plaget henne, og hun falt på kne. «Gjør noe, Gud», ba hun. «Jeg vil følge deg, men jeg vet ikke hvordan jeg skal få sagt det til trenerne. Men dette er min siste kamp.»

Etter bønnen følte Baiba seg uvel. Trenerne undersøkte henne og oppdaget at hun hadde 200 i blodtrykk. Hun ble sendt på sykehus. Etter en serie prøver fikk Baiba en overraskende nyhet. «Du er født med bare en nyre», sa legen. «Du må slutte å spille basketball.»

Baiba trodde ikke sine egne ører. Gud hadde funnet en utvei. Det var ikke stas å ha bare én nyre, men nå kunne hun forklare trenerne og laget hvorfor hun måtte slutte. De viste forståelse da hun fortalte det.

Det var godt at Gud hadde funnet en utvei, men det var vondt å si adjø til idretten. Den hadde blitt hele livet for henne. Men nå hadde hun noe bedre. Hun hadde Jesus. Hun ba: «Jesus, gi meg noe nytt i livet, for jeg kan ikke dyrke sport lenger.»

Ikke lenge etterpå ga en venn henne en gitar. Baiba hadde aldri spilt gitar, men det var ikke så vanskelig. Etter bare en dag kunne hun spille enkle sanger på egen hånd. Så flott! Jesus hadde gitt henne musikkens gave!

I dag er Baiba 42 år. Hun spiller fremdeles gitar. Hun spiller ikke basketball lenger, men hun har funnet ut at hun kan dyrke slags sport.

«Det å ha bare én nyre betydde ikke slutten på all idrett», sier hun og smiler. «Jeg kan gå på ski og drive med annen idrett.»

Offeret 13. sabbat vil gi folk i Latvia mulighet for å dyrke idrett i en Kristus-sentrert sammenheng. En del av offeret vil bidra til bygging av et innflytelsessenter i hovedstaden Riga der familier kan dyrke sport og bli med i en helseklubb. Takk for at du planlegger et godt offer.

Last ned bilder fra Facebook: bit.ly/fb-mq.