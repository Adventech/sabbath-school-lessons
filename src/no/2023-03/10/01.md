---
title:  Mann og kone sammen ved korset
date:  26/08/2023
---

### Bakgrunnsstoff
Ef 5,21–33, Fil 2,3–4, Esek 16,1–14, 2 Kor 11,1–4, 1 Mos 2,15–25

> <p>Minnevers</p>
> Dere menn, elsk konene deres, slik Kristus elsket kirken og ga seg selv for den, for å gjøre den hellig og rense den med badet i vann, i kraft av et ord. Slik ville han selv føre kirken fram for seg i herlighet, uten den minste flekk eller rynke. Hellig og uten feil skulle den være. (Ef 5,25–27).

I Ef 5,21–33 bygger Paulus på tanken om de kristnes underkastelse under hverandre (Ef 5,21). Deretter gir han råd til kristne koner (Ef 5,22–24) og ektemenn (Ef 5,25–32) før han avslutter med en oppsummering til begge (Ef 5,33).

Her kan vi høre den oppstandne Kristus tale om våre relasjoner. Vi kan motta det når vi forstår Ef 5,21–6,9 som Paulus’ konkretisering av brevets store tema om enhet, men nå for det kristne hjem. Han retter kritikk mot menneskehetens mangelfulle sosiale strukturer (se Ef 4,22), men feirer skapelsen av en ny menneskehet (se Ef 2,15) innenfor den bredere menneskehet med dens mangelfulle sosiale strukturer. Fra disse strukturene viser de kristne at en ny kraft, Den hellige ånd (Ef 2,22; Ef 3,16; Ef 5,18–21; Ef 6,17–18) og en ny etikk etter Krist mønster (Ef 4,13; Ef 4,15; Ef 4,20–24; Ef 4,32; Ef 5,2; Ef 5,10; Ef 5,17; Ef 5,21–33) er sluppet løs og peker mot den endelige oppfyllelsen av Guds plan for sitt folk og verden.