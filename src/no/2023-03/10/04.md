---
title:  'Kirken som Kristi brud: 2. Del'
date:  29/08/2023
---

`Hvordan bruker Paulus trekk fra gamle bryllup når han appellerer til de kristne i Korint? Når føres bruden frem for brudgommen? (2 Kor 11,1–4).`

I Ef 5,25–27 bruker Paulus et siste element av oldtidens bryllup og fremstiller Kristus som den som:

1. fører frem bruden (til seg selv!). I gamle tider ble bruden gitt bort av forloveren, forloverne eller hennes far. Aldri av brudgommen! Men her ser Paulus for seg at Jesus fører frem menigheten som brud for seg selv.

Paulus bruker bryllupsskikker og roller for å fremheve Kristi forhold til kirken i et kronologisk mønster:

1. Forlovelse. Kristus ofret seg selv for menigheten (som «brudepris») og ble forlovet med henne (Ef 5,25).
2. Forberedelse til bryllupsseremonien. Brudgommens oppmerksomhet fortsetter med hans anstrengelser for å hellige og rense bruden (Ef 5,26).
3. Selve bryllupsseremonien. Kristi oppmerksomhet mot bruden nå er med tanke på «fremstillingen» av bruden under bryllupet (Ef 5,27). Dette siste elementet ser frem til den store bryllupsfeiringen ved hans gjenkomst da brudgommen Kristus vil komme for å gjøre krav på kirken som brud og stille den frem for seg selv (Ef 5,27; jf. 2 Kor 11,1–2; Kol 1,21–23; Kol 1,28).

Oldtidens bryllup begynte ofte med en nattlig vandring (se Matt 25,1–13). Brudgommen og følget hans møttes hjemme hos ham – parets nye hjem – og begynte en storslått prosesjon. Opplyst av fakler og akkompagnert av musikk og stor glede beveget flokken seg mot brudens fars hus. Der ville de hente bruden eller møte brudens egen prosesjon på veien, for så å føre paret til deres nye hjem, der gjestene slo seg til for en ukelang fest som toppet seg i bryllupsseremonien da bruden ble fremstilt for brudgommen.

Når Paulus sier at Kristus fremstiller kirken for seg selv, hentyder han til denne storslåtte paraden og øyeblikket for fremstillingen. Dermed gir han et portrett av Kristi gjenkomst som fremtidig bryllupsseremoni da den lange forlovelsen mellom Kristus og hans kirke er slutt og bryllupet feires.

`Hva bør alle disse positive, glade og håpefulle bildene bety for oss?`