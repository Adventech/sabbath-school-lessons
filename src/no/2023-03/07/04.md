---
title:  Kristus gir gaver
date:  08/08/2023
---

`Til hver enkelt av oss er nåden gitt, alt etter som Kristi gave blir tilmålt. Derfor heter det:Han steg opp i det høye og bortførte fanger, til menneskene ga han gaver.At han steg opp, må jo bety at han først var steget ned til det aller laveste, til jorden. Han som steg ned, er den samme som steg høyt opp over alle himler for å fylle alt. (Ef 4,7–10). Hva skjer her, og hva er poenget i disse versene?`

Her siterer Paulus Sal 68,19: «Du steg opp i det høye, bortførte fanger, tok gaver blant mennesker, også opprørere». Sal 68,19 fremstiller Herren Jahve som en seierrik general som har overvunnet sine fiender og bestiger høyden som hans hovedstad er bygget på med krigsfangene i sitt følge (se Sal 68,2–3). Deretter blir han hyllet («tok gaver») av sine erobrede fiender (Paulus justerer bildet slik at den opphøyde Kristus «gir gaver», ut fra Salmenes bredere kontekst, se Sal 68,36).

Hvis vi følger rekkefølgen i Sal 68,19, skjer oppstigningen – Kristi himmelfart til himmelen (Ef 1,21–23) – først, etterfulgt av nedstigningen der den oppstandne, opphøyde Jesus gir gaver og fyller alle ting. Her skildrer Paulus Den hellige ånds komme på pinsefestens dag (se Apg 2). Dette bekreftes av Ef 4,11–12, som identifiserer gavene som den opphøyde Jesus gir som Åndens gaver.

«Kristus steg opp i det høye, førte fanger i fangenskap og ga gaver til mennesker. Hva ble virkningen da Ånden etter Kristi himmelfart kom ned som lovet, som en brusende, mektig vind, og fylte hele stedet der disiplene var samlet? Tusenvis ble omvendt på en dag.» – Ellen G. White: _Ye Shall Receive Power_, s. 158.

`Disse versene i Efeserbrevet er dype, men hvordan kan vi finne trøst i det de viser at Kristus har gjort for oss og vil gjøre når han vil fylle «alt i alle» (Ef 1,23)?`