---
title:  Hele Kristi kropp
date:  05/08/2023
---

### Bakgrunnsstoff
Ef 4,1–16, Fil 2,3, Sal 68,19, Apg 2, 1 Kor 12,4–11, 1 Kor 12,27–30, Jes 5,4

> <p>Minnevers</p>
> Og det var han som ga noen til å være apostler, noen til profeter, noen til evangelister og noen til hyrder og lærere, for å utruste de hellige til tjeneste så Kristi kropp bygges opp (Ef 4,11–12).

En av Æsops fabler heter Magen og føttene. Den lyder er slik: «Magen og føttene kranglet om sin betydning, og da føttene hele tiden sa at de var så mye sterkere at de til og med bar magen rundt, svarte magen: ’Men, gode venner, hvis ikke jeg tok inn mat, ville dere ikke kunne bære noe som helst.’» – Lloyd W. Daly: _Aesop Without Morals_ (New York, USA: Thomas Yoseloff, 1961), s. 148.

Paulus brukte kroppen til et åndelig poeng. For ham er menneskekroppen – og kirken som Kristi kropp – sammensatt av ulike deler med ulike evner som alle må virke sammen for at kroppen skal være sunn. I Ef 4,1–16 bruker Paulus bildet av kroppen som han har brukt så virkningsfullt tidligere (Rom 12,3–8; 1 Kor 12,12–31). Kristus er kroppens hode og forsyner den med «begavede» mennesker som hjelper til med å forene kroppen, der hver del – hvert medlem – bidrar til helheten med sine evner.

Paulus’ bilde av et sunt, helt legeme hjelper oss å forstå Guds mål for oss: å være deler av en fruktbar menighet forent i Kristus.