---
title:  Til ettertanke
date:  11/08/2023
---

To notater utvider vårt studium av Ef 4,7–10:

1. Å oversette Ef 4,9. Noen oversettelser påpeker at nedstigningen skjer før oppstigningen (f.eks. BS 2011 «at han først var steget ned»). Andre oversettelser følger den greske teksten nærmere, og lar spørsmålet om tidspunktet for oppstigningen og nedstigningen stå åpent (f.eks. NIV, «Hva annet betyr ’han steg opp’ enn at han også steg ned til de lavere, jordiske regioner?») og åpner for synspunktet som kom frem i tirsdagens avsnitt, at rekkefølgen i Sal 68,19 bør følges, med Kristi opphøyelse til himmelen («oppstigningen») først, etterfulgt av Hans «nedstigning» i Ånden.
2. Bortføre fanger. Ved å sitere Sal 68,19 fra Septuaginta (en gammel gresk oversettelse av GT), bruker Paulus en setning i Ef 4,8 som bokstavelig talt lyder: «han tok til fange» som de fleste oversettelser leser «han tok som fanger en gruppe fanger». Adventistene har ofte forstått det som at uttrykket viser at Kristus tok med mennesker til himmelen ved sin himmelfart, de som ble reist opp i en spesiell oppstandelse da han selv sto opp (Matt 27,51–53). Disse utgjør en førstegrøden av de frelste, som han viser Faderen da han kommer tilbake til himmelens saler (se _The SDA Bible Commentary_, bind 6, s. 1022; _Alfa og Omega_, bind 5, side 381–382, jf. side 336–337). Et alternativ er å se verset i tråd med Kol 2,15, som et bilde på Kristi seier over sine fiender – Satan og hans onde engler – som blir fremstilt som beseirede fanger.

**Spørsmål til drøftelse**

`Sammenlign listen over «åndelige gaver» i Ef 4,11 med listene i 1 Kor 12,4–11; 1 Kor 12,27–30; Rom 12,4–8; og 1. Pet 4,10–11. Hva er likt og ulikt?`

`Snakk om noen av de «vindpust av ny lære» som blåser gjennom kirken i dag. Legg merke til at Paulus sier vi ikke må bli drevet omkring av dem. Hva kan vi gjøre for å beskytte oss selv og andre mot den skaden disse vindene kan gjøre?`

`I hele Efeserbrevet understreker Paulus temaet «enhet». Men vil vi ha enhet for enhver pris? Med andre ord: Når kan ønsket om enhet virke mot sin hensikt? Snakk om dette.`