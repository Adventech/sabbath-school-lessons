---
title:  Misjonsfortelling
date:  11/08/2023
---

#### En utvei i Polen

_Ryszard, Polen_

Alle universitetsstuderende i kommunist-Polen måtte til undervisning på lørdager. Men ikke Ryszard. På en eller annen måte klarte han å bestå alle fag. Men så fikk han en ny lærer.

En venn sa: «Du kan like godt slutte. Vi har fått en streng ny professor som ikke vil gi deg lørdagsfri. Bare pakk og dra din vei.»

Ryszard svarte: «Nei, jeg drar ikke. Først vil jeg be til Gud, legge frem saken for ham og be ham om råd.»

Mens Ryszard ba til Gud om møtet med professoren, så han for seg to alternativer. Enten ville professoren si: «Du kan tro hva du vil. Du må komme til timene», eller han ville si: «Sett deg. Det er noe jeg må fortelle deg.»

Ryszard presenterte seg for professoren. «Jeg er adventist. Syvendedags adventistene er en protestantisk menighet. Vi tror på Jesus, Maria og disiplene. Vi lever som dem. Lørdag var en hellig dag for dem, og det er den også for meg. Så jeg er redd jeg ikke kan komme til undervisning hos deg på lørdager.»

Professoren sa: «Vær så god og sitt. Det er noe jeg må fortelle deg først.»

Professoren fortalte at for mange år siden fløy han til USA for å ta et praksisår etter at han var ferdig med sin ph.d. «Jeg kjente ingen der. Jeg tenkte: Hvor skal jeg bo? Til min forbauselse kom en familie og hentet meg på flyplassen og kjørte meg hjem til seg. Jeg fikk bo hos dem og spiste deres mat. Da jeg ville betale for meg, nektet de å ta imot. Jeg bodde der et helt år.»

«Da jeg dro hjem til Polen, tenkte jeg: ‘Hvordan kan jeg gjengjelde dette?’», fortsatte professoren. «Jeg hadde ingen anelse om hva jeg kunne gjøre. Nå hører jeg deg si at du er protestant. De var også protestanter. Du skal få lørdagsfri.»

Ryszard var rystet og forundret over den fantastiske nyheten. Tenk at Gud hadde sendt en protestantisk familie i USA til hans fremtidige professor og åpnet en vei så han kunne holde sabbaten som adventist i kommunist-Polen mange år senere!

Ryszard behøvde aldri å møte til undervisning på lørdager. Hans endelige eksamen var så enkel at det var som om professoren ville forsikre seg om at han sto.

I dag er Ryszard Jankowski leder for Adventistkirken i Polen. Han har aldri glemt hvordan Gud hjalp ham å holde sabbaten på universitetet.

Takk for ditt 13. sabbats offer i 2017 som bidro til å bygge TV-studio for Hope Channel Poland. Ryszard taler jevnlig på Hope Channel Poland.

Besøk nettsiden til Hope Channel Poland: hopechannel.pl.

Last ned bilder fra Facebook: bit.ly/fb-mq.