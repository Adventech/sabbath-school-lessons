---
title:  Misjonsfortelling
date:  15/09/2023
---

#### En gråteklasse

_Vineta, Latvia_

Vineta ble forskrekket da hun trådte inn i klasserommet der hun undervist 15–16-åringer i Latvia. Det var rene begravelsen. Alle gråt. Hun ba en av jentene forklare hvorfor.

Hun sa at Andrei hadde dødd i friminuttet. Han hadde svingt på et fotballmål da det ringte inn. Han slapp taket og hoppet, men målet var ikke sikret, og jernstangen falt over ham og slo ham i hodet. Og nå var han død.

Vineta visste ikke hva hun skulle si. Hun ba Gud om visdom og åpnet munnen uten å vite hva hun skulle si. Men Gud ga henne tankene.

«Hør her», sa hun. «Dette handler ikke om oss. Vi må heller be for Andreis mor, som har brystkreft, og for lillesøster i første klasse, og for faren, som er alkoholiker. Vi må be for resten av familien. Vi har ikke tid til å gråte.» Gråtingen dabbet av.

«Det er også en annen ting. Dere er snart ferdige på skolen. Dere har planer for videre studier. Det hadde ikke Andrei. På grunn av forholdene hjemme, ville han arbeide for å ta seg av mor og søster. Han skulle arbeide på sagbruket der han ikke engang ville få ferie. Han måtte tjene penger for å hjelpe mor og søster siden faren bare drikker.»

Vineta trakk pusten. «Dere vet jo at alle på sagbruket drikker og røyker.» De nikket. «Ville Andrei ha begynt å drikke og røyke?» Elevene nikket. «Ja, han ville ha begynt å drikke», sa en. «Ja, han ville ha begynt å røyke», sa en annen.

«Andrei trodde på Gud», sa Vineta. «Han elsket sin mor. Han elsket lillesøster. Han hadde også med godsaker til henne på skolen. Han var snill. Kan det tenkes at hvis han hadde levd litt lenger, så ville han ha forandret seg så Gud ikke kunne ha tatt ham opp til himmelen? Bibelen sier at det ikke skal finnes drukkenbolter i himmelen. Kanskje tillot Gud denne fryktelige ulykken fordi Andrei nå er frelst.»

Klassen tidde. De var triste, men de var enige med læreren.

Vineta ba dem reise seg. Sammen ba de for Andrei og familien.

Offeret 13. sabbat vil gjøre det mulig for tenåringer i Latvia å lære mer om den Gud som tilbyr evig liv. En del av offeret vil bidra til å bygge et innflytelsessenter i hovedstaden Riga der unge mennesker kan lære språk og delta i sport og andre Kristus-sentrerte aktiviteter. Takk for at du planlegger et godt offer.

Last ned bilder fra Facebook: bit.ly/fb-mq.