---
title:  Bli stående
date:  09/09/2023
---

### Bakgrunnsstoff
Ef 6,10–20, 5 Mos 20,2–4, Rom 13,11–14, 1 Tess 5,6–8, 1 Kor 15,23–24

> <p>Minnevers</p>
> Til slutt: Bli sterke i Herren, i hans veldige kraft! Ta på Guds fulle rustning, så dere kan stå dere mot djevelens listige knep. (Ef 6,10–11).

Tjeneren reiser seg og går ut. Der får han se noe skrekkelig – en stor fiendehær «med hester og vogner som omringet byen.» Han går til profeten Elisja, stotrer frem nyheten og spør forskremt: «Å, min herre, hva skal vi gjøre nå?»

Elisja svarer: «Vær ikke redd! ... Det er flere som er med oss enn med dem», men tjeneren later ikke til å fatte svaret. Elisja trekker ham bort til seg og ber for ham: «Å, Herre, lukk opp guttens øyne så han kan se!» Profetens bønn blir besvart. Tjeneren går igjen til vollene, men nå løftes sløret mellom det synlige og det usynlige. Nå ser han ikke én hær, men to. «Herren åpnet hans øyne, og han fikk se at fjellet var fullt av ildhester og ildvogner rundt omkring Elisja.» (2 Kong 6,15–17).

Når Paulus komponerer Ef 6,10–20, ber han om at de troende må kunne se virkeligheten i den store striden og finne håp i det den åpenbarer for dem.