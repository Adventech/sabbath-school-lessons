---
title:  Å stå på den gamle slagmarken
date:  13/09/2023
---

`Les gjennom Ef 6,10–20, og legg merke til de tilfellene der Paulus bruker en form av verbet stå. Hvorfor er dette viktig for ham?`

Vi må forstå Paulus’ bruk av militære bilder i lys av oldtidens slagmark. Hva innebar det å «stå» (Ef 6,11; Ef 6,13–14)? Antyder verbet bare en defensiv holdning? Kamptaler i den store klassiske forfatteren Thukydids skrifter fremhever tre stadier som må til om en side skal vinne:

1. soldater må marsjere for å møte fienden;
2. så må de angripe og «stå fast» eller «bli stående», gå i nærkamp med fienden
3. og til slutt må de «slå tilbake fienden» (se Thukydides: _The Peloponnesian War_ [New York, USA: EP Dutton, 1910], 4, 10, 1–5).

Det som var nøkkelen til et oldtidsslag, var den andre av disse tre handlingene, da de to styrkene braste sammen i «en forferdelig kakofoni av knust bronse, tre og kjøtt», som forfatteren Xenofon omtaler som et ‘forferdelig sammenstøt.’» – Victor Davis Hanson: _The Western Way of War_, (New York, USA: Oxford University Press, 1989), s. 152, 153. Den store utfordringen i oldtidens kamper var å stå støtt og holde stand i det strategiske øyeblikk. I nærkampen som fulgte, ville hver side prøve å oppnå moment for «støtet».

Paulus’ kamprop gjenspeiler slag der soldater ble «presset sammen og ga og mottok hundrevis av slag på nært hold». – Victor Davis Hanson: _The Western Way of War_, s. 152. Dette bekreftes når Paulus skildrer kirkens kamp mot sine fiender som en brytekamp (Ef 6,12; se torsdagsavsnittet) og i bruken av verbet «å stå» i vers 13: «så dere kan gjøre motstand på den onde dag».

Dette er ingen feriekoloni! Å «stå» er altså å stå i en intens kamp, bruke alle ens våpen i nærkamp, et poeng som er innlysende ut fra det militære bildet i Paulus’ oppfordring, at de «står sammen i én ånd, kjemper med ett sinn for troen på evangeliet» (Fil 1,27).

`Les Hebr 12,4. Hvordan sammenfatter verset hva det vil si å stå i Herren? Og hvordan inntar fellesskapet denne holdningen?`