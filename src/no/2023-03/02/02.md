---
title:  Utvalgt og tatt imot i Kristus
date:  02/07/2023
---

En takkehilsen inneholder gjerne en beskrivelse av det som er mottatt. Paulus har en lang gaveliste i Ef 1,3–14 der han takker Gud for evangeliets velsignelser.

Han priser Gud for at han har «velsignet oss med all Åndens velsignelse» (Ef 1,3). At velsignelsene er åndelige (pneumatikos) viser at de gis av Ånden (pneuma) og peker på avslutningen av Paulus’ velsignelse, som feirer Den hellige ånds verk i de troendes liv (Ef 1,13–14).

Ef 1,3–6 viser hvordan Gud ser på oss i Kristus. Før verden ble til, utvalgte Gud oss i Kristus og bestemte at vi skulle stå «hellige og uten feil» for hans ansikt (Ef 1,4; se Ef 5,27) som barn i kraft av at vi er både skapt og frelst i Kristus (Ef 1,5). Siden før solen begynte å skinne, har det vært hans vilje at vi skulle motta hans overstrømmende nåde (Ef 1,6). Kort sagt, Gud vil at vi skal bli frelst. Vi kan bare miste frelsen ved å velge synden.

`Hva betyr uttrykket «i himmelen» i Efeserbrevet (det eneste stedet det brukes i NT)? Studer bruken av uttrykket. (Se Ef 1,3; Ef 1,20; Ef 2,6; Ef 3,10; Ef 6,12; jf. bruken av «i himmelen» Ef 3,15; Ef 4,10; Ef 6,9.)`

I Efeserbrevet viser uttrykkene «i himmelen» og «i himmelrommet» til himmelen som Guds bolig (Ef 1,3; Ef 6,9), der åndskreftene holder til (Ef 1,10; Ef 1,20–21; Ef 3,10; Ef 3,15; Ef 6,12), og til stedet der Kristi opphøyes ved Faderens høyre hånd (Ef 1,20). Vi har adgang til «himmelen» i nåtiden som sfæren der åndelige velsignelser tilbys gjennom Kristus (Ef 1,3; Ef 2,6). Selv om «himmelen» har blitt et sted til velsignelse for kristne, er den stadig stedet for konflikt med onde makter som motarbeider Kristi herredømme (Ef 3,10; Ef 6,12).

`Se på Ef 1,4, som sier at vi er utvalgt i Kristus «før verdens grunnvoll ble lagt». Hva vil det si? Hvordan åpenbarer det Guds kjærlighet til oss og hans ønske om at vi skal bli frelst?`