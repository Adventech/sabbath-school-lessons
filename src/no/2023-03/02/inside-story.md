---
title:  Misjonsfortelling
date:  07/07/2023
---

#### Reddet av en hund

_Sekule, Montenegro_

Den halvgamle mannen nistirret på den 21 år gamle adventisten som hadde kommet med bibelstudier til sønnen hans i Podgorica i Montenegro. 16-åringen var ikke hjemme.

«Dette er den eneste sønnen min», sa faren. «Jeg har ingen annen enn ham. Er du fra en sekt?» «Vi er ikke noen sekt», sa Sekule. «Jeg vil ikke han skal bli med i noen sekt», sa faren. Så sa han noe som gjorde Sekule livredd: «Hvis noen fører gutten min på avveier, vil jeg drepe ham for å forsvare min familie.»

Det var i 1990-årene, etter at det gamle Jugoslavia var blitt til flere nye land, deriblant Montenegro. Sekule og andre adventister brukte friheten til å dele ut Bibler i hovedstaden.

Sekule kjempet med Gud en uke før han skulle tilbake til leiligheten. Han ble mer og mer redd. Den sjette dagen ba han: «Jeg er livredd og vet ikke hva som vil skje. Du må hjelpe meg.»

Dagen etter gjentok han bønnen, tok med seg bibelstudiene og gikk. På vei dit krysset han en park der noen løshunder holdt til. Den største hunden fulgte etter ham. Sekule prøvde å jage den, men den bare fulgte etter.

Hunden ventet utenfor den første blokken. Så ble den med til den enste. Da Sekule kom til blokken med den mistenksomme faren, ble den for første gang med opp trappen. Det gikk opp for Sekule at det måtte være Gud som oppmuntret ham. Hadde Gud sendt en engel? Sekule fattet mot.

Da Sekule og hunden kom til leiligheten, prøvde han å jage den vekk. Hunden rygget tre skritt ned trappen og så på ham. Sekule ringte på.

Faren ble rasende da han så Sekule. Så oppdaget han hunden og tok et skritt bakover. Faren samlet seg og sa med roligere stemme: «Min sønn har bestemt seg for ikke å ha flere bibelstudier.» Da Sekule forlot blokken, gikk hunden i motsatt retning. Sekule så aldri den hunden igjen.

Ti år gikk, og sønnen ble en berømt sanger i Montenegro. I et intervju ble han spurt om sin tro. Han sa: «Jeg er troende, men det er en del ting jeg tror annerledes om enn de fleste.» Sekule ble glad da han hørte det. Han visste at Gud hadde brukt bibelstudiene.

Sekule vet ikke hva det ble av sønnen. Han synger ikke lenger og bor ikke i Montenegro. Men én ting vet Sekule: Gud beskytter dem som deler evangeliet med andre.

En del av offeret 13. sabbat går til å bygge ny speiderleir i Montenegro der barn og unge kan lære om Gud. Takk for at du vil gi et godt offer 13. sabbat.

Last ned bilder fra Facebook bit.ly/fb-mq.