---
title:  Til ettertanke
date:  28/07/2023
---

Studer denne innledningen til spørsmålene nedenfor:

Hva er den konkrete sammenhengen Paulus skriver Ef 2,11–22 i når han skildrer korsets store innvirkning på forhold mellom mennesker? Han tar opp forholdet mellom jødiske og ikke-jødiske troende som utgjør kirken sammen. Han er opptatt av at de må forstå og leve ut sin felles forsonte status som medlemmer av Guds familie (Ef 2,19). Men i forbindelse med brevet som helhet viser Paulus en videre hensikt. Hans tema er Guds store plan om å samle alle ting i Kristus (Ef 1,9–10), og dette omfatter alle «i himmel og på jord» (Ef 3,15).

Det er viktig at enheten medlemmene imellom (det emnet han tar opp i Ef 2,11–22) har en videre hensikt som Paulus avslører i Ef 3,10: «Slik skulle hans mangfoldige visdom [ved å skape kirken av både jøder og ikke-jøder] bli kunngjort gjennom kirken for maktene og åndskreftene i himmelrommet». Når de realiserer den enheten Kristus vant på korset, signaliserer de kristne at Guds endelige plan for å samle alle ting i Kristus er underveis. Deres forsonte forhold signaliserer Guds plan for et univers som er ett i Kristus. Så det er på sin plass å se til Ef 2,11–22, i lys av Efeserbrevet som helhet, for å finne bibelske prinsipper om et tema som er viktig i dag, forholdet mellom folkegrupper eller raser.

**Spørsmål til drøftelse**

`Hvilke prinsipper om etniske relasjoner finner vi i Ef 2,11–22? Hvordan gir avsnittet en særegen, Kristus-sentrert tilnærming til temaet om hvordan medlemmer av en etnisk gruppe skal forholde seg til medlemmer av en annen?`

`I lys av Guds plan for menneskehetens fremtid (Ef 1,9–10; Ef 2,11–22): Hvor viktig er det for kirken å håndtere sine interne problemer og konflikter raser imellom?`

`Hvilke ulmende problemer mellom etniske grupper, som altfor ofte kan være skjult og ignorert, finnes hos dere? Hvordan kan din menighet spille en positiv rolle i å virkeliggjøre det samlende verket Kristus allerede har utført på korset? Hvordan kan du delta i dette arbeidet?`