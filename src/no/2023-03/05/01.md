---
title:  'Horisontal forsoning: Korset og kirken'
date:  22/07/2023
---

### Bakgrunnsstoff
Ef 2,11–22, Rom 3,31, Rom 7,12, Jes 52,7, Jes 57,19, Joh 14,27, 1 Kor 3,9–17

> <p>Minnevers</p>
> Men nå, i Kristus Jesus, er dere som var langt borte, kommet nær på grunn av Kristi blod. For han er vår fred, han som gjorde de to til ett. (Ef 2,13–14).

Du er en hedning, en greker, som har lært å sette pris på jødenes Gud. Ja, du har sluttet å tilbe mange guder og har tatt imot den Ene sanne Gud. Idet du beveger deg gjennom de vakre forgårdene og søylegangene i tempelet i Jerusalem, fremkaller lyden av tilbedelse din lovprisning. Men så møter du en meter høy steinmur. Med jevne mellomrom står det på latin og gresk: «Ingen fremmed får gå inn på tempelplassen. Den som gjør det, kan takke seg selv for sin død.» Nå føler du deg utestengt, fremmedgjort og atskilt.

I Ef 2,11–22 ser Paulus at Kristi kors utgjør en stor forskjell. Det river ned stengsler. Vertikalt oppløser korset fremmedgjøring og forsoner mennesket med Gud. Horisontalt forsoner det mennesker med hverandre. Korset fjerner fiendskap og skaper fred mellom jøder og hedninger, og gjør dem til «ett nytt menneske» (Ef 2,15). Sammen blir de et nytt tempel, «en bolig for Gud i Ånden» (Ef 2,22). Hva betyr denne sannheten i dag?