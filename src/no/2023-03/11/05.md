---
title:  Kristi slaver
date:  06/09/2023
---

`Hva krever Paulus av kristne slaver? Ef 6,5–8.`

Paulus ber kristne slaver adlyde sine herrer og tjene dem etter beste evne. Men de skal tenke over hvem som er den største. De må ikke sette sin slaveeier i Kristi sted og vise ham den troskap som tilhører Kristus. Nei, de skal vise inderlige, utmerket tjeneste, men Kristus skal være deres Herre. Dermed kommer Paulus med en ny, kristen forståelse av forholdet mellom slave og herre.

Se hvordan han gjør dette:

- Slaveeierne er bare deres «jordiske herrer», ikke deres virkelige og himmelske Herre (Ef 6,5).
- De skal være lydige «som mot Kristus selv, med respekt og ærefrykt og av et oppriktig hjerte» (Ef 6,5).
- Paulus gjør denne endringen tydeligst når han sier at kristne slaver ikke skal være øyentjenere, men tjene helhjertet som «Kristi tjenere» (Ef 6,6).
- Når de utfører sin tjeneste, skal de «helhjertet gjøre Guds vilje» (Ef 6,6).
- Paulus oppfordrer til positiv tjeneste, som for Herren og ikke for mennesker (Ef 6,7).

Kristne slaver kan forvente at Kristus vil gi full lønn for strevet når han kommer tilbake. De har gjort arbeidet for ham og kan forvente belønning fra ham, en velkommen tanke for ulønnede slaver. En slave kan føle at hans jordiske herre ikke setter pris på ham, eller noe verre (se 1 Pet 2,19–20). Men kristne slaver har en Herre som ser det gode de gjør (Ef 6,8), og han vil lønne dem fullt ut.

`Vi skulle sikkert ønske at Skriften fordømte denne forferdelige praksisen, men det gjør den ikke. Men hvilke prinsipper kan vi hente hos Paulus om vårt forhold til mennesker vi arbeider med her og nå?`