---
title:  Troskap mot Kristus kommer først
date:  02/09/2023
---

### Bakgrunnsstoff
Ef 6,1–9, Mark 10,13–16, Kol 3,21, 1 Pet 2,18–25, 2 Kor 5,10, Kol 3,24–25

> <p>Minnevers</p>
> Dere herrer, gjør det samme mot slavene deres. Bruk ikke trusler! Dere vet at både de og dere har samme Herre i himmelen, og han gjør ikke forskjell på folk. (Ef 6,9).

I 2018 vakte en gjenstand ved Bibelmuseet i Washington DC i USA stor oppmerksomhet. Det var en forkortet bibel som skulle undervise i det vesentligste av troen samtidig som den slettet alle avsnitt som oppfordret slaver til opprør. Den var fra 1808 og fjernet ikke bare enkelte vers. 90 prosent av GT mangler, 50 prosent av NT. Av Bibelens 1189 kapitler stod bare 232 igjen.

Tekster som ser ut til å forsterke slaveriets ondskap, spesielt i fravær av så mye av Bibelens fortelling om «gode nyheter», står urørte, også slike ofte misbrukte tekster som «Dere slaver, vær lydige mot deres jordiske herrer som mot Kristus selv, med respekt og ærefrykt og av et oppriktig hjerte» (Ef 6,5).

I vår tid og kultur er utfordringen å lese Ef 6,1–9 i lys av hele frelseshistorien slik den er åpenbart i hele Bibelen. Hva kan det lære oss at Paulus anvender evangeliets verdier på sin tids mangelfulle sosiale strukturer?