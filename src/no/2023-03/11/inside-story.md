---
title:  Misjonsfortelling
date:  08/09/2023
---

#### Tro mot alle odds

_Armands, Latvia_

I 1991 begynte Latvia å levere tilbake eiendommer til eiere som hadde fått dem konfiskert i Sovjet-tiden, hvis de hadde gamle papirer på eiendomsretten. Det hadde 95 år gamle Pauline og gikk til pastor Armands og ba om hjelp med et toetasjes hus i hovedstaden Riga. Hun hadde hatt papirene siden 1972, da bygningenes opprinnelige eier Anna lå for døden og ba henne sørge for at huset ble en adventistkirke.

Gud og menigheten hadde betydd alt for Anna. Hun trodde Sovjet-regimet ville falle en dag og at hun ville få tilbake eiendommen, som besto av en stor tomt med to hus. Det ene var to etasjer høyt og hadde to leiligheter i hver etasje. Det andre var et enetasjes hus med tre leiligheter. Hun bestemte seg for å skrive et testament der hun etterlot eiendommen til en yngre venninne. I 1963 skrev Anna under på et testament som overdro eiendommen til Pauline på betingelse av at hun overførte den til Adventistkirken. Testamentet ble underskrevet av en advokat og to vitner fra menigheten.

Det var ren fantasi den gangen, for dokumentet hadde ingen juridisk verdi ettersom Anna ikke eide noe under sovjetisk lov. Eiendommen var blitt nasjonalisert. Men vitnene og Anna og advokaten skrev under og bekreftet at Anna hadde eid eiendommen.

Drømmen gikk ikke i oppfyllelse i Annas tid. Hun var over 80 år da hun døde i 1972, nesten 20 år før Latvia ble uavhengig.

Kort tid etter uavhengigheten i 1991 gikk 95 år gamle Pauline til pastor Armands med testamentet og skjøtet. De to vitnene var fremdeles i live, og Armands gikk med på å hjelpe henne. Det ble en langdryg prosess, men til slutt gikk Annas drøm i oppfyllelse. Pauline fikk retten til eiendommen og overlot den til Adventistkirken. Menigheten takket for den store gaven og begynte å holde møter der. Et nytt kirkebygg sto ferdig i 2004, fire år etter Paulines død, 104 år gammel.

Armands er nå 76 år og pensjonist. Han bor i en leilighet på Annas gamle eiendom. Han forteller gjerne om Anna og Pauline som betraktet eiendommen med troens øyne.

Anna og Pauline hadde tillit til Gud, og offeret 13. sabbat dette kvartalet er en anledning til å lære andre om tro. En del av offeret går til å reise et bygg i Riga som skal være innflytelsessenter med språkundervisning og helseklubb. Takk for at du planlegger et godt offer.

Last ned bilder fra Facebook: bit.ly/fb-mq.