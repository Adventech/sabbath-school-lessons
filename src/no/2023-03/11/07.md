---
title:  Til ettertanke
date:  08/09/2023
---

Paulus’ respekt for barn som trosfeller (Ef 6,1–3) gjør oss urolige for den måten barn behandles i vår verden i dag. Hans ord til fedre (Ef 6,4) får oss til å tenke over vårt ansvar som foreldre. Det skal enda mer til for å anvende Paulus’ råd til slaver (Ef 6,5–8), spesielt rådene til slaveeierne (Ef 6,9), siden det samfunnet er så ukjent for mange av oss og fordi vi vet at enhver form for slaveri er et forferdelig onde. Men disse ordene står i Skriften, og vi bør tenke over hvordan vi kan anvende dem. Vi bør og må anvende evangeliets verdier i våre relasjoner. Spørsmålene nedenfor er utformet for å hjelpe oss med det.

**Spørsmål til drøftelse**

`Hva har det å si for adventister at kjærlighet til barn er bevis på «et vel forberedt folk» som er forberedt for Herren? Luk 1,17 (som siterer Mal 4,6).`

`Paulus’ respekt for barn får oss til å stille spørsmålet: Hvilket ansvar har vi for å vise Kristi omsorg for barn som har opplevd vold, seksuelle overgrep og skam tidlig i livet? Hva er vårt ansvar i lys av hva negative opplevelser i barndommen kan føre til?`

`Hvilket ansvar har vi for å ta oss av og beskytte barna i menigheten? Hva skal til for å kunne gjøre det?`

`Paulus’ råd til slaver og slaveeiere i Ef 6,5–9 brukes ofte om forholdet mellom ansatte og arbeidsgivere. Når er det hensiktsmessig? Hva er farene med det?`

`Slaveri er stadig en realitet i vår verden, over 40 millioner mennesker lever som slaver (ifølge «The Global Slavery Index»). Hva er vårt ansvar overfor Guds slavebundne sønner og døtre?`