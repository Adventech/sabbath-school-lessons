---
title:  Den opphøyde Jesu makt
date:  08/07/2023
---

### Bakgrunnsstoff
Ef 1,15–23, Ef 3,14–21, 1 Tess 5,16–18, 5 Mos 9,29, 1 Kor 15,20–22, Sal 110,1

> <p>Minnevers</p>
> Den hellige ånd kan gi de kristne kjennskap til «hvor rik og herlig hans arv er for de hellige og hvor overveldende hans kraft er hos oss som tror. Med denne veldige makt og styrke reiste han Kristus opp fra de døde og satte ham ved sin høyre hånd i himmelen.» (Ef 1,18–19).

Det kan se ut til at mennesker alltid vil ha mer makt. Bilprodusenten Devel Motors viste for eksempel frem prototypen av sin Devel Sixteen, et kjøretøy med en 16-sylindret, 12,3-liters motor med over 5000 hestekrefter. Og som om ikke det er nok: Hva med en Peterbilt semi-truck med tre Pratt & Whitney J34–48 jetmotorer? Med sine 36 000 hestekrefter tilbakelegger lastebilen 400 meter på 6,5 sekunder, og den kan komme opp i 605 km/t før den utløser sine to fallskjermer.

Paulus ber om at de troende i Efesos som fristes til å beundre sin kulturs krefter og guder, må få oppleve den enorme kraften som er tilgjengelig for dem i Kristus ved Den hellige ånd. Den måles ikke i hestekrefter eller magi, men ses i fire frelseshistoriske begivenheter:

1. Jesu oppstandelse;
2. hans opphøyelse til Guds trone;
3. at alle ting blir lagt inn under Kristus;
4. at kirken får Kristus som sitt hode (Ef 1,19–23).

Når de tenker over de fire hendelsene, kan de kristne begynne å forstå – og oppleve – Guds store makt som utøves for dem.