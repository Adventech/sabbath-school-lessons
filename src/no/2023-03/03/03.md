---
title:  Å oppleve innsikt fra Den Hellige Ånd
date:  10/07/2023
---

**«Derfor holder jeg ikke opp med å takke Gud for dere når jeg husker på dere i mine bønner ... Jeg ber om at vår Herre Jesu Kristi Gud, herlighetens Far, må la dere få en Ånd som gir visdom og åpenbaring, så dere lærer Gud å kjenne.» (Ef 1,15; Ef 1,1517)**

Idet han forteller om sine bønner, skriver Paulus ned en viktig bønn han kommer til Gud med. Han har nevnt at Den hellige ånd kom inn i de troendes liv da de vendte om (Ef 1,13–14). Nå ber han om en ny velsignelse så Ånden må gi den åndelige innsikt de trenger for å forstå Jesus bedre (Ef 1,17).

`Hvilke tre emner ber Paulus om at Den hellige ånd vil gi de kristne innsikt i? Se Ef 1,17–19.`

Når Paulus ber om at de må få innsikt i «det håp han har kalt dere til» (Ef 1,18), ber han om at de må være våkne for det Gud før har gjort for deres frelse (Ef 1,3–9; Ef 1,11–13) og den fremtiden han har planlagt for dem (Ef 1,10; Ef 1,14).

Når han ber om innsikt i «hvor rik og herlig hans arv er for de hellige» (Ef 1,18), minner han om den gammeltestamentlige tanken om de troende som Guds arv (5 Mos 9,29; 5 Mos 32,9), Sak 2,12, jf. Ef 1,11). Han vil de skal vite at de ikke bare har en arv fra Gud, men at de er Guds arv, og Paulus vil de skal forstå sin verdi for Gud.

Når Paulus ber om åndelig innsikt i «hvor overveldende hans kraft er hos oss som tror» (Ef 1,19), tenker han seg at Den hellige ånd gir ny forståelse av Guds store kraft og virkeliggjør den i deres erfaring. I alle disse bønnene ønsker Paulus at de skal erfare det de har fått i Jesus.

`Hvordan kan du få en klarere erfaring av «hvor overveldende hans kraft er hos oss som tror»? Hva betyr dette i hverdagen?`