---
title:  Lev klokt
date:  19/08/2023
---

### Bakgrunnsstoff
Ef 5,1–20, 1 Kor 5,1–11, Åp 16,1–16, Kol 4,5, Ordsp 20,1, Ordsp 23,29–35, Apg 16,25

> <p>Minnevers</p>
> Pass derfor nøye på hvordan dere lever, ikke som ukloke mennesker, men som kloke, så dere bruker den dyrebare tiden godt, for dagene er onde. Vær ikke uforstandige, men forstå hva som er Herrens vilje. (Ef 5,15–17).

For ikke så lenge siden ble en krystallmugge auksjonert bort i Storbritannia. Auksjonshuset beskrev den som en «fransk claret-kanne fra det nittende århundre» og vurderte den til 2000 kroner. To budgivere skjønte at muggen var en sjelden islamsk ewer. Dens sanne verdi? 5 millioner pund (omtrent 61 millioner kroner). Hvordan kunne budgiveren gjøre et slikt røverkjøp? Budgiveren visste noe auksjonarius ikke visste: muggens sanne verdi.

I Ef 5,1–20 ser Paulus kontrasten mellom det hedninger og kristne verdsatte. Hedninger verdsatte en heftig historie (Ef 5,4), en fyllefest (Ef 5,18) og utsvevende sex (Ef 5,3; Ef 5,5) som livets store øyeblikk. Men den kristne vet at det kommer en endelig vurderingsdag da tingenes sanne verdi blir åpenbart (Ef 5,5–6). I stedet for å by på fest og fyll, setter de det som er «all godhet, rettferd og sannhet» (Ef 5,9) i Kristus høyt. Derfor oppfordrer Paulus dem til å gjøre røverkjøp i Kristus på terskelen til evigheten (Ef 5,15–17).