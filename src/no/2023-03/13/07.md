---
title:  Til ettertanke
date:  22/09/2023
---

«En hær i kamp ville bli forvirret og svekket om ikke alle samarbeidet. Hvis soldatene skulle handle ut fra sine egne impulsive ideer uten tanke for de andres posisjoner og innsats, ville de være en samling uavhengige atomer. De kunne ikke utføre arbeidet som en samlet kropp. Så Kristi soldater må handle i harmoni. De må ikke bare tenke på seg selv. Gjør de det, vil Guds folk ikke være i full harmoni, med ett sinn, og opptatt av ett stort mål. Deres anstrengelser vil ikke bære frukt, deres tid og evner vil være bortkastet. Samhold er styrke. Noen få omvendte sjeler som handler i harmoni, som handler ut fra ett stort mål og under én leder, vil vinne seire ved hver anledning.» – Ellen G. White: _Spalding and Magan Collection_, s. 121.

Hva har det å si at Paulus beskriver seg selv som sendebud i lenker (Ef 6,20)? Det var ofte vanskelig å være ambassadør i krigstid, så Paulus’ skildring er i tråd med hans militære metafor. Ambassadører skulle behandles med respekt. Så det er stor kontrast mellom Paulus’ status som ambassadør for universets øverste hersker og den respektløsheten lenkene avslører. Men siden ambassadører bar et «tjenestekjede », kan Paulus’ omtale av en «lenke» være «krydret med ironi» så han ser på lenken sin som «en dekorasjon han skal bære som en utmerkelse». – David J. Williams: _Paul’s Metaphors: Their Context and Character_ (Peabody, MA, USA: Hendrickson, 1999), s. 152.

**Spørsmål til drøftelse**

`Hva innebærer det for deg og din menighet å «føre fred» i ditt hjørne av en verden som er i krig? Hvordan kan vi være fredsarbeidere i en verden som er preget av aggresjon og vold?`

`Hvilke «brennende piler» sendes i din retning? Hvordan kan du sikre deg at «troens skjold» er der og kan slukke dem?`

`Noen ganger snakker vi om «bønnekrigere». Hvordan kan vi gjøre «bønnetjeneste» ut fra Ef 6,18–20?`

`Hvordan bør vi behandle dem som er såret på den store konfliktens slagmark? Hvordan bør vi behandle den kristne som i kampens hete flykter av frykt eller åpenlyst går over til den andre siden?`