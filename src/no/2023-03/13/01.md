---
title:  Fredskamp
date:  16/09/2023
---

### Bakgrunnsstoff
Ef 6,10–20, 1 Pet 4,1, 1 Pet 5,8, Jes 59,17, Jes 52,8–10, 1 Tess 5,16–18

> <p>Minnevers</p>
> Hold alltid troens skjold høyt! Med det kan dere slukke alle den ondes brennende piler. Ta imot frelsens hjelm og Åndens sverd, som er Guds ord. (Ef 6,16–17).

I John Bunyans andaktsklassiker The Pilgrim’s Progress, som han skrev i fengsel, blir Kristen eskortert inn i våpenhuset på et slott og vist «all slags utstyr [våpen] som deres Herre hadde sørget for til pilegrimer, som sverd, skjold, hjelm, brynje, bønn og sko som ikke slites ut. Og her var det nok av dette til å utruste like mange mann til tjeneste for Herren som det finnes stjerner på himmelen.» Før Kristen drar, blir han igjen eskortert inn i våpenhuset der «de [utstyrte] ham fra topp til tå med det som var ugjennomtrengelig i tilfelle han skulle bli angrepet på veien».

Bunyans tekst fra 1678 minner om Efeserbrevet som Paulus skrev ca. 1600 år tidligere, også fra et fengsel. Paulus tenker seg at en stor hær, kirken, besøker Guds våpenhus og ifører seg Guds panoplia, en full rustning fra topp til tå. Guds våpenlager inneholder nok av de fineste våpen til at alle soldatene i hæren kan bli «kledd i stål fra topp til tå» når de drar ut for å kjempe for fred i hans navn.