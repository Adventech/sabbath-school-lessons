---
title:  Misjonsfortelling
date:  22/09/2023
---

#### En lærer, 200 begravelser

_Vineta, Latvia_

På vei ut av en butikk i Latvia så Vineta en svartkledd kvinne. Svart er sørgefargen i Latvia. Det var dagen etter at Andrei, en av Vinetas elever, hadde omkommet i en tragisk ulykke i skolegården. Hun følte hun måtte snakke med kvinnen.

«Er du Andreis mor?» spurte hun. Moren nikket. «Jeg var læreren hans», sa Vineta, og langsomt og mildt sa hun det hun hadde sagt i klassen. «Andrei trodde på Gud, og han var glad i deg og lillesøster. Han var snill. Kanskje ville han ha blitt en annen på sagbruket? Enn om han hadde begynt å drikke? Bibelen sier at det ikke er drukkenbolter i himmelen. Kanskje lot Gud det skje fordi Andrei nå er frelst?»

Neste dag kom rektor til Vineta. «Andreis mor har ringt i ett sett og anklaget skolen for sønnens død», sa hun. «Men i dag ringte hun og sa at hun hadde snakket med deg og funnet fred. Hun vil ikke ringe mer, men hun vil at du skal lede begravelsen. Så gå hjem og forbered deg til begravelsen, Vineta.»

Vineta ble forfjamset. «Jeg har aldri ledet en begravelse før. Jeg vet ikke hvordan man gjør det.» «Du klarer det, det går fint», sa rektor. Vineta laget en preken om Lasarus.

En stor flokk kom til begravelsen. Vineta sto ved kisten og talte. «Hadde Jesus vært her i dag, ville han ikke ha tillatt kisten å komme ned i graven. Han ville ha sagt: ‘Kom ut av kisten.’ Men jeg vet, og dere skal vite, at en dag vil Jesus si disse ordene, og Andrei skal komme ut av graven og leve evig.»

Den kvelden ringte en av lærerne på skolen til Vineta: «Moren til en elev ba meg ringe. Elevens bestemor er død, og de vil du skal lede begravelsen.»

Det var en lett oppgave, for bestemoren hadde levd som en engel. Etterpå sa Vineta til en slektning: «Vet du hvorfor jeg liker begravelser? Ingen er uenig, og alle hører etter.»

Vineta har to sønner og tjener ikke all verden som lærer. Mens hun lurte på hvordan hun skulle klare økonomien, kom hun til å tenke på begravelser. Hun ringte et begravelsesbyrå der hun etter hvert ledet 200 begravelser før hun tok spranget fra skolen til en ny karriere.

Offeret 13. sabbat dette kvartalet vil gi tenåringer i Latvia muligheten til å lære Gud bedre å kjenne med løfter om evig liv. En del av offeret vil bidra til å bygge et innflytelsessenter i hovedstaden Riga der unge mennesker kan lære språk og delta i sport og andre Kristus-sentrerte aktiviteter. Takk for at du vil gi et godt offer.

Last ned bilder fra Facebook: bit.ly/fb-mq.