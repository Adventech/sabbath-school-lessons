---
title:  Misjonsfortelling
date:  29/09/2023
---

#### Ut av det overnaturlige

_Oleg og Sveltana, Latvia_

Oleg fikk mer enn en ektefelle da han giftet seg. Sveltana hadde fantastiske krefter. Oleg var plaget av konstante hodepiner, men når Svetlana la hånden på hodet hans, forsvant smertene. Han visste ikke hvordan, men det var mye man ikke forsto i sovjet-Latvia. Men én ting visste han: Det fantes ingen Gud.

Men han trodde på usynlige krefter. Sveltana leste om slikt og hadde kontakt med en kraft. En gang sa stemmen at hun skulle bruke kreftene til å stoppe bilmotoren mens han holdt på med bilen. Før hun hadde tenkt ferdig tanken, stoppet motoren. Stemmen var iblant så høy at hun lurte på om Oleg hørte den.

Oleg tenkte ikke mer over det før stemmen sa at Svetlana skulle drepe ham og barna. Hun nektet og falt ned i en dyp depresjon. Hun ville bare dø. Oleg ble redd og dro sin vei med barna.

Sveltanas mor ringte etter sykebil, og Sveltana kom på psykiatrisk sykehus. Der spurte en eldre psykiater henne hvorfor hun ville dø. «En usynlig kraft har tatt bolig i hodet mitt, og jeg vil ikke leve slik lenger», sa hun. «Kanskje har jeg blitt gal.» «Du er ikke gal», sa han. «Det du trenger, er en som har greie på Bibelen.»

Da Oleg spurte psykiateren om Sveltana noen gang ville kunne komme hjem, sa han: «Jeg kan ikke ha henne her, for hun er ikke gal. Hun trenger ikke sykehus. Hun trenger kirken.»

Oleg ble sjokkert. En sovjetisk psykiater om anbefaler kristendommen? Han visste ikke sin arme råd. De hadde ingen bibel og ingen kontakt med noen kirke. Sveltanas mor spurte en eldre kvinne på jobben: «Vet du hvor jeg kan finne en bibel eller snakke med noen om Gud?» Kvinnen var adventist. «Selvsagt, pastoren min kan snakke med henne og gi dere en bibel. Snakk med ham.»

Da Sveltana ble utskrevet, gikk hun og Oleg til pastoren og beskrev situasjonen. Han var sikker på at det dreide seg om onde krefter. «Be, så kan Gud sette deg fri», sa han. «Og du må komme i kirken.»

Sveltana og barna gikk i kirken. Tre måneder senere ble hun døpt. Oleg var glad for at hun var frisk, men tvilte på om det var noen Gud. Iblant ertet han dem for at de ba og spurte hvorfor de gikk i kirken hver uke. «Kom og se», sa Sveltana.

Oleg gikk, og han likte det han så. Siden 1998 har han vært ungdomsleder i Adventistkirken, godt hjulpet av Sveltana. Oleg skal lede prosjektet i Riga der det skal bygges et innflytelsessenter hvor speidere, barn og familier kan lære språk og drive med sport og andre aktiviteter.

Takk for offeret i dag som vil bidra til dette prosjektet og en ungdomsleir for speidere i Montenegro.

Last ned bilder fra Facebook: bit.ly/fb-mq