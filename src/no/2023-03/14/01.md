---
title:  Efeserbrevet i hjertet
date:  23/09/2023
---

### Bakgrunnsstoff
Ef 1, Ef 2, Ef 3, Ef 4, Ef 5, Ef 6

> <p>Minnevers</p>
> For av nåde er dere frelst, ved tro. Det er ikke deres eget verk, men Guds gave. Det hviler ikke på gjerninger, for at ingen skal skryte av seg selv. For vi er hans verk, skapt i Kristus Jesus til gode gjerninger, som Gud på forhånd har lagt ferdige for at vi skulle vandre i dem (Ef 2,8–10).

Turister i London klatrer om bord i London Eye, en Pariserhjul-lignende attraksjon. 137 meter over Themsen kan man se alt: Big Ben, parlamentet og mange historiske slott og katedraler. For NT-forskeren Nicholas Thomas «Tom» Wright, «kan brevet til efeserne og dets forhold til resten av Paulus’ brev sammenlignes med London Eye. Det er ikke det lengste eller mest utførlige av hans brev, men det gir en betagende utsikt over hele landskapet. Mens hjulet beveger seg, får du se det ene temaet etter det andre i fugleperspektiv.» – _Paul for Everyone: The Prison Letters_, (London: SPCK, 2004), s. 3.

I Efeserbrevet er ikke Paulus spesielt opptatt av lokale spørsmål. Det er som om han henvender seg til kristne overalt. Brevets tidløse natur gjør at den «betagende utsikten» som Paulus presenterer, får komme inn i vår egen verden og tanke. Når vi ser over kapitlene, så la oss huske dette spørsmålet: Hvilke viktige sannheter i Efeserbrevet bør fortsette å forme vårt liv som kristne?