---
title:  Misjonsfortelling
date:  30/06/2023
---

#### Et levende mirakel

_Milanka, Montenegro_

Mor gikk til svangerskapskontroll i Montenegro, og Voya fikk en fødselsdefekt 27 dager ut i svangerskapet. Ryggraden utviklet seg ikke normalt. Han hadde et hull i ryggen. En del av ryggmargen stakk ut gjennom hullet. Han hadde spina bifida.

Mor kom til en annen lege og fikk vite at barnet hadde en 15 cm stor ballong på ryggen. Hun ble innlagt på sykehus der de sa barnet hadde små sjanser. Han ville dø eller bli sterkt handicappet. Legen anbefalte svangerskapsavbrudd. Dagen etter viste ultralyd at Voya ikke kunne bevege bena.

Dagen etter var sabbat, og mor gråt hele dagen. Den kvelden var hun så utmattet at hun sov for første gang på tre dager. Søndag morgen gråt hun og snakket med Gud. «Gud, du kan alt. Du ga Voya liv. Du har sett alt som skjer. Hvis du tar ham, blir det ikke lett, men jeg godtar det. Men hvis du lar ham leve, så gjør ham frisk. Uansett godtar jeg det. Bare vær her og ikke la noe skje uten din tillatelse. Det ber jeg om. Amen.»

Etter bønnen fikk hun fred med Gud. Hun kunne ingenting gjøre, Gud var hennes eneste håp. Hun trodde han ville gjøre det som var best. Men det var tungt å vente.

Hun fikk et glimt av håp den dagen. Legen sa at Voyas blære var full. Noe virket. Barn med skadet rygg har gjerne tom blære. Ti dager senere ble hun sendt hjem. Det var som om legen sa: «La henne dra. Måtte Guds vilje skje.»

Ikke lenge etterpå ville legen se om Voya beveget bena. Mor og far ba. Voyas ben rørte seg ikke da legen foretok ultralyden. Det gikk fem minutter. Ti. Femten. Mor og far ba. Etter 20 minutter begynte barnet å bevege begge bena. Mor og far var fra seg av glede.

Nå var det bare å vente på fødselen. Legen advarte: Barnet ville være dødfødt. Men mor trodde at Gud hadde bestemt at Voya skulle leve. Hun ba ustanselig.

Rett før fødselen ba hun igjen: «Kjære Gud, nå gir du Voya livet eller døden. Jeg ber igjen at det må bli livet. Men din vilje skje. I Jesu navn, amen.»

Fødselen gikk fort. Mor smilte av glede da hun hørte Voyas gråt.

Livet var ikke liketil for gutten. Mye tid gikk til fysioterapi og legebesøk. Men legene sier han er et mirakel. Gutten som ikke ble levnet en sjanse, er en høy, sterk tenåring som elsker å løpe og hoppe, sykle og sparke fotball.

Milanka takker Gud for alt. I dag går Voya på adventistenes videregående skole i Novi Sad i Serbia, som åpnet med hjelp av offeret i 3. kvartal 1997.

Offeret dette kvartalet vil bidra til en ny speiderleir i Montenegro der Voyas lillesøster og andre barn kan lære om Gud som hører bønn. Takk for at du planlegger et godt offer.

Last ned bilder fra Facebook: bit.ly/fb-mq.