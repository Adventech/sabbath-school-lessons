---
title:  Opprør i amfiteateret
date:  26/06/2023
---

`Les Apg 19,21–20,1. Hva kan historien lære oss?`

Paulus vitnet så effektivt i Efesos at det gikk ut over en viktig side av byens økonomi: turismen ved Artemis-tempelet. Og for et tempel! Den praktfulle bygningen hadde 127 søyler laget av ren, hvit og feilfri marmor fra Paros, hver av dem 20 m høye. 36 av søylene var kledd med gull. Ikke rart at templet ble regnet som et av antikkens syv underverker.

Sølvsmeden Demetrios var redd Paulus’ retorikk mot avgudsdyrkelse skadet økonomien omkring templet (Apg 19,27) og pisket opp stemningen blant håndverkerne. Det samlet seg en gruppe som feide fra markedsplassen og inn i det store amfiteatret, der det var plass til 25 000 mennesker. Der fortsatte oppstyret, og de skrek i to timer: «Stor er efesernes Artemis!» (Apg 19,34). Etter at byskriveren har spredt folkemengden, møter Paulus de troende og forlater byen.

`På slutten av sin tredje misjonsreise har Paulus et møte med de eldste fra menigheten i Efesos. Hvordan vil du sammenfatte Paulus’ bekymringer? (Se Apg 20,17–38.)`

En omtrentlig kronologi av Paulus’ forhold til Efesos:

<table><tbody><tr><th scope="row">År&nbsp;52</th><td>Paulus første, korte besøk i Efesos (<a class="ref" href="https://bibel.no/nettbibelen?parse=Apg+18%2C18%E2%80%9321" rel="nofollow">Apg 18,18–21</a>).</td></tr><tr><th scope="row">År&nbsp;53–56</th><td>Paulus’ tre år lang opphold i byen (<a class="ref" href="https://bibel.no/nettbibelen?parse=Apg+19%2C1%E2%80%9320%2C1" rel="nofollow">Apg 19,1–20,1</a>). Han skriver 1. Korinter på slutten av oppholdet (<a class="ref" href="https://bibel.no/nettbibelen?parse=1+Kor+16%2C5%E2%80%939" rel="nofollow">1 Kor 16,5–9</a>).</td></tr><tr><th scope="row">År&nbsp;57</th><td>I Miletos møter Paulus de eldste fra Efesos (<a class="ref" href="https://bibel.no/nettbibelen?parse=Apg+20%2C17%E2%80%9338" rel="nofollow">Apg 20,17–38</a>).</td></tr><tr><th scope="row">År&nbsp;62</th><td>Paulus skriver trolig Efeserbrevet under fangenskapet i Roma.</td></tr></tbody></table>

`«Våk derfor og husk på at jeg natt og dag i tre år aldri holdt opp med å rettlede hver eneste en av dere med tårer» sa Paulus (Apg 20,31). Hva tror du Paulus ville ha advart kirken om i dag, og hvorfor?`