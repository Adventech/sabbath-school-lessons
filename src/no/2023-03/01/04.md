---
title:  Å høre brevet til Efeserne
date:  27/06/2023
---

Paulus skrev Efeserbrevet til høytlesning i de kristnes husmenighetene i Efesos. I årene siden Paulus forlot dem, hadde kristendommen vokst i Efesos, og antallet husmenigheter var mangedoblet. For de kristne må det ha vært en stor begivenhet da Paulus’ sendebud, Tykikos, leste brevet hans. Som brevet antyder, har nok gruppen også omfattet medlemmer av vertsfamilien – far, mor, barn og slaver (Ef 5,21–6,9). På den tiden besto en husholdning også av andre – klienter (frie personer som var avhengige av husholderen for underhold) og til og med kunder. Så de kan også være til stede, pluss medlemmer av andre husholdninger.

`Følg med på oversikten nedenfor, og les brevet, helst høyt (det tar et kvarters tid). Hvilke temaer går igjen i brevet?`

1. Åpningshilsen (Ef 1,1–2)
2. Innledende velsignelse (Ef 1,3–14)
3. Bønn om at de kristne må motta Kristus-sentrert visdom (Ef 1,15–23)
4. En gang åndelig død, men nå opphøyet med Kristus (Ef 2,1–10)
5. Kristus skapte kirken av jøder og hedninger (Ef 2,11–22)
6. Paulus som forkynner av Kristus for hedningene (Ef 3,1–13)
7. Bønn om at de må få oppleve Kristi kjærlighet (Ef 3,14–21)
8. Bevare Åndens enhet i menigheten (Ef 4,1–16)
9. Leve det nye livet i kristen enhet (Ef 4,17–32)
10. Vandre i kjærlighet, lys og visdom (Ef 5,1–20)
11. Leve som kristne i hjemmet (Ef 5,21–6,9)
12. Stå sammen: Menigheten som Guds hær (Ef 6,10–20)
13. Avsluttende hilsen (Ef 6,21–24)

`Hvilket nøkkeltema går igjen i brevet? Hva forteller det deg? Hvilket eller hvilke punkter gjør inntrykk på deg?`