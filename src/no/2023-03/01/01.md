---
title:  Paulus og efeserne
date:  24/06/2023
---

### Bakgrunnsstoff
Apg 18,18–21, Apg 19,13–20,1, Apg 20,17–38, Ef 1,1–2, Ef 6,21–24, Ef 3,13, Ef 1,9–10

> <p>Minnevers</p>
> Da han kunngjorde for oss sin viljes mysterium, det han gjerne ville gjøre i ham. Han ville fullføre sin frelsesplan i tidens fylde: å sammenfatte alt i Kristus, alt i himmel og på jord i ham. (Ef 1,9–10).

Når vi skriver, har det en hensikt, og noen ganger er den viktig. F.eks. skrev Abraham Lincoln sin berømte Gettysburg-tale i 1863 etter den amerikanske borgerkrigens forferdelige ødeleggelser. I talen uttrykte Lincoln sin tro på at borgerkrigen var den store prøven på om nasjonen som ble opprettet i 1776, ville bestå eller «forsvinne fra jorden».

Paulus har en hensikt med dette brevet. Efeserne er fristet til å miste motet, dels fordi han sitter fengslet (Ef 3,13; Ef 6,20) og dels på grunn av forfølgelser og fristelser. Paulus minner dem om hva som skjedde da de tok imot Kristus som frelser og ble med i menigheten. De er Kristi kropp (Ef 1,19–23; Ef 4,1–16), byggematerialer i et tempel (Ef 2,19–22), Kristi brud (Ef 5,21–33), og en velutstyrt hær (Ef 6,10–20). De er viktige for oppfyllelsen av Guds plan om å samle alt i Kristus (Ef 1,9–10). Paulus skriver for å gjøre de troende i Efesos oppmerksom på deres identitet og privilegier som Kristi følgesvenner.