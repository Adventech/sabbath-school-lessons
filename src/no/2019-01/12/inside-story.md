---
title:  Misjonsfortelling
date:  22/03/2019
---

#### Frels Angola

_Paulo Pinto, Angola_

Paulo var adventist og underviste i offentlig skole. Pengene gikk til universitetsstudier og til å forsørge mor og ti yngre søsken. Men et år fikk han tyfus og lå på sykehuset i to måneder. Menighetsmedlemmene ba for ham og betalte legeregningene.

”Da jeg ble utskrevet i 2013, ville jeg starte et nytt liv,” sier Paulo. Han kuttet ut studiene og sa opp på skolen. Han ville ikke tilbake til sitt gamle liv. Han ville studere teologi ved Solusi-universitetet i Zimbabwe. Men han trengte skolepenger, og måtte vente til januar for å begynne.

I syv måneder forkynte han i fengsler. 20 ble døpt. Men familien likte det ikke. Han kunne ikke lenger brødfø dem, og han hadde gitt avkall på en lysende fremtid. Moren ville ikke se ham.

Paulo kom til Solusi i januar. Han snakket bare portugisisk og måtte lære engelsk. Men han oppdaget at Gud elsker fremmede. Utenlandske studenter får særbehandling på Solusi. ”Det hendte lærerne kom til oss på rommet og ba for oss. Og fremmede ga oss iblant mat gratis.” Han skjønte at Solusi levde etter Gud ord i 3 Mos 23,22: ”Når dere høster inn kornet i landet, skal du ikke skjære kornet helt ut til åkerkanten, og de aksene som ligger igjen når du har høstet, skal du ikke sanke inn. Du skal la dem ligge til de fattige og innflytterne. Jeg er Herren deres Gud.”

Etter første semester gikk en fetter i Angola med på å betale skolepengene. Da han døde, ble han sponset av et medlem i Angola. Nå dekkes skolepengene av en kvinne som har hatt et barnebarn på Solusi.

Fra Solusi har Paulo fått kontakt med angolanske studenter i Zambia, Uganda og Filippinene. De vil samarbeide når de kommer tilbake til Angola.

Paulo ber om forbønn for Angola, et land med 29 millioner mennesker og 176 000 adventister. ”Vi skal ikke omvende alle,” sier han. ”Matteus skriver at evangeliet om riket skal forkynnes i hele verden til vitnesbyrd for alle folkeslag, og så skal enden komme.”

En del av offeret 13. sabbat 2015 gikk til Solusi Universitet. Kafeteriaen ble fordoblet til 1000 sitteplasser. Takk for misjonsoffer som lar adventistskoler utdanne mennesker til å forkynne Jesu gjenkomst.

Du kan se Paulo her: bit.ly/Paulo-Pinto