---
title:  Til ettertanke
date:  22/03/2019
---

Før Babylons undergang sier en stemme fra himmelen til Guds folk som ennå er i Babylon: «Dra bort fra henne, mitt folk» (Åp 18,4). Gud har fremdeles mange tilbedere i Babylon, av ulike årsaker. Han bruker sin endetidsmenighet til å kalle dem ut fra dette frafalne religiøse systemet og ikke delta i dets synder. De må dra bort fra det for å unngå dets skjebne. Gud vil ikke at noen i Babylon skal gå til grunne. Åp 19,1–10 viser at mange gudfryktige mennesker i Babylon vil takke ja til kallet. Tenk på det ansvaret vi har. Hva burde dette si oss om behovet for Guds kraft i vårt liv?

**Spørsmål til drøftelse**

`Åp 18,4 viser at det er mange gudfryktige i Babylon som Gud kaller «mitt folk». Tenk over følgende sitat: «Dette budskapet må gis, men likevel bør vi være forsiktige så vi ikke presser og mobber og fordømmer dem som ikke har fått det lyset vi har fått. Vi bør ikke legge vinn på å angripe katolikkene hardt. Blant dem er det mange som er svært samvittighetsfulle i sin tro, og følger alt det lyset de har fått, og Gud vil arbeide for dem. De som har hatt store privilegier og muligheter uten å ha styrket sine fysiske, mentale og moralske krefter, ... er i større fare og under større dom hos Gud enn de som tar feil i lærespørsmål, men som prøver å leve for andre.» – _Evangelism_, side 575. Hva burde dette si oss om hvordan man skal behandle andre?`

`Åp 17 skildrer en hore som sitter på et skarlagenrødt dyr. Kvinnen i kapittel 12 symboliserer Guds trofaste menighet, men kvinnen i kapittel 17 er en frafallen menighet som forfører verden bort fra Gud. Hva er likt og ulikt dem imellom? Og hva kan vi lære av sammenligningen?`

`Tekstene denne uken tegner et dystert bilde av den religiøse og politiske verden like før Jesu gjenkomst. Hva burde dette si oss om betydningen av akkurat nå å være trofaste, sanne og rene med hensyn til det budskapet Gud har gitt oss? Les Åp 16,15, en appell om trofasthet midt i et globalt frafall. Hvordan kan vi anvende denne advarselen på oss selv akkurat nå?`