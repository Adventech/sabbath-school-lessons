---
title:  Misjonsfortelling
date:  15/02/2019
---

#### Mannen med tre koner

_Carlos Freitas (48), São Tomé_

Carlos og brødrene hans vokste opp hos bestemoren, som var adventist. Men de kom bort fra menigheten da bestemoren døde. 21 år gammel flyttet han sammen med Edite, og de fikk en datter. De kranglet om smykker, for han ville ikke at datteren skulle ha hull i ørene. Edite lot en prest døpe datteren uten at Carlos visste det. Han forlot henne og fant en ny kone, Maria.

Men Edite ville ikke slippe ham, så Carlos endte opp med to koner. Så ble han sammen med en tredje kvinne. De fikk et barn. Carlos endte opp med fem barn med sin første kone, fire med nummer to og ett barn med nummer tre, og han delte tiden mellom dem.

Den første konen ble ensom og fikk kontakt med et adventistpar. Hun gikk i kirke og ble døpt. Med tiden inviterte hun ham til dåp, da to av døtrene skulle døpes. Tenåringsdøtrene sang en salme under gudstjenesten, så Carlos gråt. Han husket sin egen barndom og gjemte ansiktet i hendene. Nå begynte han å gå i kirka sammen med sin første kone.

Da Maria, kone nummer to, fikk høre det, trodde hun han ville forlate henne og gifte seg med Edite. Carlos sa at han ikke var ute etter ekteskap. Han ville bare bli frelst. ”Bli med, du også, du må også bli frelst,” sa han. Maria kom. Hver sabbat kjørte han sin første kone til én kirke, og deretter kjørte han kone nummer to til en annen kirke. Han byttet på hvor han gikk selv.

Den tredje konen forlot ham og flyttet sammen med en annen. Hvem skulle Carlos gifte seg med? Han ba og fastet hver sabbat i to måneder. Han mente han burde gifte seg med den første, men lengtet etter et ord fra Bibelen. En dag slo han opp på måfå i Bibelen og fant Mal 2,14: ”Fordi Herren er vitne i saken mellom deg og din ungdoms kvinne, som du er utro mot, din ektefelle, din paktskvinne.” Dette tok han som et tegn.

Kone nummer ble helt fra seg over beslutningen. Men hun godtok det. Carlos giftet seg med Edite 29. desember 2013 og ble senere døpt.

”Da startet jeg et nytt liv,” sier han.

En del av offeret 13. sabbat går til et kirkebygg der man vil nå middelklassen i São Tomé. Takk for misjonsgavene.

Du kan se Carlos her: bit.ly/Carlos-Freitas