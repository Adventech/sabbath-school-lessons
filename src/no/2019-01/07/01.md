---
title:  De syv basunene
date:  09/02/2019
---

### Bakgrunnsstoff
Åp 8,1–13, 4 Mos 10,8–10, Esek 10,2, Åp 10,1–11, Dan 12,6–7, Åp 11,1–13, 3 Mos 16

> <p>Minnevers</p>
> Men når den sjuende engelen lar sin basun lyde, i de dager skal Guds mysterium være fullført, slik han kunngjorde for sine tjenere profetene (Åp 10,7).

I scenen under det femte seglet så vi at Guds undertryktes gråt avspeiler de troendes rop gjennom alle tider. De ble skildret som sjeler under alteret der de ropte til Gud om rett og rettferdighet: «Hvor lenge, Herre?» (Åp 6,10). Røsten fra himmelen ba dem vente, for dagen skulle komme da Gud vil dømme dem som mishandlet dem. I Åp 6,15–17 leser vi at Jesus vender tilbake til for å holde dom over dem som gjorde ondt mot hans trofaste.

Under det femte seglet ser vi det Guds folk har lidd gjennom historien, fra Abels tid til den tid da Gud skal dømme og hevne «sine tjeneres blod» (Åp 19,2). Guds lidende folk må stå fast og tro at Gud hører deres folks bønner.

Synet om de syv basunene viser at Gud gjennom tidene har grepet inn og dømt dem som har skadet hans undertrykte folk. Hensikten med de syv basunene er å forsikre Guds folk om at himmelen ikke overser deres lidelser.