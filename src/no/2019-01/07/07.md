---
title:  Til ettertanke
date:  15/02/2019
---

Den syvende basunen (Åp 11,15–18) markerer slutten på verdens historie. Tiden er kommet da Gud skal åpenbare sin makt og herske. Vår verden har stått under Satans dominans i tusenvis av år, men skal snart inn under Guds herredømme og styre. Det var etter sin korsfestelse og himmelfart at Kristus ble utropt som jordens legitime hersker (Åp 12,10), selv om Satan fremdeles ødelegger så mye han kan og vet at han har liten tid (Åp 12,12). Den syvende basunen viser at hans krefter er tatt hånd om og at verden endelig har kommet under Kristi rettmessige herredømme.

Den syvende basunen skisserer innholdet i resten av boken:

1. Hedningene ble harme: Åp 12–14 skildrer en rasende Satan (Åp 12,17) som sammen med sine to allierte – havdyret og jorddyret – forbereder verdens folk på kampen mot Guds folk.
2. Din vredesdag er kommet: Gud besvarer folkenes vrede med de syv siste plager. De kalles Guds vrede (se Åp 15,1).
3. Tiden da de døde skal dømmes, er beskrevet i Åp 20,11–15.
4. Og for å lønne Guds tjenere (Åp 21–22).
5. Og ødelegge dem som ødelegger jorden: Åp 19,2 sier at endetidens Babylon er dømt fordi det ødela jorden. Ødeleggelsen av Satan, hans engler og hans to allierte er siste akt i den store konflikten (Åp 19,11–20,15).

**Spørsmål til drøftelse**

`Iblant er det en bitter opplevelse å forkynne evangeliet (Åp 10,10). Våre ord blir avvist og spottet, og vi kan selv bli avvist og spottet. Noen ganger kan forkynnelsen vekke motstand. Hvilke bibelske personer møtte slike prøvelser, og hva kan vi lære av dem?`

`Tenk over dette: «Igjen og igjen er jeg blitt advart mot fastsetting av tid. Det vil aldri mer komme et budskap om tid til Guds folk. Vi vil ikke få vite den bestemte tiden hverken for utgytelsen av Den hellige ånd eller for Kristi gjenkomst.» – _På fast grunn_, 1. bok, side 184. 185 [1SM 188]. Hvilke problemer ser du med å produsere detaljerte profetiske diagrammer over de siste hendelser etter 1844? Hvordan kan man unngå fallgruvene som følger med slike diagrammer?`