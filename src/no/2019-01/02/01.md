---
title:  Mellom lysestakene
date:  05/01/2019
---

### Bakgrunnsstoff
Åp 1,9–18, Apg 7,54–60, Matt 12,8, 2 Mos 20,11, Dan 10,5–6, Åp 1,20, Åp 2,1–7

> <p>Minnevers</p>
> Den som seirer, vil jeg la sitte sammen med meg på min trone, slik jeg selv har seiret og satt meg med min Far på hans trone (Åp 3,21).

Salme 73 uttrykker forundring over de ugudeliges stolthet. De levde i sus og dus, mens de rettferdige led. Slik urettferdighet gjorde salmisten urolig (Sal 73,2–16), og i sin forvirring gikk han til helligdommen (Sal 73,16–17). I Guds hus fikk han en dypere forståelse av forholdet.

Århundrer senere var en gammel apostel fange på en klippeøy på grunn av sitt vitnesbyrd. I sin nød fikk han vite at kirkene hans led. Så fikk han et syn av den oppstandne Kristus i helligdommen i himmelen. I likhet med salmisten fikk han lys over tilværelsens mysterier og de kampene livet gir. Helligdomsscenen forsikret ham om Kristi nærvær og omsorg – en forsikring som han sendte videre til menighetene sine og senere generasjoner av troende, helt til historiens slutt.