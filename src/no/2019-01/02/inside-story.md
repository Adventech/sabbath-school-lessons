---
title:  Misjonsfortelling
date:  11/01/2019
---

#### Vær så snill, gå mor!

_Lethabo Masienyne (8), Botswana_

Lethabo gikk i hjemmeskole i Francistown sammen med ti andre de tre første årene av skolegangen. Men etter tre år lå han etter i lesning og matematikk, og moren, som heter Gomolemo, sendte ham til adventistenes barneskole Eastern Gate. Hun ville at han skulle lære om Gud, selv om hun ikke var oppvokst i et kristelig hjem selv.

Lethabo gikk tredje klasse om igjen og gjorde store fremskritt på bare noen måneder. Og han er veldig glad for bibelklassene. ”Han minner oss om å be morgen og kveld, og til maten. Jeg kjører ham og søsteren til kirken hver uke, og han sier: Mor, du må gå, du også.”

Moren gikk ikke, så Lethabo gjorde det til bønneemne. Moren hadde morgenkvalme i fire måneder. Lethabo ba læreren be for henne. Hjemme sa han: ”Mor, du må gå i kirka så pastoren kan be for deg.” En dag lovte hun at hun ville komme neste sabbat.

Hun kom. ”Gutten min er så glad i Gud,” sa hun. ”Jeg tror Gud sendte ham til oss for å vise oss lyset.” Dette var første gang på fire måneder at hun ikke hadde morgenkvalme. Gutten la merke til det. ”Det er godt å be,” sa han. ”Du kaster ikke opp lenger.”

Moren smilte: ”Takk, gutten min. Jeg skal fortsette å komme i kirka.”

Noe av offeret 13. sabbat i 2015 gikk til å bygge Eastern Gate Primary School, adventistenes første grunnskole i Nord-Botswana. Takk for misjonsgavene som gjorde at denne morens sønn kunne komme i kirka.

”Jeg takker Gud for skolen,” sier moren. ”Jeg håper at han vil gi dem alt de trenger.”

Du kan se Lethabo og Gomolemo her: bit.ly/Lethabo-Masienyne