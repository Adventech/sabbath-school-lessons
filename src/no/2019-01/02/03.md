---
title:  På herrens dag
date:  07/01/2019
---

`Les Åp 1,10 i lys av 2 Mos 31,13; Jes 58,13 og Matt 12,8. Hvilken dag er Herrens dag i Bibelen? Hva må denne dagen ha betydd for Johannes i hans vanskeligheter?`

«En sabbat åpenbarte Herren seg for den landsforviste apostelen. Johannes holdt sabbaten like hellig på Patmos som den gang han prekte for folket i Judeas store og små byer. Han gjorde selv krav på de løfter som var knyttet til denne dagen.» – _Alfa og Omega_, bind 6, side 398 [AA 581].

Selve teksten tyder på at apostelen fikk synet på den syvende dag, sabbaten. Johannes så frem til kommende hendelser, også Kristi andre komme (se Åp 1,7), som også kalles «Herrens dag» (Jes 13,6–13; 2 Pet 3,10), men han talte om da han fikk synet om de fremtidige hendelsene, og det var på sabbaten, «Herrens dag».

Midt i lidelsene må denne sabbaten med alle dens syner ha blitt en forsmak på et liv fritt for lidelse som han og andre kristne fra alle tidsaldre skal oppleve etter Jesu gjenkomst. Ifølge jødisk tankegang er sabbaten en forsmak på olam haba, «den kommende verden».

«Sabbaten, som Gud hadde innstiftet i Eden, var ... verdifull for Johannes på den avsides øya ...

For en sabbat dette var for den ensomme i landflyktighet, alltid verdifull i Kristi øyne, men nå mer opphøyet enn noen sinne! Aldri hadde han lært så mye av Jesus. Aldri hadde han hørt så opphøyde sannheter.» – _SDA Bible Commentary_, bind 7, side 955.

`Sammenlign de to versjonene av det fjerde bud i 2 Mos 20,11 og 5 Mos 5,15. Disse tekstene peker på sabbaten som et minne om både skapelsen og frelsen, og minner oss om at Gud både har skapt oss og frelst oss. Hvordan kan vi hver sabbat holde Guds virkelighet som skaper og frelser klart for oss? Tenk også på dette: Hvilken glede ville vi ha hatt av ham som vår skaper om han ikke var vår løsningsmann?`