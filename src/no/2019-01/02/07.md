---
title:  Til ettertanke
date:  11/01/2019
---

Les «Patmos» i _Alfa og Omega_, bind 6, side 389–395 [AA 568–577].

«Forfølgelsen av Johannes ble et nådemiddel. Patmos ble fylt av en oppstanden frelsers herlighet. Johannes hadde sett Kristus i menneskelig skikkelse, med merkene etter naglene i hans hender og føtter. Nå fikk han se sin oppstandne Herre iført all den store herlighet som et menneske kunne se og likevel leve.

Kristi møte med Johannes burde være bevis for alle, både troende og vantro, på at vi har en oppstanden Kristus. Det burde være en levende kraft for kirken. Noen ganger er Guds folk omgitt av mørke skyer. Det virker som om undertrykkelse og forfølgelse skal knuse dem. Men det er i slike tider de største lærdommene mottas. Kristus går ofte inn i fengsler og åpenbarer seg for sine utvalgte. Han er hos dem mens de brenner på staken. Stjernene lyser klarest i den mørkeste natt, og strålene av Guds herlighet er mest synlig i det dypeste mørke. Jo mørkere himmelen er, desto klarere skinner strålene fra Rettferds sol, den oppstandne frelser.» – _The Youth’s Instructor_, 5. april 1900.

**Spørsmål til drøftelse**

`Johannes forteller leserne hva han så og hørte på Patmos. Hva kan du se og høre når du leser Åp 1,12–20? Hvilke trøstens ord finner du i det som åpenbares her?`

`Den første engelen i Åp 14,7 oppfordrer jordens innbyggere i endens tid til å «tilbe ham som skapte himmelen og jorden, hav og kilder». Dette er språk hentet fra 2 Mos 20,11. Hva sier dette om sabbatens betydning i endetiden, ifølge Åpenbaringen?`

`Mange kristne står overfor en merkverdig ironi. Jo lenger de blir i kirken, desto lettere har troen for å svinne hen og dø ut. Det motsatte burde skje. Jo lenger vi går med Jesus, desto mer bør vi lære om ham og hans kjærlighet. Hvordan kan vi holde troens flamme ved like, så den brenner stadig klarere, slik den burde?`