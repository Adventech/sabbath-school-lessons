---
title:  Det tredje englebudskapet
date:  07/03/2019
---

`Hvordan skildrer Åp 14,12 Guds trofaste folk?`

I motsetning til dem advarer Åp 14,9–10 om hva som vil skje dem som rammes av Guds vrede. I GT skildres Guds vrede symbolsk som å drikke vin av et beger (Jer 25,15–16). Den strenge dommen over dyrets tilbedere uttrykkes som å drikke Guds vrede ublandet i begeret. Oldtidens mennesker fortynnet ofte vin med vann for å bli mindre beruset. Ufortynnet vin ble blandet med urter og krydder for å øke rusen. Den oppblandede, ufortynnede vinen står for å helle ut Guds vrede fullt ut og ikke blandet med barmhjertighet (se Sal 75,8).

`Les Åp 14,10–11 og Åp 20,10–15. Hvordan kaster Jes 34,8–10 og Jud 7 lys over ordene: «Røyken fra deres pinsel stiger opp i all evighet»?`

Ordene om pinsel med ild og svovel betegner total ødeleggelse. Ild og svovel er et domsmiddel (1Mos 19,24; Jes 34,8–10). Ødeleggelsens røyk er et kjent bilde i Bibelen. Jesaja profeterte om Edoms fremtidige ødeleggelse med ild og svovel: «Verken dag eller natt skal det slukne, evig skal røyken stige» (Jes 34,10). Judas skildrer Sodomas og Gomorras skjebne som å bli straffet med «evig ild» (Jud 7). Disse tekstene taler ikke om endeløs brenning, for ingen av disse byene brenner i dag. Følgene er evige, ikke selve forbrenningen. Den «evige ild» i Åp viser til utslettelse. De vil brenne lenge nok til at ingenting blir igjen som kan brenne.

`Vi kan være glad for at ilden i helvete ikke torturerer de fortapte gjennom evigheten, men straffen er hard nok. Hva bør dette si oss om vår hellige oppgave med å advare andre om det som kommer?`