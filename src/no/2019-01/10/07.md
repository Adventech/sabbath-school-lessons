---
title:  Til ettertanke
date:  08/03/2019
---

Les «Guds siste varselsbudskap» i _Alfa og Omega_, bind 8, side 108–116 [GC 603–612].

Åpenbaringen viser at Guds folk skal forkynne evangeliet for verden i endetiden. Oppgaven virker avskrekkende, nesten umulig. Men vi har fått løftet om Guds kraft. «Forkynnelsen av evangeliet skal ikke fullføres med en mindre åpenbaring av Guds kraft enn den som markerte begynnelsen.

Budskapet blir ikke forkynt så mye ved argumenter som ved den dype overbevisning Guds Ånd gir. Bevisene er gitt tidligere. Frøet er sådd. Nå skal det spire og bære frukt.» – _Alfa og Omega_, bind 8, side 115–116 [GC 611,612].

Når Guds siste budskap er forkynt, vil menneskene i verden tilhøre to leirer: de som har et forhold til Gud og de som velger å følge dyret. Denne atskillelsen fremstilles som to innhøstinger: hveten som høstes inn (Åp 14,14–16) og druene som skal tråkkes i vinpressen (Åp 14,17–20). Dette er emnet for Åp 17–18.

**Spørsmål til drøftelse**

`Hvem forkynner de tre englers budskaper? Er det ikke en viktig oppgave? Hvor alvorlig tar vi den?`

`Hvorfor tror du at dommen er et upopulært emne blant mange kristne? Hvilken betydning har begrepet dommen før Jesu annet komme for oss i dag? Hvordan vil du hjelpe dine trosfeller å få en bedre forståelse av dommen før Jesu annet komme?`

`Tenk på sabbatsspørsmålet i lys av de siste ting. Hvorfor er det rimelig at sabbaten, som går tilbake til skapelsesuken (1 Mos 2,2–3), spiller en så sentral rolle? Saken gjelder altså hvem vi tilber, han som «skapte himmelen og jorden» (Åp 14,7), eller dyret. Hvorfor spiller sabbatsbudet (Åp 14,12) en så viktig rolle i den siste krisen hvis den syvende dag er det eldste og beste tegnet på at Gud har skapt «himmelen og jorden»?`