---
title:  Guds folk beseglet
date:  02/02/2019
---

### Bakgrunnsstoff
Åp 7, 2 Pet 3,9–14, 5 Mos 8,11–17, Åp 14,4–5, Åp 14,12, Åp 17,5, Rom 3,19–23

> <p>Minnevers</p>
> Dette er de som kommer ut av den store trengsel, de har vasket sine kapper og gjort dem hvite i Lammets blod (Åp 7,14).

Budskapet om åpningen av de syv seglene viser at alle bekjennende kristne står overfor velsignelser for trofasthet eller forbannelser for utroskap. De første fire seglene beskriver det Gud bruker for å vekke sitt folk opp fra åndelig sløvhet så de kan bli seiervinnere. Likevel opplever Guds folk urett og undertrykkelse i en verden som står evangeliet imot. Ved åpningen av det sjette seglet er Gud klar til å hanskes med dem som skadet hans folk.

Kapittel 7 er et mellomspill mellom det sjette og syvende seglet. Det sjette seglet fører frem til Kristi gjenkomst. De ugudelige står overfor dom, og Åp 7 forteller at de som blir stående på Kristi dag, er beseglet.

Åp 7 beskriver Guds folk i den siste tid før Jesu gjenkomst. Deres andre egenskaper er skildret i Åp 14,1–5. Det er også et mellomspill mellom sjette og syvende basun (Åp 10,1–11,14). Dette mellomspillet faller sammen med den samme tidsperioden som scenen i kapittel 7 og skildrer Guds endetidsfolks opplevelser og oppgaver.