---
title:  De som følger lammet
date:  06/02/2019
---

`Les Åp 14,1–5. Hva er de tre viktigste kjennetegnene på de 144 000? Hvordan henger dette sammen med skildringen av endetidens hellige i Åp 14,12?`

Åp 14,4–5 bygger på skildringen av de 144 000 som de som holder Guds bud og har troen på Jesus (Åp 14,12). De opplevde Satans vrede i den endelige krisen, men de har stått fast på grunn av sitt nære forhold til Jesus.

`Se på Åp 17,5. I hvilken forstand har de 144 000 ikke gjort seg urene med kvinner? Hvordan henger dette sammen med at de er frikjøpt som «en førstegrøde for Gud» (Åp 14,4)?`

Seksuell umoral er et symbol på utroskap mot Gud. Åp 17,5 taler om endetidens prostituerte, Babylon, og hennes døtre, som hele verden vil begå utroskap med (se Åp 18,3). Men de 144 000 vil være tro mot Kristus og ikke starte noe forhold med Babylon og frafalne religioner. De «følger Lammet hvor han så går» (14,4).

De 144 000 skildres videre som «de blant menneskene som er frikjøpt for å være en førstegrøde for Gud og Lammet» (14,4). Førstegrøden var de beste fruktene og ble gitt til Gud. Ordet førstefødte viser til Guds frelste folk som helhet, i motsetning til menneskene i verden (se Jer 2,3; Jak 1,18). De 144 000 utmerker seg ikke ved den måten de blir frelst på, men ved at de blir forvandlet uten å se døden. Slik er de førstegrøden av den store høsten som består av de frelste gjennom alle tider (se Åp 14,14–16).

`Hvordan kan vi komme til å begå åndelig hor uten å vite det? Hvorfor lurer vi oss selv hvis vi tror at vi det ikke er noen fare for oss?`