---
title:  Til ettertanke
date:  08/02/2019
---

Les «Sinlessness and Salvation,» side 353–357, i _Selected Messages_, 3. bok.

Folk er veldig opptatt av hvem de 144 000 er. I Åpenbaringen synes det klart at de er den siste generasjon av Guds folk i den siste tid av jordens historie. Vi vet at de skal gjennomleve trengselstiden med de syv siste plagene (se Åp 7,15–17) og at deres troskap vil bli prøvet som ingen tidligere generasjons troskap.

Men vi får ikke vite akkurat hvem som er i denne gruppen. Dette er en av de hemmelighetene Gud holder for seg selv (5 Mos 29,29). Bare fremtiden vil vise hvem som skal tilhøre denne gruppen av frelste. Vi er advart:

«Kristus sier at det vil være noen i menigheten som forfekter fabler og antagelser når Gud har gitt store, høynende sannheter som alltid bør fylle sinnet. Når mennesker griper fatt i teori etter teori og vil vite noe de ikke behøver å vite, er det ikke Gud som leder dem. Det er ikke hans plan at hans folk skal legge frem antakelser som ikke finnes i Ordet. Han vil ikke at de skal krangle om ting som ikke hjelper dem åndelig, for eksempel: ’Hvem vil utgjøre de 144 000?’ Dette vil de som er Guds utvalgte, få vite om kort tid, uten å spørre.» – _Selected Messages_, 1. bok, side 174.

**Spørsmål til drøftelse**

`Tenk på følgende oppfordring: «La oss bruke all den kraft Gud har gitt oss til å strebe etter å være blant de 144 000.» – _SDA Bible Commentary_, bind 7, side 970. Hvordan kan du etterleve dette? Hvordan påvirker en slik streben hverdagen?`

`Et viktig kjennetegn ved endetidens 144 000 hellige er den nye sangen. Tenk på ditt eget liv. Er din åndelige vandring en sang om en levende erfaring med Gud? Eller lever du på fortidens minner om Guds verk i ditt liv, og mangler bevis for engasjement i dag?`

`Hva er forskjellen mellom bare å vite om Kristus og virkelig å kjenne ham? Hva ville du svare hvis noen spurte deg: «Hvordan er Jesus?»`