---
title:  Frelse til vår gud og lammet
date:  07/02/2019
---

`Les Åp 14,5 og 2 Pet 3,14. Åpenbaringen skildrer Guds endetidsfolk som «uten feil». Hvordan er det mulig?`

Det siste kjennetegnet på de 144 000 er: «I deres munn ble det ikke funnet løgn, de er uten feil» (Åp 14,5). Den løgnen det er tale om her, er Satans endetidsbedrag (Åp 13,14). De fleste i verden velger å tro på hans løgner, men Guds endetidsfolk tar imot kjærlighet til sannheten og blir frelst (2 Tess 2,10–11).

«Uten feil» (amōmos, «uskyldig») viser til de 144 000 i deres troskap mot Kristus. I GT var Abraham (1. Mos 17,1) og Job (Job 1,1) uklanderlige selv om de hadde syndet som alle andre. For 2000 år siden ble troende mennesker kalt til å være hellige og lyteløse for Gud (Ef 5,27; Fil 2,15).

`Les Rom 3,19–23. Hvorfor må vi alltid ha denne sannheten for øye?`

I avslutningen av verdenshistorien vil de 144 000 gjenspeile Kristi sinnelag. De blir frelst av det Kristus har gjort for dem, ikke av sin hellighet og sine gjerninger (se Ef 2,8–9). De 144 000 har vasket sine klær og gjort dem hvite i Lammets blod (Åp 7,14). Derfor står de «uten flekk og lyte» for Gud (2 Pet 3,14).

`«Vi må bli renset for alt verdslig inntil til vi avspeiler Frelserens bilde og får ’del i guddommelig natur’ ...Når livets kamp er over og rustningen legges av ved Jesu føtter, når Guds hellige er herliggjort, først da og bare da vil det være trygt å påstå at vi er frelst og syndfri.» – _Selected Messages_, 3. bok, side 355, 356.Hvordan kan vi leve et hellig liv i aktiv forberedelse for evigheten og unngå fullkommenhetstankens og den fanatiske hellighets fallgruver? Hvorfor må vi alltid ha de store sannhetene i Rom 3,19–23 for øye?`