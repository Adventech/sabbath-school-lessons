---
title:  I himmelens tronsal
date:  20/01/2019
---

Fra Åp 4,1 av inviterer Jesus Johannes med til himmelen for å se en panoramaoversikt over historien fra sin tid til Kristi gjenkomst.

`Les Åp 4,1–8 og Esek 1,26–28. Hva kan vi lære om storheten av den himmelske tronsalen (i lys av Åp 5,11–14)?`

Apostelen tittet gjennom den åpne døren inn til templet i himmelen og Guds trone. Tronen symboliserer Guds styre og myndighet over skaperverket, mens regnbuen rundt tronen viser hans trofasthet mot sitt folk. Men Satan har villet grafse til seg makten og reist tvil om Guds myndighet. Stridsspørsmålet i den store konflikten mellom Gud og Satan er hvem som har rett til å herske. Hensikten med rådet i den himmelske tronsalen var én gang for alle å avgjøre spørsmålet om Guds rettmessige styre over universet.

`Les Åp 4,8–11 og Åp 5,9–14. Hva kan disse avsnittene lære deg om sann tilbedelse? Hvorfor er Herren Gud verdig til å bli tilbedt (Åp 4), og hvorfor er Lammet verdig, ifølge neste kapittel?`

Åp 4 gir en generell beskrivelse av tronsalen i helligdommen i himmelen og tilbedelsen som gjentatte ganger finner sted der. Mens tilbedelsen i kapittel 4 priser Guds skaperkraft, feirer kapittel 5 utfrielsen som det slaktede Lammet har frembrakt. Dette viser at sann tilbedelse forteller om og feirer Guds skapelsesog frelsesgjerninger. Gud skapte verden og har makt til å gjenreise den til dens opprinnelige tilstand og gjøre den til det evige hjem for sitt folk, slik han lovte.

`Tenk på hva evangeliet lærer: Den som skapte, ikke bare oss og vår verden, men hele kosmos, var også «Lammet som ble slaktet» (Åp 5,12) for oss. Er ikke det et fantastisk håp midt i en verden full av smerte og forvirring?`