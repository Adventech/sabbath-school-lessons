---
title:  Til ettertanke
date:  25/01/2019
---

Les «Oppdrag og avskjed» i _Alfa og Omega_, bind 5, side 376–382 [DA 829–835] og «Åndens gave» i bind 6, side 37–42 [AA 47–56].

Budskapet i Åp 4–5 er spesielt viktig for Guds folk i siste del av jordens historie. Den hellige ånds komme på pinsedagen markerte begynnelsen på evangeliets forkynnelse. Det handlet om Jesus som var blitt opphøyet som konge og prest på himmelens trone. Dette var kjernen i de første kristnes tro (Hebr 8,1) og hjørnesteinen i deres forkynnelse (Apg 2,32–36; Apg 5,30–31). Det var denne sannheten som drev dem og var kilden til deres tro i møte med forfølgelse og vanskelige situasjoner i livet (Apg 7,55–56; Rom 8,34). Og mange hørte på dem. Fra den tiden av og gjennom Jesu nærvær i Den hellige ånds tjeneste manifesterte Guds rike seg.

Vi må aldri glemme at det bare er den gode nyheten om frelse i Kristus som kan nå og forvandle menneskesinnet og få folk til å ta imot evangeliets kall om å frykte Gud, gi ham ære og tilbe ham (Åp 14,7). Frelseren er vårt eneste håp, han som er vår konge og prest i helligdommen i himmelen. Han er med sitt folk, og han vil være med dem helt til enden (Matt 28,20). Han holder fremtiden i sine hender. La oss derfor aldri glemme at suksess i å forkynne det siste budskapet for en fortapt menneskehet, er avhengig av evangeliets kjernebudskap. Ingenting annet vi forkynner, er så viktig som korset og hva det lærer om Gud.

**Spørsmål til drøftelse**

`En dag skal vi være med i himmelen og prise Herren for hans godhet, makt og (spesielt) hans nåde. Hvordan kan vi øve oss til den store dagen? Det vil si: Hvordan kan vi tilbe og prise ham nå for alt det han har gjort og vil gjøre?`

`Les Åp 4,11 og 5,9. Hvilke to roller ser vi Jesus i her, og hvordan er begge rollene sentrale, ikke bare i frelsesplanen, men for hvorfor Herren er verdig vår tilbedelse? Hvordan er sabbaten (og det den står for) et uttrykk for disse to fantastiske sannhetene om vår Gud?`