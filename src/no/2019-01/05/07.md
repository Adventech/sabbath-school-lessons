---
title:  Til ettertanke
date:  01/02/2019
---

Les “The World’s Need,” side 457–460 i _Testimonies to Ministers and Gospel Workers_.

Synet om åpningen av de syv segl peker symbolsk på Guds omsorg for sitt folk på jorden. Som Kenneth A. Strand har sagt det:

«Skriften forsikrer oss om at Gud alltid har hatt omsorg for sitt folk: at han er til stede i historien for å holde dem oppe, og i den store eskatologiske avslutningen vil han gi dem full oppreisning og rik belønning i det evige liv. Åpenbaringen viderefører dette temaet og er på ingen måte noen sær apokalypse som ikke reflekterer bibelsk litteratur generelt. Den formidler Bibelens kjernebudskap. Ja, som Åpenbaringen sier det så klart: ’Den levende’ – han som overvant døden og graven (1,18) – vil aldri forlate sine trofaste, og selv når de lider martyrdøden, seirer de (12,11) og får livets krone som venter dem (se 2,10; 21,1–4; og 22,4).» – Kenneth A. Strand, «The Seven Heads: Do They Represent Roman Emperors?» i _Symposium on Revelation – Book 2_ (Silver Spring, Md., 1992), bind 7, side 206.

**Spørsmål til drøftelse**

`Hvilke lekser har du lært av åpningen av de syv seglene? Hvorfor burde de vise deg at Gud fremdeles er Gud, samme hvor dårlig det går på jorden, og at alle løftene vi har i Kristus, vil bli oppfylt til slutt?`

`Tenk over dette: «Menigheten er det redskap Gud har valgt for å frelse mennesker. Den ble opprettet for å tjene og skal bringe evangeliet til verden.» – _Alfa og Omega_, bind 6, side 11 [AA 9]. Tenk på din egen menighet. Hvordan kan den være mer trofast i å nå mennesker med evangeliet?`

`Finn frem svaret på torsdagens siste spørsmål. Hvem kan holde ut hans komme, og hvorfor kan de det? Snakk om følgene av svaret ditt for vårt liv i dag slik at vi kan være forberedt på dagen for hans komme.`