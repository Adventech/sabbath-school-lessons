---
title:  Det sjette seglet
date:  31/01/2019
---

Under det femte seglet ser vi Guds folk lide urett i en fiendtlig verden og rope om at Gud skal gripe inn. Tiden er kommet da Gud skal bønnhøre sitt folk.

`Les Åp 6,12–14 sammen med Matt 24,29–30 og 2 Tess 1,7–10. Hva blir åpenbart her?`

De kosmiske tegnene i det sjette seglet er de som er forutsagt av Jesus (Matt 24,29–30), og som skulle skje ved avslutningen av den «store trengsel» (Åp 7,14) i middelalderen og var et forvarsel på Jesu gjenkomst. Solen, månen, «stjernene» (meteorer) og himmelen er bokstavelig ment her. Bruken av ordet som peker på en symbolsk parallell med en faktisk ting eller begivenhet – solen ble svart som en sørgedrakt, og månen ble som blod, stjernene falt til jorden som når fikener drysser ned av treet, og himmelen rullet seg sammen som en bokrull. De kristne i Vesten merket seg jordskjelvet i Lisboa i 1755, den mørke dagen 19. mai 1780 – i det østlige New York og det sørlige New England – og meteorregnet over Atlanteren 13. november 1833. De så det som oppfyllelsen av profetien om Kristi komme. Dette førte til en rekke vekkelser som forkynte Kristi komme.

Les Åp 6,15–17 sammen med 19,11–21. Les også Jes 2,19; Hos 10,8 og Luk 23,30. Scenene skildrer paniske menneskers forsøk på å gjemme seg av frykt for omveltningene ved Kristi komme. De ber fjellene og berghamrene om å skjule dem for «ansiktet til ham som sitter på tronen, og for vreden fra Lammet» (Åp 6,16). Tiden er kommet da rettferdigheten skal skje og Kristus kommer «for å bli lovprist blant sine hellige» (2 Tess 1,10). Avslutningen er beskrevet i Åp 19,17–21.

Scenen ender med det retoriske spørsmålet fra skrekkslagne onde mennesker: «Den store vredesdagen er kommet, og hvem kan da bli stående?» (Åp 6,17; se også Nah 1,6; Mal 3,2). Svaret på spørsmålet får vi i Åp 7,4: De som kan stå på den dagen, er de som har fått Guds segl.

`«Hvem kan utholde den dagen han kommer?» (Mal 3,2). Hvordan ville du besvare dette spørsmålet, og hvordan begrunner du svaret ut fra Bibelen? Ta med svaret til gruppa på sabbaten.`