---
title:  De syv seglene
date:  26/01/2019
---

### Bakgrunnsstoff
Åp 6,1–14, 3 Mos 26,21–26, Esek 4,16, 5 Mos 32,43, 2 Tess 1,7–10

> <p>Minnevers</p>
> Verdig er du til å ta imot boken og bryte seglene på den. For du ble slaktet, og med ditt blod har du frikjøpt for Gud mennesker av alle stammer og tungemål, av alle folk og nasjoner. Du har gjort dem til et kongerike og til prester for vår Gud, og de skal herske som konger på jorden (Åp 5,9–10).

Åp 6 fortsetter scenen i kapittel 4–5, som beskriver Kristus, som ved å ta den forseglede bokrullen, gjenvant det som gikk tapt i Adam. Han er nå klar til å åpne seglene på rullen og føre frelsesplanen til dens endelige konklusjon.

Pinsedagen markerte begynnelsen på evangeliets utbredelse, som er Kristi middel til å utvide sitt rike. Åpningen av seglene viser altså til evangeliets forkynnelse (som startet på pinsedagen) og følgene av å forkaste det. Med åpningen av det syvende og siste seglet er vi fremme ved avslutningen av verdens historie.

Åp 3,21 er nøkkelen til de syv seglene: «Den som seirer, vil jeg la sitte sammen med meg på min trone, slik jeg selv har seiret og satt meg med min Far på hans trone.» Kapitlene 4 og 5 forteller om Kristi seier og hans opphøyelse til Faderens trone, og i slutten av kapittel 7 leser vi at de som har seiret, står for Kristi trone. Kapittel 6 handler således om Guds folk i ferd med å seire, slik at de kan få del i Jesu trone.