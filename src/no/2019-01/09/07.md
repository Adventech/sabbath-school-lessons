---
title:  Til ettertanke
date:  01/03/2019
---

Åpenbaringen viser at sabbaten vil bli et tegn på lydighet ved historiens slutt. Men vi skal huske at søndagshelligholdelse ennå ikke i seg selv betyr at man har tatt dyrets merke. En slik praksis blir ikke «dyrets merke» før folk, på tross av bedragene, har fått en klar forståelse av hva det innebærer å velge en helligdag, og så velger enten for eller imot Gud. Men den tiden ligger fremdeles i fremtiden.

«Ingen har tatt dyrets merke ennå. Prøvetiden er ikke kommet ennå. Det finnes sanne kristne i alle kirkesamfunn, også Den katolske kirke. Ingen blir dømt før de har fått lyset og har innsett at de plikter å holde det fjerde bud. Men når befalingen kommer med påbud om å holde den falske sabbaten, og den tredje engelens høye rop advarer mot å dyrke dyret og dets bilde, da blir skillet mellom det falske og det ekte tydelig. Da tar de dyrets merke, og fortsetter å bryte budet.» – _Evangelism_, side 234.

Husk: I dag er det ingen som går fortapt fordi de holder søndagen, og det er ingen som blir frelst fordi de holder sabbaten. Men det kommer en tid da «dyrets merke» blir et avgjørende spørsmål, og valg av hviledag blir en troskapsprøve. Åpenbaringen ber Guds folk om å ta Bibelen og granske sitt hjerte mens de studerer det profetiske ord og gjør sitt ytterste for å nå dem som ennå ikke har møtt Kristus i evangeliet.

**Spørsmål til drøftelse**

`Hva er situasjonen i verden i dag, og særlig de religiøse og politiske strømninger? Hva later til å ha kurs mot oppfyllelsen av profetien i Åp 13?`

`Hvilken holdning bør vi ha til alle troende mennesker mens vi venter på avslutningen? Tenk over dette rådet: «Våre predikanter bør søke å komme i forbindelse med predikantene i andre samfunn. Be for disse menn, og sammen med dem, for Kristus går også i forbønn for dem. De bærer et høytidelig ansvar. Som Kristi sendebud burde vi vise en dyp, alvorlig interesse for disse hyrder for hjorden.» – _Testimonies for the Church_, bind 6, side 78. Hvordan kan vi unngå å ha en ukristelig holdning til andre kirkesamfunn? Hvordan skal vi vise respekt for dem og deres personlige tro uten å gå på akkord med vår tro?`