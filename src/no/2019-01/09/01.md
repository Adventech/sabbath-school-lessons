---
title:  Satan og hans to allierte
date:  23/02/2019
---

### Bakgrunnsstoff
Åp 13, Åp 17,8, Dan 7,24, 2 Tess 2,2–12, Åp 12,14–16, 1 Kong 18,38

> <p>Minnevers</p>
> Dragen ble rasende på kvinnen og dro av sted for å føre krig mot de andre i hennes ætt, mot dem som følger Guds bud og holder fast på vitnesbyrdet om Jesus (Åp 12,17).

Åpenbaringen 12 ender med en vred Satan som forbereder seg til kamp mot Kristi trofaste folk. Kapittel 13 skildrer hans forberedelser til det endelige slaget, men med hjelp av to allierte, to rovdyr. Disse tre maktene er motstykket til Guds treenighet (se Åp 1,4–6). Denne treerbanden står Guds frelsesverk imot og forsøker å få verden på sin side.

Men det er på sin plass med en advarsel. Hittil har vi sett på profetier som alt er oppfylt. Fra nå av handler det meste om profetier som ennå ikke er oppfylt. Her viser Gud oss hva som skal skje mot slutten, slik at vi ikke blir overrasket.

Men vi må huske at selv om disse profetiene forteller hva som vil skje på slutten, forteller de ikke når og nøyaktig hvordan de siste begivenhetene vil utfolde seg. Derfor må vi ikke spekulere ut over hva profetien åpenbarer. Husk at profetiene i Åpenbaringen har praktiske formål: å lære oss hvordan vi skal leve i dag og bli beredt på fremtiden.