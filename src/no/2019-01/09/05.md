---
title:  Dyrets bilde
date:  27/02/2019
---

`Les Åp 13,12–13. Hvordan hjelper 1 Kong 18,38 og Apg 2,3 oss å forstå dyrets bedrag – der det største er å få ild til å fare ned fra himmelen?`

Ved tidens ende begynner dyret som lignet et lam å utøve det første dyrets myndighet. Slik kopierer det Den hellige ånd. Den hellige ånd utøver Kristi myndighet og viser folk hen til ham (Joh 15,26), og denne jordiske makten utøver sjødyrets fulle makt og viser folk hen til det.

Dyret som ligner et lam, underordner seg det første dyret og får folkene på jorden til å tilbe det. Teksten viser at dette henger sammen med helbredelsen av dyrets banesår. Hvordan vil dyret som ligner et lam, få verden til å tilbe dyret fra havet? I førstningen vil det overbevise med mirakuløse tegn (Åp 13,13–14), og til sist, med tvang (Åp 13,15–17).

Helbredelsen av havdyrets dødelige sår viser til gjenreisningen av middelalderens religiøse system. Ved hjelp av mirakler klarer dyret, som lignet et lam, å få jordens folk til å lage et bilde til det dyret som fikk banesåret.

Et bilde er en kopi av noe reelt. Det andre dyret får verden til å skape et religiøst system som i visse henseender kopierer middelalderens system. Folk vil betrakte miraklene som uttrykk for guddommelig makt. Når sivile og politiske krefter slutter seg til de store religiøse organisasjonene for å pålegge menneskene en religion, vil det bli dannet et bilde av dyret.

Les Åp 13,14–15 og legg merke til at språket, som er hentet fra 1 Mos 2,7, forklarer dette med å gi livspust til dyrets bilde slik at det kan fungere. Ved å bruke uttrykk fra 1 Mos 2,7, avslører profetien at dyret som ligner et lam, vil få bildet av dyret til å fungere på lignende vis som da Gud ga liv til mennesket. Ved tvangsovertalelse vil verdens folk bli forført så de aksepterer det første dyrets myndighet.

`Gud nektet å påtvinge oss tilbedelse og lydighet. ‘Han valgte korsets vei fremfor å tvinge noen til tilbedelse og lydighet. Hva sier det om hvor stor ondskapen hos denne «treerbanden» vil bli?`