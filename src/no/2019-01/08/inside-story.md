---
title:  Misjonsfortelling
date:  22/02/2019
---

#### Alt for sabbaten

_Carlos Freitas (48), São Tomé_

Etter dåpen gikk Carlos til sjefen i Voice of America og sa at han ikke kunne arbeide på sabbaten lenger. ”Det er da noe gammeltestamentlig,” sa han. ”Kristne holder seg til Det nye testamentet.”

Carlos laget en liste over tekster i NT og ga ham neste dag: ”Sabbaten er hviledagen i NT,” sa han. Sjefen spurte: ”Er det ditt ramme alvor?” ”Ja, jeg vil holde sabbaten. Noe annet ville være synd.” Sjefen rakte ham hånden: ”Du er den første som har utfordret meg på dette,” sa han. Siden hørte han ikke mer om den saken.

Men så ble sjefen forflyttet. En av tibarnsfar Carlos’ jobber var å losse båten med drivstoff til arbeidsgiverens aggregat. Den kom på torsdager, og de var ferdige i løpet av fredag. Men en dag kom den på fredag.

Carlos gikk til toppsjefen og ba om å få gå kl. 17.30. Svaret var nei! Carlos, og merkelig nok oppsto det et problem med båtmotorene i løpet av ettermiddagen, som de ikke klarte å løse, og de måtte gå i land.

Sjefen sa ikke et ord.

Carlos gruet seg til mandag. Dagen kom, og sjefen sa ingenting. Heller ikke tirsdag. Eller onsdag. En uke gikk uten et ord. Carlos fattet det ikke.

Noen dager senere sa en kollega at sjefen hadde tenkt å la Carlos gå kl. 17.30, men rakk ikke å si det før problemene sendte alle hjem.

En sikkerhetsvakt var forundret over hendelsen, og begynte å komme i adventistkirka.

Carlos har ikke hatt sabbatsproblemer siden. ”Gud er god mot dem som stoler på ham,” sier han.

Adventistsamfunnet har 8000 medlemmer fordelt på 13 kirker og 56 grupper.

Carlos forteller gjerne om sin opplevelse, og vil gjøre alt han kan for å utbre Guds ord.

En del av offeret 13. sabbat går til å bygge en kirke som skal nå middelklassen i São Tomé. Takk for misjonsgavene!

Du kan se Carlos her: bit.ly/Carlos-Freitas