---
title:  Satan, en beseiret fiende
date:  16/02/2019
---

### Bakgrunnsstoff
Åp 12, 1 Mos 3,15, Jes 14,12–15, Dan 7,23–25, 2 Tess 2,8–12, Åp 13,13–14, Åp 19,20

> <p>Minnevers</p>
> De har seiret over ham ved Lammets blod og ved det ordet de vitnet, og de hadde ikke livet så kjært at de ikke ville gå i døden (Åp 12,11).

Åpenbaringen 12 innleder bokens endetidsdel. Første halvdel av boken skildrer menighetens åndelige kamp i en fiendtlig verden gjennom hele den kristne tid, og andre halvdel tar for seg hendelsene som fører opp til Jesu gjenkomst og Guds rike. Kapittel 12 skal gi oss det store overblikket over verdenshistoriens siste krise. Det viser oss at endetidens begivenheter er en del av den kosmiske konflikten mellom Kristus og Satan.

I Åpenbaringen er Satan Guds og hans folks store fiende. Satan finnes, og han står bak all ondskap og opprør i universet. Han vet at hans siste sjanse til å beseire Gud er å vinne det siste slaget. Derfor samler han seg om forberedelsene for den hendelsen.

Synet i Åp 12 skulle gi Guds folk en forsikring om at Satan allerede er beseiret. Den samme Kristus som beseiret Satan i sitt virke, på korset og så etter sin himmelfart, skal også beseire ham i endetiden. Derfor er Kristus Guds endetidsfolks eneste håp.