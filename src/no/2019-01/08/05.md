---
title:  Krig mot resten
date:  20/02/2019
---

`Les Åp 12,17. Hvem fører Satan krig mot i endetiden?`

Ordet rest, eller de andre, beskriver dem som bevarer sin troskap mot Gud når flertallet faller fra (1 Kong 19,18, Åp 2,24). Ved tidens ende, da de fleste står på Satans side, skal det finnes et folk som er trofast mot Kristus og blir gjenstand for Satans raseri.

Hva er restens to egenskaper, ifølge Åp 12,17? Hvordan kan man være sikker på at man tilhører Guds rest i endetiden? Resten i endetiden holder Guds bud. Åp 13 viser at tibudslovens første tavle står sentralt i endetidens konflikt. Hovedsaken i de første fire budene er tilbedelse. Hovedspørsmålet i den siste krisen er hvem vi skal tilbe. Mens verdens mennesker tilber dyrets bilde, vil resten tilbe Gud Skaperen (Åp 14,7). Det fjerde bud peker på Gud som vår skaper, og er en grunn til at vi tror dette budet vil spille en viktig rolle i den siste krisen.

Det andre kjennetegnet på resten i endetiden er at de har «Jesu vitnesbyrd» (Åp 19,10), som det samme verset forklarer er «profetordets ånd» (NBK). På Johannes’ tid betydde uttrykket «profetordets ånd» profetiens gave. Uttrykket «Jesu vitnesbyrd » viser til at Jesus frembærer sitt vitnesbyrd via profetordets gave, akkurat som han gjorde gjennom Johannes (Åp 1,2). Åpenbaringen viser at Guds folk vil ha den profetiske gaven blant seg for å lede dem gjennom vanskelige tider, for Satan vil gjøre alt for å bedra og ødelegge dem.

`Hva er noen av de store innsiktene vi har fått gjennom «profetiens ånd»? Hvilke forpliktelser følger med denne gaven, for den enkelte og for menigheten?`