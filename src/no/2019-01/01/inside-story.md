---
title:  Misjonsfortelling
date:  04/01/2019
---

#### Stoppet av politihelikopteret

_Kenaope Kenaope (50), Botswana_

Kenaope er leder av adventistenes arbeid i Botswana. I 2017 ble han stoppet av et politihelikopter på den 435 lange kjøreturen fra Francistown i nord, hvor han hadde vært til stede på et viktig møte, og hovedstaden Gaborone. Han hadde kjørt altfor fort og var flau da han viste frem førerkortet.

Kenaope la merke til at den ene politimannen lot til å gjenkjenne ham. ”Hvor skal du?” spurte han. Da offiseren fikk vite at han skulle til Gaborone, sa han: ”Kjør forsiktig” og lot ham få tilbake førerkortet. ”Du kan kjøre videre.”

Kenaope trodde ikke sine egne ører. Offiseren så på ham, og på bilen hans. ”Beklager at vi griset til bilen din,” sa han.

Skammen og lettelsen tok over da Kenaope skjønte at han var fri. ”Akkurat da følte jeg hvor verdifull tilgivelsen er,” sier han. ”Tilgivelsen er viktig. Politiet tilga meg, og jeg ber Gud om hjelp til å tilgi andre.”

”Det må ha kostet dem mye tid og energi å lande og så la meg slippe unna,” sa Kenaope. ”Det er ikke lett å forklare det. Det var like overraskende å bli tilgitt som det var å bli stoppet.”

”Jeg blir fremdeles nervøs og sjekker speedometeret når jeg ser et helikopter. Jeg tenker: ’Jeg håper de ikke er ute etter meg.’ Men så husker jeg tilgivelsen og kjører ansvarlig, så jeg ikke skal gjenta tabben.”

Offeret 13. sabbat i fjerde kvartal 2015 bidro til at Eastern Gate Primary School i Francistown kunne åpne i januar 2017, et helt år før tiden. Dette er adventistenes første barneskole i Nord- Botswana. Dermed har menigheten tre barneskoler og to ungdomsskoler i landet. Takk for misjonsgavene.

Du kan se Kenaope Kenaope her: bit.ly/Kenaope-Kenaope