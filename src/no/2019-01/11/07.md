---
title:  Til ettertanke
date:  15/03/2019
---

«På himmelhvelvingen vil det skje fryktelige og overnaturlige ting som viser demonenes makt til å gjøre mirakler. Djevleånder går ut til landets ledere og til hele jordens befolkning for å føre dem vill og påvirke dem til å alliere seg med Satan i hans siste utfall mot himmelens herredømme. Slik blir både myndigheter og borgere bedratt. ...

Som klimaks i bedraget vil djevelen gi seg ut for å være Kristus. I lang tid har menigheten gitt uttrykk for at håpet vil bli virkeliggjort ved Kristi gjenkomst. Nå vil bedrageren få det til å se ut som om Kristus alt er kommet. Her og der vil han opptre i en tiltalende og imponerende skikkelse som svarer til beskrivelsen av Guds Sønn i Johannes’ åpenbaring. Åp 1,13–15. Stråleglansen som omgir ham, overgår alt hva mennesker ennå har sett. Overalt lyder seiersropet: Kristus er kommet! Kristus er kommet! Folk bøyer seg og tilber ham, mens han løfter hendene og velsigner dem slik som Kristus velsignet disiplene da han var på jorden. Stemmen er mild og dempet, men likevel klangfull. Vennlig og sympatisk forkynner han noen av de tiltalende tingene Jesus forkynte. Han helbreder sykdommer blant folk. I skikkelse av Kristus påstår han at han har forandret sabbat til søndag, og påbyr at alle skal helligholde den dagen han har godkjent. Han sier at de som fortsetter å holde den sjuende dagen hellig, spotter Guds navn fordi de nekter å lytte til englene han har sendt til dem med lys og sannhet. Dette er et sterkt og nesten overveldende bedrag.» – _Alfa og Omega_, bind 8, side 125 [GC 624].

**Spørsmål til drøftelse**

`Les Jesu oppfordring i Åp 16,15. Den er et innskudd i skildringen av forberedelsene til slaget om Harmageddon. Legg merke til en tilsvarende formulering i Kristi appell til menigheten i Laodikea (Åp 3,18). Hva sier dette om Laodikea-budskapets betydning for Guds folk som lever i tiden før det siste slaget? Hva har dette budskapet å si til deg personlig?`

`Hvite drakter symboliserer Kristi rettferdighet (Åp 3,4–5; Åp 19,7–9). Bare de som kler seg i rettferdighetens drakt, kan bli stående i den endelige krisen. Hvordan blir klærne deres hvite og rene i Lammets blod (Åp 7,14)?`