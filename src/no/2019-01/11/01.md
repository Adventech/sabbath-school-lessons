---
title:  De syv siste plager
date:  09/03/2019
---

### Bakgrunnsstoff
Åp 15,1, Åp 7,1–3, Åp 14,9–10, Åp 16,1–12, Åp 17,1, Daniel 5, Åp 16,16, 2 Tess 2,9–12

> <p>Minnevers</p>
> Hvem skulle ikke frykte deg, Herre, og ære ditt navn? For du alene er hellig. Alle folkeslag skal komme og tilbe for ditt ansikt, fordi dine rettferdige dommer er blitt åpenbart (Åp 15,4).

Åp 11,18 oppsummerer forberedelsene til den siste krigen mot Guds siste rest slik: «Hedningfolkene ble harme.» Nå er tiden kommet da at Gud skal besvare denne harmen ved å utøse sin harme, sin vrede, de syv siste plagene (Åp 15,1), over de ubotferdige.

Åp 15 åpner med bildet av syv engler med syv skåler fylt med Guds vrede. Men før skålene tømmes, får vi se Guds folk (Åp 15,1–4). De har seiret over dyret og dets bilde og står på noe som ligner et hav av glass. De synger Mose og Lammets sang. Bildene minner om hebreerne ved Rødehavet da de feiret Guds seier over egypterne (2 Mos 15).

Disse seiervinnerne er de samme som kalles de 144 000 i Åp 14,1–5. De har nektet å ta dyrets merke og er beskyttet mot ødeleggelsene under de syv siste plagene. Deres dødelige kropp skal snart forvandles (1 Kor 15,51–54), og de blir med de oppstandne hellige når Jesus kommer i kraft og herlighet (1 Tess 4,17).