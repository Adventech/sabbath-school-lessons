---
title:  Til ettertanke
date:  18/01/2019
---

Les «Åpenbaringsboken» i _Alfa og Omega_, bind 6, side 396–406 [AA 578–592].

De syv budskapene til menighetene viser åndelig tilbakegang. Menigheten i Efesos var fortsatt trofast, selv om den hadde mistet sin første kjærlighet. Menighetene i Smyrna, Pergamon og Filadelfia var trofaste, bare et lite antall var utro. Tyatira var en splittet menighet med to faser i sin trofasthet mot Kristus. Menigheten i Sardes var i en svært alvorlig tilstand. Flertallet av medlemmene var ute av harmoni med evangeliet, mens en rest representerte de få trofaste. Menigheten i Laodikea var i en slik forfatning at det ikke fantes noe godt å si om den.

På slutten av hvert budskap gir Jesus løfter til dem som tar imot hans råd. Men sammen med det åndelige forfallet i menighetene, vokser løftene. Fra og med Efesos, som bare fikk ett løfte, får hver menighet som følger den nedadgående åndelige trenden, stadig flere løfter enn den forrige. Til slutt får menigheten i Laodikea igjen bare ett løfte, men det er det største: å få sitte på Jesu trone (Åp 3,21).

**Spørsmål til drøftelse**

`Denne økningen i løfter og den åndelige tilbakegangen i menighetene avspeiler utsagnet om at når synden øker, blir nåden enda større. Hvordan? (Rom 5,20). Tenk på det i lys av denne uttalelsen: «menigheten, svak og feilende som den kan være, er det eneste på jorden som er gjenstand for hans høyeste aktelse. Han vokter den til stadighet med sin omsorg og styrker den med sin hellige Ånd.» – _På fast grunn_, 2. bok, side 397 [2SM 396].`

`Mange sier at det er vanskelig å være kristen i industri-, handels- og storbyer. Hva kan man lære av det faktum at det i de rike byene i Lille-Asia fantes kristne som var trofaste mot evangeliet og sto fast mot hedenskapets påtrykk? Tenk på de troende i Lille-Asia i lys av Jesu bønn (Joh 17,15–19). Hvordan kan vi være i verden? Hva betyr det for oss, og særlig de som bor i storbyer?`

`Hvordan kan vi lytte mer oppriktig til det som ble skrevet til laodikeerne?`