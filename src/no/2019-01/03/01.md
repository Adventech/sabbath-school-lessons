---
title:  Guds folk i byer
date:  12/01/2019
---

### Bakgrunnsstoff
Åp 2,8–11, Åp 3,7–11, Åp 2,12–17, Åp 14,12, Åp 2,18–29, Åp 3,1–6, Åp 3,14–22, Jes 61,10

> <p>Minnevers</p>
> Den som har ører, hør hva Ånden sier til menighetene! (Åp 3,22).

Fra Patmos sendte Jesus (via Johannes) et brev med syv budskaper til sitt folk. Disse budskapene gjaldt opprinnelig menigheter i Lille-Asia på Johannes’ tid, men de ble også skrevet for alle kristne gjennom historien.

Legger man budskapene side om side, ser man at de har den samme seksdelte oppbygningen. Alle åpner med at Jesus tiltaler en menighet ved navn. Den andre delen begynner med ordene: «Dette sier ..., han som». Her presenterer Jesus seg for hver menighet med egenskaper om seg selv fra kapittel 1. Disse ordene om Jesus var tilpasset behovene i hver enkelt menighet. Slik påpekte Jesus at han kunne hjelpe dem med alle deres problemer og forhold. Deretter evaluerer Jesus menigheten og sier hvordan medlemmene kan løse sine problemer. Alle budskapene ender med en appell om å lytte til Ånden, og løfter til dem som seirer.

Når vi analyserer budskapene, ser vi at Jesus kunne oppfylle hver menighets behov, uansett situasjon. Derfor kan han sikkert også løse våre problemer.