---
title:  Til ettertanke
date:  29/03/2019
---

Les «Jorden legges øde» i _Alfa og Omega_, bind 8, side 151–158 [GC 653–661] og «Når alt blir nytt» side 159–175 [GC 662–678].

Åpenbaringen avsluttes med det den ble innledet med: Kristi annet komme i kraft og herlighet og opprettelsen av Guds evighetsrike. Ved Kristi gjenkomst blir han endelig forent med sin brud. Dette er bokens høydepunkt.

Men boken ønsker ikke å sette disse hendelsene i en urealistisk sammenheng. Det at Jesus kommer snart, er den første realiteten. Den andre er at vi fremdeles venter på hans gjenkomst. Mens vi venter, må vi ha en klar forståelse av budskapene i Åpenbaringen, og det kan vi få ved å lese den om og om igjen til det hele er skjedd. Mens vi venter, er budskapene i Åpenbaringen en stadig påminnelse om ikke å se på tingene, men rette øynene mot ham som er vårt eneste håp. Åpenbaringens Kristus er svaret på alle våre håp og lengsler midt i livets gåter og usikkerhet. Han holder verdens og vår egen fremtid i sin hånd.

Boken minner oss også om at vi har fått til oppgave å forkynne budskapet om hans snare gjenkomst for hele verden før verdens ende. Mens vi venter på hans komme, skal vi være aktive, ikke passive. Både Ånden og menigheten sier: «Kom!» (Åp 22,17). Vil du besvare dette kallet. Det er godt nytt, og det må forkynnes for verdens befolkning.

**Spørsmål til drøftelse**

`Tenk på de tusen år og dommen etter de tusen år. Hva sier det om Gud at han ikke lar de fortapte få sin straff før etter at de frelste har hatt tusen år på å få svar på alle sine spørsmål?`

`Åp 1,3 lover velsignelser til dem som hører, leser og tar vare på ordene i Åpenbaringens profetier. Nå ender studiet av denne boken. Hva har du oppdaget som du må ta vare på?`