---
title:  «Jeg gjør alle ting nye»
date:  23/03/2019
---

### Bakgrunnsstoff
Åp 19,6–19, Joh 14,1–3, 2 Tess 1,8–10, Åp 21,1–21, Jer 4,23–26, 1 Kor 6,2–3

> <p>Minnevers</p>
> Han som sitter på tronen, sa: «Se, jeg gjør alle ting nye.» Og han la til: «Skriv det ned, for dette er troverdige og sanne ord» (Åp 21,5).

Ødeleggelsen av endetidens Babylon er dårlig nytt for dem som samarbeidet med det frafalne religiøse systemet. Men for Guds folk er det godt nytt (Åp 19,1–7). Det var Babylon som fikk sekulære politiske krefter til å forfølge og skade dem (Åp 18,24). Ødeleggelsen av den store motstanderen betyr utfrielse og frelse.

Når Babylon faller, får Guds folks bønn under det femte seglet endelig sitt svar. Deres rop: «Hvor lenge, Herre?» er Guds undertrykte og lidende folks rop fra Abel til den tid da Gud endelig gir sitt folk dets rett (Sal 79,5; Hab 1,2; Dan 12,6–7). Åpenbaringen forsikrer oss om at ondskap, undertrykkelse og lidelse skal ta slutt.

Nå skal Kristus opprette sitt evige rike. Resten av kapitlene i Åpenbaringen skildrer ikke bare ødeleggelsen av endetidens Babylon, men også ødeleggelsen av Satan og alt ondt. Vi får også glimt av Guds evige rike som kommer.