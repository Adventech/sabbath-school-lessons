---
title:  Den kosmiske konflikten
date:   31/03/2018
---

### Bakgrunnsstoff
Esek 28,1–2, Esek 11–17, 1 Mos 3,1–7, Åp 12,1–17, Rom 8,31–39, Åp 14,12

> <p>Minnevers</p>
> «Dragen ble rasende på kvinnen og dro av sted for å føre krig mot de andre i hennes ætt, mot dem som følger Guds bud og holder fast på vitnesbyrdet om Jesus» (Åp 12,17).

Den kosmiske konflikt, eller «den store konflikten», er det bibelske verdensbildet. Det danner bakteppet for dramaet som utspiller seg i universet. Synd, lidelse, død, nasjoners vekst og fall, evangeliets utbredelse, begivenhetene i den siste tid – alt dette skjer i den kosmiske konflikten.

Denne uken skal vi se på noen steder hvor konflikten utfoldet seg. Den oppsto merkelig nok i et fullkomment vesen, Lucifer. Han førte opprøret til jorden og bedro andre fullkomne vesener: Adam og Eva. Fra disse to dreiepunktene, Lucifers fall og våre første foreldres fall fikk den store konflikten fotfeste, og har rast hele tiden siden. Vi er alle berørt av det kosmiske dramaet.

Men en dag skal det ikke bare ta slutt, det skal ende med full seier til Kristus over Satan. Og enda bedre er det at på grunn av det som Jesus gjorde på korset, kan vi få del i hans seier. Og som en del av den seieren kaller Gud oss til tro og lydighet mens vi venter på at alt det vi har blitt lovet i Jesus, skal finne sted ifølge løftet.
