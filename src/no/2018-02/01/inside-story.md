---
title:  Misjonsfortelling
date:   06/04/2018
---

#### Bønn for en slem gutt

_Elisa Albertsen (21), Marshalløyene_

Elisa Albertsen var lærer i barnehagen ved adventistskolen på øya Ebeye i Marshalløyene. Lille Lomon kunne ikke sitte stille og ville være ute hos de små barna. Han begynte å knipe de andre, og Elisa lot ham sitte alene. Da hylte han som en ulv.

Mange av de andre 19 barna var også urolige, de bet og klønte hverandre og læreren.

Elisa snakket med Lomons tante. Guttens mor og alkoholiserte far bodde på en annen øy, så han bodde hos tante og onkel på Ebeye.

Elisa syntes synd på Lomon. Han trengte kjærlighet og omsorg. Hun la også merke til at han kom på skolen med blåmerker. Fetteren kom med et blått øye. Elisa skjønte at det skjedde ting hjemme, men skolen kunne ikke gjøre stort. Barnevern fantes ikke.

Elisa sluttet å fortelle familien om Lomons oppførsel. Hun gikk gråtende hjem og spurte Gud: ”Hva skal jeg gjøre med ham? Jeg vil jo at han skal få et godt skoleår.”

Hun følte at det raste en åndelig kamp i klasserommet. ”Det er nå barna lærer gode og dårlige vaner,” sa hun. ”Satan vil fange barna når de er små slik at han kan ødelegge deres forhold til Jesus.”

Elisa følte at hun skulle be hver dag, for hver enkelt elev og deres familie, og om at Gud måtte fylle klasserommet med sin kjærlighet.

Elisa lot Lomon sitte igjen når han hadde vært slem, og så ba hun med ham hver gang. Hun lærte ham å be. ”Takk for dagen i dag, takk for min mat. Jeg er lei for at jeg forstyrret undervisningen i dag og slo en av de andre. Tilgi meg og hjelp meg å høre etter og være snill i morgen.”

En dag mens de ba sa Lomon: ”Frøken, kan jeg få sette på plass stolene?” For første gang ville han hjelpe til!

To uker etter at Elisa startet sin bønneliste var klasserommet ganske annerledes.

Lomon begynte å rydde når andre rotet. Han prøvde å stoppe slagsmål og foreslo å gi hverandre en klem i stedet.

De andre barna ble også snillere. De lærte å si ”unnskyld”, og ”jeg tilgir deg” og tilby en klem. Guds kjærlighet fylte rommet.

Lomon fikk en spesiell plass i Elisas hjerte. En del av offeret 13. sabbat går til adventistskolen på Ebeye der klasserommene må utbedres. Takk for at du gir!

_Lomon, ”grov sjø”, er ikke guttens virkelige navn._

_Elisa forteller om sin reise her: bit.ly/Elisa-Albertsen_

- Marshalløyene er en øynasjon i Stillehavet, halvveis mellom Hawaii og Australia.
- Man taler engelsk og marshallesisk.
- Ca. 50 % er pinsevenner, 1 % er adventister (i Guam-Micronesiaområdet er det 5565 medlemmer, 22 kirker og 15 grupper).