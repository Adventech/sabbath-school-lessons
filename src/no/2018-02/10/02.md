---
title:  Det Dødelige Såret Leget
date:   03/06/2018
---

`Les Åp 13,1–10. Hvorfor handler dette om pavemakten, både i fortid og fremtid? Legg merke til hvilken fremtredende rolle det får. Hva betyr dette når det gjelder hendelser i endetiden?`

Gud har trofaste folk i alle kirker, men Skriften peker på en historisk rolle som denne institusjonen har spilt og vil spille i endetiden.

`Les Åp 13,3. Hva skjer her, og hva sier dette om Romas særstilling?`

I århundrer hadde romerkirken vært Vestens viktigste religiøse bevegelse, og ofte dens politiske sentrum. Et eksempel på dens makt er historien om keiser Henrik IV, som hadde vakt pave Gregor VIIs vrede og kom til pavens slott for å slutte fred. Der ble keiseren nødt til å vente i en forgård i tre dager i vinterkulden før paven lot ham slippe inn. Gregor VII nøt sin triumf og skrøt av at det var hans plikt å svekke kongers stolthet.

Men reformasjonen, opplysningstiden og den franske revolusjonen svekket Romas politiske og religiøse hegemoni. Ved utgangen av det 18. århundre lå det i ruiner. En av pavene, Pius VI, ble tatt til fange av den franske hær i 1798 og døde i eksil i 1799. Men Åp 13 taler om en gjenoppblomstring, at det «dødelige såret» skulle leges. Og selv om dagens Roma ikke nyter den politiske makt det hadde på Gregor VIIs tid, er det likevel en betydelig maktfaktor både religiøst og politisk, takket være senere tids pavers popularitet (for eksempel talte pave Frans til begge hus av den amerikanske kongressen i 2015, en historisk begivenhet). Ifølge profetien kommer denne innflytelsen bare til å vokse.

`Hvordan kan vi være trofaste mot budskapet vi skal forkynne, men på en måte som skaper minst mulig motvilje? Hvorfor må vi ikke bøye oss for «politisk korrekthet» når vi forkynner den sannhet som er gitt oss?`
