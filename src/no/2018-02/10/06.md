---
title:  Gå ut fra Henne, mitt Folk
date:   07/06/2018
---

Bibelstudenter har fulgt verdensbegivenhetene med stor interesse, særlig de som later til å ha noe med endetiden å gjøre. Tenk for eksempel på USAs rolle. Helt tilbake i 1851 fantes det adventister som mente at USA var den andre dyriske makten (Åp 13,11–15). Dette er interessant ut fra landets status den gang. Midt på 1800-tallet var stormaktene fortsatt fra den gamle verden: Preussen, Frankrike, ØsterrikeUngarn og England. På den tiden hadde USA en fredsarmé på ca. 20 000 mann, ca. en tiendedel av dem som kjempet i slaget ved Waterloo (1815). I 1814, bare førti år tidligere, invaderte britene Washington, D.C. I 1867 utraderte Sitting Bulls menn general Custers sjuende kavaleriregiment. Etter at noen kommentatorer hadde identifisert USA som den makten som en dag ville påtvinge verden «dyrets merke», kjempet nasjonen fremdeles mot innfødte på deres eget territorium, uten at de alltid vant.

Verdensbegivenhetene vil utvilsomt forløpe slik vi har trodd. Men fremdeles er det mer som må skje før vi er ved enden. Når man for eksempel taler om «dyrets merke», er det veldig viktig å understreke at ingen har tatt det ennå, enten de holder det fjerde budet eller ikke.

Dessuten er det mer som må skje først.

`Les Åp 18,1–4. Hva skjer her, og hvorfor er det viktig å huske dette nå? Hva kan disse versene lære oss om vårt oppdrag i verden?`

Versene tegner et dystert bilde av verden, både politisk, moralsk og åndelig. De viser den ondsinnede påvirkning som falsk religiøs lære har i verden. Men samtidig gir de oss håp, for en engel fra himmelen opplyser jorden med sin herlighet. Videre blir Guds trofaste folk kalt ut av Babylon, de som ennå ikke har lært det de behøver å vite. Guds folk som allerede er ute av Babylon, har altså en oppgave å utføre for dem som fortsatt er der.

`Hva burde det bety for oss at Herren kaller noen av dem som fortsatt er i Babylon for «mitt folk»? Hvorfor er dette viktig å huske når vi forholder oss til andre?`
