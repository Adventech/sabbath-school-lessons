---
title:  USA i Profetien
date:   04/06/2018
---

Folk har spurt, og det er forståelig: Hvordan kan Roma få den innflytelsen i dag eller i fremtiden som er skissert i Åp 13? Det er slutt på den tid da man kunne befale hærer, som i tidligere tider. Svaret står også i Åp 13.

`Les Åp 13,11.12. Hva er kjennetegnene på denne makten?`

Det dyret som går forut for dette, ble lenge betraktet som Roma av protestantene. Det hadde fått makt i 42 måneder (Åp 13,5). De 42 månedene er de samme som «én tid og tider og en halv tid» (Dan 7,25), eller tre og et halvt år (Åp 12,14) eller 1260 profetiske dager (Åp 12,6), den tiden da pavemakten undertrykket sine motstandere. Denne profetiske tidsperioden (ifølge prinsippet om en dag for et år) begynte da pavemakten fikk overhøyhet i 538, og endte i 1798, året da paven ble tatt til fange. Da fikk pavemakten sitt dødelige sår, og forutsigelsen ble oppfylt.

På denne tiden i historien, omkring de to «42 måneder» (1798), oppstår en annen makt (Åp 13,11; Åp 13,1). Den kommer fra jorden, i kontrast til mange av de tidligere maktene, som oppsto av vannet (se Dan 7,2.3), et symbol på menneskemasser. «Van- nene du så, der horen sitter, er folk og folkemasser og nasjoner og mennesker med ulike tungemål» (Åp 17,15).

Av disse og andre grunner må denne makten være USA, som oppsto i en relativt tynt befolket del av verden.

«Hvilken nasjon i «den nye verden» var det som i tiden omkring 1798 fikk stadig større makt og innflytelse, med utsikt til storhet og styrke og som tiltrakk seg verdens oppmerksomhet? Det kan ikke være noen tvil om hva dette symbolet peker på. Bare én nasjon svarer til beskrivelsen i profetien. Det er Amerikas forente stater.» – Alfa og Omega, bind 7, side 369–370 [GC 440].

Denne makten beskrives først med to horn som et lam, som symboliserer mildhet, men den vil tale «som en drage» (Åp 13,11). Dette tyder på en forfølgelsestid som under den forrige makten. Åp 13,11–17 besvarer altså spørsmålet om hvordan Roma kunne utøve den innflytelsen som profetien forutsier. Det vil ha USAs makt i ryggen.
