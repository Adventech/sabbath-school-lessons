---
title:  Babylon den Store
date:   06/06/2018
---

`Les tekstene nedenfor. Hva sier de om Babylon? Jer 51,6.7.53.57; Sak 2,7; Åp 17,5.6; 18,2.3.`

I går så vi at Babylon har en lang historie som hovedstad for falsk tilbedelse. Derfor er det et godt symbol på en endetidsmakt som bedrar nasjonene.

`Sammenlign dragen, sjødyret og det skarlagenrøde dyret (Åp 12,3;13,1–3;17,3). Hva er likt og ulikt?`

Alle tre dyrene har sju hoder og ti horn, som står for summen av hoder og horn hos dyrene omtalt i Dan 7. Hvert nytt rike ble bygget på de forrige. Slik kombinerer det skarlagenrøde dyret elementer av draken og havdyret (symboliserer henholdsvis det hedensk og pavelige Roma), samt landdyret (Åp 13,11–14), slik at de tre kreftene – alle Guds fiender – samles til en reell koalisjon.» – Jacques B. Doukhan: Secrets of Revelation, The Apocalypse Through Hebrew Eyes (Hagerstown, Md., 2002), side 162. Et ekstra element i Åp 17 er kvinnen som rir på det skarlagenrøde dyret og sym- boliserer en ulovlig forening av religiøse og politiske krefter. Denne kvinnen står i skarp kontrast til den rene kvinnen i Åp 12:

| Ren kvinne (Åp 12) | Hore (Åp 17) |
| ------------ | ------------ |
| I himmelen | På vannet |
| Kledd med solen | Kledd i purpur og skarlagen |
| Krone av tolv stjerner | Smykket med gull, edelstener, perler | 
| Angrepet av dragen | Støttet av dragen |
| Mor til resten | Mor til horene |

Som «mor til horene» har Babylon vært opptatt av å gjenskape seg selv. Den frafalne moderkirken har mange frafalne døtre. Men Gud vil ikke stå for de feilene som forfektes og de grusomhetene som er begått av en frafallen kristendom. Hans sanne folk angripes av Satan, men overlever opp gjennom århundrene.

Åp 14,8 har allerede advart folk om Babels fall eller frafall fra sannheten, som til slutt fører til det endelige bedraget og dyrets merke (Åp 14,9–11). Denne advarselen vil bli gjentatt med mye større kraft, og kulminerer i en siste appell om at Guds folk som fremdeles er i Babylon, må komme ut av henne og forene seg med Guds endetidsmenighet (Åp 18,1–4).
