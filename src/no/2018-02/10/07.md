---
title:  Til ettertanke
date:   08/06/2018
---

Satans angrep på Guds lov er et angrep på Gud selv, på hans autoritet og styresett. Og i den siste tid vil Satan angripe dem som holder «Guds bud» (Åp 12,17;14,12), for de er de eneste som vil nekte å hylle ham i hans stedfortredere her på jorden.
Den kampen som han førte mot Gud i himmelen, fortsetter han her på jorden, og slik han ble beseiret i himmelen, vil han også bli beseiret på jorden. «Helt siden den store konflikten i himmelen tok til, har Satan hatt til hensikt å tilintetgjøre Guds lov. Derfor var det han satte i verk sitt store opprør mot skaperen, og selv om han ble fjernet fra himmelen, har han drevet krigen videre på jorden. Å bedra menneskene og få dem til å overtre Guds lov, har hele tiden vært hans mål. Enten han oppnår dette ved å tilsidesette hele loven eller bare ett av budene, blir resultatet det samme. Den som «bryter ett av budene», viser forakt for hele loven. Hans innflytelse og eksempel bærer preg av overtredelse. «Han har forbrutt seg mot dem alle (Jak 2,10).» – Alfa og Omega, bind 8, side 89 [GC 582].

**Spørsmål til drøftelse**

`1. Snakk sammen om verdensbegivenheter og hvordan de peker mot det vi tror må skje i de siste dager. Hva må fremdeles skje? Hvordan kan vi lære å være våkne for tidens tegn, men unngå fanatisme, fastsetting av datoer og dristige spådommer om ting som Bibelen og inspirerte skrifter ikke har uttalt seg uttrykkelig om?`

`2. Se mer på spørsmålet om tilbedelse. Hva betyr det å tilbe noe? Hvordan tilber vi det som vi tilber?`

`3. Hva vil det si at Gud fortsatt har folk i Babylon. Hva forstår vi med begrepet «Babylon» (som åpenbart er et symbol og ikke bokstavelig ment)? Hva kan dette lære oss om vår plikt til å forkynne for andre, uavhengig av deres politiske eller religiøse tro?`
