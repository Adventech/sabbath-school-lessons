---
title:  Amerika og Babylon
date:   02/06/2018
---

### Bakgrunnsstoff
Åp 13,1–12; 14,9–11; 16,2; 19,20; 20,4; Jer 51,6.7.53.57; Åp 18,1–4.

> <p>Minnevers</p>
>På den tiden skal Mikael stå fram, den store fyrsten som står ved dine lands- menns side. Det skal komme en trengselstid som det ikke har vært maken til fra folkeslag oppsto og helt til den tiden. Men på den tiden skal ditt folk bli berget, alle som er skrevet opp i boken (Dan 12,1).

Sist uke så vi på «den falske treenigheten», Satan (dragen) og to jordiske krefter som sammen vil starte forfølgelse av Guds folk.

En av disse maktene, havdyret (Åp 13,1–10), beskrives som en blanding av leopard, bjørn og løve (Åp 13,2), bilder som er hentet fra Dan 7,4–6. I uke seks så vi at i Dan 7 – etter fremveksten av Babylon (løve), Media-Persia (bjørn) og Grekenland (leopard) – kom den siste jordiske makten, Roma. Den begynte som det hedenske Roma og ble forvandlet til det pavelige Roma, den lille horn-makten i Daniel 7,7.8.19–21.23–25 som steg opp av det fjerde dyret. Vi så også at mange

av kjennetegnene på det pavelige Roma, som beskrevet i disse versene i Daniel 7, dukker opp igjen hos sjødyret (Åp 13,1–10). Derfor har man sett Roma som en av de viktigste motstanderne i endetidsdramaet, beskrevet i dette kapitlet.

Men Roma er ikke alene. En annen kraft er skildret. Denne uken skal vi hovedsakelig se på Åp 13 og hendelser og krefter som er skildret der. Som vanlig stiller vi spørsmålene: Hva betyr disse hendelsene, og hvordan kan vi forberede oss på dem?
