---
title:  'Harmageddon og Karmelfjellet: 2. del'
date:   21/06/2018
---

`Les 1 Kong 18,18–40. Hva skjer, hvordan ender historien, og (uten å trekke parallellene for langt) hvordan gjenspeiler denne historien det som skjer i stor skala når den store konflikten topper seg i endetiden?`

På Karmelfjellet sto kampen mellom Elia, Guds profet, og hundrevis av Baal-prester. (Legg merke til at det onde er i overtall.) Det var en test på hvem som er den sanne Gud: Han som skapte himmelen og jorden, eller Baal, en annen manifestasjon av «draken» og et annet middel som han vil bedra verden med (Åp 12,9).

Prestene ba Baal om å sende ild for å brenne opp offeret deres. De ropte fra morgen til middag. «Rop høyere! … Kanskje han sover» (1 Kong 18,27). Prestene hisset seg opp. De skar seg med sverd til blodet rant. Slitne og medtatte ga de opp da det ble kveld.

Elias offer ble dynket med vann tre ganger, og vannet rant i grøftene. Profeten ba en enkel bønn til Gud, og ilden fra himmelen fortærte alt, også steinalteret og jorda under. Den sanne Guds kraft i motsetning til Baal var ikke til å ta feil av.

`Les Åp 16,13; Åp 19,20–21, og sammenlign disse tekstene med det som skjedde med Baal-profetene. Hva ser vi?`

En del er nok ukjent når det gjelder Harmageddon, men nå vet vi utfallet: Guds fiender blir tilintetgjort, og Gud og hans hellige blir rettferdiggjort.

`Les 1 Kor 15,1–2. Den umiddelbare sammenhengen er en annen enn Harmageddon, men hva er Paulus’ poeng, og hvorfor er det så relevant for oss i lys av fremtidens hendelser? Se også Åp 16,15, hvor sammenhengen er Harmageddon. Hva sier disse tekstene oss når vi ser dem sammen?`