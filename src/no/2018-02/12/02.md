---
title:  Lekse
date:   17/06/2018
---

`Les Åp 14,8; Åp 16,19; Åp 17,5; Åp 18,2.10.21, de seks versene om Babylon i Åpenbaringen. Ha det GT sier om Babylon i bakhodet: Hva sier disse tekstene om Babylon slik det fremstilles i endetidens begivenheter?`

Man har sagt at Bibelen er fortellingen om to byer, Jerusalem og Babylon. Jerusalem sto for Guds by og hans paktfolk gjennom hele Bibelen (Sal 102,22; Jes 52,9; Jes 65,19; Åp 3,12), og Babylon har stått for undertrykkelse, vold, falsk religion og opprør mot Gud.

Tenk for eksempel på Babelstårnet (1 Mos 11,9). Det hebraiske ordet for «Babel» er det samme som for kongeriket «Babylon». I 1 Pet 5,13 sender Peter hilsener fra kirken i «Babylon». Dette oppfattes vanligvis ikke som ruinene etter det gamle kongeriket som ligger i dagens Irak, men fra Roma, som snart skulle undertrykke kirken. Dette er interessant i lys av Åpenbaringen og Romas rolle i boken.

`Les Åp 14,8 og Åp 18,3. Hva avslører disse versene om Babylons onde innflytelse på verden og på Guds folk?`

Det er ingen tvil om at den makten som Babylon representerer i Åpenbaringen, er veldig fordervet, og har en negativ innflytelse på hele verden, mer eller mindre. Uttrykket «vredens vin fra sitt horeri» (Åp 14,8) er en klar henvisning til falsk lære og korrupsjon og resultatet av dette. Babylon er en ond makt som har spredt seg til «alle folkeslag» (Åp 18,3). Derfor må alle passe på at ikke også de blir fordervet.

`Se deg rundt i verden i dag: korrupsjon, forvirring, undertrykkelse. Hva burde dette si oss om behovet for å være forankret i Jesus og i hans ord?`