---
title:  Babylon og Harmageddon
date:   16/06/2018
---

### Bakgrunnsstoff
Åp 14,8, Åp 16,19, Jes 52,9, Åp 18,1–10, Åp 16,12–16, 1 Kong 18,1–40, 1 Kor 15,1–2

> <p>Minnevers</p>
> På pannen hennes sto skrevet et navn med hemmelig mening: «Babylon den store, mor til horene og til alt som er motbydelig på jorden» (Åp 17,5).

Åpenbaringen er full av bilder og uttrykk fra GT. For eksempel forekommer navnet Babylon seks ganger i boken. Men dette handler ikke om Nebukadnesars gamle kongerike. Det ble borte lenge før. Nei, Johannes benyttet GT-bilder for å uttrykke en sannhet. I dette tilfellet beskriver Babylon – som hadde vært en politisk og religiøs stormakt som undertrykte Guds folk – nå de veldige religiøse og politiske kreftene som vil prøve å gjøre det samme i endetiden.

Noe lignende gjelder ordet Harmageddon, som bare forekommer i Åpenbaringen, men kommer av en hebraisk frase som synes å bety «Megiddo-fjellet», en henvisning til et sted i det gamle Israel. Det finnes mange spekulasjoner omkring Harmageddon, og mange speider etter et massivt militært slag som skal finne sted i Megiddo, nær verdens ende.

I denne uken vil vi se på Babylon og Harmageddon. Vi skal prøve å finne ut hva Bibelen mener med disse bildene.