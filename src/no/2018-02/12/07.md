---
title:  Til ettertanke
date:   22/06/2018
---

”De 65 elevene kommer og går, kanskje er de ikke her i morgen. Men vi stoler på at Gud vil velsigne de frøene vi sår.” En del av offeret 13. sabbat vil bidra til ny gymsal og kafeteria i det 72 år gamle anlegget. Takk for gavene.

«På flere steder i Harmageddon-fortellingens slag inntar de heslige skapningene og de stygge hendelsene en tilbaketrukket rolle og vi får et glimt av en mer personlig sannhet. En av dem er som sagt Åp 16,15: ’Se, jeg kommer som en tyv. Salig er den som våker og tar vare på sine klær, så han ikke må gå naken og vise sin skam.’ Dette verset står midt i det ene avsnittet i Bibelen som faktisk nevner Harmageddon. Det minner om mange NT-tekster om personlig forberedelse for Jesu gjenkomst og endetidsbegivenhetene.

En annen slik tekst er Åp 17,14: ’De skal føre krig mot Lammet. Men Lammet skal seire over dem, for han er herrenes herre og kongenes konge – de som er med ham, er kalte og utvalgte og trofaste’ (forfatterens oversettelse). Den store krigen i endetiden samler en hær av mennesker. Deres mål er ikke først og fremst å tilintetgjøre andre med våpen, men å være trofaste mot Guds kall og utvelgelse. Dette er en annen slags kamp enn dem som nasjoner og opprørere fortsatt kjemper i dag. Som jeg har sagt flere ganger: Slaget om Harmageddon er en kamp om sinnet. Det er også en kamp om hjertet – et kall til inderlig troskap mot Lammet som ble drept (Åp 5,9.10.12; Åp 13,8).» – Jon Paulien: Armageddon at the Door (Hagerstown, Md., 2008), side 193.

**Spørsmål til drøftelse**

`Hvordan kan du hjelpe noen som tror at mange av hendelsene som er skildret i Åpenbaringen, vil finne sted på de stedene som er nevnt? Hva kan hjelpe dem å innse hvorfor dette er å misforstå teksten?`

`Vi har sett at Babylons innflytelse når hele verden. Hva er noen av Babels læresetninger, og hvordan kan vi lære å forstå hva disse læresetningene er og hvordan vi kan unngå dem?`

`Sitatet fra Ellen G. White på mandag sier: «Det er først når … foreningen av kirken med verden er fullført over hele kristenheten at Babels fall er fullstendig.» Tenk på uttrykket «foreningen av kirken med verden». Hva er advarselen til oss?`