---
title:  Fra sabbat til søndag?
date:   08/05/2018
---

I noen andre kirkesamfunn er det en alminnelig mening at loven er avskaffet, eller at vi ikke er under loven, men under nåden. Det man mener, er at det fjerde bud er avskaffet. Mange sier ikke det engang. De hevder at sabbaten er erstattet av ukens første dag, søndag, til ære for Jesu oppstandelse.

Og de tror de har tekster som beviser det.

Nedenfor står noen av de NT-tekstene som mange mener viser at sabbaten ble endret fra den syvende dag i GT til den første i NT. Men taler de egentlig om endring av dagen, eller beskriver de bare hendelser som skjedde den dagen uten å si noe om en endring?

`Les Joh 20,19–23. Hvorfor var disiplene sammen? Var dette en gudstjeneste til ære for Jesu oppstandelse, slik noen sier?`

`Les Apg 20,6–7. Hva er det i disse versene som eventuelt viser at sabbaten ble endret til søndag, ukens første dag? Se også Apg 2,46.`

`Les 1 Kor 16,1–4. De skulle legge til side et offer hjemme på den første dag i uken. Hva sies ellers om endring av sabbaten til søndag?`

Her er kjernen i det bibelske «beviset» for at ukens første dag erstattet den syvende. Noen få ganger får vi vite at de kristne var sammen av ulike grunner. Men ingen av tekstene viser at dette var gudstjenester på ukens første dag som erstatning for den syvende dag som sabbat. Her leser man bare den lange tradisjonen for søndagshelligholdelse inn i teksten. Man legger noe i versene som ikke var der til å begynne med.