---
title:  Vår talsmann 
date:   02/05/2018
---

Synden hadde ført til en fryktelig atskillelse mellom Gud og menneskene, men gjennom Kristi offerdød føres vi til Gud og kan fortsette å ha adgang til ham. Se Ef 2,18; 1 Pet 3,18.

`«Dette håpet er et trygt og fast anker for sjelen. Det når innenfor forhenget, dit Jesus gikk inn som forløper for oss, han som til evig tid er blitt øversteprest av samme slag som Melkisedek» (Hebr 6,19–20). Hva har Kristus gjort for oss, ifølge disse versene?`

`Les Hebr 4,24. Hva sier denne teksten at Kristi arbeid går ut på?`

Jesus går foran, han har gått inn som vår representant i helligdommen i himmelen, frem for Guds ansikt for vår skyld. Jesus står altså for Faderen og viser til sin fortjeneste i forsoningen, at han har frikjøpt oss for evig.

Ja, da vi tok imot Jesus, ble våre synder tilgitt, og vi sto tilgitt og rene foran Gud. Men etter omvendelsen, synder vi også iblant, enda så mange løfter om seier vi har fått. Da taler Jesus vår sak som vår øversteprest i himmelen. Han er talsmann for den omvendte synderen, han viser ikke til vår fortjeneste (vi har ingen), men til sin fortjeneste på våre vegne overfor Faderen. «Derfor kan han også fullt og helt frelse dem som kommer til Gud ved ham, fordi han alltid lever og går i forbønn for dem» (Hebr 7,25).

`Hvem er den gjenfødte kristne som ikke føler behov for Kristi fortsatte nåde og nåde? Vi har fått det nye livet i Jesus, og vårt liv har blitt et helt annet. Men vi forstår vel vårt konstante behov for tilgivelse? Så hvorfor er kunnskapen om Kristus som vår øversteprest så viktig for oss?`