---
title:  Kristus i helligdommen i himmelen
date:   28/04/2018
---

### Bakgrunnsstoff
Rom 8,3, Joh 1,29, Åp 5,12, Hebr 7,1–28, Hebr 9,11–15, 3 Mos 16,13, Hebr 9,20–23

> <p>Minnevers</p>
> Derfor har også Gud opphøyd ham til det høyeste og gitt ham navnet over alle navn. I Jesu navn skal derfor hvert kne bøye seg, i himmelen, på jorden og under jorden (Fil 2,9–10).

Hebreerbrevet taler om Jesus i helligdommen i himmelen, og sier: «dit Jesus gikk inn som forløper for oss, han som til evig tid er blitt øversteprest av samme slag som Melkisedek» (Hebr 6,20).

Bibelen, og særlig NT, taler om Kristi rolle som øversteprest i helligdommen i himmelen – en rolle han tok etter at han hadde fullført oppgaven som vårt offer her på jorden (se Hebr 10,12).

Denne uken vil vi se på Kristi tjeneste i helligdommen i himmelen. Hans arbeid som forbeder er avgjørende for forberedelsen av hans folk, så de kan være beredt på endetiden. Vi har fått denne formaningen: «Guds folk bør ha en klar forståelse av helligdommen og det som foregår der. Alle behøver personlig kjennskap til den gjerning vår store øversteprest utfører. Ellers kan de ikke øve den tro som er nødvendig i denne tiden, eller fylle den plassen Gud har bestemt for dem.» – Alfa og Omega, bind 7, side 408 [GC 488].

Hva foretar Kristus seg for oss i helligdommen i himmelen, og hvorfor er det så viktig å forstå det, spesielt i de siste dager?