---
title:  Guds lam
date:   30/04/2018
---

`Les Joh 1,29; Åp 5,12; Åp 13,8. Hvilket bilde har disse tekstene felles, og hvordan hjelper det oss å forstå frelsesplanen?`

Da døperen Johannes kalte Jesus «Guds lam», var det en henvisning til helligdommen. Han viste til Kristi død for synd som den eneste oppfyllelsen av alle ofringene av lam, og alle andre offerdyr i det hebraiske helligdomsritualet, som var slaktet som syndoffer. De fire evangeliene er historien om hva Jesus gjorde i sin rolle som Guds lam som tar bort verdens synd.

Men historien om Jesus og det han gjør for vår frelse, ender ikke i evangeliene, ikke engang med hans død og oppstandelse.

Fra første stund tar Hebreerbrevet opp temaet Kristus som øversteprest i helligdommen i himmelen etter hans tjeneste som offerlammet. Fra den første omtalen av ham i denne rollen etter korset (Hebr 1,3), viser boken til Jesus som øversteprest. Hebr 7,1–28 gir en detaljert skildring av hans verk i helligdommen i himmelen.

`Les Hebr 7,1–28. Hva sier forfatteren om Jesus?`

Det sentrale er at Jesus Kristus har et bedre prestedømme enn prestene fra Arons slekt i den jordiske helligdomstjenesten. Men i stedet for et jordisk prestedømme i en jordisk helligdom har vi en himmelsk øversteprest som gjør tjeneste for oss i helligdommen i himmelen. Når vi retter blikket mot Jesus, kan vi se på ham som vår øversteprest i helligdommen i himmelen.