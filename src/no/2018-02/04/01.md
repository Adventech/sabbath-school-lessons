---
title:  Frelsen og endetiden
date:   21/04/2018
---

### Bakgrunnsstoff
Joh 14,9, Sef 3,17, Joh 1,1–3, Rom 8,38–39, Sal 91,15–16, Åp 14,6–7, Ef 1,4–5

> <p>Minnevers</p>
> Ja, dette er kjærligheten, ikke at vi har elsket Gud, men at han har elsket oss og sendt sin Sønn til soning for våre synder (1 Joh 4,10).

Dette er en fascinerende og avgjørende forskjell på kristendommen og andre religioner: De legger vekt på hva deres grunnleggere har lært dem, men ikke hva deres grunnleggere har gjort for dem. Og det er fordi det som grunnleggerne kan ha gjort for dem, ikke kan frelse dem. De kunne bare prøve å lære folket å «redde» seg selv.

De kristne understreker ikke bare det Jesus lærte, men også det han gjorde, for det er det eneste som kan redde oss. At Kristus ble menneske (Rom 8,3), døde på korset (Rom 5,8), sto opp igjen (1 Pet 1,3) og gjør tjeneste i himmelen (Hebr 7,25), er det eneste som frelser oss. Vi blir ikke frelst av noe i oss selv. «Om man rasket sammen alt som er godt og hellig og edelt og elskelig i mennesket, og så forteller Guds engler at dette bidrar til menneskets frelse eller gjør noen fortjent til noe, ville utsagnet ha blitt forkastet som høyforræderi.» – Tro og gjerninger, side 19,20 [FW 24].

Denne sannheten er spesielt viktig for oss i møte med endetidens farer og bedrag.