---
title:  Frelsesvisshet
date:   25/04/2018
---

Noen kristne lurer på om de blir frelst. De mangler visshet og lengter etter å kjenne sin fremtid for evig og alltid. De strever med å være god nok og vet at de kommer til kort. De ser på seg selv og finner liten oppmuntring for livsreisen.

Hvem har vel ikke stunder da vi lurer på om vi skal nå frem når vi ser avgrunnen mellom Jesu karakter og vår, eller når vi leser at: «trang er den porten og smal er den veien som fører til livet, og få er de som finner den» (Matt 7,14).

Hvis vi skal bli forberedt på endetiden, må vi ha frelsesvisshet. Vi må fryde oss over frelsen for å kunne gå fremtiden uredd i møte. Vi har sett at alle personene i guddommen arbeider for å frelse oss. Dermed kan og bør vi leve i visshet om frelsen.

**Les tekstene nedenfor. Hva gir de av håp og forsikring om frelsen og det Gud både har gjort og lover å gjøre for oss?**

`Sal 91,15–16`

`Joel 3,4–5`

`Joh 10,28`

`Rom 10,9–13`

`1 Joh 5,11–13`

Vi er kalt og befalt å leve et hellig liv, men dette livet er resultatet av å være frelst av Kristus, ikke et middel til å oppnå frelsen. Visst må vi være trofaste inntil døden, men vi må alltid ta tilflukt i gaven som vårt eneste håp om frelse. Guds folk vil vise seg å være trofaste og lydige i de siste dager, en trofasthet og lydighet som bunner i vissheten om hva Kristus har gjort for dem.