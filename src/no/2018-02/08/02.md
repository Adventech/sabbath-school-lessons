---
title:  Evangeliet Gjelder Alle
date:   20/05/2018
---

`Les Åp 14,6; Matt 24,14; 28,19. Hva er likt i disse tekstene? Hva sier de om hvor viktig det er å gå ut og vitne?`

Man kan si at den første engelens budskap er misjonsbefalingen (Matt 28,19) gitt med tanke på den siste tid. Det er «den sannhet som er kommet til» oss.

Legg merke til at alle tre tekstene legger vekt på å forkynne for hele verden, til «alle folkeslag» og til «alle nasjoner og stammer, tungemål og folk». Med andre ord omfatter budskapet hele verden. Alle må få høre det.

`Les Gal 3,22. Hva sier denne teksten som hjelper oss å forstå hvorfor hele verden må få høre evangeliet?`

Syndens universalitet forklarer hvorfor vårt oppdrag og kall er universelt. «Alle nasjoner og stammer, tungemål og folk» har begått feil, krenket Guds lov og er «lagt under synden». Adams fall i Edens hage har fått følger for alle. Ingen nasjon eller stamme eller folk har sluppet unna. Alle står overfor syndens umiddelbare følger, og med mindre det fantes et botemiddel, ville den endelige konsekvensen ramme alle: evig død.

Men botemidlet finnes: Jesu liv, død, oppstandelse og tjeneste i helligdommen i himmelen. Dette er den eneste løsningen på syndens problem. Alle må få vite om alt Gud har tilbudt dem i Jesus Kristus. Det er derfor vi har gått ut til hele verden og søker å bringe Jesu budskap til dem som ennå ikke har hørt det.

`Hvorfor er innsatsen for å utbre evangeliet til andre så åndelig fordelaktig for dem som gjør det? Eller: Hvorfor er det å nå ut til andre en av de beste måtene å forberede seg til Jesu komme på?`
