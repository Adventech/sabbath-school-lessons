---
title:  Tilbe skaperen
date:   19/05/2018
---

### Bakgrunnsstoff
Åp 14,6.7; Matt 24,14; Gal 3,22; Luk 23,32–43; 1 Mos 22,12; Åp 14,8–12.

> <p>Minnevers</p>
> Og jeg så enda en engel, som fløy høyt oppe under himmelhvelvet. Han hadde et evig evangelium å forkynne for dem som bor på jorden, for alle nasjoner og stammer, tungemål og folk (Åp 14,6).

Syvendedags-adventistene tror på det bibelske begrepet «den sannhet som er kommet til» oss (2 Pet 1,12). Det går ut på at Gud åpenbarer sannhet for menneskeheten når vi trenger det, at Herren gir stadig mer lys opp gjennom tidene. Evangeliets første løfte står i 1 Mos 3,15: De to synderne ble fortalt at håpet ville komme gjennom kvinnens avkom. Løftet til Abraham om at han skal «bli et stort og mektig folk og i ham skal alle folkeslag på jorden velsignes» (1 Mos 18,18), er en mer fullstendig åpenbaring av evangeliets løfte. Og Jesu komme, da han forkynte at «heller ikke Menneskesønnen er kommet for å la seg tjene, men for selv å tjene og gi sitt liv som løsepenge for mange» (Mark 10,45), er en enda større åpenbaring av evangeliets sannhet.

I dag tror vi at de tre englebudskapene i Åp 14,6–12 er «den sannhet som er kommet til» dem som lever i de siste dager før Kristi gjenkomst og oppfyllelsen av alt vi håper på.

Denne uken skal vi se på den første engelens budskap, for det inneholder sann- heter som er viktige for dem som vil være trofaste under endetidens vanskeligheter.
