---
title:  Tilbe ham som skapte himmelen og jorden
date:   24/05/2018
---

`Les Åp 14,6.7 om igjen. Hvilke elementer inneholder hele den første engelens bud- skap, og hva er sammenhengen mellom dem?`

Sammen med evangeliet, kallet til å vitne for verden og kallet om å frykte Gud og gi ham ære, kommer kallet til å tilbe Gud som skaperen. Er det så merkelig? Alle disse andre aspektene av «sannheten som er kommet til oss» – det evige evangelium, kallet til å vitne, dommen – hva er vel de uten Gud som vår skaper? Disse sannhetene og alle andre sannheter stammer fra den fundamentale sannheten at Herren er den som har skapt alt. Ved å tilbe ham som skaper, går vi tilbake til grunnlaget for hva det vil si å være et levende menneske og skapt i Guds bilde, i motsetning til alle andre levende skapninger. Når vi tilber Herren som skaper, vedkjenner vi oss vår avhengighet av ham for hele vår eksistens og vårt fremtidshåp. Derfor er det så viktig å holde den sjuende dag som sabbat. Vi bekjenner at Gud alene er vår skaper, og vi tilber bare ham. Sammen med evangeliet og dommen er det kallet til å tilbe Herren som skaper som er fremtredende her.

`Les Åp 14,8–11. Hva sier disse versene som kan hjelpe oss å forstå betydningen av å tilbe Herren som skaper?`

Når de siste ting skjer, vil hele verden bli utsatt for press om å tilbe dyret og dets bilde, i stedet for skaperen. Hvis vi ser på den fryktelige advarselen om skjebnen til dem som tilber dyret og dets bilde, blir det lettere å forstå vektleggingen av tilbedelse av Gud som skaperen og den eneste som er verdig vår tilbedelse. I den siste krisen blir denne sannheten viktigere enn noen sinne.

`Ta tid til å tenke på skaperverkets underverker. Hva lærer de oss om ham som skapte alt, og hvorfor bare han er verdig til å få vår tilbedelse?`
