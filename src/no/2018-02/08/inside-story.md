---
title:  Misjonsfortelling
date:   25/05/2018
---

#### Møte på Bensinstasjon 

*John Peña (57), Vest-Virginia, USA*

En kveld sluttet elektronikken å funke på bensinstasjonen der John Peña arbeidet i Vest-Virginia, så de bare kunne ta betalt i kontanter. En stor Cadillac stoppet og fylte tanken. Sjåføren var en sort, velkledd mann.

”Det blir $40, sir, og du må betale med kontanter,” sa John. ”Men jeg har bare kort,” sa han med fremmed aksent.

De snakket frem og tilbake uten å finne en løsning. Så sa John: ”Jeg betaler for deg. Legg igjen førerkortet, så får du det når du betaler.” Mannen takket og lovte å komme tilbake neste dag. Da mannen gikk, himlet Johns kollega med øynene og så: ”Det der er tapte penger.” Men neste dag kom mannen med pengene.

Den kvelden fortalte John det til sin kone, Sharon, men han glemte det hele da svigerfar Jim kom og ba ham med i adventistkirken. Som regel hadde det ikke passet, men denne gangen hadde John fri. ”OK, jeg blir med denne gangen,” sa han.

På sabbaten ventet de på at møtet skulle begynne, da Jim så pastoren komme inn. ”Du må hilse på pastoren, John,” sa han. Da pastoren kom, tenkte John: ”Har jeg ikke sett ham før?” Pastoren håndhilste og så forundret ut: ”Har ikke vi møttes før?” sa han. De så på hverandre. så utbrøt John: ”Du er han fra bensinstasjonen!”

”Så klart! Det var du som betalte for bensinen min!” sa pastoren.

”Dette var en velsignelse,” sa John siden. ”Jeg sier ofte at ting er flaks, men dette var en velsig- nelse.”

Møtet med pastoren gjorde inntrykk på John. Han begynte å gå til møter, og etter en tid ble hans kone døpt i Spencer.

I 2015 fikk kirken i Spencer, med sine 30 medlemmer, en del av offeret 13. sabbat. De brukte det på en møteserie. John var med og delte ut litteratur og besøkte folk, men ba ikke om dåp selv. To dager før dåpen spurte pastoren ham hva som stoppet ham. ”Jeg ser på andre som viser Kristi sinnelag, og jeg vet ikke om jeg er ren nok,” sa John. ”Hvis du ser på andre og ikke Kristus, så vil du aldri ønske å bli døpt,” sa pastoren. Dagen etter ringte John og sa at han ville bli døpt.

John er nå menighetstjener i kirken i Spencer. ”Jeg har bodd her i 30 år, og folk kjenner meg. De ser at jeg er en annen etter omvendelsen. Jeg ønsker å nå folk her.”

*Du kan se John her: bit.ly/John-Pena*
