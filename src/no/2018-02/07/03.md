---
title:  Utholdende til siste slutt 
date:   14/05/2018
---

`Les Matt 24,9 og Åp 13,11–17. Hvilke paralleller er det mellom Jesu forutsigelser (Matt 24) og det han inspirerte Johannes til å skrive om i Åpenbaringen?`

Kristus er bekymret for at hans folk i endetiden innfanges av et globalt bedrag som fører til at nasjoner motsetter seg den sanne tro og pålegger verden en falsk tilbedelse. De som står fast, blir utsatt for hat, trengsel og til og med døden.

`Les Matt 24,13. Hva er nøkkelen til å bli frelst, å være trofast, selv om hele verden går en imot?`

«Bare de som har styrket sinnet med Guds ord, kan klare seg gjennom den siste, store konflikten.» – Alfa og Omega, bind 8, side 100 [GC 593]. Dette betyr at alle som styrker sinnet med bibelske sannheter, unngår å bli revet med av endetidens bedrag. De må være grunnfestet i sannheten for vår tid, ellers vil de bli overveldet av bedragene.

`Les Matt 7,24–27. Hva annet er viktig for å være trofast mot Gud?`

Det er viktig å være grunnfestet i Guds ord, men ifølge Jesus er det ikke nok til å bli stående i de prøvelsene vi skal møte. Vi må gjøre som vi har lært. Vi må følge sannheten slik den er i Jesus. I lignelsen ovenfor hørte begge husbyggerne Jesu ord. Forskjellen mellom å bli stående og ikke, var å følge det Jesus hadde lært dem.

`Hvorfor blir den som adlyder stående, mens den som ikke adlyder, faller? Hva betyr lydigheten for en persons sjanser til å bli i troen?`