---
title:  Det motbydelige som ødelegger
date:   15/05/2018
---

I sin store endetidstale peker Kristus på «ødeleggelsens avsky» (Matt 24,15). Bildet er hentet fra Daniels bok (Dan 9,27;11,31;12,11).

Gud kalte noe en «styggedom» (avsky) når det var et alvorlig brudd på hans lov, så som avgudsdyrkelse (5 Mos 27,15) eller seksuell umoral (3 Mos 18,22). Så denne «ødeleggelsens avsky» er et slags religiøst frafall.

`Les Matt 24,15 og Luk 21,20. Hvordan kan disse tekstene gi oss bedre forståelse av hva Jesus mente da han talte om «det motbydelige som ødelegger»?`

Disse to tekstene viser at Jesu forutsigelse bl.a. gjelder den forferdelige ødeleggelsen som skulle komme over Jerusalem i år 70, da romerne raserte byen og templet. Men profetien har en sekundær oppfyllelse, der de mer umiddelbare hendelsene, som ødeleggelsen av Jerusalem, var et bilde på endetidsbegivenheter. «I Jerusalem så Kristus et symbol på en verden som var forherdet i vantro og opprør, på full fart mot Guds dom.» – The Great Controversy, side 22.

I Dan 12,11 og 11,31 forekommer «det motbydelige som ødelegger» i forbindelse med Romerrikets siste fase, den pavelige, der man har et annet system med mellommann og frelse, som vil tilrane seg det Kristus har gjort og gjør for oss nå i helligdommen i himmelen.

Dan 8, spesielt vers 9–12, setter disse hendelsene i deres historiske sammenheng, med en tofaset romermakt. Den første fasen, der det lille hornet utbrer seg raskt horisontalt (Dan 8,9), er det hedenske Romerriket. I den andre fasen (Dan 8,10–12) vokser det lille hornet vertikalt og river ned noen av stjernene (forfølger Guds folk) og reiser seg mot «fyrsten for hæren» (Dan 8,11), Jesus. Dette representerer den pavelige fasen, som oppsto av det hedenske Romerrikets sammenbrudd, men er fortsatt Roma. (Det er derfor ett symbol, det lille hornet, representerer begge faser av samme kraft.) Dommen i Dan 7,9–10, renselsen av helligdommens i Daniel 8,14 og tegnene på himmelen i Matt 24,29 signaliserer at Gud griper inn for sitt folk i de siste dager.