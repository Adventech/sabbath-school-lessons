---
title:  De ti brudepikene
date:   16/05/2018
---

Etter talen om tegnene på hans komme (Matt 24) beskriver Jesus hvordan man skal forberede seg på begivenhetene som er omtalt i Matt 25.

`Les Matt 25,1–13, lignelsen om de ti brudepikene. Hva sier Jesus som burde hjelpe oss å forstå hvordan vi kan være forberedt på hans komme?`

Jesus starter denne fasen av sin tale ved å tale om ti brudepiker. Siden de ble kalt «brudepiker», kan man gå ut fra at de står for bekjennende kristne. De sto ikke på Satans side av konflikten. De sammenlignes med himmelriket (Matt 25,1). Men til slutt sovnet alle sammen (Matt 25,5). Kristus hadde allerede sagt at de skulle være våkne (Matt 24,42), eller holde seg våkne, så ikke hans gjenkomst kom uforvarende på dem.

Alle ti brudepikene hadde lamper, og alle gikk ut for å møte brudgommen. Alle ser frem til hans komme. Det blir en forsinkelse, og alle de som trodde på hans komme, sovnet. Midt på natten ble plutselig alle vekket: brudgommen kom (Matt 25,1–6).

De uforstandige brudepikene ble skremt, for de var ikke forberedt. Hvorfor? En versjon sier «lampene våre sluknet» (Matt 25,8). Andre versjoner følger den greske originalen og sier at «lampene våre slukner». Det var fortsatt litt liv i flammen. De hadde ennå litt olje, men ikke nok til å være forberedt på å møte Kristus.

Hva er da problemet?

Disse brudepikene representerer mennesker som venter på at Kristus skal komme tilbake, men de har en overfladisk erfaring med ham. De har litt olje, Ånden arbeider litt i deres liv, men det er bare blaff. De slo seg til ro med lite når de trengte mye.

«Guds Ånd virker på menneskehjertene i den grad de selv ønsker og tillater. Den prøver å innplante en ny natur. Den klassen som fremstilles ved de uforstandige brudepikene, har vært tilfreds med et overfladisk arbeid. De kjenner ikke Gud. De forstår ikke hans karakter og har ikke hatt samfunn med ham. De vet ikke hva det vil si å se og leve. Deres gudstjeneste er bare en formsak.» – Ord som lever (2006), side 299, 300 [COL 411].

`Hvordan kan vi se på oss selv og sørge for at vi ikke gjør samme feil som disse menneskene? Hvordan kan vi forandre oss hvis vi ser oss selv i denne rollen?`