---
title:  Til ettertanke
date:   18/05/2018
---

«Mannen som fikk den ene talenten, ‘gikk og gravde et hull i jorden og gjemte sin herres penger’.»

Det var han med den minste gaven som lot sin talent ligge ubenyttet. Dette rommer en advarsel til alle dem som mener at det beskjedne omfanget av deres evner og muligheter unnskylder dem fra å gjøre tjeneste for Kristus. Kunne de bare gjøre noe riktig stort, hvor gladelig ville de ikke da ta fatt på det! Men siden de nå bare kan være til tjeneste i de små ting, mener de seg berettiget til å la være å gjøre noe som helst. Her tar de alvorlig feil. Herren bruker sin spesielle fordeling av talenter til å sette karakteren på prøve. Mannen som forsømte å bruke sin talent, stemplet seg selv som en utro tjener. Hadde han fått fem talenter, ville han ha gravd ned alle fem. Måten han brukte den ene talenten på, viste nemlig at han ringeaktet gavene fra himmelen.

«Den som er tro i smått, er også tro i stort» (Luk 16,10). Betydningen av de små tingene blir gjerne undervurdert. Det ytre skinnet bedrar. Men nettopp slike småting danner grunnlaget for livet. De gir det disiplin og ryggrad. Det finnes faktisk ikke noe slikt som «uvesentlige ting» i kristenlivet. Vår vei mot oppbyggingen av en karakter vil være strødd med farer så lenge vi undervurderer vekten av de små ting.» – Ord som lever (2006), side 255, 256 [COL 355, 366].

**Spørsmål til drøftelse**

`Nevn noen ideologier og idealer som folk har trodd ville føre til et idealsamfunn på jord? Hva var disse ideene, og hvorfor har alle som én mislyktes?`

`Hva er det ved lydighet mot det Gud sier vi skal gjøre, som styrker vår tro? Eller: Hvorfor er troen død uten tilsvarende gjerninger? (Jak 2,26). Med tanke på de prøvelsene som venter dem som «holder Guds bud» (Åp 14,12): Hvorfor er det så viktig at vi forbereder oss på det som kommer når vi minst forventer det?`

`Tenk mer på de ti brudepikene. Hvorfor burde det være en advarsel for oss at de både så like ut og oppførte seg likt? Hvordan kan vi sørge for at vi ikke lurer oss selv like grundig som de dårlige?`

`Hva betyr det at selv «de utvalgte» kunne bli ført vill hvis det var mulig? Hva forstår vi med «de utvalgte»? (se Matt 24,31; Rom 8,33; Kol 3,12). Hva sier dette om hvor stort bedraget blir?`