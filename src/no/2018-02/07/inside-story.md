---
title:  Misjonsfortelling
date:   18/05/2018
---

#### Samtaler med de døde

_Kim Harrington (45), Alberta, Canada_

Lærer Kim Harrington lyttet mens Shelly (17) fortalte om sin samtale med bestefaren kvelden før. De hadde snakket om fremtiden, utenfor huset i reservatet. Så sa Shelly at det var flere år siden bestefar døde.

”Det gikk kaldt nedover ryggen da hun sa at han var død. Jeg følte at hun hadde talt med en ond ånd.”

Kim underviser i naturfag og matematikk på Mamawi Atosketan Native School i Alberta. Mange av elevene er fra hjem der åndemaning er vanlig, og de hører ikke om Jesus før på adventistskolen.

Shelly fortalte læreren om åndene mange ganger. Hun hadde sett en kentaur hoppe fra hus til hus og hørt forfedre tale fra et tre i hagen.

Hun bare satt der og hørte røster hun trodde var forfedre, og hadde minst to samtaler med et vesen som minnet om bestefaren. De snakket om hva hun ville ha ut av livet. Ikke noe farlig. Hun likte å snakke med bestefar.

Kim ble urolig over det hun hørte og ba Gud om å gi henne de riktige ordene.

”Du har studert adventistenes lære,” sa Kim. ”Hva tror du denne ånden var?” Shelly var klar over Bibelens lære om at de døde sover. Til slutt sa hun: ”Du har rett. Jeg forstår deg.” Kim ba med henne.

”Hun var forvirret fordi det var en positiv opplevelse,” sa Kim. Shelly satt igjen med mange spørsmål, men var glad for bønnen.

Etter dette kom Shelly ofte til Kim og ba om forbønn når ting gikk på tverke. ”Samtalen om åndene åpnet for dette bønnefellesskapet,” sa Kim.

Senere fortalte Shelly at bestemorens ånd kom til henne, bare en stemme. Hun hørte på et par minutter og ville prate, men husket samtalene med læreren, og sa: ”Hvis du er en ond ånd, vil jeg at du skal forsvinne.” Så sang hun sanger om Jesus, og ånden forsvant.

Kim ber at Shelly må stole mer på Gud. ”Jeg sa at Gud har en plan for henne selv om hun ikke kjenner den ennå.” Jeg siterte Jer 29,11.

Kim vil at elevene skal vite at de er Guds barn og ikke tilhører åndene. Hun har limt lapper på stolene i klasserommet der det står: ”Her sitter et Guds barn.”

”Jeg vil de skal vite at Gud elsker dem uansett,” sa hun. En del av offeret 13 sabbat går til å utvide matematikk- og naturfag-avdelingen så flere elever kan lære om Jesus. Takk for offeret.

_Du kan se Kim her: bit.ly/Kim-Harrington_

- Det er 11 646 medlemmer og 67 kirker i Alberta.
- Adventistenes lære kom til Alberta med kolportørene Thomas Astleford og George W. Sowler i 1895.
- Den første adventistpastoren i Alberta var Henry Block, som ledet en tysk menighet i Leduc.