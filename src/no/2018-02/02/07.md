---
title:  Til ettertanke
date:   13/04/2018
---

> <p></p>
> «Idet vi nærmer oss slutten på denne verdens historie, bør vi være spesielt oppmerksomme på Daniels profetier, fordi de særlig angår vår tid. De må ses i sammenheng med den siste boken i Det nye testamentet.

Satan har fått mange til å tro at det ikke er mulig å forstå de profetiske deler av Daniels bok og Johannes’ åpenbaring. Men der er et klart løfte om en spesiell velsignelse ved å studere disse profetiske bøkene. Om Daniels syner som gjaldt de siste dager, ble det sagt at ingen av de ugudelige skulle skjønne noe. «Men de forstandige skal forstå.» [Dan 12,10] Med tanke på den åpenbaring som Kristus gav Johannes som veiledning for Guds folk ned gjennom tidene, ble dette løftet gitt: «Salig er den som leser ordene i denne profeti, og de som hører dem og tar vare på det som der står skrevet. Åp 1,3.» – Alfa og Omega, bind 3, side 285–6 [PK 547,548].

Vi pleier gjerne å lese Daniels bok i lys av nasjoners vekst og fall, dommen (Dan 7,22; Dan 7,26; Dan 8,14) og Guds folks endelige befrielse i trengselstiden (Dan 12,1). Men denne uken så vi at boken også har eksempler på hva det vil si å være forberedt på prøvelser og forfølgelse når de måtte komme. I den forstand har disse historiene viktige budskaper til oss i de siste dager. Sant nok, det kan være godt å kjenne til «dyrets merke» og «trengselstiden» og kommende forfølgelser. Men hvis vi ikke har hatt den erfaringen med Gud som vi trenger, vil all denne kunnskapen bare fordømme oss. Mer enn noe annet trenger vi den opplevelsen av å bli «født på ny» som Daniel og de andre hadde.

**Spørsmål til drøftelse**

`Les Daniels bønn i kapittel 9,3–19. Hvordan viser denne bønnen at Daniel forsto hva nåde er og at Gud elsker oss og frir oss ut av sin egen nåde og ikke på grunn av vår godhet eller fortjeneste? Hvorfor er det så viktig ikke bare å forstå, men å oppleve dette?`

`Snakk sammen om de utfordringene som de tre hebreerne (Dan 3) og Daniel (Dan 6) sto overfor da deres religiøse praksis ble truet av politiske myndigheter. Hvilke likheter finner du i de to fortellingene? Hvilke forskjeller? Og hva kan de si oss om hvordan vi kan være gode vitner ved å være trofaste?`

`Hva betyr det å være «født på ny»? Hvorfor sa Jesus at vi «må bli født på ny»? (Joh 3,7).`