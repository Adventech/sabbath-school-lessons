---
title:  Trofast i smått
date:   08/04/2018
---

> <p></p>
> Den som er tro i smått, er også tro i stort, og den som er uredelig i smått, er også uredelig i stort (Luk 16,10).

Det er fort gjort å være «uredelig i smått». Problemet er ikke at det som er «smått», er så viktig. Det er det ikke. Det er derfor det er «smått». De fleste av oss vet av egen eller andres erfaring at problemet er at det første kompromisset fører til det neste, og så til stadig flere, til vi blir «uredelig i stort» også.

Med dette i bakhodet går vi til Dan 1 og den første fortellingen om de fire judeernes opplevelser i det babylonske fangenskapet.

`Les Dan 1. Hvordan er den holdningen som Daniel, Hananja, Mishael og Asarja inntok et bilde på hva Israel burde ha vært for folkeslagene? Se også Mos 5,6–8; Sak 8,23.`

Teksten sier ikke uttrykkelig at de var «ti ganger visere» enn alle andre (Dan 1,20) takket være kostholdet, men sammenhengen er tydelig nok. Kapitlet sier også at Gud ga dem denne kunnskapen og visdommen. Herren var altså i stand til å arbeide med dem på grunn av deres trofasthet mot ham når de nektet å spise Babylons urene mat. De var lydige, og Gud velsignet deres lydighet. Ville ikke Gud ha gjort noe lignende for det gamle Israel som et folk hvis de hadde fulgt Bibelens lære like flittig og trofast som disse fire ungdommene? Selvsagt. Og vil han ikke også gjøre det for oss i dag, i de siste dager, hvis vi er trofaste?

`Siden vi har fått så mye lys og sannhet, må vi stille oss spørsmålet: Har vi vært trofaste og lydige mot det vi har fått? Og hvordan kan hver enkelt av oss innta standpunkter som gjør oss til mektige vitner for Gud?`