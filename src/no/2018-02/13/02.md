---
title:  Herrens dag
date:   24/06/2018
---

Vi tenker gjerne på Jesu gjenkomst som en nytestamentlig lære, men det stemmer ikke. Jo visst, etter Jesu første komme, etter hans død, oppstandelse og himmelfart fikk vi en større og rikere åpenbaring av sannheten om hans annet komme. Men som med så mye annet i NT: GT inneholder hint og skygger om denne viktige sannheten lenge før det skal skje. Læren om Jesu gjenkomst i NT var ingen ny sannhet. Den var en understrekning av en sannhet som var åpenbart i GT. Men i lys av den korsfestede og oppstandne frelser kan vi forstå og verdsette løftet om hans gjenkomst bedre.

`Les tekstene nedenfor. Hva lærer de om Jesu gjenkomst? Jes 13,6; Jes 13,9; Sak 14,9; Dan 12,1.`

«Herrens dag» blir en dag med ødeleggelse og sorg for de fortapte. Men det er også en dag med befrielse for hele Guds folk, som «har navnene sine skrevet i livets bok» (se Fil 4,3; Åp 3,5; Åp 13,8). Dette temaet, «Herrens dag» som en dommens tid for de ugudelige, er også en tid da Guds trofaste blir beskyttet og får sin lønn. Dette finner vi i GT. For eksempel, mens noen vil møte «Herrens brennende vrede», vil de som lyder kallet: «søk rettferd» og «vær ydmyke», finne «ly på Herrens vredesdag» (Sef 2,1–3).

`Les Matt 24,30–31. Hvordan gjenspeiler disse versene den samme store forskjellen mellom de fortapte og de frelste ved Jesu gjenkomst?`

`Når endetidshendelsene utspiller seg, blir det bare tydeligere hvilken side vi står på. Hvilke valg kan og må vi foreta nå for å være sikre på at vi står på riktig side?`