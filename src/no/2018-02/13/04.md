---
title:  På lang sikt
date:   26/06/2018
---

`Les Tit 2,13. Hva er vårt håp, og hvorfor?`

En foreleser forklarte sin tro på universets opprinnelse med at for ca. 13 milliarder år siden «ble en uendelig tett, liten masse til av ingenting, og denne massen eksploderte, og fra den eksplosjonen ble vårt univers til.» Akkurat hvordan denne «uendelig tette, lille massen» bare kunne dukke opp av ingenting, sa foreleseren ikke noe om. Han antok i tro at den gjorde det.

Som vi nevnte i begynnelsen av denne leksen: I vårt opphav finner vi vår ende. Men ifølge denne foreleseren gir det ikke grunn til optimisme, i hvert fall ikke i det lange løp. Universet som ble skapt av denne «uendelig tette, lille massen», var dømt til undergang sammen med alt som var i det, deriblant selvsagt også menneskeheten. Men Bibelens syn på vår opprinnelse er ikke bare mye mer logisk enn dette, det byr også på langt mer håp. Takket være Gud som skapte, er våre langsiktige utsikter gode. Vi har mye å håpe på, og dette håpet bunner i løftet om Jesu gjenkomst.

`Les 2 Tim 4,6–8. Hva påpeker Paulus, og hva bygger han sitt håp på?`

Paulus skal snart henrettes, men han har frelsesvisshet og håpet om Kristi gjenkomst. «Rettferdighetens seierskrans» venter ham, ikke hans egen rettferdighet (1 Tim 1,15), men Jesu rettferdighet. Paulus vet at hans håp, løftet om Jesu gjenkomst, bygger på den. Hans omstendigheter var i beste fall dystre (i fengsel, ventet på å bli henrettet), men Paulus visste at hans fremtidsutsikter var gode. Og det var de fordi han betraktet den store sammenhengen, og så ikke bare på situasjonen her og nå.

`Hvordan kan du ha det samme håpet som Paulus, uansett hvordan situasjonen er nå? Hvordan kan vi lære å se på den store sammenhengen og håpet den gir oss?`