---
title:  De levende og de døde
date:   28/06/2018
---

Før han reiste sin venn Lasarus fra graven, sa Jesus: «Jeg er oppstandelsen og livet. Den som tror på meg, skal leve om han enn dør» (Joh 11,25). Men han ba ikke folk bare å tro på denne påstanden, han reiste Lasarus fra de døde, selv om han hadde vært død så lenge at det luktet forråtnelse (Joh 11,39).

De som tror på Jesus, dør. Men som Jesus sa: De kan dø, men de skal leve igjen. Det er dette faktum de dødes oppstandelse handler om. Og det er dette som gjør Jesu gjenkomst så viktig for hele vårt håp.

`Hva skjer med de døde i Kristus når Jesus kommer tilbake? Rom 6,5; 1 Tess 4,16; 1 Kor 15,42–44.53–55.`

Det store håpet for Jesu annet komme er at hans trofaste etterfølgere gjennom alle tider skal få oppleve den oppstandelsen fra de døde som Jesus selv opplevde. I hans oppstandelse finner de håp og fortrøstning om sin egen oppstandelse.

`Hva skjer med dem som lever når Jesus kommer tilbake? Fil 3,21; 1 Tess 4,17.`

De troende som lever når Jesus kommer tilbake, beholder en fysisk kropp, men ikke slik som nå. Den forvandles til samme slags uforgjengelig kropp som mennesker får når de står opp fra de døde. «Guds folk som lever, blir forvandlet ’på et øyeblikk’. Når Guds røst lyder, blir de herliggjort. De blir gjort udødelige, og sammen med de hellige som er oppreist fra de døde, blir de rykket opp for å møte Kristus i luften.» – Alfa og Omega, bind 8, side 144 [GC 645].

`Lag en liste over alle ting her i verden som er så viktige for deg at du ville ofre det evige liv for å få beholde dem. Hva står på listen?`