---
title:  I himmelens skyer
date:   27/06/2018
---

I Bibelen er Jesu gjenkomst et sentralt og viktig emne, men ikke alle kristne ser det som en bokstavelig, personlig gjenkomst. Noen sier at Jesu gjenkomst ikke finner sted når han kommer tilbake til jorden, men når hans Ånd åpenbares i hans kirke her i verden. Kristi gjenkomst er med andre ord fullført når kristendommens moralske prinsipper åpenbares i hans folk.

Men takk og pris for at denne læren er falsk. Hva slags håp ville vi ha hatt på sikt hvis dette var sant?

**Les disse tekstene om Jesu gjenkomst. Hva sier de om vårt håp?**

`Matt 24,30`

`1 Tess 4,16`

`Matt 26,64`

`Åp 1,7`

`2 Tess 1,7–10`

«Det er som om himmelhvelvet åpner og lukker seg, og stråleglansen fra Guds trone synes å bryte igjennom. Fjellene bever som siv i vinden, og store steinblokker farer i alle retninger. Det høres brøl som av et uvær i anmarsj. Havet står i kok. Orkanens øredøvende brøl lyder som røster fra demoner på plyndringstokt. Hele jorden hever seg og svulmer som havsbølger, og overflaten slår sprekker. Det er som om selve grunnvollen svikter. Fjellkjeder raser sammen, og bebodde øyer forsvinner. Havnebyer som er blitt lik Sodoma i ondskap, blir slukt av havet. Gud husker på det store Babylon og gir henne ’begeret med hans harmes og vredes vin’.» – Alfa og Omega, bind 8, side 136–137 [GC 637].

Jesu gjenkomst setter en stopper for verden som vi kjenner den. Når det skjer, vet alle det. Det Jesus oppnådde for oss ved sitt første komme, vil bli klart når han kommer.

`Hvordan burde det å leve med virkeligheten av Jesu annet komme påvirke vårt liv her og nå? Hvordan kan det hjelpe oss å huske hva som er virkelig viktig her i livet?`