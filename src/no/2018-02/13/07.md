---
title:  Til ettertanke
date:   29/06/2018
---

Jesu gjenkomst er ikke et etterspill, et vedlegg eller etterord til den triste historien om menneskets synd og lidelse i vår syndige verden. Nei, Jesu gjenkomst er det store klimakset, vårt store håp. Hva har vi uten dette løftet? Menneskehetens historie bare fortsetter, den ene sørgelige scenen etter den andre, til det hele ender i døden. Uten det håpet som Kristi gjenkomst gir, er livet, som William Shakespeare skrev, «en historie fortalt av en idiot, full av larm og vrede og uten mening». Men likevel har vi dette håpet fordi Guds ord stadfester det for oss gang på gang. Vi har håpet fordi Jesus løskjøpte oss med sitt liv (Mark 10,45), og han kommer tilbake for å hente dem han har betalt for. Himmelens stjerner sier ikke noe om Jesu gjenkomst. Fuglene kvitrer i trærne, men bærer ikke bud om dette. I seg selv kan slike ting bære bud om noe godt, noe med håp, om virkeligheten selv. Men de sier ikke at Jesus kommer tilbake og at «basunen skal lyde, de døde skal stå opp i uforgjengelighet, og vi skal bli forvandlet» (1 Kor 15,52). De sier ikke at vi en dag skal løfte blikket og «se Menneskesønnen sitte ved Kraftens høyre hånd og komme med himmelens skyer» (Mark 14,62). Nei, vi kjenner til dette fordi det står i Guds ord, og vi stoler på det Ordet lover oss.

**Spørsmål til drøftelse**

`Tenk hva det ville bety hvis Jesu gjenkomst ikke var annet enn det noen tror: det fulle uttrykk for gode prinsipper i Kristi etterfølgeres liv. Det ville jo være fint, men hvorfor står vi da uten håp?`

`Hvorfor er den populære tanken om at universet oppsto av ingenting en tåpelig idé? Hvorfor ønsker noen å tale for en slik tanke, og hvorfor tror noen på den? Hvorfor er troen på en evig Gud som har skapt alt, en mye mer logisk og fornuftig forklaring på universets eksistens?`

`Fortell klassen hva som står på din liste over ting du synes er så viktige her i livet at du ville ofre håpet om evigheten for å få beholde dem. Hva kan dere lære av hverandres liste? Hvis folk ikke har noe på listene sine, hvordan kan vi da sørge for at ingenting i vårt liv faktisk stenger oss ute fra frelsen, slik det vil være tilfelle hos mange mennesker?`
