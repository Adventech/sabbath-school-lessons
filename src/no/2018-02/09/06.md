---
title:  Den Falske Treenigheten
date:   31/05/2018
---

Tanken om Guds treenige natur går igjen i hele Bibelen. Men i og med endetidsbedraget og forfølgelsene avslører Åpenbaringen en «falsk treenighet» – dragen, dyret fra havet og landdyret i Åp 13.

`Les Åp 12,17.2. Hva er beskrevet her?`

Dragen kan oppfattes som en forfalskning av Faderen, siden han tydeligvis er sjefen. Han gir også makt og myndighet og en trone til dyret fra havet, den falske messias. Hvorfor betraktes den andre makten som en falsk messias?

`Les Åp 13,2–5. Hva er egenskapene til dette sjødyret?`

Foruten å motta sin myndighet fra dragen, som minner om det Jesus sa om å motta sin myndighet fra Faderen (se Matt 28,18), opplevde dette sjødyret også en død og en oppstandelse, slik som Jesus (se Åp 13,3). Dessuten leser vi at dette dyret utøver sin myndighet i «42 måneder» eller tre og et halvt år, en profetisk forfalskning av Kristi virksomhet i tre og et halvt år, ut fra dag-år-prinsippet.

`Les Åp 13,11–17. Hvordan beskrives landdyret her?`

Dette landdyret fremmer havdyrets interesser, akkurat som Den hellige ånd ikke herliggjør seg selv, men Jesus (Joh 16,13.14). Den hellige ånd utførte en mektig handling for å få «ild» til å falle fra himmelen (Apg 2,3), og jorddyret gjør noe lignende (se Åp 13,13).

«I endetiden skaper jorddyret en falsk pinsedag! Hvorfor? For å bevise for verden at den falske treenigheten er den sanne Gud.» – Jon Paulien: What the Bible Says About the End-Time, Hagerstown, Md, 1998, side 111.

`Hvilke andre endetidsbedrag må vi være oppmerksomme på, og hvordan kan vi hjelpe andre å se at de er bedrag?`
