---
title:  De to store feilene
date:   28/05/2018
---

Les tekstene nedenfor. Hva sier de om Satans evne til å bedra?

`2 Kor 11,13–15`

`2 Tess 2,9.10`

`Åp 12,9`

`Åp20,10` 

Vi har sett at Jesus advarte sine etterfølgere om bedrag i endetiden. Blant advarslene var falske messiaser og falske profeter som skulle ‘villede mange’ (Matt 24,5).

Men falske messiaser og falske profeter er ikke det eneste endetidsbedraget vi må vokte oss for. Vår fiende i den store konflikten har mange knep for å villede flest mulig. Derfor må vi være oppmerksomme på disse knepene, og det kan vi bare være ved å kjenne Bibelen og rette oss etter den.

Ellen G. White forklarer hva de to store bedragene er: «Ved hjelp av to store villfarelser – læren om sjelens udødelighet og søndagens hellighet – vil Satan bedra folk. Den første danner basis for spiritismen, den andre styrker forbindelsen med romerkirken. Protestantene i De forente stater vil være de første til å rekke hånden over svelget mot spiritismen. De vil også strekke seg ut over avgrunnen mot romerkirken. Under innflytelse av denne tredobbelte alliansen vil De forente stater følge i pavemaktens spor og trampe ned den enkeltes rett til å følge sin samvittighet.» – Alfa og Omega, bind 8, side 94 [GC 588].

Lenge etter at hun skrev dette, kan vi se hvor utbredt de «to store villfarelsene» ennå er i den kristne verden.

`Hvorfor er kunnskap om Bibelens sannheter og vilje til å rette seg etter disse sannhetene det beste våpenet vi har mot djevelens bedrag i de siste dager?`
