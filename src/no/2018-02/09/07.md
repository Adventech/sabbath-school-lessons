---
title:  Til ettertanke
date:   01/06/2018
---

La oss se nærmere på følgene av evolusjonsteorien for endetidsbegivenhetene, spesielt når det gjelder sabbatens betydning. En av grunnene til at Charles Darwin gikk inn for evolusjonen, var at han (uten å forstå den store konflikten) hadde vanskelig for å forene ondskap og lidelse med tanken om en god og kjærlig skaper. Derfor lette han etter svar andre steder. Det var heller ingen tilfeldighet at i andre halvdel av 1800-tallet, da Darwin reviderte og omarbeidet evolusjonsteorien, oppreiste Gud en bevegelse som sto opp mot Darwins teori. Det er interessant at kreasjonismen begynte å vokse omtrent samtidig med evolusjonsteorien.

Hvem vet om verden kunne ha blitt spart for en av mennesketankens største feilgrep siden geosentrisme og selvavl hvis Darwin hadde lest og trodd på disse få linjene fra Ellen G. White: «Jorden var rammet av forbannelsen, men naturen skulle likevel være våre første foreldres lærebok. Nå kunne den ikke bare være et bilde på det gode, for det onde var overalt til stede. Der en gang bare Guds karakter sto skrevet – kunnskapen om det gode – sto nå også Satans karakter skrevet – kunnskapen om det onde. I naturen, som nå åpenbarte kunnskapen om godt og ondt, skulle menneskene stadig se syndens følger.» – Utdanning for livet, side 17 [Ed 17].

Men Darwin utviklet sine evolusjonære spekulasjoner ut fra et vrengebilde av Guds natur og karakter og den syndige verden vi lever i. Dessverre vil hans teori få folk til å falle for Satans bedrag, spesielt i den siste krisen.

**Spørsmål til drøftelse**

`1. Hvorfor er det så mange kristne som avviser ideen om en bokstavelig Satan? Hva sier dette om hvor farlig det er å avvise Bibelens lære?`

`2. Hva kan du si til dem som har hatt en nær døden-opplevelse og sier at opplevelsen viser dem at vi faktisk lever videre etter døden?`

`3. Hvilken annen grunn tror du det er til at de som godtar evolusjonslæren, vil være så mye mer utsatt for bedrag i de siste dager?`
