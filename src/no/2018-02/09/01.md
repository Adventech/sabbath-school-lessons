---
title:  Endetidens bedrag
date:   26/05/2018
---

### Bakgrunnsstoff
Åp 2,13.24; 2 Kor 11,13–15; Sal 146,4; 1 Mos 1–2,3; Åp 13,1–17.

> <p>Minnevers</p>
> Den store dragen ble kastet ned, den gamle slangen, han som kalles djevelen og Satan, og som forfører hele verden. Han ble kastet ned på jorden, og englene hans ble kastet ned sammen med ham (Åp 12,9).

Også i himmelen, før han ble kastet ut, arbeidet Satan for å føre englene vill. «Lucifer forlot sin plass i Faderens umiddelbare nærhet og gikk ut for å spre misnøye blant englene. Han arbeidet i dypeste hemmelighet og skjulte en tid sin virkelige hensikt under skinn av aktelse for skaperen. Slik prøvde han å vekke misnøye med de lovene som gjaldt for de himmelske vesener, og antydet at de var urimelig strenge.» – Alfa og Omega, bind 8, side 11–12 [GC 495].

I Edens hage presenterte han seg ut som en slange og benyttet sluhet mot Eva. Gjennom historien, frem til vår tid og også etter de tusen år vil han bruke bedrag (Åp 20,8) i et forsøk på å få det som han vil.

Han er mye sterkere og mer utspekulert enn noen av oss. Derfor må vi holde oss nær til Jesus og hans ord som vern mot hans renker. «Men dere som holdt fast ved Herren deres Gud, er alle i live i dag» (5 Mos 4,4). Dette prinsippet gjelder også i dag.
Denne uken vil vi se på noen av djevelens mest effektive bedrag og hvordan vi kan beskytte oss mot dem.
