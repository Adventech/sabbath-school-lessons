---
title:  Jesus og Åpenbaringen
date:   14/04/2018
---

### Bakgrunnsstoff
1 Kor 10,1–11, Åp 12,1–17, Åp 19,11–15, Ef 1,20, Åp 11,19, Åp 1,10–18

> <p>Minnevers</p>
> Den som seirer, vil jeg la sitte sammen med meg på min trone, slik jeg selv har seiret og satt meg med min Far på hans trone (Åp 3,21).

Selv en overfladisk lesning av NT avslører en viktig sannhet: NT er direkte knyttet til GT. Gang på gang viser evangeliene og brevene til hendelser eller utsagn i GT, direkte eller indirekte. Og Jesus talte om at «Skriftene» må «oppfylles» når de taler om ham og hans tjeneste (se Matt 26,54.56; Mark 14,49; Joh 13,18; Joh 17,12).

Det samme kan man si om Åpenbaringen. Det er bortimot umulig å forstå Bibelens siste bok uten GT, og spesielt Daniels bok. Derfor studerer vi ofte begge bøkene sammen.

En viktig side ved Åpenbaringens henvisninger til GT er at de, sammen med resten av boken, viser oss Jesus. Åpenbaringen handler om Jesus, hvem han er, hva han har gjort for sitt folk og hva han vil gjøre for oss ved tidens ende. Ethvert fokus på begivenhetene i den siste tid må nødvendigvis ha Jesus i sentrum. Det har da også Åpenbaringen. Denne uken skal vi se på Jesus i denne boken.