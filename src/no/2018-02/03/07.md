---
title:  Til ettertanke
date:   20/04/2018
---

> <p></p>
> «I Åpenbaringens bok skildres dybdene i Gud. At denne inspirerte boken er blitt kalt «åpenbaringen», benekter at den er forseglet. En åpenbaring er noe som er ‹blitt kjent. Herren selv åpenbarte for sin tjener Johannes hemmelighetene i denne boken. Han mener at alle bør studere den. Dens sannheter er gitt til alle som lever i endetiden, men ble også skrevet for alle som levde samtidig med Johannes. Noen av begivenhetene som er skildret i Åpenbaringens bok, gjelder fortiden. Andre foregår nå. Noen belyser avslutningen av den store kampen mellom mørkets makter og himmelens fyrste, og noen åpenbarer seiersgleden hos de frelste på den nye jord.» – Alfa og Omega, bind 6, side 399 [AA 584].

Tekstene vi har studert denne uken, både i begynnelsen og slutten av boken, viser hvor fokusert Åpenbaringen er på Jesus. Tross alle GT-hentydningene til historiske hendelser lærer Åpenbaringen oss mer om Herren Jesus. Se også Åp 3,14; Åp 5,5–6; Åp 7,14; Åp 19,11–16 for enda flere av Åpenbaringens tekster om ham. Når vi legger sammen disse tekstene, får vi en mektig fremstilling av Jesus og hva han burde bety for oss som sier at vi er hans etterfølgere.

**Spørsmål til drøftelse**

`Hva kan vi slutte av at hele NT henviser så ofte til GT? Hva burde det si oss om Skriftens betydning for vår tro og hvor alvorlig vi må ta Guds ord? Hvordan kan vi beskytte oss mot forsøk på å redusere Skriftens betydning i vårt og kirkens liv?`

`Bla gjennom Åpenbaringen og finn så mange andre tekster som mulig som handler uttrykkelig om Jesus. Les tekstene høyt i gruppen. Hva sier de om Herrens natur, verk, kraft og karakter? Hvilken trøst henter du i disse tekstene?`

`Hvordan kan vi ha håp og trøst i løftet om de dødes oppstandelse i en verden som er preget av død?`