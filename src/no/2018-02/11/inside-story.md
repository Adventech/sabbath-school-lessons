---
title:  Misjonsfortelling
date:   15/06/2018
---

Brev fra Himmelen

*Clifford Long (61), Vest-Virginia, USA.*

 * Tre fjerdedeler av Vest-Virginia er dekket av skog.

 * Vest-Virginia regnes som den nordligste sørstaten og den sørligste nordstaten.

 * Statsdyret er svartbjørnen og statsfuglen er kardinalen.

En dag fikk Clifford Long et håndskrevet brev med tilbud om bibelbrevkurs. Clifford og Cathy Long hadde fundert på å finne en menighet å gå i. Men hvilken?

”Det var mye som ikke stemte,” sa Clifford. Men så fikk han brevkurset. Han tok med brevene på jobb, han arbeidet nattskift ved et kullkraftverk og hadde en del dødtid.

”Jeg likte brevene, og arbeidet meg raskt gjennom
dem,” sa han. Han var særlig nysgjerrig på spørsmålet om sabbaten. Da han var barn, hadde faren hans sådd tvil om søndagen. Det hadde han ikke glemt.

Da bibelstudiet tok opp sabbaten, begynte han å forstå, sa han. Han skjønte at Gud hadde innstiftet sabbaten ved skapelsen og aldri forandret den. Men hvorfor holdt så mange kristne søndag? Han tok det ene kurset etter det andre.

I 2015 ble kraftverket stengt. Clifford måtte pensjonere seg tidlig, men nå fikk han mer tid til å studere Bibelen, og sabbatsproblemer på jobben fikk han ikke.

På denne tiden fikk Clifford og Cathy treffe kvinnen bak bibelstudiene, Delcie Knicely. De ble gode venner, og i oktober 2015 inviterte Delcie dem til en møteserie hun holdt i adventistkirken i Bluefield. De gikk hver kveld. Der fikk de vite at Den katolske kirke hadde innført søndag og at mange protestanter godtok endringen. Mange gode kristne tilber Gud på søndag fordi det er en tradisjon, selv om det er mot Guds lov.

Møteserien førte til at to personer ble døpt – Clifford og Cathy. Denne møteserien var en av 35 som ble holdt i Vest-Virginia etter at man fikk en del av offeret 13. sabbat i 2015.

Clifford er glad for møtene og tilbudet om bibelstudier. ”Jeg vet det var Gud som sendte det. Jeg var på leting etter en menighet å gå i, og så kom brevet!”

Han vil også at andre skal ta bibelbrevkurset. ”Man lærer en hel masse,” sier han. ”Disse brevkursene bør få høyere prioritet.”

*Du kan se Clifford her: bit.ly/Clifford-Long*
