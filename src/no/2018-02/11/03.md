---
title:  Dyret og Falsk Tilbedelse
date:   11/06/2018
---

`Les tekstene nedenfor. Hva lærer de om betydningen av å unngå «dyrets merke»? Åp 13,17; 14,9.10; 16,2.`

Drikke Guds vredes vin ublandet, straffes med de sju siste plager, og til slutt kastes i ildsjøen. For en kontrast til dem som ikke ville ta dyrets merke og står på glasshavet og synger Guds og Lammets pris!

Hva er dette merket som ingen burde ønske seg? Versene ovenfor forbinder det med falsk tilbedelse. Og som vi så i en tidligere lekse ville den fjerde dyriske makten i Dan 7, i sin senere fase (også fremstilt som havdyret i Åp 13) «bestemme seg for å forandre tider og lover» (Dan 7,25). En lov som det bestemte seg for å forandre, var sabbatsbudet, det fjerde budet – det eneste av de ti som omtaler tid og peker direkte på at Gud laget «himmelen og jorden, havet og alt som er i dem; men den sjuende dagen hvilte han» (2 Mos 20,11).

Den første engelens budskap peker tilbake til dette budet som den dyriske makten forsøkte å forandre, og viser at bare Herren skal tilbes som skaper. Av de sju versene i Åp 12-14 som omtaler tilbedelse, er dette (14,7) det eneste om sann tilbedelse.

De andre seks advarer mot falsk tilbedelse av dyret og hans bilde (Åp 13,4.8.12.15; 14,9.11). Rett etter den tredje engelens beskrivelse av skjebnen til de falske tilbederne, er Guds sanne tilbedere beskrevet: «Her må de hellige ha utholdenhet, de som holder seg til Guds bud og troen på Jesus» (Åp 14,12).

Forkynnelsen av disse tre budskapene deler menneskeheten i to grupper: de som tilber skaperen ved å holde alle hans bud, også budet om den syvende dag som sabbat, og de som tilber dyret og dets bilde. Denne falske tilbedelsen er et alternativ til å tilbe skaperen ved å holde sabbatsbudet.

`Tenk over sammenhengen mellom tilbedelse og lojalitet. Hvilke sider av tilbedelsen er viktige for å vise vår lojalitet overfor Gud?`
