---
title:  Til ettertanke
date:   15/06/2018
---

«Straks Guds folk får seglet i pannen – og det er ikke et synlig segl eller merke, men en befestelse i sannheten, både intellektuelt og åndelig, slik at de ikke kan rokkes
– straks Guds folk er forseglet og forberedt på rystelsen, kommer den. Ja, den har allerede begynt: Guds straffedommer er nå over landet, ... så vi kan vite hva som kommer.» – The Faith I Live By, side 285.

«Sabbaten blir den store lojalitetsprøven, for det er nettopp dette sannhetspunktet striden gjelder. Når folk blir satt på den avgjørende prøven, blir det trukket en grense mellom dem som tjener Gud og dem som ikke gjør det. Feiringen av den falske sabbaten i samsvar med landets lov, men i strid med det fjerde bud, vil være en lojalitetserklæring til den makten som er i opposisjon til Gud, mens helligholdelsen av den sanne sabbaten i lydighet mot Guds bud vil være en lojalitetserklæring til skaperen. Mens den ene gruppen godtar tegnet på troskap mot jordiske makter, og dermed tar «dyrets merke», velger den andre gruppen lojalitetstegnet på Guds autoritet og får dermed ’Guds segl’.» – Alfa og Omega, bind 8, side 109–110 [GC 605].

**Spørsmål til drøftelse**

`1. Hvordan kan vi vise andre sannheten om dyrets merke og Guds segl uten å skape unødige konflikter? For eksempel: Hvorfor må vi understreke at ingen har dyrets merke nå?`

`2. Hva er sammenhengen mellom sabbaten og beseglingen av Den hellige ånd?`

`3. Tenk på forestillingen ovenfor om beseglingen som «en grunnfestelse i sannheten, både intellektuelt og åndelig» Hva vil det si?`

`4. Snakk om kjennetegnene på det åndelige Babylon, dets verdier og metoder. Hvordan skiller de seg fra Guds rikes verdier? Hvordan kan noen av Babylons verdier snike seg inn i vår kirke her og nå? Hvordan kan vi lære å se hva de er og forsøke å håndtere dem, men på en kristen måte, som avspeiler Guds rikes verdier?`
