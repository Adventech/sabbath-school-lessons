---
title:  Guds Tegn Identifiserer Hans Folk
date:   10/06/2018
---

`I gammeltestamentlig tid var det to ytre tegn som kjennetegnet Guds sanne folk. Et av dem var omskjærelsen. Hvem var den første som fikk tegnet? Mos 17,9–11.`
`
Gud befalte Abraham og hans etterkommere å la seg omskjære som et tegn på frel- sespakten. Mennene skulle omskjæres på den åttende dag (3 Mos 12,3). Men ritualet hadde en dypere betydning. Det skulle symbolisere behovet for hjertets «omskjærelse» eller fornyelse (se 5 Mos 30,6). Derfor skriver Paulus: «Rett jøde er ikke den som er jøde i det ytre, og rett omskjærelse skjer ikke i det ytre, på kroppen. Jøde er den som er jøde i det indre, og omskåret er den som er omskåret i hjertet, ved Ånden og ikke ved bokstaven. Han får ikke ros av mennesker, men av Gud» (Rom 2,28.29).

Tekster som 1 Kor 7,19; Gal 5,6 og Gal 6,15 viser at omskjærelsen er erstattet av dåpen i nytestamentlig tid. Den symboliserer omvendelse, «en ny skapning», at man dør fra synden og står opp til et nytt liv (se Rom 6,3.4). Det er derfor Paulus sier at omskjærelsen ikke lenger er viktig, og at det er «tro som er virksom i kjærlighet» og «å holde Guds bud» som virkelig betyr noe.

`Hva var det andre ytre tegnet som Gud ga som kjennetegn på sitt folk, og hvorfor ble det gitt? (2 Mos 31,13.17; Esek 20,12.20).`

Legg merke til at sabbaten som tegn går helt tilbake til skapelsen (se også 1 Mos 2,2.3). Omskjærelsen begynte ikke før med Abraham. Jesus henviste til 1 Mos og sa: «Sabbaten ble til for mennesket» (Mark 2,27). Den viser at vi tilhører Gud, i kraft av skapelsen fordi han skapte oss, og i kraft av frelsen fordi han gjør oss rettferdige og hellige. Så selv om Paulus sier at omskjærelsen ikke lenger er viktig, er det å holde Guds bud, også sabbatsbudet, fortsatt viktig (se Hebr 4,9).

`Hvordan avslører dine tanker og hensikter om du virkelig er omskåret på hjertet?`
