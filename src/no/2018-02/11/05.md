---
title:  Dyrets Merke
date:   13/06/2018
---

Hva er dette merket som vi må unngå? I en tidligere lekse så vi at det fjerde udyrets annen fase (Dan 7), *også skildret som sjødyret i Åp 13)*, «skal bestemme seg for å forandre tider og lover» (Dan 7,25). Vi har sett at en lov som det ville forandre, var forskriften om sabbaten, det fjerde bud, det eneste budet som peker direkte på Gud som den som skapte «himmelen og jorden, havet og alt som er i dem; men den sjuende dagen hvilte han. Derfor velsignet Herren sabbatsdagen og helliget den» (2 Mos 20,11).

Den første engelens budskap peker tilbake til det samme budet, det som den dy- riske makten forsøkte å forandre – og viser at vi bare skal tilbe Herren som skaper. Og etter en advarsel om hva som vil skje med dem som tilber «dyret og dets bilde» (Åp 14,9), får man se Guds trofaste folk i vers 12.

`Les Åp 14,12. Med sammenhengen i mente: hvordan gjør denne skildringen av Guds trofaste folk det lettere å forstå hvorfor sabbaten er så viktig i endetiden?`

Teksten lyder: «Her må de hellige ha utholdenhet, de som holder seg til Guds bud og troen på Jesus» (Åp 14,12). Vi har sett at sabbatsbudet inngår i Guds lov som det fjerde av budene. Sabbaten peker på Gud som skaper og den som alene skal tilbes. Det er ikke så rart at mange ser spørsmålet om «dyrets merke» som direkte knyttet til spørsmålet om søndagshelligholdelse, en falsk «sabbat» som Bibelen ikke påbyr, i motsetning til å holde det fjerde budet, som er befalt i Bibelen.

Betyr det at de som tilber Gud på søndag, har dyrets merke nå? Nei. Ifølge Åp 13,15 vil de som nekter å delta i denne falske tilbedelsen av dyret, bli drept. Det vil til slutt bli et spørsmål om liv eller død. Vi har naturligvis ikke kommet så langt ennå, og dyrets merke vil ikke bli gitt før denne siste testen kommer. Derfor har ingen fått dyrets merke ennå.

`Guds bud. Troen på Jesus. Hvorfor er dette viktige sider ved hva det vil si å være en sann kristen?`
