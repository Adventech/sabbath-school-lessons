---
title:  Sabbaten som Segl
date:   14/06/2018
---

Vi har sett at sabbaten har vært et tegn på Guds sanne folk gjennom historien, fra Adam og Eva og på Israels tid. Vi ser det også i kirken i NT hos Jesus og apostlene, og som et kjennetegn på Guds siste folk som «holder seg til Guds bud og troen på Jesus» (Åp 14,12).

`Hvorfor er sabbaten så viktig, og hva er dens betydning for oss? 2 Mos 20,8–11; Hebr 4,9.10.`

Sabbaten står sentralt i de ti bud. Skaperen ga den som et tegn eller segl på sin autoritet. Den identifiserer ham ved navn: Herren din Gud. Den sier hvilket rike han hersker over: «himmelen og jorden, havet og alt som er i dem». Den peker også på grunnlaget for Guds myndighet: «For på seks dager laget Herren himmelen og jorden, ... men den sjuende dagen hvilte han.»

NT sier at Jesus er den som har skapt alt (Joh 1,1–3; Kol 1,16; Hebr 1,1.2). Det var Jesus som skapte vår verden på seks dager og hvilte på den syvende dagen. Derfor er det svært megetsigende at Jesus ropte: «Det er fullbrakt!» da han hang på korset fredag ettermiddag (Joh 19,30). Han hvilte på sabbaten etter å ha fullført sitt skaperverk, og han hvilte i graven på sabbaten etter at han hadde fullført frelsen ved å dø i vårt sted. Så sabbaten er dobbelt velsignet, først ved skapelsen og deretter som et symbol for frelsen. Det er derfor Hebreerbrevet sier at den som tror, ved å hvile på sabbaten, viser at han får «hvile fra sine gjerninger, slik Gud hvilte fra sine» (Hebr 4,10). Sabbaten er et perfekt symbol på det at vi ikke kan frelse oss selv, at frelsen fra først til sist er Kristi verk, som er gjort mulig ved troen (se Hebr 12,2).

`Hvis sabbaten symboliserer hvile fra våre gjerninger, hva betyr det da å holde søndag, og hvordan passer dette inn i Babels natur?`
