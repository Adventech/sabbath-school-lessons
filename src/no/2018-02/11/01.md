---
title:  Guds segl eller dyrets merke?
date:   09/06/2018
---

### Bakgrunnsstoff
1 Mos 17,9–11; 2 Mos 31,13.17; Åp 13,17; Ef 1,13.14; Hebr 4,9.10.

> <p>Minnevers</p>
> Store og underfulle er dine gjerninger, Herre Gud, du Allmektige. Rettferdige og sanne er dine veier, du konge over folkeslagene (Åp 15,3).

Mose og Lammets sang innledes med ordene i minneverset denne uken. Den synges av dem «som hadde seiret over dyret og bildet av det og tallet som står for dyrets navn» der de står på glasshavet i himmelen (Åp 15,2). Hvordan kan vi være blant dem?

Et av tegnene på Guds sanne folk i de siste dager er at de forkynner den tredje engelens budskap og advarer mot å ta dyrets merke. Det finnes ikke noen mer alvorlig advarsel i hele Bibelen. Likevel finnes det mange forvirrende ideer om hva dette merket er: en strekkode i pannen, et kredittkortnummer eller en biometrisk identifi- kasjon.

Vi bør ikke la oss overraske av at det spres forvirrende ideer i Babylon. For navnet betyr jo «forvirring». Men Guds folk må forstå dette emnet for å kunne forkynne den tredje engelens budskap med kraft. Denne uken vil vi prøve å forstå bedre hva dyrets merke er og hvordan man unngår det – ved å motta Guds segl.
