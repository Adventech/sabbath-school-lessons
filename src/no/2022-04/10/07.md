---
title:  Videre studium
date:  02/12/2022
---

Les «Historiens første løgn», side 43–59, og «Kan de levende samtale med de døde?» side 60–69 i _Alfa og Omega_, bind 8.

«Læren om bevissthet i døden grunner seg på den fundamentale villfarelsen at mennesket er udødelig i seg selv. I likhet med læren om evig pine kommer også dette dogmet i konflikt med Bibelens utsagn, med vår fornuft og med våre medmenneskelige følelser. Det er en utbredt oppfatning at de frelste er i himmelen og vet om alt som skjer på jorden, særlig hvordan det går med venner som de etterlot. Men hvordan kan det være til glede for de døde å vite om de levendes vanskeligheter, være vitne til de synder som deres kjære begår, og se dem lide under livets sorger, skuffelser og kvaler? Hvordan skal de som er i himmelen og våker over sine venner på jorden, kunne nyte himmelens salighet? Hvor opprørende er ikke den tanke at når et uomvendt menneske dør, blir sjelen overlatt til helvetes luer! For en grenseløs lidelse det må være for dem som ser sine venner gå uforberedt i graven og inn i en evighet av smerte og synd!» – _Alfa og Omega_, bind 8, side 54–55.

**Spørsmål til drøftelse**

`De som har snakket med andre kristne om de dødes tilstand og helvetes natur, har nok merket hvor standhaftige folk er i sin tro, ikke bare på at de frelste straks kommer til himmelen, men også at de fortapte er i helvetes evige pine. Hva kan være grunnen til det? Det er én ting å tro at deres avdøde kjære er «hos Herren». Men hvorfor tror folk så sterkt på den grufulle ideen om at de fortapte blir evig pint i helvete? Hva sier dette om hvor stor makt tradisjoner kan ha? Snakk om det sammen.`

`De fleste kirkesamfunn forkynner sjelens naturlige udødelighet med alt det innebærer. Hva bør vi som menighet gjøre for å forkynne Bibelens syn på døden og livet etter døden?`

`Selv om Dantes dikt, Den guddommelige komedie, bare var fiksjon, bidro det sterkt til å fremme en falsk lære om hva som skjer med «sjelen» etter døden. Hva kan vi lære av hvor lett kristen teologi kan bli påvirket av lærer utenfra? Hvilke andre ikke-kristne ideer påvirker kristen tankegang, og hvordan kan vi beskytte oss mot dem?`