---
title:  Oppstandelser før korset
date:  22/10/2022
---

### Bakgrunnsstoff
Jud 9, Luk 9,28–36, 1 Kong 17,8–24, Luk 7,11–17, Mark 5,35–43, Joh 11,1–44

> <p>Minnevers</p>
> Jesus sier til henne: «Jeg er oppstandelsen og livet. Den som tror på meg, skal leve om han enn dør. Og hver den som lever og tror på meg, skal aldri i evighet dø. Tror du dette?» (Joh 11,25–26).

Vi har sett på gammeltestamentlige henvisninger til oppstandelsen som i stor grad var basert på personlige forventninger (Job 19,25–27; Hebr 11,17–19; Sal 49,16; Sal 71,20) og på fremtidige løfter (Dan 12,1–2; Dan 12,13). Men vi leser også om mennesker som ble reist opp fra de døde.

Den første var Moses (Jud 9; Luk 9,28–36). Sønnen til enken i Sarepta (1 Kong 17,8–24) og Sjunem-kvinnens sønn (2 Kong 4,18–37) sto også opp. Jesus reiste sønnen til enken i Nain (Luk 7,11–17), Jairus’ datter (Luk 8,40–56) og Lasarus (Joh 11) fra de døde. Bortsett fra Moses døde alle igjen. Disse tilfellene bekrefter også Bibelens lære om at de døde er bevisstløse (Job 3,11–13; Sal 115,17; Sal 146,4; Fork 9,5; Fork 9,10). Ingen av dem omtaler opplevelser etter (i) døden.

Denne uken vil vi se nærmere på oppstandelsene som skjedde før Kristi død og oppstandelse.