---
title:  Misjonsfortelling
date:  28/10/2022
---

#### Bønner, planter og en pandemi

_Emmy, Australia_

Emmy og familien holdt på å bli hjemløse da hennes mann Jonathan fikk jobben redusert til deltid i Melbourne under en nedstengning på grunn av korona. Men som nye adventister hadde de tro, og hun ba om en jobb så hun kunne forsørge familien.

Hun kunne ikke kjøre bil, og arbeidsmarkedet var veldig stramt. Mens hun ba, hygget hun seg med å dyrke sukkulenter (saftplanter). Hun satte bilder på Facebook og ble med i en gruppe der de dyrket sukkulenter. En dag så hun en video som en planteskole hadde lastet opp. «Jeg skulle ønske jeg kunne arbeide sammen med dere. Jeg elsker sukkulenter», skrev hun under videoen. «Hvor bor du?» kom svaret. Hun fortalte det og ble bedt om å ringe sjefen. De avtalte et møte kl. 16:30 samme dag.

Emmy var glad. Planteskolen lå i gangavstand hjemmefra. Men for sikkerhets skyld ba hun Gud om å stoppe det hele hvis det ikke var hans plan. Hun gikk hjemmefra kl. 13:30 og var der en halv time senere, altfor tidlig, så hun prøvde å gjemme seg i buskene, men bestyreren så henne. «Er du Emmy», spurte han.

Da hun nikket, ba han henne med inn på kontoret og forklarte hva de drev med. Hun fikk hilse på de ansatte, og da sjefen så hvor ivrig hun var, fikk hun jobb på flekken.

Emmy var glad. Tenk at en kommentar på Facebook kunne føre til at de fikk beholde huset! Hun lærte fort, og hun elsket det varierte arbeidet. Hun fikk også ta med stiklinger hjem så hun kunne starte sin egen samling. Tiden fløy. Gud hadde virkelig hørt hennes bønner. Trodde hun.

Da lønningsdagen kom, fikk hun ingenting da de andre fikk sine lønninger. Hun fikk vite at det var fordi hun hadde tatt med stiklinger hjem.

Da hun kom hjem, sa Jonathan at de skulle legge det frem for Gud. Det gjorde de hele helgen. Mandag morgen fikk hun en behagelig overraskelse. Før hun rakk å si noe, kom sjefens kone bort til henne med en flott kake og en beklagelse. Hun sa det hadde skjedd en stor misforståelse og at hun ville få full lønn.

Gud hadde igjen hørt hennes bønner. Familien klarte å beholde huset gjennom pandemien.

Takk for at du planlegger et godt offer 13. sabbat, så det håpet Emmy har til Jesus, kan utbres i Australia og hele divisjonen.

Se bilder på Facebook: bit.ly/fb-mq.