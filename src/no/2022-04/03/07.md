---
title:  Til ettertanke
date:  14/10/2022
---

Les «Historiens første løgn» i _Alfa og Omega_, bind 8, side 43–59.

Hvis du har blitt operert under full narkose noen gang, har du kanskje en svak forestilling om hvordan det må være for de døde. Men selv da fungerte hjernen. Tenk deg hvordan det er for de døde når alle hjernefunksjoner har stoppet helt opp. Deres erfaring av døden er altså å lukke øynene, og det neste de merker, er enten Jesu annet komme eller hans gjenkomst etter tusenårsriket (se Åp 20,7–15). Inntil da hviler alle de døde, de rettferdige og de ugudelige, i det som de vil oppleve som et øyeblikk. For dem av oss som fremdeles lever, virker det som døden varer lenge. Slik virker det for de levende, men for de døde er det som bare et øyeblikk.

«Hvis det var sant at menneskesjelen ved døden gikk direkte til himmelen, kunne man gjerne ønske seg døden fremfor livet. Denne oppfatning har fått mange til å gjøre slutt på sin jordiske tilværelse. Når vanskeligheter, bekymring og skuffelse overmanner dem, kan det være fort gjort å kutte den skjøre livstråden og sveve inn i den evige verdens salighet.» – _Alfa og Omega_, bind 8, side 50–51.

«I Den hellige skrift står det ikke noe om at de rettferdige får sin lønn når de dør, eller at de ugudelige da får sin straff. Patriarkene og profetene har aldri uttalt noe slikt. Heller ikke Kristus og apostlene har antydet noe i den retning. Bibelen sier klart at ingen går til himmelen i dødsøyeblikket. Den sier at de sover til oppstandelsen.» – _Alfa og Omega_, bind 8, side 58.

**Spørsmål til drøftelse**

`Hvordan gir den bibelske forestillingen om at mennesket er et hele – som bare er bevisst som en udelt person – en bedre forståelse av dødens natur?`

`Verden har blitt oversvømt av teorien om sjelens udødelighet, med alt det innebærer. Hvorfor er så vårt budskap om de dødes tilstand så viktig? Hvorfor finner vi også blant kristne så stor motstand mot det som egentlig er en flott lære?`

`Hvordan burde en forståelse av de dødes tilstand beskytte oss mot slikt som kan «vise seg» for øynene på oss? Det vil si: Hvorfor kan vi ikke alltid stole på det vi ser, spesielt hvis det er en død slektnings ånd, som noen har hevdet at de har sett?`