---
title:  Misjonsfortelling
date:  30/09/2022
---

#### Håp

_Christie, New Zealand_

Christie vokste opp uten tro i Asia. Som tenåring funderte hun over meningen med livet. En sommer da hun tok engelskundervisning, begynte læreren, som var fra USA, med å fortelle om et biluhell han hadde vært i. Det var som om en stor kopp var hvelvet over ham, og han unnslapp vraket uskadet. Historien gjorde inntrykk på Christie.

Ti år senere var hun på ferie i Vancouver i Canada. Utenfor en kirke ved hotellet så hun en mann holde en plakat med ordene «Back home». Senere på dagen så hun ham også med plakaten. Det blåste kraftig, og det undret henne at han sto der i all slags vær. I flere måneder så hun for seg bildet av mannen med plakaten. Det måtte være noe spesielt med kristendommen.

Da Christie kom hjem, fortsatte hun studiene. Hun ble forundret da en lærer ga henne og de andre studentene en andaktsbok. Men boken hadde svar på mange av hennes spørsmål om meningen med livet. Hun takket læreren for boken, og han presenterte henne til en annen lærer, som ledet en ukentlig andaktsgruppe hjemme hos seg. Christie følte at hun hørte til, og etter en tid overga hun seg til Gud. Hun besøkte flere kirker, men følte at noe ikke var som det skulle være med gudsforholdet sitt.

To år senere oppdaget hun Hope Channel under et besøk i New Zealand. Da hun kom hjem, fant hun Hope Sabbath School på YouTube. Det ble den beste tiden på dagen. På noen måneder hadde hun sett tre år av Hope Sabbath School – samtlige episoder som fantes da. Deltakerne gjorde det lett for henne å forstå Bibelen, og hun fikk en klarere forståelse av Gud. Hun skjønte at Gud er full av barmhjertighet og tilgivelse. Hun ble døpt og opptatt i Adventistkirken.

«Takk Gud for at Hope Sabbath School kom inn i mitt liv,» sier hun. «Nå vil jeg leve for Jesus. Det er livets sanne mening.»

Takk for offeret i 2016 som gjorde at Hope Channel kunne sende over hele New Zealand. Det gjorde at Christie kunne se programmet på sitt besøk i 2016. Dine gaver 13. sabbat dette kvartalet vil føre Hope Channel til Papua New Guinea.

Se bilder på Facebook: bit.ly/fb-mq.