---
title:  Opprør i et fullkomment univers
date:  24/09/2022
---

### Bakgrunnsstoff
1 Joh 4,8, 1 Joh 4,16, 1 Joh 4,7–16, Esek 28,12–19, Jes 14,12–15, Åp 12

> <p>Minnevers</p>
> Du har falt fra himmelen, du morgenstjerne, morgenrødens sønn! Du er slengt til jorden, du som seiret over folkeslag (Jes 14,12).

Mange har forsøkt å forklare det ondes opphav. Noen mener det onde alltid har eksistert siden det gode bare kan verdsettes i motsetning til det onde. Andre tror verden ble skapt fullkommen, men at det onde bare dukket opp. I gresk mytologi startet det onde da Pandora åpnet en forseglet eske. Ut fløy all verdens ondskap (men myten forklarer ikke opphavet til ondskapen som var skjult i esken).

Bibelen lærer at Gud er allmektig (1 Krøn 29,10–11) og fullkommen (Matt 5,48). Alt han gjør, må også være fullkomment (5 Mos 32,4), også hans måte å skape verden på. Så hvordan kom ondskap og synd inn i en fullkommen verden? Ifølge 1 Mos 3 kom synden, ondskapen og døden i og med Adam og Evas fall.

Men svaret reiser enda et problem. Før syndefallet var ondskapen til stede i form av «slangen» som forførte Eva (1 Mos 3,1–5). Derfor må vi tilbake til tiden før syndefallet for å finne kilden til den ondskapen som dominerer vår eksistens.