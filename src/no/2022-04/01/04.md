---
title:  Mystisk utakknemlighet
date:  27/09/2022
---

`Les Esek 28,12–19. Hva sies om syndens mystiske opphav?`

Mye av Esekiels bok ble skrevet i endetidssymbolikk. I mange tilfeller brukes personer, dyr, gjenstander og lokale hendelser for å beskrive større kosmiske og/eller historiske realiteter. I Esek 28,1–10 leser vi at Gud beskrev kongen av Tyrus (Tyrus var en rik havneby) som en rik og stolt hersker som bare var et «menneske», men som påsto seg å være en gud og som satt (sa han) på gudenes trone.

I Esek 28,12–19 blir denne historiske virkeligheten et bilde på Lucifers fall i himmelen. Så kongen av Tyrus, som var et menneske som bor «midt ute på havet» (Esek 28,2; Esek 28,8), står for «en salvet kjerub, et vern» som bodde «i Eden, Guds hage» og «på Guds hellige fjell» (28,13–14).

Esek 28,15 sier: «Du var hel i din ferd fra den dagen du ble skapt, til det ble funnet urett hos deg». Derfor bar Lucifer i seg muligheten for ondskap, muligheten til å gjøre galt, for han hadde fri vilje, som er en del av det å være en fullkommen skapning.

Lucifer var skapt fullkommen – med evnen til et fritt valg. Men da han misbrukte sin frie vilje, misbrukte han denne fullkommenheten og trodde han var viktigere enn han faktisk var.

Det var ikke lenger nok for Lucifer at Gud hadde skapt og æret ham. Han var ikke lenger takknemlig og ville ha mer anerkjennelse enn han fortjente. Det er et mysterium hvordan dette kunne skje med en fullkommen engel som levde i et fullkomment univers.

«Synd er noe mystisk og uforklarlig. Det var ingen grunn for dens eksistens; å prøve å forklare det er å forsøke å gi en grunn for det, og det ville være å rettferdiggjøre synden. Den dukket opp i et fullkomment univers, og det viste seg å være helt uberettiget.» – _The Truth About Angels_, side 30.

`I 1 Tess 5,18 sier Paulus at vi skal takke Gud «under alle forhold». Hvordan kan det hjelpe oss å overvinne utakknemlighet og selvmedlidenhet?`