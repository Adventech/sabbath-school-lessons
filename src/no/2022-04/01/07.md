---
title:  Til ettertanke
date:  30/09/2022
---

Les _Alfa og Omega_, bind 1, side 11–21; «Det ondes opphav og lidelsens problem» i _Alfa og Omega_, bind 8, side 9–20

«Det fantes ikke håp om gjenløsning for [Satan og hans engler] som hadde vært vitne til og gledet seg over himmelens herlighet, og som hadde sett Guds majestet, og hadde gjort opprør mot ham i all denne herligheten. Det fantes ingen ny fremstilling av Guds opphøyde makt som kunne gjøre så sterkt inntrykk på dem som det de allerede hadde opplevd. Hvis de kunne gjøre opprør i den ubeskrivelige herlighets nærhet, kunne de ikke settes i en mer gunstig tilstand for å bli testet. Det fantes ingen ekstra makt, og det var heller ingen større herlighetens høyder og dybder som kunne overvinne deres misunnelige tvil og opprørske surmuling. Deres skyld og straff må stå i forhold til deres privilegier i himmelen.» – _Confrontation_, side 21.

«Fra begynnelsen av visste Gud og Kristus om Satans frafall og om menneskets fall på grunn av den ondes villedende makt. Gud hadde ikke bestemt at synden skulle eksistere, men han forutså at den ville komme, og traff forholdsregler for å møte denne fryktelige ulykken. Så høyt elsket han verden, at han gjorde en pakt om å gi sin enbårne Sønn, ‘for at hver den som tror på ham, ikke skal gå fortapt, men ha evig liv’.» – _Alfa og Omega_, bind 4, side 13.

**Spørsmål til drøftelse**

`Er Gud til syvende og sist ansvarlig for det ondes opphav? Hvordan kan vi prøve å svare på den anklagen?`

`Hvordan passer korset inn i vår forståelse av ondskapens problem? Hvorfor må korset og det som skjedde der, stå sentralt i enhver forståelse av det ondes opphav?`

`Etter så lang tid med synd og lidelse burde Satan være helt klar over de tragiske følgene av sitt opprør. Hvorfor fortsetter han da opprøret mot Gud?`

`I Matt 5,43–48 leser vi at Jesus beskriver Guds betingelsesløse kjærlighet til alle mennesker som mønsteret for vårt liv. Hvordan kan du gjenspeile dette mønsteret bedre i familien og menigheten?`

`Peter sier at djevelen «går omkring som en brølende løve for å finne noen å sluke» (1 Pet 5,8). Les også Ef 6,10–20. Hvordan kan vi seire over djevelens listige knep? (Ef 6,11).`