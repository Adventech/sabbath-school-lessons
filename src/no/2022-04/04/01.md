---
title:  Håpet i GT
date:  15/10/2022
---

### Bakgrunnsstoff
Job 19,25–27, 1 Tim 6,16, Sal 49, Sal 71, Jes 26,14, Jes 26,19, Dan 12

> <p>Minnevers</p>
> I tro bar Abraham fram Isak som offer da han ble satt på prøve. Sin eneste sønn var han villig til å ofre, enda han hadde fått løftene ... Han regnet med at Gud har makt også til å vekke opp døde. Derfor fikk han sønnen tilbake – i dette ligger et forbilde (Hebr 11,17; Hebr 11,19).

GTs håp er ikke tuftet på greske ideer om sjelens naturlige udødelighet, men på Bibelens lære om de dødes oppstandelse.

Men hvordan kan en menneskekropp som ikke lenger finnes, er kremert til aske eller ødelagt på andre måter, bringes til live igjen? Hvordan kan noen som har vært død i århundrer eller årtusener, få tilbake sin identitet?

Slike spørsmål får oss til å tenke over livets mysterium. Vi lever det livet Gud i nåde gir oss hver dag. Vi vet at Gud skapte liv av ikke-liv i kraft av sitt Ord (1 Mos 1; Sal 33,6; Sal 33,9). Så hvis Gud kunne skape liv av ingenting (latin ex nihilo), kan han vel også gjenskape menneskeliv og gjenopprette dets opprinnelige identitet?

Denne uken vil vi se på hvordan tanken om oppstandelsen utspilte seg i GT med spesielt fokus på uttalelsene i Job, noen salmister og hos profetene Jesaja og Daniel.