---
title:  Døden i en syndig verden
date:  01/10/2022
---

### Bakgrunnsstoff
1 Mos 2,16–17, 1 Mos 3,1–7, Sal 115,17, Joh 5,28–29, Rom 5,12, 2 Kor 5,21

> <p>Minnevers</p>
> Synden kom inn i verden på grunn av ett menneske, og med synden kom døden. Og slik rammet døden alle mennesker fordi alle syndet (Rom 5,12).

Kristus skapte universet og vår verden (Joh 1,1–3; Joh 1,10; Kol 1,16; Hebr 1,2). Men da Gud Fader æret Kristus på særlig vis og kunngjorde at de ville skape verden sammen, «ble Lucifer misunnelig på Jesus Kristus» (_The Story of Redemption_, side 14) og startet en sammensvergelse mot ham.

Da Satan ble kastet ut av himmelen, bestemte han seg for å «ødelegge Adam og Evas lykke» på jorden og slik «påføre himmelen sorg». Han tenkte seg at «hvis han på noen måte kunne forføre [Adam og Eva] så de var ulydige, ville Gud sørge for en måte de kunne bli tilgitt på, og da ville han selv og alle de falne englene kunne forvente å få Guds nåde sammen med dem.» – _The Story of Redemption_, side 27. Gud var klar over Satans strategi og advarte Adam og Eva om ikke å utsette seg for fristelse (1 Mos 2,16–17). Så selv om verden ennå var fullkommen og ulastelig, var det allerede klare begrensninger som menneskene skulle rette seg etter.

Denne uken vil vi se på Adam og Evas fall, hvordan synd og død inntok verden og over hvordan Gud sådde håpets frø i menneskene allerede i Edens hage.