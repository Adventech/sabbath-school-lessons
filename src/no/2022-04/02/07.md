---
title:  Til ettertanke
date:  07/10/2022
---

Les «Katastrofen som utløste himmelens beredskap» side 31–42 og «Guds redningsaksjon» side 43–51 i bind 1 av _Alfa og Omega_, og «Kunnskap om godt og ondt» i _Utdanning for livet_, side 15–16.

Det er gjort studier på det som kalles nær døden-opplevelser. Det som skjer, er at folk «dør» når hjertet slutter å slå, og de slutter å puste. Men så kommer de tilbake til livet, og med fantastiske historier om å flyte inn i en annen tilværelse der de møter et lysvesen. Noen sier også at de har møtt slektninger som for lengst er døde. Mange, også kristne som ikke kjenner sannheten om døden, tror disse historiene er bevis for sjelens udødelighet. Imidlertid (og dette viser at noe er galt) sier de fleste som har hatt disse erfaringene, at de åndevesenene som de møtte, talte trøstende ord og sa hyggelige ting om kjærlighet, fred og godhet. Men de hører ingenting om frelse i Kristus, ingenting om synd og ingenting om dom. Burde de ikke ha fått iallfall litt grunnleggende kristendom da de fikk en smak av det kristne etterlivet? Det de har lært, høres mest ut som New Age-dogmer, noe som kan forklare hvorfor de nå ofte synes mindre om kristendommen enn før de «døde». Og hvorfor fikk ingen av de kristne, som var overbevist om at de fikk en forsmak på den kristne himmelen, litt kristen teologi mens de var der, i stedet for en stor dose New Age-sentimentalitet? Svaret er at de ble lurt av den samme som lurte Eva i Edens hage, og det med den samme løgnen (se studium 11).

**Spørsmål til drøftelse**

`Hvordan viser det Adam og Eva opplevde at Guds tilgivelse ikke nødvendigvis reverserer alle syndens følger? Hvorfor er det viktig å huske dette?`

`Treet til kunnskap om godt og ondt var fiendens «fortryllende mark» for Adam og Eva. Hva er noen «fortryllende marker» som vi kan bli fristet til å gå inn på?`

`Satan prøver å få Guds folk til å tro at «Kristi krav er mindre strenge enn de en gang trodde, og at de ved å gjøre som verden, ville utøve en større innflytelse på verdens mennesker.» – _Testimonies to Ministers and Gospel Workers_, side 474. Hva bør vi gjøre for ikke å gå i denne fellen?`