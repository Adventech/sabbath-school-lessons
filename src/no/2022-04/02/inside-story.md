---
title:  Misjonsfortelling
date:  07/10/2022
---

#### Uventet tv-stjerne

_Graeme og Nicqui, New Zealand_

Da Graeme kom til et møte i Anonyme Alkoholikere, ble han straks gjenkjent av en fremmed: «Jeg så deg på TV i går,» sa hun. Alle 26 i gruppen stirret nysgjerrig på ham.

Han var invitert for å fortelle sin livshistorie, men det var først nå han skjønte hvordan han skulle begynne. Han fortalte at han var på TV fordi han var tidligere alkoholiker og frelst av Guds nåde. Dermed fikk alle i rommet høre om Hope Channel.

Graeme fortalte at arbeidsnarkomani hadde gjort ham til alkoholiker og ødelagt ekteskapet hans. Men ti år senere fant han Jesus, og med Guds hjelp sluttet han å drikke. Han ble gift på ny og førte sin nye kone Nicqui til Adventistkirken. Hun er nå en av lederne i den lokale menigheten.

«Det er lenge siden jeg har hatt lyst til å drikke, men jeg forteller gjerne andre om håpet og min vei til seier.» Graeme bruker det han lærer i sitt kristenliv på sitt liv i AA og motsatt.

Når han forteller om sitt liv på AA-møter, finner folk fort ut at han er kristen.

«Er du kirkegjenger?» spør de.

«Ja.»

«Hvilken kirke da?»

«Adventistkirken.»

Han forteller om sabbaten og sier at de holder den syvende dag, men han er kristen hver dag.

Det hender at to leger som også går i Graemes kirke, sender folk til ham som sliter med alkoholen. Han forteller dem om Anonyme Alkoholikere.

Graeme forteller ikke bare. Han lytter til det folk forteller. Han tar med folk på båten sin og spiser sammen med dem. Han trives med misjonsarbeidet sitt.

Takk for offeret i 2016 som gjorde at Hope Channel kunne sende over hele New Zealand. Dine gaver 13. sabbat dette kvartalet vil føre Hope Channel til Papua New Guinea.

Se bilder på Facebook: bit.ly/fb-mq.