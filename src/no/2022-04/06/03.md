---
title:  Et forord til korset
date:  31/10/2022
---

**Hvordan reagerte disiplene på Jesu forutsigelser om sin lidelse og død, og hva sier deres reaksjoner om faren ved å misforstå Skriften?**

`Matt 16,21–23.`

`Matt 17,22–23; Mark 9,30–32; Luk 9,44–45.`

`Luk 18,31–34.`

Jesus ble født for å dø, og han levde for å dø. Hvert skritt han tok, førte ham nærmere hans store sonoffer på Golgata kors. Han var seg sin misjon fullt bevisst og lot ingen distrahere ham fra det. I realiteten var «hele hans liv et forord til hans død på korset.» – _Fundamentals of Christian Education_, side 382.

I sitt siste år talte Jesus stadig tydeligere om sin forestående død. Men det virket som de verken kunne eller ville godta realiteten i hans uttalelser. Med sine falske forestillinger om Messias, var det siste de hadde forventet at Jesus skulle dø. Kort sagt, deres falske teologi påførte dem unødig smerte og lidelse.

«Og slik Moses løftet opp slangen i ørkenen, slik må Menneskesønnen bli løftet opp, for at hver den som tror på ham, skal ha evig liv» (Joh 3,14–15). Da han var i Cæsarea Filippi, fortalte Jesus disiplene at han måtte «dra til Jerusalem, og at de eldste, overprestene og de skriftlærde skulle la ham lide mye. Han skulle bli slått i hjel, og den tredje dagen skulle han reises opp» (Matt 16,21). Da han gikk privat gjennom Galilea (Mark 9,30–32) og under sin siste reise til Jerusalem (Luk 18,31–34), talte Jesus igjen om sin død og oppstandelse. De hørte ikke etter, for det var ikke det de ville høre. Vi har lett for å gjøre det samme.

`Guds utvalgte folk hadde feilaktige oppfatninger om Messias’ første komme. Hvilke falske oppfatninger verserer om Jesu annet komme i vår tid?`