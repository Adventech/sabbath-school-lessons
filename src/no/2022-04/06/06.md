---
title:  Korsets betydning
date:  03/11/2022
---

`Les 1 Kor 1,18–24. Hva sier Paulus om korset, og hva er motsetningen med «verdens visdom»? Hvorfor er budskapet om korset så viktig i dag, når «materialisme» (ideen om at all virkelighet bare er materiell, som innebærer at det ikke finnes noen Gud eller noe overnaturlig) dominerer «verdens visdom»?`

Kristi kors er selve sentrum for frelseshistorien. «Evigheten kan aldri fatte dybden av den kjærligheten som åpenbares i korset på Golgata. Det var der Kristi uendelige kjærlighet og Satans uendelige egoisme sto ansikt til ansikt.» – Stephen N. Haskell: _The Cross and Its Shadow_ (South Lancaster, MA: Bible Training School, 1914).

Mens Kristus ydmykt ofret seg selv som en løsepenge for menneskeslekten, omsluttet Satan ham med selvisk lidelse og pine. Kristus døde ikke bare den naturlige død som ethvert menneske må gjennom. Han døde den annen død, slik at alle som tar imot ham, skal slippe å oppleve det selv.

Det er flere sider ved korsets betydning som vi bør huske. For det første er korset den største åpenbaringen av Guds rettferd mot synd (Rom 3,21–26). For det andre er korset den høyeste åpenbaringen av Guds kjærlighet til syndere (Rom 5,8). For det tredje er korset den store kraftkilden til å bryte syndens lenker (Rom 6,22–23; 1 Kor 1,17–24). For det fjerde er korset vårt eneste håp om evig liv (Fil 3,9–11; Joh 3,14–16; 1 Joh 5,11–12). Og for det femte er korset den eneste motgiften mot et fremtidig opprør i universet (Åp 7,13–17; Åp 22,3).

«Verdens visdom» kan ikke oppdage noen av disse sannhetene om korset. Nei, den gang som nå er forkynnelsen av korset «dårskap» for verdens visdom, som ofte ikke engang erkjenner den mest åpenbare sannheten av alle: at det finnes en skaper (se Rom 1,18–20).

Det greske ordet for «dårskap» er knyttet til det engelske ordet moron (idiot); det vil si at forkynnelsen av korset er «idiotisk» i for «verdens visdom». Verdens visdom kan ikke kjenne Jesus eller den frelsen som han tilbyr oss i sin død for oss på korset.

`Uansett hvilken verdi en viss «verdens visdom» kan tilby: Hvorfor må vi aldri la den forstyrre det vi tror om Jesus og det håpet vi blir tilbudt i «den dårskapen som vi forkynner?» (1 Kor 1,21).`