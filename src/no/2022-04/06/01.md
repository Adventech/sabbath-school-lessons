---
title:  Han døde for oss
date:  29/10/2022
---

### Bakgrunnsstoff
Åp 13,8, Matt 17,22–23, Mark 9,30–32, Joh 19,1–30, Rom 6,23, 1 Kor 1,18–24

> <p>Minnevers</p>
> Og slik Moses løftet opp slangen i ørkenen, slik må Menneskesønnen bli løftet opp, for at hver den som tror på ham, skal ha evig liv (Joh 3,14–15).

Det sies at døden og skatten kan vi ikke unngå. Det er ikke helt sant. Folk kan unngå skatt, men ikke døden. De kan kanskje utsette døden noen år, men før eller siden kommer den likevel. Og fordi vi vet at de døde, både de rettferdige og de ugudelige, først havner på samme sted, betyr oppstandelseshåpet alt for oss. Paulus sa det slik: Uten dette håpet, er også «også de fortapt som har sovnet inn i Kristus» (1 Kor 15,18), og det høres jo merkelig ut hvis de som «er sovnet inn i Kristus,» rusler rundt i Guds himmel.

Kristi oppstandelse er viktig for vår tro, for i hans oppstandelse har vi garantien for vår egen. Men før Kristus ble oppreist fra de døde, måtte han dø. Derfor ba han i Getsemane: «Nå er min sjel fylt av angst. Men skal jeg så si: Far, frels meg fra denne timen? Nei, til denne timen skulle jeg komme» (Joh 12,27). Og hensikten var at han skulle dø.

Denne uken vil vi se på Kristi død og hva det betyr for løftet om evig liv.