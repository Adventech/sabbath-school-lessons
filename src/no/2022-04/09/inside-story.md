---
title:  Misjonsfortelling
date:  25/11/2022
---

#### Barry

_Tuvalu_

Tuvalu er et lite land på ni små øyer mellom Australia og Hawaii der det bor 11.000 mennesker på 26 km2. Skikken er at barna oppdras av morens lillesøster, så Barry vokste opp hos tanten Pena, som tok ham med i adventistkirken. Men faren var ikke adventist og tok ham med i kirken sin på søndager.

Da Barry ble tenåring, begynte han på sjømannsskole og dro til sjøs. Etter at han ble gift, fortsatte han som sjømann og sendte penger hjem til konen og barna.

Barry hadde vokst opp i to menigheter og visste ikke hva han skulle tro om Gud. Hans kone, Taufua, tilhørte farens menighet. Barry sluttet å gå til gudstjenester, og livet henfalt i kaos. Han ble avhengig av tobakk og alkohol. Drikkingen førte til tre alvorlige motorsykkelulykker i hovedstaden Funafuti.

Verken Barry, Taufua, som arbeidet på et offentlig kontor, eller barna hadde noen større glede av familielivet. Så fikk eldstebarnet kusma og måtte flys til sykehuset i Fiji for behandling. Barry og Taufua ble med sin 14 år gamle datter på den to og en halv timer lange flyturen.

På sykehuset begynte Barry å tenke alvorlig på Gud for første gang på lenge. Han husket at han var med tante i kirken som barn. Han begynte å be. Liena kom seg.

Barry sluttet som sjømann og begynte å studere Bibelen sammen med sin kone og Liena i Adventistkirken hver sabbat ettermiddag. Lengselen etter å lære mer om Bibelen vokste, og de ble aktive i menigheten.

I 2021 ble Barry og hans kone og eldste datter døpt i kirken i Funafuti. I dag ber familien sammen, og gleden hersker i hjemmet. Taufua er glad for samlivet med sin mann, og Barry er glad for familien, og for Gud.

Takk for gavene 13. sabbat som vil bidra til at det lages barneprogram ut fra Ellen Whites bøker. Programmene vil bli vist på Hope Channel og internettet, så barn i Tuvalu og resten av verden kan se dem. Takk for at du planlegger et rundhåndet offer.

Se bilder på Facebook: bit.ly/fb-mq.