---
title:  Tekster som sier det motsatte?
date:  19/11/2022
---

### Bakgrunnsstoff
Luk 16,19–31, Luk 23,43, Joh 20,17, Fil 1,21–24, 1 Pet 3,13–20, Åp 6,9–11

> <p>Minnevers</p>
> Jesus sa: «Dere gransker skriftene, for dere mener at dere har evig liv i dem – men det er de som vitner om meg!» (Joh 5,39).

Peter advarer oss: «Vær alltid klare til forsvar når noen krever dere til regnskap for det håp dere eier» (1 Pet 3,15). Paulus tilføyer: «Forkynn Ordet, stå klar i tide og utide, vis til rette, tal til tukt og tal til trøst, med all tålmodighet og iherdig undervisning! For det skal komme en tid da folk ikke lenger tåler den sunne lære» (2 Tim 4,2–3). Når det er slik det er, bør vi ikke bare se på de tekstene som ganske greit stemmer med vår tro. Vi bør også ta for oss tekster som brukes til å lære noe annet enn det vi tror.

Når vi gjør det, bør vi følge Jesu eksempel. «Han selv unnlot aldri å si det som var sant, men han talte alltid i kjærlighet ... Han var aldri uhøflig, uttalte aldri et strengt ord uten at det var nødvendig, og påførte aldri et følsomt menneske unødig smerte. Han klandret ikke mennesker for deres svakhet.» – _Alfa og Omega_, bind 4, side 303. Denne uken vil vi se på noen tekster folk bruker til støtte for sjelens udødelighet. Disse refleksjonene burde styrke vår overbevisning og hjelpe oss å svare på spørsmål om denne viktige læren.