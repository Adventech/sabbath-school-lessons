---
title:  Til ettertanke
date:  25/11/2022
---

Les «En dyp kløft» i Ord som lever (2006), side 182–191; «Golgata» i _Alfa og Omega_, bind 5, side 295–312 og «Teachers as Examples of Christian Integrity,» side 504 i _Fundamentals of Christian Education_.

«I lignelsen om den rike mannen og Lasarus viser Kristus at menneskene i dette livet avgjør sin evige skjebne. Gjennom en prøvetid her blir Guds nåde tilbudt hver eneste sjel. Men menneskene kan kaste bort sine anledninger ved å behage seg selv. Derved avskjærer de seg fra det evige livet. Ingen ny prøvetid vil bli innrømmet dem. Ved sitt eget valg har de lagd en uoverstigelig kløft mellom seg og Gud.» – _Ord som lever_, side 167.

«Da de første kristne ble forvist til fjell og ørkener, da de ble etterlatt i fangehull for å dø av sult, kulde og tortur, da martyrdøden virket som den eneste veien ut av deres nød, gledet de seg over at de ble ansett verdige til å lide for Kristus, som ble korsfestet for dem. Deres verdige eksempel vil være en trøst og oppmuntring for Guds folk som skal oppleve en trengselstid som det ikke har vært maken til.» – _Testimonies for the Church_, bind 5, side 213.

**Spørsmål til drøftelse**

`Hvordan kan Bibelens syn på menneskets natur gi oss en bedre forståelse av noen av avsnittene vi har studert denne uken?`

`Tenk på kontrasten mellom martyrenes kompromissløse tro og vår postmoderne generasjons fleksible religion. Hva er egentlig verdt å dø for? Men hvis man mener at alle sannheter bare er relative eller kulturelle, hvorfor skal man da dø for noen av dem? Og hva kan vi lære av dem som var villige til å dø for ting som vi tror er feil?`

`Tenk mer på lignelsen om den rike mannen og Lasarus. Da Jesus hadde stått opp fra de døde, trodde mange på ham. Men mange som fikk de samme bevisene, trodde ikke. Hva sier dette om hvordan menneskehjertet kan forherde seg mot sannheten? Hva kan vi gjøre for å unngå en slik hardhet?`

`Jesus snakket om tiden da de døde skal leve: «De som har gjort det gode, skal stå opp til livet, men de som har gjort det onde, skal stå opp til dom» (Joh 5,29). Det er tusen år mellom disse to hendelsene, selv om det høres ut som om de skjer samtidig. Hvordan kan dette hjelpe oss å forstå det Paulus skriver i Fil 1,23?`