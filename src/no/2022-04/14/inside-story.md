---
title:  Misjonsfortelling
date:  30/12/2022
---

#### 13. Sabbat: Innflytelsesrik juicebar

_Fiji_

Wailoaloa Beach er et populært turistmål i Nadi i Fiji som er kjent for rimelige rom, restauranter, barer og natteliv. Da COVID-19 kom til Fiji, ble disse stedene hardt rammet. Et av dem var Bamboo Resort.

Tre lokale adventistkirker benyttet anledningen til å få et samarbeid med Bamboo Resort og åpnet Bitu Wellness Bar, en juicebar som tilbød diverse helseopplegg. Baren ble populær blant folk som strømmet til for å kjøpe sunn juice. Menighetene ba om at baren måtte bli et innflytelsessenter der folk fikk en mer holistisk innstilling til sin helse i et land der folk sliter med livsstilssykdommer. Baren, som ble støttet av divisjonskampanjen 10 000 tær, forsøkte også å fremme sunne alternativer til alkohol.

Men så ble Fiji rammet av andre bølge av COVID-19, og Bamboo Resort måtte stenge. Siden skjedde noe uventet. Ekteparet som drev Beach Escape Resort ved siden av, hadde sett at folk strømmet til Bamboo Resort, og at det var færre alkoholrelaterte ulykker på gaten. Paret kontaktet menigheten og tilbød seg å bruke sin alkoholbar og andre lokaler som helsested. Først takket menigheten nei, men så forklarte ledelsen at de ønsket å slutte helt med alkohol.

Alkoholen ble fjernet fra baren, og det ble satt inn saftmaskiner, frukt, grønnsaker og krydder. Bitu Wellness Bar var på bena igjen.

Menighetens medlemmer var forbløffet over hvor fantastisk Gud leder. Saftbaren har ikke bare påvirket det vanlige klientellet på Bamboo Resort, men også forvandlet Beach Escape Resort til et innflytelsessenter som gir håp og legedom i lokalsamfunnet.

Takk for offeret i 2019, som støttet opp om Sør-Stillehavet-divisjonens kampanje 10 000 tær i Fiji og andre land i Sør-Stillehavet. Takk for at du planlegger et rundhåndet offer i dag som kan støtte nye prosjekter som vil spre evangeliet i Sør-Stillehavet- divisjonen. En fjerdedel av offeret vil bidra til å få startet Hope Channels TV- og radiosendinger i Papua Ny-Guinea og lage en serie barneprogrammer basert på noen av Ellen Whites bøker. Programmene vil bli vist i Sør-Stillehavet-divisjonen og resten av verden.