---
title:  Alt blir nytt
date:  24/12/2022
---

### Bakgrunnsstoff
2 Pet 3,13, Åp 21,3, Åp 21,22, 1 Joh 3,2–3, 1 Pet 1,22, Jes 25,8, Åp 22,3–5

> <p>Minnevers</p>
> Han som sitter på tronen, sa: «Se, jeg gjør alle ting nye.» Og han la til: «Skriv det ned, for dette er troverdige og sanne ord» (Åp 21,5).

Skriften gir oss håp: «Men etter hans løfte venter vi på en ny himmel og en ny jord, hvor rettferdighet bor» (2 Pet 3,13).

Men for noen virker løftet om «en ny himmel og en ny jord» (Åp 21,1) som ren fantasi, fortalt av makthavere som brukte håpet om et liv etter døden for å holde massene i sjakk: Selv om du har det vanskelig her og nå, vil du en dag få din belønning i himmelen.

Og selv om noen har brukt Bibelens fremtidshåp på den måten, endrer ikke misbruket deres sannheten i de løftene vi har fått om den nye himmel og den nye jord.

I de siste dager skal noen spotte vårt håp (2 Pet 3,3–7). Men som forutsagt kan deres hån ses som bevis for at det Bibelen sier, er sant, for de spotter slik det er beskrevet i Guds ord.

Denne uken vil vi se på løftet om en ny himmel og en ny jord, også tempelet i himmelen, Guds nærvær, slutten på død og tårer – og til slutt Guds kjærlighets seier.