---
title:  Til ettertanke
date:  30/12/2022
---

Les «Når alt blir nytt», side 159–175 i _Alfa og Omega_, bind 8; «The Earth Made New,» side 133–145; «Heaven Is a School,» side 146–158; «It Will Not Be Long,» side 159–166; «Heaven Can Begin Now,» side 167–176; «The Music of Heaven,» side 177–184; «A Call for Us to Be There,» side 185–192, i _Heaven_.

«Gjennom evigheten skal Kristi kors være emnet for de frelstes studium og lovsang. I den herliggjorte Kristus ser de den korsfestede Kristus. Aldri kommer de til å glemme at Guds enbårne Sønn, himmelens konge, som skapte og oppholder de utallige verdener i det grenseløse verdensrommet, han som kjeruber og serafer frydet seg over å tilbe, fornedret seg for å løfte det falne menneske opp. Aldri kommer de til å glemme at han måtte bære syndens skam og skyld, og tåle at Faderen vendte seg fra ham inntil den fortapte verdens synd knuste ham på korset. Universet vil alltid undres og fryde seg over at han som har skapt alle verdener, og rår over alt og alle, gav avkall på sin herlighet og fornedret seg selv fordi han elsket menneskene.» – _Alfa og Omega_, bind 8, side 148–150.

«Den store strid er slutt. Synd og syndere er ikke mer. Hele universet er rent. Harmoni og glede går som pulsslag gjennom hele det umåtelige skaperverket. Fra ham som skapte alt, strømmer liv, lys og glede ut gjennom universets grenseløse rom. Alle ting, fra det minste atom til den største klode, det levende og det livløse, forkynner i ufordunklet skjønnhet og fullkommen glede at Gud er kjærlighet!» – _Alfa og Omega_, bind 8, side 175.

**Spørsmål til drøftelse**

`Mange sekulariserte kristne lever som om denne verden skal vare evig (Luk 12,16–21). Hvordan kan vi balansere jordiske idealer med himmelske prioriteringer? Hvordan kan vi vokte oss mot det Jesus har advart om? (Luk 12).`

`Hvis himmelen begynner her, hva bør da vi gjøre for å forvandle vårt hjem og vårt liv til små uttrykk for himmelens prinsipper?`

`Se på det spørsmålet som stilles på slutten av søndagens studium. Hva er logikken bak pessimismen hos dem som ikke tror på det evige liv? Samtidig ser også noen av disse menneskene ut til å være ganske «lykkelige», uten å gi uttrykk for noe fremtidshåp. Hvordan er det mulig? Hvordan kan de begrunne et liv, og dertil et liv de er fornøyd med, uten løftet om noe utover dette livet?`