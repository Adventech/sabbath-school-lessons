---
title:  Dommen
date:  17/12/2022
---

### Bakgrunnsstoff
Matt 25,31–46, Dan 7,9–14, 1 Kor 6,2–3, 2 Pet 2,4–6, Mal 4,1, Åp 21,8

> <p>Minnevers</p>
> For vi må alle fram for Kristi domstol, for at hver og en kan få lønn for det han har gjort gjennom sitt liv i kroppen, enten godt eller ondt (2 Kor 5,10).

Hvis det er noe Skriften er sikker på, så er det at dommen er virkelig. Gud skal dømme verden. Tekstene i GT og NT, er mange og utvetydige. Den rettferdigheten vi mangler her og nå, skal komme en dag.

Bibelen sier at Gud «vet alt» (Job 37,16; 1 Joh 3,20), også våre hemmeligste planer (Fork 12,14; Jer 17,10). Vi kan gjemme oss for alt og alle, men ikke for Gud.

For sin egen del behøver han ikke noen dom for å bedømme den enkeltes liv. Guds dom er for hans skapningers skyld, både i himmelen og på jorden. Denne prosessen er av kosmisk-historisk karakter fordi Satan begynte sitt opprør i himmelen og spredte det til vår verden (Åp 12,7–9).

Denne uken skal vi se på dommen i endetiden med dens tre hovedfaser: dommen før Jesu komme, tusenårsdommen og den endelige dom. Hele prosessen ender med de rettferdiges frikjennelse og den annen død for de ugudelige.