---
title:  Misjonsfortelling
date:  23/12/2022
---

#### I fangenskap

_Fiji_

Salote ble urolig da nyheten om at en styrke på 45 fredsbevarende soldater fra Fiji var tatt til fange av 200 bevæpnede menn i Syria. Hennes 34-årige sønn hadde nettopp reist av sted på FNoppdrag. Mens Salote ventet på nytt om sønnen, kom ordene fra Jeremia 29,11 til henne: «For jeg vet hvilke tanker jeg har med dere, sier Herren, fredstanker og ikke ulykkestanker. Jeg vil gi dere fremtid og håp.»

Dagen etter ringte svigerdatteren. Gråtende fortalte hun at hennes mann var en av de 45. Salote hadde ventet på nyheten. «Ikke vær redd», sa hun. «Gud har latt det skje. Vi må godta det og be om Guds hjelp så de blir satt fri.» Hennes ord ga dem begge mot, og de fastet og ba sammen med de andre mødrene og konene.

Salome kom Gud nærmere i denne mørke tiden i 2014. Hun skjønte at mørket kunne gjøres mindre ved å ha fred i sinnet. Hun gjorde krav på Jesaja 26,3, som sier at Gud vil gi varig fred til dem som har et stødig sinn og stoler på ham. Vers 4 tilføyer: «Stol på Herren til alle tider, for han, Herren, er en evig klippe.» Salote fant også kraft i å godta at sønnen kunne komme til å dø. Hun gjorde krav på Filipperne 4,6, som sier: «Vær ikke bekymret for noe! Men legg alt dere har på hjertet, fram for Gud. Be og kall på ham med takk.»

To uker etter at de ble tatt til fange, ble hennes sønn og de andre soldatene satt fri. Salote og de andre fikk vite at Guds kjærlighet hadde arbeidet i den militante leiren. Sønnen og hans menn fikk ikke tilbe Gud, men den tredje dagen av fangenskapet hadde de likevel begynt å be og faste. De ba inni seg, en og en, mens de lå på gulvet og holdt hverandre i hånden. Når en var ferdig med å be, klemte han sidemannens hånd. På disse to ukene ble de så gode venner med dem som holdt dem fanget at flere av de militante tok til tårene da de sa adjø. Fangene kom uskadde tilbake til leiren sin.

Salote sier at Gud vil gjøre det mulig å formidle budskapet om hans kjærlighet og frelse selv under de vanskeligste omstendigheter.

Takk for at du planlegger et rundhåndet offer 13. sabbat, så det håpet Salote har til Jesus, kan bli spredt ut over Fiji og Sør-Stillehavs-divisjonen.

Salote er pensjonert lærer i Suva i Fiji. Historien bygger på en morgenandakt hun holdt på Pacific Adventist University.

Se bilder på Facebook: bit.ly/fb-mq.