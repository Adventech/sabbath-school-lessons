---
title:  Bedrag i endetiden
date:  03/12/2022
---

### Bakgrunnsstoff
Matt 7,21–27, Joh 11,40–44, 1 Pet 3,18, 1 Sam 28,3–25, Ef 6,10–18

> <p>Minnevers</p>
> Det er ikke noe å undre seg over, for Satan selv skaper seg om til en lysets engel. Og da er det ikke rart at hans tjenere skaper seg om til tjenere for rettferdigheten. Men til slutt skal de få lønn etter sine gjerninger (2 Kor 11,14–15).

Vår tid har blitt en smeltedigel av det overnaturlige og det mystiske, godt hjulpet av Hollywood, som ikke har noe problem med å lage filmer med religiøse og mystiske temaer med mange feil og bedrag. Den gamle løgnen: «Dere skal slett ikke dø!» (1 Mos 3,4) har også inspirert noen av de mest populære bøkene og filmene de siste tiårene, samt mange videospill. Vi blir utsatt for utallige av Satans fristelser, som i noen tilfeller kan dekke seg bak et skinn av vitenskap.

Et av disse fenomenene har vært det som har blitt kalt «nær døden-opplevelser», der de som har «gått bort», har kommet tilbake til livet med historier om et liv etter døden. Mange tolker disse hendelsene som bevis for en udødelig sjel.

Denne uken vil vi se på noen endetidsbedrag, deriblant mystikk, nær dødenopplevelser, reinkarnasjon, nekromanti, forfedredyrkelse og andre. Dette er farlige emner som vi bør være klar over, men uten å utsette oss selv for deres påvirkning.