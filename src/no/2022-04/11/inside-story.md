---
title:  Misjonsfortelling
date:  09/12/2022
---

#### Gud kvalifiserer dem som er kalt

_Frank, Vanuatu_

Frank vokste opp som bortskjemt barn av sin fars andre ekteskap. Han vantrivdes hjemme og fant gleden på Aore Adventist Academy, der han fikk venner og trivdes i kirken på sabbaten.

Men på videregående ble han syk og var døden nær. Det ble slutten på skolegangen for ham. Da faren døde, arvet halvbrødrene eiendommen, og Frank fikk ingenting. Han var en ung mann uten mening i livet.

Men han hadde trivdes i sløydtimene på skolen og lært å lage møbler. Nå begynte han å tjene til livets opphold ved å snekre små møbler og hus i landsbyen.

Årene gikk, Frank ble gift og fikk barn. Han sluttet med snekkerarbeidet og lot moren sin støtte familien. Han kranglet konstant med sin kone, som ville at han skulle finne seg en jobb. I desperasjon falt han på kne en kveld og ba Gud om hjelp. «Hjelp meg å vise at jeg kan noe,» ba han.

Kort tid senere ga halvbroren Ken ham en snekkerjobb på en gård der han reparerte bygninger. Senere ble han vaktmester på en hermetikkfabrikk, der sjefen la merke til ham. Da fabrikken gikk falitt, startet sjefen for seg selv og fikk Frank til å lage møbler og bygninger for seg.

Frank hadde fremgang og glemte Gud. Men en natt drømte han at bestemoren lovte at han ville bli en stor forretningsmann og ha sitt eget selskap. Men først måtte han være tro mot Gud. Han overga seg til Gud og gikk i kirken hver sabbat. Etter noen år startet han et godt byggefirma med flere ansatte.

Frank dro til hjemstedet for å forsone seg med alle halvbrødrene og resten av familien. Brødrene hadde bygget en liten adventistkirke. Frank trådte til og bygget en større kirke. Men han lengtet etter å gjøre mer, så han begynte å pusse opp og fullføre uferdige kirker omkring på Vanuatus 83 øyer. I dag støtter han mange menighetsprosjekter gjennom sitt firma, og er dessuten forstander i Bora-Bora-menigheten på øya Santo.

Frank sier at han har funnet mening i livet. «Jeg takker Gud for at han tok en ufaglært gutt og gjorde en faglært snekker ut av meg,» sa han.

Takk for gavene 13. sabbat som vil bidra til at det lages barneprogram ut fra Ellen Whites bøker. Programmene vil bli vist på Hope Channel og internettet, så barn i Vanuatu og resten av verden kan se dem. Takk for at du planlegger et rundhåndet offer.

Se bilder på Facebook: bit.ly/fb-mq.