---
title:  Til ettertanke
date:  16/12/2022
---

Les «Behandling av sinnet» i _Helse og livsglede_, side 186–200; «True and False Theories Contrasted» side 7–16, i _The Sanctified Life_.

«Den store konflikten nærmer seg slutten. Alle meldinger om ulykker til sjøs eller lands er et vitnesbyrd om at slutten på alle ting er nær. Kriger og rykter om kriger sier det. Finnes det en kristen hvis puls ikke slår raskere når han ser de store begivenhetene som åpner seg foran oss? Herren kommer. Vi hører skrittene til en Gud som nærmer seg.» – _Maranatha_, side 220.

«Lev troens liv dag for dag. Bli ikke engstelig og fortvilet på grunn av trengselstiden slik at du får en tung tid før tiden. Slutt å tenke: ‘Jeg er redd jeg ikke skal stå på prøvens store dag.’ Du skal leve for nuet, bare for denne dagen. I morgen er ikke din. I dag skal du vinne seieren over deg selv. I dag skal du leve et liv i bønn. I dag skal du kjempe troens gode kamp. I dag skal du tro at Gud velsigner deg. Og når du vinner seier over mørke og vantro, oppfyller du Mesterens krav og blir en velsignelse for dine omgivelser.» – _Signs of the Times_, 20. oktober 1887.

«Herren kommer snart, og vi må bli klare til å møte ham i fred. La oss være fast bestemt på å gjøre alt i vår makt for å gi lys til dem rundt oss. Vi skal ikke være triste, men blide, og vi skal alltid ha Herren Jesus for øye ... Vi må være klare og vente på at han skal dukke opp. Å, så herlig det blir å få se ham og bli ønsket velkommen som hans gjenløste! Lenge har vi ventet, men vår tro må ikke bli svak. Hvis vi bare kan se kongen i hans skjønnhet, vil vi for alltid være velsignet. Jeg føler det som om jeg må rope høyt: ‘Hjemover.’ Vi nærmer oss tiden da Kristus vil komme med kraft og stor herlighet for å hente sine gjenløste til deres evige hjem.» – _Heaven_, side 165, 166.

**Spørsmål til drøftelse**

`Hvordan kan forestillingen om mennesket – kropp, sjel og ånd som et udelelig hele – hjelpe oss å forstå at troen omfatter alt, og hvor viktig vår livsstil er?`

`Alle sanne vekkelser og reformasjoner er sentrert i Gud og aldri i menneskelig atferd. Hvordan illustrerer lignelsen om fariseeren og tolleren (se Luk 18,9–14) dette prinsippet?`

`Snakk sammen om svaret på torsdagens siste spørsmål. Hvordan kan du vite om du er klar, og kan du ha visshet uten å være formastelig?`