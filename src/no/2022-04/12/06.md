---
title:  Klar til hans komme
date:  15/12/2022
---

Vi lever i en hektisk verden med altfor mange kunstige behov og iøynefallende distraksjoner. Er vi ikke forsiktige, kan de ta all vår tid og få oss til å prioritere feil. Dette er ikke bare et biprodukt av vår globaliserte nettverden. Troende mennesker har til alle tider måttet være på vakt mot Satans forsøk på å distrahere dem fra det som virkelig betyr noe her i livet.

For hvem står ikke i fare for å ta blikket fra Herren og dvele ved ting som ikke kan tilfredsstille oss, og som kan føre til vår åndelige undergang?

`Les 2 Pet 3,14 og 1 Joh 3,1–3. Hvilken forskjell ser du mellom å forberede oss på Jesu annet komme og å være klar til denne begivenheten?`

Tanken om en pågående forberedelse for Jesu annet komme blir ofte en unnskyldning for å somle. Denne forestillingen kan lett få en til å slappe av med den onde tjenerens antagelse: «Det varer lenge før herren min kommer» (Matt 24,48).

`Les Sal 95,7–8; Hebr 3,7–8; Hebr 3,15; Hebr 4,7. Hva sier disse versene om å være klar akkurat nå?`

Fra et bibelsk perspektiv er frelsens tid alltid «i dag» og aldri i morgen (se Sal 95,7–8; Hebr 3,7–8; Hebr 3,15; Hebr 4,7). Og dessuten: med mindre en større omvendelse finner sted, vil vi fortsette å være det vi er nå. Det er ikke tiden som omvender den uomvendte. Med mindre man stadig vokser i nåde og vandrer i tro, vil tendensen bli å falle fra, å bli forherdet, skeptisk, kynisk, ja også vantro.

Slik sett kan vi si at hver eneste dag er livet vårt i miniatyr. Så ved Guds nåde bør vi planlegge for fremtiden, men leve hver dag klare for Jesu gjenkomst – spesielt fordi i dag kan bli din siste dag.

`Hvordan kan du være klar for Jesu gjenkomst hvis han skulle komme tilbake i dag? Snakk sammen om dette i gruppen på sabbaten.`