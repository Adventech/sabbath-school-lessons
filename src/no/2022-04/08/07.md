---
title:  Til ettertanke
date:  18/11/2022
---

Les «Brevene til tessalonikerne» side 177–185 og «Høyere mål» side 215–223 i Alfa og Omega, bind 6.

«Romerne var klar over de kristnes tro på at de en dag ville bli reist opp legemlig fra graven, og gjorde alt de kunne for å håne og motarbeide et slikt håp. En rapport om en forfølgelse i Gallia i 177 e.Kr. melder at martyrene først ble henrettet, så fikk likene deres ligge og råtne i seks dager uten å bli gravlagt før de ble brent og asken kastet i elven Rhône – ’La oss så se om de står opp igjen,’ skal romerne ha sagt.» – Stephen Cave: Immortality: _The Quest to Live Forever and How It Drives Civilization_ (New York: Crown Publishers, 2012), side 104, 105.

Denne lille lignelsen om teologisk skepsis var dramatisk nok, men den er ganske irrelevant; den beviste ingenting om Bibelens løfte om oppstandelsen. Den kraften som reiste Jesus opp fra de døde, kan gjøre det samme for oss, uavhengig av kroppens tilstand. For hvis det var den samme kraften som skapte og opprettholder hele verdensaltet, kan han også forvandle de levende og vekke de døde.

«Så skal Gud også ved Jesus føre dem som er sovnet inn, sammen med ham» [1 Tess 4,14], skrev Paulus. «Mange forklarer denne uttalelsen [1 Tess 4,14] med at de døde kommer fra himmelen sammen med Jesus, men Paulus mener at Gud skal kalle fram de hellige som sover i sine graver, på samme måte som Kristus ble oppreist fra de døde, og så ta dem med til himmelen. Hvilken dyrebar trøst og hvilket herlig håp, ikke bare for menigheten i Tessalonika, men for alle kristne!» – _Alfa og Omega_, bind 6, side 180.

**Spørsmål til drøftelse**

`Noen har sagt: «Døden utsletter deg ... Å bli fullstendig utslettet, uten spor, er ikke langt fra å ødelegge meningen med ens liv.» Hvilket håp kan vi ha mot en slik meningsløshet?`

`Hvordan kan vi få behovet for å vokse mot fullkommenhet (Fil 3,12–16) til å rime med det faktum at det er først ved Kristi annet komme vi får en uforgjengelig og syndfri natur? (1 Kor 15,50–55).`

`Hvordan kan vi hjelpe en som er fanget av tanken om den «hemmelige bortrykkelsen» til å se at denne læren er feil?`

`Les 1 Kor 15,12–19 enda en gang. Hva i disse versene er et sterkt bevis for læren om at de døde sover i stedet for å være oppe i himmelen hos Jesus? Hvilken mening har disse versene hvis de rettferdige døde faktisk er i himmelen sammen med Jesus nå?`