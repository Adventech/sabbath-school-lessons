---
title:  Håpet i NT
date:  12/11/2022
---

### Bakgrunnsstoff
1 Kor 15,12–19, Joh 14,1–3, Joh 6,26–51, 1 Tess 4,13–18, 1 Kor 15,51–55

> <p>Minnevers</p>
> Og dette er vitnesbyrdet: Gud har gitt oss evig liv, og dette liv er i hans Sønn. Den som har Sønnen, har livet, men den som ikke har Guds Sønn, har ikke livet (1 Joh 5,11–12).

NT er skrevet på gresk, men alle forfatterne (unntatt Lukas) var jøder, og de oppfattet menneskets natur ut fra det hebraiske holistiske perspektivet, ikke det greske.

For Kristus og apostlene var således ikke det kristne håpet noe nytt håp, men snarere utfoldelsen av det eldgamle håpet som allerede patriarkene og profetene trodde på. For eksempel sa Jesus at Abraham forutså og gledet seg over å se hans dag (Joh 8,56). Judas skrev at Henok profeterte om hans annet komme (Jud 14–15). Og Hebreerbrevet påpeker at trosheltene ventet på en himmelsk belønning som de ikke kunne få før vi får vår (Hebr 11,39–40). Denne uttalelsen ville være meningsløs hvis deres sjeler var hos Herren i himmelen.

Når Johannes understreker at bare de som er i Kristus, har evig liv (1 Joh 5,11–12), motsier han teorien om sjelens naturlige udødelighet. Ja, det finnes ikke noe evig liv utenom et frelsende forhold til Kristus. I NT er håpet et håp sentrert i Kristus, og det er det eneste håpet om at vår dødelige tilværelse en dag vil bli en udødelig tilværelse.