---
title:  Misjonsfortelling
date:  18/11/2022
---

#### Ikke redd mer

_Jack, Papua Ny-Guinea_

Jack tilhører Baimankanem-stammen i Papua Ny-Guinea, og så lenge han kan huske, har de levd i frykt i Jiwaka-provinsen. Det er ikke noe galt med stedet som sådan. Det ligger i en fruktbar dal med gode avlinger. Men livet har vært hardt i stammen med en evig runddans av hat, vold og indre konflikter. Derfor har de heller ikke fått vanlige helsetjenester, skolegang, polititjenestefolk eller vedlikehold av veier. Jacks folk hadde vent seg til et liv i frykt og forfall.

Men så kom adventistene. Alle engasjert er et initiativ hvor man oppfordrer alle medlemmer til å føre noen til Jesus. Noen kom til området og drev bibelstudier der, etterfulgt av møteserier. Jack og hans folk leste Bibelen og la bort gammelt nag. Folk overga seg til Jesus. Adventistene organiserte egne fredsseremonier for å forsone klaner som hadde ligget i krig.

Jack roser Adventistkirken for tiltaket med møteserier, dåp og en fredsseremoni som vil gå over i folkets historie. Han appellerte til folket om å gjøre som Paulus, legge fortiden bak seg og se fremover i håp. Han sa: «Jeg vil avslutte med en appell til mitt folk: La oss alle omfavne forandringen og bygge fred og gode forhold. Som Paulus er jeg den største synder, men Gud arbeider med meg, og jeg ser frem til å gå den veien han fører meg.»

Jack kunne si med Paulus: «Jeg som tidligere spottet, forfulgte og brukte vold. Men han var barmhjertig mot meg, for i min vantro visste jeg ikke hva jeg gjorde. Og vår Herres nåde har vært overstrømmende rik og har gitt meg tro og kjærlighet i Kristus Jesus. Det er et troverdig ord og vel verdt å ta imot, at Kristus Jesus kom til verden for å frelse syndere, og blant dem er jeg den største. Men når jeg fikk barmhjertighet, var det for at Kristus Jesus skulle vise hele sin tålmodighet på meg som den første, til et forbilde for dem som senere skulle komme til tro på ham og få evig liv. Han som er konge i evighet, den uforgjengelige, usynlige, eneste Gud, ham være pris og ære i all evighet! Amen.»

Ditt offer 13. sabbat dette kvartalet vil bidra til at Hope Channel kommer til Papua Ny-Guinea, så folk over hele landet kan få høre om Jesu forsoning, håp og fred. Takk for at du planlegger et rundhåndet offer.

Les mer om Alle engasjert på tmi.adventist.org.

Se bilder på Facebook: bit.ly/fb-mq.