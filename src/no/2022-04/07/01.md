---
title:  VKristi seier over døden
date:  05/11/2022
---

### Bakgrunnsstoff
Matt 27,62–66, 27,51–53, Joh 20,11–29, Joh 10,17–18, 1 Kor 15,5–8

> <p>Minnevers</p>
> Da jeg så ham, falt jeg som død ned for føttene hans. Men han la sin høyre hånd på meg og sa: «Frykt ikke! Jeg er den første og den siste og den levende. Jeg var død, men se, jeg lever i all evighet, og jeg har nøklene til døden og dødsriket» (Åp 1,17–18).

Jesu oppstandelse står sentralt i kristentroen. Paulus understreket dette da han skrev: «For hvis døde ikke står opp, er jo heller ikke Kristus stått opp. Men hvis Kristus ikke er stått opp, da er deres tro uten mening, og dere er fremdeles i deres synder. Da er også de fortapt som har sovnet inn i Kristus.» (1 Kor 15,16–18). Vi skal se nærmere på dette neste uke.

Paulus la stor vekt på Kristi død – «For jeg hadde bestemt at jeg ikke ville vite av noe annet hos dere enn Jesus Kristus og ham korsfestet» (1 Kor 2,2) – men det er til ingen nytte uten hans oppstandelse. Så avgjørende er altså Jesu oppstandelse for hele kristentroen og frelsesplanen.

Men det er vanskelig å forstå hvorfor Kristi oppstandelse og dermed også vår oppstandelse er så viktig hvis de døde i Kristus allerede nyter himmelens gleder når de har «gått hjem for å være med Herren».

Denne uken vil vi se på Kristi oppstandelse og alle de overbevisende grunnene han ga oss for å tro på den.