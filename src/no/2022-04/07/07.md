---
title:  Til ettertanke
date:  11/11/2022
---

Les «I en rikmanns grav» side 321–331; «Han åpnet dødsrikets porter», side 332– 338; «Fra sorg til glede», side 339–345; «På veien til Emmaus», side 346–352; «Fra tvil til tro», side 352–357 i _Alfa og Omega_, bind 5.

Det er mange som ikke tror på Jesu oppstandelse. Men de historiske bevisene er så sterke at selv de som ikke kan akseptere oppstandelsen, blir nødt til å innrømme at mange trodde at de hadde sett den oppstandne Jesus. Derfor består mye av motstanden mot oppstandelsen i et forsøk på å forklare hva som kunne ha fått alle disse menneskene til å tro at de hadde sett den oppstandne Kristus.

Noen har ment at alle disiplene hallusinerte om den oppstandne Jesus; andre at Jesus egentlig ikke var død, men bare svimte av og våknet til live etter at han ble tatt ned fra korset, og da han dukket opp igjen, trodde disiplene at han hadde stått opp fra de døde. Og noen, tro det eller ei, har hevdet at Jesus hadde en tvillingbror som disiplene trodde var den oppstandne Kristus. Med andre ord, de historiske bevisene for Kristi oppstandelse er så sterke at det er slike argumenter folk koker sammen for å prøve å avvise den. Siden oppstandelsen er så viktig, bør vi ikke bli overrasket over alle de gode grunnene vi har fått til å tro den.

«Den røsten som ropte fra korset: ‘Det er fullbrakt!’ ble hørt blant de døde. Den trengte gjennom gravens vegger og oppfordret dem som sov, til å stå opp. Slik vil det bli når Kristi røst skal lyde fra himmelen. Den røsten vil trenge inn i gravene og åpne dem, og de døde i Kristus skal stå opp. Ved Frelserens oppstandelse ble bare få graver åpnet. Men ved hans gjenkomst vil alle de dyrebare døde høre hans røst og oppstå til et herlig, udødelig liv. Den samme kraften som reiste Kristus opp fra de døde, vil også oppreise hans menighet og herliggjøre den med ham over alle makter og myndigheter, over alt velde og herredømme og over alle navn som kan nevnes, ikke bare i denne verden, men også i den kommende.» – _Alfa og Omega_, bind 5, side 338.

**Spørsmål til drøftelse**

`«Det er fullbrakt» (Joh 19,30) og «han er stått opp» (Matt 28,6) er to av de mest meningsbærende uttalelsene noensinne. Hvordan utfyller de hverandre i frelseshistorien? Hvilket stort håp har disse ordene for oss?`

`Først ønsket de religiøse lederne vakter ved graven for å hindre disiplene i å stjele Jesu lik. Senere betalte de vaktene for å si at disiplene stjal liket. Hvordan bidrar denne beretningen til å avsløre hvorfor Kristi grav var tom, og hvorfor er den tomme graven så viktig for oss som troende mennesker?`