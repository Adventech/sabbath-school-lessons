---
title:  Misjonsfortelling
date:  03/09/2021
---

#### Dilemmaet

_En irakisk familie_

Far lærte om Jesus i Irak. Han ble medlem av Adventistkirken, men ikke mor. Det ble farlige tider i Irak, og far tok med mor og de to døtrene sine og flyktet til USA.

Etter et år i Michigan flyttet de til California. Far klarte ikke vintrene i Michigan. Kulden ga ham smerter i gamle krigssår.

I California sendte de jentene på offentlig skole, men far ba om at de måtte få gå på en adventistskole. Han hadde ikke penger å betale med, men ba likevel. En dag besøkte far et suppekjøkken. Der kom han i prat med en av de frivillige som viste seg å være adventistpastor. Han fortalte også at det var en adventistmenighet som drev suppekjøkkenet, og de hadde også menighetsskole.

Far fortalte den gode nyheten til mor da han kom hjem. De hadde begynt å spare penger til studier så de kunne forsørge familien bedre. Men nå ville de heller betale for jentenes skolegang.

Far kom til menighetsskolen med mor og jentene på ni og elleve år. De strålte over hele ansiktet der de satt på rektors kontor og ville vite hva de nå skulle gjøre.

Rektoren og pastoren, som også satt der, så på hverandre. Familiens glade ansikter rev i hjerterøttene. Mor og fars sparepenger var ikke nok.

“Vi vil gjerne ha jentene her,” sa rektor. “Men det er ikke nok til skolepengene.” Rektor så på pastoren igjen. Hun så hans medfølelse og fortsatte: “Vi skriver inn jentene,” sa hun. “Vi setter vår lit til at Gud vil skaffe midlene.”

Alle seks knelte. “Gud, vi trenger din hjelp,” ba pastoren. “Vi ber deg skaffe midlene til jentenes skolegang.”

Da familien hadde gått, ringte telefonen. Det var lederen for flyktningavdelingen i divisjonen. Hun ringte for å si at hun hadde midler til skolepenger for flyktningbarn som ville gå på skolen. Pengene kom fra adventister verden over som hadde gitt et 13. sabbats offer i 2011.

Rektor trodde nesten ikke sine egne ører. Hun ringte far og sa at jentenes skolepenger var ordnet. “Jeg visste at Gud ville høre våre bønner,” sa far.

En del av offeret dette kvartalet går igjen til å hjelpe flyktninger i Den nordamerikanske divisjon. Måtte Gud bruke dine gaver til å høre slike bønner som dette. Tenk å få møte noen i himmelen som fikk lære mer om Gud og valgte å tjene ham fordi du ga.

Misjonsnytt avslører ikke familiens identitet av hensyn til deres sikkerhet. Du finner bilder på Facebook: bit.ly/fb-mq.