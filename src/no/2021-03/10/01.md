---
title:  Sabbathvile
date:  28/08/2021
---

### Bakgrunnsstoff
1 Mos 1,26–27, 1 Mos 9,6, 2 Pet 2,19, Rom 6,1–7, 2 Mos 19,6, Joh 5,7–16

> <p>Minnevers</p>
> I seks dager kan det arbeides, men den sjuende dagen skal være sabbat, en hviledag med hellig samling. Da må dere ikke gjøre noe arbeid. Det skal være sabbat for Herren alle steder hvor dere bor (3 Mos 23,3).

Vi får høre alle slags argumenter mot å holde den syvende dag som sabbat, ikke sant? Vi får høre alt fra at Jesus forandret sabbaten til søndag, eller at han avskaffet sabbaten, eller at Paulus gjorde det, eller at apostlene erstattet den sabbaten på den syvende dag med søndag til ære for oppstandelsen og så videre. I senere tid har noen av argumentene blitt mer raffinerte og man har f.eks. sagt at Jesus er vår sabbatshvile, så derfor trenger vi ikke å holde den dagen eller noen annen dag hellig. Og selvfølgelig vil det alltid være argumentet om at vi på en eller annen måte vil jobbe oss til himmelen ved å hvile på den syvende dag.

På den annen side har noen blitt mer interessert i tanken om hvile, om en hviledag, og selv om de hevder at dagen er søndag eller at dagen er likegyldig, har de grepet den bibelske tanken om hvile, og hvorfor det er viktig.

Som syvendedags-adventister forstår vi selvfølgelig at Guds morallov er evig og at lydighet mot det fjerde bud slik det står, ikke er å arbeide oss til himmelen noe mer enn lydighet mot et av de andre budene.

Denne uken vil vi se mer på den hvilen Gud har gitt oss i sabbatsbudet, og hvorfor den er viktig.