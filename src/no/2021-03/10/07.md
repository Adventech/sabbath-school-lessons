---
title:  Til ettertanke
date:  03/09/2021
---

“Gjennom hele uken skal vi ha sabbaten i tankene og gjøre forberedelser for å holde den i samsvar med budet. Vi skal ikke bare holde sabbaten rent lovisk.” – _Testimonies for the Church_, bind 6, side 353.

“Hele himmelen holder sabbaten, men ikke på en sløv og tiltaksløs måte. Denne dagen burde alle sjelens krefter være våkne, for skal vi ikke møte Gud og Kristus, vår frelser? Vi kan se ham ved tro. Han lengter etter å forfriske og velsigne hver enkelt.” – Side 362.

“Forventningene til Gud er tilmed større på sabbaten enn på andre dager. Hans folk forlater da sitt vanlige arbeid, og bruker tiden til stille ettertanke og tilbedelse. De ber ham om mer enn på andre dager. Da krever de hans spesielle oppmerksomhet og hans største velsignelser. Gud venter ikke på at sabbaten skal ta slutt før han svarer på disse bønner. Himmelens virksomhet stanser aldri, og menneskene burde aldri unnlate å gjøre godt. Sabbaten er ikke bestemt til å være en tid i uvirksomhet. Loven forbyr verdslig virksomhet på Herrens hviledag. Det arbeid som man får sitt daglige utkomme fra, må opphøre. Ikke noe arbeid for verdslig fornøyelse eller vinning er tillatt på den dagen. Likesom Gud opphørte med sin skapergjerning og hvilte på sabbatsdagen og velsignet den, skal menneskene forlate dagliglivets sysler og vie disse hellige timer til sunn hvile, tilbedelse og gode gjerninger. Kristi gjerning med å helbrede de syke var i fullkommen samklang med loven. Den hedret sabbaten.” – _Alfa og Omega_, bind 4, side 172–173 [DA 207].

**Spørsmål til drøftelse**

`Miljøvern har blitt en stor politisk sak i mange land. Hvordan kan vi være gode forvaltere av naturen uten å drive politikk?`

`Tjeneste begynner i sinnet. Hvordan kan vi fremme tanken om å tjene dem rundt oss (i familiene, kirkene og samfunnet) mer energisk? Hvordan gir sabbaten oss større mulighet til å kunne gjøre nettopp det?`

`Hver sabbat blir vi minnet om at alle mennesker er skapt av Gud. Det hjelper oss å se folk med Guds øyne. Hvordan burde sabbaten hjelpe oss å huske at skiller ut fra rase, etnisitet, sosioøkonomiske forhold og kjønnsforskjeller er uvesentlige når det gjelder å være skapt i Guds bilde og være gjenstand for hans kjærlighet?`