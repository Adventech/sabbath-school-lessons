---
title:  “Min byrde [er] lett”
date:  29/07/2021
---

Jesu siste ord (Matt 11,30) er bildet om å bære en byrde: “For mitt åk er godt og min byrde lett.”

`Moses var glad for å se svigerfar Jetro etter at Israel hadde forlatt Egypt og krysset havet. Les 2 Mos 18,13–22. Hvor ser vi det å bære en annen persons byrde i denne historien?`

2 Mos 18,13 forteller at folk kom til Moses både sent og tidlig. Da svigerfaren så det, ba han Moses om å innføre et system der han tok de store sakene og lot andre ta seg av mindre vanskelige saker. Skriften sier at Moses hørte på Jetro og innførte disse endringene.

Da Jesus fortalte oss at hans byrde er lett, ville han minne oss om at vi kan stole på ham, den store byrdebæreren. Som Moses må vi lære å la andre dele byrdene våre. Paulus’ bilde av Kristi legeme 1 Kor 12,12–26 er et godt bilde på hvordan delte byrder kan se ut. Vi trenger en kropp for å kunne bære byrder. Vi trenger ben, armer, skuldre, muskler og sener for å bære.

`Les Gal 6,2. Hvordan kan det å bære hverandres byrder hjelpe oss å oppfylle Kristi lov?`

Se på versene før og etter. I Gal 6,1 sier Paulus at hvis en bror eller søster gjør en feil, skal vi ydmykt hjelpe dem til rette (husk Jesu ord i Matt 11,29 om at han er mild). Å bære byrder betyr å hjelpe dem som har sporet av, så de kan se Guds nåde. Men det betyr også å hjelpe hverandre når vi, eller de, møter motgang. Det greske ordet for “byrde” kan bety en tung vekt eller stein. Det er en påminnelse om at alle bærer byrder og trenger noen som kan hjelpe dem å bære byrden. Å dele på byrder er en menighetsaktivitet som krever mildhet og skaper medfølelse.

`Tenk på sist gang noen hjalp deg å bære en byrde du strevde med. Hvorfor betydde det så mye for deg? Hvem kan du hjelpe med å bære en byrde nå?`