---
title:  Til ettertanke
date:  30/07/2021
---

“Når arbeidet er tungt, og du klager over vanskeligheter og prøvelser, når du sier at du ikke eier krefter til å motstå fristelse, at du ikke kan seire over utålmodighet og at kristenlivet går tungt, kan du være sikker på at du ikke bærer Kristi åk, du bærer åket til en annen mester.” – _Child Guidance_, side 267.

“Vi må til enhver tid være oppriktige og årvåkne og finne glede i bibellesning og bønn, det vil falle naturlig når vi i tro lar Guds kraft bevare sjelen. Vi kan ikke gjøre noe som helst for å bli godtatt av Gud. Vi må ikke sette vår lit til oss selv eller det gode vi kan gjøre. Men når vi kommer til Jesus som syndige, feilende mennesker, finner vi hvile i hans kjærlighet. Gud tar imot alle som kommer til ham i full tillit til den korsfestede frelsers liv og offer. Da blomstrer kjærligheten i hjertet. Kanskje ikke ekstasens store følelser, men man gripes av en fast og varig tillitsfull fred. Det tunge blir lett, for det åket Jesus legger på oss, er godt. Plikt vendes til fryd, og offer til glede. Der veien før lå skjult i mørket, ligger den nå badet i lyset fra rettferdighetens sol. Dette er å vandre i lyset slik Kristus er i lyset.” – _Tro og gjerninger_, side 31–33 [FW 38].

**Spørsmål til drøftelse**

`Husker du da du endelig overga deg til Jesus? Fortell gruppen din om det og snakk om hvorfor du overga deg.`

`Studer Jesu bønn i Matt 11,25–27 og samtal om hvordan vi får kunnskap om nåden. Hvorfor skjuler Gud frelsesplanen (“dette”) for de vise og forstandige og åpenbarer den for umyndige små?`

`Hvordan kan vi rent praktisk hjelpe dem rundt oss som sliter med byrdene sine å komme til Jesus og finne hvile?`

`Se mer på hva det vil si å være “mild og ydmyk av hjertet.” Er det ikke skadelig for ens selvbilde? Burde vi ikke ha det godt med oss selv, spesielt hvis vi sliter med selvtilliten? Hvordan kan korset og det korset står for, hjelpe oss å forstå hva Jesus mener med å være “mild og ydmyk?” Hvorfor er mildhet og ydmykhet det eneste som holder mål i lys av korset?`