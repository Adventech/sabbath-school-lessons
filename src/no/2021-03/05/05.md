---
title:  “For mitt åk er godt”
date:  28/07/2021
---

Vi har sett at Matteus’ bruk av “åk” i dette avsnittet gjenspeiler jødedommens bruk av begrepet og andre tekster i NT som viser til en feil forståelse av loven.

`Det greske ordet som er oversatt “godt” i Matt 11,30, kan også oversettes som behagelig og nyttig. Mange mener Guds lov er hard, vanskelig å holde og til tider irrelevant. Hvordan kan vi hjelpe dem å se skjønnheten i loven og vekke kjærlighet til lovgiveren?`

Foreldre husker alltid da barnet deres tok det første skrittet. Et vaklende første skritt blir fulgt av et forsiktig andre trinn, deretter et tredje – og så er det mest sannsynlig at barnet snubler og faller. Det kan bli noen tårer og kanskje et blåmerke, men når barnet først har opplevd friheten til å bevege seg, vil det reise seg og prøve igjen. Gå, falle og stå opp, gå, falle og stå opp. Det gjentar seg mange ganger før barnet kan gå støtt. Men midt i snublingen og fallene er det et stolt lite ansikt som triumferende forkynner: Pappa, mamma, jeg kan gå!

Det er kanskje ikke alltid lett å gå med Jesus, men det er alltid godt og rett. Vi kan snuble, til og med falle, men vi kan reise oss og fortsette å vandre med ham ved vår side.

`I Gal 5,1 skrev Paulus: “Stå derfor fast og la dere ikke tvinge inn under slaveåket igjen.” Hva betyr det? Hvordan har Kristus satt oss fri? Hva er forskjellen på det åket han ber oss bære og det slaveåket Paulus advarer mot?`

Uansett hva Paulus mente med “slaveåket” var det ikke lydighet mot de ti bud han skrev om. Nei, det er gjennom lydighet, ved tro, forståelsen av at frelsen er sikret, ikke på grunn av loven, men på grunn av Kristi rettferdighet som dekker oss, at vi kan ha sann hvile og frihet.

`Hvorfor gir et liv i lydighet mot Guds lov større hvile enn et liv der vi er ulydige mot denne loven?`