---
title:  “Kom til meg …”
date:  24/07/2021
---

### Bakgrunnsstoff
Matt 11,20–30, Matt 5,5, 5 Mos 18,15, Gal 5,1, 2 Mos 18,13–22, Gal 6,2

> <p>Minnevers</p>
> “Kom til meg, alle dere som strever og bærer tunge byrder, og jeg vil gi dere hvile” (Matt 11,28).

Kom til meg, alle dere som strever og bærer tunge byrder og jeg vil gi dere hvile.” For et fantastisk løfte Jesus har gitt oss. For hvem har vel ikke følt at de har båret slike tunge byrder som livet fører med seg? Og Jesus sier han vet hva vi går gjennom og at han kan hjelpe oss – hvis vi lar ham gjøre det.

Og etter å ha bedt oss om å ta hans åk på oss, sa Jesus: “For mitt åk er godt og min byrde lett” (Matt 11,30). Med andre ord: Kvitt deg med de åkene og byrdene du bærer, gi dem til meg, og ta mitt på i stedet, for det er lettere å bære.

Hvordan kan vi oppleve den hvilen Jesus snakker om? Vi lever tross alt i en verden der Herren sa til Adam: “Med svette i ansiktet skal du spise ditt brød” (1 Mos 3,19). Derfor har vi opplevd hvordan det er å arbeide og bære byrder som kan virke altfor tunge å bære, iallfall alene.