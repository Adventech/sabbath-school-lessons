---
title:  Praktisk handling
date:  11/08/2021
---

Skal jeg tilgi, må jeg først se at jeg har lidd overlast. Dette kan være vanskelig, for iblant vil vi heller skjule våre følelser enn arbeide oss gjennom dem. Det er OK å innrømme overfor Gud at man er sint. Bare les Salmene. Jeg kan gjerne fortelle Gud at jeg ikke likte det som skjedde eller den måten jeg ble behandlet på og at det gjør meg lei meg eller sint eller begge deler.

I Josefs historie ser vi at han gråter når han ser brødrene sine igjen og følelsene fra fortiden kommer tilbake.

`Hva sier Jesu ord på korset om tidspunktet for tilgivelse? Les Luk 23,34.`

Jesus ventet ikke på at vi skulle be om tilgivelse. Vi behøver ikke å vente på at synderen skal be om tilgivelse. Vi kan tilgi uten at den andre tar imot tilgivelsen.

`Hva lærer Luk 6,28 og Matt 5,44 om hvordan vi skal være mot dem som sårer oss?`

Både tilgivelse og kjærlighet begynner med et valg heller enn en følelse. Vi kan velge å tilgi selv om følelsene ikke stemmer med beslutningen. Gud vet at valget er umulig i egen kraft, men “alt er mulig for Gud” (Mark 10,27). Derfor skal vi be for dem som har skadet oss. I noen tilfeller kan personen allerede være død, men vi kan likevel be om evnen til å tilgi ham.

Det er ikke alltid lett å tilgi. Smertene og skadene som er påført oss, kan være så ødeleggende at vi blir såret, lammet og knust. Helbredelsen vil komme hvis vi lar det skje, for tviholder vi på bitterheten og sinnet, blir helbredelsen mye vanskeligere, om i det hele tatt mulig.

Korset er det beste eksemplet på hva det kostet Gud å tilgi oss. Hvis Gud kan gjennomleve det for oss enda han visste at så mange ville avvise ham, så kan også vi tilgi.

`Hvem trenger du å tilgi – om ikke for personens egen skyld, så for din?`