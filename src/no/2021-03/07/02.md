---
title:  Et møte med fortiden
date:  08/08/2021
---

Til slutt gikk det bedre for Josef. Han kommer ikke bare ut av fengselet, han blir statsminister i Egypt etter å ha tolket faraos drømmer (1 Mos 41). Han er gift og har to barn (1 Mos 41,50–52). Forrådskamrene i Egypt er fulle, og den profeterte hungersnøden har begynt. Og en vakker dag dukker brødrene hans opp.

`Les om Josefs første møte med brødrene i 1 Mos 42,7–20. Hvorfor legge en så intrikat plan? Hva ville Josef med dette første møtet?`

Josef hadde makten og kunne uten videre ha tatt hevn på brødrene. I stedet er han bekymret for familien der hjemme. Han er urolig for faren sin. Var han fortsatt i live, eller hadde den dysfunksjonelle familien blitt en familie uten patriark? Og hva med broren Benjamin? Som farens favoritt var Benjamin nå i samme posisjon som Josef hadde vært. Hadde brødrene overført sjalusien til Benjamin? Nå kan Josef vise omsorg for disse sårbare menneskene i familien sin.

Å praktisere bibelske prinsipper i våre relasjoner betyr ikke at vi kan eller bør godta misbruk. Alle er dyrebare i Guds øyne. Jesus led på korset for hver enkelt av oss.

`Hvorfor tar Jesus misbruk eller forsømmelse av andre så personlig? Les Matt 25,41–46.`

Vi er alle kjøpt med Jesu blod, og juridisk sett er vi hans. Den som øver vold, angriper Jesu eiendom.

Seksuelt misbruk og emosjonell eller fysisk vold hører ikke hjemme i familien. Og det er ikke en privatsak som skal løses internt. Det er nødvendig med hjelp og inngripen utenfra. Hvis du eller noen i familien din blir mishandlet, må du søke hjelp hos en fagperson som du stoler på.

`Hvilke bibelske prinsipper må du anvende på vanskelige familieforhold?`