---
title:  Til ettertanke
date:  24/09/2021
---

“Vi ønsker alle å få øyeblikkelige og direkte svar på våre bønner, og vi fristes til å bli motløse når bønnhørelsen lar vente på seg eller kommer i en uventet form. Men Gud er for vis og for god til alltid å besvare våre bønner akkurat på den tiden og den måten som vi gjerne vil. Han vil gjøre noe mer og bedre for oss enn å imøtekomme alle våre ønsker. Og fordi vi kan stole på hans visdom og kjærlighet, bør vi ikke be ham om å rette seg etter vår vilje, men søke å sette oss inn i hans forsett og å fullbyrde dette. Våre ønsker og interesser bør fortape seg i hans vilje.” – _Evangeliets tjenere_, side 162 [GW 219].

“Det er bare en liten stund til Jesus kommer for å frelse sine barn og gi dem udødelighet … Gravene skal åpnes, og de døde skal komme frem og stemme i seiersropet: ‘Død, hvor er din brodd? Død, hvor er din seier?’ Våre kjære som sover i Jesus, skal komme frem iført udødelighet.” – _Counsels on Stewardship_, side 350.

**Spørsmål til drøftelse**

`Tenk på den store konflikten. Hvordan utspiller den seg i verden? Og i ditt liv? Den er reell, ikke sant? Faktisk er den mer virkelig enn mange tror, for de ser ikke for seg en bokstavelig djevel. Hvorfor er det så viktig å vite at den store konflikten er en realitet for å kunne forstå verdens tilstand? Hvorfor gir det så mye trøst å forstå hvordan striden vil ende?`

`Profetier kan virke forstyrrende hvis vi prøver å gå lenger enn det som er åpenbart. Har ikke menighetsmedlemmer ofte kommet i vanskeligheter når de har forutsagt hendelser som ikke skjedde eller trodd på spådommer som ikke gikk i oppfyllelse? Hvordan kan vi beskytte oss mot slike feller?`

`Se over Åp 14,9–11 og spørsmålet om dem som tilber dyret og dets bilde uten å ha hvile. Mon tro hva det betyr?`

`Et omstridt tema i menigheten er hvilken rolle vi har eller ikke har når det gjelder tidspunktet for Kristi gjenkomst. Uansett hva man mener om dette: Hvorfor er det viktig at vi deltar aktivt med å spre budskapet om hans gjenkomst til verden?`