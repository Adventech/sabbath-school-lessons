---
title:  Den endelige hvilen
date:  18/09/2021
---

### Bakgrunnsstoff
Åp 1,9–19, Matt 24,4–8, Matt 24,23–31, Åp 14,6–12, Hebr 11,13–16, Fil 4,4–6

> <p>Minnevers</p>
> Men som det står skrevet: Det intet øye så og intet øre hørte, det som ikke kom opp i noe menneskehjerte, det som Gud har gjort ferdig for dem som elsker ham (1 Kor 2,9).

Har du noen gang følt at du sto midt i en stor kamp, en kamp mellom godt og ondt? Mange, også verdslige mennesker, har opplevd dette. Og vi føler det slik fordi det er tilfellet. Vi står i en stor kamp mellom godt og ondt, mellom Kristus (det gode) og Satan (det onde).

Livet utspiller seg på to plan. Den store kampen mellom Kristus og Satan foregår på globalt plan, ja kosmisk plan, for den begynte i himmelen (Åp 12,7). Men midt i verdens hurlumhei kan vi miste det store bildet av Guds fluktplan for verden av syne. Kriger, politisk uro og naturkatastrofer kan overvelde oss. Men Guds profetiske veiledning kan hjelpe oss å huske det store bildet som forteller hvor vi skal og hvordan vi kommer dit.

Den store konflikten spilles også ut på et mer personlig plan. Den enkeltes tro utfordres i hverdagen, og hvis vi ikke lever til Jesu annet komme, skal vi også dø. Denne uken ser vi på hvordan vi kan hvile i Jesus i møtet med global uro og vår egen fremtid, på kort sikt. På lang sikt ser det hele godt ut!