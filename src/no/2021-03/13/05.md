---
title:  Hvil i fred
date:  22/09/2021
---

Troende mennesker har ventet på Kristi gjenkomst gjennom mange århundrer. Det er kulminasjonen av alle våre håp – og ikke bare våre, men det alle Guds trofaste gjennom hele historien har håpet på.

`Les Hebr 11,13–16. Hva er det store løftet, ikke bare for fortidens mennesker, men også for oss?`

Disse versene gir ikke særlig mening hvis den vanlige oppfatningen av døden var sann. Hva taler teksten om når den sier at disse menneskene ikke har “fått det som var lovet”? De er døde, visstnok nå oppe i himmelen hos Jesus og nyter sin belønning. Da f.eks. Billy Graham døde, ble det sagt om og om at han var i himmelen hos Jesus.

Det er også en viss ironi i dette synet, for ofte når noen dør, sier folk: “Måtte han [hun] hvile i fred.” Hva skal dette bety? Hviler slike mennesker i fred, eller er de oppe i himmelen og gjør det de skal gjøre der (f.eks. titte på all “moroa” her nede)?

`Hvordan skildrer Jesus døden? Les Joh 11,11.`

Tanken om at de hviler “i fred” er da sannheten om det som skjer ved døden, ikke sant? De døde hviler. “For den troende er døden en underordnet sak. Kristus omtaler den som noe som bare har liten betydning. ‘Den som holder fast på mitt ord, skal aldri i evighet kjenne døden.’ For den kristne er døden bare en søvn, et øyeblikk i stillhet og mørke. Livet er skjult med Kristus i Gud, og «når Kristus, vårt liv, åpenbarer seg, da skal også dere åpenbares i herlighet sammen med ham.” – _Alfa og Omega_, bind 5, side 338 [DA 787]

Jesus sammenligner en persons tilstand mellom døden og oppstandelsens morgen med en ubevisst søvn (Joh 11,11; Joh 11,14), men han understreker også at både de frelste og de fortapte skal få sin lønn etter oppstandelsen (Joh 5,28–29). Han påpeker nødvendigheten av å være forberedt på døden når den måtte komme.

`Hvilken trøst får du av å vite at dine avdøde kjære faktisk hviler?`