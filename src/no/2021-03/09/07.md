---
title:  Til ettertanke
date:  27/08/2021
---

“Gud ga mennesket et minnesmerke over sin skaperakt for at de skulle se ham selv gjennom det verk han hadde gjort. Sabbaten representerer en særskilt befaling til oss om å få øye på skaperens herlighet gjennom skaperverket. … På den hellige hviledagen framfor alle andre dager burde vi studere budskapene Gud har gitt oss i naturen. … Idet vi søker nær til naturens hjerte, trer Kristus nær til oss og taler til hjertene våre om sin fred og kjærlighet.” – _Ord som lever_ (2006), side 13 [COL 25, 26].

“En av de viktigste grunnene til at Herren utfridde Israel fra slaveriet i Egypt, var at de kunne holde hans hellige sabbat. … Moses og Aron må ha fornyet læren om sabbatens hellighet, for farao klaget på dem: ‘Og dere vil få dem til å legge ned arbeidet!’ 2 Mos 5,5 Dette tyder på at Moses og Aron startet en sabbatsreform i Egypt.

“Overholdelsen av sabbaten skulle imidlertid ikke være en feiring av slaveriet i Egypt. Overholdelsen til minne om skapelsen skulle også omfatte en glad påminnelse om den befrielsen fra religiøs undertrykkelse i Egypt som gjorde det vanskelig å holde sabbaten. På samme måte skulle befrielsen fra slaveriet for alltid tenne varme følelser for de fattige og undertrykte, de farløse og enkene.” – Tilleggsnotat i _From Eternity Past_, side 549.

**Spørsmål til drøftelse**

`Noen kristne, også noen adventister, mener teistisk evolusjon er en rimelig forklaring på skapelsen. Hvordan viser sabbaten at teistisk evolusjon og syvendedags-adventisme er uforenlig? Hvilken hensikt har det å holde den syvende dag hellig til minne om milliarder av år, spesielt når Guds ord sier tydelig at den ble helliget etter de første seks skapelsesdagene?`

`Hva sier du til argumentet om at dagen ikke betyr noe så lenge vi har en hviledag i uken? Eller hva sier vi til påstanden om at Jesus er vår sabbatshvile, og det derfor ikke er nødvendig å ha noen hviledag?`

`Hvordan kan det å holde sabbaten hellig være en påminnelse om frihet og frigjøring? Hvordan kan vi unngå at den blir en tvangstrøye?`

`Noen mener at det å holde den syvende dag som sabbat, er et forsøk på å fortjene himmelen. Men hvor er logikken i å påstå at vi prøver å fortjene himmelen ved å hvile på den syvende dag?`