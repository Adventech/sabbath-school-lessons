---
title:  Befalingen om å hvile
date:  23/08/2021
---

Skaperverket kan være “svært godt”, men det er ennå ikke fullført. Det ender med Guds hvile og en spesiell velsignelse for den syvende dagen, sabbaten. “Gud velsignet den sjuende dagen og helliget den. For den dagen hvilte han fra hele sitt arbeid, det som Gud hadde gjort da han skapte” (1 Mos 2,3).

Sabbaten er en del av skaperverket. Ja, den er skaperverkets høydepunkt. Gud hviler og skaper et rom for fellesskap der mennesket kunne ta en pause fra hverdagens arbeid og hvile sammen med skaperen.

Dessverre kom synden inn i verden og forandret alt. Ikke noe direkte samfunn med Gud lenger. I stedet fødsler i smerte, hardt arbeid, skjøre og dysfunksjonelle forhold osv. – den lidelsens vei vi kjenner som livet i vår syndige verden. Men midt i alt dette blir Guds sabbat ved som et varig symbol på vår tilblivelse og også håp og løfte om vår gjenskapelse. Hvis de trengte sabbatshvilen før synden, trenger vi den iallfall etter.

Mange år senere, da Gud setter sitt folk fri fra slaveriet i Egypt, minner han dem om denne dagen.

****

`Les.`

Med denne befalingen minner Gud oss om vårt opphav. Vi er ikke et resultat av kalde, blinde krefter. Nei, vi er skapt i Guds bilde. Vi ble skapt for å ha fellesskap med Gud. Israelittene hadde blitt behandlet som slaver med liten verdi. På hver sabbat skulle de huske hvem de egentlig var, vesener skapt i Guds bilde. “Den var et minne om skapergjerningen og var derfor et tegn på Guds makt og kjærlighet.” – _Alfa og Omega_, bind 4, side 237 [DA 281].

`Tenk på hvor viktig læren om skapelsen på seks dager er. Hvilken annen lære er så viktig at Gud sier vi skal bruke en syvendedel av livet, hver uke og uten unntak, til å huske den? Hva bør dette si oss om hvor viktig det er at vi husker hvor vi kommer fra, slik det er beskrevet i 1 Mos?`