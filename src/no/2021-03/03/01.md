---
title:  Rastløshetens opphav
date:  10/07/2021
---

### Bakgrunnsstoff
Matt 10,34–39, Luk 12,13–21, Fil 2,5–8, Luk 22,14–30, Matt 23,1–13

> <p>Minnevers</p>
> For hvor misunnelse og selvhevdelse rår, der er det uorden og alt som er ondt (Jak 3,16).

Asp er vakre trær som blir 15–30 meter høye. De trives i et kaldt klima med kjølige somre. Treet brukes til møbler og også til fyrstikker og papir. Hjort og andre dyr lever ofte av ungtrærne i harde vintre siden barken er veldig næringsrik. Asp trenger mye sol, og den vokser hele tiden – også om vinteren. Derfor er den en viktig kilde til vinterføde for dyrene.

Men asp har et av planteverdenens største rotsystemer. Røttene setter nye skudd og danner en koloni som kan spre seg relativt fort og dekke store områder. En enkelt asp kan bli 150 år, men den større organismen under bakken kan leve i tusenvis av år.

Denne uken skal vi se på noen av røttene til vår rastløshet. Det er mye som kan hindre oss i å finne sann hvile hos Jesus. Noen av tingene er opplagte og krever ikke mye oppmerksomhet. Andre ser vi kanskje ikke så lett, og som med aspens enorme organisme under bakken er vi oss kanskje ikke alltid bevisst de holdningene og handlingene som skiller oss fra Frelseren.