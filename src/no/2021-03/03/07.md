---
title:  Til ettertanke
date:  16/07/2021
---

“Den som er opptatt av seg selv, kan ikke vokse og bære frukt. Har du tatt imot Kristus som din personlige frelser, må du glemme deg selv og prøve å hjelpe andre. Tal om Kristi kjærlighet, og fortell andre hvor god han er. Utfør hver gjerning du blir stilt overfor. Ha en byrde for andre i hjertet, og gjør alt som står i din makt for å frelse menneskesjeler. Etter hvert som du tar imot Kristi Ånd – den ånd som viser seg i uegennyttig kjærlighet og i tjeneste for andre – vil du vokse og bære frukt. Åndens frukt vil modnes i ditt liv. Din tro vil vokse. Din overbevisning vil bli dypere. Din kjærlighet vil bli fullkommen. Kristi bilde vil gjenspeiles mer og mer i deg i alt som er rent, edelt og vakkert.” – _Ord som lever_ (2006), side 41 [COL 67,68].

Når det har vært problemer menighetsmedlemmer imellom, “har samtalen mellom partene dratt ut i timevis. Ikke nok med at tiden har vært bortkastet, Guds tjenere blir nødt til å høre på dem uten at partene gir seg inn under nåden. Hvis de la bort stoltheten og egoismen, ville fem minutter løse de fleste vanskeligheter.” – _Early Writings_, side 119.

**Spørsmål til drøftelse**

`Tenk på praktiske måter å vinne seier over egoismen på. Hvordan kan dere sørge for at alle tar ansvar for at dette kan bli en realitet?`

`Ambisjoner er ikke negative i seg selv. Men hvordan kan vi forvente store ting av Gud uten å bli fortært av ærgjerrighet?`

`De færreste av oss er åpenlyst ambisiøse, hyklerske, egoistiske eller misunnelige. Vi klarer alltids å vise en finere fasade. Men som aspens enorme rotsystem lurer alle disse negative egenskapene under overflaten. Hvordan ser en forvandling ledet av Ånden ut i praksis? Hvordan kan vi seire over roten til rastløshet og finne sann hvile i Jesus?`

`Tenk mer på svaret ditt på torsdagens siste spørsmål om viktigheten av Jesu annet komme. Hva slags håp har vi uten det? Hva ville Kristi første komme ha gjort for oss uten håpet når vi vet at de døde sover til oppstandelsen ved Jesu annet komme?`