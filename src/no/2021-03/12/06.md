---
title:  I begge retninger
date:  16/09/2021
---

Jona ser ikke ut til å være verdt det oppstyret han skaper. Ninive var farlig, men i historien om Jona ser det ikke ut til at det er Ninive som er problemet. De forstår budskapet og omvender seg straks. Misjonæren Jona er det svake ledd i denne misjonshistorien.

Gud må innhente en motvillig profet fordi han vet at Jona trengte misjonsreisen til Ninive like mye som folket der trengte å høre misjonærens budskap.

`Les Judas’ brev. Hvordan kan vi “bli værende i Guds kjærlighet” (Jud 1,21). Hva vil det si?`

“Bli værende i Guds kjærlighet mens dere venter på at vår Herre Jesu Kristi barmhjertighet skal føre dere til evig liv.”

Å erfare Guds kjærlighet og nåde er ikke noe vi gjør en gang for alle. En sikker måte å “bli værende i Guds kjærlighet” på er å rekke hånden ut til andre. I de neste versene ber Juda oss om være “barmhjertige” og “berge” andre ved å “rive dem ut av ilden”.

`Les Jud 1,20–23. Hva er relevant for historien om Jona, og hvordan taler det til oss?`

Gud kalte Jona til å dra til Ninive fordi profeten neppe hadde brukt mye tid på å tenke over forholdet til assyrerne før dette kallet. Han visste nok at han ikke likte dem, men han ante ikke hvor sterkt han hatet dem eller hvor langt han ville gå for å unngå dem, også etter at han fikk kallet. Jona var ikke klar til å ha en fra Ninive som nabo i himmelen. Jona elsket ikke slik Gud elsker. Gud kaller ham til å dra til Ninive fordi Gud elsker folket der og vil ha dem i sitt rike. Men Gud kaller også Jona fordi han elsker ham. Han vil at Jona skal vokse og bli mer lik ham mens de arbeider sammen. Gud vil at Jona skal finne den sanne hvilen som kommer ved å ha et frelsende forhold til ham og ved å gjøre Guds vilje, som også innebærer å rekke hånden ut til andre og vise dem den troen og håpet vi har.

`Hvor mye tid bruker du på å arbeide for andres frelse? Hvordan fører denne form for arbeid til sann hvile hos Jesus?`