---
title:  En hvileløs profet
date:  11/09/2021
---

### Bakgrunnsstoff
Jona 1–4, Jer 25,5, Esek 14,6, Åp 2,5, Luk 9,51–56, Jud 1,1–25

> <p>Minnevers</p>
> Skulle ikke jeg ha omsorg for storbyen Ninive, hvor det er mer enn tolv ganger ti tusen mennesker som ikke vet forskjell på høyre og venstre, og hvor det også er en mengde dyr? (Jona 4,11).

En av de mest interessante historiene i Skriften må være den om Jona. Han var Guds profet, kalt av Gud, og hva gjør han? Han stikker av fra Guds kall. På dramatisk vis ble han overbevist om å endre kurs og adlyde Herren. Det gjør han, men hva gjør han så? Tenk at han klaget over at de han ble kalt til å vitne for, faktisk angret og ble spart for ødeleggelsen som ellers ville ha hjemsøkt dem!

For et eksempel på en som ikke har hvile eller fred – i den grad at han roper: “Men nå, Herre, bare ta livet mitt! For jeg vil heller dø enn leve” (Jona 4,3).

Jesus viste til historien om Jona og sa: “Folk fra Ninive skal stå fram i dommen sammen med denne slekten og dømme den. For de vendte om da Jona forkynte sitt budskap – og her er mer enn Jona!” (Matt 12,41). Større enn Jona, ja visst! Ellers kunne han ikke frelse oss.

Denne uken skal vi lese om Jona og hva vi kan lære av hans hvileløshet og mangel på fred.