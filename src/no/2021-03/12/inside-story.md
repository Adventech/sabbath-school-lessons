---
title:  Misjonsfortelling
date:  17/09/2021
---

#### To menn mot én Gud

_Niang Muang (21)_

Tiåringen Niangs familie hadde kommet til USA fra Myanmar året før, og skolegangen var tung i Georgia. Hun snakket ikke godt engelsk og hadde ikke mange venner. Og hun måtte gå til skolen i mørket.

Niang ba før hun gikk. “Kjære Gud, hjelp meg å overleve enda en skoledag uten å få problemer med læreren. Bevar meg på skoleveien. Amen.”

Niang tok en snarvei til skolen. Det var mørkt da hun kom frem til skogen. Hun var eneste barn der akkurat da. Plutselig sto to store menn foran henne. En holdt noe som lignet en tøysekk. Den var tom. Han holdt den frem: “Kan du holde den for oss?” spurte han.

Det var da merkelig. Niang stoppet opp. Mennene kom nærmere. Hun så seg nervøst om i håp om at andre barn også tok snarveien. Hun så ingen. Bare mennene. De var to og hun bare en. De var store, og hun var liten. Ville hun holde sekken?

“Nei!” utbrøt Niang og ristet på hodet. Hun snudde seg og løp så fort hun kunne. Mennene ble overrasket. “Å nei, ikke løp!” sa den ene. Men Niang ville ikke stoppe. Hun hadde hørt om barn som ble bortført og visste at mennene lett kunne ta henne igjen.

“Hjelp meg, Gud,” ba hun. “Hjelp meg.” De kunne gripe henne når som helst. Hun ba: “Hvis jeg har gjort noe galt, så tilgi meg.”

Hun hørte etter om mennene kom, men ikke en lyd. Hjertet dundret. Så hørte hun barn som tok snarveien. Lettelsen seg inn over henne. Hun kunne gå trygt sammen med de andre barna. Da de kom dit hvor mennene hadde stått, var de forsvunnet.

Niang sukket lettet. “Kjære Gud, takk for at du beskyttet meg.”

To store menn ble overvunnet av en enda større Gud.

For ti år siden hjalp et offer 13. sabbat barn som Niang å flytte over fra offentlige skoler til adventistenes menighetsskoler. En del av offeret denne 13. sabbat skal igjen gå til å hjelpe flyktningbarn å få en adventistskolegang. Takk for at du planlegger et godt offer.

Niang studerer ved Southern Adventist University og vil bli tannlegemisjonær. Du finner bilder på Facebook: bit.ly/fb-mq.