---
title:  Oppdraget fullført
date:  14/09/2021
---

Ninive er enormt mye større enn byene i Israel. Det er en “en stor by for Gud, tre dagsreiser lang” (Jona 3,3).

`Les Jona 3,1–10. Hva svarer dette onde stedet? Hva kan historien lære oss om å vitne for andre?`

Mens Jona går rundt i byen, forkynner han Guds budskap: “Ennå førti dager, og så skal Ninive bli ødelagt!” (Jona 3,4). Han legger ikke fingrene mellom. Vi får ikke detaljene, men folket tar imot budskapet og tror advarselen.

Kongen i Ninive utsteder et dekret for å vise et nytt sinnelag. Alle – også dyrene – må faste og sørge (teksten sier ikke hvordan dyr sørger). Kongen går ned fra sin trone og setter seg i støvet på bakken, en viktig symbolsk handling.

`Les Jona 3,6–9. Se også Jer 25,5; Esek 14,6 og Åp 2,5. Hvilke deler av kongens tale viser at han forstår hva sann omvendelse er?`

Talen var kort og rett på sak, men full av korrekt teologi om sann omvendelse. Den hellige ånd har arbeidet overtid med folkets hjerter mens Jona talte.

De kjente ikke alle historiene om Guds ømme ledelse som israelittene hadde, og likevel tok de godt imot budskapet. De sier i praksis: “La oss forlate oss på Guds barmhjertighet, ikke på våre egne prestasjoner! La oss stole helt og fullt på hans godhet og nåde.”

Jona, som selv har opplevd Guds nåde, ser merkelig nok ut å tro at nåden er så eksklusiv at det bare er forbeholdt noen få å få hvile i den.

`Hvorfor er omvendelsen en så viktig del av den kristne erfaring? Hva betyr det å omvende oss fra syndene våre, spesielt dem vi begår om og om igjen?`