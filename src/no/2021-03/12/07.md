---
title:  Til ettertanke
date:  17/09/2021
---

“Da Herren gav Jona oppdraget, la han på ham et tungt ansvar. Men han som hadde bedt ham å gå, var i stand til å styrke sin tjener og la hans gjerning lykkes. Hvis profeten hadde adlydt uten forbehold, ville han blitt spart for mange bitre erfaringer og hadde høstet store velsignelser. Men Herren sviktet ikke Jona i hans dype fortvilelse. Som et resultat av gjentatte prøver og merkelige opplevelser gjenvant han sin tillit til Gud og hans grenseløse makt til å frelse.” – _Alfa og Omega_, bind 3, side 119–120 [PK 266].

“Tusener kan nås på den enkleste og mest likeframme måte. De intellektuelle – disse som verden betrakter som sine mest begavede menn og kvinner – blir ofte oppmuntret ved noen enkle ord fra en som elsker Gud og kan tale om dette likså naturlig som verdens mennesker snakker om noe som interesserer dem.” – _Ord som lever_ (2006), side 164 [COL 232].

**Spørsmål til drøftelse**

`En “Guds profet” som er opprørt over at det folket Gud kalte ham til å vitne for, har tatt imot frelsen? Hvordan skal vi forstå at Jona tenker slik? For et eksempel på Guds tålmodighet med sitt folk, også når de handler stikk i strid med det lyset de har fått!`

`Jonas historie ser ut til å si at Gud ikke bare er ute etter å redde de villfarne, men også å skape en forvandling hos sine egne. Hvordan kan vi få et “nytt hjerte” og en “ny ånd” selv om vi allerede kjenner Herren og sannheten for vår tid? Hva er forskjellen på å kjenne sannhet og å bli forvandlet av den?`

`Les Judas brev igjen. Hva er hovedbudskapet, og hvorfor er dette budskapet relevant for oss som menighet i dag?`

`Hvordan gjør det oss åndelig godt å arbeide for andres frelse?`

`Jona trodde han hadde gode grunner for ikke å reise til Ninive, men Gud viste ham hvor grundig feil han tok. Hvilken holdning kan vi ha til andre som kan vise samme feilaktige holdningen som den Jona viste?`