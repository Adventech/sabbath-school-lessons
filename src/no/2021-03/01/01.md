---
title:  I et døgnåpent samfunn
date:  26/06/2021
---

### Bakgrunnsstoff
1 Mos 2,1–3, Jer 45,1–5, 2 Mos 20,11, 2 Sam 7,12, Mark 6,30–32, 1 Mos 4,1–17

> <p>Minnevers</p>
> Jeg lengtet, ja, fortærtes av lengsel etter Herrens forgårder. Nå jubler hjerte og kropp mot den levende Gud (Sal 84,2).

Tikk, takk, tikk takk, tikk takk. Klokken tikket jevnt og trutt. Bare to timer til sabbaten skulle begynne. Mary sukket og så seg om i leiligheten. Barnas leker lå strødd rundt i stuen, kjøkkenet var et eneste rot, den yngste lå til sengs med feber og i morgen skulle hun ønske velkommen i kirken, så de måtte dra hjemmefra en halv time tidligere. Jeg skulle ønske jeg kunne få litt ro i morgen, tenkte Mary trist.

Samtidig sto hennes mann Josh i kø for å betale matvarer. Trafikken hadde vært et mareritt. Kassakøen var lang. Alle skulle visst handle akkurat nå. Jeg trenger hvile, det kan ikke fortsette slik, stønnet Josh inni seg. Livet må da være noe mer.

Livet vårt styres av rushtid, arbeidstid, legeavtaler, nettsamtaler, shopping og ting på skolen. Samme hva slags fremkomstmidler vi bruker, truer verden med å skvise bort det som er virkelig viktig.

Hvordan finner vi hvile i så mye mas og kjas?