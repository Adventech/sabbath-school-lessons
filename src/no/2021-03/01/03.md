---
title:  Utkjørt
date:  28/06/2021
---

Søvnmangel og utmattelse er reelle problemer. Verre er det når vi er “emosjonelt tomme”. Og når søvnmangel kommer i tillegg til emosjonelle prøvelser, kan vi bli riktig nedfor.

Baruk, som skrev ned Jeremias ord, må ofte ha hatt det slik i de siste, urolige årene i Jerusalem før kaoset som fulgte da byen ble ødelagt av babylonerne.

`Les Jer 45,1–5. Skriv en rask diagnose av Baruks emosjonelle helse.`

Kan du forestille deg følelsen hvis Gud sendte deg et budskap som var skreddersydd for deg? Baruk fikk et budskap rett fra Guds tronsal (Jer 45,2). Det skjedde «i det fjerde året Jojakim, sønn av Josjia, var konge i Juda», ca. 605 eller 604 f.Kr. Jer 45,3 viser hvordan folk har det når de er utslitt.

Fra det Skriften forteller om denne perioden, vet vi at Baruk ikke bare er en sutrepave. Han hadde god grunn til å være motløs og nedfor. Mye vondt skjedde, og mer skulle det bli.

`Hva sier Gud til Baruks smerte? Les Jer 45,4–5.`

Guds reaksjon minner oss om at hans fortvilelse og smerte må ha vært mye større. Han hadde bygget Jerusalem og skulle rive byen, han hadde plantet Israel som en vingård (Jes 5,1–7) og skulle nå rykke den opp og føre den i utlendighet. Det var ikke dette Gud hadde ønsket for sitt folk, men det måtte komme på grunn av opprør mot ham.

Men for Baruk var det lys i enden av tunnelen. Gud ville bevare hans liv midt i ødeleggelsen.

`Les Guds ord til Baruk igjen. Hvilket budskap kan vi ta til oss? For hva sies det om at Gud er der for oss uavhengig av vår situasjon?`