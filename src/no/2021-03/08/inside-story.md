---
title:  Misjonsfortelling
date:  20/08/2021
---

#### Fotball, suppe og gud

_Sakhile Sibanda Kamera i Nunavut i Canada_

Forteller: Nunavut er det nordligste og største territoriet i Canada. Det er tynt befolket, med tundra, høye fjell og landsbyer som bare kan nås med båt eller fly. Det er også en liten gruppe adventister der. I dag snakker vi med en av dem. Hun heter Sakhile.

Sakhile: Jeg er gift og har to barn, en gutt og en jente. Jeg er sykepleier i hovedbyen i Nunavut, Iqaluit, der det bor 8000 mennesker. For et år siden kom vi fra Pond Inlet, et lite sted med 1800 innbyggere langt nord i Nunavut.

Forteller: Det er mye hjemløshet og vold i hjemmet i Nunavut. Hva kan adventistene gjøre?

Sakhile: En del av tiden i Pond Inlet var vi de eneste adventistene der. Min mann arbeidet for myndighetene, og jeg var sykepleier, så vi hadde viktige stillinger. Det gjorde det vanskelig å vitne. Noen ville ta alt vi sa for god fisk, og vi ville ikke noen skulle si at vi brukte vår makt til å prakke på andre vår tro. Så vi var forsiktige, men vi startet en fotballklubb for 9–12 år gamle jenter. Den fikk en god innflytelse på lokalsamfunnet. Jentene fant mening idet de trente, spiste og var venner. Vi lærte dem også å skaffe midler til klubben. Det var ikke bare jeg som bakte kaker og solgte. De lærte å eie klubben, så de kunne fortsette uten oss.

Vi påvirket også miljøet gjennom mine barns venner. Vennene ba om å få komme til oss og leke på fredagskvelder og lørdager. Da hadde vi våre sabbatsmøter og ba barna med på dem.

Forteller: Sammenlign Iqaluit og Pond Inlet.

Sakhile: Det er flere adventistfamilier i Iqaluit, og fellesskapet har gitt oss åndelig vekst. Jeg kan ringe til andre medlemmer og be dem be for oss. Vi har et sikkerhetsnett. Her underviser jeg juniorene i sabbatsskolen og planlegger å få barna med på å hjelpe de gamle og vise godhet mot andre.

Forteller: Hva er din drøm for adventistmenigheten her?

Sakhile: Vi trenger et kirkebygg. Det vil gjøre det lettere å vitne. Da jeg besøkte Iqaluit for noen år siden, hadde vi et sted til sabbatsmøter der vi serverte suppe til hjemløse gjennom uken. De kunne også komme på sabbaten og være med på fellesmiddagen. Stedet vi leier nå, er for lite til måltider. Bibelstudiet holder vi hjemme hos oss. Resten av barnesabbatsskolen møter i to andre hjem. De voksne bruker det leide lokalet. Det ville være herlig å ha ett sted med plass til alle.

Forteller: En del av offeret dette kvartalet går til å åpne en kirke og et senter der de kan vitne for Gud. Takk for at du planlegger å gi et godt offer 13. sabbat.

Du finner bilder på Facebook: bit.ly/fb-mq.