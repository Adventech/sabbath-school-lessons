---
title:  Til ettertanke
date:  20/08/2021
---

“Fordi forholdene stadig forandres, vil det også skje forandringer i vår erfaring. Ved disse forandringer blir vi enten oppløftet eller nedtrykt. Men selv om forholdene forandres så har de ingen makt til å forandre Guds forhold til oss. Han er den samme i går, i dag og til evig tid, og han vil vi skal ha ubetinget tillit til hans kjærlighet.” – _Lys fra det høye_, side 119 [HP 120].

“Fortsett med å se hen til Jesus mens du ber stille bønner i tro. Grip fatt i hans styrke enten du har en tydelig følelse eller ikke. Gå fremover som om hver bønn er oppbevart ved Guds trone og er blitt besvart av ham hvis løfter aldri svikter. Gå frem mens du synger yndig for Gud i ditt hjerte selv om du føler deg nedtrykt av tyngsel og bedrøvelse. Fordi jeg kjenner til det, sier jeg at lys vil komme. Vi skal bli fylt med glede, og tåken og skyene vil forsvinne. Vi går fra mørket og de trykkende skyer og inn i det klare solskinn av hans nærhet.” – _På fast grunn_, 2. bok, side 243 [2SM 242,243].

**Spørsmål til drøftelse**

`Det er ofte vanskelig å hjelpe en med psykiske lidelser eller depresjon. Hvordan kan menigheten gjøre mer for dem som plages av depresjon?`

`Vi sliter ofte med å være åpen og ærlig overfor Gud. Bla gjennom noen salmer og se hvor åpne og ærlige forfatterne var. Hvordan kan vi fremme en atmosfære preget av åpenhet og ærlighet i vår menighet?`

`Bønn er ofte vanskelig når vi lider av depresjon. Snakk om betydningen av å be for dem som ikke klarer å be for seg selv.`

`Hvorfor er det viktig å huske at tro ikke er følelser? Det at vi er deprimerte, motløse, redde og bekymrede betyr ikke vi mangler tro eller tillit til Gud. Det betyr bare at vi for tiden er deprimerte, motløse, redde og bekymrede, og det har alle vært på et eller annet tidspunkt. Hvordan kan vi lære at det er viktig å rekke ut hånden i tro, enda så vanskelig det kan virke i slike perioder.`

`Hvilket håp finner du i historien om den lamme, spesielt hvis en syndig livsstil har påført deg sykdom og lidelse?`