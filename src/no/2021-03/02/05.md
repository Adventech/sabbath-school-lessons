---
title:  Forbønn
date:  07/07/2021
---

`Hva tilbyr Gud Moses etter opprøret? Les 4 Mos 14,11–12.`

Gud tilbyr å utslette israelittene og skape et nytt folk med Moses som stamfar.

`Hvordan reagerer Moses på opprøret? (4 Mos 14,13–19).`

Her ser vi en sann Guds mann. Moses’ svar peker frem mot ham som over 1400 år senere ba for sine disipler (Joh 17). Mange teologer ser her et eksempel på hva Kristus gjør for oss. Det er ingen tvil om deres og vår skyld. Likevel ber Moses Gud om å tilgi dem “i din store trofasthet” (4 Mos 14,19). Og slik Herren reagerte på Moses’ forbønn, slik hører han Jesus på grunn av hans død og oppstandelse og forbønn for oss.

Moses ber: “Tilgi i din store trofasthet den synden dette folket har gjort, slik du har tilgitt dette folket helt fra Egypt og til nå” (4 Mos 14,19). Nåden tar opprøret og rastløsheten ved roten. Tilgivelsen gir en ny begynnelse.

Men det koster. Nåden er ikke billig. Folket er tilgitt, men opprøret får følger, og denne generasjonen slipper ikke inn i løftets land (4 Mos 14,20–23).

Ja, Gud vil sørge for dem i ørkenen i ennå 38 år. Han vil fø dem. Han vil tale til dem fra helligdommen. Han vil stå ved deres side i ørkenen. Men så skal de dø, og en ny generasjon må ta stafettpinnen og finne hvile i løftets land.

Det høres ut som dom, men det er nåde. Hvordan skulle denne generasjonen kunne innta Kanaans mektige bystater hvis de ikke hadde lært å stole på ham? Hvordan skulle de kunne være et lys for folkeslagene mens de snublet rundt i mørket selv?

`Hvilke lekser har tilgitt synd lært deg?`