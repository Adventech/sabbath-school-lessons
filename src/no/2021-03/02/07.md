---
title:  Til ettertanke
date:  09/07/2021
---

“Nå lot det til at de oppriktig angret sin syndige atferd, men de sørget mer over følgen av sin egen onde vei enn over sin utakknemlighet og ulydighet. Da de fant ut at Herren ikke ville endre sin beslutning, våknet deres egenvilje på ny, og de nektet å dra tilbake til ørkenen. Da Herren påla dem å dra bort fra fiendens land, satte han deres tilsynelatende ydmykhet på prøve, og det viste seg at den ikke var ekte. De visste at de hadde syndet alvorlig da de i et anfall av sinne prøvde å drepe de to speiderne som hadde oppfordret dem til å vise lydighet. Da de ble klar over at de hadde begått en fryktelig feil, ble de grepet av redsel, for de innså at det ville få skjebnesvangre følger. Deres sinn var ikke blitt forandret, og i en gitt situasjon ville de opptre på samme måte. Dette skjedde da Moses på Guds befaling påla dem å dra inn i ørkenen igjen.” – _Alfa og Omega_, bind 1, side 365 [PP 391]

“Tro har ingenting å gjøre med formastelse eller dristig overmot. Bare den som har sann tro, er sikret mot formastelse, som er Satans forfalskede etterligning av tro. Troen gjør krav på Guds løfter og bærer frukt i lydighet. Formastelsen gjør også krav på løftene, men bruker dem på samme måten som Satan gjorde — til å unnskylde overtredelse. Tro ville ha fått våre første foreldre til å stole på Guds kjærlighet og til å etterleve hans ord. Formastelse fikk dem til å overtre hans lov, fordi de trodde at hans store kjærlighet ville frelse dem fra følgene av deres synd. Det er ikke tro å gjøre krav på gunst hos Gud uten å rette seg etter betingelsene for å motta nåde. Ekte tro bygger på de løfter og prinsipper som finnes i Guds ord.” – _Alfa og Omega_, bind 4, side 100–101 [DA 126].

**Spørsmål til drøftelse**

`Snakk om forskjellen på tro og overmot. Hvorfor kunne det å innta Kanaan først være en troshandling og senere en overmodig handling? Hvordan betyr motiver og omstendigheter mye for tro og overmot?`

`Hva vil det si at synd kan være tilgitt, men at vi må leve med følgene. Hvordan kan du hjelpe dem som sliter med å forstå at de kan være tilgitt en synd som likevel påvirker dem negativt, kanskje også deres nærmeste?`