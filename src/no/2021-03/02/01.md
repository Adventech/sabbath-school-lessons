---
title:  Rastløs og opprørsk
date:  03/07/2021
---

### Bakgrunnsstoff
4 Mos 11,1–33, 4 Mos 12,1–13, 4 Mos 13,27–33, 4 Mos 14,1–23, 1 Kor 10,1–11, 4 Mos 14,39–45

> <p>Minnevers</p>
> Det som hendte med dem, skulle være til advarsel. Det ble skrevet til rettledning for oss, og til oss er de siste tider kommet (1 Kor 10,11).

Gjennom århundrene har mange meldt om merkelig, rastløs oppførsel hos hunder og andre husdyr før store jordskjelv.

Det viser seg at dyr er i stand til å merke den første av jordskjelvets seismiske bølger – trykkbølgen – som kommer før den sekundære rystebølgen. Dette forklarer nok hvorfor dyr virker forvirrede eller rastløse rett før bakken begynner å riste. Noen dyr, så om elefanter, kan oppfatte lavfrekvente lydbølger og vibrasjoner som mennesker ikke kan merke i det hele tatt.

Noen få minutter før skjelvet med styrke 5,8 som rammet Washington DC den 23. august 2011, begynte noen av dyrene ved Smithsonian Institutions National Zoo å oppføre seg underlig. Blant dem var lemurene, som begynte å rope høyt i et kvarter før bakken begynte å riste.

Denne uken ser vi på noen eksempler på merkelig menneskelig rastløshet som ikke skyldtes forestående naturkatastrofer som jordskjelv, men den synd som preger mennesker som ikke hviler i det Kristus tilbyr dem som kommer til ham i tro og lydighet.