---
title:  Tro eller overmot
date:  08/07/2021
---

`Hva er likhetstrekkene mellom israelittenes ørkenvandring og Guds folk like før Jesu annet komme? (se 1 Kor 10,1–11.)`

Guds folk har alltid vandret om i villmarken på vei mot løftets land. Denne villmarken skifter utseende. Akkurat nå er den en endeløs mediakanon, et jevnt drypp av meldinger og brølet av underholdning uten ende. Den vil gi oss pornografi som kjærlighet og materialisme som svaret på livets problemer. Hvis vi bare kunne ha vært i litt bedre form, litt yngre, litt rikere, litt mer sexy – ville det ha løst alle våre problemer.

Vi er like rastløse som israelittene i jakten på fred, og vi leter ofte på feil steder.

`Hvordan tok israelittene Guds dom? Les 4 Mos 14,39–45.`

Israels reaksjon er typisk. “Kom”, sa de, “så går vi opp til det stedet Herren har talt om. For vi har syndet” (4 Mos 14,40).

Det nytter ikke å være halvhjertet. Det er som en dårlig vaksine. Legene anbefaler en hepatitt B-vaksinasjon rett etter fødselen. Det er en god begynnelse. Men hvis ikke barnet får to-tre påfyll med vaksine til rett tid og i riktige mengder, har det ingen beskyttelse mot hepatitt B.

Israels helomvending ender med død og skuffelse fordi de ikke godtar Guds nye veiledning og angriper uten paktens ark eller Moses til å lede dem.

Overmot er farlig og fører til død. Svært ofte er det drevet av frykt. Fordi vi er redde for noe, gjør vi noe vi angrer på senere.

`Tenk på en gang du handlet i tro og en gang du handlet i overmot. Hva var forskjellen?`