---
title:  Relasjoner på guds måte
date:  04/08/2021
---

Josefs historie i Egypt begynner godt. Han har overgitt seg til Gud, og Gud velsigner ham så han får en høy stilling i Potifars hus.

`Hvordan kom Guds velsignelser til syne i Josefs liv? Hvordan ser Josefs relasjoner ut? Les 1 Mos 39,1–6.`

Josef ser ut til å komme godt ut av det med Potifar, og forholdet til personalet i huset og på marken er godt, men problemene ligger på lur. Noen er hvileløs.

`Hvilket relasjonelt problem står Josef overfor? Hvordan velger han å håndtere det? Les 1 Mos 39,7–10.`

Josefs problem er Potifars kone. Kanskje vi bør si det annerledes: Potifars kone har et problem. Hun ser på andre som “ting” som kan manipuleres og brukes. Hun vil “bruke” Josef. Josef blir beskrevet som “velskapt og vakker” (1 Mos 39,6). Bibelen sier sjelden noe om menneskers ytre, for “mennesker ser det som øynene ser, men Herren ser på hjertet” (1 Sam 16,7). I dette tilfellet er Josefs utseende mest til hinder for hans jakt på renhet og trofasthet mot Guds prinsipper.

Til tross for kvinnens mas gjør Josef noe som kan virke mot sin hensikt. Han bruker bibelske prinsipper i alle forhold, også overfor Potifars kone. Disse prinsippene er ikke gammeldagse. Alle som har opplevd syndens følger kan skrive under på det.

Bibelfortellingen viser at dette ikke var noen engangsforeteelse. Potifars kone la seg etter ham gang på gang (1 Mos 39,10). Josef prøvde å forklare sitt valg (1 Mos 39,8–9), men uten hell.

Han innser at han ikke kan kontrollere andres valg. Men han bestemmer seg for å leve, elske og behandle dem rundt seg på en måte som vil ære Gud. Josef har lært å leve i Guds nærhet. Denne kunnskapen hjalp ham å motstå fristelsene.

`Har du prøvd å anvende bibelske prinsipper på alle dine relasjoner, også når den andre ikke “følger spillereglene”? Hvordan gikk det? Les Matt 5,43–48. Hvorfor er det viktig å leve slik?`