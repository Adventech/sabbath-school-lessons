---
title:  Misjonsfortelling
date:  06/08/2021
---

#### Stranda eller ørkenen

_Diana Fish (56), Arizona i USA_

Min mann Loren og jeg hadde drømmejobber. Han var psykolog, og jeg arbeidet med personalutvikling ved AdventHealth. Vi elsket strendene i Florida, men noe manglet. Vi ba Gud om hjelp til å kunne arbeide på heltid for ham sammen. I Tennessee, tenkte vi, der barna og barnebarna bor.

På en konferanse om bønn og overgivelse kom jeg forbi standen til Holbrook Indian School og så keramikk elevene hadde laget. En av kvinnene lyste opp da hun fikk høre at jeg drev med personalutvikling. Men Holbrook ligger i Arizona. “Dit flytter vi aldri,” tenkte jeg. Vannet er vårt element, ikke Arizonas ødeland.

Et halvt år senere fikk Loren høre om en jobb for en professor i sosialarbeid ved Southern Adventist University i Tennessee. Vi drømte om å flytte dit.

Loren dro til på Generalkonferansen i San Antonio i Texas. Der endte han opp ved standen til Holbrook Indian School. En kvinne så navneskiltet hans med bokstavene “LCSW”. “Vi trenger en sosialarbeider!” utbrøt hun ivrig.

Loren smilte nervøst og ville til å gå da hun spurte etter hans kones jobb. Han sa at hun drev med personalutvikling på Florida Hospital. “Vi trenger slik en også!” sa kvinnen og vinket på sin mann, rektor på Holbrook. Senere fortalte Loren om møtet. Jeg var usikker.

Vi ville besøke Holbrook på slutten av ferien. Før vi kom, fikk Loren telefon fra Southern Adventist University. Han fikk ikke jobben. Panikken satte inn. Jeg følte Gud satte meg på prøve for å se om jeg ville dra dit han ledet meg.

Vi snakket med de ansatte på Holbrook om arbeidet for indianernes barn og unge. De drømte om fulltids kristen veiledning for elever med post-traumatisk stresslidelse og andre problemer. Den kvelden var det vanskelig å sovne.

Men da jeg våknet neste dag, tenkte jeg det ville være herlig å arbeide på Holbrook. Jeg sa til Gud at han måtte overbevise Loren også. Jeg ba og ventet.

Da vi kom hjem til Florida, sa Loren at han følte Gud ville vi skulle til Holbrook. To uker senere var vi ansatt. Vi er glade for at vi fulgte Guds ledelse og dro til Holbrook.

Takk for gavene trettende sabbat for tre år siden som satte fart i planene for et nytt idrettsbygg og helsesenter ved Holbrook Seventh-day Adventist Indian School. Offeret dette kvartalet vil bidra til å ferdigstille andre fase av senteret, der skolen vil arbeide med å forebygge fedme, hjertesykdom, diabetes, depresjon og selvmord hos barn og unge blant indianerne.

Du kan laste ned bilder fra Facebook: bit.ly/fb-mq.