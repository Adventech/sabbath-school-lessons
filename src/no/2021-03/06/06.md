---
title:  Den store konflikten på det personlige plan
date:  05/08/2021
---

Av 1 Mos 39,11–20 vet vi at Josef må lide for sine prinsipper. Han blir kastet i fengsel. Som Potifars eiendom kunne han ha blitt drept på stedet. Potifar trodde åpenbart ikke sin kone, men han måtte beskytte sitt eget rykte. Men tross motgangen sier Skriften at “Herren var med Josef” (1 Mos 39,21).

Livet er ikke rettferdig. Det gode vinner ikke alltid frem, og ondskap straffes ikke alltid. Men noe godt nytt er det. Josef kan finne hvile, også i fengselet, for Gud er med ham. Her kunne han ha murret over den urettferdige behandlingen, trukket seg inn i seg selv og sagt Gud farvel.

`Hva gjør Josef mens han er i fengsel? Hvordan forholder han seg til de andre fangene? Les 1 Mos 39,21–40,22.`

I fengselet arbeider Josef med virkeligheten, ikke idealet. Han knytter kontakter, han hjelper andre, selv om relasjonene i fengselet ikke var så ideelle som han må ha ønsket seg. Og han er ikke for god til å be om hjelp og gjøre seg sårbar. Han ber munnskjenken om hjelp etter å ha tolket drømmen hans.

`Hvilket syn på relasjoner viser Paulus oss i Ef 6,1–13?`

Våre relasjoner er små avspeilinger av den store konflikten mellom Gud og Satan som raser gjennom historien. Derfor finnes det ikke fullkomne forhold. Alle forhold må vokse, og Satan vil bruke alle våre forhold – spesielt til dem som står oss nærmest – til sin fordel så han kan skade og motarbeide Guds vilje for oss. Heldigvis behøver vi ikke å kjempe disse kampene alene. Guds ord har prinsipper for våre relasjoner. Hans løfte om å gi oss visdom (Jak 1,5) gjelder også relasjoner. Og slik han var med Josef, slik vil han være med oss når relasjonene våre blir innfløkte.

`Tenk på Guds løfte i Jak 1,5 og ta tid til å be om visdom i dine relasjoner. Hvordan kan du være åpen for Den hellige ånds tilskyndelser når du har med disse menneskene å gjøre?`