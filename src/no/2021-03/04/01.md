---
title:  Hvilens pris
date:  17/07/2021
---

### Bakgrunnsstoff
2 Sam 11,1–27, 2 Sam 12,1–23, 1 Mos 3,1–8, 1 Joh 1,9

> <p>Minnevers</p>
> “Gud, skap i meg et rent hjerte, gi meg en ny og stødig ånd!” (Sal 51,12).

Mange later til å være desperate etter litt ro og fred. Og de er villige til å betale for det. I mange storbyer finnes det internettfrie rom man kan leie mot timebetaling. Reglene er strenge – ingen støy, ingen gjester. Folk er villige til å betale for å kunne sitte stille og bare tenke eller døse. Det finnes sovepods man kan leie på flyplasser, og støyreduserende øretelefoner er populære. Det finnes også lerretshetter og andre løsninger så du kan få en kort pause på jobben.

Sann hvile koster også. Spinndoktorene i selvhjelpsmediene vil ha oss til å tro at vi kan bestemme vår egen skjebne og at hvile bare er et spørsmål om valg og planlegging, men når vi er ærlige, skjønner vi at vi ikke kan oppnå sann hvile på egen hånd. Kirkefaderen Augustin skrev dette i sine berømte bekjennelser (bok 1) idet han reflekterte over Guds nåde: “Du har skapt oss for deg selv, og hjertet er urolig til det kan finne hvile i deg.”

Denne uken leser vi litt om ham som var en mann etter Guds eget hjerte og ser hvordan han oppdaget hva Guds hvile egentlig koster.