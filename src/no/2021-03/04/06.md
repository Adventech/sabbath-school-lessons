---
title:  Gjenskinn av Guds lys
date:  22/07/2021
---

Det mest naturlige for oss etter å ha slitt oss gjennom et pinlig nederlag og opplevd tilgivelse, er kanskje å prøve å glemme at hendelsen har skjedd. Det kan være vondt å bli minnet om nederlag.

`Hva vil David gjøre med sin vonde opplevelse? Les Sal 51,15–21.`

Når en vase faller og går i stykker, sukker vi og kaster bitene. I Japan har de kunstart som heter kintsugi og er der man gjenskaper ødelagt keramikk. Et edelt metall, som flytende gull eller sølv, brukes til å lime sammen de ødelagte bitene, slik at det som var ødelagt, blir vakkert og verdifullt.

Hver gang Gud tilgir våre overtredelser og gjenskaper oss, blir noe forandret. Guds tilgivelse limer sammen det som er ødelagt, og de synlige bruddene kan peke på hans nåde. Vi kan bli Guds høyttalere. “Så skal min tunge juble over din rettferd” (Sal 51,16). Vi prøver ikke å reparere eller forbedre oss selv (ikke engang trinnvis). Vår ødelagte ånd, vårt sønderknuste hjerte, er takk nok for Gud – og de er lysstråler som andre kan se omgi oss. Vår opplevelse av å bli tilgitt tiltrekker andre som søker tilgivelse.

`Hva er forholdet mellom Sal 51 og 1 Joh 1,9?`

1 Joh 1,9 er en kort oppsummering av Sal 51. David vet at “Gud, du forakter ikke et knust og nedbrutt hjerte” (Sal 51,19), og Johannes forsikrer oss om at “dersom vi bekjenner våre synder, er han trofast og rettferdig, så han tilgir oss syndene og renser oss for all urett” (1 Joh 1,9). Vi kan ta Gud på ordet.

David kunne ikke rette opp den enorme skaden han hadde påført sin familie. Han måtte leve med følgene av det han hadde gjort. Men likevel visste han at han var tilgitt. Han visste at han i tro måtte stole på at Guds sanne lam en dag ville komme og stå i hans sted.

`Hvordan kan du lære å anvende løftene i 1 Joh 1,9 i ditt liv? Hvordan får du det etter å ha gjort det og vet at løftet også gjelder deg?`