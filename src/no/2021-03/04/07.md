---
title:  Til ettertanke
date:  23/07/2021
---

“Davids anger var oppriktig og dyptfølt. Han forsøkte ikke å pynte på det han hadde gjort, og han bad ikke om å bli spart for straffedommen som truet. … Han følte avsky for sin synd. Det var ikke bare tilgivelse han bad om, men et rent hjerte. … I Guds løfter til botferdige syndere fant han bevis for at Gud ville tilgi og ta imot ham på ny: ‘For slaktoffer ønsker du ikke; kommer jeg med brennoffer, vil du ikke ha det. Nei, offer for Gud er en knust ånd. Et hjerte som er brutt og knust, ringeakter du ikke, Gud.’ Sal 51,18–19.”

David hadde falt, men Gud reiste ham opp igjen. … Men David ydmyket seg og bekjente sin synd, mens Saul avviste irettesettelsen og i stedet forherdet seg. Denne erfaringen i Davids liv … utgjør et av de tydeligste eksempler på den kamp og fristelse som mennesker blir utsatt for. Videre er den et eksempel på sann anger … Gjennom alle tider har … tusener av Guds barn, som er blitt forledet til synd … blitt minnet om hvordan Gud godtok Davids oppriktige anger … og som i likhet med David ydmyker seg og angrer, kan være sikker på at det finnes håp.

Den som i tro tar imot Guds løfter, vil få tilgivelse. Herren vil aldri vise bort et eneste menneske som angrer oppriktig.” – _Alfa og Omega_, bind 2, side 300 [PP 725]

**Spørsmål til drøftelse**

`Hvordan kan vi finne balansen mellom å innse at synden bor i oss og at vi trenger tilgivelse, og samtidig leve som Guds tilgitte barn?`

`Hvorfor er all synd egentlig synd mot Gud? Hva vil det si å synde mot Gud?`

`Hva kan vi si til en som ikke tror, men sliter med uskyldige menneskers lidelser, så som Uria eller den nyfødte sønnen til David og Batseba? Hvordan forklarer vi Guds kjærlighet og rettferdighet i en slik situasjon? Hvordan kan det være nyttig å se det hele i lys av den store konflikten?`

`Hvorfor har Bibelen brukt to hele kapitler på historien om David og Batseba? Hva skal denne historien være godt for?`

`Tenk over den kjensgjerning at synd skiller oss fra Gud, slik Sal 51,13–14 sier. Hvordan har du opplevd at dette har skjedd? Hvordan har du det? Hvordan forklarer du denne atskillelsen for en annen, og hvorfor det er så ubehagelig? Hvorfor er løftet om nåde den eneste løsningen?`