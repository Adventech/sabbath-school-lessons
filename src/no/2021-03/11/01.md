---
title:  Lengsel etter mer
date:  04/09/2021
---

### Bakgrunnsstoff
1 Kor 10,1–11, 3 Mos 4,32–35, Joh 1,29, Hebr 4,1–11, Sal 95,8–11

> <p>Minnevers</p>
> Disse hendelsene er advarende eksempler for oss. De skal lære oss ikke å ha lyst til det onde, slik de hadde (1 Kor 10,6).

The Queens Museum of Art i New York huser verdens største arkitektoniske modell av en by og viser alle bygningene i New York. I en skala på 1:1200 (der 2,5 cm tilsvarer 33 meter) dekker den nesten 870 kvadratmeter. Den ble opprinnelig fullført i 1964 av 100 håndverkere som hadde arbeidet i over tre år for å få ferdig prosjektet. Den er oppdatert til 1990-tallet og gjenspeiler ikke bybildet i 2021. Det er en utrolig intrikat og detaljert kopi av originalen.

Men likevel er det bare det: en kopi, en modell, en fremstilling av noe større, dypere og mer intrikat enn selve modellen.

Slik er det med alle modeller. De er ikke originalen, men fungerer som symboler på originalene. En modell hjelper oss å forstå essensen ved originalen, men den kan ikke erstatte den. Den er der for å gi folk en bedre idé om hva originalen går ut på. Skriften er også full av miniatyrmodeller av aktiviteter og institusjoner som peker på større himmelske realiteter. Hebr 4 hjelper oss å se en av disse realitetene når det gjelder det bibelske spørsmålet om hvile.