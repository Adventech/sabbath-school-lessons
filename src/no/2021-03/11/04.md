---
title:  “EKSEMPLET” PÅ HVILE
date:  07/09/2021
---

Foruten eksemplene vi allerede har sett på, kan denne tanken om forbilder og symboler også gjelde det bibelske begrepet hvile. Dette ser vi i Hebreerbrevet.

`Les Hebr 4,1–11. Hva er løftet om å gå inn til hans hvile som gjenstår en henvisning til? Hvordan gir Israels erfaring under utvandringen fra Egypt og vandringen i ørkenen økt innsikt i tanken om å gå inn til Guds hvile?`

Temaet utholdenhet og trofasthet er veldig viktig her. Selv om vi snakker om den syvende dag som sabbat, er hovedtanken i versene (og det som kom før, se Hebr 3,7–19) et kall til Guds folk om å bevare troen, det vil si være trofaste mot Herren og evangeliet.

Disse skriftstedene minner leseren om å ta leksene fra Guds ledelse i gammel tid på alvor, “så ingen faller fra på grunn av samme slags ulydighet” (Hebr 4,11). Vær oppmerksom, dette er en mulighet! Israel hørte evangeliet, fortsetter teksten, men ordet ble ikke til noen nytte for dem. I stedet for at troen ble styrket av tillit og lydighet, valgte de opprør (se Hebr 3,7–15), og derfor opplevde de ikke den hvilen som Gud ville gi dem.

Hebr 4,3 peker på sammenhengen mellom tro og hvile. Vi kan bare gå inn til hans hvile når vi tror og stoler på ham som lovet hvile og som kan innfri løftet, og det er jo Jesus Kristus.

`Les Hebr 4,3 igjen. Hva var hovedproblemet med dem det ble henvist til? Hva kan vi lære av dette siden “det gode budskapet er forkynt både for oss og for dem” (Hebr 4,2)?`

Den første kristne menighet tok imot Guds tidligere åpenbaring (det vi kaller GT) og trodde at Jesus Kristus var Guds lam, ofret for deres synder. Og ved å tro på offeret, kunne de oppleve frelse i Jesus og den hvilen vi kan få i ham.

`Hvordan kan en forståelse av hva det vil si å bli frelst ved Jesu blod, hjelpe oss å komme inn til den hvilen vi kan ha i Jesus når vi vet vi blir frelst av nåde og ikke av gjerninger?`