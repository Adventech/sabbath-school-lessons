---
title:  Innta en himmelsk by
date:  09/09/2021
---

Den logiske utviklingen av hovedtankene i Hebr 4 blir tydelig når du leser Hebr 4,8–11. Josva ga ikke Israel hvile. Og siden Gud ikke lyver, må det gjenstå en annen “hvile” for Guds folk. Dette er ikke bare jødiske troende. Det omfatter alle som har tatt imot Jesus som frelser.

`Les Gal 3,26–29 og legg merke til kjennetegnene på Guds paktsfolk. Hva vil det si at det verken er jøde eller greker, verken slave eller fri mann, verken mann eller kvinne?`

Noen ganger har Hebr 4 blitt brukt til å støtte helligholdelsen av den syvende dag, mens andre har brukt den til å utfordre gyldigheten av sabbatshvilen i lys av at det kommer en annen (endetidens) hvile. Ingen av tankene gjenspeiler bibelteksten godt. I stedet antyder teksten at endetidsfokuset på Guds spesielle hvile har vært der siden skapelsen, og at den ukentlige feiringen av sabbatshvilen er en forsmak på endetidens hvile. For jødene har sabbaten stått som en liten forløper for ‘olam haba’ (“den kommende verden”).

Den sabbatslignende hvilen som gjenstår for Guds folk og er et ekko av Guds hvile på den første sabbaten i jordens historie, betyr at vi kan slutte med egne gjerninger og stole på at han oppfyller sitt frelsesløfte for oss.

Sammenhengen støtter ikke tanken om at sabbatsbudet ble oppfylt i den frelsens hvile som Kristus kom med, som om det skulle være unødvendig å holde budet. Den hvilen vi er lovet gjennom det Kristus gjorde for oss, erstatter ikke Bibelens sabbat. Tvert imot, den fremmer den.

I en verden der hardt arbeid og den som er sin egen lykkes smed, fremheves, er det ikke innlysende at man skal hvile i Jesus og sette sin lit til hans nåde til å frelse.

`Hvordan kan du hjelpe andre å finne hvile i Jesus når de synes at syndene deres har vært for stygge, at de ikke kan forandre seg og at de virkelig er et håpløst tilfelle? Hvilken bibeltekst ville du dele med dem?`