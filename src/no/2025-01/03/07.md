---
title:  Til fordypning
date:  17/01/2025
---

Ellen G. White: «Jesu avskjedstale» s. 504–517, i _Slektenes håp_.

«Det skuffer Herren når hans folk verdsetter seg selv lavt. Han vil at hans utvalgte arvinger skal se seg selv i lys av den pris han har betalt for dem. Gud ville gjerne eie dem, ellers ville han ikke ha sendt sin Sønn i et oppdrag som kostet så mye, for å gjenløse dem. Han har bruk for dem, og han ser gjerne at de stiller de aller største forventninger til ham, slik at de kan herliggjøre hans navn. De kan forvente store ting hvis de stoler på hans løfter.

Men det betyr mye å be i Jesu navn. Det betyr at vi må ta imot hans karakter, vise hans sinnelag og gjøre hans gjerninger. Hans løfte er gitt på betingelse. ‘Dersom dere elsker meg, holder dere mine bud’. Han frelser mennesker, ikke i synd, men fra synd. Og de som elsker ham, vil vise sin kjærlighet ved å være lydige.

All sann lydighet kommer fra hjertet. Slik var det for Kristus. Hvis vi samtykker, vil han identifisere seg med våre tanker og mål. Han vil i en slik grad påvirke vårt sinn til samsvar med sin vilje, at når vi lyder ham, følger vi bare våre egne impulser. Viljen, som er renset og helliget, vil finne sin høyeste glede i å tjene ham. Når vi kjenner Gud slik det er vår forrett å kjenne ham, vil vi leve i stadig lydighet. Ved å verdsette Kristi karakter og gjennom samfunn med Gud, vil synden bli avskyelig for oss.» – Ellen G. White: _Slektenes håp_, s. 507.

**Forslag til samtale**

`Hva kan det bety å «ta imot uselvisk»? Hvordan tror du forholdet mellom å gi og å ta imot blir i himmelen og på den nye jord?`

`Himmelske budbringere kalte profeten Daniel chamudot, «elsket, ønskverdig, dyrebar» tre ganger. I Dan 9,23 sier Gabriel ki chamudot attah, «for du er høyt elsket». I 10,11 kaller et himmelsk vesen (kanskje også Gabriel) ham ish chamudot, «du høyt elskede», som gjentas til Daniel senere (10,18). Tenk hva dette sier om Gud og hvor nær han er oss. Hvilket håp kan denne sannheten gi deg?`

`Hvordan kan trosheltene i Hebr 11 knyttes til innholdet i ukens studium? Hva sier slike eksempler om hvordan man kan være «til glede for Gud» ved tro? Hva kan de lære deg om tro og trofasthet som du kan bruke i hverdagen?`