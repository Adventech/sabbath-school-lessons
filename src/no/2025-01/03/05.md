---
title:  Levende steiner
date:  15/01/2025
---

Hvordan kan vi falne syndere være til glede for en hellig Gud?

`Les Rom 8,1 og 5,8. Hva er vår stilling overfor Gud?`

Gud viser mennesket nåde før menneskets respons. Før vi sier eller gjør noe som helst, gir Gud oss mulighet til å ta imot eller avvise hans kjærlighet. Som det står i Rom 5,8: «Gud viser sin kjærlighet til oss ved at Kristus døde for oss mens vi ennå var syndere». (se også Jer 31,3). Og vi kan bli forsonet med Gud og bli til glede for ham ved troen på det Jesus har gjort.

`Sammenlign 1 Pet 2,4–6 og Hebr 11,6. Hvordan kan vi være til glede for Gud?`

Uten Guds innblanding kan ikke syndige mennesker komme til Gud med noe verdifullt. Men Gud har i sin nåde og barmhjertighet åpnet en vei gjennom Kristi verk. Nærmere bestemt kan vi «ved Jesus Kristus» bære frem «åndelige offer, som Gud tar imot med glede» (1 Pet 2,5). «Uten tro er det umulig å være til glede for Gud» (Hebr 11,6), men Gud kan «ved Jesus Kristus skape i oss det som er godt i hans øyne. Ham være ære i all evighet! Amen.» (Hebr 13,21). Svarer vi Gud i tro, blir vi regnet som rettferdige i hans øyne ved Kristi mellomkomst, for bare hans rettferdighet kan godtas. Og de som svarer ja til Guds tilbud om kjærlighet, blir regnet som verdige ved Kristi mellomkomst (Luk 20,35), og han forvandler dem til sitt bilde (1 Kor 15,51–57; 1 Joh 3,2). Guds frelsesverk gjøres ikke bare for oss, men også i oss.

`Hvorfor er tanken på at Kristus er din mellommann i himmelen motiverende?`