---
title:  Til fordypning
date:  07/03/2025
---

Ellen G. White: «The Power of Satan», s. 341–347 i _Testimonies for the Church_, bind 1.

«Det falne mennesket er Satans rettmessige fange. Kristi misjon var å redde det fra sin store motstanders makt. Mennesket er naturlig tilbøyelig til å følge Satans forslag, og det kan ikke klare å motstå en så grusom fiende med mindre Kristus, den mektige seierherren, bor i det, styrer dets ønsker og gir det kraft. Bare Gud alene kan begrense Satans makt. Han går frem og tilbake på jorden, og vandrer opp og ned på den. Han forlater ikke sin post et eneste øyeblikk av frykt for å miste en mulighet til å ødelegge sjeler. Det er viktig for Guds folk å forstå dette slik at de kan unnslippe hans snarer. Satan planlegger sine bedrag slik at Guds folk ikke skal forstå at det er han som står bak det siste felttoget mot dem. 2 Kor 11,14: ‘Det er ikke noe å undre seg over, for Satan selv skaper seg om til en lysets engel’. Mens noen forførte sjeler hevder at han ikke finnes, tar han dem til fange og virker gjennom dem i utstrakt grad. Satan vet bedre enn Guds folk hvilken makt de kan ha over ham når Kristus er deres styrke. Når de ydmykt ber den mektige seierherren om hjelp, kan den svakeste som tror på sannheten og stoler fullt og fast på Kristus, klare å slå tilbake Satan og hele hans hærskare. Han er for utspekulert til å komme åpent og frimodig med sine fristelser, for da ville den kristnes slumrende handlekraft våkne, og han ville sette sin lit til sin sterke og mektige Frelser. Men han kommer uforvarende og virker i det skjulte gjennom ulydighetens barn som bekjenner seg til gudsfrykt.» – Ellen G. White: _Testimonies for the Church_, bind 1, s. 341.

**Forslag til samtale**

`Hva vil det si å være «Satans rettmessige fange»? Betyr det at djevelen kan gjøre hva han vil med menneskene? Hvis ikke, så hvorfor ikke? Hvordan henger dette sammen med det vi kan kalle «stridsreglene» i den kosmiske konflikten?`

`Hvorfor skulle Gud gi Satan noen makt i den kosmiske konflikten, om så bare midlertidig? Hva sier dette om hvordan Gud vil håndtere Satans anklager?`

`Hva sier du til dem, også kristne, som benekter Satans eksistens som et virkelig, personlig vesen? Vi kan jo ikke bevise Satans eksistens, men hvilke bevis kan du legge frem som kan hjelpe noen som er så grundig bedratt?`