---
title:  Stridsregler
date:  01/03/2025
---

### Bakgrunnsstoff
Dan 10,1–14, Åp 13,1–8, Job 1,1–12, Job 2,1–7, Joh 12,31, Joh 14,30, Mark 6,5, Mark 9,29

> <p>Minnevers</p>
> Den som gjør synd, er av djevelen, for djevelen har syndet fra begynnelsen av. Og det var for å gjøre ende på djevelens gjerninger at Guds Sønn åpenbarte seg. (1 Joh 3,8)

I 1 Kong 18,19–40 (Elia på Karmelfjellet) finner vi en fortelling som skildrer den kosmiske konfliktens natur og hvor Gud avslører folkeslagenes såkalte «guder». Men bak disse «gudene» skjuler det seg mer enn hedensk fantasi. Bak de «gudene» som nasjonene rundt Israel trodde de tilba, skjulte det seg noe helt annet.

«De ofret til ånder som ikke er guder, til guddommer som de ikke kjente, nye guder som nylig var kommet, guder som fedrene ikke visste om» (5 Mos 32,17). Paulus tilføyer: «Nei, slike offer blir ofret til onde ånder og ikke til Gud. Og jeg vil ikke at dere skal ha fellesskap med de onde åndene.» (1 Kor 10,20).

Bak folkenes falske «guder» sto det altså forkledde ånder. Dette betyr altså at Skriftens tekster om avgudsdyrkelse og fremmede guder handler om en «kosmisk konflikt».

Dette gjør det lettere å forstå temaet kosmisk konflikt. Og denne sannheten har stor betydning for forståelsen av denne konflikten og hvordan den belyser det ondes problem.