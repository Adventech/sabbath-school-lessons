---
title:  Grenser og regler
date:  06/03/2025
---

Den kosmiske konflikten handler først og fremst om Guds karakter og skyldes djevelens ærekrenkende insinuasjoner om Guds godhet, rettferdighet og styre. Det er en slags kosmisk pakts-rettssak.

En slik konflikt kan ikke avgjøres med rå makt, den forutsetter bevisførsel.

Hvis det rettes alvorlige beskyldninger mot en maktutøver, vil den beste (og kanskje eneste) måten å imøtegå beskyldningene på være å tillate en fri, rettferdig og åpen granskning. Truer anklagene hele ens styre (i kjærlighet), kan de ikke bare feies under teppet.

Hva har dette å si for vår forståelse av den kosmiske konflikten og synet på ondskapens problem? Vil Gud noensinne bryte et løfte han har gitt? Nei, så klart ikke. I den grad Gud går med på stridsregler, setter det (moralske) grenser for hans fremtidige handlinger. Derfor kan noe ondskap falle innenfor det som er mørkets rikes midlertidige herredømme.

`Les Mark 6,5 og Mark 9,29. Hva viser disse tekstene om hvordan selv Guds handlinger kan være intimt knyttet til slikt som tro og bønn?`

I begge fortellingene ser det ut til å være grenser eller regler for konflikten som er dynamisk knyttet til ting som tro og bønn. Andre steder gjør bønn en forskjell her i verden og åpner opp for guddommelig handling som ellers kanskje ikke ville ha vært (moralsk) mulig. Men vi må ikke begå den feilen at vi tror at tro og bønn er de eneste faktorene. Det finnes nok mange andre faktorer vi ikke er klar over.

Dette stemmer med det vi har sett om stridsregler. I den grad Gud forplikter seg eller går med på bestemte spilleregler, vil hans fremtidige handlinger være (moralsk) begrenset. Dermed kan noe ondskap falle innenfor mørkets rikes midlertidige herredømme.

`Les Rom 8,18 og Åp 21,3–4. Hvordan gjør tekstene deg trygg på at vi kan stole på at Gud vet hva som er best, vil det beste og vil gjøre slutt på det onde og skape en evig salighet, selv om det er mye vi ikke vet?`