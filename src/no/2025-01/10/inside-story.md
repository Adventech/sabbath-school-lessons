---
title:  Misjonsfortelling
date:  07/03/2025
---

#### Den vedvarende besøkende: Del 2

_Av Andrew McChesney_

For barnelegen fra syvendedagsadventistsamfunnet lignet den 13 år gamle innfødte jenta fra Alaska på en kjempe.

Fire måneder etter den første telefonsamtalen tok barnelege Colette Reahl den syv timer lange kjøreturen fra Anchorage til Fairbanks i Alaska for å møte Matrona for første gang på institusjonen der hun bodde sammen med 19 andre jenter og gutter. Matrona var 174 cm høy. Til sammenligning var Colette bare 162 cm.

Da Colette så jenta, tenkte hun: «Hun ser ut som en kjempe. Dette kan bli interessant.»

Matrona, som satt på gulvet i et møterom, var veldig sjenert og ville først ikke snakke.

Colette satte seg i en sofa i nærheten av henne. Det gikk noen pinlige minutter, og så kom hun på at hun hadde tatt med en gave, et leksikon om dyr, til Matrona. Colette åpnet boken og begynte stille å bla gjennom sidene. Matronas nysgjerrighet var vekket, og hun beveget seg sakte bort til Colette. Snart satt Matrona ved siden av Colette og så på bildene sammen med henne.

Det var et hyggelig første besøk som varte i tre timer.

De to møttes igjen måneden etter, og Colette ga Matrona en bibel. Hun foreslo at de skulle lese Bibelen sammen over telefon. Men da hun ringte, var Matrona ikke tilgjengelig for en samtale.

Så flyttet Matrona til en institusjon i Anchorage. Hun var ensom og savnet vennene sine i Fairbanks. Hun begynte å ringe Colette hver dag for å overtale henne til å adoptere henne.

I mellomtiden begynte Colette å skifte jobb. Arbeidet som barnelege i Anchorage tok slutt, og hun forberedte seg på å flytte til Bethel, det største samfunnet i det vestlige Alaska med 6 000 innbyggere. Der skulle hun jobbe på et sykehus.

«Æsj», sa Matrona da hun fikk vite om flyttingen. For henne var Bethel en liten landsby, og hun trodde det ville bli kjedelig.

Denne misjonshistorien gir et innblikk i et tidligere trettende sabbats-prosjekt. Barnelege Colette Reahl er også i ledelsen ved Bethel (Alaska) Seventh-day Adventist Church, som mottok en del av trettende sabbatsoffer i 2024. Takk for at du bidro til å spre evangeliet med dette kvartalets trettende sabbatsoffer 29. mars. Les mer om Colette og Matrona neste uke.