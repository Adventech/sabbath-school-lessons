---
title:  Til fordypning
date:  21/02/2025
---

Ellen G. White: «Gud med oss» s. 9–14, i _Slektenes håp_.

«Planen om å frelse oss, var ikke noen etterpå-tanke, en plan som ble utarbeidet etter Adams fall. Den var en åpenbaring av ‘det mysterium som har vært skjult fra evige tider’. Den var en framstilling av de prinsipper som fra evighet av var grunnlaget for Guds styresett. Fra begynnelsen av kjente Gud og Kristus til Satans kommende opprør og om menneskets fall på grunn av den frafalnes evne til å bedra. Gud hadde ikke bestemt at synden skulle oppstå, men han visste at den ville komme, og traff forholdsregler for å møte denne fryktelige ulykken. Han elsket verden så høyt at han inngikk en pakt om å gi sin enbårne Sønn, ‘for at hver den som tror på ham, ikke skal gå fortapt, men ha evig liv’.» – Ellen G. White: _Slektenes håp_, s. 11.

**Forslag til samtale**

`Gud får det ikke alltid som han vil. Hva får det å si for ditt syn på det som skjer her i verden? Hvilke praktiske følger får det for deg at Gud har uoppfylte ønsker?`

`Hvis vi vender tilbake til tanken om kakebakingen i torsdagens avsnitt, kan vi forstå hvorfor «Gud og Kristus visste at Satan ville falle fra», men de skapte oss likevel. Kjærligheten måtte være med, og kjærlighet betydde frihet. I stedet for å la være å skape oss som vesener som kunne elske, skapte Gud oss slik at vi kunne elske, og han gjorde det selv om han visste at det ville føre Jesus til korset. Hva sier det om hvor hellig og grunnleggende kjærligheten var for Guds styresett når Kristus heller ville lide på korset enn å nekte oss den friheten som kjærligheten innebærer?`

`Vi klager ofte over verdens ondskap og lidelse, men hvor ofte tar du deg tid til å tenke over at Gud også sørger og er bedrøvet over lidelse og ondskap? Hvilken forskjell gjør det for din forståelse av ondskap og lidelse når du erkjenner at Gud også lider under det onde?`

`Hvordan hjelper denne sannheten – at det skjer mye som Gud ikke vil – deg å håndtere din egen lidelse, spesielt når den er meningsløs og ikke later til å føre noe godt med seg?`