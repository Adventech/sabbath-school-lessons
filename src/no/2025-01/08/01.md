---
title:  Fri vilje, kjærligheten og Guds forsyn
date:  15/02/2025
---

### Bakgrunnsstoff
Luk 13,34, Jer 32,17–20, Hebr 1,3, 5 Mos 6,4–5, Ef 1,9–11, Joh 16,33

> <p>Minnevers</p>
> Dette har jeg sagt dere for at dere skal ha fred i meg. I verden har dere trengsler. Men vær frimodige, jeg har seiret over verden! (Joh 16,33).

Begrepet forsyn brukes om Guds handlinger i verden. Det vi tror om Guds forsyn, er viktig for vårt forhold til Gud, forholdet til andre og synet på ondskapens problem.

Kristne har ulike oppfatninger av Guds forsyn. Noen tror Gud bestemmer at alt skal skje akkurat slik det gjør, og at han bestemmer hvem som skal bli frelst og hvem som skal gå fortapt. De som tror slik, mener vi ikke kan velge noe annet enn det Gud bestemmer. Ja, de sier sågar at våre ønsker er bestemt av Gud.

Men Bibelen viser at Gud ikke bestemmer alt som skjer. Han gir oss fri vilje, og det i så stor grad at vi (og englene) kan velge å handle stikk i strid med hans vilje. Syndefallets, syndens og ondskapens historie viser hva misbruk av den frie viljen kan føre til. Frelsesplanen ble satt ut i livet for å bøte på den tragedien som misbruk av den frie viljen førte til.