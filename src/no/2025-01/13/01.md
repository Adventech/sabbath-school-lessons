---
title:  Kjærlighet er lovens oppfyllelse
date:  22/03/2025
---

### Bakgrunnsstoff
2 Mos 20,1–17, Rom 6,1–3, Rom 7,7–12, Jer 31,31–34, Matt 23,23–24, Jak 2,1–9

> <p>Minnevers</p>
> Ha ingen skyld til noen, annet enn det å elske hverandre! Den som elsker sin neste, har oppfylt loven. (Rom 13,8).

Mens de behandlet et problematisk medlem, sa en i menighetsstyret: «Vi kan ikke ta avgjørelser på grunnlag av medfølelse». Kan vi ikke det? Pastoren lurte på hvordan denne personen forsto Gud og Guds lov. Medfølelse må stå sentralt i vår behandling av andre, spesielt dem som har kommet galt av sted. Medfølelse er en del av kjærligheten, og som Rom 13,8 sier, er det å elske sin neste å oppfylle loven.

Hvis kjærlighet virkelig er å oppfylle loven, må vi vokte oss for å tenke på loven adskilt fra kjærligheten eller å tenke på kjærligheten uavhengig av loven. I Skriften hører kjærlighet og lov sammen. Gud er kjærlighet og lovgiver, og derfor er Guds lov kjærlighetens lov. Den er en avskrift av Guds karakter, som også Ellen G. White uttrykte det.

Guds lov er ikke bare abstrakte prinsipper, men befalinger og anvisninger som er til vårt eget beste. Guds lov er delvis et uttrykk for kjærlighet slik Gud selv uttrykker den.