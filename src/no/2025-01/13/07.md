---
title:  Til fordypning
date:  28/03/2025
---

Ellen G. White: «Kristendom i hverdagen», s. 484–487 i _Slektenes håp_.

«De som hjelper andre, får selv hjelp av overhyrden. De får drikke av det levende vann og får slukket tørsten. De kjenner ikke suget etter spennende fornøyelser eller stadig nye opplevelser. Deres hovedinteresse vil være å frelse mennesker som holder på å gå fortapt. Sosialt samvær hjelper mot egoismen. Kristi kjærlighet knytter hjertene sammen i enhet.

Når det går opp for oss at vi samarbeider med Gud, behandler vi ikke hans løfter med likegyldighet. De brenner i vårt hjerte og gløder på våre lepper. Da Moses ble kalt til å tjene et uvitende, udisiplinert og opprørsk folk, ga Gud ham dette løftet: ‘Mitt ansikt skal gå med, og jeg vil la deg få ro’. Dette løftet gjelder alle som arbeider i Kristi sted for dem som er hjemsøkt og som lider.» – Ellen G. White: _Slektenes håp_, s. 487.

**Forslag til samtale**

`Les 1 Kor 13,4–8. Hvilket lys kaster 1 Kor 13 over hvordan vi bør leve?`

`Hva skiller sauene fra geitene i Matt 25,31–46? Hvordan kan vi forstå det Jesus sier slik at vi ikke lærer frelse ved gjerninger?`

`Hva betyr det for deg at «når vi elsker verden slik han elsket den, da har han nådd sitt mål med oss. Da er vi skikket for himmelen, for vi har himmelen i hjertet»? (se torsdagsavsnittet) Hva sier dette om hvordan Gud og himmelen er? Hvordan kan vi leve mer som borgere av himmelen når det gjelder å utbre Guds kjærlighet slik at den bringer lys og rettferd til de undertrykte?`

`Hvilke praktiske tiltak bør iverksettes i menigheten slik at dere kan gjenspeile Guds fokus på kjærlighet og rettferd der dere bor? Hva gjør dere bra allerede? Hva bør dere gjøre bedre og satse mer på? Hva kan dere helt konkret gjøre så dere lever ut fra det vi har lært om Guds kjærlighet og rettferdighet, både hver for dere og i fellesskap?`