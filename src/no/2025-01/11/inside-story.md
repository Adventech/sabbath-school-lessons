---
title:  Misjonsfortelling
date:  14/03/2025
---

#### Den utholdende moren: Del 3

_Av Andrew McChesney_

Barnelegen Colette Reahl håpet å få den 13 år gamle innfødte jenta fra Alaska hjem før sabbaten. Hun hadde fortalt Matrona at hun var Syvendedags Adventist, men det virket som en god idé å finne seg til rette hjemme i Anchorage før de tilbrakte sin første sabbat sammen.

Adopsjonsmyndighetene i Alaska hadde imidlertid andre planer. De sa til Colette at hun kunne ta med seg jenta på sabbaten.

Dagen før den store flyttingen ringte Colette til Matrona i Anchorage. «Jeg pleier å gå i kirken på sabbaten», sa hun. «Har du lyst til å bli med meg?»

«Nei», sa Matrona.

Da Matrona kom neste morgen, gav hun beskjed om at hun ville se på TV.

«På sabbatene hjemme hos meg ser vi på programmer med kristent tema eller naturvideoer», svarte Colette.

Matrona ble overrasket. Hun spurte om hun kunne få se et animert TV-program om ville dyr i stedet.

Colette og Matrona fikk to måneder med kvalitetstid sammen i Anchorage før de flyttet til Bethel, der Colette fikk ny jobb på et sykehus. I løpet av den tiden utviklet de rutiner og bygget opp forholdet sitt. De hadde morgen- og kveldsandakter, og Matrona vokste åndelig.

I dag er Matrona 15 år, og hun stortrives i Bethel, der hun går på hjemmeskole, tar pianotimer, har mange venner og deltar aktivt i livet i Bethel Seventh-day Adventist Church.

«Gud bare ordnet alt», sier Colette, som i tillegg til å jobbe som barnelege også er bibelarbeider og i ledelsen ved menigheten.

«Den kjepphøye Matrona som jeg først møtte på telefonen, er veldig forskjellig fra den Matrona jeg kjenner nå», sier hun. «Hun er en leder for barna i kirken og i lokalsamfunnet. Jeg ser at Gud arbeider i livet hennes og modner troen hennes.»

Matrona uttrykte takknemlighet for Colettes iherdige telefonsamtaler, og nå, for hennes vedvarende kjærlighet som mor. «Hvis hun ikke hadde prøvd og prøvd å nå frem til meg, ville jeg ikke visst hvem Gud er», sa hun.

Hun sier at Gud brukte Colette til å forandre livet hennes. «Det var ikke tilfeldig hvordan hun fant meg», sier hun. «Jeg føler at Gud førte henne til meg, og Gud førte meg til henne. Gud har ført meg til et godt sted og gitt meg fred.»

Denne misjonshistorien gir et innblikk i Bethel (Alaska) Syvendedags Adventistkirke, som mottok en del av det trettende sabbatsofferet for 2024. Takk for at du bidro til å spre evangeliet med dette kvartalets trettende sabbatsoffer på 29. mars.