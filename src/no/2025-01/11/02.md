---
title:  Kristus, seierherren
date:  09/03/2025
---

Selv om en fiende er på ferde, og Jesus kaller ham «denne verdens fyrste», er Jesus Kristus universets sanne konge. Jesus vinner seieren for oss, og i ham kan vi ha seier midt i motgang og lidelse. Kristi verk slår fienden tilbake hver eneste gang.

Vi har sett at Skriften beskriver djevelen som:

1. Hele verdens bedrager fra begynnelsen av (Åp 12,9; Matt 4,3; Joh 8,44; 2 Kor 11,3; 1 Joh 3,8).
2. Den som baktaler og anklager Gud og hans folk i himmelen (Åp 12,10; Åp 13,6; Job 1–2; Sak 3,1–2; Jud 9).
3. Denne verdens fyrste (Joh 12,31; Joh 14,30; Joh 16,11; Apg 26,18; 2 Kor 4,4; Ef 2,2; 1 Joh 5,19).

`Les Joh 18,37. Hva sier dette om Kristi innsats for å motvirke fiendens bedrag? Hva vil det si at`

Selv om Skriften lærer at Satan er denne verdens erkebedrager, baktaler, anklager og tronraner, lærer den også at Jesus har seiret over Satan.

1. Jesus kom til verden «for å vitne om sannheten» (Joh 18,37),
2. På korset beviste Jesus Guds rettferdighet og kjærlighet (Rom 3,25–26; Rom 5,8) og motbeviste dermed djevelens baktalelser (Åp 12,10–11), og
3. Jesus vil til slutt knuse djevelens rike, og Satan «vet at hans tid er kort» (Åp 12,12; jf. Rom 16,20), og Kristus «skal være konge i all evighet» (Åp 11,15).

Samme hva Satan finner på, så er han allerede en beseiret fiende, og nøkkelen for oss er å gjøre krav på Kristi seier hver dag, øyeblikk for øyeblikk, og også å gjøre krav på de løftene som korset har gitt oss.

`I den store konflikten vet vi hvilken side som vinner. Hvordan påvirker våre valg i hverdagen hvilken side vi ender opp på? Hvordan kan vi allerede nå sikre oss at vi står på vinnersiden?`