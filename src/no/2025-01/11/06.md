---
title:  Guds navn renvasket
date:  13/03/2025
---

Til sist blir Guds navn renvasket. Gjennom Faderens, Sønnens og Den hellige ånds gjerning i frelsesplanen blir Guds fullkomne rettferdighet og kjærlighet bekreftet utover enhver rimelig tvil (se Rom 3,25–26; Rom 5,8).

`Les Rom 3,1–4 i lys av Jes 5,3–4. Hva sier dette om at Gud blir renvasket i den kosmiske konflikten?`

I Rom 3 og Jes 5 ser vi at Gud (i en viss forstand) ber oss skapninger dømme om hans karakter uten at vi har noen rett til det. Til slutt, når alle «bøkene» blir åpnet, får vi beviset på at Gud er fullkomment rettferdig og rettskaffen. Gud vil rense sitt navn for hele skaperverket.

`Les Åp 15,3 og Åp 19,1–6. Hva sier tekstene om at Guds navn skal bli renset?`

Gjennom hele Skriften viser Gud at han vil verne om sitt navn.

Hvorfor? Du kan ikke ha en dyp kjærlighet til en du avskyr eller ikke stoler på. Hvis noen fortalte din ektefelle eller forlovede forferdelige løgner om deg, ville du gjøre alt du kunne for å imøtegå påstandene, for hvis de ble trodd, ville det ødelegge forholdet mellom dere.

Til slutt blir Gud renvasket på korset og gjennom frelsesplanen. I dommen før Jesu komme blir Gud renvasket i hele universets påsyn.

Så, i dommen etter Jesu komme skal de frelste «dømme engler» (1 Kor 6,2–3), og da blir Gud renvasket, for da har de frelste fått muligheten til å gå gjennom bøkene og se hvorfor Gud har handlet slik han har gjort, og at alle Guds dommer alltid bare har vært fullkomment rettferdige og kjærlige. For hvem av oss har ikke en masse spørsmål vi vil ha svar på? Før alt er over, får vi svarene (se 1 Kor 4,5).

Til slutt skal hvert kne bøye seg og hver tunge bekjenne at Jesus er Herre (Fil 2,10–11). Alt dette bidrar til å renvaske Guds navn.