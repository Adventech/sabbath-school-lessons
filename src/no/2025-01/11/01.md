---
title:  Hva mer kunne jeg ha gjort?
date:  08/03/2025
---

### Bakgrunnsstoff
Joh 18,37, Rom 3,23–26, Rom 5,8, Jes 5,1–4, Matt 21,33–39, Jes 53,4, Rom 3,1–4

> <p>Minnevers</p>
> «Du er altså konge?» sa Pilatus. «Du sier at jeg er konge», svarte Jesus. «For å vitne om sannheten er jeg født, og derfor er jeg kommet til verden. Hver den som er av sannheten, hører min røst.» (Joh 18,37).

For noen år siden sto det en tankevekkende barnefortelling i bladet Guide. Den handler om den foreldreløse gutten Denis, som er fosterbarn hos en familie i middelalderen. Denis hater kongen i landet, for da foreldrene hans var syke, ble han ført bort av kongens soldater, og han fikk aldri se dem igjen. Først senere fikk han vite at kongen hadde skilt dem fra hverandre for å skåne de levende for svartedaudens redsler. Sannheten om kongen setter Denis fri fra hatet han hadde næret nesten hele livet. Kongen hadde alltid, og i alle tilfeller, handlet ut fra kjærlighet til sitt folk.

I dag ser mange på Gud slik Denis så på kongen. Det onde de har vært vitne til eller opplevd, får dem til å hate eller avvise Gud. Hvor er Gud når lidelsen kommer? Hvis Gud er god, hvorfor er det da så mye ondskap? Den kosmiske konflikten kaster lys over dette, men mange spørsmål gjenstår. Likevel, når våre forsøk på å finne svar ikke gir oss noe tilfredsstillende svar, kan vi se til Jesus på korset og i ham se at vi kan stole på Gud til tross for alle de spørsmålene som ennå er ubesvart.