---
title:  Til fordypning
date:  14/03/2025
---

Ellen G. White: «The Reward of Earnest Effort,» s. 285–288 i _Testimonies for the Church_, bind 9.

«Alt det som har forvirret oss ved Guds forsyn, vil bli gjort klart i den kommende verden. Det som er vanskelig å forstå, vil få sin forklaring. Nådens mysterier vil utfolde seg for oss. Der vår begrensede forstand bare har sett forvirring og brutte løfter, vil vi få se den skjønneste og mest fullkomne harmoni. Vi skal få vite at uendelig kjærlighet har lagt til rette for de opplevelsene som virket vanskeligst. Når vi oppdager den nådige omsorg hos ham som får alle ting til å virke sammen til vårt beste, vil vi fryde oss med en ubeskrivelig og herlig glede.» – Ellen G. White: _Testimonies for the Church_, bind 9, s. 286.

**Forslag til samtale**

`Har dine forsøk på å forstå Guds forsyn forvirret deg? Hvilken trøst er det å vite at alt dette vil bli klarlagt til slutt?`

`Tenk over hva Kristus ga avkall på for å bli menneske og dø for oss. Og tenk også over hva dette sier om Guds kjærlighet og om vi kan stole på ham. Hva mer kunne han ha gjort?`

`Hva er det som er så viktig med Guds «navn»? Hva har det å si for oss som kaller oss kristne? Hvordan har kristne noen ganger ført skam over Guds navn, og hva kan vi gjøre lokalt for å vise hva det vil si å følge Jesus i praksis?`

`Når det kommer til stykket, strekker selv våre beste «svar» på det ondes problem ikke til. Hva kan vi rent praktisk gjøre for å komme nær dem som lider og lindre lidelsen i denne verden mens vi venter på den endelige, eskatologiske løsningen på det ondes problem, som bare Gud kan gi oss?`

`Tenk videre på det Jes 53,4 sier om at Jesus bar våre «sykdommer» og «smerter». Hva skjedde på korset som hjelper oss å forstå frelsesplanen og hva det har kostet Gud å frelse oss?`