---
title:  De to største syndene
date:  17/03/2025
---

Jesus sier at de to største budene er kjærligheten til Gud og kjærligheten til nesten. Og disse budene innebærer å ofre noe konkret for andre, og det er det det å gå i Jesu fotspor handler om.

Hvis de to største budene er kjærlighet til Gud og kjærlighet til andre, hva er da de to største syndene?

`Les Sal 135,13–19. Hva sier dette om en synd som hele Skriften legger vekt på?`

GT understreker gang på gang betydningen av å elske Gud over alt annet (se 5 Mos 6,5). Dette henger nøye sammen med avgudsdyrkelsens store synd, som er det motsatte av kjærlighet til Gud.

`Les Sak 7,9–12. Hva er det Gud fordømmer? Hvordan henger det og avgudsdyrkelse sammen med de to store budene?`

Det er ikke bare avgudsdyrkelse Gud blir vred på med kjærlighetens vrede, men også når hans folk behandles dårlig, enten enkeltvis eller samlet. Gud blir vred på urett fordi Gud er kjærlighet.

De to store syndene som betones i hele GT, er svik mot de to store budene: å elske Gud og å elske hverandre. De to største syndene er å svikte kjærligheten. Du kan altså ikke holde budene om du ikke elsker Gud og din neste.

Ja, i 1 Joh 4,20–21 står det: «Den som sier: ‘Jeg elsker Gud’, men likevel hater sin bror, er en løgner. For den som ikke elsker sin bror som han har sett, kan ikke elske Gud som han ikke har sett. Og dette er budet vi har fra ham: Den som elsker Gud, må også elske sin bror.»

`Hvordan vil du forklare at kjærligheten til Gud ikke kan skilles fra kjærligheten til nesten? Hvordan forstår du denne ubrytelige koblingen?`