---
title:  'Kjærlighet og rettferd: de to største budene'
date:  15/03/2025
---

### Bakgrunnsstoff
Matt 22,34–40, Matt 23,23–30, Sak 7,9–12, Sal 82, Mi 6,8, Luk 10,25–37

> <p>Minnevers</p>
> Den som sier: «Jeg elsker Gud», men likevel hater sin bror, er en løgner. For den som ikke elsker sin bror som han har sett, kan ikke elske Gud som han ikke har sett. (1 Joh 4,20).

Vi har tillit til at Gud vil rette opp alt til slutt, men det har likevel noe å si hvordan vi kristne lever her og nå. Det finnes nok mye urettferdighet og ondskap som Gud ikke vil utslette nå (pga. rammene for den kosmiske konflikten), men vi kan likevel bidra til å lindre noe av den lidelsen og ondskapen vi støter på, iallfall i den grad det er mulig. Ja, som kristne er vi forpliktet til det.

Vi har sett at kjærlighet og rettferd hører sammen – de er uatskillelige. Gud elsker rettferd. Og hvis vi elsker Gud, elsker vi også rettferd.

Og hvis vi elsker Gud, vil vi elske hverandre. En del av det å elske hverandre er å vise omsorg for andres ve og vel. Når andre rammes av fattigdom, undertrykkelse eller annen form for urett, bør vi vise omsorg. Når andre blir undertrykt, må vi ikke lukke øynene. Nei, vi bør spørre oss selv hva vi kan gjøre, både enkeltvis og i fellesskap, så vi fremmer Guds kjærlighet og rettferd slik at det gjenspeiler Guds fullkomne rettferdighet og kjærlighet i vår ødelagt verden.