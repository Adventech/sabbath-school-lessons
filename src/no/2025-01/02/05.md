---
title:  Tapt nåde
date:  08/01/2025
---

Guds kjærlighet er evig og ufortjent, men den kan avvises. Vi kan ta imot eller avvise Guds kjærlighet, men bare fordi Gud elsker oss med fullkommen, evig kjærlighet før vi gjør noe som helst (Jer 31,3). Vår kjærlighet til Gud er et svar på det vi har fått før vi ba om det.

`Les 1 Joh 4,7–20, spesielt vers 7 og 19. Hvor viktig er Guds kjærlighet?`

Guds kjærlighet kommer alltid først. Hadde ikke Gud elsket oss først, ville vi ikke kunne elske ham igjen. Gud skapte oss med evnen til å elske og bli elsket, men Gud er opphavet til all kjærlighet. Vi kan velge om vi vil ta imot den og så reflektere den i vårt liv. Dette illustreres i lignelsen om den uforsonlige tjeneren (se Matt 18,23–35).

Tjeneren kunne ikke betale tilbake det han skyldte herren. Ifølge Matt 18 skyldte han sin herre 10 000 talenter. Én talent var ca. seks tusen denarer. Og én denar var en dagslønn for en arbeider (jf. Matt 20,2). Så det ville ta 6000 dager å tjene én talent. Sett at en gjennomsnittsarbeider kan arbeide 300 dager i året og tjene 300 denarer på et år. Da ville det ta ham ca. 20 år å betale tilbake én talent, som besto av 6000 denarer (6000/300 = 20). Det vil si at han måtte arbeide i 200 000 år for å tjene 10 000 talenter. Så han kunne aldri få betalt tilbake gjelden. Men herren syntes synd på ham og ettergav ham gjelden.

Da denne tjeneren siden nektet å ettergi en av sine medtjenere en mye mindre gjeld på 100 denarer (dagslønner) og fikk ham kastet i gjeldsfengsel, ble herren sint og trakk tilbake sin barmhjertige tilgivelse. Tjeneren mistet sin herres kjærlighet og tilgivelse. Guds medlidenhet og barmhjertighet tar ikke slutt, men man kan til slutt avvise og miste fordelene ved Guds medlidenhet og barmhjertighet.

`Tenk på hva du er tilgitt og hva det kostet deg å få Jesu tilgivelse. Hva bør dette lære deg om å tilgi andre?`