---
title:  Til fordypning
date:  10/01/2025
---

Ellen G. White: «Bønnens velsignelse» i _Veien til Kristus_, side 109–124.

«Gå til Gud med dine behov, dine gleder, dine sorger, dine bekymringer og din frykt. Du kan ikke tynge eller trette ham. Han som teller hårene på ditt hode, er ikke likegyldig for sine barns behov, ‘for Herren er rik på medlidenhet og miskunn’ (Jak 5,11). Hans kjærlige hjerte blir rørt av våre sorger, ja, selv av vår omtale av dem. Gå til ham med alt som tynger ditt sinn. Ikke noe er for tungt for ham å bære, for han oppholder verdener og styrer alt i hele universet. Ikke noe som berører vår fred, er for lite for ham å akte på. Ikke noe kapittel i vår erfaring er for mørkt for ham å lese, ingen forvikling er for vanskelig for ham å løse. Ingen ulykke kan ramme det minste av hans barn, ingen engstelse kan plage sinnet, ingen glede kan oppmuntre, ingen oppriktig bønn kan slippe fra leppene som vår himmelske Far ikke legger merke til, eller som ikke øyeblikkelig fanger hans interesse. ‘Han leger dem som har et knust hjerte, og forbinder deres verkende sår’ (Sal 147,3). Forholdet mellom Gud og det enkelte menneske er like personlig og fullstendig som om ingen andre trengte hans omsorg, som om hans Sønn døde for bare dette ene individ.» – Ellen G. White: _Veien til Kristus_, s. 118–119.

**Forslag til samtale**

`Tenk over setningen: «Forholdet mellom Gud og det enkelte menneske er like personlig og fullstendig som om ingen andre trengte hans omsorg, som om hans Sønn døde for bare dette ene individ.» Hvilken trøst gir dette deg, og hvordan bør du leve når du vet at Gud er nær og har omsorg for deg? Hvordan kan du lære å leve med dette vidunderlige løftet? Tenk om du virkelig kunne tro på det hver eneste dag.`

`Hvordan forstår du Sal 103,17–18 i lys av ukens studium? Hva sier den om Guds kjærlighet, og hva skal til for å nyte godt av fordelene ved gudsforholdet?`

`Hva har det å si for ditt forhold til Gud at du vet dette? Hvordan påvirker det dine tanker om andres sorg?`