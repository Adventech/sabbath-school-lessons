---
title:  Gud elsker rettferd
date:  01/02/2025
---

### Bakgrunnsstoff
Sal 33,5, Sal 85,11, 5 Mos 32,4, Jak 1,17, Tit 1,2, 2 Mos 32,14, Matt 5,43–48

> <p>Minnevers</p>
> Men den som vil være stolt av noe, skal være stolt av dette: at han har forstand og kjenner meg. For jeg er Herren, som viser miskunn, rett og rettferd på jorden. Ja, slik vil jeg ha det, sier Herren. (Jer 9,24).

I det gamle Midtøsten var folkenes «guder» ikke bare lunefulle, umoralske og uforutsigbare, de befalte også grusomheter, f.eks. barneofringer. Og selv da kunne ikke folk føle seg trygge. Derfor våget de ikke å trosse stammens guder.

Ifølge 5 Mos 32,17 sto det demoner bak slike «guder» (jf. 1 Kor 10,20–21). Og tilbedelsen kunne utnyttes slik at folk satt i et stort åndelig og moralsk mørke.

Kontrasten med Bibelens Gud kunne ikke ha vært større. Jahve er fullkomment god og alltid den samme. Og det er Guds godhet som gjør at vi kan ha håp, nå og i all evighet.

I motsetning til oldtidens falske guder (og vår tids «guder»), er Jahve dypt bekymret for ondskap, lidelse, urett og undertrykkelse – alt dette fordømmer han. Og fremfor alt: En dag vil han gjøre slutt på alt sånt.