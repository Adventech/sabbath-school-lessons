---
title:  Gud elsker uten forbehold
date:  28/12/2024
---

### Bakgrunnsstoff
2 Mos 33,15–22, Hos 14,2–5, Åp 4,11, Joh 17,24, Matt 22,1–14, Joh 10,17–18

> <p>Minnevers</p>
> Jeg vil helbrede deres frafall, og jeg vil elske dem av hjertet, for min vrede har vendt seg fra dem. (Hos 14,5).

Peter hadde fornektet Jesus tre ganger, slik Jesus hadde forutsagt (Matt 26,34), men det var ikke slutten på historien. Etter oppstandelsen spurte Jesus Peter: «‘Elsker du meg mer enn disse?’ Han svarte: ‘Ja, Herre, du vet at jeg har deg kjær’. Jesus sier til ham: ‘Fø lammene mine!’ Igjen, for annen gang, sier han: ‘Simon, sønn av Johannes, elsker du meg?’ ‘Ja, Herre, du vet at jeg har deg kjær’, svarte Peter. Jesus sier: ‘Vær gjeter for sauene mine!’ Så sier han for tredje gang: ‘Simon, sønn av Johannes, har du meg kjær?’ Peter ble bedrøvet over at Jesus for tredje gang spurte om han hadde ham kjær, og han sa: ‘Herre, du vet alt. Du vet at jeg har deg kjær.’ Jesus sier til ham: ‘Fø sauene mine!’» (Joh 21,15–17). Peter hadde fornektet Jesus tre ganger, og Jesus ga Peter oppreisning tre ganger – med det avgjørende spørsmålet «Elsker du meg?».

Vår situasjon er vel en annen enn Peters, men prinsippet er på et vis det samme. Det spørsmålet Jesus stilte Peter, er nemlig det viktigste spørsmålet Gud stiller hver og en av oss: Elsker du meg? Alt avhenger av svaret vi gir på det spørsmålet.