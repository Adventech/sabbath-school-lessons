---
title:  Til fordypning
date:  24/01/2025
---

Ellen G. White: «Saligprisningene» i _I naturens tempel_, side 15–50.

«Alle som forstår at de er åndelig fattige, og føler at det ikke er noe godt i dem selv, kan finne rettferdighet og kraft i Jesus Kristus. Han sier: ‘Kom til meg, alle dere som strever og har tungt å bære.’ Han tilbyr oss å bytte ut vår fattigdom med hans rikdom. Vi er ikke verdige til Guds kjærlighet, men Jesus, vår frelser, er verdig. Han er fullt i stand til å frelse alle som kommer til ham. Hva du enn har bak deg av tidligere erfaringer, hvor vanskelig du enn har det i dag, har du bare ett å gjøre: komme til Jesus slik du er, svak, hjelpeløs og fortvilet. Kristus vil komme deg i møte mens du ennå er langt borte. Han vil ta deg i sine armer og kle deg i sin rettferdighet. Han kler oss i sin egen plettfrie, rene karakters kledning og stiller oss i den frem for Faderen. Han taler vår sak hos Gud og sier: ‘Jeg har tatt denne synders plass, se ikke på dette villfarne barn, men se på meg’. Hvor meget Satan enn anklager oss, beskylder oss for synd og krever oss som sitt bytte, så taler Jesu blod med enda større kraft.» – Ellen G. White: _I naturens tempel_, s. 17, 18.

**Forslag til samtale**

`Se hvordan sitatet ovenfor sier at vi stilles frem for Faderen. «Han kler oss i sin egen plettfrie, rene karakters kledning og stiller oss i den frem for Faderen». Iblant kan våre feil og mangler gjøre oss motløse, og ofte viser vi ikke den kjærligheten som Gud øser ut over oss. Så hvorfor må vi alltid vende tilbake til den store nyheten om at Faderen tar imot oss fordi Jesus «kler oss i sin egen plettfrie, rene karakters kledning og stiller oss i den frem for Faderen»?`

`Forestill deg hvordan moren må ha følt det da de to kvinnene kom til Salomo og påsto at barnet var deres. Tenk på følelsene som skildres i 1 Kong 3,26. Hva sier dette om det språket som beskriver Guds følelser for sitt folk i Hos 11,8?`

`Evangeliene viser at Jesus ofte ble rørt av folks behov. Og hva gjorde han? Han imøtekom folks behov. Hva kan dere som enkeltpersoner, eller som gruppe, gjøre for å hjelpe dem som trenger trøst?`