---
title:  Gud føler intenst og føler med
date:  18/01/2025
---

### Bakgrunnsstoff
Sal 103,13, Jes 49,15, Hos 11,1–9, Matt 23,37, 2 Kor 11,2, 1 Kor 13,4–8

> <p>Minnevers</p>
> Kan en kvinne glemme sitt diende barn, en omsorgsfull mor det barnet hun bar? Selv om de skulle glemme, skal ikke jeg glemme deg. (Jes 49,15).

Det oppfattes ofte som uønsket å være emosjonell. For noen er følelser irrasjonelle, og mange vil helst ikke betegnes som «emosjonell». I en del av oldtidens greske filosofi er idealet det «rasjonelle» mennesket, som (stort sett) enten er uberørt av lidenskaper eller som behersker følelsene med en følelsesløs fornuft.

Jo da, ukontrollerte følelser kan være et problem, men vi er skapt med evne til å føle, og i Bibelen opplever Gud selv sterke følelser. Hvis Gud kan ha sterke følelser, kan ikke følelser som sådan være dårlige eller irrasjonelle – for Gud er fullkomment god og vis.

Guds kjærlighet til oss er en dypt emosjonell kjærlighet og en vakker sannhet, men vi må huske at selv om Guds kjærlighet (emosjonell eller ikke) er fullkommen, er den ikke helt lik de følelsene vi mennesker har.