---
title:  Hjerteskjærende kjærlighet
date:  20/01/2025
---

I Hosea ser vi Guds ufattelige omsorg og kjærlighet til menneskene. Han hadde sagt til Hosea: «Gå og få deg en horkvinne og horebarn! For landet horer seg bort fra Herren.» (Hos 1,2). Senere skildrer Hos 1 Guds forhold til sitt folk med i en kjærlig fars forhold til sitt barn.

`Les Hos 11,1–9. Hvordan levendegjør billedspråket Guds kjærlighet og omsorg for sitt folk?`

Guds kjærlighet til folket er som en forelders hengivenhet for et barn. Bibelen bruker bildet av å lære et lite barn å gå, å ta barnet på armen, å helbrede og gi næring, og på andre måter å ta seg ømt av sitt folk. Den sier også at Gud «bar» sitt folk slik «en mann bærer sitt barn» (5 Mos 1,31). «I sin kjærlighet og medfølelse løste han dem ut» og alltid «løftet han dem opp og bar dem i gamle dager» (Jes 63,9).

Mens Gud var urokkelig trofast, var folket gang på gang utro, og til slutt skjøv de Gud fra seg, førte dom over seg og gjorde ham bedrøvet. Gud er barmhjertig, men også rettferdig. (Senere skal vi se at kjærlighet og rettferdighet hører sammen).

Har du vært så opprørt over noe at det kverner i magen? Slike bilder viser dybden i Guds følelser for sitt folk. Bildet av et hjerte som vrenger seg av medfølelse, avslører dype følelser, og det brukes både om Gud og mennesker.

Bildet av kjærligheten som flammer opp (kamar), brukes i fortellingen om de to kvinnene som kom til Salomo, da begge påstod at barnet var hennes. Da Salomo sa spedbarnet skulle hugges i to, beskrev billedspråket den virkelige morens emosjonelle reaksjon (1 Kong 3,26; jf. 1 Mos 43,30).

`Alle foreldre vet hva dette handler om. Ingen kjærlighet kan måle seg med den. Hvordan hjelper den oss å forstå Guds kjærlighet, og hvilken trøst kan og bør det gi oss?`