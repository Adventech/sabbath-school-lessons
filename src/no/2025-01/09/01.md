---
title:  Den kosmiske konflikten
date:  22/02/2025
---

### Bakgrunnsstoff
Matt 13,24–27, 1 Mos 1,31, Esek 28,12–19, Jes 14,12–15, Matt 4,1–11, Joh 8,44–45

> <p>Minnevers</p>
> Jeg vil sette fiendskap mellom deg og kvinnen, mellom din ætt og hennes ætt. Den skal ramme ditt hode, men du skal ramme dens hæl. (1 Mos 3,15).

Den store konflikten mellom Kristus og Satan er viktig for bibelsk teologi. Selv om tanken om en kosmisk konflikt mellom Gud og himmelske skapninger som har falt fra og gjort opprør mot Gud, står sentralt i Bibelen (Matt 13,24–30; Matt 13,37–39; Åp 12,7–10) og også er utbredt i store deler av den kristne tradisjon, er det mange kristne som har forkastet eller oversett denne tanken.

Men fra et bibelsk perspektiv er temaet om en kosmisk konflikt, der Guds rike motarbeides av djevelen og hans engler, ikke et vi kan overse uten å gå glipp av mye av det som Bibelens fortellinger handler om. Bare evangeliene er fulle av henvisninger til djevelen og demonene som står Gud imot.

Denne uken vil vi i første omgang ta for oss hvordan disse to spørsmålene kan besvares ut fra sentrale bibelsteder:

1. Hvor lærer Skriften at det er en kosmisk konflikt mellom Gud og Satan?
2. Hva går konflikten ut på ifølge Skriften?