---
title:  Stridens opphav i himmelen
date:  25/02/2025
---

1 Mos 1–3 viser at det onde eksisterte før Adam og Evas syndet. Begrepet «det onde» hadde allerede dukket opp i navnet på «treet til kunnskap om godt og ondt» (1 Mos 2,9; 1 Mos 2,17). Nå anklager slangen Gud for å lyve, mens det jo er han selv som lyver. Slangens eksistens (Åp 12,9) og hans løgn viser at ondskapen er en realitet. Så selv i Eden før syndefallet er ondskapen til stede.

`Les Esek 28,12–19 i lys av 2 Mos 25,19–20. Hva består fallet i?`

Ifølge dette avsnittet begynte det onde og den kosmiske konflikten i himmelen.

Før han falt, var det vesenet som ble kjent som Satan, en salvet kjerub. Dessuten var han «et bilde på det fullendte, fylt av visdom, fullkommen i skjønnhet» og holdt til «i Eden, Guds hage» (Esek 28,12–13). Det kan man ikke si om kongen av Tyrus. Derfor vet vi at dette gir et glimt inn i Lucifers fall.

`Les Jes 14,12–15. Hvordan kaster dette lys over opphavet til den store konflikten?`

Ifølge Jes 14 valgte Lucifer å løfte seg selv opp og gjøre seg lik Gud. Verset utfyller det vi så i Esek 28, at hans skjønnhet gjorde ham «hovmodig» (Esek 28,17), mens den burde ha fått ham til å ære den Gud som hadde gjort ham vakker. I stedet ble han stolt. Og i sin stolthet satte han seg fore å ta Guds plass og baktalte ham. Det hebraiske ordet for «handel» i Esek 28,16 betyr også «baktalelse» og viser hvordan Satan vil operere mot Gud (og mot oss).

`Hvordan forstår vi det at Lucifer, som falt, opprinnelig var «hel» i sin ferd fra den dagen han ble skapt «til det ble funnet urett» hos ham (Esek 28,15)? Hvordan kunne et fullkomment vesen falle uten at «hel» også innebar moralsk frihet?`