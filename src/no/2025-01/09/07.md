---
title:  Til fordypning
date:  28/02/2025
---

Ellen G. White: «Det ondes opphav og lidelsens problem» i _Alfa og Omega_, bind 8, side 9–20.

«Ikke noe er tydeligere fremholdt i Bibelen enn at Gud på ingen måte var ansvarlig for at synden oppstod. Opprøret skyldtes ikke at Gud vilkårlig fjernet sin nåde eller at det var noen mangel ved hans lederskap. Synden har trengt seg inn, og ingen kan gi noen fornuftig forklaring på dens eksistens. Den er mystisk, uforklarlig. Å unnskylde den er å forsvare den … Dersom Satan øyeblikkelig var blitt utryddet, ville de ha tjent Gud mer av frykt enn av kjærlighet. Bedragerens innflytelse ville ikke blitt fjernet helt og fullt, og heller ikke opprørsmentaliteten. Det onde måtte få lov til å modnes. Hensynet til universets fremtid krever at Satan får utvikle sine ideer fullt ut. Da vil alle skapningene se hans anklager mot Guds ledelse i det rette lys, og de vil aldri kunne tvile på at Gud er rettvis og nådig og hans lov uforanderlig.» – Ellen G. White: _Alfa og Omega_, bind 8, side 9, 15.

**Forslag til samtale**

`Mange lurer på hvordan en syndfri Lucifer kunne synde for første gang. Hvorfor er synd så «mystisk» og «uforklarlig»? Hvordan kan vi forklare den første synden uten å unnskylde eller rettferdiggjøre den? Altså, hvorfor ville det å forklare dens opphav være å rettferdiggjøre den?`

`Hvorfor utslettet ikke Gud Satan med en gang? Hvorfor må ondskapen «få lov til å modnes»? Hvordan kan dette skyldes «hensynet til universets fremtid»?`

`Hvorfor er det viktig å forstå at konflikten mellom Gud og Satan ikke handler bare om makt, men er av en helt annen art? Hvordan gir en konflikt om personlighet mening på en annen måte enn en konflikt om ren makt?`

`Hvordan kan det å forstå konfliktens natur så å si trekke forhenget til side slik at ditt eget liv blir et slags mikrokosmos av den kosmiske konflikten? Hvordan opplever du konflikten? Hvordan bør du reagere så du viser hvilken side du står på?`