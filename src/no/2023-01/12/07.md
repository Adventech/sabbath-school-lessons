---
title:  Til ettertanke
date:  24/03/2023
---

Her er et ordbilde av en menighetsfamilie som er økonomisk trofaste i sin forvaltning av Guds verk på jorden.

Forvaltning for syvendedags adventistkirker i hele verden

Det er en gang i fremtiden, og lokale pastorer og menighetsledere har klart å skape et forvaltermiljø i menigheten. De har undervist, støttet og oppmuntret menighetsfamilien i bibelsk økonomistyring.

Folk følger bibelske prinsipper. De vokser i gavmildhet, sparer jevnlig for uforutsette hendelser og frigjør seg fra forbrukergjeldens trelldom.

Livsstilen er preget av måtehold, disiplin og tilfredshet. Penger er ingen gud for dem, og de vokser i forholdet til Skaperen.

Det er sabbats morgen, og folk kommer til gudstjenesten. De er preget av fred – er ikke bekymret for økonomien, de virker tilfredse og takknemlige.

Ektefeller krangler ikke om penger. De går inn i Guds hus med en følelse av forventning om Guds nærvær og verk blant dem.

Menighetens avdelinger er fullfinansierte, og den har en sterk misjonsavdeling. Den rekker Kristi praktiske kjærlighets hånd ut til dem som trenger det.

Menigheten har midler til bygninger som støtter verket og vedlikeholdes på fortreffelig vis.

Spørsmålet til oss er: «Hva kaller Gud oss til å gjøre med de ressursene han har betrodd oss?»

**Spørsmål til drøftelse**

`Snakk om hvordan vi skal forstå de to bibelske læresetningene: frelse ved tro og lønn etter hva vi har gjort. Hvordan kan begge deler være rett?`

`Hvorfor betyr ikke det å være fornøyd med det vi har nå at vi ikke kan forsøke å forbedre vår økonomiske stilling? Altså: hvorfor behøver det ikke være noen konflikt mellom disse ideene?`

`Evigheten venter oss. Hvilke valg tar vi nå, også de «små», som vil være med og bestemme hvor vi skal være i evigheten?`