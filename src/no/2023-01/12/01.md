---
title:  Belønning for troskap
date:  18/03/2023
---

### Bakgrunnsstoff
Hebr 11,6, Jes 62,11, Rom 6,23, Rom 8,16–18, Joh 14,1–3, Åp 21, Matt 25,20–23

> <p>Minnevers</p>
> Herren hans svarte: «Bra, du gode og tro tjener! Du har vært tro i lite, jeg vil sette deg over mye. Kom inn til gleden hos din herre!» (Matt 25,21).

Selv om vi aldri kan fortjene frelsen, bruker Bibelen håpet om belønning som motivasjon for å leve trofast som mottakere av Guds nåde, for det vi får, er alltid bare av Guds nåde.

Som David skrev: «Herrens lov er fullkommen, den fornyer livet. Herrens vitnesbyrd står fast, det gir den uvitende visdom. Herrens påbud er rette, de gjør hjertet glad. Herrens bud er klart, det gir øynene lys. Frykten for Herren er ren, den varer til evig tid. Herrens dommer er sanne, rettferdige er de alle. De er mer verdt enn gull, skinnende gull i mengder, de er søtere enn honning, ny og rennende honning. Gjennom dem blir din tjener advart. Det gir stor lønn å holde dem» (Sal 19,8–12).

Bibelen taler flere steder om belønning, hva vi er lovet i Kristus etter hans komme og når denne syndens omvei en gang for alle er til ende.

Hva er vi lovet, og hvordan vet vi at vi får det vi har blitt lovet?