---
title:  Evig liv
date:  20/03/2023
---

En evighet venter oss. Og ifølge Bibelen blir det enten evig liv eller evig død. Ingen mellomting. Man får ikke sitte på gjerdet. Det er det ene (livet) eller det andre (døden). Alt eller ingenting.

`Les Rom 6,23 og Joh 3,16. Hvilke alternativer får vi?`

Det er vel vanskelig å forestille seg to klarere motsetninger?

Hvis du leser dette, har du trolig valgt evig liv, eller du tenker på det. Gud kan gjøre det han sier han kan gjøre – oppfylle alle sine løfter. Vi skal bare tro ham, hvile i Jesu fortjeneste og adlyde hans ord i tro.

`Les Joh 14,1–3. Hva er Herrens råd til oss i vers 1, og hva lover han oss i vers 2 og 3?`

I de siste dagene av sitt jordiske liv ga Jesus disiplene håp og mot. Hans ord skulle oppmuntre dem i tider med motløshet og prøvelser. De burde gjøre det samme for oss. Jesus kom fra himmelen, dro tilbake til himmelen, og han har lovet oss at «jeg [vil] komme tilbake og ta dere til meg, så dere skal være der jeg er.»

Og Kristi død på korset er den beste garanti for hans annet komme, for hva ville hans første komme være verd uten hans annet komme? Like sikre som vi er på at Jesus døde for oss på korset, kan vi være på løftet: «jeg [vil] komme tilbake og ta dere til meg, så dere skal være der jeg er» (Joh 14,3).

`Tenk på dette med at Kristi første komme garanterer hans annet komme. Hva skjedde ved hans første komme som gjør det andre til et løfte vi kan stole på?`