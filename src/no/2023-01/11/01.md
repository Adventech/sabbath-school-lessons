---
title:  Forvaltning i tunge tider
date:  11/03/2023
---

### Bakgrunnsstoff
2 Krøn 20,1–22, 2 Krøn 21,1–14, 2 Pet 3,3–12, 1 Joh 2,15–17, Åp 13,11–17

> <p>Minnevers</p>
> Du skal ofre lovsang til Gud, oppfylle dine løfter til Den høyeste! Kall på meg på nødens dag, så vil jeg utfri deg, og du skal gi meg ære (Sal 50,14–15).

Noen ganger er det som om verden er ute av kontroll: krig, blodsutgytelser, kriminalitet, umoral, naturkatastrofer, pandemier, økonomisk usikkerhet, politisk korrupsjon og mer til. Folk føler en sterk trang til å tenke først på sin egen overlevelse. Derfor tenker de mye på egen trygghet i usikre tider, og det er forståelig.

Livets problemer tar mye av oppmerksomheten. Gjeld, barneoppdragelse og vedlikehold av hjemmet tar tid og omtanke. Og selvfølgelig skal vi ha klær, mat og husly. I Bergprekenen tok Jesus opp disse grunnleggende behovene og sa: «Men den Far dere har i himmelen, vet jo at dere trenger alt dette. Søk først Guds rike og hans rettferdighet, så skal dere få alt det andre i tillegg» (Matt 6,32,33).

Når tidene er vanskelige og vi trenger å støtte oss til Herren mer enn noen gang, er det visse ting vi bør gjøre ut fra bibelske prinsipper.