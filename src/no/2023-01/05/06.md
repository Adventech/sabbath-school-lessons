---
title:  Lånebegrensninger og lånepoeng
date:  02/02/2023
---

`Les 5 Mos 15,1–5. Hva krevde Herren av sitt folk?`

I harmoni med andre syvårige lover (2 Mos 21,2; 3 Mos 25,3–4) ble ikke bare slavene eller tjenerne og jorden regulert, men også långiverne. Siden långiverne ikke ønsket å ettergi gjeld, var syv år det lengste noen kunne stå i gjeld. Disse versene viser at Gud brydde seg om slike økonomiske spørsmål, spesielt når det gjaldt andre israelitter. Versene viser også at Herren erkjente gjeldens realitet, samme hvor ille den var. Han understreket også at det i størst mulig grad skulle unngås.

Men i dag har mange deler av verden huslån på 30 og 40 år. Det ser ut til at en grunn til at hus koster så mye, er at det er mulig å få lån til å kjøpe dem.

Samtidig funderer mange på å låne penger til studier. Som regel vil studiet øke ens inntektsevne for resten av livet. Noen må kanskje låne litt for å betale for skolegangen, men husk at du må betale tilbake med renter. Prøv å få alle de stipender du er kvalifisert til. Arbeid og spar til skolegangen. Ta bare studier som fører til en jobb. La foreldrene hjelpe. I bibelsk tid ga foreldrene barna jordbruksland slik at de kunne tjene til livets opphold. I dag burde denne «arven» trolig være en utdanning slik at de kan bli selvstendige voksne.

I en fullkommen verden, ville det ikke finnes lån og gjeld. Men vi lever ikke i en fullkommen verden, så det kan bli nødvendig å låne. Bare sørg for at du får den best mulige avtalen, og den beste renten som er å få. Lån det minste du kan klare deg med, og betal det ned så fort som mulig for å spare rentekostnader. Men i prinsippet bør vi så langt det er menneskelig mulig, forsøke å unngå gjeld, og ved å følge bibelske økonomiske prinsipper i hverdagen, kan vi komme langt med å unngå unødvendig gjeld og den belastningen det kan bli for oss og våre familier.

`Hvor ærlig og rettferdig og snill er du mot andre hvis du har lånt dem penger? Hvordan ville Gud se på det når du må svare for din oppførsel mot dem? (se Fork 12,14).`