---
title:  Til ettertanke
date:  03/02/2023
---

Tretrinnsprosessen for gjeldssanering står på en side hos Ellen G. White. Kursiv er tilføyd for å understreke punktene.

«Vær fast bestemt på aldri å pådra deg ny gjeld. Nekt deg heller tusen ting i stedet for å stifte gjeld. Dette har vært ditt livs forbannelse, å sette deg i gjeld. Sky det som pesten.

«Inngå en høytidelig pakt med Gud om at du ved hans velsignelse vil betale din gjeld og ikke skylde noen noe om du så skal leve av grøt og brød ... Ikke gi opp, mist motet eller se deg tilbake. Fornekt din smak, fornekt appetitten, spar penger og betal gjelden.

«Bli kvitt dem så fort som mulig. Når du igjen kan være fri mann uten å skylde noen noe, vil du ha vunnet en stor seier.» – _Counsels on Stewardship_, side 257. Trenger du mer hjelp til å bli gjeldfri, så prøv dette:

Lag et budsjett. Lag et enkelt budsjett ved å føre oversikt over alle inntekter og utgifter/kjøp over en periode på tre måneder. Mange blir overrasket over hvor mye de bruker på unødvendige ting.

Klipp i stykker kredittkortene. Kredittkort er en av de viktigste årsakene til familienes gjeld. De er lette å bruke og vanskelige å betale ned. Hvis du oppdager at du ikke betaler ned gjelden helt hver måned, eller at du bruker dem til å kjøpe varer du ellers ikke ville ha kjøpt, bør du ødelegge kredittkortene dine før de ødelegger deg eller ekteskapet ditt eller begge deler.

Start økonomiske tiltak. Noen ganger er vi ikke klar over hvor mye vi kan spare på våre månedlige utgifter, bare ved å være forsiktige med noen av de små tingene vi kjøper. Det blir fort mye.

**Spørsmål til drøftelse**

`Mange land og enkeltpersoner har tatt på seg svimlende mengder gjeld. Hva har vært din erfaring med gjeld og problemene gjelden har skapt for deg eller andre?`

`Hva kan menigheten gjøre for å hjelpe medlemmene å lære å håndtere gjeld eller økonomiske problemer rent generelt?`

`Hvilke bibelske løfter kan du gjøre krav på som kan beskytte deg mot verdens fristelser og de økonomiske farene grådighet kan utgjøre for oss?`