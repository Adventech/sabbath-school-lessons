---
title:  Gjeld
date:  28/01/2023
---

### Bakgrunnsstoff
5 Mos 28,1–2, 5 Mos 28,12, Matt 6,24, 1 Joh 2,15, Ordsp 22,7, Ordsp 6,1–5, 5 Mos 15,1–5

> <p>Minnevers</p>
> Den rike er herre over de fattige, den som låner, blir slave under långiveren (Ordsp 22,7).

Gjeld kan sies å være «å leve i dag av det du forventer å tjene i fremtiden.» I vår tid er gjeld nærmest en livsstil, men det burde ikke være regelen for kristne. Bibelen fraråder gjeld. Skriften har minst 26 henvisninger til gjeld, samtlige negative. Det står ikke at det er synd å låne penger, men det tales om negative følger av å gjøre det. Paulus sa dette om økonomiske forpliktelser: «Gi alle det du skylder dem. Betal skatt til den som skal ha skatt, toll til den som skal ha toll, vis respekt for den som skal ha respekt, gi ære til den som skal ha ære. Ha ingen skyld til noen, annet enn det å elske hverandre! Den som elsker sin neste, har oppfylt loven» (Rom 13,7–8).

Hvorfor er gjeld en plage på alle nivåer – for den enkelte, bedrifter og det offentlige? I alle samfunn har det bestandig vært iallfall noen som var forgjeldet. Men i dag sitter en mye større del av folket på gjeld, og det er nesten aldri til deres fordel.

Denne uken vil vi se på årsakene til gjeld og hvordan man kan håndtere den. Kanskje er du gjeldfri, men du kan dele denne informasjonen med andre som kan ha nytte av den.