---
title:  Følge gudfryktige råd
date:  30/01/2023
---

Vi er materielle vesener og lever i en materiell verden, en forlokkende verden. En må være laget av stål og syntetisk olje, ikke kjøtt og blod, om en ikke iblant føler at materielle ting og ønsket om rikdom lokker. Hvem har vel ikke fantasert om å bli rik eller vinne i lotto?

Det ikke er noe galt i seg selv i å stå på for å tjene godt eller bli velstående, men vi må ikke gå i fellen og la penger, rikdom og materielle eiendeler bli avguder. Vi er lovet guddommelig kraft til å være tro mot det vi vet er rett. Dette er viktig, for materielle fristelser har ødelagt mange.

`Les Matt 6,24 og 1 Joh 2,15. Det uttrykkes forskjellig, men hva er felles?`

Kjærligheten til verden kan dessverre bli så sterk at folk setter seg i gjeld for å tilfredsstille den. (Det går aldri bra; se Fork 4,8).

Og fordi gjeld er en av de fellene som Satan legger, gir det mening at Gud vil hans barn skal være gjeldfrie. Han har gitt oss råd gjennom Bibelen og den profetiske gave som vil føre oss til økonomisk frihet.

`Les Sal 50,14–15. Hvilken holdning bør Guds folk ha til livet? Hva betyr det å «oppfylle dine løfter»?`

Vi blir medlemmer av menigheten med pris og takk til Gud, som har skapt og frelst oss. I punkt 9 (av 13) av dåpsløftet ble vi spurt: «Tror du på kirkelig organisasjon? Vil du tilbe Gud og støtte menigheten med tiende og gaver og med din egen innsats og innflytelse?» Som syvendedags adventister har vi sagt ja. Så teksten (Sal 50,14–15) er et løfte til dem som takker Gud og trofast betaler det de har lovet.

`Hva sier din valg om hvor godt du takler verdens forlokkelser? Hvorfor er det å jobbe hardt for å tjene godt ikke nødvendigvis det samme som å gjøre rikdom eller penger til en avgud? Hvordan kan vi lære forskjellen?`