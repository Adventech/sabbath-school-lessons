---
title:  Til ettertanke
date:  20/01/2023
---

Les Ellen G. Whites mest omfattende tiendetekst i bind 9 av _Testimonies for the Church_, side 245–252. Les tredje del av Counsels on Stewardship, side 65–107.

«Hvis hele vårt folks tiende strømmet inn i Herrens skattkammer slik den burde, ville det bli gitt så store velsignelser at gaver og ofringer til hellige formål ville bli tidoblet, og dermed ville kanalen mellom Gud og mennesker bli holdt åpen.» – Ellen G. White: _Testimonies for the Church_, bind 4, side 474. Dette er en fantastisk uttalelse. Hvis alle var trofaste tiendebetalere, ville Gud velsigne oss med midler som økte våre ofringer med 1000 prosent.

«I det tredje kapittelet av Malaki finner vi kontrakten Gud har inngått med menneskene. Her sier Herren hvordan han vil utøse sine store gaver over dem som vil være trofaste givere av tiende og ofringer.» – Ellen G. White: _Review and Herald_, 17.12.1901.

«Alle bør huske at Guds krav til oss ligger til grunn for alle andre krav. Han gir oss rikelig, og kontrakten han har inngått med mennesket, er at en tiendedel av dets eiendeler skal gis tilbake til Gud. Herren overlater sine forvaltere sine skatter, men om tienden sier han: Dette er mitt. I den grad Gud har gitt sin eiendom til mennesket, skal mennesket gi tilbake til Gud en trofast tiende av all sin eiendom. Denne ordningen ble innført av Jesus Kristus selv» – Ellen G. White: _Testimonies for the Church_, bind 6, side 384.

**Spørsmål til drøftelse**

`Tenk på dette med at tienden ikke oppsto i det gamle Israel. Hvorfor gjør dette det lettere å forstå at dette er en varig plikt vi har overfor Gud?`

`Drøft spørsmålet på slutten av mandagens avsnitt. Tenk hva som ville skje hvis folk valgte å sende tienden et annet sted. Hva ville skje med menigheten? Ville vi fortsatt ha en menighet? Hva er galt med denne holdningen: Min tiende er så liten mot alt annet, den spiller ingen rolle? Enn om alle tenkte slik?`

`Del med andre hva du har lært og opplevd ved å betale tiende. Hva kan du lære andre om praksisen?`