---
title:  Hensikten med tienden
date:  17/01/2023
---

`Les 3 Mos 27,30; 4 Mos 18,21 og 4 Mos 18,24. Hva vil Gud gjøre med tienden?`

Gud eier alt (Sal 24,1) og trenger ikke pengene. Men tienden er hans, og han sier hva vi skal gjøre med den: bruke den til evangeliets fremme. Derfor tar tienden seg av pastorenes behov.

Levi-stammen – pastorfamiliene i GT – fikk ikke store eiendommer slik som de andre stammene. Levi fikk visse byer, inkludert tilfluktsbyene, med nok land til egne hager. De ble forsørget av de andres tiende, og selv ga de også tiende av inntektene sine.

`Les Apg 20,35. Hva er budskapet, og hva har dette med tiendespørsmålet å gjøre?`

Tiende er viktig for et gudsforhold preget av tillit. Å «gi bort» ti prosent av fortjenesten (selv om den uansett teknisk sett tilhører Gud) krever tro, og bare ved å utøve tro vil troen vokse.

Tenk f.eks. på endetiden da de trofaste ikke kan kjøpe eller selge ifølge Åp 13–14 (se uke 11). Det vil være viktig å ha utviklet tillit til Gud og hans forsyn og kraft og kjærlighet når det virker som om hele verden står oss imot. Trofast tiendebetaling kan bidra til å utvikle slik tillit. Allerede før det må vi ha lært å stole på Gud, uansett situasjon.

En annen grunn til økonomisk trofasthet er å få tilgang til de håndgripelige velsignelsene Gud har lovet oss. Som en del av tiendekontrakten har Gud lovet velsignelser som er så store at vi ikke vil ha plass nok til dem. Med overskuddet kan vi hjelpe andre og støtte Guds verk med våre offergaver.

`Hvordan har du opplevd sannheten om at det faktisk er «mer velsignet å gi enn å motta»?`