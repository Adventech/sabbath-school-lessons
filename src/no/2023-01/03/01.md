---
title:  Tiendekontrakten
date:  14/01/2023
---

### Bakgrunnsstoff
1 Mos 14,18–20, Mal 3,10, 5 Mos 12,5–14, 3 Mos 27,30, 1 Kong 17,9–16, 1 Kor 4,1–2

> <p>Minnevers</p>
> Kom med hele tienden til forrådskammeret så det finnes mat i mitt hus. Prøv meg på denne måten, sier Herren over hærskarene. Jeg skal sannelig åpne himmelens sluser og øse ut over dere velsignelse uten mål (Mal 3,10).

I 1 Mos 14 kom Abram tilbake etter å ha reddet nevøen Lot og hans familie og de andre bortførte fra Sodoma. Kongen av Sodoma ble så glad at han tilbød Abram hele byttet fra slaget. Ikke nok med at Abram avslo tilbudet, han ga også tiende av alt han eide til Melkisedek.

Straks etter dette sa Herren: «Vær ikke redd, Abram! Jeg er ditt skjold. Lønnen din skal bli stor!» (1 Mos 15,1). Gud sa i praksis: «Ikke vær urolig. Jeg vil beskytte deg og sørge for deg.» Senere sa Moses da Israel skulle gå inn i Kanaan: «Pass på å gi tiende av avlingen din, alt det som vokser på åkeren, år for år ... for at du kan lære å frykte Herren din Gud alle dine dager» (5 Mos 14,22–23).

Ellen White skrev: «Menneskene ble pålagt å gi Gud gaver til religiøse formål helt tilbake på Adams tid, før Moses mottok helligdomstjenesten.» – _Testimonies for the Church_, bind 3, side 393.

Hva innebærer dette i dag?