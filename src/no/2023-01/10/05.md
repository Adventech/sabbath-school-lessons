---
title:  Gavmildhet på dødsleiet
date:  08/03/2023
---

**Hvilke prinsipper finner vi her om hvordan vi skal håndtere penger?**

`1 Tim 6,17.`

`2 Kor 4,18.`

`Ordsp 30,8.`

`Fork 5,10.`

Penger kan ha et sterkt grep om folk, et grep som har ødelagt mange. Hvem har ikke hørt om mennesker som har gjort forferdelige ting på grunn av penger – også når de hadde mye selv?

Men det behøver ikke å være slik. Ved Guds kraft kan vi overvinne fiendens forsøk på å ta det som skulle være en velsignelse (materielle eiendeler) og gjøre dem til en forbannelse.

En fare for forvaltere som planlegger for døden, er fristelsen til å hamstre nå og begrunne det med tanken om at «når jeg dør, kan jeg gi bort alt.» Selv om det er bedre enn å bare bruke alt nå, kan og bør vi gjøre bedre enn som så.

«Jeg så at mange unnlater å gi til saken mens de lever og beroliger samvittigheten med at de vil være gavmilde når de dør. De tør nesten ikke vise tro og tillit til Gud ved å gi noe mens de lever. Men denne nestekjærligheten på dødsleiet er ikke det Kristus krever av sine følgesvenner. Den er ingen unnskyldning for de levendes selvopptatthet. De som holder på sitt til siste øyeblikk, overgir det heller til døden enn til saken. Ting går tapt hele tiden. Banker går konkurs, og eiendom tæres opp på mange måter. Mange har tenkt å gjøre noe, men de utsetter det, og Satan gjør sitt for å forhindre at midlene i det hele tatt kommer inn i forrådskammeret. Det går tapt før det kommer tilbake til Gud, og Satan jubler over at det er slik.» – Ellen G. White: _Testimonies for the Church_, bind 5, side 154.

`Hvorfor må vi være forsiktige med hvordan vi unnskylder vår bruk av våre materielle velsignelser?`