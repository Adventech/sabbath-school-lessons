---
title:  Til ettertanke
date:  10/03/2023
---

Ellen G. White skrev to kapitler om fordelingen av våre eiendeler. Se «To (Aged and) Wealthy Parents,» i Testimonies for the Church, bind 3, side 116–130 og «Wills and Legacies» i _Testimonies for the Church_, bind 4, side 476–485.

Det står også et avsnitt om fordelingen av våre eiendeler i Counsels on Stewardship, side 323–335. Ellen G. White skrev også: «Det som mange vil utsette til de ligger på det siste, ville de ha gjort mens de har godt tak i livet hvis de var kristne. De ville overgi seg selv og sin eiendom til Gud, og mens de fungerte som hans forvaltere, ville de ha tilfredsstillelsen av å gjøre sin plikt. Ved å bli sin egen bobestyrer kunne de oppfylle Guds krav selv i stedet for å skyve ansvaret over på andre.» – _Testimonies for the Church_, bind 4, side 480.

Hva mener hun med å «bli sin egen bobestyrer»? I et typisk testament utnevner den som oppretter testamentet en bobestyrer til å fordele eiendelene etter sin død i samsvar med sine ønsker slik de er uttrykt i testamentet. Ved å bli din egen bobestyrer fordeler du ganske enkelt dine eiendeler selv mens du lever. Dermed får du tilfredsstillelsen av å se resultatene og vite at du håndterer Guds betrodde talenter rett.

For den kristne er Kristi annet komme det «velsignede håp». Vi har alle forestilt oss hvor fantastisk det vil være å se Jesus komme i himmelens skyer. Vi ønsker å høre ordene «Bra, du gode og tro tjener». Men hva om vi blir lagt til hvile før Jesus kommer? Hvis vi har fulgt hans åpenbarte vilje, kan vi nå ha tilfredsstillelsen av å se arbeidet gå fremover på grunn av vår innsats, vel vitende om at takket være vår plan for boet vil arbeidet fortsette etter at vi er borte.

**Spørsmål til drøftelse**

`Vi kan samle skatter i himmelen nå, men hvorfor er ikke det det samme som å prøve å fortjene eller «kjøpe» frelsen?`

`Selv om vi bør være rause med å gi med det vi har nå, bør vi også være kloke. Hvor ofte har vi ikke hørt folk appellere om penger fordi dette eller hint kommer til å skje da og da, og siden pengene våre vil være ubrukelige da, bør vi sende dem til deres prosjekt nå? Hvordan kan vi skille mellom slikt lureri og legitime måter å bruke pengene på selv i Guds sak?`