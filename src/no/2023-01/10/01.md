---
title:  Gi tilbake
date:  04/03/2023
---

### Bakgrunnsstoff
Luk 12,16–21, Fork 2,18–22, Fork 5,10, Ordsp 27,23–27, 2 Kor 4,18, Kol 1,15–17

> <p>Minnevers</p>
> Fra himmelen hørte jeg nå en røst som sa: «Skriv: Salige er de døde som fra nå av dør i Herren.» «Ja», svarer Ånden, «de skal få hvile fra sitt strev, for deres gjerninger følger med dem» (Åp 14,13).

Når vi nærmer oss slutten av arbeidslivet, blir vi mer opptatt av å bevare det vi har i påvente av livets slutt. Overgangen til pensjonistlivet kan være traumatisk. Hva er den beste fremgangsmåten når det gjelder vår økonomi?

Når folk blir eldre, begynner de nesten naturlig å uroe seg for fremtiden. Folk frykter: å dø for tidlig (før familien er tatt hånd om); leve for lenge (slutt på aktiva eller sparepenger); katastrofal sykdom samt psykisk og/eller fysisk funksjonshemming (hvem skal ta seg av meg?).

Ellen G. White skrev: «All slik frykt har sitt opphav hos Satan ... Hvis de ville tenke slik Gud vil det, kan deres siste dager bli deres beste og lykkeligste ... De bør legge av angst og byrder, bruke tiden sin så lykkelig de kan og modnes til himmelen.» – _Testimonies for the Church_, bind 1, side 424.

Denne uken vil vi se over Guds råd om våre siste år. Hva bør vi gjøre, hva bør vi unngå, og hvilke prinsipper bør vi følge?