---
title:  Du får ikke noe med deg
date:  06/03/2023
---

Noen spurte en gang Billy Graham hva som overrasket ham mest med livet nå som han var gammel (han var i 60-årene den gang). Grahams svar? «Hvor kort det er.» Ja, årene går fort.

`Hva sier disse tekstene om menneskelivet? Sal 49,18; Sal 39,12; 1 Tim 6,6–7; Jak 4,14; Fork 2,18–22.`

Livet går fort, og når du dør, får du ingenting med deg, iallfall ikke av dine materielle goder. (Karakteren? Det er noe annet.) «For når han dør, får han ingenting med» (Sal 49,18), som betyr at det etterlates til andre. Hvem som får det, avhenger av planene som er lagt på forhånd.

Selv om ikke alle sitter igjen med noe, har de fleste samlet seg en viss formue. Hva som vil skje med den etter din tid, er et spørsmål folk bør tenke gjennom.

Planleggingen av vårt testament kan være den siste delen av vår forvaltning av det Gud har velsignet oss med. Hvis du ikke har opprettet et testament, kan myndighetene komme på banen (dette avhenger selvfølgelig av hvor du bor). Dør du uten testament, går eiendelene dine til dine slektninger, enten de trenger dem eller ikke, enten de gjør god bruk av pengene eller ikke, og enten du ville ha valgt å gi dem noe eller ikke. Menigheten får ingenting. Hvis det er det du vil, er det OK. Hvis ikke, må du legge planer på forhånd.

Veldig enkelt kan vi si at siden Gud eier alt (se Sal 24,1), er det logisk å konkludere fra et bibelsk perspektiv at når vi er ferdige med det Gud har betrodd oss, bør vi gi ham, den rettmessige eieren, det som er igjen når behovene til våre kjære er dekket.

`Døden kan komme når som helst, også i dag. Hva ville skje med dine kjære hvis du døde i dag? Hva ville også skje med eiendommen din? Ville den bli fordelt slik du ønsker?`