---
title:  Åndelig arv
date:  09/03/2023
---

Vi vet ikke hvordan livet ville ha vært på jorden uten syndefallet, men én ting er sikkert: det ville ikke ha vært noen hamstring, grådighet eller fattigdom. Følelsen av eierskap er et utslag av livet i en syndig verden. Unnsett hvor mye vi eier eller ikke eier, bør vi huske én ting.

`Les tekstene nedenfor. Hva er det sentrale i alle sammen, og hva bør det ha å si for hva vi gjør med de midlene Gud har velsignet oss med? (Sal 24,1; Sal 50,10; Hebr 3,4; 1 Mos 14,19; Kol 1,15–17).`

Vi forvalter det han har betrodd oss. Til syvende og sist eier Gud alt, og han er den som gir oss liv og krefter til å ha noe som helst. Det er bare logisk at når vi er ferdige med det Gud har gitt oss, og vi har tatt oss av familien vår, skal vi gi ham resten.

«Når du gir til Guds verk, samler du skatter i himmelen. Alt du samler der oppe, er trygt for katastrofe og tap, og det øker til en evig substans» «[og] vil bli notert på din konto i himmelen.» – Ellen G. White: _Counsels on Stewardship_, side 342.

Det er mange fordeler med å gi nå mens vi lever. Her er noen få:

- Giveren kan se resultatene av gaven – et nytt kirkebygg, en ung person på college, en møteserie finansiert osv.
- Tjenesten eller personen kan dra nytte av det nå som behovet er størst.
- Det blir ingen slåssing mellom familie eller venner etter din død.
- Det er et godt eksempel på familieverdier som gavmildhet og kjærlighet til andre.
- Det reduserer arveavgiften.
- Det garanterer at gaven går til det formålet du vil (ingen innblanding fra domstoler eller misfornøyde slektninger).
- Det viser at giverens hjerte har gått fra egoisme til uselviskhet.
- Det samler skatter i himmelen.