---
title:  'Spesielle prosjekter: Gi fra den store krukken'
date:  26/01/2023
---

Forskning har vist at bare rundt 9 prosent av folks eiendeler er likvide og kan bidra til et offer på et øyeblikks varsel. Kontanter, sparepenger, pengemarkedsfond osv. regnes gjerne som likvide eiendeler, iallfall av dem som har slikt. Det meste av det vi eier, omtrent 91 prosent, er «investert» i eiendom, så som vårt hus, husdyrene (hvis vi bor på landet) eller andre ikke-likvide midler.

Forskjellene i prosent på likvide og andre eiendeler kan illustreres ved å legge 1000 øre i to glasskrukker, der 10 øre står for hvert prosentpoeng. Så du vil ha 90 øre i en liten krukke som representerer 9 prosent likvide eiendeler og 910 øre i en stor krukke som representerer 91 prosent av ikke-likvide eiendeler.

De fleste gir av den lille krukken – av likvide midler. Det er det de har på brukskonto eller i lommeboken. Men når noen virkelig lar seg begeistre av noe, gir de av den store krukken. Bibelen har mange slike historier.

`Les Mark 14,3–9 og Joh 12,2–8. Hvem var hovedpersonene på Simons fest? Hva var verdien av Marias gave? Hvorfor salvet hun Jesus akkurat da?`

Marias gave var verdt 300 denarer – en hel årslønn. Det var nok en gave fra en «stor krukke». Etter dette forrådte Judas Jesus for litt over en tredjedel av dette – en gave fra en «liten krukke» på 30 sølvstykker (Matt 26,15). Det skal ekte kjærlighet og engasjement til for å gi av den store krukken – av investeringene våre. Men når vi blir grådige som Judas, selger vi sjelen vår for nesten ingenting.

Barnabas’ arbeid og aktiviteter er nevnt 28 ganger i NT. Vi kjenner ham som følgesvenn til apostelen Paulus og en stor misjonær. Men grunnlaget for alt dette står i det første avsnittet hvor han er nevnt. I Apg 4,36–37 leser vi om at han i sannhet ga et offer av «den store krukken». For et eksempel på Kristi ord: «For der skatten din er, vil også hjertet ditt være» (Matt 6,21).

`Hvorfor er offergaver like viktige for giverne som for mottakerne?`