---
title:  Til ettertanke
date:  27/01/2023
---

Minneboken i himmelen viser også Guds familiemedlemmers økonomiske trofasthet. «Den registrerende engelen gjør en trofast opptegnelse av ethvert offer som blir viet til Gud og lagt inn i skattkammeret, og også av resultatet av midlene som er gitt på denne måten. Guds øye merker seg alt som vies til hans sak, og giverens villighet eller uvilje. Motivet for å gi blir også nedtegnet. De selvoppofrende og engasjerte som gir tilbake til Gud det som er hans, slik han krever av dem, vil bli belønnet etter sine gjerninger. Selv om de innvidde midlene blir misbrukt slik at de ikke utretter det giveren hadde i tanke (Guds ære og sjelers frelse), vil de som ofret i sjelens oppriktighet for å ære Gud, ikke gå glipp av sin belønning.» – Ellen G. White: _Testimonies for the Church_, bind 2, side 518.

«Gud vil at folk skal be og planlegge for hans verks fremme. Men som Kornelius skal vi både be og gi. Gud vil huske våre bønner og almisser. Tro uten gjerninger er død; og uten en levende tro er det umulig å behage Gud. Mens vi ber, skal vi gi alt vi kan, både av vårt arbeid og våre midler, for at våre bønner skal gå i oppfyllelse. Hvis vi handler i tro, vil Gud ikke glemme oss. Han noterer seg alt som er gjort av kjærlighet og selvfornektelse. Han vil åpne veier så vi kan vise vår tro ved våre gjerninger.» – Ellen G. White: _Atlantic Union Gleaner_, 17. juni 1903.

**Spørsmål til drøftelse**

`Hvordan henger bønn og gaver sammen? Eller: Hvordan kan bønn hjelpe deg å vite hvor mye du skal gi til hva?`

`Et blad i USA fortalte om folk på Wall Street som tjente store penger og likevel hadde det så elendig og var fulle av angst og uro. En porteføljeforvalter sa: «Hva betyr det etter min død om jeg har tjent én prosent ekstra på porteføljen min?» Hva kan denne historien lære oss om hvordan det å gi kan være åndelig fordelaktig for giveren, siden det hjelper oss å sette oss fri fra «rikdommens bedrag» (Matt 13,22)?`

`Legg merke til delen av sitatet fra Ellen G. White ovenfor om at midler blir «misbrukt.» Hvorfor er det viktig at den som gir, husker det hun sa?`