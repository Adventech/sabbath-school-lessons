---
title:  Offer til Jesus
date:  21/01/2023
---

### Bakgrunnsstoff
2 Kor 9,6–7, 5 Mos 16,17, Sal 116,12–18, 1 Krøn 16,29, Mark 12,41–44, Mark 14,3–9

> <p>Minnevers</p>
> Hva kan jeg gi Herren igjen for alt det gode han gjør? Jeg løfter frelsens beger og påkaller Herrens navn. Jeg oppfyller mine løfter til Herren foran hele hans folk (Sal 116,12–14).

Foruten tiende er det ofringer som kommer av de 90 prosentene som er igjen etter at tienden er levert tilbake til Gud. Det er her rausheten begynner. Guds folk brakte ulike slags ofringer, f.eks. syndoffer som svar på Guds nåde, eller takkoffer for å anerkjenne Guds beskyttelse og velsignelser i form av helse, velstand og opprettholdende kraft. Det var også gaver til de fattige, og ofringer for å bygge og vedlikeholde gudshuset.

Når vi tenker på omfanget av Guds gaver til oss, begynner vi å se på våre gaver som noe mer enn å asfaltere parkeringsplassen eller kjøpe korkapper. Vi bringer våre gaver som svar på det Gud har gjort for oss, spesielt Jesu offer. «Vi elsker fordi han elsket oss først» (1 Joh 4,19). Menigheten bruker våre gaver til å fremme Guds sak. Denne uken vil vi se hva Bibelen har å si om ofringer som en del av vår forvaltning av Guds virksomhet på jorden.