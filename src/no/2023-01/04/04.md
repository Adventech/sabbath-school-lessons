---
title:  Offer og tilbedelse
date:  24/01/2023
---

Bibelen gir oss ikke et gudstjenesteritual. Men minst fire ting er til stede i gudstjenester. I NT inkluderer listen studier/forkynnelse, bønn, musikk og tiende og gaver. Tre ganger hvert år skulle alle Israels menn (og familier) tre frem for Herren i Jerusalem. Og «ingen må vise seg tomhendt for Herrens ansikt» (5 Mos 16,16). Med andre ord: en del av tilbedelsen var å gi tilbake tiende og gaver. Det var ved påske, pinse og løvhyttefesten at Guds barn kom med tiende og offergaver. Det er vanskelig å forestille seg at noen kom tomhendt til disse festene.

For det gamle Israel var det å gi tiende og gaver en del av tilbedelsen. Sann tilbedelse er ikke bare å uttrykke vår takknemlighet og takknemlighet til Gud i ord og sang og bønn, men også å bringe våre gaver til Herrens hus. De kom til templet med det. Vi kommer med det til kirken på sabbaten (det er én måte å gjøre det på), som en tilbedelseshandling.

`Les 1 Krøn 16,29; Sal 96,8–9 og Sal 116,16–18. Hvordan anvender vi prinsippene herfra på vår egen opplevelse av tilbedelsen?`

Som Guds barn skal vi forvalte hans virksomhet på jorden. Det er et privilegium, en mulighet og et ansvar å komme med våre gaver. Hvis Herren har gitt oss barn å oppdra for ham, bør vi dele med dem gleden ved å gi tiende og gaver på sabbatsskolen og gudstjenestene. Noen steder gjør folk det på nettet eller på andre måter. Uansett er det en del av vår tilbedelse av Gud.

`Hva har vært din erfaring med å gi tiende og gaver som en del av tilbedelsen? Hvordan påvirker det ditt gudsforhold?`