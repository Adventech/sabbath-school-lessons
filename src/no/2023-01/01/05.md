---
title:  Guds familiemedlemmers ansvar
date:  04/01/2023
---

Vi nyter de åndelige og timelige velsignelsene og gavene som Gud gir oss. Det er godt å vite at vi også er «en del av familien».

`Les 5 Mos 6,5 og Matt 22,37. Hva betyr dette, og hvordan gjør vi det?`

Hvordan ville du elske Gud av «av hele ditt hjerte og av hele din sjel og av all din forstand» (Matt 22,37)? Interessant nok gir Bibelen oss svaret, og det er ikke det folk flest tror.

`Les 5 Mos 10,12–13 og 1 Joh 5,3. Hva er den rette responsen i vårt kjærlighetsforhold til vår Far i himmelen?`

Holde loven? Adlyde budene? Mange kristne mener at det å holde loven (spesielt det fjerde budet) er lovtrelldom, og de sier at vi ganske enkelt er kalt til å elske Gud og til å elske vår neste som oss selv. Men Gud er tydelig: Vi viser vår kjærlighet til ham og til vår neste ved å holde hans bud.

«Å elske Gud er å holde hans bud» (1 Joh 5,3). Vi er vant til å se på dette verset som at vi jo elsker Gud, og derfor holder vi hans bud. Det er greit nok. Men kanskje kan det også leses som «dette er Guds kjærlighet», det vil si at vi kjenner og opplever Guds kjærlighet ved å holde hans bud.

I Matt 7,21–27 sa Jesus at den som hører og gjør Guds ord, er som en klok mann som bygde huset sitt på fjell. De som hører, men ikke adlyder, er som en tåpe som bygde huset sitt på sand – med katastrofale følger. Begge hørte ordet, en adlød, en gjorde det ikke. Resultatet ble forskjellen på liv og død.

`Tenk på sammenhengen mellom å elske Gud og å adlyde hans lov. Hvorfor uttrykke kjærlighet til Gud på den måten? Hva er det med å holde budene som åpenbarer denne kjærligheten? (Tips: tenk på hva ulydighet mot hans lov fører til).`