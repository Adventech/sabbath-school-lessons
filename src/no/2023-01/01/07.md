---
title:  Til ettertanke
date:  06/01/2023
---

«Gud har en kjærlighet til sine barn på jorden som er sterkere enn døden. Da han gav sin Sønn, var hele himmelen med i denne gave. Frelserens liv og død, hans gjerning som vår forbeder, englenes tjeneste, Den hellige ånds påvirkning, Faderen som virker over og gjennom alt, de himmelske veseners uopphørlige interesse – alt virker sammen for å frelse menneskene.» – _Veien til Kristus_, side 21.

«Hvis du ikke lenger lever bare for dine egne interesser, men har gitt Jesus ditt hjerte, er du blitt medlem av Guds familie, og du har del i alt han eier. Alle Guds skatter, både i denne verden og i den kommende, blir også tilbydd deg. Englenes tjeneste, Åndens gave og Guds tjeners arbeid – det gjelder deg alt sammen. Verden med alt den rommer, hører deg til, så langt det er til gagn for deg.» – _I naturens tempel_, side 111.

**Spørsmål til drøftelse**

`I lys av alle disse gavene som Gud gir sine barn, må vi spørre med salmisten: «Hva kan jeg gi Herren igjen for alt det gode han gjør?» (Sal 116,12). Lag en liste over Guds åndelige og timelige velsignelser og gaver til deg, og vær klar til å dele med gruppen. Hva sier dette om hvor takknemlig du burde være?`

`Gud er vår Skaper, men Skriften lærer også at han er vår opprettholder (se Hebr 1,3; Job 38,33–37; Sal 135,6–7; Kol 1,17; Apg 17,28; 2 Pet 3,7.) Gud opprettholder galaksene i verdensaltet, hjerteslagene våre og de kreftene som holder atomet sammen. Hva burde denne bibelske sannheten si oss om våre forpliktelser overfor Gud når det gjelder vår bruk av hans gaver? Hvordan får denne virkeligheten oss til å se vårt liv og hensikten med livet i det rette perspektiv?`

`Studiet snakket om hvorfor Jesus og frelsesplanen er den største gaven som Gud har gitt oss. Hvorfor er det slik? Hva ville vi ha hatt hvis vi ikke hadde dette og det store håpet det gir oss? En ateistisk forfatter beskrev mennesket som ingenting annet enn «råtnende kjøtt på bein som brytes ned». Hvorfor ville han ha et poeng om det ikke var for evangeliet?`