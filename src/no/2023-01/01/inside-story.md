---
title:  Misjonsfortelling
date:  06/01/2023
---

#### Nølende sykepleier

_Christine, Uganda_

Christines familie var fattige og sendte henne til en internatskole der hun ble oppdratt av prester. En av dem ble som en far for henne og veiledet henne hele veien til hun var ferdig på sykepleierskolen. Han syntes ikke hun skulle arbeide i byen. Christine hadde ikke lyst til å bo på landet, så da hun så at et SDAsenter søkte sykepleiere, slo hun det fra seg.

Så ringte presten: «Jeg sender en bil som kjører deg til ditt nye arbeidssted.» Hun spurte hvor det var, men han svarte bare: «Skynd deg, stillingen blir snart revet bort.»

Christine trodde han hadde funnet en helt spesiell jobb til henne siden det hastet slik. Men hun ble overrasket da bilen stanset ved adventistenes medisinske senter. Hun gikk motvillig med på å arbeide der og fikk et sted å bo.

Å bo på landet var som et fengsel for henne, og hvordan kunne Gud være blant dem når de gikk i kirken på lørdag? Det var for langt til hennes egen kirke, så hun måtte sitte alene på søndager.

En jevn strøm av adventister besøkte henne. Hver lørdag sang, ba og studerte de Bibelen med henne. Hun sang med og ble mer vant til deres måte å tilbe på. Men hva ville presten ha sagt?

Etter tre år ga adventistene opp å prøve å omvende henne. Men hun tenkte på det hun hadde lært og fikk sin søster til å bli adventist. «De lærer sannheten», sa hun.

En lørdag ble hun invitert med til leirstevne. «Dette er min dag», tenkte hun. Hun hadde sett så mange som ble døpt, så hun pakket et klesskift. Da pastoren kom med sin appell, gikk hun frem. Alle som kjente henne, ble forfjamset. Hun hadde ikke snakket med noen om det.

I dag gir Christine Gud æren for at hun kom til senteret. «Jeg nølte med å komme til Nchwanga, men Gud har vært god mot meg her», sier hun. «Det jeg har opplevd i Nchwanga, har blitt vendepunktet i mitt liv.»

En del av offeret 13. sabbat skal gå til å bygge et landbrukssenter for undervisning av unge i Nchwanga i Uganda. Christine sier: «Kjære dere, vær så snille og støtt byggingen av dette senteret som kommer til å bli et vendepunkt for mange i Uganda.»

Last ned bilder fra Facebook: bit.ly/fb-mq.