---
title:  Fra bedrager til fyrste
date:  08/02/2023
---

Jakob elsket og fryktet Gud, men konspirerte med moren Rebekka om å lure fra faren velsignelsen. Dermed begynte han sitt voksne liv på feil vei og måtte flykte eller kanskje møte en tidlig død. Rebekka sa Jakob skulle flykte «til Laban, broren min ... Bli hos ham noen dager, til raseriet har lagt seg hos broren din ... Da skal jeg sende bud og hente deg derfra» (1 Mos 27,43–45). Jacob ble borte i 20 år, og han fikk aldri se moren igjen.

`Les 1 Mos 32,22–31. Hva skjedde med Jakob her, og hva sier fortellingen om Guds nåde, også når vi velger feil?`

«Gjennom ydmykelse, anger og overgivelse seiret dette syndige, feilende og dødelige menneske i kampen med himmelens Gud. Han klamret seg skjelvende til hans løfter. I sin uendelige kjærlighet kunne Gud ikke avvise synderens bønn. Det feilgrep som hadde ført til Jakobs synd da han ved et bedrag skaffet seg førstefødselsretten, stod nå helt klart for ham. Han hadde ikke satt sin lit til Guds løfter, men hadde ved egne anstrengelser prøvd å virkeliggjøre det som Gud ville ha sørget for i sin tid og på sin måte ... Jakob hadde oppnådd den velsignelsen han hadde lengtet etter. Hans synd som fortrenger og bedrager var blitt tilgitt.» – Ellen G. White: _Alfa og Omega_, bind 1, side 179.

`Les 1 Mos 49,29–33. Hva sa Jakob om sin begravelse selv om han ikke lenger hadde eiendom i Kanaan? Hvem er også gravlagt i den hulen? Hvorfor tror du Jakob ba om dette?`

Bibelen forteller at alle tre patriarkene og deres koner er gravlagt i samme hule. Jakobs tillit til Gud var sterk, og han så seg som en fremmed og pilegrim på jorden (se Hebr 11,13). Han dro tomhendt hjemmefra, men kom tilbake til Kanaan som en rik mann.

`Gud kan velsigne oss til tross for våre feil. Men det er da mye bedre å unngå feilene fra først av! Hvilke valg står du overfor, og hvordan kan du unngå å velge feil?`