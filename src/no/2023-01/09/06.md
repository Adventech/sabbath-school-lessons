---
title:  Seier over grådighet
date:  02/03/2023
---

Begjær er som stolthet og egoisme, og vi merker det ofte ikke. Derfor kan det være så farlig. Det er vanskelig nok å seire over åpenbare synder: løgn, utroskap, tyveri, avgudsdyrkelse, brudd på sabbatsbudet. Men dette er ytre handlinger, ting vi må tenke på før vi gjør dem. Men å seire over feil tanker? Det er vanskelig.

`Les 1 Kor 10,13. Hva er løftet, og hvorfor er det så viktig å forstå når det gjelder begjæret?`

Så hvordan kan vi ved Guds kraft stå imot denne synden?

1. Fatt en beslutning om å tjene Gud og tilhøre hans familie. «Velg i dag hvem dere vil tjene ... Men jeg og mitt hus, vi vil tjene Herren» (Jos 24,15).
2. Be daglig og ta med Matt 6,13: «Og la oss ikke komme i fristelse, men frels oss fra det onde. For riket er ditt og makten og æren i evighet.» Når du føler begjær etter noe du vet du ikke burde ha, så be om det og gjør krav på Bibelens løfter om seier, f.eks. 1 Kor 10,13.
3. Studer Bibelen regelmessig. «Jeg gjemmer ditt ord i hjertet så jeg ikke skal synde mot deg» (Sal 119,11).

Jesus taklet menneske/synd-problemet. Han ble fristet på alle områder der vi blir fristet. Og for å få kraft til å motstå, tilbrakte han hele netter i bønn med sin Far. Og Jesus forlot ikke vår verden før han både hadde skapt veien ved sitt eksempel og så lovet kraft til å gjøre det mulig for enhver å leve i tro og lydighet – og utvikle et sinn etter Kristi bilde.

«Søk Herren mens han er å finne, kall på ham når han er nær! Den urettferdige skal vende seg bort fra sin vei, ugjerningsmannen fra sine tanker, og vende om til Herren, som vil vise barmhjertighet, til vår Gud, for han er rik på tilgivelse» (Jes 55,6).

`Hvilke følger har begjæret fått i ditt liv? Hva har det lært deg? Hva kan du fortsatt trenge å lære?`