---
title:  Den første synden?
date:  26/02/2023
---

Spørsmålet melder seg ofte om hvordan synden oppsto i universet. Vi forstår hvordan, iallfall delvis. Og egentlig var det på grunn av begjær. Så kanskje er begjær den ultimate arvesynden.

`Les Jes 14,12–14. Hvilke hint får vi om Lucifers fall? Hvilken rolle spilte begjæret i dette fallet?`

«Selv om han var blitt æret fremfor alle i den himmelske hærskare, var han ikke fornøyd med sin posisjon, men gjorde krav på en hyllest som bare tilkommer Skaperen. I stedet for å la Gud være det høyeste mål for alle skapte veseners hengivenhet og troskap, forsøkte han å sikre seg deres tjeneste og lojalitet. Idet denne fyrste blant engler gjorde krav på den herlighet som den evige Far hadde gitt sin Sønn, traktet han etter en makt som Kristus hadde eneretten til» – Ellen G. White: _Alfa og Omega_, bind 1, side 12–13.

Les Ef 5,5 og Kol 3,5. Hva sidestiller Paulus grådighet med, og hvorfor? To ganger setter Paulus likhetstegn mellom grådighet og avgudsdyrkelse. Folk praktiserer avgudsdyrkelse når de tilber (vier livet sitt til) noe annet enn Gud, noe skapt i stedet for Skaperen (Rom 1,25). Kan grådighet være at vi ønsker noe vi ikke burde ha, og at vi ønsker det så sterkt at ønsket om det, og ikke Herren, fyller hjertet?

Fra først av visste ikke Lucifer hvor hans gale ønsker ville føre ham. Det samme kan skje oss. Budet mot grådighet, det eneste budet som kun handler om tanker, kan forhindre handlinger som vil føre til brudd også på andre bud (se f.eks. 2 Sam 11).

`Les 1 Tim 6,6–7. Hvordan kan fokus på det Paulus skriver her bidra til å beskytte oss mot grådighet?`