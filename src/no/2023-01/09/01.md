---
title:  Ta dere i vare for grådighet
date:  25/02/2023
---

### Bakgrunnsstoff
Jes 14,12–14, Ef 5,5, Jos 7, Joh 12,1–8, Apg 5,1–11, 1 Kor 10,13

> <p>Minnevers</p>
> Ta dere i vare for all slags grådighet! For det er ikke det en eier, som gir liv, selv om en har overflod (Luk 12,15).

Begjær kan ses som et overdrevent ønske om rikdom eller ting som egentlig ikke tilhører deg. Begjær er ille nok til å klassifiseres sammen med løgn, tyveri og drap. Det er så skadelig at Gud valgte å advare mot det i moralloven. «Du skal ikke begjære din nestes hus. Du skal ikke begjære din nestes kone, slaven eller slavekvinnen hans, oksen eller eselet hans eller noe annet som hører din neste til» (2 Mos 20,17).

Begjær er en avskyelig synd som kan holde en utenfor Guds rike. «Vet dere ikke at de som gjør urett, ikke skal arve Guds rike? La dere ikke føre vill! Verken de som driver hor, de som dyrker avguder eller de som bryter ekteskapet, verken menn som ligger med menn eller som lar seg ligge med, verken tyver, grådige, drukkenbolter, spottere eller ransmenn skal arve Guds rike» (1 Kor 6,9–10).

Grådighet sammen med utpressing, avgudsdyrkelse, hor og utroskap? Det er det teksten sier, og denne uken skal vi se hvor ille det er og hva vi kan gjøre for å overvinne det.