---
title:  Misjonsfortelling
date:  13/01/2023
---

#### Hull i magen

_Marcel, Kongo_

Marcel trodde han skulle dø. Han hadde store smerter i magen. Ingen sykehus i Kinshasa ville ta imot ham uten garanti for at regningen ville bli betalt. Men så fikk han høre om adventistenes klinikk i Kinshasa. Han skyndte seg til den lille klinikken. Til sin store forbauselse nevnte ikke legene penger. I stedet overøste de ham og familien hans med bønn. «De var bare opptatt av å redde liv der andre sykehus først tenker på pengene», sier Marcel.

Prøvene viste at Marcel led av perforert mage. Tilstanden kan skyldes blindtarmbetennelse, noe man har svelget, eller skade etter våpen. Det var alvorlig. Han måtte opereres, og tre av ti overlever ikke. De la ham inn, men manglet noe av utstyret de trengte, så de måtte først skaffe det. Men han ble operert, og operasjonen var vellykket.

Marcel er sikker på at det var Gud som utførte operasjonen. «Inngrepet var for risikabelt. Jeg var døden nær, men Gud grep inn, og jeg lever. Det er et mirakel. Jeg glemmer aldri den bønnens ånd som rådet på klinikken.»

Marcel sa at han og familien aldri vil glemme klinikken som reddet ham, og heller ikke Syvendedags Adventistkirken, som driver klinikken. «Vi håper klinikken vil fortsette å gjøre godt mot alle», sier han.

Klinikken fikk en del av offeret i 2019 så den kunne forbedre fasilitetene og utstyret. Takk for gavene. Men som Marcels historie viser, har den lille klinikken store behov i en by med 17 millioner innbyggere. Legeteamet har fremdeles som mål å føre mennesker til Jesus, en om gangen. Marcel sier han er en av dem. «Jeg var dødsens da jeg kom, og jeg kom levende ut igjen!» sier han. «Jeg fant Jesus gjennom det gode de gjorde for meg.»

Les mer om Adventist Clinic of Kinshasa i Encyclopedia of Seventh-day Adventists på: bit.ly/clinic-of-kinshasa.

Last ned bilder fra Facebook: bit.ly/fb-mq.