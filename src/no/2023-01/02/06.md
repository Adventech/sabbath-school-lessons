---
title:  Søk først
date:  12/01/2023
---

Det ble sagt om Jesus at «folkemengden lyttet gjerne til ham» (Mark 12,37). De fleste av dem som fulgte Jesus og lyttet til ham, var vanlige mennesker. Det var de som ble mettet på fjellsiden og hørte Bergprekenen. Jesus sa i praksis: Jeg vet at dere er opptatt av å forsørge familien. Dere bekymrer dere for maten og drikken dere trenger hver dag og klærne dere trenger mot vær og vind. Men jeg foreslår ...

`Les Matt 6,25–33. Hva lovet han, og hva skulle folket gjøre for å få del i disse løftene?`

Mange av Guds løfter har trekk som en gjensidig pakt. For å motta velsignelsen, må vi gjøre vårt.

`Les Jes 26,3. Hva skal vi gjøre for å få Guds fred?`

`Les 1 Joh 1,9. Hva vil Jesus gjøre hvis vi bekjenner vår synd?`

`Les 2 Krøn 7,14. Hvilke betingelser og løfter finner vi i Guds forslag her?`

Alle disse versene og mange andre omhandler det viktige faktum at selv om Gud er suveren, selv om han er vår skaper og opprettholder, og selv om frelsen er en nådegave vi ikke fortjener, har vi likevel en oppgave i den store striden her på jorden. Vi må bruke den frie vilje til å velge å følge Den hellige ånds tilskyndelse og gjøre det Gud kaller oss til. Selv om Gud tilbyr oss velsignelser og liv, kan vi velge forbannelse og død i stedet. Ikke rart at Gud sier: «Velg da livet, så du og dine etterkommere kan få leve» (5 Mos 30,19).