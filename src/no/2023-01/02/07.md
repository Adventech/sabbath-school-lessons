---
title:  Til ettertanke
date:  13/01/2023
---

«Når Guds folk (uansett tidsperiode) har fulgt hans plan med systematisk godgjørenhet [tiende] og gaver og ofringer, har de realisert løftet om at velstand skal følge alt deres arbeid i forhold til deres lydighet mot hans krav. Når de anerkjente Guds krav og fulgte hans krav idet de æret ham med det de eide, ble låvene deres fylt til overflod. Men når de ranet Gud for tiende og i offergaver, oppdaget de at de ikke bare ranet ham, men seg selv, for han begrenset sine velsignelser til dem akkurat i samme grad som de begrenset sine ofringer til ham.» – Ellen G. White: _Testimonies for the Church_, bind 3, side 395.

Bibelen lærer at vi blir frelst ved tro alene, en gave av Guds nåde. Vår lydighet mot Guds bud er en respons på Guds nåde; det gjør oss ikke fortjent til nåden (da ville det ikke ha vært nåde: se Rom 4,1–4).

I Guds gjensidige pakt med oss, ser vi både velsignelser og ansvar. I vår respons på det Gud tilbyr oss, bygger vi vårt forhold til ham og bestemmer i høy grad vår egen skjebne. Lydighet – tjeneste og troskap i kjærlighet – er tegnet på disippelskap. Troen fritar oss ikke for lydighet, den gjør at vi får del i Kristi nåde så vi kan vise den lydigheten Gud ber om.

**Spørsmål til drøftelse**

`Noen har sagt at hvis alle adventister trofast betalte tiende, kunne menigheten ha gjort alt den trenger for å spre budskapet. Hva gjør du for å hjelpe menigheten med å gjøre det den er kalt til?`

`Tenk over hvor viktige våre valg og gjerninger er for vårt gudsforhold. Hvordan kan vi være opptatt av gjerninger og lydighet, inkludert tiendebetaling og god forvaltning, uten å bli lovtreller?`

`Snakk sammen om spørsmålet på slutten av tirsdagsavsnittet om når vanskeligheter kommer, selv om vi har vært trofaste. Hvordan tar vi det når det skjer, og hvordan unngår vi å bli motløse?`