---
title:  Frelsespakten
date:  08/01/2023
---

Kristi død på Golgata gjorde frelsen mulig for alle som har levd eller som noen gang kommer til å leve. I motsetning til løftet om årstidene, er ikke frelsen ensidig – den gis ikke til alle, uansett hva de gjør. Troen på at alle vil bli frelst kalles «universalisme.»

Jesus lærte at selv om han døde for alle mennesker, velger mange den brede vei til ødeleggelse og evig død (Matt 7,13–14).

**Hva sier disse tekstene om hvordan mennesker mottar frelsens gave i Jesus?**

`1 Joh 5,13.`

`Matt 10,22.`

`Joh 6,29.`

`2 Pet 1,10–11.`

Paulus forsto at frelsespakten var bilateral. Da han visste at han snart skulle henrettes, fortalte han sin venn Timoteus at han hadde holdt sin del av handelen selv om mange av følgesvennene hadde forlatt ham. «For nå blir jeg ofret, og tiden er inne da jeg skal bryte opp. Jeg har stridd den gode strid, fullført løpet og bevart troen. Nå ligger rettferdighetens seierskrans klar for meg. Den skal Herren, den rettferdige dommer, gi meg på den store dagen, ja, ikke bare meg, men alle som med kjærlighet har ventet på at han skal komme» (2 Tim 4,6–8).

Paulus sier: «Jeg har kjempet den gode strid, fullført løpet og bevart troen.» Men han var alltid tydelig på at frelsen er ved tro alene, ikke lovgjerninger, så her sitter han ikke og betrakter sine gjerninger eller prestasjoner for å innynde seg hos Gud. «Rettferdighetens seierskrans» som venter på ham, er Jesu rettferdighet, som Paulus i tro har gjort krav på og har holdt fast ved til livets slutt.

`Frelsen er en ufortjent gave, men hva er forskjellen på dem som tar imot gaven og dem som ikke gjør det? Hva må vi gjøre når vi tar imot denne gaven?`