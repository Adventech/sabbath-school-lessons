---
title:  Legg merke til job
date:  16/02/2023
---

`Les Job 1,8. Hvordan ble Job beskrevet av Gud selv?`

Det er ikke dårlig når selv Gud kaller Job mer «rettskaffen» og «from» (Job 1,8) enn noen annen. Og dette er Guds egne ord om ham.

Selv etter at Job var blitt utsatt for den ene katastrofen etter den andre, gjentok Gud det han først hadde sagt om ham, at det ikke fantes noen annen på jorden som ham, rettskaffen og from og så videre, men et nytt element ble lagt til. Job var fortsatt alt dette, selv om «du har utfordret meg til å ødelegge ham uten grunn» (Job 2,3).

Og selv om vi får et innblikk i Jobs rettskaffenhet og fromhet da han nektet å gi slipp på Gud til tross for alt som skjedde og til tross for hans kones hån: «Holder du fortsatt fast på din gudsfrykt? Spott heller Gud og dø!» (Job 2,9), avslører boken en annen side av Jobs liv før dramaet her utspant seg.

`Les Job 29,12–16. Hva er det her som gir oss enda større innsikt i hemmeligheten bak Jobs karakter?`

Det som kanskje er mest opplysende her, er Jobs ord, «gransket saken for dem jeg ikke kjente» (Job 29,16). Job satt altså ikke bare og ventet på at f.eks. en fillete tigger skulle komme til ham for å få en almisse. I stedet var Job proaktiv med å oppdage behov og gjøre noe med dem.

Ellen G. White foreslo: «Ikke vent på at de [fattige] skal gjøre deg oppmerksom på sine behov. Gjør som Job. Det han ikke kjente til, undersøkte han. Gå på en granskningsrunde og finn ut hva behovet er og hvordan det best kan stilles» – _Testimonies for the Church_, bind 5, side 151. Dette er en forvaltning av Guds ressurser som går lenger enn det mange av Guds barn gjør i dag.

`Les Jes 58,6–8. Hvordan kan vi anvende disse ordene på oss selv i dag?`