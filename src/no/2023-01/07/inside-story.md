---
title:  Misjonsfortelling
date:  17/02/2023
---

#### Livsforvandlende undervisning, del 2

_Henry, Tanzania_

Sist uke: Henry var tiltrukket av adventismen på universitetet i Arusha i Tanzania. Han likte gudstjenestene, vegetarkosten og aktivitetene på sabbaten. Men han var et trofast medlem av familiens menighet.

Det andre året i Arusha traff Henry adventisten Doreen. Hun var fra Kenya, og Henry var interessert i de andre afrikanske kulturene, og spesielt interessert var han i Doreen. De ble nære venner, hjalp hverandre med studiene og ba sammen.

Først snakket de ikke om trosforskjeller. Doreen trodde Henry var adventist siden han deltok i det religiøse livet på stedet. Han ledet andakter og sang i koret. Da Doreen fant ut at han ikke var adventist, snakket de alltid om Gud når anledningen bød seg.

Henry ble sendt til en åndelig samling for universitetsstudenter i Rwanda. Nå ble han kjent med landet, og da han kom tilbake, ble han bedt om å tale om landet på et møte for menighetsledere. Opplevelsen inspirerte ham til å bli med på den neste åndelige samlingen, denne gangen i Kenya året etter. Han sang med i koret, og de andre studentene roste dem. Måltidene var deilige, opplegget var godt og innkvarteringen komfortabel. Opplevelsen styrket hans gode oppfatning av adventismen. Turen til Kenya var spesielt fin fordi han var der sammen med Doreen.

Etter universitetet fortsatte Henry å gå på sabbatsmøter, og han holdt kontakten med Doreen. Fem år senere tok han dåp. Så fridde han til Doreen, og de ble gift. I dag har de tre barn. Henry arbeider i embetsverket i Tanzania og tjener Gud som kasserer i menigheten.

Han sier han er glad for at offeret dette kvartalet vil bidra til å utvide tilbudet på universitetet i Arusha med det tiltrengte flerbruksbygget. «Bygningen vil bidra til at flere studenter kommer til stedet. Jeg håper at mange av dem vil ta imot sannheten og Jesus slik jeg gjorde. Ditt offer 13. sabbat vil bety mye for universitetet i Arusha.»

Takk for at du planlegger et godt offer 13. sabbat.

Last ned bilder fra Facebook: bit.ly/fb-mq.