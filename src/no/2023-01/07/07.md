---
title:  Til ettertanke
date:  17/02/2023
---

«‘Når Menneskesønnen kommer i sin herlighet, og alle englene med ham, da skal han sitte på sin trone i herlighet, og alle folkeslag skal samles foran ham. Han skal skille dem fra hverandre’. Mens Jesus og disiplene satt på Oljeberget, skildret han på denne måten det som skulle skje på den store dommens dag. Han fremholdt at avgjørelsen da kommer til å avhenge av ett punkt. Når folkeslagene samles for ham, vil det bare være to grupper. Det som avgjør deres evige skjebne, vil være hva de har gjort eller forsømt å gjøre for ham, personifisert i de fattige og dem som lider.» – Ellen G. White: _Alfa og Omega_, bind 5, side 192.

«Når du åpner din dør for dem som lider og har nød, byr du usynlige engler velkommen. Du innbyr himmelske vesener til å være dine gjester. De fører med seg en hellig atmosfære av glede og fred. De kommer med lovprisning på sine lepper, og i himmelen lyder en tilsvarende tone. Enhver barmhjertighetshandling får musikken til å klinge der. Faderen regner de uselviske tjenere blant sine mest dyrebare skatter.» – _Alfa og Omega_, bind 5, side 193.

**Spørsmål til drøftelse**

`«Det vil alltid være fattige i landet» (5 Mos 15,11). Denne flere tusen år gamle forutsigelsen har dessverre blitt oppfylt, men hvordan skal vi forstå den i dag? Noen har brukt disse ordene for nærmest å forsvare at de ikke hjelper de fattige og tenker som så: «Vel, Gud sa at de fattige alltid ville være blant oss, så det er bare slik det er.» Hva er galt med å tenke sånn?`

`Les 1 Tim 6,17–19: «Forman dem som er rike i denne verden, at de ikke må være overmodige og ikke sette sitt håp til den usikre rikdommen, men til Gud, han som gir oss rikelig av alt for at vi skal nyte det. De skal gjøre godt, være rike på gode gjerninger, være gavmilde og dele med andre. Slik samler de seg en skatt som blir en god grunnvoll for fremtiden, så de kan vinne det virkelige livet.» Legg merke til hva faren er: å stole på sin rikdom i stedet for den levende Gud. Hvorfor er dette så lett å gjøre for dem som har penger, selv om de vet at alle pengene deres ikke kan holde dem i live i det lange løp? Hvorfor må alle unngå å stole på noe annet enn den levende Gud?`