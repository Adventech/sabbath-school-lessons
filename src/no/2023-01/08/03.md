---
title:  Arbeidets velsignelse (ideelt sett)
date:  20/02/2023
---

Med mindre du er rik og ikke behøver å arbeide, vil du før eller siden trenge en jobb. Det ideelle er jo å finne noe du brenner for som kan gi deg en god inntekt, lære det, og arbeide med det i arbeidsårene dine. Det er idealet, men det går ikke alltid slik.

`Les 1 Mos 2,15 (se også Fork 9,10 og 2 Tess 3,8–10). Hvorfor fikk Adam (og sikkert også Eva) arbeid å gjøre alt før syndens inntreden? Hvordan kan dette forklare hvorfor de som aldri behøver å arbeide, gjerne opplever situasjonen som en forbannelse?`

Arbeidet var ikke en straff. Det var til deres beste. Selv før det fantes synd, død og lidelse, visste Gud at mennesket trengte å arbeide.

«Og Adam fikk oppgaven med å ta vare på hagen. Skaperen visste at Adam ville mistrives uten arbeid. Hagens skjønnhet gledet ham, men det var ikke nok. Han måtte ha arbeid for å gi kroppens organer trening. Hadde lykken bestått i ikke å gjøre noe, ville mennesket i sin hellige uskyldstilstand gått arbeidsledig. Men han som skapte mennesket, visste hva som ville tjene til dets lykke, og det var ikke før skapt, før det fikk sitt oppdrag. Løftet om fremtidig herlighet, og dekretet om at mennesket skulle slite for sitt daglige brød, kom fra den samme trone.» – Ellen G. White: _Our High Calling_, side 223.

Selv etter syndefallet, da arbeidet, som alt annet, var befengt med synd, sa Gud: «Fordi du hørte på kvinnen og spiste av treet som jeg forbød deg å spise av, er jorden forbannet for din skyld. Med strev skal du nære deg av den alle dine levedager» (1 Mos 3,17). Merk at Gud forbannet jorden for «din skyld», for Adams skyld. Arbeid ville være noe han trengte, spesielt som syndig skapning.

`Hva er det med arbeid som kan være en velsignelse for oss (ideelt sett)?`