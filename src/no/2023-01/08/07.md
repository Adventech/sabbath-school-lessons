---
title:  Til ettertanke
date:  24/02/2023
---

«Det er ikke mulig å kalle et forretningstiltak eller en livsplan sunn og hel hvis de bare har øye for dette livets få år og ikke sikrer seg for evigheten ... Alle som samler seg skatter i himmelen, kommer til å oppdage at deres liv her nede blir bedre og rikere.» – Ellen G. White: _Utdanning for livet_, side 76.

«Det som ligger til grunn for integritet og sann suksess i forretningslivet er erkjennelsen av at Gud eier alt. Han er den opprinnelige eieren, for han har skapt alt. Vi er hans forvaltere. Alt det vi eier, har han betrodd oss for at vi skal bruke det slik han vil.» – Ellen G. White: _Utdanning for livet_, side 73.

Presset for å forsørge familien, gjør at vi ofte tror at oppgaven vår bare er å skaffe oss en inntekt. Men som kristne skal vi også gjøre vår del av det oppdraget Jesus ga sine tilhengere. Etter å ha sitert det fra Mark 16,15, skrev Ellen G. White: «Alle er ikke kalt til å bli predikanter eller misjonærer i ordets vanlige forstand, men alle kan samarbeide med ham om å bringe det glade budskap ut til verden. Dette budet gjelder alle, store og små, lærde og ulærde, gamle og unge.» – Ellen G. White: Utdanning for livet, side 146.

«Vi må bli flinkere til å følge Guds plan for vårt liv. Å gjøre det beste vi kan ut av de oppgavene som ligger nærmest, å overgi våre veier til Gud og være på utkikk etter hans forsyn – dette er regler som sikrer trygg og sikker ledelse i valg av yrke.» – Ellen G. White: _Utdanning for livet_, side 146.

**Spørsmål til drøftelse**

`Hva vil det si å ha et «vellykket» kristent liv? Hva er forskjellen på det verden regner som suksess og det vi (ideelt sett) mener? Ta f.eks. døperen Johannes. Hvordan vil du karakterisere livet hans, som endte uhyggelig i et fengsel takket være en ond kvinnes innfall? Vil du si det var en suksess? Begrunn svaret.`

`Hvordan kan det ha seg at mange er veldig «suksessrike» uten å følge noen av de bibelske prinsippene om formuesforvaltning eller livet generelt? Eller hva med dem som prøver å følge dem og likevel ikke har suksess? Kanskje blir de syke eller rammes av ulykker. Hvordan skal vi forstå slike tilfeller?`