---
title:  Planlagt suksess
date:  18/02/2023
---

### Bakgrunnsstoff
Fork 12,1, 1 Mos 2,15, 1 Mos 39,2–5, 1 Tim 5,8, Kol 3,23–24, Ordsp 3,5–8

> <p>Minnevers</p>
> «Alt arbeid skal dere gjøre helhjertet, for det er Herren og ikke mennesker dere tjener. Og dere vet at Herren skal gi dere sin arv som lønn. Tjen Herren Kristus!» (Kol 3,23–24).

De fleste ønsker «suksess» og et lykkelig liv. Men i syndens verden der tragedier og ulykker kan inntreffe når som helst, er målet ikke alltid lett å nå.

Og så kommer det an på hvordan vi definerer «suksess.» Tenk på Josef i Egypt. Hvis vi skulle peke på et vellykket liv, måtte det vel være ham, ikke sant? Fra fengselet til slottet og sånt. Men hva så med døperen Johannes? Han gikk fra fengselet til graven. Hvor vellykket var hans liv? Det hele kommer an på hva en kaller «suksess.»

Denne uken skal vi se på tanken om «suksess» i sammenheng med grunnleggende prinsipper for forvaltning og økonomi. Samme hvem vi er og hvor vi bor, vil penger og økonomi være en del av livet, enten vi liker det eller ei. Hvilke praktiske skritt kan hjelpe oss å unngå vanlige feil som kan gjøre økonomisk suksess vanskeligere?