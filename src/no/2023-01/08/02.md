---
title:  Det viktigste først!
date:  19/02/2023
---

`Les Fork 12,1. Hva er budskapet?`

Etter som man blir voksen, begynner man å tenke på selv å skulle dekke behov som mat, klær og husly. Jesus har fortalt oss hvordan vi skal prioritere: «Søk først Guds rike og hans rettferdighet, så skal dere få alt det andre i tillegg» (Matt 6,33). De som ikke valgte Jesus da de var unge, kan selvsagt likevel ta de riktige avgjørelsene når det gjelder forvaltning.

Som vi så i 1 Mos 28,20–22 hadde Jakob tatt noen viktige livsvalg. I synet viste Gud seg for Jakob som «Herren, din far Abrahams og Isaks Gud» (1 Mos 28,13). Og i sitt løfte til Gud sa Jakob: «da skal Herren være min Gud» (1 Mos 28,21).

`Les 1 Mos 29,9–20. Hva er viktig med tidspunktet for denne hendelsen i Jakobs liv?`

Etter at Jakob hadde overgitt seg til Gud, ledet Herren ham til Rakel ved brønnen (se 1 Mos 29,9–20). Det er godt å ta din åndelige beslutning og velge yrke før du blir gift. Fremtidige ektefeller bør vite «hva de innlater seg på.» Er det en engasjert kristen? Hva slags arbeid vil de drive med? Lærer, sykepleier, advokat, arbeider eller hva? Hva slags liv forplikter jeg meg på? Andre spørsmål som trenger svar før vielsen er: Hvilket utdanning er fullført? Hvor mye gjeld vil paret ha? Vil jeg være medansvarlig for alt dette?

`Les 2 Kor 6,14–15. Hvorfor er dette viktig når man ser seg om etter en partner? Det garanterer nok ikke et godt ekteskap, men hvorfor gjør det sjansene for et godt ekteskap bedre?`