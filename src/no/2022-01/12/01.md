---
title:  Motta et urokkelig rike
date:  12/03/2022
---

### Bakgrunnsstoff
Hebr 12,18–29, 2 Mos 32,32, Dan 7,9–10, Dan 7,13–22, Hag 2,6–9, Hag 2,20–22, Sal 15,5, Sal 16,8, Hebr 13,15–16

> <p>Minnevers</p>
> Derfor: Siden vi får et urokkelig rike, så la oss være takknemlige og med takk gjøre vår tjeneste i gudsfrykt og ærefrykt, til glede for Gud (Hebr 12,28).

Hebr 12,18–29 er brevets klimaks og oppsummerer hovedtanken ved å gjenta det brevet begynte med: Gud har talt til oss i sin Sønn, og vi må følge godt med (1,1–2; 12,25). Beskrivelsen av Jesus i 12,22–24 understreker brevets påstander om ham: Han er mellommann for den nye pakt, og hans blod betyr frelse for de troende. Hans preste- og kongetjeneste på våre vegne er grunn til feiring for de himmelske skarer. Og 12,25–29 inneholder den siste store formaningen: Guds dom kommer. Den vil bety ødeleggelse for hans fiender, men rettferdiggjørelse og et rike for hans folk (12,28–29)

Avslutningen bekrefter betydningen av det Jesus gjorde på korset og viser de troende hen til fullbyrdelsen av hans seier ved hans annet komme. Paulus brukte bilder fra Dan 7 for å minne leserne om at Jesus har mottatt et rike fra Gud, dommeren (Dan 7,9–14), og skal dele riket med de troende, «Den høyestes hellige», som skal eie det for evig og alltid (Dan 7,18).