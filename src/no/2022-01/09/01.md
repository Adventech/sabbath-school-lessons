---
title:  Jesus, det fullkomne offer
date:  19/02/2022
---

### Bakgrunnsstoff
Hebr 9,15, 1 Mos 15,6–21, Jer 34,8–22, Ef 3,14–19, Hebr 7,27, Hebr 10,10, Hebr 9,22–28

> <p>Minnevers</p>
> For ved en eneste offergave har han for alltid gjort dem som helliges, fullkomne (Hebr 10,14).

Tanken om at en mann som ble funnet skyldig og henrettet på et kors, skulle tilbes som Gud, var støtende for oldtidens tankegang. Korset er lite nevnt i romersk litteratur. Dette viser deres avsmak for tanken. For jødene erklærte loven at en mann som ble hengt på et tre, var forbannet av Gud (5 Mos 21,23).

Så de første motivene vi finner i kristne malerier av katakombene, var påfuglen (visstnok symbol på udødelighet), en due, idrettsutøverens seierspalme og fisken. Senere dukket andre temaer opp: Noahs ark, Abraham som ofret væren i stedet for Isak, Daniel i løvehulen, Jona blir spyttet ut av fisken, en gjeter som bærer et lam eller skildringer av mirakler som helbredelsen av den lamme og oppvekkingen av Lasarus. Dette var symboler på frelse, seier og omsorg. Men korset formidlet en følelse av nederlag og skam. Likevel var det korset som ble kristendommens symbol. Faktisk kalte Paulus evangeliet bare «ordet om korset» (1 Kor 1,18).

Denne uken skal vi se på korset slik det er fremstilt i Hebreerbrevet.