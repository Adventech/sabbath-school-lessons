---
title:  Til ettertanke
date:  14/01/2022
---

Jesu komme til vår verden som Guds Sønn oppfylte flere ting samtidig. For det første, som Guds guddommelige Sønn kom Jesus for å åpenbare Faderen for oss. I ord og handling viste han oss hvordan Faderen virkelig er og hvorfor vi kan stole på ham og adlyde ham.

Jesus kom også som den lovede Sønn av David, Abraham og Adam, og i ham hadde Gud lovet at han skulle beseire fienden og styre verden. Så Jesus kom for å ta Adams plass i spissen for menneskeheten og oppfylle den opprinnelige hensikten Gud hadde med dem (1 Mos 1,26–28; Sal 8,4–9). Jesus ble den rettferdige herskeren som Gud alltid ønsket at verden skulle ha.

«Ordene som ble sagt til Jesus ved Jordan: ‘Dette er min Sønn, den elskede, som jeg har behag i,’ omfatter hele menneskeheten. Gud talte til Jesus som vår representant. Enda så syndige og skrøpelige vi er, forkaster han oss ikke. Han har gitt oss barnekår ‘i sin elskede Sønn.’ Ef 1,6 Den herlighet som hvilte over Kristus, er pantet på Guds kjærlighet til oss. Det lyset som gjennom de åpne portene falt på Frelserens hode, vil også falle på oss når vi ber om hjelp til å stå imot fristelse. Den røsten som talte til Jesus, sier til hver troende: Dette er mitt elskede barn, som jeg har behag i.» – _Alfa og Omega_, bind 4, side 86–87 [DA 113].

**Spørsmål til drøftelse**

`Vi har lært at vi forstår Gud Faderen bedre når vi forstår Jesu ord og handlinger bedre. Hvordan kan en bedre forståelse av Jesus berike forholdet til Gud Faderen?`

`Vi lærte at Gud snakket med Jesus og behandlet ham slik han vil snakke med oss og behandle oss. Hvordan bør vi behandle andre i lys av dette?`

`Tenk over hva Kristi evige guddom betyr. Hva går tapt hvis vi tror at Jesus var et skapt vesen som oss, men som gikk til korset? Still den tanken opp mot det at Kristus var evig Gud og gikk til korset. Hva er forskjellen?`

`Snakk sammen om å gi Gud ære. Les Åp 14,7. Hvordan er det å gi Gud ære en del av sannheten for vår tid og de tre englebudskapene?`