---
title:  Misjonsfortelling
date:  14/01/2022
---

#### Den nye veien

_Adolfo Monteiro (40), Øst-Timor_

Jeg trivdes i menigheten i Kodo. Så kom Mario. Han sa at han bodde langt borte og var kommet som volontør for Adventistkirken. Han forklarte hvordan han hadde funnet sannheten om den syvende dag og fortalte om Herrens dag ut fra Bibelen, at den er lørdag, ikke søndag. Det kunne jeg se selv også.

Jeg ba til Gud tre dager i trekk: Er den gamle veien god, eller den nye? Da fikk jeg en drøm. Foran meg lå to stier, en gammel og en ny. En mann sto foran meg og sa: «Det er bedre for deg å følge den nye stien enn den gamle.» Da jeg våknet neste dag, sto drømmen så klart for meg.

Den dagen kom Mario og ba meg om å bli med og arbeide i min venn Angelos hage. Mario fortalte ham om Guds ord. Det han sa, rørte meg,, så jeg ba om bibelstudier. Etter dåpen underviste jeg min kone. Hun ble døpt sammen med medlemmer av to andre familier i landsbyen.

Livet har ikke vært lett. Flere år etter dette kom hennes bror, som var leder i vår gamle menighet, og forlangte at vi skulle forkaste vår tro. Han slo min kone mens jeg så på. «Bare din mann kan ta den religionen,» sa han. «Ikke du.»

Min kone sa hun ville følge den nye stien. «Jeg er gift og har familie,» sa hun. «Jeg går med min mann, om det så er til verdens ende.»

Motstanden har vært stor, men Gud har vært god. Vi har bedt for våre slektninger, og min mor og to av mine søsken har blitt adventister.

Som vaktmann har jeg ikke stort å bidra med til kirken, men jeg har krefter til å fortelle andre om sannheten. Det er min plikt og mitt ansvar, for alle er verdifulle for Gud. Jesus elsker dem og vil frelse dem. Det forteller jeg dem.

Be for adventistene i landsbyen Kodo, at de må kunne fortelle nabolandsbyene om evangeliet. Be for den eneste menighetsskolen Øst-Timor, som ligger i hovedstaden Dili langt borte, der landsbybarna kan komme og bo på internater som skal bygges med midler fra offeret 13. sabbat dette kvartalet.

Last ned bilder fra FB: bit.ly/fb-mq.