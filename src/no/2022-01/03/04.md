---
title:  Han er utstrålingen av guds herlighet
date:  11/01/2022
---

`Les Hebr 1,2–4. Hva lærer vi om Jesus?`

I dette avsnittet vil vi se på den delen som sier: «Han er utstrålingen av Guds herlighet og bildet av hans vesen» (Hebr 1,3).

`Les 2 Mos 24,16–17; Sal 4,6; Sal 36,10 og 89,16. Hva er Guds herlighet?`

I GT handler Guds herlighet om hans synlige nærvær blant sitt folk (2 Mos 16,7; 2 Mos 24,16–17; 3 Mos 9,23; 4 Mos 14,10). Tilstedeværelsen er ofte forbundet med lys eller utstråling.

Skriften sier at Jesus er lyset som kom til denne verden for å åpenbare Guds herlighet (Hebr 1,3; Joh 1,6–9; Joh 1,14–18; 2 Kor 4,6). Tenk på hvordan Jesus tok seg ut under forvandlingen på fjellet. «Da ble han forvandlet for øynene på dem. Ansiktet hans skinte som solen, og klærne ble hvite som lyset» (Matt 17,2).

Slik vi ikke kan se solen annet enn gjennom dens lys, kjenner vi Gud gjennom Jesus. Fra vårt perspektiv er de to ett. Siden Guds herlighet er selve lyset, er det i virkeligheten ingen forskjell på Gud og Jesus, akkurat som det ikke er noen forskjell mellom lyset og dets utstråling.

Hebreerbrevet sier også at Jesus er «bildet» av Guds vesen (Hebr 1,3). Poenget med bildet er at det er fullkomment samsvar i vesen – eller essens – mellom Faderen og Sønnen. Legg merke til at mennesker bærer Guds bilde, men ikke hans vesen (1 Mos 1,26). Sønnen har imidlertid samme essens som Faderen. Ikke rart at Jesus sa: «Den som har sett meg, har sett Far» (Joh 14,9).

`Hvorfor er det så stort at Jesus avslører Faderens karakter og herlighet for oss? Hvordan forteller Jesus oss om hvordan Faderen er?`