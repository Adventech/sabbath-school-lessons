---
title:  Jesus gir hvile
date:  22/01/2022
---

### Bakgrunnsstoff
1 Mos 15,13–21, Hebr 3,12–19, Hebr 4,6–11, Hebr 4,1, Hebr 4,3, Hebr 4,5, Hebr 4,10, 5 Mos 5,12–15, Hebr 4,8–11

> <p>Minnevers</p>
> Altså er det fremdeles en sabbatshvile i vente for Guds folk (Hebr 4,9).

Hebr 1 og 2 tok opp innsettelsen av Jesus som Guds folks hersker og frigjører. Hebr 3 og 4 viser oss Jesus som gir oss hvile. Denne progresjonen gir mening når vi husker at den davidiske pakten lovet at Gud ville gi den lovede kongen og hans folk «hvile» fra sine fiender (2 Sam 7,10–11). Denne hvilen er vår, for Jesus sitter ved Guds høyre hånd.

Hebreerbrevet beskriver hvilen både som noe som tilhører Gud og som en sabbatshvile (4,1–11). Gud ga denne hvilen, som var hans, til Adam og Eva. Den første sabbaten var opplevelsen av fullkommenhet sammen med ham som gjorde denne fullkommenheten mulig. Gud lover også en sabbatshvile fordi sann sabbatshelligholdelse legemliggjør løftet om at Gud vil gjenreise denne fullkommenheten.

Når vi holder sabbaten, husker vi at Gud sørget enestående for oss da han skapte verden og da han frikjøpte den på korset. Men sann sabbatshelligholdelse er ikke bare en minnehandling. Det er en forsmak her og nå på den fremtiden Gud har lovet.