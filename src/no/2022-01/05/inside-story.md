---
title:  Misjonsfortelling
date:  28/01/2022
---

#### Engler blant oss

_Lusio og Yelri Dias, Øst-Timor_

Lusio og hans kone Yelri holdt bønnevandringer i de fire landsbyene i distriktet sitt. Så begynte de å gi hjelp med mattelekser. Oppmøtet vokste fra 12 til 57 på kort tid. Hver ettermiddag begynte med bibeltime og bønn. Etter to måneder begynte barna å fortelle vennene sine at Jesus kommer snart. Flere barn ville bli adventister.

Men i den tredje måneden begynte andre barn å true og kryssforhøre dem. Snart var det bare fire-fem som kom om ettermiddagene.

Senere organiserte Lusio en møteserie i en av de fire landsbyene, etter ønske fra noen som ville bli døpt. Men så ble han stoppet av en kvinne da han gikk for å hente vann: «Du skal ikke dele ut papirer til folket mitt og prøve å omvende dem.» «Hva mener du?» spurte han. «Jeg vet hva du prøver på. Legg deg ikke ut med meg. Du prøver å få folket mitt til kirken din med bestikkelser.»

Det var ikke sant. Ingen hadde fått tilbud om penger. Plutselig slo læreren Lusio. Hennes voksne sønn slo ham også. Så tok de steiner og kastet etter ham. Ingen traff. Folk stimlet sammen, og noen truet med å skyte Lusio, og løp etter et gevær. Venner dekket Lusio mens han flyktet fra landsbyen.

Et par måneder senere kom en adventistleder og holdt møter i en annen av de fire landsbyene. Stadig flere kom. Men en kveld begynte flere menn å kaste stein på møteteltet. En sykepleier ble truffet så blodet rant nedover ansiktet.

Flere steiner ble kastet etter dem da kjørte opp til huset deres. Folk i landsbyen var redde. Plutselig dukket syv høye menn i skinnende drakter opp. Tre unge menn så dem gå fra åstedet og oppover fjellsiden. Det ble ikke kastet flere steiner.

Da de fikk høre om de syv skinnende mennene, skjønte landsbyfolket at Gud hadde sendt sine engler for å verne sitt folk. «Herrens engel slår leir rundt dem som frykter ham. Han frir dem ut» (Sal 34,8).

Sabbaten etter overga 13 ungdommer seg til Jesus og ble døpt. To av dem var unge menn som hadde sett englene.

Til tross for store utfordringer er Lusio og Yelri optimistiske. De vet at Gud frelser.

For seks år siden bidro offeret 13. sabbat til å åpne den eneste adventistskolen i Øst-Timor, i hovedstaden Dili. En del av dette kvartalets offer skal bidra til at det kan bygges et internat på skolen, så barn fra fjerntliggende landsbyer kan komme til skolen. Takk for at du planlegger et rundhåndet offer.

Last ned bilder på FB: bit.ly/fb-mq.