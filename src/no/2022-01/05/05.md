---
title:  Å gå inn til hans hvile
date:  26/01/2022
---

`Les Hebr 3,11 og Hebr 4,1; Hebr 4,3; Hebr 4,5; Hebr 4,10. Hvordan er den hvilen Gud innbyr oss til?`

Både i sabbatsbudet i 2 Mos 20,8–11 og 5 Mos 5,12–15 oppfordres vi til å huske hva Gud har gjort for oss. Det Gud skrev på steintavler, peker på et fullført skaperverk (2 Mos 31,18; 2 Mos 34,28). I 5 Mos står det at Israel skal holde sabbaten til minne om Guds fullførte redningsaksjon fra fangenskapet i Egypt. Utvandringen fra Egypt pekte frem til den endelige frigjørelsen fra synd som Kristus ville fullføre da han sa: «Det er fullbrakt» (Joh 19,30). Så sabbaten er dobbelt velsignet og spesielt meningsfull for kristne.

`Les Hebr 4,9–11; Hebr 4,16. Hva er vi kalt til å gjøre?`

Sabbatshvilen feirer at Gud avsluttet eller fullførte skaperverket (1 Mos 2,1–3; 2 Mos 20,8–11) eller befrielsen (5 Mos 5,12–15). Og Jesu innsettelse på tronen i telthelligdommen i himmelen feirer at han fullendte offeret for vår frelse (Hebr 10,12–14). Legg merke til at Gud bare hviler når han har trygget vårt velvære. Ved skapelsen hvilte Gud da han var ferdig med å skape verden. Senere hvilte Gud i templet først etter at erobringen av landet han hadde lovet Abraham var fullført med Davids seire, og Israel «hadde fred» (1 Kong 4,21–25; sammenlign med 2 Mos 15,18–21; 2 Mos 11,24; 2 Sam 8,1–14). Gud fikk ikke bygget et hus til seg før etter at Israel og kongen hadde et «hus» til seg selv.

`Hvordan kan vi gå inn til hans hvile allerede nå? Det vil si: hvordan kan vi ved tro hvile i visshet om den frelsen vi har i Kristus, ikke er i oss selv?`