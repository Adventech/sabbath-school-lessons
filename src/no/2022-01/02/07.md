---
title:  Til ettertanke
date:  07/01/2022
---

Til tross for alle de gode og håpefulle sannhetene i Hebreerbrevet, er det også en rekke advarsler. De når sitt høydepunkt i kapitlene 10–12.

Disse delene har minst to ting felles. For det første sammenligner de ørkengenerasjonen med leserne av Hebreerbrevet. For det andre formaner de oss til å tro.

Ørkengenerasjonen så Guds kraft utøst i tegn og under da de ble ført ut fra Egypt. De hørte Gud gi de ti bud på Sinai-fjellet. De så ildstøtten om natten og den beskyttende skyen om dagen. De spiste manna, brød fra himmelen. De drakk også vann som sprang frem fra klippene der de slo leir. Men da de kom til grensen til det lovede land, stolte de ikke på Gud. De manglet tro, og «uten tro er det umulig å være til glede for Gud» (Hebr 11,6).

Paulus sier at vi også står på grensen til det lovede land (Hebr 10,37–39). Men vi har større privilegier og ansvar. Vi hørte ikke Gud tale på Sinaifjellet, men i Skriften har vi sett en større åpenbaring av Gud enn åpenbaringen på Sions fjell: Gud i menneskelig skikkelse, Jesus Kristus (Hebr 12,18–24). Spørsmålet er: vil vi ha tro? Forfatteren ber oss følge eksemplet til et stort antall personer som kulminerer med Jesus selv.

**Spørsmål til drøftelse**

`Vi har lært at Jesus er vår forkjemper. Han går foran oss i kampen mot djevelen. Hvordan kan vi stå sammen og kjempe som en samlet menighet bak vår forkjemper? Hva er det som hindrer dette samholdet? Hvordan kan Satan svekke oss som menighet? Hvordan svekket Satan Israel?`

`Som troende mennesker er vi et fellesskap av prester under Guds ledelse. Hvordan kan din lokale menighet gi Gud bedre lovprisning og gjerninger? Vær konkret og praktisk.`

`Hvordan er vår situasjon lik ørkengenerasjonens situasjon rett før de gikk inn i det lovede land? Hva kan vi lære av likhetene?`