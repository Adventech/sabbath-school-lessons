---
title:  Til ettertanke
date:  04/02/2022
---

«Kristus følger med. Han vet alt om våre byrder, våre farer og våre vanskeligheter; og han fyller munnen med argumenter på våre vegne. Han tilpasser sine forbønner etter den enkeltes behov, slik han gjorde i Peters tilfelle ... Vår talsmann fyller munnen med argumenter som skal lære dem som fristes å motstå Satans fristelser. Han tolker alle fiendens bevegelser. Han styrer begivenheter.» – _SDA Bible Commentary_, bind 7, side 931 (Letter 90, 1906).

«Satan hadde til hensikt å lage et evig skille mellom Gud og mennesker. Men i Kristus blir vi nærmere forent med Gud enn om vi aldri hadde falt i synd. Ved å ta på seg vår natur har Frelseren knyttet seg til menneskeheten med et bånd som aldri skal briste. ... Dette er pantet på at Gud vil oppfylle det han har lovt. ‘For et barn er oss født, en sønn er oss gitt. Herreveldet er lagt på hans skulder.’ I sin Sønns person har Gud tatt menneskelig natur og ført den inn i selve himmelen. Det er Menneskesønnen som sammen med Gud sitter på universets trone. Det er Menneskesønnen som skal kalles ‘Underfull Rådgiver, Veldig Gud, Evig Far og Fredsfyrste’. Han som kaller seg Jeg Er, er bindeleddet mellom Gud og menneskeheten. Han griper hånden til begge parter. Han som er ‘hellig, god og ren, skilt ut fra syndere’, skammer seg ikke ved å kalle oss brødre. I Kristus er familien på jorden og familien i himmelen knyttet sammen. Den herliggjorte Kristus er vår bror. Himmelen er hos menneskene, og menneskeheten er omsluttet av den evige kjærlighet.» – _Alfa og Omega_, bind 4, side 16, 17 [DA 25, 26].

**Spørsmål til drøftelse**

`Det første sitatet ovenfor sier: «Han fyller munnen med argumenter på våre vegne.» Hva betyr løftet for deg? Tenk på hva det sier om Guds kjærlighet til oss. Hvorfor er denne tanken så oppmuntrende? Hvorfor trenger vi noen som argumenterer på våre vegne?`

`Det andre sitatet ovenfor sier: «I Kristus blir vi nærmere forent med Gud enn om vi aldri hadde falt i synd.» Hva vil det si? Hvordan kan vi oppleve denne nærheten, og hvilken trøst kan du finne i opplevelsen? Beskriv hva denne nærheten betyr og hvordan det er å oppleve den. Hvordan hjelper hans «argumenter på våre vegne» oss med å få denne opplevelsen?`