---
title:  Jesus, den trofaste presten
date:  29/01/2022
---

### Bakgrunnsstoff
Hebr 5,1–10, 1 Mos 14,18–20, 1 Pet 2,9, Hebr 7,1–3, Hebr 7,11–16, Hebr 7,22, Hebr 7,26

> <p>Minnevers</p>
> Ja, en slik øversteprest måtte vi ha: hellig, uten ondskap, ren, atskilt fra syndere og opphøyd over himlene (Hebr 7,26).

Kløften mellom Gud og oss skyldtes synd. Problemet ble forsterket av at synd også innebar en fordervelse av vår natur. Gud er hellig, og synd kan ikke eksistere der han er, så vår egen natur skilte oss fra Gud, akkurat som to magneter i feil retning frastøter hverandre. Dessuten gjorde vår fordervede natur at vi ikke kunne holde Guds lov. Synd fører også til misforståelser. Mennesker mistet Guds kjærlighet og barmhjertighet av syne og så ham som sint og krevende.

Denne uken skal vi studere det Faderen og Sønnen gjorde for å bygge bro over kløften. Hebr 5–7 handler om Jesu prestedømme. Forfatteren tar opp dets opprinnelse og formål (5,1–10) og oppfordrer leserne til ikke å overse det (5,11–6,8), men heller holde fast ved den forsikringen om håp som det gir (6,9–20). Han forklarer også kjennetegnene på Sønnens prestedømme (Hebr 7,1–10) og dets følger for Guds forhold til de troende (7,11–28). Denne uken vil vi spesielt studere Hebr 5,1–10 og 7,1–28.