---
title:  Til ettertanke
date:  04/03/2022
---

«Kristi himmelfart var signalet til at hans disipler skulle motta den velsignelse som var blitt lovet. De måtte ta seg tid og vente på den før de tok fatt på arbeidet. Etter at Kristus var gått gjennom himmelens porter, ble han satt på tronen under englenes hyllest. Like etter denne seremonien ble Den hellige ånd utøst over disiplene i rike strømmer, og Kristus ble i sannhet herliggjort med den herlighet han hadde hos Faderen fra evighet av. Utøsingen av Den hellige ånd på pinsedagen var himmelens tegn på at Frelseren hadde inntatt sin plass i himmelen. Han kunne oppfylle sitt løfte og sende Den hellige ånd som et tegn på at han som prest og konge hadde mottatt all makt i himmel og på jord og var salvet som konge over sitt folk. ...

Disiplene kunne forkynne navnet Jesus med overbevisning. Var han kanskje ikke deres venn og eldre bror? I det nære fellesskapet med Kristus var de sammen med ham i det høye. Når de vitnet om ham, talte de med begeistring.» – _Alfa og Omega_, bind 6, side 30, 36 [AA 39, 46].

**Spørsmål til drøftelse**

`Salmisten skrev: «Min sjel tørster etter Gud, etter den levende Gud. Når skal jeg få komme fram for Guds ansikt?» (Sal 42,3). Hvordan kan vi ha den samme tørsten etter å komme frem for Gud? Hvis vi ikke gleder oss i Guds nærvær når vi tilber ham og kommer frem for ham i tro, vil vi da glede oss i fremtiden? Hva fører til glede i hans nærvær?`

`I en bok som spottet troen, laget noen en robot som skulle tro for oss. Dette var en spøk, men hvordan kan vi unngå å gjøre som Israel i ørkenen og be om mellommenn mellom oss og Gud? Vi lar ofte andre studere Bibelen og finne gullkorn for oss. Noen kan bli fristet til å tenke at andres bønner for dem veier tyngre hos Gud enn deres egne. Hvorfor bør vi unngå denne åndelige fellen? Hvorfor kan vi i Jesus komme til Gud uten behov for noen andre?`

`Hebreerbrevet handler om frelsesvisshet. Men hvordan kan vi unngå å sette overmot i stedet for visshet?`