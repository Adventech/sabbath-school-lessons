---
title:  Jesus åpner veien gjennom forhenget
date:  26/02/2022
---

### Bakgrunnsstoff
Hebr 9,24, 2 Mos 19,3–4, Hebr 12,18–21, 3 Mos 16,1–2, Hebr 10,19–22, Kol 3,1

> <p>Minnevers</p>
> For Kristus gikk ikke inn i en helligdom som er gjort av menneskehånd og bare er et bilde av den sanne helligdommen. Han gikk inn i selve himmelen, og nå trer han fram for Guds ansikt for vår skyld (Hebr 9,24).

Da disiplene kom tilbake fra Oljeberget etter Jesu himmelfart, var de fylt av glede og seier. Deres mester og venn hadde steget opp til en stilling med makt over hele verden og hadde bedt dem tre frem for Gud i sitt navn i tillit til at Gud ville gi deres bønner et positivt svar (Joh 14,13–14). De var fortsatt i verden, og ondskapens krefter angrep dem, men håpet var levende. De visste at Jesus hadde faret opp for å forberede et sted til dem (Joh 14,1–3). De visste at han var frelsens opphavsmann, og at han hadde åpnet en vei inn i det himmelske hjemlandet med sitt blod.

Jesu himmelfart står sentralt i Hebreerbrevets teologi. Det markerer begynnelsen på hans herredømme og hans tjeneste som vår øversteprest. Og sist, men ikke minst markerer det øyeblikket da den nye pakt, som skaffer de midlene vi frimodig kan nærme oss Gud med gjennom tro, har blitt innviet. Nå er det vår forrett å komme frem for Gud i Jesus og hans rettferdighets fortjeneste.