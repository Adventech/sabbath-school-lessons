---
title:  Behovet for et slør
date:  01/03/2022
---

Slør har en dobbel funksjon. Det uttrykket Hebreerbrevet bruker for slør (katepetasma) kan vise til forhenget i forgården (2 Mos 38,18), teppet ved inngangen til helligdommens første rom (2 Mos 36,37) eller det indre forhenget som skilte Det hellige fra Det aller helligste (2 Mos 26,31–35). Disse tre forhengene var både innganger og grenser som bare enkelte kunne krysse.

`Les 3 Mos 16,1–2 og 10,1–3. Hvilken advarsel inneholder disse skriftstedene?`

Forhenget var et vern for prestene mens de gjorde tjeneste for en hellig Gud. Etter synden med gullkalven sa Gud at han ikke ville følge dem på veien til det lovede land, så han ikke skulle fortære dem siden de var et «stivnakket folk» (2 Mos 33,3). Dermed flyttet Moses møteteltet og slo det opp langt utenfor leiren (vers 7). Men etter at Moses hadde bedt gikk Gud med på å gå med dem midt blant dem (vers 12–20), men han innførte flere tiltak for å beskytte folket mens han bodde blant dem.

For eksempel slo Israel leir i en bestemt rekkefølge slik at det ble en tom firkant i midten der de satte tabernaklet. Dessuten slo levittene opp sine telt rundt tabernaklet for å beskytte helligdommen og dens møbler mot fremmede inntrengere (1,51; 4 Mos 3,10). De var faktisk et slags menneskelig forheng som beskyttet israelittene: «Men levittene skal slå leir rundt vitnesbyrdets bolig, for at ikke vrede skal ramme Israels menighet. Levittene skal ha ansvar for vitnesbyrdets bolig» (4 Mos 1,53).

Som vår prest har Jesus også vært vårt forheng. Da han ble menneske, slo Gud opp sitt telt midt iblant oss og gjorde det mulig for oss å se hans herlighet (Joh 1,14–18). Nå kunne en hellig Gud bo midt blant et ufullkomment folk.

`Tenk på hva det betydde at Gud, som skapte universet, ville bo blant sitt folk av rømte slaver. Hva sier det om hvor nær Gud kan være?`