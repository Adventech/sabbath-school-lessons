---
title:  Til ettertanke
date:  31/12/2021
---

David A. de Silva forklarer tydelig hvorfor de første kristne ble forfulgt: «De kristne la seg til en livsstil som ... ble ansett som usosial og endog undergravende. Troskap mot gudene, uttrykt i oppmøte ved ofringer og lignende, ble betraktet som et symbol på lojalitet mot staten, myndighetene, venner og familie. Tilbedelse av gudene var et symbol på troskap mot de relasjonene som gjorde samfunnet stabilt og velstående. Ved å avstå fra førstnevnte ble de kristne (som jødene) betraktet med mistenksomhet som mulige overtredere av lovene og [som] undergravende elementer i imperiet.» – _Perseverance in Gratitude_ (Grand Rapids, 2000), side 12.)

«Det finnes et effektivt botemiddel for dem som er motløse — tro, bønn og arbeid. Tro og arbeid gir en tillit og en tilfredshet som vil øke dag for dag. Er du fristet til å gi etter for angst og motløshet? Selv når dagene er som mørkest og utsiktene synes mest håpløse, skal du ikke frykte. Stol på Gud. Han kjenner ditt behov. Han har all makt. Hans grenseløse kjærlighet og omhu svikter aldri. Vær ikke engstelig for at han skal unnlate å oppfylle sine løfter. Han er evig sannhet. Aldri vil han forandre den pakten han har inngått med dem som elsker ham. Han vil gi sine trofaste tjenere den hjelp de til enhver tid trenger. Apostelen Paulus gjengir Guds svar på hans bønn: ‘Min nåde er nok for deg, for kraften fullendes i svakhet.’ Derfor vil jeg helst rose meg av min svakhet, for at Kristi kraft kan ta bolig i meg. Og derfor er jeg for Kristi skyld ved godt mot når jeg er svak, blir mishandlet, er i nød, forfølgelser og vanskeligheter. For når jeg er svak, da er jeg sterk.’ 2 Kor 12,9–10.» – _Alfa og Omega_, bind 3, side 58 [PK 164].

**Spørsmål til drøftelse**

`Er det mulig å være «annerledes» på grunn av vårt kristne engasjement og likevel ikke bli beskyldt for å «skille oss ut» fra og vise mangel på respekt for andre? Hvis ja, hvordan?`

`I Bibelen kan ordet «formaning» enten bety irettesettelse eller oppmuntring. Hvor forsiktige bør vi være når vi irettesetter en som er motløs?`

`Hvilke likheter finner du mellom det leserne av Hebreerbrevet opplevde og Laodikea-menigheten? (Åp 3,14–22). Hvordan er vår situasjon i dag lik deres, og hva kan vi lære av likhetene?`