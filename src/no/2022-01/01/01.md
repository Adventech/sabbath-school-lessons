---
title:  Brevet til hebreerne og til oss
date:  25/12/2021
---

### Bakgrunnsstoff
Hebr 2,3–4, 1 Pet 4,14, 1 Pet 4,16, Hebr 13,1–9, Hebr 13,13, 1 Kong 19,1–18, Hebr 3,12–14, 4 Mos 13

> <p>Minnevers</p>
> Dere trenger utholdenhet, så dere kan gjøre Guds vilje og vinne det som er lovet (Hebr 10,36).

Har du tenkt på hvordan det ville være å høre Jesus forkynne, eller en av apostlene? Vi har skriftlige utdrag og sammendrag av noen av talene deres, men de gir bare en begrenset idé om hvordan det var å høre dem. Men i Skriften har Gud bevart minst en fullstendig preken for oss: Paulus’ brev til hebreerne. [Studiet følger tradisjonen om Paulus som brevets forfatter. Det kan også være skrevet av Barnabas, Lukas, Apollos, Priska eller andre.]

Paulus omtalte verket som «formaning og trøst» (Hebr 13,22). Dette uttrykket ble brukt om prekenen, både i synagogen (Apg 13,15) og ved kristne gudstjenester (1 Tim 4,13). Derfor har noen sagt at Hebreerbrevet er den tidligste «komplette prekenen» vi har. Det ble skrevet til troende som tok imot Jesus, men støtte på vanskeligheter. Noen ble offentlig spottet og forfulgt (Hebr 10,32–34). Andre fikk økonomiske problemer (Hebr 13,5–6). Mange gikk lei og hadde begynt å tvile på sin tro (Hebr 3,12–13). Er det noen som nikker gjenkjennende?

Denne prekenen utfordret dem (og oss) til å holde ut i troen på Jesus og rette blikket mot ham som nå er i telthelligdommen i himmelen.