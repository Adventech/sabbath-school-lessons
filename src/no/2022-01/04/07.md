---
title:  Til ettertanke
date:  21/01/2022
---

Hebr 2,13 inneholder Jesu ord til sin Far idet han snakker om sine søsken: «Se, jeg og barna som Gud har gitt meg» (Hebr 2,13). Patrick Gray sier at dette skildrer Jesus som verge for sine søsken. Det romerske systemet tutela impuberum bestemte at: «En veileder, ofte en eldre bror, ble ansvarlig for omsorgen for mindreårige barn og deres arv til de nådde myndighetsalderen. Slik økte den eldre brorens plikt til å vise omsorg for yngre søsken.» – _Godly Fear: The Epistle to the Hebrews and Greco-Roman Critiques of Superstition_ [Atlanta, 2003), side 126. Det er derfor Hebreerbrevet kaller oss både Jesu søsken og hans barn. Som vår eldre bror er Jesus vår veileder, vår verge og beskytter.

«Kristus kom til jorden, ble menneske og stod som menneskehetens representant for å vise i striden med Satan at menneskene, slik Gud hadde skapt dem, og når de hadde forbindelse med Faderen og Sønnen, kunne holde alle Guds bud.» – _På fast grunn_, 1. bok, side 249 [1SM 253].

«I liv og lære har Kristus gitt et fullkomment eksempel på den uselviske tjeneste som har sitt opphav i Gud. Gud lever ikke for seg selv. Ved å skape verden, og ved å oppholde alle ting, er han hele tiden i tjeneste for andre. ‘Han lar sin sol gå opp over onde og gode og lar det regne over dem som gjør rett og dem som gjør urett.’ Matt 5,45 Dette ideal for tjeneste har Gud overgitt til sin Sønn. Jesus skulle være den fremste blant mennesker, for at han ved sitt eksempel skulle vise hva det betyr å tjene.» – _Alfa og Omega_, bind 5, side 204 [DA 649].

**Spørsmål til drøftelse**

`Hebreerbrevet sier at Jesus ble vår bror for å frelse oss. Tenk på hva det sier om Guds innsats for å redde oss. Hvorfor ville det være en tragisk feil å vende ryggen til denne virkeligheten?`

`Hvorfor er det viktig at Jesus ikke ble født «solgt som slave til synden» slik vi er (Rom 7,14)? Tenk på Moses og hvorfor det var viktig for israelittene at han ikke var slave som dem. Hvordan kan historien om Moses belyse det Jesus har gjort for oss?`

`Tenk på lidelsens rolle i vårt liv. Hvorfor må vi aldri tro at lidelse er et gode i seg selv, til tross for at det iblant kan komme noe godt ut av den?`