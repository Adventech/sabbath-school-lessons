---
title:  Misjonsfortelling
date:  21/01/2022
---

#### Bibelen er bare for prester

_Angelo Pereira (43) Øst-Timor_

Jeg vokste opp som kristen og var aktiv i kirken i Kodo. Da jeg var 23 år, ble jeg leder for ungdomsgruppen, og 27 år gammel ble jeg med på misjonsoppdrag utenfor landsbyen. Da jeg var 31 år, ble jeg bedt om å lede en av menighetene i landsbyen. Det gjorde jeg i 12 år.

Så kom bibelarbeideren Mario, en adventist, til landsbyen. Han tilbød seg å hjelpe meg i hagen. Der fortalte han ting fra Bibelen jeg aldri hadde hørt. Jeg måtte lære mer.

På et stort ledermøte i min kirke foreslo jeg at vi alle skulle få bibelstudier og en bibel vi kunne bruke i undervisningen. Men biskopen sa at det lot seg ikke gjøre, for bare prester kan studere Bibelen. Du kan få kortfattet undervisning i vår lære som du kan gi forsamlingen din del i, sa han.

Jeg var urolig. Hvorfor kan jeg ikke få studere Bibelen, tenkte jeg. Jeg ba Gud vise meg den sanne Gud, så jeg kunne undervise forsamlingen om ham.

Da jeg kom hjem, gikk jeg til adventistenes bibelarbeider og ba om bibelundervisning. «Jeg vil studere Bibelen sammen med deg et helt år.» Vi studerte adventistenes 28 lærepunkter. Da vi var ferdige noen måneder senere, sa han: «Nå kjenner du sannheten. Du må ikke fortsette å lære folket ditt løgn, for da kommer du ikke inn i Guds rike.»

Jeg visste at Mario hadde rett. Men det var ikke lett å forlate kirken. I seks år kjempet jeg og ba: «Når kan jeg slutte meg til ditt folk, Herre?»

En dag jeg passerte min onkels hus, så jeg at han snakket med Mario. Jeg ble fylt av en uimotståelig lengsel etter å bli døpt til livet med frelseren. «Når blir det dåp igjen?» spurte jeg Mari. «Kan jeg få bli døpt?»

Mario kontaktet en pastor, og jeg ble døpt sammen med min kones foreldre i 2020. Jeg er så glad for at jeg er adventist. Be om at min kone og mine barn også må få et ønske om å følge Guds sannhet.

For seks år siden bidro offeret 13. sabbat til å åpne den eneste adventistskolen i hovedstaden Dili i Øst-Timor. En del av dette kvartalets offer skal bidra til at det kan bygges et internat på skolen, så barn fra fjerntliggende landsbyer som Angelos kan komme til skolen. Takk for at du planlegger et rundhåndet offer.

Last ned bilder på FB: bit.ly/fb-mq.