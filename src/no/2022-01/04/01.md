---
title:  Jesus, vår trofaste bror
date:  15/01/2022
---

### Bakgrunnsstoff
3 Mos 25,25–27, Hebr 2,14–16, Hebr 11,24–26, 1 Kor 15,50, Hebr 5,8–9, Hebr 12,1–4

> <p>Minnevers</p>
> Siden barna er av kjøtt og blod, måtte også han fullt ut bli som dem. Slik skulle han ved sin død gjøre ende på ham som har dødens makt, det er djevelen (Hebr 2,14).

Hebr 1 taler om Jesus som Guds Sønn, herskeren over englene, og «utstrålingen av Guds herlighet og bildet av hans vesen» (1,3). I Hebr 2 er Jesus Menneskesønnen som ble gjort lavere enn englene og som tok menneskets natur med all dets skrøpelighet, inntil døden (2,7).

I Hebr 1 sier Gud om Jesus: “Du er min Sønn» (1,5). I Hebr 2 omtaler Jesus menneskebarn som sine «brødre» (2,12).

I Hebr 1 erklærer Faderen Sønnens guddommelige herredømme (1,8–12). I Hebr 2 stadfester Sønnen sin trofasthet mot Faderen (2,13a).

I Hebr 1 er Jesus den guddommelige Herre, skaper, opprettholder og hersker. I Hebr 2 er Jesus den menneskelige øverstepresten, barmhjertig og trofast.

Beskrivelsen av Jesus som en trofast og barmhjertig bror er avbildet i beskrivelsen av Sønnen som den ypperste manifestasjon av den evige skaperguden (1,1–4).