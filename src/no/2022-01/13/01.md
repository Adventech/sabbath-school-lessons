---
title:  Hold søskenkjærligheten levende
date:  19/03/2022
---

### Bakgrunnsstoff
Hebr 13, Rom 12,13, Ef 5,3–5, 1 Pet 5,1–4, Hebr 2,9, Hebr 4,16, Gal 2,20

> <p>Minnevers</p>
> Hold søskenkjærligheten levende (Hebr 13,1).

Hebr 13 inneholder en avsluttende formaning: «Hold søskenkjærligheten levende» (13,1). I hele brevet har han sagt at vi tilhører kongens hus – øverstepresten Jesus, hans brødre og søstre. For forfatteren er ikke leserne bare en gruppe enkeltpersoner som arbeider på sin frelse hver for seg, men en familie, eller husholdning, som blir frelst sammen. Paulus har beskrevet Jesu verk for oss som «søskenkjærlighet»: «Derfor skammer ikke Sønnen seg over å kalle dem søsken» (2,11). Derfor skulle de troende gjøre det for hverandre som Jesus gjorde for dem.

I hele brevet innebærer søskenkjærlighet å «oppmuntre hverandre» slik at ingen går bort fra Guds nåde (3,13; 10,24–25; 12,15–17). I kapittel 13 innebærer det så mangt: gjestfrihet (13,2), besøke og støtte fanger og dem som har blitt mishandlet (13,3), ære ekteskap (13,4), unngå begjær (13,5–6), huske og lyde menighetens ledere (13,7–17) og be for forfatteren (13,18–19).