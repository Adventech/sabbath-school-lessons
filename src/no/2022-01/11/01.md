---
title:  Jesus, troens opphavsmann og fullender
date:  05/03/2022
---

### Bakgrunnsstoff
Hebr 10,35–39, Rom 1,17, Hebr 11, Jos 2,9–11, Hebr 12,1–3

> <p>Minnevers</p>
> Med blikket festet på ham som er troens opphavsmann og fullender, Jesus. For å få den gleden han hadde i vente, holdt han ut på korset uten å bry seg om skammen, og nå har han satt seg på høyre side av Guds trone (Hebr 12,2).

Hebr 11 og 12 er trolig bokens mest populære kapitler. De beskriver kristenlivet som et løp der vi alle deltar og der alle trofaste vil få belønningen. De beskriver også frelsens drama som et løp der fortidens troshelter holdt ut til tross for lidelser og uten at de ennå har mottatt belønningen.

Og det er fordi historien ender med oss også, ikke bare dem. Vi er i siste akt. Dramaet kulminerer med at vi går inn og løper den siste etappen, og med Jesus sittende ved mållinjen ved Guds høyre hånd. Han oppmuntrer oss og er det store forbildet på hvordan vi skal fullføre løpet. Han er det store vitnet om at belønningen er reell, og han er forløperen som åpner veien for oss (6,19–20; 10,19–23).

Hebr 11 forklarer at tro er tillit til Guds løfter, selv om vi ikke kan se oppfyllelsen ennå. Dette studiet vil se på hva tro er og hvordan vi får den gjennom eksemplene fra fortiden, men spesielt gjennom Jesu eksempel, «troens opphavsmann og fullender» (Hebr 12,2).