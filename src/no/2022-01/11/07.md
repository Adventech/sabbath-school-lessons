---
title:  Til ettertanke
date:  11/03/2022
---

«Ved tro ble du Kristi eiendom, og ved tro skal du vokse i ham, ved å gi og ta imot. Du må gi alt: ditt hjerte, din vilje og din tjeneste. Du må overgi deg til ham for å lyde alle hans bud. Og du må ta imot alt, du må ta imot Kristus, som er kilden til alt godt. Han vil være din styrke, din rettferdighet, din evige hjelper, og gi deg kraft til å lyde.» – _Veien til Kristus_, side 81 [SC 70].

«Gud oppfordrer oss aldri til å tro uten at han samtidig gir oss tilstrekkelige beviser som grunnlag å bygge vår tro på. Både hans eksistens, hans karakter, og troverdigheten av hans ord blir stadfestet av vitnesbyrd som vi kan fatte, og disse vitnesbyrd er til stede i overflod. Men på den andre siden har Gud aldri fjernet muligheten for tvil. Vår tro må hvile på vitnesbyrd, ikke på synlige beviser. De som gjerne vil tvile, får anledning til det, mens de som virkelig ønsker å kjenne sannheten, vil finne rikelige vitnesbyrd å bygge sin tro på. Det er umulig for dødelige mennesker å trenge helt til bunns i Den eviges karakter og gjerninger. Selv for den skarpeste tenker og for det mest opplyste menneske vil det guddommelige stadig være uutgrunnelig. ‘Kan du lodde dybdene i Gud eller finne noen grense for Den Allmektiges storhet? Den er høyere enn himmelen -hva kan du gjøre? og dypere enn dødsriket – hva vet du?’ (Job 11,7–8).» – _Veien til Kristus_, side 125–126 [SC 105]

**Spørsmål til drøftelse**

`En lærd tidlig kristen skrev en gang: Credo ut intelligam, latinsk for «Jeg tror slik at jeg kan forstå.» Hebr 11,3 sier: «I tro forstår vi». Hva er sammenhengen mellom tro og forstand? Hvorfor kommer troen ofte før forstanden? Det vil si: Hvorfor må vi noen ganger først ta skrittet i tro på det vi ikke forstår, iallfall ikke til å begynne med, for senere å forstå mer?`

`Det greske ordet pistis betyr både «tro» og «trofasthet.» Hvorfor er begge betydningene viktige når vi skal forstå hva det er å leve «ved tro»? Hvordan viste menneskene i Hebr 11 sin tro ved sin trofasthet? Hvordan kan vi gjøre det samme?`

`Tro er en gave fra Gud (Rom 12,3), men hvilken rolle spiller vi når det gjelder å motta gaven og holde den ved like?`