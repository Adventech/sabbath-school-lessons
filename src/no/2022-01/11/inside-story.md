---
title:  Misjonsfortelling
date:  11/03/2022
---

#### Å tilgi mor (Del 1)

_Charmaine Ku (38) Thailand_

Da jeg overga meg til Jesus, minnet Den hellige ånd meg om en mangeårig synd som var brudd på budet om å hedre far og mor.

Problemet startet da jeg var sammen med en ikke-kristen mann hjemme i Malaysia. Mor la ikke skjul på at hun ikke kunne fordra ham. Hun rullet med øynene når hun så ham. Det skapte åtte års gnisninger mellom oss.

Jeg tok aldri hensyn til mors mening og nøt å gjøre livet surt for henne. Til slutt ville jeg ikke være sammen med henne.

Jeg ba Gud om hjelp til å holde det femte bud, men mislyktes i to år. Jeg ba om morgenen, men så fort jeg gikk ut av rommet, ble jeg sint. Hun irriterte meg.

I to måneder snakket jeg ikke til henne. Når hun prøvde å snakke til meg, ignorerte jeg henne. Det så ikke ut til at jeg kunne tilgi henne. Jeg ba enda mer.

Gud svarte meg med Bibelen. En dag leste jeg Matt 6,14–15: «For dersom dere tilgir menneskene de misgjerningene de har gjort, skal også deres himmelske Far tilgi dere. Men dersom dere ikke tilgir menneskene, skal heller ikke deres Far tilgi de misgjerningene dere har gjort.»

Jeg skjønte at jeg klynget meg til en farlig synd. Jeg måtte lære å tilgi henne, men jeg fikk meg ikke til å ydmyke meg så jeg kunne godta henne og tilgi henne.

Gud hjalp meg så jeg begynte å snakke til henne igjen. Men samtalen var kjærlighetsløs og utålmodig.

Jeg ba om at Den hellige ånd måtte forandre meg, men hvis det ikke var mulig, at han ville forandre mor. Jeg ble sikker på at Gud ønsket å forandre meg. Men hvordan?

I dag er Charmaine førskolelærer på adventistenes misjonsskole i Korat i Thailand. Før hun begynte der, klarte hun endelig å slutte fred med sin mor.

Takk for gavene for tre år siden, som gjorde det mulig for Charmaines skole i Korat å utvide til videregående skole og bygge klasserom og andre bygninger på et nytt stykke land.

Last ned bilder på FB: bit.ly/fb-mq.