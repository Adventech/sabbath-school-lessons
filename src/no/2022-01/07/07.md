---
title:  Til ettertanke
date:  11/02/2022
---

Les «Kjærlighetens apostel» i _Alfa og Omega_, bind 6, side 370–374 [AA 539–545] og «Judas» i bind 5, side 266–272 [DA 716–722].

«Kampen mot selvet er den største kamp som noen gang har vært utkjempet. Å oppgi selvet, å overgi alt under Guds vilje krever kamp, men vi må overgi oss til Gud før han kan fornye oss til et hellig liv.» – Veien til Kristus, side 48–49 [SC 43].

«Johannes ønsket å bli som Kristus, og påvirket av hans forvandlende kjærlighet ble han ydmyk og saktmodig. Hans eget jeg ble skjult i Kristus. Langt mer enn vennene lot Johannes seg lede av kraften som kom til syne i Kristi liv. ...

Johannes’ sterke kjærlighet til Kristus førte til at han alltid ønsket å være i Kristi nærhet. Frelseren elsket alle de tolv apostlene, men Johannes var den mest mottakelige for hans kjærlighet. Han var yngre enn de andre og viste mer barnlig tillit når han åpnet hjertet for Jesus. Slik kom Johannes mer på bølgelengde med Kristus og kunne formidle videre hans dype, åndelige undervisning. ...

Herrens herlighet stod å lese i hans ansikt. Det hellige skrud som hadde forvandlet ham, skinte med en Kristus-lik stråleglans. Med tilbedelse og kjærlighet betraktet han Frelseren inntil det ble hans høyeste ønske å være lik ham og ha fellesskap med ham. Hans karakter gjenspeilte Kristi karakter.» – _Alfa og Omega_, bind 6, side 374 [AA 544, 545].

**Spørsmål til drøftelse**

`I Johannes, den elskede disippelen, og Judas Iskariot ser vi en viktig kontrast. Da Jesus så Johannes og broren hans, kalte han dem Boanerges, tordensønner. Johannes hadde store feil. Judas hadde også sine feil, men de var ikke mer dramatiske eller alvorlige. Hvorfor ble Johannes forvandlet til et bilde av Jesus mens Judas begikk synd mot Den hellige ånd? Hva var forskjellen?`

`Jesus oppfordrer de troende til å ta opp sitt kors og følge ham. Hva er forskjellen på å ta opp korset og å tåle andres mishandling?`

`Hvorfor forventer Gud at vi overgir vårt liv helt til ham? Hva er sammenhengen mellom fri vilje og frelse?`