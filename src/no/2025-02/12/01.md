---
title:  Forløpere
date:  14/06/2025
---

### Bakgrunnsstoff
Dan 2,31–45, Dan 3,1–12, Dan 3,17–18, Åp 13,11–17, Rom 1,18–25, Apg 12,1–17, Matt 12,9–14

> <p>Minnevers</p>
> For Gud ga oss ikke en ånd som gjør motløs; vi fikk Ånden som gir kraft, kjærlighet og visdom (2 Tim 1,7).

Denne uken skal vi se på to historier fra Bibelen som foregriper de siste dagers hendelser.

Først skal vi se på fortellingen om Sjadrak, Mesjak og Abed-Nego med klare allusjoner til det som skildres i Åpenbaringen 13. Deretter går vi til NT, der vi ser at de første kristne også kan hjelpe oss å forstå hva vi har i vente frem til Kristi gjenkomst.

Begge eksemplene fremhever stort mot og inneholder nøkler til å finne fred i sinnet under de vanskeligste av omstendigheter.

Jesus sa gjentatte ganger slikt som «Frykt ikke» og «Hvorfor er dere bekymret?» Husk at profetiens fokus er Kristus. Derfor må vi kunne finne de samme rådene i scenene som skildrer jordens siste tider. «La ikke hjertet bli grepet av angst. Tro på Gud og tro på meg!» (Joh 14,1) sa han.

Så ja, de siste tiders hendelser blir vanskelige for dem som vil være tro mot Gud. Men vi bør se på disse begivenhetene med håp, ikke frykt.