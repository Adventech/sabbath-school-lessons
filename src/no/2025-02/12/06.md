---
title:  Dyrets merke
date:  19/06/2025
---

Etter som tiden har gått, og de siste hendelser, som dødsdom og håndhevelse av dyrets merke, ennå ikke har funnet sted, har noen uttrykt tvil om vår tolkning av de siste ting, også om hvordan sabbaten og søndagen kan være viktige i den siste konflikten.

Åpenbaringen er klar på at vi enten tilber Skaperen eller dyret og dets bilde. Og siden sabbaten på den syvende dag har vært det grunnleggende tegnet på Gud som skaper – helt tilbake til Eden (se 1 Mos 2,1–3), burde det ikke overraske noen at den står sentralt i et spørsmål som handler om tilbedelse av Skaperen. Det er heller ingen tilfeldighet at dyret er den samme makten som endret sabbatsbudet fra den bibelske dagen til søndag, noe Bibelen ikke har belegg for. Derfor gir det god mening at sabbaten og søndagen inngår i spørsmålet om tilbedelse enten av Skaperen (se Åp 14,6–7) eller av dyret. Og i NT har vi også en forløper for spørsmålet om sabbaten på den syvende dag kontra menneskets lover.

`Les Matt 12,9–14 og Joh 5,1–16. Hvorfor ville de religiøse lederne drepe Jesus?`

Hvordan reagerte de religiøse lederne i Matteus 12 etter at Jesus helbredet mannen med den visne hånden på sabbaten (Matt 12,9–13)? «Men fariseerne gikk ut og la planer mot ham for å få tatt livet av ham» (Matt 12,14). Død på grunn av sabbaten? Og etter mirakelet i Joh 5,1–16, «fordi Jesus hadde gjort dette på sabbaten, begynte jødene å forfølge ham» (Joh 5,16).

Død på grunn av menneskelige tradisjoner om sabbaten? Ingenting i Bibelen forbød helbredelse på sabbaten, og ingenting i Bibelen har innsatt søndag i stedet for sabbaten. Problemet hos Jesus er ikke det samme som i den siste tid, men nært nok: menneskers lov mot Guds lov, og begge ganger gjelder striden Bibelens sabbat.

`Dø for et av Guds bud? Hvordan kan man komme til å snakke seg ut av det?`