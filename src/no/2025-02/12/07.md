---
title:  Til fordypning
date:  20/06/2025
---

Ellen G. White: «Utfrielsen» i _Alfa og Omega_, bind 8, side 135–150.

«Til alle tider har Gud sendt engler for å hjelpe og utfri sitt folk. Himmelske vesener har engasjert seg aktivt i menneskelige forhold. De har opptrådt i skinnende lysklær, og de har vist seg som mennesker kledd i reisetøy. Guds tjenere på jorden har sett engler i menneskeskikkelse. De himmelske vesener har rastet under eiketrærne ved middagstid som om de trengte hvile. De har tatt imot gjestfrihet i hjemmet hos folk. De har opptrådt som veivisere for vandringsmenn som har gått seg vill i mørket. Med sine egne hender har de tent ild på alteret. De har åpnet fengselsdører for Herrens tjenere og satt dem fri. Kledd i himmelsk rustning kom de og rullet steinen bort fra Jesu grav.

I menneskeskikkelse er engler ofte til stede når Guds folk er samlet. De besøker også ugudelige miljøer, som da de kom til Sodoma for å holde øye med det som foregikk, og finne ut om innbyggerne hadde overskredet grensen for Guds langmodighet. Herren er barmhjertig, og av hensyn til de få som virkelig tjener ham, forhindrer han katastrofer og forlenger freden for mange. De som lever i synd, er slett ikke klar over at de få trofaste som de driver gjøn med og undertrykker, er årsak til at deres eget liv blir spart.» – Ellen G. White: _Alfa og Omega_, bind 8, side 131.

**Forslag til samtale**

`Les 2 Tim 1,7. Snakk om det i profetiene som har bekymret dere mest. Hvordan kan vi riste av oss fryktens ånd og finne Guds budskap om håp, også i profetier som taler om forfølgelse for vår tro?`

`Det kan være vanskelig å se hvordan sabbaten og søndagen kan komme i sentrum for de siste store begivenhetene, men se så fort verden kan endre seg. Hva bør dette lære oss om ikke å bygge vår tro på dagsaktuelle begivenheter som kan endre seg på et øyeblikk, men på Guds ord?`

`Tenk på Dan 2 (og 7). Alle rikene kom og gikk som forutsagt. I dag kan vi se at de gjorde det. Fra vårt perspektiv er det bare ett rike til som skal komme. Hvilket er det, og hvordan kan vi være sikre på at det kommer slik det ble forutsagt?`