---
title:  Forstå offertanken
date:  03/05/2025
---

### Bakgrunnsstoff
Jes 1,2–15, Hebr 10,3–10, 2 Mos 12,1–11, 1 Kor 5,7, Hag 2,7–9, Jes 6,1–5, Åp 4,7–11

> <p>Minnevers</p>
> De sang en ny sang: Verdig er du til å ta imot boken og bryte seglene på den. For du ble slaktet, og med ditt blod har du frikjøpt for Gud mennesker av alle stammer og tungemål, av alle folk og nasjoner. (Åp 5,9).

Da døperen Johannes så Jesus komme, sa han «Se, Guds lam, som bærer bort verdens synd!» (Joh 1,29). Dette var en klar henvisning til lammet som offerdyr og pekte frem mot Kristi stedfortredende død.

I Bibelen kommer vi ikke utenom temaet dyreofringer. Det går som en rød tråd gjennom hele boken og spiller en sentral rolle i den store scenen i Johannes’ åpenbaring der Johannes blir ført inn i Guds tronsal (Åpenbaringen 4 og 5). Det at Jesus ser ut som et slaktet lam i denne scenen (Åp 5,6), er en viktig nøkkel til å forstå hele den profetiske episoden.

Denne uken skal vi se nærmere på noen av offertemaene som ligger til grunn for vår forståelse av Jesus, det slaktede lammet og hovedpersonen i scenen i tronsalen. Han er verdig der ingen andre er det, og hans verdighet sier mye om hva Gud gjorde gjennom offersystemet. Det avslører ham som en Gud av uendelig kjærlighet som brakte det ultimate offer, en handling som vi og universets øvrige intelligente vesener vil undre oss over i all evighet.