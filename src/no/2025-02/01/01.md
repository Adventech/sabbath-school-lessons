---
title:  Profetiske prinsipper
date:  29/03/2025
---

### Bakgrunnsstoff
Jer 29,23–24, Sal 139,1–6, Dan 12,4, Åp 22,10, 2 Tim 3,15–17, Hebr 4,12

> <p>Minnevers</p>
> Men den som vil være stolt av noe, skal være stolt av dette: at han har forstand og kjenner meg. For jeg er Herren, som viser miskunn, rett og rettferd på jorden. Ja, slik vil jeg ha det, sier Herren. (Jer 9,24).

Som med det meste i Skriften, er kristne uenige om profetiene, noe som ofte får andre til å tenke at Bibelens profetier er bortkastet tid. For hva kan de være godt for når kristne krangler om hver minste lille detalj? Dessverre begynner mange kristne også å tro at noen av Bibelens bøker er uforståelige. Derfor velger de dem fra, iblant oppmuntret av en velmenende pastor som føler at det å studere profetier skaper flere problemer enn det løser.

Slik har det ikke alltid vært. I de første 1800 år av kristendommens historie var de fleste kristne fortrolige med Bibelens profetier, og de var overraskende enige om hovedbudskapet i profetiene. Det var slik Gud ville det skulle være: «Jeg formaner dere, søsken, ved vår Herre Jesu Kristi navn, at dere må være enige. La det ikke være splittelse blant dere, men stå sammen i syn og tanke.» (1 Kor 1,10).

Denne uken skal vi se på noen prinsipper som gir en ensartet og pålitelig forståelse av profetiene.