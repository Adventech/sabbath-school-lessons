---
title:  Til fordypning
date:  04/04/2025
---

Ellen G. White: «En mann for sin tid» i _Alfa og Omega_, bind 7, side 272–292 [GC 317–342].

«Prestene og folket erklærte at profetiene i Daniel og Åpenbaringen var ubegripelige mysterier. Men Kristus henviste sine disipler til profeten Daniels ord om hendelser som skulle finne sted i deres tid og sa: ‘La den som leser opp, tyde det’. Matt 24,15. Og påstanden om at Åpenbaringen er et mysterium som ikke kan forstås, blir motsagt av bokens egen tittel: ‘Jesu Kristi åpenbaring, som Gud ga ham for at han skulle vise sine tjenere det som snart skal skje. … Salig er den som leser opp ordene i denne profetien, og salige er de som hører dem og tar vare på det som der står skrevet. For tiden er nær.’ Åp 1,1–3. …

Hvordan våger man, i lys av det inspirerte vitnesbyrd, å lære at Åpenbaringens mysterium er utenfor menneskets fatteevne? Det er et åpenbart mysterium, en åpnet bok. Studiet av Åpenbaringen leder tankene til Daniels profetier, og begge inneholder de viktigste opplysninger Gud har gitt oss om hendelser som skal finne sted ved avslutningen av verdens historie.

Johannes fikk se dype og spennende scener i menighetens historie. Han så Guds folks stilling, farer, konflikter og endelige utfrielse. Han nedtegner de siste budskapene som skal modne jordens høst, enten som nek til den himmelske innsamler eller som halm til ødeleggelsens ild. Han ble betrodd emner av stor betydning, særlig for den siste menighet, for at de som vendte om fra villfarelse til sannhet, skulle få innsikt i de farer og konflikter som lå foran. Ingen behøver å være i villrede om det som skal komme over verden.» – Ellen G. White: _The Great Controversy_, side 341, 342.

**Forslag til samtale**

`Hvordan kan studiet av profetiene styrke troen? Hvilke profetier har styrket din tillit til Bibelen og den Gud som har inspirert den? Hvordan gir for eksempel Daniel 2 oss gode og logiske grunner til å stole på at Gud ikke bare er til, men at han også kjenner fremtiden?`

`Hvordan kan vi best beskytte oss mot spekulative tolkninger av profetiene, iblant også fra dem i vår egen menighet? Hvorfor må vi passe på å «prøve alt, og holde fast på det gode»? (1 Tess 5,21)?`