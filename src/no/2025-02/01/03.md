---
title:  Gud ønsker å bli forstått
date:  31/03/2025
---

Ingenting er så frustrerende som å måtte kommunisere, kanskje på en klinikk eller et apotek, mens man er i et fremmed land og knapt kan språket. Du vet hva du vil si, men ordforrådet strekker ikke til.

For Gud er problemet et annet. «Som himmelen er høyt over jorden, slik er mine veier høyt over deres veier og mine tanker høyt over deres tanker» (Jes 55,9). Problemet er ikke at Gud mangler ord; problemet er at vi ikke har ordforrådet eller intellektuell kapasitet til å forstå ham fullt ut.

**Hva sier disse tekstene om Guds forståelse og vår?**

`Sal 139,1–6.`

`Sal 147,5.`

`Rom 11,33.`

`1 Joh 3,20.`

Vi vil aldri fullt ut kunne forstå Guds sinn, for han er uendelig og allvitende. Vi forstår jo heller ikke alt om skaperverket, så hvordan skulle vi kunne forstå Skaperen fullt ut?

Vi vil aldri forstå alt, men vi kan forstå det vi trenger for å bli frelst. (Se 2 Tim 3,14–15.) Når apostlene formidlet evangeliet, viste de ofte til oppfylte profetier. Så et av formålene med profetiene er å illustrere frelsesplanen. Ja, Bibelens profetier må føre oss til Jesus og løftet om frelse som han gir alle mennesker.

For Herren, som har skapt alt (se Kol 1,16; Joh 1,1–3), kommer jo til vår verden og ofrer seg på korset for alle menneskers synder, også de verste. Så høyt elsker Gud oss. Derfor vil Gud selvsagt at alle, også de verste, skal få vite hva han tilbyr oss i Jesus. Og profetiene kan vise oss det.

`Det er mye vi ikke vet, men hvorfor er det viktig å fokusere på det vi vet, og følge det – i stedet for å gruble over det vi ikke vet?`