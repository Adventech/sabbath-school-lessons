---
title:  Hedningenes herskere
date:  23/04/2025
---

Guds handlemåte med Israel gir oss et innblikk i hans handlemåte med NTs kirke. På mange måter foregrep Israel kirkens feilgrep. De kristne er nok ikke det gamle Israel overlegne, og de har vært, og er fortsatt, utsatt for de samme fristelsene.

`Les Matt 20,25–28. Hvilken feil advarte Jesus mot da disiplene skulle starte arbeidet med den kristne kirke?`

Israel ba om en konge, og det førte til folkets moralske undergang. Kongene ble stadig mer ugudelige, helt til Gud lot babylonerne ta hans folk til fange for å korrigere kursen.

Noe lignende skjedde i kirkehistorien. Selv om de ikke skulle organisere seg slik en hedensk nasjon gjorde, ble de troende lettet da Konstantin kom til makten og bekjente seg som kristen: Nå var forfølgelsene slutt! Det var jo en velsignelse, men så kom kirken på at den kunne utnytte keiserens makt til egen fordel.

I det fjerde århundret brøt det ut flere store konflikter de kristne imellom, og da kirken ikke klarte å løse dem, lot den keiseren gripe inn. Etter hvert fikk biskopen av Roma en førende rolle, etter før å ha vært en biskop blant likemenn. Kirken lot staten gripe inn i religiøse spørsmål, og da staten først hadde fått en fot i døren, gikk det fra vondt til verre.

Som i det gamle Israel er mange av kirkehistoriens mørkeste kapitler et resultat av kompromiss med verden. Der Israel vendte seg til avgudsdyrkelse og kongene ble fordervet av maktbegjær – i den grad at de ofret barn til avguder – tok kirken gradvis i bruk mange av det hedenske rikets midler og metoder, slik at mange trofaste kristne led martyrdøden fordi de ble oppfattet som en trussel mot kirke-statinstitusjonen.

`Hvordan kan de samme fristelsene true vår tro og integritet i din kultur og ditt samfunn?`