---
title:  'Folkeslagene: Del 1'
date:  19/04/2025
---

### Bakgrunnsstoff
1 Mos 10,1–12, 1 Mos 12,1–9, 1 Sam 8,4–18, Matt 20,25–28, Åp 18,1–4

> <p>Minnevers</p>
> Han fikk herskermakt, ære og rike så alle folk og nasjoner og tungemål skal tjene ham. Hans herskermakt er en evig makt som ikke skal forgå. Hans rike går aldri til grunne. (Dan 7,14).

Åpenbaringen har Guds løsninger for vår verden. I de siste kapitlene får vi ny adgang til livets tre, forbannelsen oppheves, og vi får komme inn i Guds nærhet. Åpenbaringen er så å si 1. Mosebok i revers, og derfor er 1. Mosebok en viktig nøkkel til å forstå hvordan verdens problemer oppsto.

Et av temaene i både Daniel og Åpenbaringen er jordiske styresett, en rekke forsøk på å kontrollere en klode som egentlig tilhører Gud, og som han skal styre med rettferdighet når syndens og opprørets tid er forbi.

Det er en lang prosess som har ført frem til dette øyeblikket, en som strekker seg over tusener av år med forsøk på selvstyre. Det har ikke fungert; selv de som har hatt de høyeste idealer, har kommet til kort mot disse idealene. Mye av menneskenes triste historie er ikke annet enn beretninger om de tragediene som de mislykkede systemene har påført oss. Og det vil bare bli verre frem til Guds «evige rike» (Dan 7,27) har seiret.