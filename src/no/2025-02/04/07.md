---
title:  Til fordypning
date:  25/04/2025
---

Jes 44,24–45,13.

«Litt etter litt, først i det skjulte og i det stille, og så mer åpent etter som det økte i styrke og fikk kontroll over menneskers sinn, fortsatte ‘lovløshetens hemmelighet’ sitt villedende og blasfemiske verk. Nesten umerkelig fant hedenskapets skikker veien inn i kristenheten. Kompromissets og tilpasningens ånd ble en stund holdt tilbake av de store forfølgelsene kirken ble utsatt for under hedenskapet. Men etter som forfølgelsene opphørte og kristendommen gjorde sitt inntog ved hoffene og på kongenes slott, byttet den ut Kristi og apostlenes enkle ydmykhet med de hedenske prestenes og herskernes pomp og prakt, og i stedet for Guds krav satte den menneskers teorier og tradisjoner. Konstantins såkalte omvendelse tidlig i det fjerde århundre vakte jubel, og verden trådte inn i kirken kledd i et skinn av rettferdighet. Nå skjøt forfallet fart. Selv om hedenskapet så ut til å være overvunnet, seiret det. Dets ånd kontrollerte kirken. Dets lære, seremonier og overtro ble innlemmet i troen og gudsdyrkelsen til dem som sa seg å være Kristi etterfølgere.» – Ellen G. White, _The Great Controversy_, side 49, 50.

Står vi ikke alle i fare for å bytte ut «Kristi og apostlenes enkle ydmykhet» med verdens pomp, makt, utmerkelser og fristelser, i tråd med spørsmålet på slutten av onsdagens studium? Hvis vi tror at vi ikke gjør det, lurer vi oss selv.

**Forslag til samtale**

`Det var spesielt vondt da Gud sendte sitt folk i eksil i Babylon. Han hadde kalt Abraham ut av Kaldea for å skape et paktsfolk som skulle være et lys for verden, og nå ble de ført bort i lenker. Under fangenskapet viste Gud Israel hva som kunne ha skjedd om de hadde vært trofaste. Nebukadnesar, som var selve overhodet for et system i skarp opposisjon til Gud, kommer til Kristus (Dan 4). På slutten av fangenskapet reiser Gud opp en persisk konge som blir et forbilde på Kristus, som befrir Guds folk fra Babylon og fører dem tilbake til det lovede land. Kyros var ikke israelitt, men likevel valgte Gud ham for å demonstrere frelsesplanen for verden da han førte sitt paktsfolk tilbake til Jerusalem. Hva kan vi lære om Guds syn på menneskeheten når han brukte mennesker utenfor Israel for å nå sine mål?`

`Vi er kanskje ikke i Babylon, men hvor mye Babylon kan være i oss? Hvordan kan vi gjenkjenne dette problemet, og hva kan vi gjøre med det?`