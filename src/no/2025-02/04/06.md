---
title:  Et lys for folkeslagene
date:  24/04/2025
---

Israel skulle ikke fordømme resten av verden, men bli til frelse for den. De fleste føler seg fordømt når de ser andres rettferdige oppførsel, så Israels eksistens tjente også til å synliggjøre synden og egoismen hos folkene rundt dem. Kristne som lever i harmoni med Gud, synliggjør hans rettferdighet, og det fører til overbevisning. De som «holder seg til Guds bud» (Åp 14,12), bør leve slik at de synliggjør hans karakter.

Men dersom israelittene hadde handlet slik de burde og gjort det de fikk beskjed om, ville folkeslagene ha kommet til dem i fred og lært om deres Gud. Det tragiske var at folkeslagene i stedet kom for å føre krig, slik det babylonske fangenskapet viser.

Guds karakter kom best til syne i Jesus – den eneste som har vist oss det til fulle. Men hans eksempel, som nok overbeviste hjertet, var en invitasjon (se Joh 3,16–21).

Hensikten med folket Israel var den samme som formålet med kirken: Gud bruker sitt folk til å trekke syndere til Kristus. Kallet i de tre englenes budskap går ikke ut til noen få utvalgte, men til «alle nasjoner og stammer, tungemål og folk» (Åp 14,6). Åp 18,1 sier at hele jorden vil bli opplyst av Guds herlighet før Kristi gjenkomst.

**Hva lærer tekstene nedenfor om den rollen Guds folk er tiltenkt her i verden? Hvordan kan vi anvende disse prinsippene på oss selv?**

`4 Mos 14,17–21.`

`Jes 42,6; Jes 49,6; Jes 60,3.`

`Åp 18,1–4.`

`Les Åp 18,1–4, kallet til «mitt folk», altså Guds folk, om å komme ut av Babylon. Hvordan skal det skje? Og hvordan kan Gud bruke oss, som en kirke som ikke lever i Babylon, til å kalle ut Guds folk som ennå bor i Babylon?`