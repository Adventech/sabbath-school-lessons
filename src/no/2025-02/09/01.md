---
title:  'I Salmene: Del 2'
date:  24/05/2025
---

### Bakgrunnsstoff
Sal 46, Jer 4,23–26, Sal 47,1–4, 1 Tess 4,13–17, Sal 75, Åp 14,6–12

> <p>Minnevers</p>
> Gud være oss nådig og velsigne oss, Gud la sitt ansikt lyse for oss! Da skal din vei bli kjent på jorden, din frelse blant alle folkeslag. (Sal 67,2–3).

Når vi tenker på de siste hendelser, har vi lett for å tenke på dyrene og maktene i Åpenbaringen. Og de er jo viktige nok. Ellers ville ikke Gud ha satt dem inn i Bibelen for at vi skulle forstå dem (se Åp 1,3).

Men profetiene tar også opp viktige spørsmål knyttet til synd og lidelse, dom, kampen mellom det gode og det onde, rettferd og urett, forfølgelse og mye mer.

Salmene tar opp disse temaene til grundig behandling og utforsker nesten alle menneskelige følelser – fra dyp fortvilelse til grenseløs glede. Vi ser Israel forberede seg på kamp mot mørkemaktene. Vi leser om mennesker som strever med spørsmålet om hvorfor Gud ikke griper direkte inn mot ondskapen, et spørsmål vi sikkert har stilt oss, vi også. Vi henvises til helligdommen for å finne svar, og det appelleres gjentatte ganger til at Gud er Skaperen. Er ikke dette spørsmål som vi kjemper med den dag i dag?

Jo – og det er derfor vi vil fortsette å pakke ut Salmene for å lære mer om disse viktige sannhetene.