---
title:  Til fordypning
date:  30/05/2025
---

Sal 133, Apg 1,4–9 og Åp 5,4–7.

«Den hellige ånds innflytelse kom ofte klart til syne i patriarkenes dager, men aldri i hele sin fylde. Lydige mot Frelserens ord tryglet disiplene om denne gaven, og i himmelen la Kristus sin forbønn til. Han krevde Åndens gave for å kunne øse den ut over sitt folk.» – Ellen G. White: _Alfa og Omega_, bind 6, side 29.

Disiplene skulle vitne om Kristus «helt til jordens ende» (Apg 1,8), og det skulle innvarsle Kristi gjenkomst (Matt 24,14). Vi skal fortsette det de begynte.

Da Jesus ba oss bringe evangeliet ut i verden, var det ikke opp til oss hvordan det skulle gjøres. Arbeidet ledes fra helligdommen i himmelen. Vårt arbeid er nært knyttet til Kristus: Han veileder oss og gir kraft. Det er hans verk, ikke vårt: Vi blir bedt om å følge etter ham. Slik var det også med Israel: Gud ba dem gjøre som han sa, og så fikk han det umulige til å skje. Ånden er virksom i vår neste, og vi oppfordres til å være der når beslutningens øyeblikk kommer slik at vi kan be dem slutte seg til Guds folk og Lammet på Sion. Vi behøver ikke finne opp nye midler og metoder, for arbeidet har aldri vært vårt ansvar.

**Forslag til samtale**

`Det finnes mange mennesker som ikke er nådd, selv om de tre englenes budskap har nådd hele verden. Snakk sammen om hvordan vi kan bli bedre til det Kristus bruker oss til. Hvordan kan vi unngå å fortvile når det er så mange som ikke har hørt disse sannhetene for den siste tid?`

`I Åpenbaringen 5 får Johannes se at Lammet får den forseglede bokrullen fordi han er verdig. Når seglene åpnes i Åpenbaringen 6, ser vi kirkehistorien forutsagt frem til tidenes ende. Hva kan beskrivelsen si oss om hvordan Gud vil fullføre verket?`

`Hvilke hendelser i dagens verden kan føre til det som kommer i Åpenbaringen 13 og 14? Hva står i veien?`