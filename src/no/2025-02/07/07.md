---
title:  Til fordypning
date:  16/05/2025
---

Ellen G. White: «Når alt blir nytt» i _Alfa og Omega_, bind 8, side 159–175.

Satan, som en gang var en dekkende kjerub, prøvde å undergrave tilliten til Guds trone. Gud lar de falne englene fortsette opprøret for å vise universet dybden i den ondskapen som skyldes selvopphøyelse – og selv om Satan klarte å forlede menneskene til å slutte seg til krigen mot Gud, vant Kristus over ham på korset og sikret oss en plass der de falne englene en gang sto. I Kristus tar syndere stilling mot Lucifers krav. Det endelige scenariet er på mange måter en enda større åpenbaring av Guds godhet og kjærlighet enn det som var tilfelle før Lucifers fall. Det onde er en tragedie med evige følger som Gud ikke hadde bestemt skulle eksistere, men når det hele er over, vil Guds godhet og kjærlighet fremstå på en måte som den ellers aldri ville ha gjort.

Kristus «ser på de frelste som er gjenskapt i hans eget bilde. De er preget med hans fullkommenhet, og hvert ansikt gjenspeiler hans egne trekk. I dem ser han frukten av det han har gjennomlidd, og han er tilfreds. Med en røst som når ut til alle, både rettferdige og gudløse, kunngjør han: Disse har jeg kjøpt med mitt blod. Jeg led og døde for dem, for at de skal være hos meg gjennom evigheten! Og en lovsang lyder fra de hvitkledde omkring tronen: ‘Verdig er Lammet som ble slaktet, verdig til å få all makt og rikdom, visdom og styrke, ære og pris og takk.’» – Ellen G. White: _Alfa og Omega_, bind 8, side 169.

**Forslag til samtale**

`Tenk å stå for Guds ansikt med alle dine feil, alle dine karaktermangler, alt det gale du har gjort, alle dine gale tanker og motiver blottlagt for ham! Hva ville du da ha fortjent? Hva er så ditt håp? Hvorfor må vi ha «Guds rettferdighet som gis ved troen på Jesus Kristus til alle som tror» (Rom 3,22), som dekker oss nå og i dommen da vi trenger den som mest? Kort sagt: Hva skal vi med evangeliet?`

`Vi har sett at døperen Johannes spilte rollen som seraf – en brennende og skinnende lampe (Se Joh 5,35.) Han var Kristi forløper og innvarslet Messias’ første komme. Sammenlign med Guds folks profetiske rolle i den siste tid.`