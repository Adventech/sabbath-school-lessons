---
title:  Første Mosebok som utgangspunkt
date:  05/04/2025
---

### Bakgrunnsstoff
Jes 40,7–8, 1 Mos 22,1–13, Joh 3,16, Åp 5,5–10, 1 Kor 15,15–19, Åp 12,1–9

> <p>Minnevers</p>
> Dagen etter ser han Jesus komme gående mot seg, og han sier: «Se, Guds lam, som bærer bort verdens synd!» (Joh 1,29).

Et av problemene med moderne tolkninger av Bibelens profetier, f.eks. i Åpenbaringen, er at de ikke tar hensyn til bokens røtter. Forfatteren forutsetter kjennskap til GT og bruker begreper som var velkjente for tilhørerne.

Selv om det er nyttig å lete gjennom hele Bibelen etter avsnitt som ligner den teksten man studerer i Åpenbaringen, finnes det også tekster som legger bedre til rette for forståelsen av boken enn andre tekster. Dette gjelder særlig 1. Mosebok, som beskriver hvordan vår verden sank ned i syndens kaos. Nesten alle de sentrale begrepene i Åpenbaringen opptrer i Bibelens første kapitler.

Denne uken skal vi studere et knippe begreper som utgjør kjernen i Åpenbaringen. Det er mange, så vi vil nøye oss med noen få for å illustrere poenget om at når man forstår grunnlaget for Åpenbaringen, kan man se utallige nyanser i teksten som hver for seg kan gi viktig lærdom om menneskets natur, om Gud og om konflikten som utkjempes i universet og i vårt eget liv.