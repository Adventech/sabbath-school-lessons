---
title:  Isak og Rebekka
date:  16/04/2025
---

Da Abraham var blitt gammel og sikkert tenkte på Guds løfter om etterslekten (se 1 Mos 15,5), ga han sin eldste og mest betrodde tjener en viktig oppgave.

`Les 1 Mos 24,1–4. Hvorfor var det viktig for Abraham at sønnen ikke skulle gifte seg med en av «døtrene til kanaaneerne» (1 Mos 24,3)?`

Enda så ekskluderende formaningen kunne virke, var Abrahams problem åndelig, ikke etnisk; det var teologisk, ikke nasjonalt. Abraham kjente det moralske forfallet i kanaaneernes religionsutøvelse og tilbedelsen av falske guder og visste hvor lett sønnen kunne bli revet med av det hvis han giftet seg med en av dem.

Store deler av Israels historie, og også den kristne kirke gjennom tidene, har vært preget av at Guds folk – som skulle ha vitnet for verden – i stedet har blitt fanget av verden og dens falske lære og religiøse tro. Det beste eksemplet på dette er kanskje innføringen av den hedenske soldagen i stedet for Bibelens sabbat, og som vil spille en sentral rolle i de siste dager.

`Les 1 Mos 24,57–67. Hva kan vi lære om Kristus og hans kirke ut fra det vi leser her? Hva kan f.eks. det at Rebekka var en slektning som bodde langt borte si oss om vår falne tilstand?`

Vi er jo i slekt med vår skaper, for vi er skapt i hans bilde. Synden skilte oss fra ham, men vi regnes likevel som hans egentlige brud, enda vi og våre valg kan gjøre ekteskapet mer turbulent enn det behøver å være.

`Ja, Gud elsker oss, bruden, mer enn vi elsker ham. Hvilke valg kan og bør vi ta hver dag som kan styrke kjærligheten vår til Gud? Og hvilke valg vil svekke kjærligheten?`