---
title:  Horen dømmes
date:  17/04/2025
---

`Les Åp 19,1–9. Her feires to ting på en gang: slutten på skjøgen og Kristi bryllup med sin brud. Hvordan kan begge deler vise Guds rettferdighet og kjærlighet?`

Utroskap har en høy prislapp. Følgene av utroskap forplanter seg til barna og andre. Selv den mest tålmodige kan til sist se at det ikke er noen vei tilbake, at ekteskapet ikke kan reddes. Når verden kommer dit at hjertet har forherdet seg i en slik grad at omvendelse ikke lenger er mulig, har det ingen hensikt å la syndens lidelser fortsette uhemmet. Tross sorgen over de fortapte kan de som har lidd under verdens syndefall, glede seg over at det endelig er slutt – og at verden endelig blir slik Gud opprinnelig ville det. Denne gangen vil ingen vende seg bort fra Gud, for vi har lært at Gud hadde rett i at det er katastrofalt å skille seg fra ham.

`Les Åp 21,1–4. Hva betyr ekteskapsbildet her, og hvorfor er det så fullt av håp og løfter? Hvordan kan vi være sikre på det håpet som disse versene beskriver?`

«Ekteskapet, en forening for livet, er et symbol på enheten mellom Kristus og hans kirke. Den ånd Kristus viser overfor menigheten, er den ånd mann og hustru skal vise mot hverandre.» – Ellen G. White: _Testimonies for the Church_, bind 7, s. 46.

Kristus led ufattelig smerte da menneskeslekten forkastet ham og lot andre guder få den kjærligheten som tilhørte ham. Likevel ga han seg selv for oss og betalte for vår utroskap slik at vi får løftet om evig liv hvis vi omvender oss og vender oss bort fra den.

`Les 1 Pet 1,18–19. Hva sies her som gir oss den vissheten om avslutningen som er skildret i Åp 21,1–4?`