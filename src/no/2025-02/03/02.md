---
title:  En kropp
date:  13/04/2025
---

Det er knapt noen bedre bibelsk metafor for den nærheten Gud ønsker med menneskene enn ekteskapet. Bildet er brukt så ofte i Bibelen – ikke minst i Åpenbaringen – at vi må forstå hva Gud sikter til når han bruker det.

`Les 1 Mos 2,23–25 og Ef 5,29–32. Hva forteller ekteskapet om Kristi bånd til menneskene?`

Ved en anledning talte Jesus til fariseerne og siterte 1. Mosebok om Adam og Evas ekteskap. Da spurte fariseerne: «Hvorfor har da Moses bestemt at mannen skal gi kvinnen skilsmissebrev før han kan sende henne fra seg?» (Matt 19,7).

Moses var en av nasjonens grunnleggende profeter. Tenk å stille spørsmål ved ham som opprettet ekteskapet ved å sette ham opp mot hans egen profet. Taktikken var en de ofte brukte: De prøvde å bevise at hans lære brøt med Skriften.

Et livslangt, trofast ekteskap var idealet Gud innstiftet i Edens hage. Dessverre påførte syndefallet gaven fra Gud stor skade.

I lys av ekteskapets betydning i Skriften er det ingen tilfeldighet at det har vært utsatt for harde angrep. Ekteskapet og sabbaten er to gaver vi fikk i Edens hage, og begge skulle tydeliggjøre Guds ønske om et nært forhold til skaperverket.

Ekteskapet er et intimt parforhold mellom to ufullkomne mennesker og vil alltid by på spenninger. Ekteskapet mellom menigheten og Kristus er et parforhold mellom en fullkommen Frelser og en ufullkommen brud. Likevel kan et godt ekteskap si oss noe om Guds kjærlighet.

`Her er tre prinsipper for ekteskapet.Hvordan kan de tre prinsippene hjelpe oss å forstå hvordan Gud forholder seg til oss, og hvordan kan de styrke ekteskapet?`