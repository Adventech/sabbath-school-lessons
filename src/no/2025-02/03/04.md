---
title:  Hoseas horkone
date:  15/04/2025
---

Gud ga nok profeten Hosea et av de merkeligste oppdragene han noensinne har gitt en av sine tjenere: å gifte seg med en hore – med fullt overlegg! Gud brukte Hosea slik at vi skulle forstå hvor sterkt berørt Gud ble av menneskets synd og opprør. I sin kjærlighet hadde han valgt seg en kone, Israel, som var utro mot ham gang på gang, men likevel tok han henne tilbake og rehabiliterte henne.

`Les Hos 1,2; Hos 3,1; Åp 17,1–2 og Åp 18,1–4. Hva slags hor er det? Hva kan kirken lære av Hoseas’ historie? Hvordan har den gjentatt GTs synder?`

Bibelen åpenbarer at Israels feil i GT ville bli gjentatt av Kristi nytestamentlige kirke. Guds paktsfolk kom på villspor før eksilet og førte nabofolkenes avgudsdyrkelse inn blant Guds paktsfolk. «Konstantin var bekymret over den voksende splittelsen som Arius’ tanker førte til i kirken, og han både innkalte til og grep inn i kirkemøtet i Nikea.» – Christopher A. Hall: «How Arianism Almost Won» i Christianity Today (2008). I begge tilfeller gikk Guds folk bort fra forholdet til ham for å finne «løsninger» på det de så som problemer.

Gud vil ikke bare vise oss hva vi har gjort galt, men også hvilke følelser det vekker hos ham. De som har blitt forrådt av en ektefelle, kan sette seg inn i den fortvilelsen utroskap mot Kristus kan vekke hos Gud. Den mest forbløffende delen av Hoseas’ historie er nok hvor langt profeten gikk for å redde sin utro kone.

I det siste ropet til menneskeheten, der Gud kaller sitt folk ut av Babylon, er det sitt eget folk han kaller på, og ikke fremmede. Han kjenner dem godt. Han elsker dem. Og mens verden farer mot stupet, tilbyr han ennå den gjenløsningsprisen han har betalt for å kjøpe oss tilbake med sitt eget blod. Mer enn noe annet bør Kristi kors vise oss hvor sterkt Guds ønske om å frelse sitt villfarne folk er.

`Hvordan kan vår kirke drive med åndelig hor?`