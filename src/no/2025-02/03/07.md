---
title:  Til fordypning
date:  18/04/2025
---

Joh 2,1–11; Matt 22,1–14; 2 Kor 11,1–5 og Matt 25,1–13.

Når man blir klar over hvor mye resten av Bibelen kan utvide forståelsen av profetiene, kan man bli fristet til å overdrive bruken av det. Opp gjennom tidene har enkelte kristne fremhevet Bibelens symbolikk og billedspråk så sterkt at de nesten har begynt å se på den historiske fortellingen som en myte. Det finnes lag av mening i nesten hele Bibelen, men vi må huske at Gud kan bruke faktiske hendelser med virkelige mennesker til å lære oss noe om sitt samspill med menigheten i fremtiden.

Bryllupsfesten i Kana kan f.eks. gi oss innsikt i metaforen om ekteskapet som brukes i profetiene, men dette var en virkelig hendelse. «Kristi ord skaffet rikelige forsyninger til festen. Så rikelig er også hans nåde som sletter ut menneskenes misgjerninger og fornyer og styrker sjelen.» – Ellen G. White: _Slektenes håp_, side 100.

Eller som hun skriver her: «‘Herren Gud gjør ikke noe uten å åpenbare sitt skjulte råd for sine tjenere profetene.’ ‘Det som er skjult, hører Herren vår Gud til, men det som er åpenbart, tilhører oss og våre barn til evig tid.’ Gud har gitt oss dette. Hans velsignelse vil følge den som gransker de profetiske skrifter under respektfull bønn til Gud.» – _Slektenes håp_, side 165.

**Forslag til samtale**

`Les Joh 2,1–11. Det er mye i Johannesevangeliet som foregriper Kristi fremtidige gjerning, og kommentatorer har merket seg hvor målbevisst Johannes fører leserne frem til korset. Hvor ser du ulike aspekter ved Kristi karakter og fremtidige rike i denne historien? Hva lærer den oss om frelsesplanen, eller om den store bryllupsfesten som Guds Sønn er blitt lovet?`

`Lignelsen om de ti jomfruene er kjent og elsket. Hva kan den si oss om den siste tid? Er det viktig at brudgommen blir forsinket? Hva kan lignelsen lære oss om den enkeltes forhold til Kristus og hvordan Kristus forholder seg til menigheten som helhet?`

`Tenk på falsk praksis som har kommet inn i kristendommen utenfra. Hva annet enn søndagen har kommet inn? Hvordan har det skjedd, og hvordan kan vi beskytte oss selv og hjelpe andre til å se hva det er? Hvordan kan de tre englebudskapene sies å være et forsøk på nettopp dette, å hjelpe folk til å se det falske som har kommet inn i troen?`