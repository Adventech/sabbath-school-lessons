---
title:  Kristus og religiøs tradisjon
date:  12/04/2025
---

### Bakgrunnsstoff
1 Mos 2,23–25, Ef 5,29–32, Esek 16,4–14, Åp 18,1–4, 1 Mos 24,1–4, Åp 19,1–9

> <p>Minnevers</p>
> Og engelen sier til meg: «Skriv: Salige er de som er innbudt til Lammets bryllupsmåltid.» Og han la til: «Dette er Guds sanne ord.» (Åp 19,9).

Bibelen er full av kjærlighetshistorier som gir innblikk i frelsen og Guds kjærlighet til sitt folk. Det mest intime av alle forhold er ekteskapet. Det er en skole der vi kan oppdage dype sannheter om hans kjærlighet til oss, om vårt forhold til ham og om alt han har gjort for å frelse oss, hvis vi bare får oppleve det slik Gud hadde tenkt seg det.

Moderne oppfatninger av kjærligheten og ekteskapet har svekket vår evne til å forstå det Gud vil lære oss med ektepakten. Selv om synden i høy grad har forvridd ekteskapet (og nesten alt annet), kan det fremdeles formidle sannhet, også profetisk sannhet. Ekteskapet skal ikke bare gjøre oss lykkelige, det skal også gi oss lærdom om oss selv og forholdet til Gud.

Denne uken skal vi se hvordan Guds ord taler om ekteskap, både gode og dårlige ekteskap. Ut fra eksemplene kan vi se hvordan Gud forholder seg til sitt folk, også når de kommer til kort, og vi kan lære sannheter om hans kjærlighet som kan hjelpe oss å forstå den siste tid bedre.