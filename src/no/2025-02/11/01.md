---
title:  Rut og Ester
date:  07/06/2025
---

### Bakgrunnsstoff
Rut 1,1–5, Rut 2,5–20, Job 1,6–11, Matt 4,8–9, Ester 3,1–14, Åp 12,14–17

> <p>Minnevers</p>
> Da kongen fikk se dronning Ester der hun sto i slottsgården, fikk han godvilje for henne. Han rettet gullsepteret som han hadde i hånden, ut mot henne, og Ester gikk fram og rørte ved spissen av septeret. (Ester 5,2).

Denne uken ser vi også på fortellinger som foregriper hendelser i den siste tid. Gud bruker virkelige hendelser og personer slik at vi kan se ting slik han ser det og forstå hvordan vi skal tolke senere profetier som er gitt for å styrke vår tro.

Vi skal se nærmere på to kvinner: Rut og Ester. Historiene deres har preget mange. Den ene er en fattig enke som finner håp i møtet med Boas, hennes slektnings forløser. Deres ekteskap har blitt en populær kjærlighetshistorie blant kristne fordi den speiler Kristi kjærlighet til oss. Den andre er en ungjente i et fremmed land som får nyss om en sammensvergelse om å utrydde hennes folk og blir kastet inn på scenen i det dramaet som utspiller seg for å redde dem.

I profetiene er en kvinne et symbol på Guds kirke og belyser Guds syn på sitt folk. La oss se på de to kvinnene som har fått sin livssituasjon foreviget i Guds ord og forsøke å lære mest mulig av deres opplevelser.