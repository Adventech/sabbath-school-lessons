---
title:  Til fordypning
date:  13/06/2025
---

Ellen G. White: «Fra teokrati til monarki» i _Alfa og Omega_, bind 2, side 187–198.

«Satan vil vekke folks hat mot den minoriteten som nekter å følge de vanlige skikker og tradisjoner. Fremstående og ansette personer vil alliere seg med lovløse og ondsinnede elementer i samfunnet og legge planer som er rettet mot Guds folk. Rikdom, talent og utdanning vil mobilisere seg mot dem i forakt. Intolerante statsledere, prester og bekjennende kristne vil sammensverge seg mot dem. I tale og skrift, med store ord, trusler og latterliggjøring vil de prøve å ødelegge deres tro. Deres fiender vil hisse opp massene ved falske anklager og hatske angrep. Ettersom de ikke har noe ‘så sier Herren’ å komme med overfor dem som holder den bibelske sabbaten, prøver de å få has på dem ved hjelp av lovgivningen. For å sikre seg folkets popularitet vil lovgiverne gi etter for kravet om innføring av søndagslover. Men de som frykter Gud, kan ikke godta en ordning som krenker et av Guds ti bud.

Det er på denne slagmark at den siste store konfrontasjon i kampen mellom sannhet og villfarelse vil bli utkjempet. Vi behøver ikke å være i tvil om utfallet. I dag som på Esters og Mordekais tid vil Herren forsvare sin sannhet og sitt folk.» – Ellen G. White: _Alfa og Omega_, bind 3, side 320.

**Forslag til samtale**

`Hvorfor lar Gud sitt folk oppleve tunge tider? Hva er poenget?`

`Hvordan forbereder en troende seg på de vanskeligheter troskapen mot Kristus kan føre til? Hvor finner du håp i tunge tider?`

`Hvorfor har vi lett for å dvele ved de vanskelige tingene i profetien og la dem overskygge at helheten er godt nytt?`

`En venn har lest Åpenbaringen og sier hun synes den er «skremmende». Hvordan vil du hjelpe henne til en klarere forståelse og fred i sinnet?`

`Noen sier: «Jeg vet ikke om Gud elsker meg og vil ha meg. Hadde du visst hva jeg har gjort, ville du ha skjønt hvorfor.» Hva sier du? Kan historiene om Rut og Ester hjelpe deg?`