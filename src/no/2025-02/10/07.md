---
title:  Til fordypning
date:  06/06/2025
---

Ellen G. White: «Da himmelens sluser ble åpnet» i _Alfa og Omega_, bind 1, side 69–82.

«Øverstepresten kan hverken forsvare seg selv eller folket mot Satans anklager. Han påstår ikke at Israel er uten skyld. Med skitne klær står han foran engelen. De symboliserer folkets synder som han bærer som deres representant. Han bekjenner deres skyld, men henviser samtidig til deres anger og ydmykhet og stoler på en syndstilgivende frelsers nåde. I tro gjør han krav på Guds løfter. …

Når Satan anklager dem som søker Herren, er det ikke fordi han er misfornøyd på grunn av deres synder. Han fryder seg over deres karaktermangler, for han vet at han bare kan få makten over dem når de overtrer Guds lov. Når han anklager, skyldes det utelukkende hans fiendskap til Kristus. Det er i kraft av frelsesplanen at Jesus kan rive menneskeheten ut av Satans herredømme og frelse mennesker fra hans makt. …

I sin egen kraft kan mennesker ikke møte fiendens anklager. I klær som er flekket av synd, står de foran Gud og bekjenner sin skyld. Men Jesus, vår forsvarer, fremfører et virkningsfullt argument på vegne av alle som i anger og tro har overgitt seg til ham. Han fører deres sak og tilbakeviser anklagene ved hjelp av Golgatas mektige bevis. Fordi han var fullkommen lydig mot Guds lov, har han fått all makt i himmel og på jord, og han ber sin Far om nåde og tilgivelse for det skyldige menneske.» – Ellen G. White: _Alfa og Omega_, bind 3, side 306–308.

**Forslag til samtale**

`Jesus fortalte disiplene at de var i verden, men ikke av verden. (Se Joh 15,19; Joh 17,14–16) Hvordan balanserer vi vårt ansvar for å vinne verden med behovet for ikke å la seg «flekke til av verden»? (Jak 1,27).`

`Hva kan Noahs offentlige virke før vannflommen si oss om den store konflikten? Hvordan spiller vi den samme rollen i dag?`

`Før Gud lar ild fra himmelen fortære de ugudelige (slik han gjorde med Sodoma), vekker han dem fra de døde og lar Satan arbeide med dem en kort stund (Åp 20,7–9). Hvorfor er dette et nødvendig siste skritt før Gud rydder opp i alt?`

`Hvilke advarsler inneholder fortellingene vi har studert denne uken for ditt liv? Hva innebærer historiene for ditt håp i Kristus?`