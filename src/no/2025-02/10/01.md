---
title:  Til oss er de siste tider
date:  31/05/2025
---

### Bakgrunnsstoff
Åp 6,12–17, Matt 24,36–44, 1 Mos 6,1–8, 2 Pet 2,4–11, 1 Mos 18,17–32, Dan 7,9–10

> <p>Minnevers</p>
> Det som hendte med dem, skulle være til advarsel. Det ble skrevet til rettledning for oss, og til oss er de siste tider kommet. Derfor må den som tror han står, passe seg så han ikke faller! (1 Kor 10,11–12).

Bibelen har mange fortellinger om Guds folk som peker mot fremtidige hendelser og er nøkler til å forstå «sannheten for vår tid». Noen av historiene foregriper de siste dagers begivenheter i overraskende detalj og gir oss et bredere grunnlag for å forstå profetiene i Daniel og Åpenbaringen.

Uten å krenke den enkeltes samvittighetsfrihet kan Gud styre hendelsene i den siste tid til fullkommenhet, hendelser som han åpenbarte for profetene. Noen av historiene er innlysende fordi NT viser til dem i omtalen av de siste dagers hendelser: Sodoma og Gomorra, syndfloden, osv. Med andre historier skal det mer til for å utlede de sannhetene Guds ord har gitt oss.

I de neste par ukene skal vi se på en rekke fortellinger og hva de kan si oss om slike hendelser som Jesu gjenkomst, den undersøkende dom, den siste krisen og mer til. I sentrum for alt dette finner vi Kristus, for han må være både grunnlaget og målet for hele vår profetiske innsats.