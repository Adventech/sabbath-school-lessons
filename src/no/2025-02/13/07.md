---
title:  Til fordypning
date:  27/06/2025
---

Ellen G. White: «Skriften på veggen» i _Alfa og Omega_, bind 3, side 269–279.

«Hver eneste nasjon som har opptrådt på historiens skueplass, har fått lov til det for at det kunne bli slått fast om den ville fullbyrde den hellige vokters vilje. Profetien har kunngjort de store verdensrikenes oppkomst og utvikling – Babylonia, Medo-Persia, Grekenland og Rom. Disse riker, i likhet med de mindre nasjoner, har bekreftet at historien gjentar seg. Alle har hatt sin prøvetid, alle har sviktet og har tapt sin storhet og makt.

Selv om de forskjellige nasjonene forkastet Guds hensikt med dem og på den måten bestemte sin egen undergang, er det tydelig at en guddommelig makt har vært i virksomhet ned gjennom tidene.» – Ellen G. White: Alfa og Omega, bind 3, side 276.

I Jeremia 18 ser profeten en pottemaker som former og preger det han arbeider med. Gud bruker dette bildet for å forklare prinsippet om forbehold i bibelske profetier. Og for å sikre seg at vi forstår, taler Gud gjennom Jeremia og sier: «Snart truer jeg et folkeslag eller et rike med å rykke opp og rive ned og ødelegge. Men dersom det folket jeg har truet, vender om fra ondskapen sin, da angrer jeg på det onde som jeg hadde tenkt å gjøre mot det. Snart lover jeg et folkeslag eller et rike å bygge og plante. Men dersom de gjør det som er ondt i mine øyne, og ikke hører på min røst, da angrer jeg på det gode jeg hadde tenkt å gjøre mot dem.» (Jer 18,7–10).

**Forslag til samtale**

`Tenk på Jesu ord om at dommen blir mildere for Ninive enn for Guds folk som har kommet bort fra sannheten. (Se Matt 12,39–42.) Hva kan Guds kirke lære av denne advarselen?`

`Merk deg Ellen G. Whites ord om at «historien gjentar seg» for hvert nytt rike. – Ellen G. White: Alfa og Omega, bind 3, side 276. Hva har de felles, de rikene som er nevnt i profetiene? På hvilke måter fulgte de den samme profetiske vei? Hvordan følger verden av i dag samme vei?`

`Tenk over dette at det ofte ikke er forstanden eller intellektet som hindrer folk i å tro, men hjertet. Hvilken innvirkning kan dette få på ditt vitnesbyrd?`