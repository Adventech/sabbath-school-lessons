---
title:  Vannet i eufrat tørker bort
date:  25/06/2025
---

Et av Babylons fortrinn var at elven Eufrat rant under murene og forsynte byen med uendelige vannmengder. Det skulle også bli byens svakhet. Den gamle babylonske dronningen Nitokris hadde anlagt jordvoller langs elven som en vei til byen, og i samme slengen hadde hun ledet elven inn i en sump slik at arbeiderne kunne jobbe bekvemt. Kyros innså at han kunne gjøre det samme og tørke ut Eufrat nok til at soldatene hans kunne komme inn under muren. Vel innenfor bymurene fant han forsvarsmurene som fulgte elven gjennom byen ubevoktet, og byen falt på én natt. Den greske historikeren Herodot forteller at «de som bodde i sentrum av Babylon, ante ikke at forstedene hadde falt, for det var fest, og alle danset og henga seg til fornøyelser.» – Herodot: _The Histories_, overs. av Tom Holland. (New York: Penguin, 2015), side 94. Mon tro om det ikke var den festen som skildres i Daniel 5.

`Les Dan 5,18–31 og Åp 16,12–19. Hvilke likheter finner du mellom noen av plagene i Åpenbaringen og historien om Babylons fall?`

Jesus formante disiplene om å forstå tidens tegn: «Så våk da! For dere vet ikke hvilken dag deres Herre kommer. Men det skal dere vite: Dersom husherren visste når på natten tyven kom, ville han våke og ikke la ham bryte seg inn i huset.» (Matt 24,42–43)

Kristi tilsynekomst vil overraske det moderne Babylon slik som det skjedde ved Babylons fall. Men det behøver ikke å gå slik. Vi har fått tallrike bevis på Jesu snarlige komme i mange detaljerte profetier.

Verden blir ikke overrumplet fordi den ikke vet hva Gud har forutsagt. Den blir overrumplet fordi den har valgt ikke å tro på det Gud har sagt.

`Les Åp 16,15. Hvilket evangelisk budskap finner vi midt i advarslene om endetiden? Hva betyr det å ikke «gå naken»?`