---
title:  Lære lovbrytere dine veier
date:  22/05/2025
---

Da Gud hadde vist seg for Jesaja i tronsalen i Jes 6,1–8 og Jesaja hadde fått høre at hans «skyld er tatt bort» og hans «synd er sonet», besvarte han Guds kall med ordene «Send meg!» (Jes 6,8). Så når han visste at han hadde det rett med Gud, var han klar til å arbeide for Herren (selv om han kjente sine feil).

Er det ikke slik med oss også? Hvordan kan vi forkynne frelsen for andre hvis vi ikke har den selv? Og vi kan ha den ved å tro på Jesus og det han har gjort for oss.

`Les Sal 51,9–17. Hva vil David gjøre når han har fått tilgivelse og renselse for synd?`

Vi blir kalt inn i Guds nærhet for å bli sendt ut igjen. I sin visdom har Gud satt de frelste til å være hans viktigste røst i verden. På et tidspunkt vil hans folks innvirkning på verden bli følt med stor kraft. Åp 18,1 forteller at hans siste appell til verden vil lyse opp hele kloden.

«Når et menneske kommer til Kristus, får han et sterkt ønske om å fortelle andre hvilken venn han har funnet i Jesus. Den sannhet som frelser og helliggjør, kan ikke holdes innestengt i hjertet. Dersom vi er kledd i Kristi rettferdighet og fylt med hans Ånds glede, vil vi ikke kunne tie. Hvis vi har smakt og sett at Herren er god, så har vi også noe å fortelle. Likesom Filip gjorde da han fant Frelseren, vil vi innby andre til å komme til ham.» – Ellen G. White: _Veien til Kristus_, side 91.

De tre englebudskapene i Åpenbaringen 14 bygger på det «evig[e] evangelium» (Åp 14,6). Det vil si at evangeliets fundament, frelsen i Jesus, forkynnes før budskapet om å tilbe den «som skapte himmelen og jorden, hav og kilder!» (Åp 14,7), eller om Babylons fall (Åp 14,8), eller om å tilbe «dyret og bildet av det» (Åp 14,9). Og grunnen til dette er at de tre englenes advarsler og budskap ikke sier folk noe som helst uten det håpet og løftet de har i Jesus, de som forkynner disse budskapene. Uten det «evig[e] evangelium» har vi ingenting av verdi å si til verden.

`Tenk over det at vi blir henvist til det «evig[e] evangelium» allerede før forkynnelsen av de tre englenes budskap begynner. Hva bør dette lære oss om hvor fundamental denne sannheten er for vår tro?`