---
title:  Mellom hav og jord
date:  30/04/2025
---

Bibelens billedbruk om land og hav kan gi oss mye lærdom, særlig når det gjelder profetier. Ta f.eks. symbolene land og hav som står i skarp kontrast til hverandre.

«Når jord og hav settes opp mot hverandre som symboler, står jorden ofte for den ordnede verden, eller sågar for landet Israel, og havet står for hedningefolkene som truer landet slik havet truer landet.» – Beatrice S. Neall: «Sealed Saints and the Tribulation,» i _Symposium on Revelation_, bok 1, red. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), side 260.

Slik sett er jorden et stabilt sted, grunnlagt på Guds styre, mens havet står for folkenes kaotiske uro som bygger på menneskelig stolthet.

`Les Åp 12,15–16; Åp 13,1 og Åp 13,11 i lys av tanken ovenfor. Legg merke til sammenstillingen av vann og jord. Hvordan brukes de, og hva kan de si oss om hvordan profetier skal forstås?`

Merk at dragen bruker vann til å forfølge kvinnen (kirken).

Syvendedagsadventistene har forstått Åp 12,16 som en henvisning til at forfulgte kristne utvandret til den nye verden. Hva sier dette om grunnleggelsen av den amerikanske republikken hvis vi har forstått land og hav riktig?

Kan vi se på det som «jorden» slik «det lovede land» var det – et sted satt til side for Guds folk? Er det derfor landdyret først ser ut som et lam? USA har aldri vært det «nye Israel» slik noen av grunnleggerne ønsket, men det har lenge vært et land med religionsfrihet for millioner av verdens undertrykte.

Dessverre vil dette dyret en dag tale «som en drage» (Åp 13,11). USA, som har stått for religionsfrihet for de forfulgte, vil bli den største religionsforfølgeren! Dette er enda et eksempel på det som skjedde da menneskene valgte å styre seg selv i stedet for å la Gud styre.