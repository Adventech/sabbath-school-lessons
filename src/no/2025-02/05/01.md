---
title:  'Folkeslagene: Del 2'
date:  26/04/2025
---

### Bakgrunnsstoff
1 Mos 2,9–17, Dan 2,31–35, Jes 17,12–13, Dan 7,1–3, Rom 3,10–19, Åp 12,15–16, Åp 10,1–11

> <p>Minnevers</p>
> Hold opp! Kjenn at jeg er Gud. Jeg er opphøyd over folkeslag, opphøyd på jorden. (Sal 46,11).

Opp gjennom tidene har noen hevdet at Gud ønsket syndefallet, at han ville at menneskene skulle synke ned i synd og død, og at det var det som førte ham – i Jesus – til korset. For hvordan kunne han ellers ha vist sin kjærlighet til oss på en så overbevisende og grafisk måte som ved å dø for oss på korset? Kort sagt, de mener Gud hadde behov for et syndefall.

Dette er en grusom tanke. Gud har aldri villet at verken Satan eller menneskene skulle synde. Satans og senere menneskenes opprør var en enorm tragedie, og vår glede over ham ville ha vært fullkommen om ikke de første menneskene hadde falt.

Denne uken skal vi se nærmere på problemene syndefallet skapte og på ønsket om menneskelig styre i stedet for Guds styre. Vi ser dette tydelig i Daniels bok, som viser at Gud hadde rett da han advarte sitt folk om hva som ville skje om de vendte seg bort fra ham og valgte jordiske monarker i stedet. Og det var jo det de fikk: jordiske monarker og syndere som hersket over andre syndere – ingen god kombinasjon.