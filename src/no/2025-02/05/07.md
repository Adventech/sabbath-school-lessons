---
title:  Til fordypning
date:  02/05/2025
---

Ellen G. White: «Babels tårn» i _Alfa og Omega_, bind 1, side 97–104.

«‘Og jeg så en ny himmel og en ny jord, for den første himmel og den første jord var borte, og havet fantes ikke mer.’ Den samme ilden som fortærer de gudløse, renser jorden. Hvert spor av forbannelse er fjernet. Ikke noe evig brennende helvete skal minne de frelste om syndens fryktelige følger. Bare ett minne blir tilbake. Frelseren vil alltid bære merkene etter korsfestelsen. På hodet, i siden og på hendene og føttene finnes de eneste spor etter syndens grusomme følger. Profeten så Kristus i hans herlighet, og han sier: ‘Glansen fra ham er som lyset, stråler går ut fra hans hånd. Hans makt er skjult i dem.’ Fra spydstikket i siden hans rant det blodet som forsonte menneskene med Gud. Der er Kristi herlighet, der er hans makt skjult. På grunn av sonofferet hadde han makt til å frelse, og derfor kunne han også utøve rettvishet mot dem som avviste Guds nåde. Merkene etter hans fornedrelse er hans største heder. I all evighet skal sårene fra Golgata forkynne hans pris og kunngjøre hans makt.» – Ellen G. White: _Alfa og Omega_, bind 8, side 171.

**Forslag til samtale**

`Til slutt vil alle jordiske prestasjoner, hvor store, imponerende og strålende de enn måtte være, bli lagt i grus, forvandlet til aske og tilintetgjort for alltid. Det gjelder også alt det store og herlige du måtte ha oppnådd på jorden, eller som du er i ferd med å oppnå nå. Hvorfor er det viktig at du alltid har dette for øye? Hvordan kan dette hjelpe deg til å prioritere riktig?`

`Se nærmere på havdyret i Åp 13,1–10. Hvordan er dette dyret den naturlige følgen av Babels tankegang? Det er helt klart summen av alle menneskelige «nasjoner», fra Babylon til det lille hornet. Hvilke kjennetegn ved hvert rike har gått igjen gjennom tidene? Hvordan gjenspeiler verden fremdeles for eksempel Babylons eller Romas verdier?`

`Hvordan kan adventister finne den rette balansen mellom å følge Herren og å adlyde lovene i det landet der vi bor? Hva skjer når lydighet mot det ene fører til ulydighet mot det andre?`