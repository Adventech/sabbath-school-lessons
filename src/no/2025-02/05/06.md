---
title:  Profetere igjen
date:  01/05/2025
---

Restkirken ble født i den nye verden, dit de som søkte religionsfrihet hadde flyktet på 1600- og 1700-tallet. Med tanke på de langvarige religiøse og politiske hindringene andre steder, spørs det om denne bevegelsen ville ha fått en så rask og vellykket start et annet sted.

`Les Åp 10,1–11, som beskriver bevegelsens fødsel. Finn noen av de tingene vi har sett på, som «folkeslagene», jorden og havet. Hvilken mulig innsikt kan du finne i denne teksten? Ikke les for mye inn i teksten.`

Engelen roper med høy røst slik englene i Åpenbaringen 14 og 18 også gjør. Dette er et kritisk øyeblikk i historien da restkirken starter sitt arbeid for mange «folk og nasjoner og tungemål og mot mange konger» (Åp 10,11).

Engelen holder en «liten bok» – trolig Daniels bok (se Dan 12,4) – som er åpen for første gang på lenge. Han står med den ene foten på havet og den andre på jorden. Dette kan bety at budskapet er globalt. Det kan også bety at budskapet er for alle folkeslag: de som bor på land og de som bor i det «hedenske» havet.

Verden vil til slutt bli opplyst av Guds herlighet, og de siste budskapene i Åpenbaringen 14 vil nå ut til alle. Slik som med Israel, er vårt mandat å forkynne evangeliet «i hele verden til vitnesbyrd for alle folkeslag, og så skal enden komme» (Matt 24,14).

Gud driver historien mot dens avslutning: slutten på menneskenes imperier og Kristi permanente innsettelse som konge. Les Dan 2,34–35; Dan 2,44–45. Bibelen gjør det klart at alle disse rikene vil forsvinne sporløst og at de vil bli erstattet av Guds evighetsrike der synd, lidelse, sykdom, ondskap og død aldri vil komme tilbake.

`Se hvor nøyaktig profetiene i Daniel 2 og 7 forutsa verdensrikenes oppkomst og undergang. Hvorfor bør denne nøyaktigheten, som jo er utrolig når man tenker på når Daniel ble skrevet, gjøre det lettere å stole på løftet om det endelige og evige riket – Guds rike?`