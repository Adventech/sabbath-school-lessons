---
title: 'Til ettertanke'
date: 15/10/2021
---

«Slaveånden er at man prøver å leve etter en lovreligion ved å strebe etter å oppfylle lovens krav i egen kraft. Bare når vi kommer inn under Abrahams pakt, som er nådens pakt ved troen på Kristus, har vi noe håp. Det evangeliet Abraham hørte og som han satte sitt håp til, var det samme evangeliet som forkynnes for oss i dag og som gir oss håp. Abraham så på Jesus, som også for oss er troens opphavsmann og fullender.» – _SDA Bible Commentary_, bind 6, side 1077.

«Før verdens grunnvoll ble lagt, hadde Faderen og Sønnen inngått en avtale om å løskjøpe menneskene hvis de skulle bli overvunnet av Satan. De hadde inngått en høytidelig overenskomst om at Kristus skulle tre inn som borgsmann for menneskeslekten. Dette hadde Kristus nå oppfylt. Da han på korset ropte: ‘Det er fullbrakt!’ talte han til sin Far. Avtalen var fullt ut gjennomført. Nå erklærer han: Far! Det er fullbrakt! Jeg har gjort din vilje, min Gud. Jeg har fullendt frelsesverket. Hvis din rettferdighet er tilfredsstilt, vil jeg ‘at der jeg er, skal de som du har gitt meg, være hos meg. Joh 19,30; Joh 17,24.’» – _Alfa og Omega_, bind 5, side 381–382 [DA 834]

**Spørsmål til drøftelse**

`Allerede før verdens grunnvoll ble lagt, hadde Faderen og Sønnen «inngått en pakt» om å løskjøpe oss hvis menneskeheten falt i synd. Hvorfor bør det glede oss? Hva burde det lære oss om hvor sterkt Gud vil at vi skal bli frelst i hans rike?`

`Hvordan bør vi fylle den rollen som det gamle Israel burde ha fylt i sin tid? Hvordan kan vi å unngå de feilene de gjorde?`

`Hvorfor er evangeliet og løftene i evangeliet så viktige for den nye pakt? Hvilke tekster finner du i NT som viser at loven og lydighet mot loven ikke ble avskaffet under den nye pakt, slik mange kristne ofte hevder? Hvorfor tror du de sier at evangeliet opphever behovet for å holde de ti bud?`