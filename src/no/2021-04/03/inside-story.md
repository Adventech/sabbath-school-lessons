---
title: Misjonsfortelling
date: 15/10/2021
---

#### Kontakt med himmelen

_Cathie Hartman (55), Mongolia_

Cathie og hennes mann kom til Mongolia som de første misjonærene etter kommunismens fall i 1991. Hun er der den dag i dag. Hvordan ber du, Cathie?

Da vi kom i 1991, følte jeg Guds kall til å være bønnekriger. Men jeg ba: «Jeg ber jo hele tiden, er jeg ikke en bønnekriger da?» Da mannen min døde, og jeg giftet meg opp igjen, bodde vi i et annet land i Asia. Kallet kom igjen, og jeg sa: «OK, jeg vil be tre ganger om dagen.»

Mirakler skjedde da vi to, og tre døtre, ba sammen tre ganger daglig. Gud hjalp oss å finne et hjem. Vi mistet jobbene våre som engelsklærere, og Gud fant oss bedre lærerjobber. Det var første trinn.

Det neste kom da jeg begynte å fundere på Jesu uttrykk «våk og be». Hos Ellen White lærte jeg at vi skulle våke over våre følelser, ord og om vi er likegyldige.

Da tenåringsdøtrene mine kjempet med problemer, spurte jeg: «Har dere våket og bedt?» Som regel hadde de ikke det. Vi satte av et rom der vi hver for oss bekjente våre synder og svakheter for Gud og ba om å få en ydmyk og kjærlig ånd. Dette gjorde familielivet mye lettere.

Hvordan leser du Bibelen?

Jeg leste at William Miller leste Bibelen ett vers om gangen og bestemte meg for å gjøre det. Det var spennende å sammenligne hvert vers med originalen. Nå leser jeg Bibelen på engelsk og mongolsk side om side. Da jeg leste 5 Mos 33,1 på mongolsk, sto det «Guds person Moses». Jeg tenkte: «Kan jeg si Guds person Cathie?» Det var det jeg trengte den dagen.

Hvordan vitner du?

I noen land jeg har bodd, er det vanskelig å vitne offentlig. Men du kan skape anledninger for folk til å stille spørsmål, og det er helt OK å svare.

Som engelsklærer sjekket jeg oppmøtet ved å be elevene skrive noe på en lapp. Jeg svarte på hver lapp. Noen elever åpnet seg for meg. Iblant gjelder det bare å være vennlig og be med folk hjem. Mange åpner seg på tomanns hånd. Det er derfor jeg vil bli bedre til mongolsk.

Jeg ber som Paulus på veien til Damaskus: «Hva vil du jeg skal gjøre, Herre? Gud viser oss veien når vi ber slik i alle situasjoner hver dag.

Ditt offer 13. sabbat bidrar til et livsstilssenter i Ulaanbaatar i Mongolia.

Last ned et ark med Våk og be-kort som Cathie bruker: bit.ly/watch-and-pray-list. Bildet viser Cathie t.h. sammen med en venn. bit.ly/fb-mq.