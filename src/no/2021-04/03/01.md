---
title: 'Loven som lærer'
date: 09/10/2021
---

### Bakgrunnsstoff
1 Mos 12,1–3, Rom 4,1–5, 2 Mos 2,24, 5 Mos 5,1–21, 5 Mos 26,16–19, 5 Mos 8,5, Matt 28,10

> <p>Minnevers</p>
> Jeg vil opprette min pakt mellom meg og deg og etterkommerne dine fra slekt til slekt, en evig pakt: Jeg vil være Gud for deg og etterkommerne dine (1 Mos 17,7).

«Og jeg så enda en engel, som fløy høyt oppe under himmelhvelvet. Han hadde et evig evangelium å forkynne for dem som bor på jorden, for alle nasjoner og stammer, tungemål og folk» (Åp 14,6). «Det evige evangelium» har alltid vært til stede i vårt liv; det ble lovet i Kristus Jesus «fra evighet av» (Tit 1,2).

Derfor er det ikke rart at Bibelen andre ganger skriver om den «evige pakt» (1 Mos 17,7; Jes 24,5; Esek 16,60; Hebr 13,20), for evangeliets kjerne er pakt, og paktens kjerne er evangeliet: I sin frelsende nåde og kjærlighet tilbyr Gud deg en frelse som du ikke fortjener og umulig kan gjøre deg fortjent til, og du elsker ham for det «av hele ditt hjerte og av hele din sjel og av hele ditt sinn og av all din kraft» (Mark 12,30), med en kjærlighet som viser seg i lydighet mot hans lov: «Å elske Gud er å holde hans bud.» (1 Joh 5,3).

Denne uken vil vi se på pakten slik tanken kommer til uttrykk i 5. Mosebok.