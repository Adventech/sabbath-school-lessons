---
title: 'Å elske Herren din Gud'
date: 16/10/2021
---

### Bakgrunnsstoff
5 Mos 6,4–5, 5 Mos 10,12, Ef 2,1–10, Åp 14,6–7, 5 Mos 4,37, 5 Mos 11,1, Mark 12,28–30

> <p>Minnevers</p>
> Du skal elske Herren din Gud av hele ditt hjerte og av hele din sjel og av all din makt (5 Mos 6,5).

I jødedommen er en av de viktigste bønnene hentet fra 5 Mos 6. Den kalles «Shema» på grunn av det første hebraiske ordet i bønnen, fra roten, shama’, som betyr å lytte, eller å adlyde – et ord som går igjen, ikke bare i 5. Mosebok, men i hele GT.

Den første linjen i Shema lyder slik:

Shema Jisrael Adonai Elohenu Adonai echad.

Det betyr: «Hør, Israel: Herren er vår Gud, Herren er én!’» (5 Mos 6,4). Når jøder ber bønnen, dekker de ofte til øynene for at ingenting skal holde dem fra å tenke på Gud. Denne første linjen i Shema anses som en bekreftelse av Adonai Elohenus monoteistiske natur, «Herren vår Gud» og Israels troskap mot ham alene og mot ingen annen «gud». Det kan også leses som «Herren er vår Gud.»

Denne ene linjen er fra den første talen Moses holdt til israelittene da de sto og skulle inn i løftets land. Men det som følger den første linjen, er sannhet som er like viktig nå som den gang.