---
title: 'Til ettertanke'
date: 22/10/2021
---

«Gjennom evigheten skal Kristi kors være emnet for de frelstes studium og lovsang. I den herliggjorte Kristus ser de den korsfestede Kristus. Aldri kommer de til å glemme at Guds enbårne Sønn, himmelens konge, som skapte og oppholder de utallige verdener i det grenseløse verdensrommet, han som kjeruber og serafer frydet seg over å tilbe, fornedret seg for å løfte det falne menneske opp. Aldri kommer de til å glemme at han måtte bære syndens skam og skyld, og tåle at Faderen vendte seg fra ham inntil den fortapte verdens synd knuste ham på korset. Universet vil alltid undres og fryde seg over at han som har skapt alle verdener, og rår over alt og alle, gav avkall på sin herlighet og fornedret seg selv fordi han elsket menneskene. Når de frelste ser på sin frelser og opplever Faderens evige kjærlighet som lyser fra ansiktet hans, og når de ser den evige Guds trone og vet at hans rike aldri skal ta slutt, bryter de ut i jubelsang: Verdig er Lammet som var slaktet og har gjenløst oss til Gud med sitt eget dyrebare blod!» – _Alfa og Omega_, bind 8, side 148–150 [GC 651,652].

**Spørsmål til drøftelse**

`Les sitatet ovenfor. Hva står det som skal hjelpe oss å forstå hvorfor Gud skal være vår kjærlighet? Tenk på hva det betyr at Gud, som «oppholder de utallige verdener i det grenseløse verdensrommet», gikk til korset for oss. Hvorfor burde denne sannheten være grunnlaget for vårt gudsforhold?`

`Bruk mer tid på tanken om å elske og frykte Gud samtidig. Hvordan gjør man begge deler, og hvorfor skal vi det?`

`Det er én ting å elske Gud når det går bra for oss. Hva med når det ikke går bra, når tragedien rammer? Hvorfor er det viktigere å elske Gud da enn når det går bra?`

`Se på det siste spørsmålet i torsdagens avsnitt. På hvilke måter kan vi forklare noen som ikke tror, hva det vil si å elske Gud? Hvordan kan vi mennesker elske en vi aldri har sett? Hvorfor spiller det ingen rolle at vi aldri har sett ham?`