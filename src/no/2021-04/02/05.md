---
title: 'Kadesj barnea'
date: 06/10/2021
---

Det henger en skygge over første del av 5. Mosebok, skyggen fra Kadesj Barnea. Denne episoden er den umiddelbare bakgrunnen for boken, og det er verdt å se nærmere på den.

`Les 4 Mos 14. Hvordan reagerte folket på speidernes rapporter, og hva førte det til? (Se også 5 Mos 1,20–46.)`

En viktig lærdom finner vi bl.a. i 4 Mos 14.

`Les 4 Mos 14,11–20. Moses ber igjen for folket? Hva er viktig i tankegangen om hvorfor Gud ikke bør ødelegge dem?`

Tenk på hva Moses sa til Gud. Hvordan tror du det vil ta seg ut for egypterne og de andre folkene i området hvis du gjør dette? Husk at det Gud ville gjøre med Israel, ikke bare var for Israels skyld, det var også for resten av menneskeheten. Israel skulle være et lys for verden, et vitne om Guds kjærlighet og makt og en frelse som ikke finnes hos de verdiløse avgudene som disse folkene tilba.

Men som Moses sa, hva om du utsletter folket? Folkene vil si: «Herren maktet ikke å føre dette folket inn i landet som han med ed hadde lovet dem, så han slaktet dem ned i ørkenen.» (4 Mos 14,16).

Dette er et tema som går igjen i hele Bibelen: tanken om at Gud skal bli æret i sitt folk – at hans storhet og godhet og kjærlighet og kraft skal åpenbares i kirken. Det gjør han gjennom sitt folk. Hans folk gjør det ikke alltid enkelt for ham, men til syvende og sist vil Gud bli herliggjort gjennom sine handlinger på jorden.

`Les Ef 3,10. Hva sier Paulus, og hvordan skjer dette? Hvordan blir Guds «mangfoldige visdom» åpenbart for verden? Har du og jeg noen rolle i dette?`