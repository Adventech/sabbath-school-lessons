---
title: 'Moses’ historietime'
date: 02/10/2021
---

### Bakgrunnsstoff
5 Mos 1–3, 2 Mos 32,29–32, 4 Mos 14, Ef 3,10, 1 Mos 15,1–16, Joh 14,9

> <p>Minnevers</p>
> Og alle spiste de den samme åndelige mat og drakk den samme åndelige drikk. For de drakk av den åndelige klippe som fulgte dem, og denne klippen var Kristus (1 Kor 10,3–4).

Dette er de ord som Moses talte» (5 Mos 1,1). Slik begynner 5. Mosebok. Og selv om Moses dominerer boken, fra de innledende ordene til sin død i Moab (5 Mos 34,5), handler 5. Mosebok (som hele Bibelen) egentlig om Herren Jesus. For det er han som har skapt oss (1 Mos 1, 2; Joh 1,1–3), opprettholder oss (Kol 1,15–17; Hebr 1,3) og frelser oss (Jes 41,14; Tit 2,14). Og 5. Mosebok viser hvordan Herren fortsatte å skape, opprettholde og frelse sitt folk den gang.

Da israelittene endelig skal til å gå inn i Kanaan, gir Moses dem en historietime med et tema som gjentas gjennom hele Bibelen: Husk hva Herren har gjort for dere før.

Denne formaningen bør bety noe for oss som står på grensen til et bedre land: «Når jeg ser tilbake på tiden som er gått der jeg har vært med på hvert trinn mot der vi står i dag, … fylles jeg med forbauselse og med tillit til Kristus som leder. Vi trenger ikke å frykte fremtiden hvis vi bare husker hvordan Herren har ledet oss og undervist oss i tidligere tider.» – Life Sketches, side 196.