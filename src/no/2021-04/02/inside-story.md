---
title: Misjonsfortelling
date: 08/10/2021
---

#### Full tillit

_Boonoo Purvee (29), Mongolia_

I Mongolia er det siste året på videregående det viktigste. Da tar elevene spesielle eksamener som avgjør om de kommer inn på universitetet.

Det siste året var også spesielt for Boonoo fordi hun ble døpt. To misjonærer kom til byen hennes og holdt kurs i å slutte å røyke. Boonoo røykte ikke, men hun gikk likevel, for hun hadde ikke noe annet å ta seg til. Hun likte misjonærene og sa ja takk til å studere Bibelen hjemme hos dem. Hun ble glad i Jesus og tok dåp.

Etter dåpen forberedte Boonoo seg på eksamen. Hvis hun gjorde det godt, kunne hun velge universitet selv. Mange av klassekameratene fikk seg privatlærere i favorittfaget sitt, men Boonoo, som ville studere matematikk, hadde ikke penger. Hun ba Gud om hjelp og ville løse fem matteproblemer om dagen.

Da eksamensdagen kom, møtte 600 elever fra hele provinsen til matte-eksamen. Boonoo ba Gud være med henne. Så stengte læreren døren. Elevene måtte bli der til eksamen var rettet. De ventet hele dagen. Noen fikk mat levert gjennom vinduet. Til slutt kom læreren og lot dem gå hjem. Resultatene ble ikke klare før neste dag.

Boonoo var rolig da hun våknet neste dag. Hun takket Gud. På skolen så hun elever som studerte oppslagstavlen med resultatene. Hun kom ikke til og ba en gutt se om hun var blant de ti beste. «Nei,» sa han.

Men da hun kom nærmere, så hun at hun var nummer fem. Så flott! Senere ga lærerne tilbake eksamenene og Boonoo så at hun bare hadde bommet på en av 40 oppgaver. Da hun så nærmere etter, skjønte hun at læreren hadde gjort en feil, og hun hadde svart riktig. Hun påpekte det, men han nektet å gjøre om resultatet. I så fall måtte han ha sjekket alle sammen på nytt!

Boonoo var fortørnet. Men så husket hun at hun hadde bedt Gud om hjelp og fått det. Resultatet var hans problem. Så kom turen til å velge universitet. De første fire valgte. Da det ble Boonoos tur, så hun at ingen hadde valt Mongolias nasjonale universitet, så hun valgte det.

«Det var Guds vilje,» sa Boonoo. «Han visste at jeg ikke trengte det beste resultatet for å komme inn. Jeg skulle bare stole på ham.»

I dag er Boonoo 29 og bruker sin kunnskap som øverste bokholder for ADRA Mongolia. Sammen med sin mann har hun startet den eneste speidermenigheten i Mongolia. Den samles hjemme hos dem.

Takk for offeret 13. sabbat for tre år siden som bidro til å starte adventistenes første gymnas i Mongolia. Ditt offer 13. sabbat dette kvartalet går til å åpne et livsstilssenter i hovedstaden Ulaanbaatar.

Bilder på Facebook: bit.ly/fb-mq.