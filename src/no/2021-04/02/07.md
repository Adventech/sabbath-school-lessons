---
title: 'Til ettertanke'
date: 08/10/2021
---

Slik prøver en forsker å besvare de vanskelige spørsmålene om det israelittene gjorde med noen av disse folkene:

«Som alle tings og menneskers skaper og som hersker over alt, kan Gud gjøre hva han vil med hvem som helst og har rett til det …

Guds veier er et mysterium. Siden vi aldri helt kan forstå ham, kan vi like godt la spørsmålene ligge. Jes 55,8–9 gir en smule trøst.

Ifølge Bibelens bilde av kanaaneerne var de ekstremt onde, og Guds tilintetgjørelse var hans dom over deres synd. Ødeleggelsen av kanaanittene var verken første eller siste gang Gud gjorde slikt. Forskjellene på kanaanittenes skjebne og menneskehetens skjebne (bortsett fra Noahs familie) i vannflommen (1 Mos 6–9), går på omfang og den utførende part …

Det var ikke Guds hensikt at israelittene skulle bruke herem [total ødeleggelse] som generell praksis mot fremmede. 5 Mos 7,1 avgrenser uttrykkelig hvem det gjelder. Israelittene skulle ikke gjøre dette mot arameere eller edomitter eller egyptere, eller noen andre (jfr. 5 Mos 20,10–18). …

Kanaanittene led den skjebnen alle syndere skal lide til slutt: Guds dom …

Guds utslettelse av kanaanittene var et nødvendig skritt i frelseshistorien …

Selv om kanaanittene som helhet var gjenstand for Guds dom, hadde de minst førti års advarsel (se Rahabs bekjennelse i Jos 2,8–11).» – Daniel I. Block, _The NIV Application Commentary: Deuteronomy_ (Grand Rapids, Mich., 2012), side 98, 99.

**Spørsmål til drøftelse**

`Tenk på vår forståelse av Åp 20, som sier at vi får tusen år på å få svar på alle våre spørsmål. Hvordan kan dette gjøre det lettere å stole på Gud på tross av de vanskelige spørsmålene vi har?`

`Hvordan har Gud ledet deg som kan gjøre det lettere å stole på ham for fremtiden? Hvorfor er det viktig at vi ikke glemmer hva Gud har gjort i vårt liv?`

`Se på spørsmålet på slutten av søndagens avsnitt om at Moses var villig til å ofre seg for folkets skyld. Er det en riktig holdning å ha? Hva er det verdt å miste sjelen sin når vi tenker på hva det kostet å frikjøpe den?`