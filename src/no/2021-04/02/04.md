---
title: 'Tusen ganger mer tallrike'
date: 05/10/2021
---

Etter den lange vandringen i ørkenen sa Moses: «Se, jeg har lagt landet åpent for dere. Gå og innta landet som Herren med ed lovet å gi deres fedre, Abraham, Isak og Jakob, og etterkommerne deres» (5 Mos 1,8). Men se hva som følger.

`Les 5 Mos 1,9–11. Hva er betydningen av dette i lys av at Gud straffet dem for opprøret i Kadesj Barnea?`

Dette er enda et eksempel på Guds nåde. De ble velsignet, også da de gikk rundt i villmarken: «Du sørget for dem i førti år, i ørkenen manglet de ikke noe. Klærne deres ble ikke utslitt, og føttene hovnet ikke opp» (Neh 9,21). Og Moses ba Gud formere dem tusen ganger mer enn han allerede hadde gjort!

`Les 5 Mos 1,12–17. Hva skjedde som en følge av Guds velsignelse, og hva gjorde Moses for å takle situasjonen?`

Selv når Gud var så mektig til stede, trengte de organisasjon, struktur, et system for ansvarlighet. Israel var en qahal, en organisert forsamling (se 5 Mos 31,30), en forløper for NTs ekklesia eller kirke (se Matt 16,18). Og selv om hans samtid var en annen, var Paulus aldri langt fra sine jødiske røtter, og i 1 Kor 12 skisserer han behovet for mennesker til ulike oppgaver så kroppen kan fungere, akkurat som hos qahal i ørkenen. Dagens kirke, som qahal den gang, må være en helhet der hver enkelt fyller sin rolle i tråd med sine gaver.

Vi hører iblant folk rakke ned på «organisert» religion (vil de ha «uorganisert» religion i stedet?), men Guds ord, og spesielt NT, anerkjenner ikke en uryddig organisasjon.