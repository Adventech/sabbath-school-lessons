---
title: 'Husk det, og glem aldri'
date: 27/11/2021
---

### Bakgrunnsstoff
1 Mos 9,8–17, 5 Mos 4,32–39, Åp 14,12, 5 Mos 4,9, 5 Mos 4,23, 5 Mos 6,7, 5 Mos 8,7–18, Ef 2,8–13

> <p>Minnevers</p>
> Husk det, og glem aldri hvordan du vakte Herren din Guds harme i ørkenen. Helt fra den dagen du gikk ut av Egypt og til dere kom til dette stedet, har dere stadig gjort opprør mot Herren (5 Mos 9,7).

To ord går igjen i Bibelen: husk og glem. Begge gjelder noe som skjer i vårt sinn. Begge er verb, og de er motsetninger: å huske er ikke å glemme, og å glemme er ikke å huske.

Gud ber ofte folket om å huske alt han har gjort for dem: å huske hans nåde og godhet mot dem. I mye av GT sier profetene at folket ikke må glemme det Herren hadde gjort for dem. Men de skulle heller ikke glemme hva deres kall var og hva slags mennesker de skulle være som svar på det kallet. «Jeg minnes Herrens verk, minnes dine under fra gammel tid» (Sal 77,12).

Er det ikke det samme i dag? Det er lett å glemme hva Gud har gjort for oss.

Denne uken skal vi se på dette prinsippet i 5. Mosebok, at vi ikke må glemme, men huske Guds vei med oss.