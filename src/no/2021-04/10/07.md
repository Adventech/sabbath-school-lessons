---
title: 'Til ettertanke'
date: 03/12/2021
---

«Gud viste stor nåde og barmhjertighet med sine feilende skapninger da han satte den vakre regnbuen i skyen som en garanti for sin pakt med menneskene. Herren sier at når han ser på regnbuen, vil han minnes pakten. Det betyr ikke at han ellers kunne glemme den. Men han taler til oss i vårt eget språk for at vi bedre skal kunne forstå ham. Det var Guds hensikt at når barn i senere slektledd spurte foreldrene hva den vakre buen over himmelhvelvingen var til for, skulle de gjenta historien om storflommen og fortelle barna at Gud selv hadde spent buen ut som en forsikring om at vannet aldri mer skulle oversvømme i orden. Slik ville den vitne fra slekt til slekt om Guds kjærlighet, og på den måten styrke menneskenes tillit til ham.» – _Alfa og Omega_, bind 1, side 83–84 [PP 106].

Siden kristendommens begynnelse har det aldri vært en menighet som har opplevd slik velstand som vi opplever i noen land i verden. Spørsmålet er: Hva er prisen? Slik velstand må da påvirke vår åndelighet – og ikke til det bedre. Hvordan kunne den gjøre det? Når har rikdom og materiell overflod fostret dyder som selvfornektelse og selvoppofrelse? I de fleste tilfeller skjer det motsatte: jo mer mennesker har, desto mer selvtilfredse blir de, og desto mindre tilbøyelige til å stole på Gud er de. Rikdom og velstand er vel og bra, men det følger med mange åndelige snarer.

**Spørsmål til drøftelse**

`Snakk om hvordan rikdom påvirker vår åndelighet. Hvordan kan de «med penger» beskytte seg mot noen av de åndelige farene som rikdom kan føre med seg?`

`Snakk om de avsluttende scenene i Kristi liv og hva de sier oss om Guds kjærlighet til oss og hvorfor vi aldri må glemme denne kjærligheten. Hvilke andre ting kan du tenke på som åpenbarer Guds godhet, og hvorfor vi alltid bør ha dette for øye?`

`Selv om noen forskere sier at det ikke var noen verdensomspennende syndflod, enda Bibelen, og regnbuen, sier at det var tilfelle, og noen hevder at det heller ikke var noen skapelse på seks dager, slik Bibelen beskriver. Og den syvende dag er et minne om den. Hva burde dette si oss om hvor stor og negativ innvirkning kulturen kan ha på troen?`