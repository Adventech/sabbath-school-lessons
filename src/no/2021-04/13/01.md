---
title: 'Moses’ oppstandelse'
date: 18/12/2021
---

### Bakgrunnsstoff
4 Mos 20,1–13, 5 Mos 31,2, 5 Mos 34,4, 5 Mos 34,1–12, Jud 9, 1 Kor 15,13–22

> <p>Minnevers</p>
> Erkeengelen Mikael våget ikke å spotte og dømme djevelen den gang han lå i strid med ham om kroppen til Moses. Han sa bare: Må Herren refse deg! (Jud 9).

Moses er den sentrale dødelige i 5. Mosebok. Hans liv, karakter og budskaper gjennomsyrer boken. Selv om 5. Mosebok handler om Gud og hans kjærlighet til ‘am yisra’el, «Israels folk», brukte Gud ofte Moses til å åpenbare denne kjærligheten og tale til sitt folk.

Nå som vi kommer slutten av vårt studium av 5. Mosebok, er vi også ved slutten av Moses’ liv.

«Moses visste at han skulle dø alene. Ingen jordisk venn ville få være hos ham i hans siste stund. Det var noe ukjent og fryktinngytende han sto overfor, og som han vek tilbake for. Det verste var at han skulle skilles fra det folket som han hadde elsket og hatt omsorg for, det folket som han så lenge hadde knyttet sin interesse og sitt liv til. Men han hadde lært å stole på Gud, og med usvekket tro overlot han seg selv og folket i hans varetekt.» – _Alfa og Omega_, bind 2, side 69 [PP 470].

Moses’ liv og tjeneste hadde åpenbart mye om Guds karakter. Det gjør også hans død og oppstandelse.