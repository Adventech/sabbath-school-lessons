---
title: Misjonsfortelling
date: 24/12/2021
---

#### Trettende sabbat: Fremmed åk

_Chang Zeng-Mei (50)_

Denne historien om Chang Zeng-Mei, en innfødt lærer, avspeiler realitetene hos innfødte i Taiwan.

Jeg ville ikke gifte meg med min mann. Jeg var adventist, og han tilhørte en annen menighet, men våre foreldre ville ha oss gift, og jeg måtte gjøre som de sa.

Så jeg gikk til Ming-Huang og sa: «Vi kan gifte oss, men jeg vil ikke endre tro.» Det var OK for ham. Deretter diskuterte vi bryllupet, skulle det være i en adventistkirke med en adventistpastor? Vi diskuterte frem og tilbake. Til slutt ble det til at vi skulle gifte oss utendørs, og hans mor, som hadde vært adventist, sa at en adventistpastor var OK. Så da ble det slik.

Men det viste seg at svigermor likte meg fordi hun ville jeg skulle forandre sønnen hennes. Han drakk og gikk ikke i kirken, og hun trodde jeg ville konvertere etter bryllupet.

Jeg likte ikke tanken på å gifte meg med en ikke-adventist, og alle fortalte Ming-Huang at han måtte gifte seg med meg. Dermed tok han dåp, så jeg ville gifte meg med ham. Han gråt da han kom opp av vannet. Han ville gifte seg, men han ville ikke forlate sitt gamle liv og slutte å drikke.

Et halvt år senere var vi gift. Det var ikke lett. Jeg følte jeg måtte forandre ham. Jeg måtte få ham med i kirken hver sabbat. Han var en slagen mann. Han mistet mye selvaktelse da han giftet seg med meg. Så fortalte jeg ham at han måtte vente med å få barn.

«Du har drukket alkohol og spist uren mat veldig lenge,» sa jeg. Vi ventet syv måneder. Jeg lærte ham å spise og leve sunt. Naboene så at han hadde forandret seg og roste ham. Men han ville ikke være et nytt menneske. Da datteren vår ble født, tok han opp drikkingen. Jeg var trist og fortørnet, men kunne ikke forlate ham.

Ti år gikk, og vi fikk enda en datter. En dag skjønte jeg at slik kunne det ikke fortsette. Jeg tok barna og dro til noen venner. Jeg ville han skulle tenke over livet uten sin familie. Han ville ikke skilles. Han lette i tre dager til han fant meg. Han gikk med på å legge om livet.

Jeg elsker min mann, men jeg ville ikke ha giftet meg med ham igjen hvis jeg kunne ha begynt forfra. Jeg trodde jeg kunne forandre ham med Guds hjelp. Det er bedre å gifte seg med en av ens egen tro.

Hvis en adventistkvinne er gift med en ikke-adventist, bør du være et godt eksempel i tro og livsstil. Be for ham, lag mat til ham og vis ham din tro. Som Jesus sa: «Jeg sender dere ut som sauer blant ulver. Vær kloke som slanger og troskyldige som duer!»

Takk Gud for at han frelser oss på tross av oss selv. Min mann har blitt en omsorgsfull ektemann og far. Han er også en god menighetsarbeider og forstander. Gud er god!

For tre år siden gikk en del av offeret 13. sabbat til å utbre evangeliet blant innfødte i Taiwan, og dette kvartalets offer vil bidra til å åpne tre innflytelsessentre for innfødte. Takk for at du bidrar til å utbre evangeliet til alle folkegrupper over hele Det nordlige Stillehavet og Asia-divisjonen med ditt offer i dag.