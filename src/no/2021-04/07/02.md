---
title: 'Lov i himmelen'
date: 07/11/2021
---

Gud er kjærlighetens Gud, og kjærlighet er prinsippet for hans karakter og grunnlaget for hans styre. Og fordi Gud vil vi skal gjengjelde hans kjærlighet, har han skapt oss med en fri vilje, den friheten som er underforstått i kjærligheten.

Og sentralt i tanken om moralsk frihet er moralsk lov. Små partikler, havbølger og kenguruer følger til en viss grad naturlovene, men de hverken følger eller trenger moralske lover. Det gjør bare moralske skapninger, og det er derfor selv englene i himmelen har en morallov.

`Les Esek 28,15–16, som taler om Lucifers fall i himmelen. Det ble funnet urett i ham, og han syndet. Hva avslører bruken av disse ordene om hvorvidt det er en moralsk lov i himmelen?`

Både «urett» og «synde» er ord som blir benyttet av oss. Men Skriften benyttet de samme ordene om det som skjedde i himmelen, i en annen del av skaperverket. Dette skulle si oss noe om det som finnes både i himmelen og på jorden.

`«Hva skal vi så si? Er loven synd? Slett ikke! Men uten loven ville jeg ikke visst av synden. Jeg ville ikke visst hva begjær var, dersom ikke loven sa: Du skal ikke begjære» (Rom 7,7). Hvordan kan den samme tanken, iallfall i prinsippet, eksistere i himmelen, der det også finnes moralske vesener?`

«Guds vilje finner vi i de ti bud i hans hellige lov, og denne lovens prinsipper er himmelens prinsipper. Englene i himmelen kan ikke nå frem til høyere kunnskap enn å kjenne Guds vilje. Å gjøre hans vilje er den høyeste tjeneste de kan vie sine krefter til.» – _I naturens tempel_, side 110 [MB 109].

Hvis Gud står overfor moralske vesener, vil han ha en moralsk lov til å styre dem, og brudd på den loven er synd både i himmelen og på jorden.

`Hvorfor er tanken om en morallov uatskillelig fra tanken om moralske skapninger? Hva ville avgjøre hva som er moralsk eller ei uten den?`