---
title: 'Til ettertanke'
date: 12/11/2021
---

«Kristi fiende, som gjorde opprør mot Guds lov i himmelen, har som en dyktig general arbeidet av all sin kraft og funnet det ene knepet etter det andre, fullt av bedrag, for å gjøre Guds lov virkningsløs, den som er alene om virkelig å avsløre synd og er rettferdighetens standard.» – _Review and Herald_, 18. november 1890.

2000 milliarder galakser opplyser kosmos. Og hundre milliarder stjerner i hver galakse. Altså 100 000 000 000. Det blir i alt 200 000 000 000 000 000 000 000 000 stjerner.

Og den som tenker på og skaper noe, må være større enn og overgå det som ble skapt. Picasso er større enn og overgår et kunstverk av Picasso. Den Gud som tenkte ut og skapte vårt kosmos, må også være større enn kosmos og overgå det.

Tenk så på dette: «I begynnelsen var Ordet. Ordet var hos Gud, og Ordet var Gud. Han var i begynnelsen hos Gud. Alt er blitt til ved ham, uten ham er ikke noe blitt til» (Joh 1,1–3). Det vil si at Gud som skapte alt det skapte, 200 000 000 000 000 000 000 000 000 og alt det andre – hva gjorde han? Han «gjorde seg liten», ble født som menneske, levde et syndfritt liv og døde på korset der han bar straffen for våre synder, slik at vi kan ha løftet om evig liv.

Foran oss ligger denne sannheten: nåden i Jesus Kristus på korset. Og hva ber Gud om til gjengjeld? «Dette er summen av alt du har hørt: Frykt Gud og hold hans bud! Dette gjelder for alle mennesker» (Fork 12,13).

**Spørsmål til drøftelse**

`Gå gjennom spørsmålet på slutten av mandagsavsnittet, om hvordan mennesker som tror på å holde Guds lov, de ti bud (også det fjerde), kan unngå lovtrelldommens feller. Hva skiller lydighet, til og med streng og urokkelig lydighet, fra lovtrelldom, og hva er forskjellen på de to?`

`Hvilke historier har du hørt (eller opplevd) om hvordan det å bryte de ti bud fikk forferdelige konsekvenser? Hva skal dette lære oss om hvordan loven gjenspeiler Guds kjærlighet til oss?`

`Hvorfor burde korset vise oss hvor meningsløst det er å prøve å fortjene himmelen?`