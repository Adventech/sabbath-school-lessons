---
title: 'Lov og nåde'
date: 06/11/2021
---

### Bakgrunnsstoff
Esek 28,15–16, 5 Mos 4,44, Rom 3,20, 5 Mos 10,1–15, 5 Mos 5,6–22, 5 Mos 9,1–6

> <p>Minnevers</p>
> Jeg forkaster ikke Guds nåde. For hvis vi kan oppnå rettferdighet ved loven, da døde jo Kristus til ingen nytte (Gal 2,21).

Troende mennesker i de fleste kirkesamfunn snakker om lov og nåde og forstår forholdet mellom de to. Loven er Guds standard for hellighet og rettferdighet, og brudd på loven er synd. «Hver den som gjør synd, gjør opprør mot loven, ja, synd er opprør mot loven» (1 Joh 3,4). Og fordi vi alle har brutt den loven – «Skriften har lagt alt under synden» (Gal 3,22) – er det bare Guds nåde som kan frelse oss. «For av nåde er dere frelst, ved tro. Det er ikke deres eget verk, men Guds gave» (Ef 2,8).

(Selvfølgelig er det den «lille detaljen» at den syvende dag er en del av loven. Men mange vil, i hvert fall foreløpig, avvise sabbaten og har mange unnskyldninger for sin holdning. Men det er et annet emne.)

Temaet lov og nåde går igjen i hele Bibelen, også i 5. Mosebok. Ja, denne boken viser også forholdet mellom lov og nåde, men i en spesiell sammenheng.