---
title: 'Femte Mosebok i NT'
date: 11/12/2021
---

### Bakgrunnsstoff
Matt 4,1–11, 5 Mos 8,3, Apg 10,34, Gal 3,1–14, Apg 7,37, Hebr 10,28–31

> <p>Minnevers</p>
> Han sa: Det står skrevet: Mennesket lever ikke av brød alene, men av hvert ord som kommer fra Guds munn (Matt 4,4).

NT er gjennomsyret av GT. De nytestamentlige forfattere siterte GT som en autoritativ kilde. Jesus selv sa: «Det står skrevet» (Matt 4,4), som betyr: «Det står skrevet i GT,» og han sa at «slik skulle skriftene oppfylles» (Mark 14,49) – altså skriftene i GT. Og da Jesus møtte to disipler på veien til Emmaus, gjorde han ikke et mirakel for å vise dem hvem han var. Nei, »han begynte å utlegge for dem det som står om ham i alle skriftene, helt fra Moses av og hos alle profetene» (Luk 24,27).

NTs forfattere benyttet hele tiden direkte sitater og allusjoner til fortellinger og profetier i GT for å underbygge eller rettferdiggjøre sine påstander.

Og blant bøkene som ofte ble sitert eller henvist til, var 5. Mosebok, sammen med Salmene og Jesaja. Evangeliene og Apostlenes gjerninger, brevene til romerne, galaterne, korinterne, hebreerne, pastoralbrevene og Åpenbaringen, alle viser tilbake til 5. Mosebok.

Denne uken skal vi se på noe av dette og hvilken sannhet for vår tid vi kan hente hos dem.