---
title: 'Til ettertanke'
date: 17/12/2021
---

Slik GT siterer seg selv (f.eks. at noen av profetene siterer eller henviser til f.eks. tekster fra Mosebøkene), er NT fullt av direkte sitater, henvisninger og hentydninger til GT. Salmene, Jesaja og 5. Mosebok var blant de mest siterte. Ofte siterte også NTs forfattere fra det vi kaller Septuaginta, iblant kalt «det greske GT», som var den tidligste kjente greske oversettelsen av Bibelen. Mosebøkene ble oversatt i det tredje århundre f.Kr., og resten av GT i det andre århundre f.Kr.

Man kan også lære mye om bibeltolkning ut fra hvordan NTs forfattere brukte GT. Og noe av det første vi kan lære, er at de aldri tvilte på GTs ekthet eller autoritet. Ingenting hos dem viser f.eks. tvil om troverdigheten av historiene fra GT, Adam og Evas eksistens, syndefallet, syndfloden, Abrahams kall og så videre. Den slags «lærdom» som setter spørsmålstegn ved disse tingene, er bare menneskers skepsis, og det burde ikke finne grobunn i oss.

**Spørsmål til drøftelse**

`Med tanke på alt lyset vi har fått: Hva burde det lære oss om det store ansvaret vi har for å være trofaste mot sannheten?`

`Les 5 Mos 18,9–14 om igjen. Hvilke av disse «avskyelige skikkene» eksisterer i dag, og hvordan kan vi unngå dem?`

`Hvorfor bør en kristen, som forstår Kristi død på korset, aldri «løfte opp ansikter» (se mandagens avsnitt)? Hvordan kan vi gjenkjenne vår tendens til å gjøre nettopp det? Og lurer vi ikke oss selv hvis vi nekter for at vi har iallfall en snev av nettopp det? Hvordan kan korset kurere oss for denne feilen?`