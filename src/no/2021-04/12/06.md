---
title: 'Det er forferdelig'
date: 16/12/2021
---

Hebreerbrevet var én lang formaning til jøder som trodde på Jesus. Og det oppmuntret dem: Vær trofast mot Herren!

Denne trofastheten burde bunne i vår kjærlighet til Gud, den han er og hans karakter og godhet slik det er uttrykt ved Kristi kors. Men iblant må mennesker bli minnet om følgene av frafall. Vi må huske at hvis vi ikke tar imot det Jesus har gjort for oss da han betalte straffen for våre synder, må vi bære straffen selv og ender opp «der de gråter og skjærer tenner» (Matt 22,13) etterfulgt av evig utslettelse.

`Les Hebr 10,28–31. Hva sier forfatteren, og hvordan gjelder det også for oss?`

For å oppmuntre jødekristne til trofasthet mot Gud, siteres 5. Mosebok, som er en tidligere formaning til jødekristne om å være trofaste mot Gud! Brevet siterer 5 Mos 17,6: en som ble regnet for verdig til døden, ville ikke møte døden før minst to personer vitnet mot vedkommende.

Hebreerbrevet sier at hvis utroskap kunne føre til døden under den gamle pakt, «hvor mye strengere straff synes dere ikke den fortjener som har trampet Guds Sønn under fot, vanhelliget paktens blod som han selv er blitt helliget ved, og spottet nådens Ånd?» (Hebr 10,29). Med andre ord: Du har mer lys og mer sannhet enn de hadde, og du vet om Guds Sønns offer for dine synder, så hvis du faller fra, vil din fordømmelse være større enn deres.

Så vender forfatteren straks tilbake til 5. Mosebok (32,35) for å underbygge argumentet. Ut fra det de hadde fått i Kristus og kunnskapen om det han hadde gjort for dem, vil Herren, som sa: «hevnen hører meg til» også dømme sitt folk for deres frafall og utroskap. Han hadde tross alt dømt deres forfedre, som ikke var i besittelse av det disse jødene hadde: den fulle åpenbaringen av Guds kjærlighet stilt til skue på korset. Så Hebreerbrevet sier egentlig: Vær advart.

`«Herren vil dømme sitt folk» (5 Mos 32,36, NKJV, men se 2011, o.a.). Hva er vårt håp i dommen? (se Rom 8,1).`