---
title: 'Til ettertanke'
date: 05/11/2021
---

«Helt siden den store konflikten i himmelen tok til, har Satan hatt til hensikt å tilintetgjøre Guds lov. Derfor var det han satte i verk sitt store opprør mot Skaperen, og selv om han ble fjernet fra himmelen, har han drevet krigen videre på jorden. Å bedra menneskene og få dem til å overtre Guds lov, har hele tiden vært hans mål. Enten han oppnår dette ved å tilsidesette hele loven eller bare ett av budene, blir resultatet det samme. Den som ‘bryter ett av budene’, viser forakt for hele loven. Hans innflytelse og eksempel bærer preg av overtredelse. ‘Han har forbrutt seg mot dem alle.’ Jak 2,10.» – _Alfa og Omega_, bind 8, side 89 [GC 582].

Om Baal Peor skrev Ellen White: «De våget seg inn på forbudt område og ble fanget i Satans garn. De ble fascinert av musikken og dansen og av de vakre prestinner, og de gav avkall på troskapen mot Gud. Mens de festet og forlystet seg, ble sansene sløvet av vin, de mistet selvkontrollen og gav seg lidenskapen i vold. Når samvittigheten først var blitt skjemmet av utukt, var det lett å overtale dem til å bøye seg for avgudene. De ofret på hedenske altere og deltok i de mest nedverdigende ritualer.» – _Alfa og Omega_, bind 2, side 55 [PP 454].

**Spørsmål til drøftelse**

`Tenk på hvordan vi står i samme stilling som det gamle Israel. Tenk på alt det vi har fått i kontrast til verden rundt oss og i forhold til mange andre kirkesamfunn. Spørsmålet for oss er altså dette: Hvordan forholder vi oss til det vi har fått? Hvor godt projiserer vi vår «kunnskap og forstand» før verden?`

`«Men dere som holdt fast ved Herren deres Gud, er alle i live i dag.» Subjektet for verbet «holdt fast ved», er folket. Herren vil ikke holde fast ved oss i den forstand at han vil tvinge seg inn på oss. Med den fri viljens gave må vi velge å holde oss til ham. Hvordan følger vi opp og holder fast ved ham når vi har tatt dette valget?`

`Se på spørsmålet på slutten av søndagens avsnitt. Hva betyr det å legge til eller trekke fra Guds bud? Bortsett fra det åpenbare, som forsøket på å forandre sabbaten, hvordan kan noe sånt skje så behendig at vi ikke en gang merker det?`