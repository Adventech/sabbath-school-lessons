---
title: 'Ikke legge til eller trekke fra'
date: 31/10/2021
---

`Les 5 Mos 4,1–2. Hva var advarselen i forbindelse med Guds «forskrifter og lover», og hvorfor skulle de advares om dette med en gang? (Se også 5 Mos 12,32.)`

Herren sier de skal holde «forskriftene og lovene» og ikke legge til eller trekke fra noe. Hvorfor? Ja, hvorfor skulle noen ønske å endre Guds lov? Vi vet jo svaret.

«Satan har vært utrettelig i sitt forsøk på å fortsette det han begynte på i himmelen, å endre Guds lov. Han har klart å få verden til å tro på den teorien han la frem i himmelen før han falt, at Guds lov var uriktig og trengte å utbedres. En stor del av den kristenheten viser ved sin holdning, om ikke med ord, at de har godtatt den samme feilen.» – _Selected Messages_, Bok 2, side 107.

Når du tenker på det gamle Israels historie, ser du at de ofte fikk problemer fordi de ikke bare overså visse forskrifter i loven (de trakk i praksis noe fra), men de la også ting til den, slikt som ikke sto i loven og som i siste instans førte til at de brøt den.

`Les Matt 15,1–9. Hvordan er dette et eksempel på det prinsippet Moses advarte israelittene mot, selv om det er en annen sammenheng?`

Når israelittene til slutt fikk landet de var lovt, overså de ofte de direkte advarslene om f.eks. avgudsdyrkelse. Følgen ble at de fulgte de mange hedenske skikkene, iblant også som en del av det de mente var tilbedelse av Jahve. På Jesu tid hadde de lagt til alle slags overleveringer som satte «Guds ord ut av kraft».

Lovene ble endret, enten det var ved å legge til eller trekke fra, og folket fikk føle følgene.

`Hvordan må vi være forsiktige så vi ikke legger til eller trekker fra det Gud sier vi skal gjøre?`