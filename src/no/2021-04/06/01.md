---
title: 'Hvilket folk er så stort?'
date: 30/10/2021
---

### Bakgrunnsstoff
5 Mos 4,1–9, Matt 15,1–9, 4 Mos 25,1–15, 1 Kor 10,13, 5 Mos 4,32–35, Matt 5,13–16

> <p>Minnevers</p>
> Hvilket stort folk har vel en gud som er like nær som Herren vår Gud er nær oss hver gang vi kaller på ham? (5 Mos 4,8).

De tre første kapitlene i 5. Mosebok var en historietime som minnet folket om det de hadde vært gjennom så langt. Fra kapittel fire blir tonen mer som en preken. Gjenfortellingen av hendelser var ikke bare for historieinteresserte. Den skulle vise dem Guds kraft og nåde blant folket, og at selv om de rotet det til, ville Herren holde pakten med dem.

Kapittel fire begynner med det hebraiske ordet we’attah, som kan oversettes med «og nå». De hadde nettopp hørt om sin nyere historie, om hva Gud hadde gjort så langt – «og nå» skal de gjøre det Gud ber dem om å gjøre (se også 5 Mos 10,12) som gjensvar.

Derfor er det første verbet etter «og så» shama’, det samme verbet (og i samme form) som det ble brukt i begynnelsen av Shema-bønnen, og det betyr «hør» eller «lytt» eller «vær lydig» – et verb som går igjen i hele 5. Mosebok.

Dermed begynner kapittelet: Og nå, Israel! Hør de forskrifter og lover som jeg lærer dere å holde ...