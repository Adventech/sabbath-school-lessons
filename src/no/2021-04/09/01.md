---
title: 'Hjertets omvendelse'
date: 20/11/2021
---

### Bakgrunnsstoff
5 Mos 5,22–29, 5 Mos 4,25–31, 5 Mos 30,1–10, Matt 3,1–8, Mark 1,15, Apg 2,37–38

> <p>Minnevers</p>
> Der skal dere søke Herren din Gud, og du skal finne ham når du søker ham av hele ditt hjerte og av hele din sjel (5 Mos 4,29).

Alle er syndere. Iblant hører vi noen som klager over tanken om arvesynden, men man skal bare se på nyhetene en dag eller to eller ta en rask titt på menneskets historie, så ser man sannheten i denne læren.

Eller man kan se i speilet. Den som har mot til å granske sitt eget hjerte, kjenner sannheten i Rom 3,9–23, som ender med ordene: «for alle har syndet og mangler Guds herlighet» (Rom 3,23).

De gode nyhetene står i neste vers: «ufortjent og av hans nåde blir de kjent rettferdige, frikjøpt i Kristus Jesus» (Rom 3,24). Omvendelsen er viktig for denne nyheten: å erkjenne vår synd, være lei oss for den, be Gud om tilgivelse og så vende seg bort fra den. Siden vi er syndere, burde omvendelse være en sentral del av vår kristne eksistens. Og denne uken vil vi se på tanken om omvendelse slik den kommer til uttrykk i 5. Mosebok.