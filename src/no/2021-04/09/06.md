---
title: 'Omvend deg og bli omvendt'
date: 25/11/2021
---

Det er mye omvendelse i NT. Døperen Johannes kalte til omvendelse.

`Les Matt 3,1–8. Hvordan kommer tanken om å vende om til uttrykk her? Med andre ord: Hva ber Johannes dem om å gjøre som gjenspeiler det vi fant i 5. Mosebok? Hvorfor var hans ord relevante for fariseerne og saddukeerne?`

Jesus begynte også sin virksomhet med kall til omvendelse.

`Les Mark 1,15. Hva sier Jesus, og hvorfor forbinder han omvendelse med evangeliet?`

Tanken er den samme enten det er Johannes som taler til de religiøse lederne eller Jesu tale til folket. Vi er syndere, og selv om Kristus kom for å frelse syndere, må vi vende om fra synden. Og denne omvendelsen inkluderer at vi tar avstand fra vårt gamle syndige liv. Vi må innse vår syndighet og vende om fra synden (og ikke bare dens følger), ta et bevisst valg om å legge bort syndene og helt og fullt å stole på Jesu fortjeneste idet vi «adlyder Herren din Guds røst» (5 Mos 15,5).

Noen bibelforskere ser i NT ekko av tanken om omvendelse slik den kommer til uttrykk i 5. Mosebok. Da f.eks. Peter anklager folket for å ha korsfestet Jesus, «stakk det dem i hjertet, og de sa til Peter og de andre apostlene: ‘Hva skal vi gjøre, brødre?’» (Apg 2,37). Det vil si at de var klar over sin synd, og de var lei seg for den («stakk det dem i hjertet»), og de ville vite hva de skulle gjøre for å leve rett med den Gud de hadde fornærmet.

Er ikke dette omtrent det samme som med oss alle: syndere som har fornærmet Gud?

`Les Apg 2,38. Hvordan besvarte Peter spørsmålet, og hvordan avslører episoden prinsippet bak sann omvendelse?`