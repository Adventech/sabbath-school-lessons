---
title: 'Døm rettferdig'
date: 27/10/2021
---

Vi er kalt til å gjenspeile Guds sinn. Paulus skrev: «Mine barn, som jeg igjen må føde med smerte til Kristus får skikkelse i dere» (Gal 4,19). Vi var jo skapt «i Guds bilde» (1 Mos 1,27), et bilde som senere ble vansiret av synd. Og som vi så, da Moses omtalte Guds kraft og majestet, sa han også at Gud var ubestikkelig og at han hadde omsorg for de svake og de utstøtte. Slik er Gud, derfor må vi også være slik.

**Les disse tekstene i 5. Mosebok. Hvilket tema er felles for alle?**

`5 Mos 1,16.`

`5 Mos 16,19.`

`5 Mos 24,17.`

`5 Mos 27,19.`

Det er typisk at de svake, de fattige og de utstøtte ikke nyter samme slags «rettferdighet» hos de fleste menneskelige domstoler som dem som har penger, makt og forbindelser. Slik har det vært uansett hvor og når vi befinner oss i historien, og selv om lovene inneholder aldri så høye likhetskrav: de fattige, de svake og de utstøtte nyter nesten aldri samme rettferdighet som andre.

Det er dette som er så spesielt med det Herren påbød. Denne uretten, som ellers er universell, bør ikke finnes i Israel, blant Guds folk, de som skal representere ham for verden. Herren ville altså at det skulle være likhet for loven i det gamle Israel.

Men dette er mer enn bare jus. «Dere skal være hellige, for jeg, Herren deres Gud, er hellig» (3 Mos 19,2). Jo, de visste hvem den sanne Gud var, og de tilba riktig, og de kom de riktige ofringene. Bra. Men hva hjalp det hvis de behandlet de svake og fattige dårlig? Hos profetene raser Herren mot dem som undertrykker de fattige og nødstedte i Israel. Hvordan kan du være «hellig» og behandle andre dårlig? Det kan du ikke, samme hvor strengt du følger de riktige religiøse ritualene.

`Les Am 2,6; Am 4,1; Am 5,11; Jes 3,14–15; Jes 10,1–2 og Jer 2,34. Hva sier profetene som gjenspeiler det Herren hadde advart det gamle Israel om? Hva sier disse ordene oss i dag?`