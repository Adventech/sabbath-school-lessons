---
title: 'Til ettertanke'
date: 29/10/2021
---

Det er vanskelig å forestille seg (selv i de beste tider, som under David og Salomo) hvordan israelittene kunne bli så velsignet av Gud og likevel undertrykke de fattige, de hjelpeløse og de utstøtte blant seg.

«Derfor: Dere har bygd hus av tilhugget stein, men skal ikke få bo i dem, dere har plantet herlige vinmarker, men skal ikke få drikke vinen. For jeg kjenner til de mange lovbruddene og de talløse syndene deres, dere som forfølger rettferdige, tar bestikkelser og avviser fattige i porten» (Am 5,11–12).

«Herren holder rettergang med de eldste og stormennene i folket sitt. «Det er dere som har beitet vingården snau, det er rov fra de fattige i husene deres!» (Jes 3,14).

**Spørsmål til drøftelse**

`Israel skulle huske at de hadde vært «fremmede» i Egypt, det var en av grunnene til at de skulle behandle fremmede og utstøtte i Israel slik de skulle ønske at de var blitt behandlet da de var utstøtt. Hva har dette med evangeliet å gjøre, tanken om at vi har blitt frigjort fra syndens slaveri ved Jesu blod? Hvorfor og på hvilke måter bør det Jesus har gjort for oss, påvirke vår behandling av andre, spesielt de hjelpeløse blant oss?`

`Vi kan tilbe på den riktige dagen, forstå sannheten om de døde, helvete, dyrets merke osv. Men hva hjelper det hvis vi behandler andre dårlig eller undertrykker de svake blant oss eller unnlater å være rettferdige når vi skal bedømme en situasjon? Hvorfor må vi ikke tro at det å kjenne sannheten er det eneste Gud forventer av oss? Hvorfor er det en farlig felle for oss?`

`Hvilken rolle burde troen ha for å hjelpe oss å forstå det som ofte kalles «menneskerettigheter»?`