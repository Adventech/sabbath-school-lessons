---
title: 'Den fremmede i portene dine'
date: 23/10/2021
---

### Bakgrunnsstoff
Mark 12,29–31, 5 Mos 10,1–19, Sal 146,5–10, Matt 7,12, 5 Mos 27,19, Jak 1,27–2,11

> <p>Minnevers</p>
> Dere skal elske innflytterne, for dere var selv innflyttere i Egypt (5 Mos 10,19).

Sist uke leste vi at Jesus fikk spørsmålet: «Hvilket bud er det første av alle?» (Mark 12,28). Han svarte med en bekreftelse av at Gud er én, og så sa han: «Du skal elske Herren din Gud av hele ditt hjerte og av hele din sjel og av hele ditt sinn og av all din kraft» (Mark 12,30).

Men Jesus snakket også om «det andre» (Mark 12,31), som den skriftlærde ikke hadde spurt om. Jesus visste imidlertid hvor viktig det var, og føyde til: «Det andre er dette: ‘ Du skal elske din neste som deg selv.’ Ikke noe annet bud er større enn disse» (Mark 12,31).

Ingen bud større enn disse? Jesus samlet kjærlighet til Gud og kjærlighet til ens neste i to store bud, og disse budene var de største av alle.

Og Jesus kom ikke med noe nytt. Allerede i 5. Mosebok introduseres tanken om at det å elske sin neste og elske andre mennesker er en måte å uttrykke vår kjærlighet til Gud på.