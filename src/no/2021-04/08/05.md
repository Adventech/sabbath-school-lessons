---
title: 'Ikke for vanskelig for deg'
date: 17/11/2021
---

5 Mos 30 åpner med at Herren forteller hva som ville skje hvis folket angret og vendte seg bort fra sine onde veier. For noen løfter de fikk!

`Les 5 Mos 30,1–10. Hva lover Gud, selv om dette taler om hva som ville skje med dem hvis de var ulydige? Hva sier dette om Guds nåde?`

Det ville ha vært en trøst å få høre. Men poenget var ikke at det ikke betyr noe om de vendte seg bort fra det Gud hadde befalt. Herren tilbyr ikke billig nåde. Nei, det burde ha vist dem Guds kjærlighet, og som svar ville de gjengjelde hans kjærlighet og vise sin kjærlighet ved å være lydige mot det han ba dem gjøre.

Les 5 Mos 30,11–14. Hva sier Herren til dem? Hva er egentlig løftet i disse versene, og hvilke tekster i NT gjenspeiler det samme løftet?

Se på appellen her. Herren ber dem ikke om noe som er for vanskelig. Guds befaling er ikke for «vanskelig» eller «mystisk» til at de kan forstå den. Det er heller ikke utenfor deres rekkevidde. Det er ikke langt opp i himmelen, så langt unna at noen andre må hente det for dem; det er heller ikke over havet, så andre må frakte det til dem. Herren sier: «Nei, ordet er deg helt nær, i din munn og i ditt hjerte, så du kan leve etter det» (5 Mos 30,14). Du kjenner det godt nok til å kunne uttale det, og det er i hjertet ditt så du vet at du må gjøre det. Derfor finnes det ingen unnskyldning for ikke å adlyde. «Å motta et påbud fra ham er ensbetydende med å motta evnen til å utføre det.» – _Ord som lever_ (2006), side 236 [COL 333].

Paulus siterer noen av disse versene i forbindelse med frelsen i Kristus: han omtaler dem som et eksempel på rettferdighet ved tro (se Rom 10,6–10.)

`Og etter disse versene i 5. Mosebok blir israelittene bedt om å velge liv eller død, velsignelse eller forbannelse. Og hvis de av nåde og av tro velger livet, vil de få det. Slik er det vel nå også?`