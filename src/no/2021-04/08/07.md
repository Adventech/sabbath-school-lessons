---
title: 'Til ettertanke'
date: 19/11/2021
---

Vi får alle et valg. Noen tror at Gud forutbestemte enkelte mennesker både til å gå fortapt og brenne i helvete for evig. Men Skriften lærer at vi fritt velger liv eller død, velsignelse eller forbannelse, godt eller ondt og at det avgjør vår skjebne. Og er det ikke godt å vite at selv om noen velger feil, er resultatet død, evig død, ikke evig pine i en uendelig ildsjø?

«’Syndens lønn er døden, men Guds nådes gave er evig liv i Kristus Jesus, vår Herre.’ De rettferdige skal arve livet, men døden er de ugudeliges lodd. Moses sa til Israel: ‘I dag har jeg lagt fram for deg livet og det gode og døden og det vonde.’ Døden som her er nevnt, er ikke den som ble forkynt for Adam, for hele menneskeheten lider straffen for hans synd. Det er ‘den annen død’, kontrasten til det evige liv.» – _Alfa og Omega_, bind 8, side 54 [GC 544].

**Spørsmål til drøftelse**

`Snakk mer om tanken i tirsdagens avsnitt, om det er Gud som direkte straffer ulydighet her og nå, eller om det er en konsekvens av ulydighetens handlinger. Eller kan det være begge deler? Eller kan det være tilfeller der det er det ene eller det andre? Hvordan skal vi forstå dette?`

`Hva lærer de versene vi så på i dagens sitat om Guds kraft som kan hjelpe oss å erfare seier over synd?`

`Les Rom 10,1–10, der Paulus siterer fra 5 Mos 30,11–14 mens han forklarer frelse ved tro på Jesus i motsetning til å søke frelse og rettferdighet gjennom loven. Hvorfor tror du han benyttet disse versene fra 5. Mosebok? Legg merke til Rom 10,10: «Med hjertet tror vi så vi blir rettferdige, med munnen bekjenner vi så vi blir frelst.» Hva mener Paulus?`

`Har din kultur, ditt eget samfunn, din egen folkegruppe synspunkter som kan føre til falsk tilbedelse hvis man ikke er forsiktig?`