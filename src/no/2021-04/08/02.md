---
title: 'Livets tre'
date: 14/11/2021
---

Vi ba jo ikke om å komme hit, vel? Vi valgte ikke å bli til, like lite som vi valgte hvor og når vi ble født og hvem foreldrene våre var.

Slik var det også for Adam og Eva. De valgte ikke å bli skapt av Gud, ikke mer enn et blad, en stein, et fjell. Som mennesker har vi ikke bare fått en eksistens (en stein har eksistens), og ikke bare liv (en amøbe har liv), men livet som fornuftige, frie vesener skapt i Guds bilde.

Vi valgte heller ikke å bli til som rasjonelle frie, vesener skapt i Guds bilde. Men det Gud tilbyr oss, er valget om å fortsette å eksistere; det vil si å velge å ha evig liv i ham. Det kan vi ha på grunn av Jesus og hans død på korset.

`Les 1 Mos 2,8–9; 1 Mos 2,15–17 og 1 Mos 3,22–23. Hvilke to alternativer ga Gud Adam når det gjaldt hans eksistens?`

«Midt i Edens hage vokste livets tre, og frukten kunne gi evig livskraft. Hvis Adam hadde vært lydig mot Gud, ville han fremdeles hatt fri adgang til dette treet og ville ha levd evig. Men da han syndet, fikk han ikke lenger spise av livets tre og ble dødens bytte. Gud sa til ham: ‘Av jord er du, og til jord skal du bli.’ Denne dommen tilkjennegir livets totale opphør.» – _Alfa og Omega_, bind 8, side 44 [GC 532,533]

Bibelen gir oss bare ett av to alternativer: evig liv, det vi opprinnelig skulle ha, og evig død, som på en måte bare er å vende tilbake til intet, som vi kom fra.

Det er interessant at «livets tre», som Skriften sier gir udødelighet og som vi først møter i Bibelens første bok, dukker opp igjen i den siste boken. Les Åp 2,7; Åp 22,2 og Åp 22,14. Kanskje er budskapet at selv om vi skulle ha hatt tilgang til livets tre, så mistet vi adgangen på grunn av synd. Men når syndens problem til slutt var løst takket være Jesus og frelsesplanen, vil de de som valgte livet ha tilgang til livets tre, slik det skulle ha vært fra begynnelsen av.

`Tenk på det: Hvordan velger vi daglig livet eller døden gjennom våre valg?`