---
title: 'Til ettertanke'
date: 10/12/2021
---

«Dette [Mi 6,1–8] er et av de store avsnittene i GT. I likhet med Am 5,24 og Hos 6,6 understreker det budskapet hos profetene fra det åttende århundre. Avsnittet åpner med et eksempel på et paktsøksmål der profeten innkaller folket til å høre anklagen Jahve har mot dem. Fjellene og åsene er jury, for de har eksistert lenge og vært vitne til Guds håndtering av Israel. I stedet for å anklage Israel direkte for å ha brutt pakten, ber Gud Israel si fra om de har anklager mot ham. «Hva har jeg gjort deg? Hva har jeg trettet deg med?» Stilt overfor urettferdighet kan noen av de fattige ha blitt ‘trette av å gjøre det gode’. Stilt overfor muligheter til å bli rike i en fart kan noen av jordeierne ha blitt lei av å holde paktslovene.» – Ralph L. Smith, _Word Biblical Commentary_, Micah-Malachi, (Grand Rapids, MI, 1984), bind 32, side 50.

«I den reformasjonen som fulgte, bestemte kongen seg for å utrydde hvert eneste spor etter avgudsdyrkelsen. Så lenge hadde innbyggerne etterlignet nabofolkene og tilbedt bilder av tre og stein at det så ut som om det menneskelig sett var umulig å fjerne hvert eneste spor av disse onder. Men Josjia fortsatte sine anstrengelser for å rense landet.» – _Alfa og Omega_, bind 3, side 196 [PK 401].

**Spørsmål til drøftelse**

`Har vi en lignende oppgave som det gamle Israel: med sannheter som verden rundt oss trenger å høre. Det er et stort privilegium. Men hvor godt tror du vi lever opp til det ansvaret som følger med et slikt privilegium?`

`Tenk deg i Daniels sted, å ha sett landet ditt invadert og beseiret, og vite at tempelet, sentrum for hele din religion, ble ødelagt av hedninger. Hvordan kunne kunnskap om innholdet i 5. Mosebok støtte ham i troen i denne tiden? Det vil si: Hvordan hjalp boken ham å forstå det som skjedde og hvorfor det skjedde? Og hvordan hjelper vår forståelse av Skriften som helhet oss å takle vanskelige tider og hendelser som ellers kan være nedslående? Hva burde svaret si oss om hvor viktig Bibelen må være for vår tro?`

`Se over profetien om de 70 ukene i Dan 9,24–27. Hvilken rolle spiller pakten i den profetien, og hvorfor er paktstanken så viktig for den – og for oss?`