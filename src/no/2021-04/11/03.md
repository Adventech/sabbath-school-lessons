---
title: 'Himlenes himmel'
date: 06/12/2021
---

5. Mosebok gjør det klart at loven og pakten sto sentralt, ikke bare i Israels forhold til Gud, men også i folkets formål som det «utvalgte» folk (5 Mos 7,6; 5 Mos 14,2; 5 Mos 18,5).

`Les 5 Mos 10,12–15, der mye av tanken om loven og Israels status som utvalgt understrekes. Hva mener Bibelen med uttrykket «himmelen over alle himler»? Hva sier Moses med dette uttrykket?`

Det er ikke helt klart hva «himmelen over alle himler» betyr i denne sammenhengen, men Moses peker på Guds majestet, makt og storhet. Ikke bare himmelen, men «himmelen over alle himler» tilhører ham, trolig et idiomatisk uttrykk som peker på Guds absolutte suverenitet over hele skaperverket.

**Les disse versene. Alle bygger på dette som først er brukt i 5. Mosebok. Hva er poenget, og hvordan ser vi innflytelsen fra 5. Mosebok der?**

`1 Kong 8,27.`

`Neh 9,6.`

`Sal 148,4.`

I Neh 9 er temaet om Gud som skaperen og den som alene skal tilbes, spesielt tydelig. Han skapte alt, til og med «himlenes himmel med hele dens hær» (Neh 9,6). Neh 9,3 sier at «det ble lest opp fra lovboken», sannsynligvis 5. Mosebok, som på Josjias tid. Det forklarer hvorfor levittene noen vers senere brukte uttrykket «himlenes himmel» i sin lovsang og tilbedelse av Gud, hentet rett fra 5. Mosebok.

`Gud har ikke bare skapt jorden, men også «himlenes himler». Og tenke seg til at det var den samme Gud som gikk korsets vei! Hvorfor er tilbedelse et så passende svar på det Gud har gjort for oss?`