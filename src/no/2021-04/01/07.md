---
title: 'Til ettertanke'
date: 01/10/2021
---

Du finner en dyp og gjennomtenkt studie av den store konflikten ut fra tanken om Gud som kjærlighet i John Peckhams _Theodicy of Love: Cosmic Conflict and the Problem of Evil_ (Grand Rapids, 2018).

«Kort sagt hevder jeg at Guds kjærlighet (riktig forstått) står i sentrum for en kosmisk diskusjon og at Guds forpliktelse på kjærligheten er en moralsk tilstrekkelig grunn til at Gud tillater det onde, med viktige konsekvenser for forståelsen av Guds forsyn slik det opptrer innenfor det jeg kalle paktsregler.» – John C. Peckham, _Theodicy of Love: Cosmic Conflict and the Problem of Evil_ (Grand Rapids , 2018), side 4.

«Bestemmelsen om at Israel ikke skulle komme inn i Kanaan på førti år, var en bitter skuffelse for Moses og Aron, Kaleb og Josva. Likevel aksepterte de Guds avgjørelse uten å mukke. Men de som hadde klaget over Guds handlemåte og gitt uttrykk for at de ville dra tilbake til Egypt, gråt og sørget fordi de gikk glipp av de velsignelsene de hadde ringeaktet. Tidligere klaget de uten grunn. Nå hadde de virkelig noe å gråte for. Hvis de hadde sørget over sin synd da de ble gjort oppmerksom på den, ville denne dommen aldri ha blitt uttalt over dem. Men nå sørget de over straffen. Sorgen var ikke uttrykk for virkelig anger, og derfor ble heller ikke dommen omgjort.» – _Alfa og Omega_, bind 1, side 365 [PP 392].

**Spørsmål til drøftelse**

`Drøft spørsmålet om fri vilje og kjærlighet. Hvorfor må kjærlighet gis fritt for å være kjærlighet? Var kjærligheten verdt det i lys av all lidelsen og ondskapen i verden?`

`Hva er da lovtrelldom når lydighet er så viktig i hele Bibelen? Hva kan forvandle et forsøk på å være trofast mot Gud og hans ord og bud til lovtrelldom?`

`Drøft spørsmålet på slutten av tirsdagsavsnittet om parallellene mellom det gamle Israel og adventistkirken. Hva er disse parallellene, og hvorfor angår de oss?`