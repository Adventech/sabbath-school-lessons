---
title: 'Innledning til 5. Mosebok'
date: 25/09/2021
---

### Bakgrunnsstoff
Jes 14,12–14, Esek 28,12–17, 1 Mos 3,1–7, 1 Mos 12,1–3, Apg 7,20–36, 2 Mos 19,4–8

> <p>Minnevers</p>
> Den som ikke elsker, har aldri kjent Gud, for Gud er kjærlighet (1 Joh 4,8).

5. Mosebok oppsto ikke i et vakuum. Som alt i livet eksisterer boken i en sammenheng, og som med alt i livet, er denne sammenhengen viktig når vi skal forstå hva boken betyr og hva formålet med den er.

Mye historie gikk forut – en historie som ikke bare forklarte omstendighetene, men verden og miljøet som skapte konteksten. Det er vanskelig å forstå en vindusvisker uten bilen som sammenheng, og det ville være vanskelig å forstå 5. Mosebok uten sammenhengen boken oppsto i.

Noen hadde lest Leo Tolstojs Krig og fred – omtrent 1500 sider på bare tre dager. På spørsmål om hva boken handlet om, svarte leseren: «Den handler om Russland.»

Å dekke flere tusen års historie i ett studium før vi kommer til 5. Mosebok, er å gjøre noe av det samme. Men ved å se på høydepunktene kan vi få den sammenhengen som er nødvendig for å forstå boken, som er så rik på «sannhet for vår tid».