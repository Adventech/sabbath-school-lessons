---
title:  Ikke navngitt enkelttjener
date:  22/02/2021
---

`Hvilken oppgave og hvilke kjennetegn har Guds ikke-navngitte tjener, han som Gud velger og legger sin Ånd på? Jes 42,1–7.`

Velg det beste svaret eller en kombinasjon av svar:

1. Han skaffer rettferdighet for folkeslagene.
2. Han oppnår sine mål mildt og stille, men han lykkes.
3. Han er en lærer.
4. Han er en pakt mellom Gud og folket.
5. Han gir lys og håp ved å helbrede blindhet og sette fanger fri.
6. Alt dette.

`Sammenlign denne tjeneren med kvisten fra Isais stubbe som Herrens Ånd også hviler på (Jes 11)?`

Som i Jes 42 handler herskeren av Davids ætt (Jes 11) i harmoni med Gud, han gir rettferdighet og utfrielse for de undertrykte, foruten visdom og kunnskap om Gud. Vi fant ut at denne «kvisten» og «skuddet» fra Isai er Messias, det guddommelige barnet, som med «rett og rettferdighet» gjør «freden uten ende over Davids trone og hans kongerike» (Jes 9,6–7). Tjeneren i Jes 42 er åpenbart Messias.

`Hvordan identifiserer NT tjeneren (Jes 42,1–7), som gir rettferdighet? Matt 12,15–21.`

Matt 12 siterer fra Jes 42 og anvender det på det stillferdige helsearbeidet til Jesus, Guds elskede sønn, som han har sin glede i (Jes 42,1; Matt 3,16–17; Matt 17,5). Det er han som gjenreiser Guds paktsforhold med sitt folk (Jes 42,6; Dan 9,27).

Jesus og disiplene gjorde rettferdighet tilgjengelig for mennesker ved å sette dem fri fra lidelse, uvitenhet om Gud og onde ånders trelldom som skyldes Satans undertrykkelse (Luk 10,19). Så døde Jesus for å stadfeste den «nye pakt» (Matt 26,28) og for å oppnå rettferdighet for verden ved å kaste ut Satan, den fremmede som hadde tilranet seg stillingen som «verdens hersker» (Joh 12,31–33).

`Se på Jes 42,1–4, skildringen av Kristus. Tenk på Jesu liv. Hvilke kjennetegn ved hans virke oppfylte denne profetien så godt? Og hva kan vi lære om å tjene andre?`