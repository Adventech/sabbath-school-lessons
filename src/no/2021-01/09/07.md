---
title:  Videre studium
date:  26/02/2021
---

Les skildringen av Jesu virksomhet i «En dag i Kapernaum» i _Alfa og Omega_, bind 4, side 208–217 [DA 252–261].

«I det sjelevinnende arbeid behøves det stor takt og visdom. Frelseren holdt aldri sannheten tilbake, men han uttalte den alltid i kjærlighet. I sin omgang med andre viste han den største takt og var alltid vennlig og hensynsfull. Han var aldri grov, talte aldri uten nødvendighet et strengt ord, påførte aldri en følsom sjel unødig smerte. Han klandret ikke menneskelig svakhet. Fryktløst fordømte han hykleri, vantro og ugudelighet, men det var gråt i hans stemme når han uttalte sine skarpe irettesettelser. Han gjorde aldri sannheten grusom, men viste alltid en dyp ømhet for menneskene. Hver sjel var dyrebar i hans øyne. Han opptrådte med guddommelig verdighet, men han nedlot seg med den ømmeste medlidenhet og aktelse for hvert eneste medlem av Guds familie. I dem alle så han sjeler som det var hans misjon å frelse.» – _Evangeliets tjenere_, side 83 [GW 117].

**Spørsmål til drøftelse**

`Les hvordan Kristus tjente andre i sitatet ovenfor. Drøft prinsippene der, og snakk om hvor godt kirken gjenspeiler disse prinsippene.`

`Kjenner du et «knekket siv» eller en «rykende veke»? (Jes 42,3). Hvordan kan du hjelpe denne personen uten å «knekke» eller «slukke» ham eller henne? Hvordan kan du peke slike mennesker hen til Herren? Hva ville du si de burde gjøre for å få legedom og hjelp?`

`Argumentet for forskjellige forfattere av Jesaja stammet fra tanken om at folk ikke kan fortelle fremtiden slik Jesaja gjorde. Hva er problemet med dette argumentet, og hvorfor må vi som kristne avvise denne tanken?`

**Sammendrag**

Frelse krever en frelser. Guds tjenernasjon ville bli frelst av to frelsere: Kyros, som ville sette fangene fri fra eksilet i Babylon, og en ikke navngitt tjener hvis identitet som Messias blir gradvis avslørt. Denne tjeneren skulle bringe rettferdighet og føre de overlevende tilbake til Gud.