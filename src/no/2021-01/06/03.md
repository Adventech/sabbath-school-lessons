---
title:  Det store byen babylon
date:  01/02/2021
---

I 626 f.Kr. gjenreiste kaldeeren Nabopolassar Babylons storhet ved å la seg krone som starten på det ny-babylonske dynastiet og slo Assyria (sammen med Media). Sønnen Nebukadnesar 2 var kongen som erobret og bortførte Juda.

`Hvordan gikk det til slutt med byen Babylon? Se Dan 5.`

I 539 f.Kr., da perseren Kyros inntok Babylon for det medo-persiske riket (se Dan 5), mistet byen for alltid sin uavhengighet. I 482 f.Kr. undertrykte Xerxes 1 et babylonsk opprør mot perserstyret. Han fjernet statuen av hovedguden Marduk og skal ha skadet noen festningsverker og templer.

Aleksander den store inntok Babylon uten kamp i 331 f.Kr. Tross hans drøm om å gjøre Babylon til sin hovedstad i øst, forfalt byen gjennom århundrer. I 198 e.Kr. fant romeren Septimus Severus Babylon fullstendig øde. Så den store byen endte opp forlatt. I dag bor noen irakere på deler av det eldgamle stedet, men de har ikke gjenreist byen som sådan.

Babylons undergang, som er beskrevet i Jes 13, befrir Jakobs etterkommere, de som er blitt undertrykt av Babylon (Jes 14,4–6). Den som gjorde dette mulig, var Kyros, som inntok Babylon i 539 f.Kr. Selv om han ikke ødela byen, ble det begynnelsen på slutten for Babylon, og det tidligere verdensriket truet aldri Guds folk igjen.

Jes 13 skildrer Babylons fall som Guds dom. Krigerne som inntar byen, er Guds redskaper (Jes 13,2–5). Dommens tid kalles «Herrens dag» (Jes 13,6; Jes 13,9), og Gud er så sint at det påvirker stjernene, solen, månen, himmelen og jorden (Jes 13,10; Jes 13,13).

Se Dom 5, der Debora og Baraks sang beskriver Herren som drar frem så jorden rister og regn faller fra himmelen (Dom 5,4). I Dom 5,20–21 leser vi at naturelementene kjemper, deriblant stjernene, mot undertrykkeren.

`Se for deg at noen som bodde i Babylon i dens storhetstid, fikk lese Jes 13, spesielt Jes 13,19–22. De må ha ristet på hodet over slik tåpelighet! Hvilke andre profetier, som ikke er oppfylt ennå, virker tåpelige og umulige i dag? Men hvorfor er det tåpelig å avvise dem som umulige?`