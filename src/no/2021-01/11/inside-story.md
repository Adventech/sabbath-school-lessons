---
title:  Misjonsfortelling
date:  12/03/2021
---

#### Boken og skolen

_Tatjana Sokolovskaja (72) og Andrej Sokolovskij (37), Kirgisistan_

Tatjana hadde nettopp begynt å undervise i russisk språk og litteratur på adventistskolen i Tokmok i Kirgisistan. En dag stakk hun innom en bruktbokbutikk på vei hjem fra jobben. Da hun betalte for noen bøker, tilbød ekspeditøren henne en gratisbok, Mot historiens klimaks. Hun takket og bladde gjennom den. Der fant hun en kontaktadresse og navet Pavel Noskov på siste siden. Det var jo en nabo i blokken der hun bodde!

En dag merket hun seg at en av lærerne på skolen het Arina Noskov. Hun viste henne boken og spurte om hun var gift med Pavel. «Ja, det er jeg,» sa hun. Tatjana fikk vite at de var adventister og gikk i kirken hver sabbat.

Arina ba Tatjana og hennes voksne sønn Andrej hjem på en prat. Under samtalen fortalte Pavel henne om Ellen White. Tatjana leste Mot historiens klimaks med stor interesse. Hun og Andrej ble med i en bibelgruppe som møttes hjemme hos Pavel og Arina. Da Pavels mor ble syk og gruppen trengte et nytt sted å være, åpnet Tatjana hjemmet sitt for bibelgruppen.

Noen uker senere kom Tatjana og Andrej i en åndelig krise og følte at de enten måtte bli adventister eller slutte å ha noe med adventistene å gjøre. De fortalte det til Pavel som sa at bare Gud kunne redde dem ut av krisen.

Tatjana og Andrej ba og bestemte seg for å gå i adventistkirken for første gang. De fikk en hjertelig velkomst og følte at de hadde kommet hjem. De ble døpt 6. april 2019.

Tatjana gir adventistskolen æren for å ha ført henne og sønnen til Gud. «Jeg takker skolen,» sa hun. «Hadde jeg ikke fått jobb her, ville jeg ikke ha kommet til bokhandelen på vei hjem og funnet ut at en av naboene i bygningen min var adventist. Jeg ville ikke ha visst om Adventistkirken. Gud ledet oss på veien.»

En del av offeret 13. sabbat for tre år siden bidro til å bygge gymnastikksal ved syvendedagsadventistenes skole i Tokmok i Kirgisistan. Takk for at dere støtter vårt skolearbeid i Kirgisistan og resten av Euro-Asia-divisjonen.