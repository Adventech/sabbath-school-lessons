---
title:  Videre studium
date:  12/03/2021
---

«Ingen kan vise ekte veldedighet uten å være selvfornektende. Bare ved å være nøysomme og selvfornektende ved hjelp av en stram økonomi kan vi utrette det arbeidet som vi er gitt som Kristi representanter. Vi må ikke eie stolthet og verdslige ambisjoner i våre hjerter. I alt vi gjør må de samme uegennyttige prinsippene som Kristus levde etter, også styre oss. På veggene i våre hjem, på bildene som henger der, på møblene, på våre klesplagg og i spisestuen, på bordet hvor det er rikelig med mat, skal vi kunne lese som om det stod skrevet med Guds finger: Er ikke dette den faste jeg finner behag i, ... at du bryter ditt brød til den som sulter.» – _Helse og livsglede_, side 158–159 [MH 206].

**Spørsmål til drøftelse**

`Se på spørsmålet Jesaja stilte sine samtidige: «Hvorfor bruke penger på det som ikke er brød, og arbeid på det som ikke metter?» (Jes 55,2). Spør deg selv om vi gjør det samme og arbeider for det som ikke metter? Hvorfor er det så lett å gå i den fellen?`

`Hvis selvfornektelse, sosial godhet og sabbaten var viktig på forsoningsdagen på Jesajas tid, er de også like viktige i endetidens forsoningsdag når Guds bukkehorn innvarsler den ypperste frihet ved Kristi andre komme (Dan 8,14; se 1 Kor 15,52; se også 3 Mos 25,9–10).`

`I klassen kan du starte en samtale om sabbatshelligholdelse. Hva tror dere Jesaja mener når han sier at vi bør vende oss bort fra å gjøre som vi vil på sabbaten, og likevel kalle den en «lyst» (Jes 58,13)? Hvordan kan vi gjøre begge deler? Husk sammenhengen i hele teksten i Jes 58.`

**Sammendrag**

I Jes 55 og 58 appellerer profeten til folket om å oppgi sine tanker og veier og vende om til Gud, for hans ideal for deres lykke er så mye høyere enn deres eget. Han tilgir i sin barmhjertighet og insisterer på at de som har fått nåde, skal være barmhjertige i harmoni med forsoningsdagens og sabbatens ånd fordi Guds tilgivelse (som er en gave) forvandler hjertet hvis vi virkelig tar imot den.