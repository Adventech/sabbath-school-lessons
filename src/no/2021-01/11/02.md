---
title:  Kjøpe noe gratis?
date:  07/03/2021
---

`Les denne teksten: Kom, alle tørste, kom til vannet! Dere uten penger, kom og kjøp korn og spis! Kom, kjøp korn uten penger, vin og melk uten betaling! (Jes 55,1). Hvilken motsetning ser du der?`

Anta at du tok med mat og sto på gata i en storby og sa til de sultne og hjemløse: «Hei, dere uten penger, kom og kjøp og spis!» Men hvordan kan de kjøpe hvis de ikke har penger?

Men hvis du tilføyer ordene, som Jesaja gjorde: uten penger og uten betaling, blir poenget klarere. Jesaja ber folk om å akseptere tilgivelsen (Jes 55,7). Men ordet kjøp understreker likevel at det Gud tilbyr for å dekke deres behov og ønsker, er verdifullt, så å motta det forutsetter en transaksjon (overføring av noe som har verdi). Gud tilbyr tilgivelsen gratis innenfor rammen av et gjenopprettet paktforhold med sitt folk, men ikke fordi det ikke har kostet ham noe: Han kjøpte den for en forferdelig pris: sin egen tjener. Selv om den var gratis, kostet det ufattelig mye.

`Hva var prisen for vår frelse? Se 1 Pet 1,18–19.`

`Hvordan er Jesajas tilnærming til frelsen sammenlignet med forståelsen i NT? Ef 2,8–9.`

Jesaja sammenfatter evangeliet i GT, og det er det samme som evangeliet i NT. Det fantes ingen frelse ved gjerninger i en «gammel pakt» som ble erstattet av «ny pakt» og frelse ved nåde. Helt siden Guds løfte om en frelser til Adam og Eva (1 Mos 3,15) har det bare vært én vei til frelse: av nåde gjennom tro (Ef 2,8). «Guds nådegave er evig liv i Kristus Jesus, vår Herre» (Rom 6,23). Helt fra gamle Gilgamesj med hans heroiske bragder i en formålsløs jakt på evig liv til moderne skuespillere som tror på reinkarnasjon, har folk prøvd alle slags veier til frelse, men uten hell. Derfor har de behov for å kjenne Jesus og det han har utrettet for dem på korset.

`Frelsen er gratis i den forstand at vi ikke kan gjøre noe for å fortjene den. Våre gjerninger kan aldri bli gode nok til å frelse oss. Likevel kan det koste oss alt. Hvordan skal det forstås? Se f.eks. Matt 10,39; Luk 9,23; Luk 14,26; Fil 3,8.`