---
title:  Videre studium
date:  12/02/2021
---

«Skyggen på soluret kunne bare gå ti streker tilbake hvis Gud grep direkte inn, og dette skulle være tegnet på at Herren hadde hørt Hiskias bønn. ‘Da ropte profeten Jesaja til Herren, og han lot skyggen gå ti streker tilbake på Ahas’ solur, like langt som den før hadde gått fram.’» – _Alfa og Omega_, bind 3, side 163 [PK 342].

«Da sendemennene fra herskeren i det fjerne landet kom, fikk Hiskia en anledning til å opphøye den levende Gud. Det ville vært lett for ham å fortelle dem om Gud som opprettholder alt det skapte, og som hadde spart hans eget liv da alt håp var ute. ...

Men Hiskia ble stolt og forfengelig, og for å opphøye seg selv lot han disse grådige menneskene få se de rikdommer som Gud hadde gitt sitt folk. Kongen viste dem huset der han hadde skattene sine, sølvet og gullet, balsam-buskene og den fine oljen, hele våpenhuset og alt som fantes i skattkamrene hans. Det var ikke den ting i hele hans slott og rike som Hiskia ikke viste dem (Jes 39,2). Han gjorde det ikke for å ære Gud, men for å opphøye seg selv overfor de fremmede fyrstene.» – _Alfa og Omega_, bind 3, side 163–164 [PK 344,345].

**Spørsmål til drøftelse**

`Hvordan er Satan som den assyriske kommandanten? Snakker han sant når han sier at du har syndet? (Sak 3,1). Hva sier Gud? Se Sak 3,2–5. Hva er vårt eneste håp mot disse beskyldningene? Rom 8,1.`

`Slutter Satan å anklage deg når du blir tilgitt? Se Åp 12,10. Når du er tilgitt og Satan fortsetter å si at du tilhører ham på grunn av din synd, hva slags beskyldning er det? Se 5 Mos 19,16–21 (lov om et ondsinnet vitne som lyver).`

**Sammendrag**

Som svar på nødropet fra en trofast konge, reddet Gud sitt folk og viste hvem han er: Israels allmektige konge som kontrollerer jordens skjebne. Ikke nok med at han ødelegger dem som prøver å ødelegge hans folk, han gir også andre muligheten for å bli hans folk, samme hvor «babylonske» de er.