---
title:  Assyrernes nederlag
date:  06/02/2021
---

### Bakgrunnsstoff
Jes 36,1, Jes 36,2–20, Jes 36,21–37,20, Jes 37,21–38, Jes 38–39

> <p>Minnevers</p>
> Herre over hærskarene, Israels Gud, du som troner over kjerubene. Du alene er Gud over alle kongeriker på jorden, du som skapte himmelen og jorden (Jes 37,16).

En avmagret mann går barbeint sammen med sine to sønner. En annen familie har lastet alle sine ting på en oksekjerre trukket av magre okser. En mann leder oksene mens to kvinner sitter på vogna. De mindre heldige har ingen vogn, så de bærer tingene sine på skuldrene.

Det er soldater overalt. En rambukk smadrer byporten. Bueskyttere på toppen av rambukken skyter mot forsvarere på murene. Det er et stort blodbad.

Spol fremover. En konge sitter på tronen og mottar bytte og fanger. Noen fanger kommer med løftet hånd og ber om barmhjertighet. Andre kneler eller huker seg ned. Beskrivelser av disse scenene med kongen begynner med ordene: «Sankerib, verdens konge, kongen av Assyria» og fortsetter med uttrykk som «satt på en nēmedu-trone, og byttet fra byen Lakisj passerte foran ham.» – John Malcolm Russell, _The Writing on the Wall_ (1999), side 137, 138.

Denne bildeserien, som en gang prydet veggene i Sankeribs «Uforlignelige slott», henger nå i British Museum, og for en historie de forteller om situasjonen for Guds utvalgte folk!