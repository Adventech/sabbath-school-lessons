---
title:  Rystet, men ikke forlatt
date:  09/02/2021
---

`Hvordan virket kommandantens smarte tale på Hiskia og hans embetsmenn? 2 Kong 18,37–19,4; Jes 36,21–37,4.`

Hiskia var rystet og fortvilet da han vendte seg til Gud og søkte forbønn hos Jesaja, profeten som faren hans ikke ville lytte til.

`Hvordan oppmuntret Gud Hiskia? Jes 37,5–7.`

Budskapet var kort, men det var nok. Gud var på sitt folks side. Jesaja forutså at Sankerib ville få høre et rykte som ville få ham til å avbryte angrepet på Juda. Dette gikk straks i oppfyllelse.

Sankerib var frustrert, men hadde på ingen måte gitt opp. Han sendte Hiskia en trussel: «La deg ikke lure av din Gud som du stoler på, når han sier: Jerusalem skal ikke falle i hendene på assyrerkongen. ... Er de blitt berget av gudene sine, de folkene som mine fedre gjorde ende på?» (Jes 37,10; Jes 37,12; se også 2 Krøn 32,17).

Denne gangen gikk Hiskia rett til tempelet og viste budskapet til hærskarenes Gud, «som troner over kjerubene» (Jes 37,14–16).

`Hvordan pekte Hiskias bønn på hva som sto på spill i Jerusalems krise? Jes 37,15–20.`

Sankerib hadde angrepet Hiskias sterkeste forsvar: troen på Gud. Heller enn å gi etter, ba Hiskia Gud om å vise hvem han er, «så alle riker på jorden kan forstå at du alene er Herren» (Jes 37,20).

`Les Hiskias bønn (Jes 37,15–20). Hvilke sider ved Gud fokuserer han på? Hvilket prinsipp i denne bønnen kan gi oss oppmuntring og kraft til å være trofaste i våre kriser?`