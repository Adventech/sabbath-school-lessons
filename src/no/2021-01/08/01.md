---
title:  Fra stormfullt hav til himmelens skyer
date:  13/02/2021
---

### Bakgrunnsstoff
Jes 40,1–2, Jes 40,3–8, Jes 40,9–11, Jes 40,12–31

> <p>Minnevers</p>
> Gå opp på et høyt fjell, du Sions gledesbud! Løft din røst med kraft, Jerusalems gledesbud! Løft din røst, vær ikke redd! Si til byene i Juda: «Se, deres Gud!» (Jes 40,9).

Andre verdenskrig sluttet i 1945 da den japanske soldaten Shoichi Yokoi hadde gjemt seg i jungelen på øya Guam. Brosjyrer fra amerikanske fly kunngjorde freden, men Yokoi trodde det var et triks. Han var patriotisk og lojal mot keiseren og hadde lovt aldri å overgi seg. Han hadde ikke kontakt med sivilisasjonen, men levde av det han fant i jungelen.

I 1972, 27 år etter at krigen var slutt, kom noen jegere over Yokoi mens han fisket, og han fikk vite at fredsbudskapet hadde vært sant. Mens resten av hans folk hadde hatt fred i flere tiår, hadde Yokoi lidd savn og stress i flere tiår. – Roy Gane: _Altar Call_ (1999), side 304, tilpasset.

Gjennom profeten Jesaja kunngjorde Gud mange hundre år tidligere at tiden for folkets lidelser virkelig var slutt: «Trøst, trøst mitt folk, sier deres Gud. Tal til Jerusalems hjerte og rop til henne at hennes strid er fullført, at hennes skyld er betalt, at hun har fått dobbelt fra Herrens hånd for alle sine synder» (Jes 40,1–2).

La oss se hva dette betyr.