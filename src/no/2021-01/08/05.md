---
title:  Barmhjertig skaper
date:  17/02/2021
---

`Hvordan utvikler Jes 40 temaene om Guds nåde og kraft?`

Gjennom hele dette kapittelet er Guds nåde og kraft flettet sammen (se nedenfor) og til og med blandet sammen, for begge er nødvendige for at Gud skal redde sitt folk. Han vil redde dem fordi han er barmhjertig. Han er i stand til å redde dem fordi han er mektig.

**Barmhjertighet (Jes 40,1–5):**: Trøst, Herren kommer for å utfri.

**Makt (Jes 40,3–8):**: Herlighet, varighet mot menneskelig svakhet.

**Barmhjertighet (Jes 40,9–11):**: Godt nytt om utfrielse, hyrde for sitt folk.

**Makt (Jes 40,12–26):**: Makeløs skaper.

**Barmhjertighet (Jes 40,27–31):**: Som skaper, gir kraft til de svake.

Etter å ha innledet om Guds makt som hans storhet og evighet (Jes 40,3–8), skriver Jesaja om hans makt og store visdom som får jorden og menneskene til å virke knøttsmå (Jes 40,12–17). Her får Jesajas stil, med retoriske spørsmål og livlige sammenligninger med jorden og dens deler, oss til å tenke på Guds svar til Job (Job 38–41).

`Hva er svaret på Jesajas retoriske spørsmål: «Hvem vil dere sammenligne Gud med» (Jes 40,18)?`

For Jesaja, som for Job, sier svaret seg selv: ingen. Gud er enestående. Men Jesaja tar opp spørsmålet og viser til det svaret som mange gamle folkeslag antydet med sine handlinger: at Gud er som en avgud (Jes 40,19–20).

Dette svarer Jesaja på. Det ser jo tåpelig ut å bruke en avgud som et bilde på Gud, men for å være sikker på at folk fatter poenget, utdyper han Guds særtrekk og tar opp det ugjendrivelige argumentet om at han er skaperen (Jes 40,21–26).

`Hvordan åpenbarer vers 27 holdningen hos dem Jesajas budskap er rettet til? Hvordan er vi skyldige i å ha den samme holdningen?`

Hensikten med Guds budskap er å trøste mennesker som trenger det! Som Job hadde også deres lidelser forvirret dem og gjort dem motløs med hensyn til hans vesen.

`Se gjennom versene for i dag. De taler ikke bare om Guds nåde og hans makt, men også om at han er skaperen. Hvorfor er denne sannheten så viktig? Hvordan bidrar sabbaten til å forsterke dette hver uke?`