---
title:  Videre studium
date:  19/02/2021
---

Les «Gud er kjærlighet» i Alfa og Omega, bind 3, side 145–151 [PK 311–321].

«På Jesajas tid hadde folk en mangelfull innsikt i åndelige spørsmål fordi de hadde en feilaktig oppfatning av Gud. Satan hadde lenge prøvd å få dem til å betrakte Skaperen som opphavet til synd, lidelse og død. De som han på den måten hadde bedratt, innbilte seg at Gud var en hard og grusom hersker. De mente at han hele tiden var ute etter å anklage og fordømme, og at han var uvillig til å ta imot en synder så lenge han kunne finne en gyldig grunn til ikke å gjøre det. Kjærlighetens lov, som er grunnlaget for himmelens styreform, var av erkebedrageren blitt fremstilt som en hindring for menneskets lykke og som et tungt åk som de skulle være glade for å bli kvitt. Han påstod at den ikke kunne etterleves, og at lovovertredelse ble straffet på en tilfeldig måte.» – _Alfa og Omega_, bind 3, side 145 [PK 311].

**Spørsmål til drøftelse**

`Sammenfatt budskapet i Jes 40,12–31 med dine egne ord. Skriv det ved hjelp av moderne bilder, f.eks. vitenskapelige oppdagelser som illustrerer Guds kraft enda klarere. Del sammendraget med klassen.`

`Hvordan taler Jesajas beskrivelse av Guds ords uforanderlighet mot det svake og forgjengelige i menneskelivet til din frykt for døden? (Jes 40,6–8). Hvordan taler den til ditt håp om oppstandelsen? (Job 19,25–27; Dan 12,2; 1 Kor 15,51–57; 1 Tess 4,13–18).`

`Hvordan kan man bli kurert for stolthet og arroganse ved å ta til seg Jes 40,12–31?`

**Sammendrag**

Gjennom Jesaja trøstet Gud dem som hadde lidd. Deres trengselstid var slutt, og Gud kom tilbake til dem. I stedet for å være motløse og forvirret, kunne de stole på at Gud bruker sin kreative kraft på deres vegne.