---
title:  Problemet med avgudsdyrkelsen
date:  18/02/2021
---

Avgudsdyrkelse ødelegger et enestående nært forhold til Gud ved å erstatte ham med noe annet (2 Mos 20,4–5; Jes 42,8). Så profetene omtaler avgudsdyrkelse som åndelig «utroskap» (Jer 3,6–9; Esek 16,15–19).

`Les Jes 41,29. Hvordan beskriver Jesaja avgudene? Hvordan oppfatter du det han sier om dem? Hvorfor er det en så nøyaktig beskrivelse av enhver avgud, uansett hvilken?`

Oldtidens avgudsdyrkere mente de tilba mektige guddommelige vesener gjennom bilder eller symboler av dem. Tilbedelse av en avgud som representerer en annen gud, er brudd på det første budet: «Du skal ikke ha andre guder enn meg» (2 Mos 20,3). Men hvis en avgud er ment å representere den sanne Gud, slik som gullkalven (2 Mos 32,4–5), forkaster Herren det som et bilde av seg selv, for ingen vet hvordan han skal fremstilles (5 Mos 4,15–19), og ingenting kan fremstille hans makeløse herlighet og storhet. Dermed fungerer en avgud som en annen gud, og å tilbe den, bryter det første og andre bud.

Guds folk trenger ikke avguder, for de har hans virkelige nærvær hos seg i helligdommen. Å tilbe en avgud er å erstatte og derfor fornekte hans virkelige nærvær.

`Hva slags avgudsdyrkelse står vi som menighet overfor i vår tid? Opptrer avgudsdyrkelsen i mer utspekulerte former i kirken i dag? I så fall: hvordan?`

«Mange som bærer navnet kristne, tjener andre guder utenom Herren. Skaperen krever vår største hengivenhet, førsteplassen i livet. Alt som vil redusere vår kjærlighet til Gud eller forstyrre den tjenesten vi skylder ham, blir dermed en avgud.» – _The SDA Bible Commentary_, bind 2, side 1011–1012.

Av gamle skrifter vet vi at avgudsdyrkelsen var tiltrekkende, for den handlet om materialisme. Ved å bruke en tilbedelsesform folk kunne forholde seg til, æret avgudsdyrkerne krefter de trodde kunne gi dem fruktbarhet og velstand. Det var en selvhjelpsreligion. Lyder det kjent?

Rett før Herren kommer igjen med sin vei forberedt av det siste Elia-budskapets veiarbeid om forsoning (Mal 4), vil valget være det samme som på Jesajas tid: Vil du tilbe skaperen, eller vil du tilbe noe annet? (Åp 13,14). For alle tilber noe.