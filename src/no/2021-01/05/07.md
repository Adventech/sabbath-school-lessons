---
title:  Til ettertanke
date:  29/01/2021
---

«En menneskelig far nærer de inderligste følelser overfor sin sønn. Han ser inn i ansiktet til det lille barnet og skjelver ved tanken på livets farer. Han lengter etter å verne sin kjære mot Satans makt og holde ham borte fra fristelse og kamp. Gud ga sin enbårne Sønn til å møte en enda bitrere kamp og en mer fryktelig risiko, for at livets sti måtte bli trygg for våre små. Dette er kjærlighet. Himler, forundre dere! Bli forskrekket, du jord!» – _Alfa og Omega_, bind 4, side 32 [DA 49].

«Det var Kristus som gikk med på å oppfylle betingelsene for menneskets frelse. Ingen engel, ikke noe menneske, kunne gjøre dette. Bare Menneskesønnen må opphøyes, for bare en uendelig natur kunne gjennomføre frelsesprosessen. Kristus gikk med på å knytte seg til illojale syndere, ta menneskets natur, gi sitt eget blod og la sin sjel bli et syndoffer. I himmelens råd ble menneskets skyld målt, vreden for synd ble beregnet, og likevel kunngjorde Kristus beslutningen om at han ville ta ansvaret for å oppfylle betingelsene for at håpet skulle bli en syndig menneskehet til del.» – _The Signs of the Times_, 5. mars 1896.

**Spørsmål til drøftelse**

`I Jes 11 viste Gud Kristi første komme og hans gjenkomst i ett bilde. Dette kan til en viss grad forklare hvorfor noen av jødene ikke tok imot Jesus da han kom første gang, for de ventet at han ville utføre alt som ikke skal skje før ved hans annet komme. Hva sier dette om hvor viktig det er å forstå Kristi komme riktig? Hvordan kan feilaktige oppfatninger om hans annet komme gjøre folk mottakelige for Satans store bedrag i endetiden?`

**Sammendrag**

Jesajas navn betyr «Herrens frelse», og på hans tid lovet Gud sin rest frelse fra undertrykkelsen som kom over dem som følge av nasjonalt frafall. Denne profetien om håp finner sin endelige oppfyllelse i Jesus, og hans navn betyr «Herren er frelse.»