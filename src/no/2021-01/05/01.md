---
title:  Fredsfyrsten
date:  23/01/2021
---

### Bakgrunnsstoff
Jes 9,1–5, Jes 9,6–7, Jes 9,8–10,34, Jes 11, Jes 12,1–6

> <p>Minnevers</p>
> For et barn er oss født, en sønn er oss gitt. Herreveldet er lagt på hans skulder. Han har fått navnet Underfull rådgiver, Veldig Gud, Evig far, Fredsfyrste (Jes 9,6).

«Robert Oppenheimer, som ledet arbeidet med den første atombomben, vitnet for en komité i Kongressen [i USA]. De spurte ham om man kunne forsvare seg mot våpenet. Ja visst, svarte fysikeren.

Og det er …

Oppenheimer så ut over det forventningsfulle publikumet og sa stille: Fred.» – Utarbeidet av Paul Lee Tan: _Encyclopedia of 7,700 Illustrations: Signs of the Times_ (1979), side 989.

Fred er en drøm for mennesket. Siden historien begynte å bli nedskrevet, skal verden bare ha hatt fred ca. 8 prosent av tiden. I løpet av den tiden har minst åtte tusen fredsavtaler blitt brutt (Paul Lee Tan, side 987).

I 1895 opprettet Alfred Nobel en pris for individer som gjorde et fremragende bidrag til fred. Men til og med noen vinnere av Nobels fredspris har vært involvert i voldelige konflikter.

Denne uken skal vi lese om den eneste som kan gi sann og evig fred.