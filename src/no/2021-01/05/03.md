---
title:  Et barn for oss
date:  25/01/2021
---

Her er den tredje spesielle fødselen i Jesajas bok, etter at vi har hørt om Immanuel og Maher-Sjalal-Hasj-Bas.

`Hva er spesielt med barnet i disse versene? Jes 9,6–7`

Legg merke til at denne frelseren har flere navn som beskriver ham på ulike måter. I Midtøsten hadde konger og guddommer flere navn som viste deres storhet.

Han er «underfull» slik Herrens engel beskrev sitt eget navn til Samsons far som «underfullt» (Dom 13,18; samme hebraiske rot) og steg deretter opp mot himmelen i offerflammen på Manoas alter (Dom 13,20). Dette var et bilde på at han skulle ofre seg selv mer enn tusen år senere.

Han omtales som guddommelig («Veldig Gud») og den evige Skaper («Evig Far» – se Luk 3,38: «… Guds sønn»).

Han er en konge av Davids ætt; hans fredsrike skal vare evig.

`Hvem kan dette barnet være med alle disse kjennetegnene? Se Luk 2,8–14.`

Noen har forsøkt å identifisere ham med kong Hiskia, men beskrivelsen overgår et vanlig menneske. Bare én passer: Jesus Kristus, Guds Sønn og verdens skaper (Joh 1,1–3; Joh 14; Kol 1,15–17; Kol 2,9; Hebr 1,2), som ble født for å frelse oss og gi oss fred. Han har fått all makt i himmelen og på jorden, og han er alltid med oss (Matt 28,18–20). Han er fremdeles Gud, han har også blitt menneske for all tid, og vil alltid kunne ha medfølelse med svakhetene våre (Hebr 4,15). «For et barn er oss født» ... for alltid!

«Da Kristus kom til vår verden, var Satan beredt til å møte ham, og kjempet mot ham hver meter av veien fra krybben til Golgata. Satan hadde beskyldt Gud for å kreve selvfornektelse av englene, men han visste ikke selv hva det ville si, for han ville ikke ofre noe for andre. Det var denne anklagen Satan kom med mot Gud i himmelen, og etter at den onde var fjernet fra himmelen, fortsatte han å anklage Gud for å kreve av andre det han ikke selv var villig til å yte. Kristus kom til verden for å imøtegå disse anklagene og for å åpenbare Faderen.» – _På fast grunn_, bind 1, side 403,404 (1SM 406,407).

`Hva sier dette om Guds natur?`