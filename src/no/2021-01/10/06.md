---
title:  Et skyldoffer som forvandler
date:  04/03/2021
---

`Hva vil det si at tjenerens liv er «et skyldoffer?» (Jes 53,10).`

Det hebraiske ordet viser til et «skyldoffer» (3 Mos 5,14–6,7; 3 Mos 7,1–7), som kan sone for bevisst urett mot andre (3 Mos 6,2–3). Jesaja påpekte slike synder (Jes 1–3; Jes 10,1–2; Jes 58). Synderen måtte også gi den forurettede personen tilbake det som var tatt, pluss en straff, før han kom med offeret for å få tilgivelse hos Gud (3 Mos 6,4–7; se også Matt 5,23–24). I tilfelle utilsiktet misbruk av noe som tilhører Gud, går erstatningen til ham (3 Mos 5,16).

Nå kan vi forstå Jes 40,2, der Gud trøster sitt landflyktige folk og forteller dem at de har betalt nok erstatning for sine synder.

Men etter erstatningen må det følge et offer: Guds tjener, og ikke en vær, føres bort som en sau for å slaktes på vegne av mennesker som har kommet på villspor (Jes 53,6–7).

Selv om han ble «utryddet av de levendes land» (Jes 53,8; se også Dan 9,26), fullstendig fortært av offeret som tenner håpets flamme for oss, kommer tjeneren tilbake fra døden for å bli opphøyet, se «etterkommere» og leve lenge (Jes 53,10–12).

**Slå opp versene nedenfor. Hvordan gjenspeiler de det samme budskapet som Jes 53?**

`Sal 32,1–2.`

`Rom 5,8.`

`Gal 2,16.`

`Fil 3,9.`

`Hebr 2,9.`

`1 Pet 2,24.`

`Hva ville du ha skrevet hvis noen ba deg sammenfatte den gode nyheten i Jes 52,13–53,12 i ett enkelt avsnitt?`