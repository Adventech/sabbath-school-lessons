---
title:  Videre studium
date:  05/03/2021
---

”Kristus bar våre synder i sin egen kropp på treet. ... Hva kan synd være hvis ikke noe begrenset vesen kunne sone? Hva må dens forbannelse være hvis bare guddommen alene kunne tømme den? Kristi kors vitner for enhver om at syndens straff er døden. ... Det må være en sterk, forheksende kraft som holder de moralske sansene nede og hindrer dem i å la seg påvirke av Guds Ånd.» – _Our High Calling_, side 44.

«Guds rikes lov skulle bli gjort stor og herlig ved Guds enbårne Sønns død. Kristus bar verdens syndeskyld. Det eneste som kan redde oss, er Guds Sønns inkarnasjon og død. Han kunne lide fordi han ble holdt oppe av Guddommen. Han kunne holde ut fordi han var uten flekk og lyte. Kristus seiret på menneskenes vegne ved å bære den rettferdige straffen. Han både sikret menneskene liv og gjorde loven stor og herlig.» – _På fast grunn_, bind 1, side 298 [1SM 302]

**Spørsmål til drøftelse**

`Jes 53,7–9 lodder avgrunnens dyp: tjenerens død og begravelse. Hvor mange sider av disse versene ble oppfylt på slutten av Jesu liv? Matt 26,57–27,60; Mark 14,53–15,46; Luk 22,54–23,53; Joh 18,12–19,42.`

`Se på det siste sitatet ovenfor om Kristi død for å gjøre loven stor. Hva menes med det? Hvordan forstår vi hans død som bevis på lovens evige gyldighet?`

**Sammendrag**

Etter å ha fortalt om frelserens fødsel, identitet og karriere, avslører Jesaja endelig den store tragedien som gir oss håp: For å nå, redde og helbrede fortapte mennesker, bærer Guds tjener frivillig vår lidelse og straff.