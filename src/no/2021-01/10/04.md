---
title:  Hvem har trodd?
date:  02/03/2021
---

Ifølge Jes 52,13 er Guds tjener høyt opphøyd, men uten forvarsel beskriver neste vers hans utseende som så vansiret at han ikke kan gjenkjennes som et menneske. NT beskriver det som vansiret Jesu utseende: pisking, en tornekrone, korsfestelse, men fremfor alt som bærer av menneskenes synd. Synden var aldri ment å være naturlig for mennesker; å bære den fikk «Menneskesønnen» til å se umenneskelig ut. Sammenlign dette med historien om Job, som plutselig falt fra stor rikdom, ære og makt og ble en sørgelig stakkar som satt i asken på bakken og skrapte sine stygge sår med et potteskår (Job 1 og 2). Kontrasten var så stor at ikke engang vennene hans gjenkjente ham til å begynne med (Job 2,12). Spørsmålet er: Hvorfor lider Job? Hvorfor må Guds Messias lide? Ingen av dem fortjener det. Begge er uskyldige. Så hvorfor disse lidelsene?

`Les versene for i dag og skriv ned de stedene der temaet om den uskyldiges lidelser for skyldige dukker opp. Hva er hovedbudskapet?`

Se på spørsmålene i Jes 53,1. De understreker utfordringen med å tro det utrolige (se også Joh 12,37–41) og advarer oss om å bli sittende og få med resten av historien. Men spørsmålene innebærer også en appell. I denne sammenhengen innebærer parallellen mellom de to spørsmålene at Herrens kraft blir åpenbart for dem som tror budskapet (se også Jes 52,10). Vil du oppleve Guds frelsende kraft? Så tro på budskapet.

`Les Jes 53,6. Hva er budskapet der? Hva sier teksten deg som burde gi deg håp til tross for dine synder og nederlag?`