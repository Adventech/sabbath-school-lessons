---
title:  Diktet om den lidende tjeneren
date:  01/03/2021
---

Jes 52,13–53,12 er kjent som «Diktet om den lidende tjeneren» og bekrefter Jesajas ry som «evangelieprofeten». Diktet troner over annen litteratur. Det er kort, men hver setning er ladet med mening som avslører kjernen i Guds søken etter å redde en menneskehet som er gjennomsyret av synd og fortapt i misgjerninger.

Dette er ikke «melken» i Jesajas ord. Han har forberedt tilhørerne ved å utvikle det messianske temaet fra den første delen av sin bok. Profeten har fulgt Messias’ liv på jorden fra unnfangelsen og fødselen (Jes 7,14), introdusert hans identitet som en guddommelig konge av Davids ætt (Jes 9,6–7), utdypet hans gjenreisning av Israel (Jes 11,1–16) og hans lavmælte tjeneste for å sette dem fri fra urettferdighet og lidelse (Jes 42,1–7). Så avslørte Jesaja at Messias’ store drama omfatter kontrasten med tragedie før opphøyelse (Jes 49,1–12; Jes 50,6–10). Diktet om den lidende tjeneren lodder tragediens dyp.

`Se over det som er nevnt i avsnittet ovenfor. Se hva det forteller oss om Messias, Jesus. Hvordan kan dette forberede oss på det som kommer i Jes 52 og 53? Eller gjør det beskrivelsen enda mer slående?`

Jes 52,13–53,1 innleder diktet med en forhåndsvisning som inneholder en stor kontrast: Tjeneren vil blomstre og bli opphøyet, men hans utseende vil bli vansiret til de ugjenkjennelige. Hvem kan tro det?

Jes 53,2–3 begynner en smertefull nedstigning fra tjenerens opprinnelse og vanlige utseende til sorg og avvisning. Jes 53,4–6 tar en pause for å forklare at hans lidelse egentlig er vår straff som han bærer for å helbrede oss. Jes 53,7–9 fortsetter den uskyldige tjenerens nedstigning til graven.

I Jes 53,10–12 stiger tjeneren opp til den opphøyde belønningen som var forutsett i starten av diktet som begynner i Jes 52,13, med den ekstra innsikten at hans offer for å frelse andre, er Guds vilje.

Sammenlign dette diktet med «dal-formen» i Fil 2,5–11, der Jesus begynner i Guds skikkelse, men stiger ned ved å gi avkall på sitt eget og ta på seg tjenerskikkelse som menneske, ydmyke seg til døden, og det den usleste av alle dødsformer: døden på et kors. Derfor opphøyer Gud ham slik at alle skal anerkjenne ham som Herre (se også Jes 49,7).

`Les Jes 52,13–53,12. Skriv ned alt dette diktet sier at Jesus har gjort for oss. Tenk over hva dette betyr for oss.`