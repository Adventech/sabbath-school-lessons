---
title:  Jorden født på ny
date:  20/03/2021
---

### Bakgrunnsstoff
Jes 65,17–25, Jes 66,1–19, Jes 66,19–21, Jes 66,21, Jes 66,22–24

> <p>Minnevers</p>
> Se, jeg skaper en ny himmel og en ny jord. Ingen skal minnes de første ting, ingen skal tenke på dem (Jes 65,17).

En dag nektet en 12 år gammel gutt å gå på skolen etter å ha lest en bok om astronomi. Moren tok ham med til legen, som spurte: “Billy, hva er det? Hvorfor vil du ikke gjøre lekser eller gå på skolen lenger?»

“Fordi jeg leste i astronomiboken at solen en dag skal brenne ut og alt liv på jorden forsvinne. Jeg ser ingen grunn til å gjøre noe som helst hvis alt skal dø ut.»

Moren ropte hysterisk: «Det har ikke du noe med! Det raker ikke deg!»

Legen smilte og sa: «Men Billy, du trenger ikke å bekymre deg, for når dette skjer, er vi for lengst døde, alle sammen.»

Det er jo en del av problemet: Til slutt er vi alle døde, uansett.

Heldigvis trenger ikke vår eksistens å ende i døden. Tvert imot, vi er tilbudt liv, evig liv i en ny verden.