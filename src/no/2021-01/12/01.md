---
title:  Slektenes håp
date:  13/03/2021
---

### Bakgrunnsstoff
Jes 59, Jes 59,15–21, Jes 60,1–2, Jes 61, Jes 61,2

> <p>Minnevers</p>
> Folkeslag skal gå mot ditt lys, konger gå mot din soloppgang (Jes 60,3).

«Vi må gå i Kristi skole. Bare hans rettferdighet kan gi adgang til nådens pakt og dens velsignelser. Disse velsignelsene har vi lengtet etter lenge, og vi har forsøkt å oppnå dem, men ikke fått dem, for vi har klamret oss til forestillingen om at vi kunne gjøre noe selv for å fortjene dem. Vi har ikke tatt blikket bort fra oss selv i tillit til at Jesus er en levende frelser. Vi må ikke tro at vårt eget storsinn og fortjeneste kan frelse oss. Kristi nåde er vårt eneste håp om frelse. Gjennom sin profet lover Herren: ‘Den urettferdige skal vende seg bort fra sin vei, ugjerningsmannen fra sine tanker, og vende om til Herren, som vil vise barmhjertighet, til vår Gud, for han er rik på tilgivelse’ (Jes 55,7). Vi må tro på Guds enkle løfter og ikke forveksle tro med følelser. Når vi har full tillit til Gud og setter vår lit til den tilgivende frelsers fortjenester, får vi all den hjelpen vi har bruk for.» – _Faith and Works_, side 36. Denne uken skal vi se mer av denne store sannheten som er åpenbart i profeten Jesajas skrifter.