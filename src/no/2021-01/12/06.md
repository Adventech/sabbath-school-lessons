---
title:  «En hevnens dag fra vår gud»
date:  18/03/2021
---

`Hvorfor forkynner Messias Guds hevn midt i de gode nyhetene? Når oppfylles denne profetien?`

Da Jesus Messias var i Nasaret, leste han Jes 61 så langt som «nådens år fra Herren» (Jes 61,2; Luk 4,19). Så stoppet han og sa: «I dag er dette skriftordet blitt oppfylt mens dere hørte på» (Luk 4,21). Han lot altså bevisst være å lese de neste ordene i det samme verset: «en hevnens dag fra vår Gud». Hans tjeneste med godt nytt, frihet og trøst hadde begynt å sette fangene fri fra Satans tyranni, men hevnens dag lå i fremtiden. Han fortalte disiplene at Guds dom hørte fremtiden (Matt 24; se også Mark 13; Luk 21).

I Jes 61 er hevnens dag fra Gud «Herrens dag ... den store og skremmende» (Joel 2,31; Mal 4,5) som skal oppfylles når Kristus kommer tilbake for å rense jorden for urett ved å beseire sine fiender og sette fri den undertrykte resten av sitt folk (Åp 19; se også Dan 2,44–45). Så selv om Kristus kunngjorde begynnelsen av «nådens år fra Herren», topper det seg ved hans annet komme.

Hvordan forener du tanken om en kjærlig Gud med en Gud som lover hevn? Er disse tankene uforenlige? Eller forstår du hevnen som et uttrykk for denne kjærligheten? Hvordan da, i så fall? Begrunn svaret.

Selv om Jesus har bedt oss om vende det andre kinnet til (Matt 5,39), var han andre steder tydelig på at rettferdighet og straff vil bli tilmålt (Matt 8,12). Selv om Paulus ber oss om ikke å «gjengjelde ondt med ondt» (1 Tess 5,15), sa han også at når Herren åpenbares fra himmelen med flammende ild, vil han «straffe dem som ikke kjenner Gud» (2 Tess 1,8).

Forskjellen er at Herren i sin uendelige visdom og barmhjertighet kan dele ut både rettferdighet og hevn på en helt rimelig måte. Menneskelig rettferdighet, menneskelig hevn, skjer alltid med menneskets feil, svakheter og tilfeldigheter. Guds rettferdighet har ikke noen av disse begrensningene.

`Hvilke av disse hendelsene vil gi deg det sterkeste ønsket om hevn over en som gjør ondt?Hvordan kan dette hjelpe oss å forstå sammenhengen mellom Guds kjærlighet til oss og advarslene om hevn?`