---
title:  Videre studium
date:  19/03/2021
---

Se _Alfa og Omega_, bind 1, side 350–351 [PP 376]; _Alfa og Omega_, bind 4, side 194 [DA 236].

«Jesus stod foran folket som en levende fortolker av profetiene om ham selv. Som forklaring på det han hadde lest, talte han om Messias som en hjelper for de undertrykte, en som satte fanger fri, helbredet de syke, ga de blinde syn og åpenbarte sannhetens lys for verden. Hans inntrykksfulle opptreden og den veldige betydning hans ord hadde, grep tilhørerne med en kraft som de aldri tidligere hadde opplevd. Den guddommelige innflytelsen brøt ned hver hindring. Likesom Moses så de ‘den usynlige’. Påvirket av Den hellige ånd svarte de med inderlige amen, og de priste og takket Herren.» – _Alfa og Omega_, bind 4, side 195 [DA 237].

«Hevnens dag fra Herren kommer, dagen da hans harme og vrede utøses. Hvem kan tåle den dagen han kommer? Mennesker har forherdet seg mot Guds Ånd, men hans vredes piler trenger gjennom der overbevisningens piler prellet av. Om ikke lenge skal Gud reise seg og sette synderen på plass. Kan falske hyrder skjerme for overtrederen den dagen? Kan man finne unnskyldning hvis man fulgte mengden på ulydighetens vei? Kan popularitet eller antall fjerne ens skyld? Dette er spørsmål som de uforsiktige og likegyldige bør vurdere og tenke over.» – _Faith and Works_, side 33.

**Spørsmål til drøftelse**

`En pastor sa at hans største problem i tjenesten er kirkemedlemmer som isolerer seg og ikke vil at andre skal slå følge med dem. Hvordan kan «kristne» gå med Kristi rikes kjærlighet, håp og de gode nyhetene til hele verden slik at andre kan få sjansen til å bli frelst før det hele er slutt (Matt 24,14) når de ikke engang vil ta imot mennesker som dukker opp i kirken deres?`

**Sammendrag**

Gud renser et urettferdig samfunn ved å fjerne opprørerne og ved å gi oppreisning til en rest som vender seg fra syndene som har skilt dem fra ham. Velsignelsene som følger med Guds nærvær gjør at folk fra andre nasjoner dras til Gud og hans folk, slik at de også kan glede seg over Guds nådetid som blir forkynt og skaffet til veie av Messias.