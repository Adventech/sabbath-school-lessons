---
title:  Misjonsfortelling
date:  19/03/2021
---

#### Bråkete førsteklassing

_Ljudmila Komkova (24), Ukraina_

Ljudmila visste ikke hva hun skulle gjøre med førsteklassingen Matvej på adventistenes skole i Bucha i Ukraina. Han satt ikke stille og rakte opp hånden som de andre når han lurte på noe. Han reiste seg og ropte.

Ljudmila prøvde å forklare ham at han måtte sitte stille og rekke opp hånden når han hadde et spørsmål. Men det forsto han ikke. Han forstyrret de andre.

Førsteklassingene fant fort venner, men Matvej kranglet med de andre når han ikke overså dem. Han puffet til dem og slo.

Ljudmila var ny som lærer. Hun ville hjelpe Matvej og prøvde å snakke med ham. Ingenting nyttet. En dag etter skolen snakket hun med Gud om saken: «Gud, gi meg tålmodighet og visdom til å finne ut av å arbeide med dette barnet,» ba hun.

Hun ba for Matvej morgen og kveld i seks uker. En dag merket hun en stor forandring i klasserommet. Matvej satt stille og rakte opp hånden i stedet for å reise seg og rope ut spørsmålene sine. Han sluttet å dytte og slå de andre og snakket vennlig til dem. Han så at en av de andre guttene mistet blyanten sin, slik at han ikke kunne gjøre leksene sine. «Her, ta min,» sa han. Ljudmila ble rørt. Matvej hadde bare en blyant, og han ga den bort. En annen elev så at Matvej trengte en blyant og lot ham få en av sine.

Matvej vant venner. Han var snill og romslig. De andre barna likte ham.

Det var en viktig lekse for Ljudmila. «Vi er Guds barn, og han er tålmodig med oss. Han gjorde et mirakel i mitt liv. Jeg hadde aldri trodd at han kunne forandre Matvej så fort.»

Hun la til: «Jeg forsto at når vi gjør alt vi kan, så gjør Gud det som er umulig for oss.»

Se Ljudmila på YouTube: bit.ly/Lyudmila-ESD.

En del av offeret 13. sabbat vil gjøre det mulig for Ljudmilas skole å få sin egen skolebygning. Nå låner skolen rom på en adventisthøyskole, og offeret ditt vil bidra til at barna får sine egne klasserom. Takk for at du planlegger et godt offer.