---
title:  Til ettertanke
date:  19/04/2024
---

«Den samme hatets og motstandens ånd overfor sannheten har inspirert Guds fiender til alle tider, og hans tjenere har måttet vise den samme årvåkenhet og troskap. Kristi ord til sine første disipler gjelder hans etterfølgere til tidens slutt: ‘Det jeg sier dere, sier jeg til alle: Våk.’ Mark 13,37.» – Ellen G. White: _The Great Controversy_, s. 56, 57.

I mange deler av verden, spesielt der folk har fri tilgang til Bibelen, har Satan brukt andre midler for å svekke dens innflytelse. En måte har vært gjennom ulike vitenskapelige bestrebelser eller også bibelforskning som noen ganger kan undergrave tilliten til Guds Ord. For eksempel: Selv om Daniels bok daterer seg til mer enn 500 år før Kristus, daterer mange bibelforskere den i stedet til midten av det andre århundre f.Kr. De hevder at den må være skrevet da; ellers ville profeten ha fortalt fremtiden nøyaktig, og det er ikke mulig. Derfor, sier de, ble ikke Daniel skrevet da det står at den ble det, men hundrevis av år senere. Dessverre er denne løgnen om Bibelen en av mange som moderne vitenskap prøver å påtvinge oss. Og dessverre er det mange som godtar denne feilen fordi bibelforskere sier det. Ikke rart Paulus advarer oss: «Prøv alt og hold fast på det gode» (1 Tess 5,21).

**Spørsmål til drøftelse**

`Se sitatet i tirsdagens studium og tenk over følgende: Hvordan bruker Satan lignende metoder i dag for å undergrave Skriftens autoritet?`

`Hva er våre beste garantier mot å feiltolke Guds Ord?`

`I den store konflikten mellom godt og ondt prøver Satan å sverte Guds karakter og fremstille ham som en autoritær og hard tyrann. Hvordan prøver den onde å gjøre dette, og hva er Guds svar på løgnene hans?`

`Peter sier at «en ikke kan tyde noe profetord i Skriften på egen hånd» (2 Pet 1,20). Hvordan kan vi være sikre på at vi ikke forvrenger Skriftens betydning for å oppnå våre egne mål? Hvorfor kan dette være lettere å gjøre enn vi er klar over, så må vi beskytte oss mot denne praksisen?`