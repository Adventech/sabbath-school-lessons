---
title:  Lyset skinner i mørket
date:  13/04/2024
---

### Bakgrunnsstoff
Joh 8,44, Ordsp 23,23, Apg 20,27–32, 2 Tess 2,7–12, Sal 119,105, Sal 119,116, Sal 119,130, Sal 119,133, Sal 119,160, Ordsp 16,25, 2 Kor 4,3–6

> <p>Minnevers</p>
> Jesus svarte: «Ennå en liten stund er lyset hos dere. Dere må vandre mens dere har lyset, så ikke mørket faller over dere. Den som vandrer i mørket, vet ikke hvor han går hen.» (Joh 12,35).

I Bibelens siste bok er djevelen avbildet som drage og slange (Åp 12,9). Han er en drage fordi han vil ødelegge Guds folk, og en slange fordi han bruker sin list mot dem. I årene etter Kristi død ble tusenvis torturert, kastet til løvene og brent på bålet av keiserens Roma fordi de nektet å tilbe deres «guder». Men i møte med den grusomme straffen forble mange trofaste, evangeliet fortsatte å spre seg, og kirken vokste.

Derfor endret Satan strategi. Mange hedninger ble døpt, men uten grundig opplæring i Bibelens sannhet. Vranglære flommet inn i kirken da ledere blandet Skriftens sannheter med populære skikker. Det fjerde og femte århundre var epoker med kompromisser da kirkens prelater blandet hedensk praksis med kristen lære.

Men selv i livets vanskeligste tider var Gud med sitt folk. De fant Jesus, «veien, sannheten og livet», og gjennom Den hellige ånds kraft sto de fast, selv i møte med et overveldende press for å oppgi sin overbevisning. De var lojale mot Guds åpenbarte vilje i Skriften og sto urokkelig for sannheten i hans Ord, tross presset de ble utsatt for.