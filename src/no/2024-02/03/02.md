---
title:  'Kompromiss: Satans utspekulerte strategi'
date:  14/04/2024
---

`Sammenlign Joh 14,6 med 8,44. Hvilken kontrast ser du mellom Jesus og Satan?`

Det Jesus sier, er sant fordi han er sannhetens opphav. Sannheten kommer fra en allvis, allkjærlig, allvitende Guds hjerte. Han er grunnlaget for virkeligheten og for all sannhet mens Satan er en løgner og løgnens far. Han bruker løgn, bedrag, feilinformasjon og forvrengning av sannheten for å villede Guds folk. Han lurte Eva i Edens hage ved å forvrenge sannheten, så tvil og benekte det Gud sa. Satans ord «dere skal slett ikke dø» var det motsatte av det Gud hadde sagt. Siden har Satan brukt den samme strategien. Han undergraver tilliten til Guds Ord, motsier Guds åpenbarte vilje, forvrenger Skriften og feilsiterer Bibelen når det er til hans fordel.

`Les Ordsp 23,23; Joh 17,17; Joh 8,32. Hva er likt i disse bibelstedene når det gjelder sannheten i Guds Ord? Hva er det sentrale budskapet?`

«Satan visste godt at de hellige skrifter ville sette mennesker i stand til å se hans bedrag og motstå hans makt. Det var ved ordet at selv verdens Frelser hadde motstått hans angrep. Ved hvert angrep brukte Kristus den evige sannhets skjold og sa: ‘Det står skrevet.’ Hvert av motstanderens forslag ble møtt med ordets visdom og kraft. For å kunne bevare sin makt over menneskene og etablere den pavelige ranerens autoritet, må Satan holde dem i uvitenhet om Skriften. Bibelen ville opphøye Gud og sette begrensede mennesker i deres sanne posisjon; derfor må dens hellige sannheter skjules og undertrykkes. Denne logikken fulgte romerkirken. I hundrevis av år var det forbudt å utbre Bibelen. Folket fikk forbud mot å lese den eller ha den hjemme, og prinsippløse prester og prelater tolket læren til egen fordel. Dermed ble paven nesten universelt anerkjent som Guds stedfortreder på jorden, utstyrt med myndighet over kirke og stat.» – Ellen G. White: _The Great Controversy_, p 51.

`Drøft måter Satan forsøker å forvrenge eller feiltolke Guds Ord på i dag.`