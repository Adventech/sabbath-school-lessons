---
title:  Kamp om sinnet
date:  18/04/2024
---

`Les 2 Kor 4,3–6. Hva betyr det at «denne verdens gud har blindet de vantros sinn» (2 Kor 4,4)? Hvordan er øynene deres blindet? Hvordan åpnes øyne?`

Det greske ordet for «sinn» er noema. Det betyr bokstavelig talt vår sansning eller mentale evner. SDA Bible Commentary sier: «Kampen mellom Kristus og Satan er en kamp om menneskesinnet. (Rom 7,23; Rom 7,25; Rom12,2; 2 Kor 3,14; 2 Kor 11,3; Fil 2,5; Fil 4,7–8). Satan legger vinn på å blinde eller formørke menneskesinnet. Han gjør det ved å holde dem borte fra studiet av Guds Ord, ved å forstyrre sinnets krefter med utsvevelser på kropp og sjel, ved helt å fylle sinnet med dette livets ting og ved å fremme stolthet og selvopphøyelse.» – Bind 6, s. 854.

De fortaptes mangel på kunnskap skyldes ikke at de ikke kunne vite. Det er fordi de ikke ville vite. Mange har hatt alle muligheter til å kjenne sannheten, men valgte å ikke tro, og Satan blindet øynene deres. Satans rike er et mørksw	ets rike. Som _SDA Bible Commentary_ tilføyer: «Evangeliet er det eneste middelet som kan avsløre Satans djevelske planer og bedrag, og som kan vise vei fra mørke til lys.» – Bind 6, s. 854. Essensen i NTs budskap er Jesu liv, død og oppstandelse. Jesus er evangeliets kjerne og Skriftens sentrum. Hele Skriften vitner om ham (Joh 5,39).

`Les Joh 1,4–5; Joh 1,9 og Joh 1,14. Hvordan skildrer disse versene Jesus? Legg spesielt merke til Joh 1,14.`

I de første århundrene av den kristne kirke var NTs kristne helt overgitt til Kristus som den som var lyset i deres mørke. De ble frikjøpt av hans nåde, forvandlet av hans kraft og motivert av hans kjærlighet. Selv døden kunne ikke bryte deres lojalitet til Kristus. De gjenkjente djevelens bedrag i evangeliets strålende lys. Kristus har alltid hatt menn og kvinner som modig og ved hans nåde har stått for hans sannhet. I disse tidlige århundrene skinte lyset fra Kristi kjærlighet, nåde og sannhet gjennom mørket.