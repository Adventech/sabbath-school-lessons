---
title:  Til ettertanke
date:  21/06/2024
---

Allerede i 1851 identifiserte adventistpionerene det andre dyret i Åp 13,11–17 med USA. Men den gang må det ha vært vanskelig å forstå hvordan USA kunne få hele verden til å tilbe det første dyret (Åp 13,12). Selv på 1880-tallet besto hele den amerikanske marinen bare av 48 gamle skip.

Men etter den kalde krigens slutt kan ingen makt måle seg med USA militært. Og selv om amerikanerne har opplevd fantastiske friheter, er det ikke vanskelig å se for seg at disse frihetene blir tråkket på, eller til og med fullstendig undergravd, etter som tidene blir vanskeligere. Mange mener vi allerede nå ser dette skje.

«Alle som nekter å [overholde den falske sabbaten], vil bli straffet med sivile straffer, og det vil til slutt bli erklært at de fortjener døden. På den annen side krever Guds lov som påbyr Skaperens hviledag, lydighet og truer med vrede mot alle som bryter dens forskrifter.» – Ellen G. White: _The Great Controversy_, s. 604.

«Når stormen nærmer seg, vil en stor gruppe som har bekjent seg til den tredje engels budskap, men som ikke er helliggjort ved lydighet mot sannheten, forlate sin plass og slutte seg til motstanderne. Ved å forene seg med verden og ta del i dens ånd har de kommet til å se saken i nesten samme lys, og når prøven kommer, er de rede til å velge den lette, populære siden. Menn med talent og gode talegaver, som en gang gledet seg over sannheten, bruker kreftene sine til å bedra og villede sjeler. De blir sine tidligere brødres bitreste fiender. Når sabbatsholdere stilles for retten for å stå til ansvar for sin tro, er disse frafalne Satans mest effektive redskaper når det gjelder å forvrenge og anklage dem, og ved hjelp av falske rapporter og insinuasjoner hisse opp myndighetene mot dem.» – Ellen G. White: _The Great Controversy_, s. 608.

**Spørsmål til drøftelse**

`Hvorfor er en forståelse av de siste dagers hendelser så viktig i den kommende krisen? Hvordan er Skriften et vern mot bedrag?`

`Demokratiske samfunn verden over har vært religionsfrihetens bastioner i århundrer. Hvordan kan dette endre seg ganske raskt?`

`Se på Ellen G. Whites uttalelse ovenfor. Hvilke valg tar du i dag som kan føre til at du befinner deg sammen med disse bekjennende adventistene i morgen?`

`Hvordan forandrer den andre engelens budskap seg under det høye ropet, og hvilke personlige forberedelser kan vi gjøre for å ta imot senregnet og fullføre Guds verk på jorden?`