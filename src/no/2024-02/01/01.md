---
title:  Krigen bak alle kriger
date:  30/03/2024
---

### Bakgrunnsstoff
Åp 12,7–9, Esek 28,12–15, Jes 14,12–14, 1 Mos 3,15, Joh 17,24–26

> <p>Minnevers</p>
> Da brøt det ut en krig i himmelen: Mikael og englene hans gikk til krig mot dragen. Dragen kjempet sammen med englene sine, men de ble overvunnet, og det fantes ikke lenger plass for dem i himmelen (Åp 12,7–8).

Hvorfor er verden så ond hvis Gud er god? Hvordan kan kjærlighetens Gud tillate så mye ondskap? Hvorfor opplever gode mennesker onde ting? I denne ukens studium skal vi se på den evige konflikten mellom godt og ondt. Fra Lucifers opprør i himmelen vil vi se på det ondes opphav og Guds langmodighet med å håndtere syndens problem.

Guds natur er kjærlighet (1 Joh 4,7–8). Alle hans handlinger er kjærlige (Jer 31,3). Kjærlighet kan ikke påbys eller lovfestes. Ellen G. White sier: «Bare kjærlighet kan vekke kjærlighet». – _Desire of Ages_, s. 22. Å nekte noen muligheten til å velge er å ødelegge evnen til å elske, og fjernes evnen til å elske, fjernes muligheten for sann lykke. Gud vinner vår troskap ved sin kjærlighet. Han håndterer den store konflikten mellom godt og ondt slik at synd aldri vil oppstå i universet igjen. Gud vil vise hele universet at han alltid har handlet til beste for sine skapninger. Når vi ser verden i lys av Guds kjærlighet og den store konflikten mellom godt og ondt, skjønner vi at rett vil seire over galt og vil gjøre det i all fremtid.