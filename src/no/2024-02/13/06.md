---
title:  To evigheter
date:  27/06/2024
---

`Les 2 Kor 5,10; Rom 14,10–11 og Åp 20,11–15. Hva sier de om hvorfor de ugudelige blir vekket til live igjen?`

For at syndens problem skal kunne løses slik at ondskapen aldri oppstår igjen, må alle overbevises om at Gud har vært rettferdig i alt han har gjort. Til syvende og sist skal alle bøye kne og anerkjenne Guds rettferdighet i den store striden, også Satan og hans onde engler, og at det aldri var noen grunn til å gjøre opprør mot Gud. Legg merke til dette utsagnet fra Ellen G. White: «Så snart bøkene åpnes og Jesu øye ser på de ugudelige, blir de klar over hver eneste synd de noen gang har begått. De ser akkurat hvor de har veket av fra renhetens og hellighetens vei, hvor langt stolthet og opprør har ført dem i brudd på Guds lov. De forførende fristelsene som de har oppmuntret til ved å hengi seg til synd, velsignelsene som ble forvrengt, Guds budbringere som ble foraktet, advarslene som ble avvist, nådens bølger som ble slått tilbake av et gjenstridig, ubotferdig hjerte – alt dette fremstår som skrevet med bokstaver av ild …

Hele den ugudelige verden står anklaget for Guds domstol for høyforræderi mot himmelens styre. De har ingen som kan tale deres sak, de er uten unnskyldning, og den evige dødsdom blir avsagt over dem.» – _The Great Controversy_, s. 666, 668.

`Les Åp 20,9; Sal 37,20; og Mal 4,1–2. Hvilken innsikt gir disse tekstene oss om syndens og syndernes endelige ødeleggelse og de rettferdiges lønn?`

Den gode nyheten er at Satan og hans onde engler vil bli tilintetgjort i ildsjøen. Synd og syndere vil bli fortært. Ifølge Åp 20,9 skal de fortæres, tilintetgjøres og ikke pines i all evighet. I neste vers brukes uttrykket «i all evighet». Avhengig av sammenhengen betyr ikke ordet «evig» alltid «uendelig», men inntil noe er fullført. (Se 2 Mos 21,6; 1 Sam 1,22; 1 Sam 1,28; Judas 7; og 2 Pet 2,4–6.) For de fortapte er det selve ødeleggelsen, ikke det å ødelegge, som er evig. Gud er ikke den evige torturist.

`Til slutt venter én av to evigheter oss alle. De fortapte får dessverre den «lønnen» de har fortjent – den evige død. Hvorfor er da vårt eneste håp om ikke å få det vi fortjener (nemlig døden), at vi stoler på Jesu rettferdighet?`