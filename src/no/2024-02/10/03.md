---
title:  Døden i GT
date:  03/06/2024
---

`Les Sal 6,5; Sal 115,17; 1 Kong 2,10; 1 Kong 11,43 og 1 Kong 14,20. Hva sier disse versene om de`

GT lærer ikke at sjelen er udødelig. Det lærer heller ikke at de troende etter døden flyr opp til himmelens salighet for all evighet, eller at de vantro stiger ned til helvete etter døden og brenner der i all evighet. Det lærer at døden er en søvn. Kongeboken bruker uttrykket «de gikk til hvile (sov) hos sine fedre» for å beskrive patriarkenes død. I Salmene kalles det en «søvn» (Sal 13,4; se også Sal 90,5). Om døden sier Job at han ikke våkner av søvnen (Job 14,12). Salmisten tilføyer: «Men frikjent skal jeg få se ditt ansikt. Når jeg våkner, skal jeg mettes ved synet av deg.» (Sal 17,15).

Forestillingen om de døde som kroppsløse ånder som svever rundt og kommuniserer med de levende, er ikke bibelsk, men hedensk.

Hvis vi ikke forstår sannheten om døden, er vi åpne for Satans bedrag. «Mange vil bli konfrontert med djevleånder som gir seg ut for å være avdøde slektninger eller venner, og som kommer med den mest besnærende vranglære. Disse fremmede vesener vil prøve å påvirke våre ømmeste følelser og vil gjøre mirakler til støtte for det de sier. Vi må være beredt til å møte dem med Bibelens utsagn om at de døde vet slett ingen ting, og at de som viser seg på den måten, er djevleånder» – Ellen G. White: _Alfa og Omega_, bind 8, side 67.

`Les Dan 12,2 og Job 19,25–26. Hva legger disse versene til om de dødes tilstand?`

Døden er en hvile i søvn frem til oppstandelsen. Det finnes ingen kroppsløse ånder som svever rundt og kommuniserer med de levende. Hedningene trodde på en åndeverden, men israelittene forstod døden som en søvn frem til oppstandelsens morgen. Selv om vi sørger over de døde, bør vi tenke slik om dem som dør i Kristus: De lukker øynene i døden, og samme hvor lang tid det tar før Jesus kommer tilbake, er det neste de vet at det er Jesu gjenkomst. Den første tanken de kan få ved oppstandelsen, er Wow! Jesus kom virkelig snart tilbake!