---
title:  Til ettertanke
date:  07/06/2024
---

Boken The Case for Heaven av Lee Strobel bygger på ideen om at de døde fører en form for bevisst eksistens, og «nær-døden-opplevelser» (NDO) brukes som en del av «beviset». Ett eksempel: «En annen jente, som hadde en NDO under en hjerteoperasjon, sa at hun møtte broren sin i livet etter døden – noe som overrasket henne fordi hun ikke hadde noen bror. Da hun senere ble frisk og fortalte det til faren sin, fortalte han henne for første gang at hun faktisk hadde en bror, men at han hadde dødd før hun ble født.» – Lee Strobel, _The Case for Heaven_ (Grand Rapids, MI: Zondervan Books, 2021), s. 69. Strobel sliter imidlertid med å forene tanken om et liv rett etter døden med Bibelens klare lære om at kristne ikke får sin endelige belønning før Kristus kommer tilbake.

Vi har blitt advart: «Mange vil bli konfrontert med djevelske ånder som gir seg ut for å være kjære slektninger eller venner og forkynner de farligste vranglærer. De vil appellere til våre ømmeste sympatier og utføre mirakler for å underbygge sine påstander. Vi må være forberedt på å stå imot dem med Bibelens sannhet om at de døde ikke vet noen ting, og at de som viser seg på denne måten, er djevelens ånder.

Rett foran oss ligger ‘den tiden av prøvelser som skal komme over hele verden for å prøve dem som bor på jorden.’ Åp 3,10. Alle som ikke har troen fast forankret i Guds ord, vil bli forført og beseiret. Satan arbeider med all urettferdighetens bedrag for å få kontroll over menneskene, og hans bedrag vil hele tiden øke i omfang. Men han kan bare oppnå sitt mål hvis mennesker frivillig gir etter for hans fristelser. De som oppriktig søker å lære sannheten å kjenne og streber etter å rense sjelen ved lydighet, og dermed gjør det de kan for å forberede seg på konflikten, vil finne et trygt forsvar i sannhetens Gud. ‘Fordi du har tatt vare på mitt ord om å holde ut, vil jeg bevare deg’ (vers 10) er Frelserens løfte. Han vil heller sende hver eneste engel ut av himmelen for å beskytte sitt folk enn å la en eneste sjel som stoler på ham, bli overvunnet av Satan.» – Ellen G. White: The Great Controversy, s. 560.

**Spørsmål til drøftelse**

`Hvilke finurlige spiritistiske knep kan Satan bruke for å påvirke sinnet? Hvilken rolle spiller massemedia?`

`Hvordan vil du fortelle om din tro til en venn som nettopp har mistet en av sine kjære og tror at vedkommende er i himmelen? Hva er det passende å si, og hva er ikke passende?`