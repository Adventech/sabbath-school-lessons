---
title:  Til ettertanke
date:  17/05/2024
---

Se på diagrammet nedenfor med profetiene om de 70 ukene og de 2300 dagene. Profetiene starter i 457 f.Kr. og forutsier hendelsene rundt «en som er salvet, en fyrste», som er grunnlaget for 70-ukersprofetien. Med dette som grunnlag avsluttes profetien om de 2300 dagene i året 1844.

![Chart](https://sabbath-school-resources-assets.adventech.io/no/ss/2024-02/07/chart.png)

«I likhet med de første disiplene forsto heller ikke William Miller og hans medarbeidere fullt ut betydningen av budskapet de bar frem. Feil som lenge hadde vært utbredt i kirken, hindret dem i å tolke et viktig punkt i profetien riktig. Derfor ble de skuffet, selv om de forkynte det budskapet som Gud hadde gitt dem å gi til verden, ettersom de hadde misforstått dets betydning.» – Ellen G. White: _The Great Controversy_, s. 351, 352.

«Likevel fullførte Gud sin egen gode hensikt ved å tillate at domsadvarselen ble gitt akkurat slik den var. Den store dagen var nær, og i sitt forsyn ble folket satt på prøve omkring en bestemt tid for å vise dem hva som bodde i deres hjerte. Budskapet var utformet for å teste og rense kirken. De skulle bli ledet til å se om deres hengivenhet var rettet mot denne verden eller mot Kristus og himmelen. De bekjente at de elsket Frelseren; nå skulle de bevise sin kjærlighet. Var de klare til å gi avkall på sine verdslige forhåpninger og ambisjoner og ta imot Herrens komme med glede? Budskapet var utformet for å sette dem i stand til å se sin sanne åndelige tilstand; det ble sendt i nåde for å vekke dem til å søke Herren i anger og ydmykhet.» – Ellen G. White: _The Great Controversy_, s. 353.

**Spørsmål til drøftelse**

`Hva kan vi lære av William Millers erfaringer? Hender det at Gud overprøver vår feilaktige forståelse?`

`Hvorfor er det viktig å forstå Daniel 9,24–27 for å kunne fastslå Bibelens integritet og Kristi guddom?`

`Hvilken rolle spiller forståelsen av profetiene for frelsesplanen? Hvorfor er profetiene så viktige i Guds plan?`