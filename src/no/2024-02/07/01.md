---
title:  Motivert av håp
date:  11/05/2024
---

### Bakgrunnsstoff
1 Tess 4,13–18, Matt 24,27, Matt 24,30–31, 2 Pet 1,19–21, Dan 8,14, Dan 9,20–27, Esra 7,7–13

> <p>Minnevers</p>
> Den dagen skal de si: «Se, dette er vår Gud! Vi håpet på ham, og han frelste oss. Dette er Herren, vi håpet på ham. La oss juble og glede oss over hans frelse!» (Jes 25,9).

Jesu gjenkomst er et av de sentrale temaene i Skriften. Den går som en rød tråd gjennom Bibelens hellige sider. En forsker har anslått at det finnes 1845 henvisninger til Kristi gjenkomst i GT. I NTs 260 kapitler finnes det over 300 henvisninger til Kristi gjenkomst. Hvert 25. vers nevner det. I 23 av de 27 bøkene i NT omtales denne store begivenheten.

Etter at reformasjonen i Europa havarerte og ble hemmet av splittelse og strid, slo protestantismen rot i den nye verden, i det som skulle bli USA, hvor mange forsøkte å ta opp sannhetens kappe, inkludert sannheten om Kristi gjenkomst.

Blant dem var baptistbonden William Miller. Etter å ha studert Bibelen trodde han at Jesus skulle komme snart, allerede mens han levde. Han begynte å forkynne dette budskapet og startet en bevegelse som, selv om den ble en stor skuffelse, åpnet opp bibelske sannheter for mange mennesker som fortsatt er relevante den dag i dag. I ukens studium skal vi se nærmere på hvorfor Kristi gjenkomst har fylt de troendes hjerte med glede opp gjennom århundrene, og hvordan vi kan forberede oss på den store begivenheten.