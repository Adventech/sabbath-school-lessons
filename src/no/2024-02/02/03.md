---
title:  Kristne ble bevart
date:  08/04/2024
---

Guds barmhjertighet, nåde, forsyn og forhåndskunnskap ses tydelig i hendelsene som førte til Jerusalems ødeleggelse. Cestius Gallus og de romerske hærene omringet byen. Ganske uventet trakk de seg tilbake da angrepet virket nært forestående. De jødiske hærene forfulgte dem og vant en stor seier.

Mens romerne flyktet og jødene fulgte etter, flyktet de kristne i Jerusalem til Pella i Perea, på den andre siden av elven Jordan. «De ventende kristne hadde fått det lovede tegnet, og nå meldte det seg en mulighet for alle som ville, til å følge Frelserens advarsel. Begivenhetene ble overstyrt så verken jøder eller romere kunne hindre de kristnes flukt.» – Ellen G. White: _The Great Controversy_, side 30.

`Les Sal 46,2 og Jes 41,10. Hva sier disse skriftstedene om Guds forsyn og omsorg?`

Gud er suveren og overstyrer hendelser på jorden for å oppfylle sine hensikter. Selv om Gud iblant endrer sine planer ut fra våre valg, vil hans endelige plan for vår verden bli oppfylt. Til tider vil Guds folk oppleve motgang, forfølgelse, fengsel og død for Kristi sak. Men selv i de tyngste tider med Satans harde angrep bevarer Gud sin menighet.

`Les Hebr 11,35–38 og Åp 2,10. Hvilken virkelighet avslører dette om kampen mot ondskapens krefter? Hvordan harmonerer disse tekstene med tanken om Guds beskyttelse i det forrige spørsmålet? Er det en motsigelse mellom tanken om Guds beskyttelse og det at Gud lar noen møte lidelse og kanskje død for Kristi sak?`

«Satan forsøkte forgjeves å ødelegge Kristi kirke med vold. Den store konflikten der Jesu disipler ofret livet, var ikke slutt da de falt på sin post. De seiret gjennom nederlaget. Guds arbeidere ble drept, men hans arbeid gikk jevnt og trutt fremover.» – Ellen G. White: _The Great Controversy_, side 41.

`Hva burde det bety for oss at Bibelens forfattere, som var kjent med smerte og lidelse, likevel skrev om Guds kjærlighet som virkelig? Hvordan kan vi oppleve den samme kjærligheten?`