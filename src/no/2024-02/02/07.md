---
title:  Til ettertanke
date:  12/04/2024
---

«Evangeliet ble utbredt, og antallet tilhengere vokste. Den trengte inn i regioner som selv ikke Romas ørner nådde. En kristen sa til de hedenske herskerne som drev forfølgelsen fremover: ‘Dere kan drepe oss, torturere oss, fordømme oss. … Deres urettferdighet er beviset på at vi er uskyldige. … Deres grusomhet … fører ikke frem.’ Det førte bare til at stadig nye ble overbevist. ‘Jo oftere du hogger oss ned, desto flere blir vi; de kristnes blod er såkorn.’ — Tertullians _Apology_, avsnitt 50.» – Ellen G. White: _The Great Controversy_, s. 41, 42.

«Det mystiske forsynet som tillater at de rettferdige blir forfulgt av de ugudelige, har skapt stor forvirring hos mange som er svake i troen. Noen er parate til å oppgi tilliten til Gud fordi han lar de dårligste mennesker ha fremgang mens de beste og reneste lider under deres grusomme makt. Hvordan, spør de, kan en som er rettferdig og barmhjertig, og som også har uendelig makt, tåle slik urett og undertrykkelse? Dette er et spørsmål vi ikke har noe å gjøre med. Gud har gitt oss nok bevis for sin kjærlighet, og vi skal ikke tvile på hans godhet fordi vi ikke forstår hvordan hans forsyn virker.» – Ellen G. White: _The Great Controversy_, s. 47.

**Spørsmål til drøftelse**

`Hvilken verdi har forfølgelse? Hvorfor tror du Gud lar sitt folk lide? Selv om det i enkelte tilfeller, som i den tidlige kristendommen, kom noe godt ut av det, hva med tider hvor det tilsynelatende ikke kommer noe godt ut av det? Hvorfor er vår personlige erfaring med Guds kjærlighet så viktig for å bevare vår tro i slike situasjoner?`

`Hvordan ville du ha svart hvis en venn stilte deg dette spørsmålet: «Hvor er Gud i min lidelse? Hvis han elsker meg, hvorfor går jeg gjennom en så vanskelig tid?»`

`Hvordan kan din lokale menighet bli et omsorgsfullt fellesskap som påvirker verden? Drøft praktiske måter å bruke denne ukens studium på.`