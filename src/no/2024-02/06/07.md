---
title:  Til ettertanke
date:  10/05/2024
---

«Da Bibelen ble bannlyst av religiøse og verdslige myndigheter, da dens vitnesbyrd ble forvrengt og utsatt for alt mennesker og demoner kunne finne på for å få folk til å vende seg bort fra den, da de som våget å forkynne dens hellige sannheter, ble jaget, forrådt, torturert, begravd i fangehull, martyrdømt for sin tro eller tvunget til å flykte til fjellknauser, huler og grotter i jorden – da profeterte de trofaste vitnene i sekkestrie. Likevel fortsatte de sitt vitnesbyrd gjennom hele perioden på 1260 år. I de mørkeste tider fantes det trofaste menn som elsket Guds ord og var nidkjære for hans ære. Disse lojale tjenerne fikk visdom, makt og myndighet til å forkynne hans sannhet gjennom hele denne tiden.» – Ellen G. White: _The Great Controversy_, s. 267, 268.

«Da Frankrike offentlig forkastet Gud og satte Bibelen til side, jublet onde mennesker og mørkets ånder over at de hadde klart det de så lenge hadde ønsket seg – et rike fritt for Guds lovs begrensninger. … Guds begrensende Ånd, som legger en demper på Satans grusomme makt, ble i stor grad tilsidesatt, og Satan, hvis eneste glede er menneskenes elendighet, fikk fritt spillerom. De som hadde valgt opprørets tjeneste, fikk høste fruktene av det, helt til landet var fylt av forbrytelser som var for grusomme til at det var mulig å beskrive dem. Fra ødelagte provinser og ruinerte byer hørtes et forferdelig rop – et rop av bitre kvaler. Frankrike ble rystet som av et jordskjelv. Både gudstroen, loven, samfunnsordenen, familien, staten og kirken ble slått i bakken av den ugudelige hånden som hadde reist seg mot Guds lov.» – _The Great Controversy_, s. 286.

«Med mindre kirken følger etter når hans [Guds] forsyn åpner seg, tar imot enhver lysstråle og utfører enhver plikt som måtte bli åpenbart, vil religionen uunngåelig utarte til overholdelse av former, og den levende gudsfryktens ånd vil forsvinne.» – _The Great Controversy_, s. 316.

**Spørsmål til drøftelse**

`Hvordan avdekkes prinsippene for den store konflikten i Den franske revolusjon?`

`Da en person argumenterte for at det ikke finnes noen Gud, skrev han at det «står oss fritt å sette oss våre egne mål og overskride alle intellektuelle grenser uten å lete etter forbudsskilt.» Hvorfor er uttrykket «uten å lete etter forbudsskilt» så betegnende når det gjelder de motivene mange har for å avvise Gud? Hvordan kan slike tanker bidra til å forklare noe av det som skjedde under Den franske revolusjonen?`

`Hvilken betydning har Johannes’ syn av helligdommen i forbindelse med de siste hendelsene?`