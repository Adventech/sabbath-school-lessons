---
title:  Grunnlaget for Guds styre
date:  25/05/2024
---

### Bakgrunnsstoff
Åp 14,6–12, Fork 12,13–14, Ordsp 28,9, Dan 7,25

> <p>Minnevers</p>
> Dragen ble rasende på kvinnen og dro av sted for å føre krig mot de andre i hennes ætt, mot dem som følger Guds bud og holder fast på vitnesbyrdet om Jesus. (Åp 12,17).

Gjennom bibelstudier oppdaget adventistene betydningen av loven i Det aller helligste i den himmelske helligdommen. I sentrum av Guds lov oppdaget de også betydningen av sabbaten, det fjerde budet. Mer enn noe annet identifiserer dette budet Gud som vår Skaper, grunnlaget for all sann tilbedelse – et tema som vil være spesielt relevant i den siste tiden av jordens historie (se Åp 14,6–12).

Satans mål har fra første stund vært å hindre tilbedelsen av Gud ved å undergrave Guds lov. Han vet at å bryte ett punkt gjør en «skyldig i å bryte dem alle» (Jak 2,10), og derfor oppmuntrer han folk til å overtre Guds lov. Satan hater sabbaten fordi den minner om Skaperen og hvordan han skal tilbes. Men den er også nedfelt i Guds lov i Det aller helligste i den himmelske helligdommen. Siden det er loven som sier hva som er synd, må Guds lov, inkludert sabbatsbudet, gjelde så lenge mennesker ønsker å være trofaste mot Gud.

Målet med dette studiet er å vise sammenhengen mellom helligdommen, Guds lov, sabbaten og den forestående krisen omkring dyrets merke. Vi vil også se på hva sabbaten betyr for en generasjon i endetiden.