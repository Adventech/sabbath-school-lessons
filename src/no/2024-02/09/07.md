---
title:  Til ettertanke
date:  31/05/2024
---

«I mangel av bibelsk støtte for sitt syn var det mange som utrettelig og uten selv å vite det brukte de samme talemåter som Kristus og apostlene ble møtt med: ‘Hvordan kan det være at fremtredende religiøse ledere ikke forstår dette med sabbaten? Bare noen få tror det samme som dere. Det er utenkelig at dere har rett og at alle de lærde i verden tar feil.’

For å tilbakevise slike påstander behøvde de bare å sitere Bibelen og minne om hvordan Herren gjennom tidene hadde ledet sitt folk.

Men kristne i tidligere tider holdt søndag i den tro at det var den bibelske sabbat. Den dag i dag finnes det oppriktige kristne i alle kirkesamfunn, også i den katolske leir, som ærlig tror at søndag er den hviledagen Gud har innstiftet. Herren aksepterer deres oppriktighet og gode vilje. Men når helligholdelsen av søndag blir gjennomført ved lov, og verden blir opplyst om plikten til å holde den sanne sabbat, vil de som overtrer Guds bud for å lyde et påbud som bare er basert på romerkirkens autoritet, sette pavemakten over Gud. De hyller romerkirken og den makten som håndhever det som Rom har påbudt. De tilber ‘dyret’ og dets ‘bilde’.

Når menneskene forkaster den dagen som Gud har sagt er tegnet på hans autoritet, og i stedet helligholder den dagen som romerkirken har valgt som et tegn på sin suverenitet, aksepterer de tegnet på lydighet mot romerkirken, nemlig «dyrets merke». Først når dette er blitt tydelig fremholdt, og folk er stilt på valg mellom Guds bud og menneskebud, vil de som fortsetter å overtre Guds bud, ta ‘dyrets merke’.» – Ellen G. White: _Alfa og Omega_, bind 7, side 382, 376.

**Spørsmål til drøftelse**

`Verden endrer seg fort og dramatisk. Hvorfor må vi være årvåkne slik at vi ikke er uforberedt når den siste dagen kommer?`

`Hvordan stemmer en forståelse av dommen og Guds lov overens med det faktum at vi er frelst av nåde alene?`

`Hvordan kan du vitne for dem som ikke forstår betydningen av den sanne sabbaten og oppriktig holder søndag, den første dagen i uken?`

`Hvilke farer ligger i foreningen av kirke og statsmakt? Hvordan skal vi som kristne forholde oss til myndighetene?`