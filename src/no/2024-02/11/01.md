---
title:  Den forestående konflikten
date:  08/06/2024
---

### Bakgrunnsstoff
Åp 14,7, Åp 14,9, Åp 14,12, Åp 4,11, Åp 13,1–2, Åp 12,3–5, Åp 12,17, Åp 13,11–18

> <p>Minnevers</p>
> Hellige dem i sannheten, ditt ord er sannhet (Joh 17,17).

Det finnes et relativt nytt medisinsk verktøy som kalles en biochip, omtrent på størrelse med et riskorn, som kan implanteres i en pasient. Biochipen inneholder informasjon om pasientens medisinske historie, som kan innhentes ved å føre en ekstern skanner over området der biochipen er satt inn. Noen kristne ser dette som en del av en konspirasjon for å håndheve dyrets merke. For andre har dyrets merke å gjøre med strekkodene på hermetikkbokser, eller det er et mystisk tall på dollarsedler som angivelig summeres til 666. For noen har det å gjøre med frimurerordenen, Illuminati, svarte FN-helikoptre og FN.

Målet med denne ukens studium er å avsløre den kommende konflikten om tilbedelse. Satan vil utfordre Gud ved å forsøke å undergrave Guds lov. Nærmere bestemt vil sabbaten bli midtpunkt i en global konflikt om gudsdyrkelse. Satan hater sabbaten fordi han hater Skaperen. Han vil bruke makt for å bryte vår lojalitet overfor Kristus. Det vil bli en kollisjon mellom ulike trosretninger om den sanne og den falske gudstjenestedagen. Guds siste appell er en oppfordring til troskap mot Kristus tross forfølgelse, økonomisk boikott, fengsling og dødsdom. Denne ukens studie legger vekt på Jesu kraft til å føre oss gjennom verdens siste konflikt.