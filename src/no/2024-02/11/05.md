---
title:  Hva er dyret? Del 2
date:  12/06/2024
---

I stedet for å tilbe dyret, finner Guds folk sin største glede og høyeste fryd i å tilbe ham. Deres lydighet bunner i kjærligheten til ham. De er trofaste mot ham fordi de vet hvor trofast han er mot dem.

`Les Åp 13,5. Skriv dette kjennetegnet på linjen nedenfor.`

Husk fra Studium 4 at Gud gir oss en nøkkel til å forstå profetisk tid – én profetisk dag tilsvarer ett bokstavelig år (4 Mos 14,34; Esek 4,6). Hvis vi regner ut tidsperioden på 42 måneder som er nevnt i Åp 13,5 med 30-dagers hebraiske måneder, blir det 1260 profetiske dager eller bokstavelige år.

Pavedømmet hadde stor makt fra 538 e.Kr. til 1798 e.Kr. Men da Napoleons general Berthier tok paven til fange i 1798 e.Kr., tok pavedømmets profetiske periode med overhøyhet slutt, og Åpenbaringens profeti gikk i oppfyllelse: «Den som skal i fangenskap, må gå i fangenskap» (Åp 13,10). Slaget mot pavedømmet var alvorlig, men ikke dødelig. Ifølge Åp 13,12 skulle det dødelige såret leges. Pavedømmets makt skulle igjen merkes over hele verden.

I dag ønsker verdens ledere paven velkommen som ambassadør for kirken i Roma og besøker ham jevnlig i Vatikanet. I en verden preget av stor uro er det duket for at paven kan bli den moralske lederen i verden som kan samle mennesker. I sin tale til over 15 000 mennesker som var samlet på Petersplassen i Roma 6. juni 2012, sa pave Benedikt 16.: «Søndag er Herrens, menneskenes og kvinnenes dag, en dag da alle skal kunne være frie, frie for familien og frie for Gud. Ved å forsvare søndag forsvarer vi menneskets frihet.» – _General Audience of 6 June 2012: Pastoral Visit to the Archdiocese of Milan - 7th World Meeting of Families_. The Great Controversy viser hvor denne bevegelsen en dag vil ende opp: «De som respekterer Bibelens sabbat, vil bli fordømt som fiender av lov og orden, som nedbrytere av samfunnets moralske bånd, som årsak til anarki og korrupsjon, og som årsak til Guds dom over jorden. … De vil bli beskyldt for å være statsfiendtlige. Fra prekestolen vil prester som fornekter den guddommelige lovs gyldighet, forkynne plikten til å lyde myndighetene slik Gud har bestemt det. I lovgivende forsamlinger og domstoler vil de som holder seg til budene, bli feilaktig fremstilt og fordømt.» – Ellen G. White: _The Great Controversy_, s. 592.

`Det er vanskelig å forestille seg at noe slikt kan skje, men se hvor raskt verden kan forandre seg. Hva burde disse endringene si oss om hvor raskt endetidens hendelser kan inntreffe?`