---
title:  Videre studium
date:  24/05/2024
---

Legg merke til hvordan Jesu gjerning for oss i dommen og vår rolle beskrives: «Jesus unnskylder ikke deres synder, men viser til deres anger og tro. Han krever tilgivelse for dem, idet han løfter de sårede hendene opp for Faderen og englene og sier: Jeg vet hvem de er. Jeg har tegnet dem i mine hender! ‘Offer for Gud er en knust ånd. Et hjerte som er brutt og knust, ringeakter du ikke, Gud.’ Til ham som anklager hans folk, sier han: ‘Måtte Herren vise deg til rette, Satan! Ja, måtte Herren som har utvalgt Jerusalem, vise deg til rette!’» – Ellen G. White: _Alfa og Omega_, bind 7, side 404–405.

«Den kjensgjerning at Guds anerkjente folk blir fremstilt som noen som står for Gud i skitne klær, bør lede alle som bekjenner hans navn, til ydmykhet og hjerteransakelse. De som i sannhet renser sine sjeler ved å lyde sannheten, vil ha ytterst små tanker om seg selv. Jo nøyere de da betrakter Kristi plettfrie karakter, desto sterkere vil deres ønske bli om å bli forvandlet etter hans bilde, og desto mindre renhet og hellighet vil de se hos seg selv. Jo mer de ser på Kristi plettfrie karakter, desto sterkere vil ønsket bli om å bli formet etter hans bilde, og jo mindre renhet eller hellighet vil de se i seg selv. Men mens vi bør innse vår egen syndige tilstand, må vi stole på Kristus som vår rettferdighet, vår helliggjørelse og vår forløsning. Vi kan ikke svare på Satans anklager mot oss. Kristus alene kan legge fram et virkningsfullt forsvar til beste for oss. Han forstår å bringe anklageren til taushet med argumenter som ikke grunner seg på vår fortjeneste, men på hans.» – Ellen G. White: _Testimonies for the Church_, bind 5, s. 471, 472.

«Vi lever nå i tiden for den store soningsdagen. Mens øverstepresten i den gammeltestamentlige offertjenesten gjorde soning for Israel, måtte alle gå i seg selv, bekjenne sin synd og ydmyke seg for Herren, for at de ikke skulle bli utryddet. Slik må alle som gjerne vil at deres navn skal bli stående i livets bok, ydmyke seg for Gud i den korte tiden som er tilbake av nådetiden, angre sin synd og vende om.» – _Alfa og Omega_, bind 7, side 409.

**Spørsmål til drøftelse**

`Hvilke følelser vekkes ved tanken på at Jesus løfter sine sårede hender for oss overfor Far? Hvorfor er dette vårt eneste håp i dommen?`

`Vi lever på forsoningens dag. Forsoning er Guds verk for å frelse fortapte syndere. Hvorfor skulle da en dag som er viet til Guds gjerning for å frelse syndere, være godt nytt?`

`Legg merke til hva Ellen G. White skrev: «Det er bare Kristus som kan føre en effektiv sak for oss. Han er i stand til å bringe anklageren til taushet med argumenter som ikke bygger på våre fortjenester, men på hans.» – _Advent Review and Sabbath Herald_, 2. januar 1908. Hvordan kan du gjøre dette håpet til ditt eget?`