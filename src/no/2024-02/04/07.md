---
title:  Til ettertanke
date:  26/04/2024
---

«Gud lot et stort lys skinne over disse utvalgte menneskenes sinn og åpenbarte mange av Romas villfarelser for dem, men de mottok ikke alt det lyset som skulle gis til verden. Gjennom disse tjenerne ledet Gud folket ut av det romerske mørket, men det var mange og store hindringer som de måtte møte, og han førte dem videre, skritt for skritt, i den grad de kunne tåle det. De var ikke rede til å ta imot alt lyset på én gang. Slik middagssolens fulle prakt fremstår for dem som lenge har levd i mørket, ville det ha fått dem til å vende seg bort hvis de hadde fått se det. Derfor åpenbarte han det for lederne litt etter litt, etter hvert som folket kunne ta imot det. Fra århundre til århundre skulle andre trofaste arbeidere følge etter og føre folket videre på reformens vei.» – Ellen G. White: _The Great Controversy_, s. 103.

«I et annet brev, til en prest som var blitt en evangeliets disippel, snakket Hus med stor ydmykhet om sine egne feil og beskyldte seg selv for ‘å ha følt glede ved å gå i dyre klær og for å ha kastet bort tid på lettsindige sysler’. Så føyde han til disse rørende formaningene: ‘Måtte Guds ære og sjelenes frelse oppta ditt sinn, og ikke privilegier og gods. Vokt deg for å pryde ditt hus mer enn din sjel, og legg først og fremst vekt på det åndelige byggverket. Vær from og ydmyk mot de fattige, og bruk ikke dine midler til fest. Hvis du ikke forbedrer ditt liv og avstår fra overflødigheter, frykter jeg at du vil bli strengt tuktet, slik jeg selv blir.’» – Ellen G. White: _The Great Controversy_, s. 105, 106.

**Spørsmål til drøftelse**

`Hva er «progressivt lys”? Hvorfor åpenbarer Gud sannheten gradvis? Hvordan gjelder dette Guds menighet i dag?`

`Hvordan forholder nye oppdagelser av sannhet seg til tidligere sannheter Guds folk har forstått? Hvorfor må nytt lys aldri motsi gammelt lys?`

`Samme hvor du bor, kommer kulturen din til å fremme noen verdier, ideer og moralkodekser som er i strid med Bibelens lære. Etter å ha kartlagt disse konfliktområdene, hvordan ser du for deg at du og kirken kan håndtere utfordringene? Hvordan kan vi være gode samfunnsborgere uten å gi etter for forskrudde verdier som vår kultur forkynner?`

`Hvordan påvirker Jan Hus’ brev din tenkning i dag? Hva gjør inntrykk på deg i dette brevet?`