---
title:  Til ettertanke
date:  15/07/2022
---

Les «Exodus» side 260–269 og «Fra Rødehavet til Sinai» side 270–281 i _Alfa og Omega_, bind 1. «I fristelsens ødemark» i _Alfa og Omega_, bind 4, side 88–97.

«Men i gammel tid førte Herren sitt folk til Refidim, og han kan velge å lede oss dit også for å prøve vår troskap. Han fører oss ikke alltid til behagelige steder. Da ville vi bli selvgode og glemme at han er vår hjelper. Han ønsker å manifestere seg for oss og vise oss alt vi har til rådighet, og han tillater at prøvelser og skuffelser kommer i vår vei så vi kan se vår hjelpeløshet og lære å be ham om hjelp. Han kan få kjølende bekker til å strømme fra harde berget. Ikke før vi står ansikt til ansikt med Gud og ser slik vi blir sett og kjenner som vi er kjent, vil vi vite hvor mange byrder han har båret for oss og hvor mange byrder han gladelig ville ha båret hvis vi hadde gitt dem til ham i barnlig tro.» – «Rephidim» i _Advent Review and Sabbath Herald_, 7. april 1903.

**Spørsmål til drøftelse**

`Vi snakker ofte om fristelse som om den gjelder enkeltpersonen, og det er riktig. Men finnes det noen fristelser vi har felles, ting vi kanskje må vokte oss mot som gruppe? Hva kan det være?`

`Spør om noen vil fortelle om noen av de «ubehagelige stedene» de har blitt ført til. Hvorfor var de ubehagelige? Hvis de måtte ha disse opplevelsene på nytt i dag, ville de ha sett annerledes på dem?`

`Vi forstår alle prinsippet med at Gud lar oss bli renset og foredlet ved prøvelser. Men hvordan forstår vi det når prøvelsen ikke ser ut til å ha noen verdi – for eksempel når noen blir drept i en bilulykke? Tenk gjennom mulige svar sammen.`

`Be for hverandre slik at hver enkelt kan få kraft til å tåle prøvelser og være trofast.`

`Kjenner dere noen som kom bort fra veien etter å ha vært utsatt for prøvelser? Hva kan dere i så fall gjøre for å hjelpe denne personen tilbake?`