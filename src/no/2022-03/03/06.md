---
title:  Ildprøver
date:  14/07/2022
---

Det var en ung mann som vi vil kalle Alex. Han hadde hatt en vanskelig ungdom: narkotika, vold, også en tid i fengsel. Men så lærte Alex om Gud og overga seg til Jesus. Han hadde fortsatt problemer og kamper, og ting fra fortiden plaget ham, men han var et nytt menneske i Jesus. Han elsket Gud og prøvde å vise denne kjærligheten ved å holde budene (1 Joh 5,1–2). På et tidspunkt følte Alex at han burde bli pastor. Alt tydet på det. Han svarte på Guds kall, ingen tvil om det.

På college gikk det bra i førstningen. Så gikk det ene etter det andre galt, og livet begynte å gå på tverke. Pengene var i ferd med å ta slutt, en nær venn kom med falske anklager som skadet hans rykte. Dessuten ble han ofte syk. Ingen visste hva det var, men det forstyrret studiene hans så han var redd for at han måtte slutte på skolen. På toppen av det hele var han fristet av narkotika, som var lett tilgjengelig lokalt. Han falt for fristelsen. Alex kunne ikke forstå hvorfor alt dette skjedde når Gud hadde ført ham til denne skolen. Tok han feil i det? Hvis ja, var hele opplevelsen hans med Gud en eneste stor feil? Han begynte å tvile på selv det mest grunnleggende i sin tro.

`Tenk deg at Alex kommer til deg og ber om råd. Hva ville du ha sagt? Hvilke erfaringer har du hatt som kan hjelpe ham? Hvilke bibelvers ville du benyttet? Hvor nyttige kan disse versene være i en slik situasjon? Ordsp 3; Jer 29,13; Rom 8,28; 2 Kor 12,9; Hebr 13,5.`

`Nesten alle som følger Herren, har hatt kriser og blitt fristet til å tvile på hans ledelse. Da er det viktig å holde fast på løftene, minnes hvordan Gud har ledet deg før og be om tro og utholdenhet. Herren svikter ikke. Spørsmålet for oss er: Hvordan kan vi unngå falle for fristelsen til å forlate ham?`