---
title:  En varig arv
date:  13/07/2022
---

`Les 1 Pet 1,6–7. Hva sier Peter her?`

Peter skriver til folk som slet med vanskeligheter og ofte følte seg alene. Han skrev til «de utvalgte som lever som fremmede, spredt omkring i Pontos, Galatia, Kappadokia, Asia og Bitynia» (1 Pet 1,1). I dag er dette det vestlige Tyrkia. Noen vers senere skriver Peter at han vet at de «har det tungt i mange slags prøvelser» (1 Pet 1,6).

`Hva mener Peter med å si at de er «fremmede» og «spredt»? Hvordan kan det gjøre prøvelsene verre?`

Den gang var det å være kristen noe nytt. De troende var få i tallet, og flere steder hvor de var klart i mindretall, ble de ofte i beste fall misforstått, i verste fall forfulgt. Men Peter forsikrer dem om at prøvelsene ikke er tilfeldige eller kaotiske (1 Pet 1,6–7). Sann tro er målet for dem som holder ut i «mange slags prøvelser».

`Les 1 Pet 1,6–9. Hvilken forsikring vil Peter gi dem midt i prøvelsene? Og hva betyr dette håpet for oss?`

Uansett prøvelser, hva er det i forhold til evigheten som venter de troende når Kristus kommer tilbake? Peters ord til dem er Guds ord til oss, uansett hva vi står overfor. Samme hvor store prøvelsene våre er, må vi ikke miste endemålet av syne, evig liv i en ny himmel og ny jord, uten smerte, lidelse eller død. Med et slikt løfte som er garantert med Jesu død, er det viktig at vi bevarer troen og ber Herren rense oss for alt som vil hindre vår tro.