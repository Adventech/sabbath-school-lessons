---
title:  Fugleburet
date:  09/07/2022
---

### Bakgrunnsstoff
2 Mos 14, 2 Mos 15,22–27, 2 Mos 17,1–7, Ordsp 3, Luk 4,1–13, 1 Pet 1,6–9

> <p>Minnevers</p>
> Derfor kan dere juble av glede, selv om dere nå en kort tid, om så må være, har det tungt i mange slags prøvelser (1 Pet 1,6).

I fullt dagslys, og når den hører musikken i andre stemmer, vil ikke burfuglen synge den sangen som dens eier prøver å lære den. Den lærer litt her og der, men aldri en fullstendig melodi. Men mesteren dekker til buret og setter det der fuglen bare kan lytte til den ene sangen den skal synge. I mørket prøver den om og om igjen å synge sangen, til den er innlært. Så tas fuglen frem, og siden kan den alltid synge den sangen i dagslyset. Slik behandler Gud sine barn. Han har en sang å lære oss, og når vi har lært den i lidelsens skygge, kan vi alltid synge den.» – _The Ministry of Healing_, side 472.

Legg merke til at det er mesteren selv som setter fuglen i mørket.

Det er lett å forstå at Satan påfører smerte, men ville Gud selv aktivt være med på å føre oss inn i smeltedigler hvor vi opplever forvirring eller smerte?

**Ukeoversikt**

Hvilke eksempler kan du tenke på i Bibelen der Gud selv leder mennesker ut i opplevelser han vet vil inkludere lidelse? Hva tror du var de nye sangene han ville de skulle synge?