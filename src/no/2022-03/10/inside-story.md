---
title:  Misjonsfortelling
date:  02/09/2022
---

#### Badedrakt i kirken

_Regina, Brasil_

De likte å erte Alvaro på kontoret. «Kan du ikke bli med og ta en øl etter jobben på fredager,» sa en. «Hvor var du på lørdag,» sa en annen, «du kommer aldri på lørdagsfestene våre.»

Regina la merke til ham. Han svarte varmt og vennlig. Hun fant ut at han var adventist. Ertingen fortsatte i årevis, men Alvaro ble aldri sint.

En dag ba Gilberto, som også arbeidet der, Regina med til stedet der Alvaro gikk på lørdager. «Det er et uvanlig sted,» sa han, «vi kan lære mer om Bibelen der.»

Regina ville lære mer om Bibelen, så hun ble med en lørdag. Hun hadde på badedrakten under klærne så hun kunne gå på stranden etterpå.

Gilberto tok henne med til et ordinært hus i et boligstrøk. Regina følte seg hjemme. Folk tok imot henne med smil og klem. Hun så at Alvaro også var der.

Regina likte den oppriktige interessen folk viste under bibelstudiet. Etterpå skulle pastoren holde tale. Gilberto gikk hjem, og Regina dro til stranden. Slik fortsatte det i flere uker.

Men en lørdag sa en av deres nye venner: «I dag skal jeg tale, og det ville glede meg om dere ble værende,» sa han. Regina og Gilberto følte ikke de kunne nekte, så de ble der. De holdt lav profil, for de var ikke kledd til kirkegang. Men de likte prekenen, og fra da av var de til stede ved gudstjenesten hver uke.

Etter et år tok Gilberto imot Jesus og ble døpt, men Regina ville ikke. Hva ville familie og venner tro? Hun hadde sett hvordan de mobbet Alvaro på jobben, og Adventistkirken virket veldig uvanlig sammenlignet med menigheten hun hadde vokst opp i.

Fire år gikk, og Regina fikk vite at pastoren skulle flytte. Hun ringte ham straks og ville ikke utsette dåpen lenger. Hun ble et aktivt medlem og hjalp til med hjelpeprogrammer for de fattige.

Regina takker Gud for den kjærlighet hun ble vist. «Når jeg har muligheten, deler jeg min kjærlighet til Jesus med andre på jobben og andre steder,» sier hun.

Takk for 13. sabbats offeret for fire år siden som gjorde det mulig å kjøpe Alvaros kirke. Takk for offeret 24. september som vil bidra til å åpne fire nye kirker i Brasil.

Du finner bilder på Facebook: bit.ly/fb-mq.