---
title:  Å elske dem som sårer oss
date:  30/08/2022
---

Noen har sagt: «Å elske våre fiender betyr altså ikke at vi skal elske skitten som perlen er begravet i; det betyr heller at vi elsker perlen som ligger i støvet. ... Gud elsker oss ikke fordi vi er elskelige av natur. Men vi blir elskelige fordi han elsker oss.»

`Hva ser du når du betrakter dine «fiender», perlen eller skitten som omgir den?`

`Les Matt 5,43–48. Jesus kaller oss til å elske våre fiender og be for dem. Hvilket eksempel fra naturen gir han oss som forklaring på hvorfor vi skal elske våre fiender? Hva er poenget?`

Ifølge Matt 5,45 bruker Jesus eksemplet med Far i himmelen for å si hvordan vi skal behandle dem som skader oss og kanskje legger oss i den verste smeltedigel. Jesus sier at hans Far velsigner både rettferdige og urettferdige med regn. Hvordan bør vi behandle de urettferdige hvis Gud gir dem regn?

Jesus prøver ikke å si at vi alltid skal ha ømme følelser for alle som gir oss problemer, selv om dette også kan være mulig. Fiendekjærlighet er ikke ment å være en følelse vi har for dem, men konkrete handlinger som viser omsorg og omtanke.

Jesus avslutter avsnittet med et vers som ofte skaper debatt: «Vær derfor fullkomne, som deres himmelske Far er fullkommen» (Matt 5,48). Men meningen går klart frem av sammenhengen: De som vil være fullkomne som Gud er fullkommen, må vise kjærlighet mot sine fiender slik Gud viser kjærlighet mot sine. I Guds øyne er det å være fullkommen å elske sin motstander; og for å gjøre det, må vi ha en saktmodighet som bare Gud kan gi.

`Ta utgangspunkt i vår definisjon av saktmodighet (utholde skade med tålmodighet og uten harme) og lag en liste over ting du må forandre slik at Herren kan gi deg den hjertets saktmodighet som vil gi deg den rette innstillingen til dine «fiender.»`