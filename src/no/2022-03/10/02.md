---
title:  Brutt brød og utøst vin
date:  28/08/2022
---

`Oswald Chambers har sagt at vi skal bli «knust brød og utøst vin» for andre. Hva tror du han mener med det?`

Hele Bibelen har eksempler på mennesker som ble «knust» for å tjene andre. Moses ble kalt til å tåle uendelig mye sladder og kritikk da han førte folket til det lovede land. Josef ble kalt til en reise som innebar svik og fengsling da han kom til en tjenerstilling i Egypt. I hvert tilfelle tillot Gud situasjoner der hans folks liv kunne bli et utstillingsvindu for hans nåde og omsorg, ikke bare for dem selv, men også til beste for andre. Gud kan også bruke oss slik. Det er lett å bli sint eller såret i slike situasjoner. Men som vi så i går, er saktmodighet den gudgitte evnen til å utholde det med tålmodighet og uten harme.

`Les Esek 24,15–27. Hva skjer? Hvorfor skulle Esekiel gjennom denne digelen?`

«Esekiel skal være et varsel for dere. Alt han har gjort, skal dere også gjøre. Når dette skjer, skal dere kjenne at jeg er Herren Gud,» sier Gud (Esek 24,24). Hans eksempel skulle lære israelittene sannheten om hvem Gud var, Herren Gud – og de ville se denne sannheten når de opplevde oppfyllelsen av den profetien som Esekiels liv symboliserte og lidelsen han hadde møtt. Hvem vet hvor mange som får se «Herren Gud» gjennom oss på våre ødelagte steder?

`Før eller siden vil livet ta knekken på alle. Hvordan har du opplevd å bli knust? Hva har det lært deg? Hvordan kan Herren bruke din knuste sjel til å hjelpe andre?`