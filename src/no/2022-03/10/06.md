---
title:  Vår klippe og tilflukt
date:  01/09/2022
---

Det er ofte de mest stolte, arrogante og påtrengende som har dårlig selvbilde. Deres arroganse og stolthet – og mangel på saktmodighet eller ydmykhet – er et skalkeskjul for noe de mangler på innsiden. Ubevisst? De trenger noe vi alle trenger: en følelse av trygghet, verdighet og aksept, spesielt i tider med nød og lidelse. Det kan vi bare finne hos Herren. Kort sagt, saktmodighet og ydmykhet er langt fra et tegn på svakhet. Disse karaktertrekk er ofte det sterkeste uttrykket for en sjel som er fast forankret i Klippen.

`Les Sal 62,2–9. Hva synes å være bakgrunnen for denne salmen? Hva vil David ha sagt? Hvilke åndelige prinsipper gir han uttrykk for? Og hvordan kan du anvende prinsippene?`

«Mennesker blir våre fiender helt uten grunn. Guds folks motiver vil bli feiltolket, ikke bare av verden, men av sine egne brødre. Herrens tjenere vil bli satt på harde prøver. En bagatell vil bli gjort til en stor sak for å berettige en egoistisk, urettferdig handlemåte. ... Feilaktige fremstillinger vil sverte disse mennene som uærlige fordi omstendigheter utenfor deres kontroll gjorde arbeidet deres forvirrende. De vil bli utpekt som mennesker man ikke kan stole på. Og dette vil bli gjort av menighetsmedlemmer. Guds tjenere må væpne seg med Kristi sinnelag. De må ikke forvente at de skal slippe fornærmelser og feilvurderinger. De vil bli kalt fantaster og fanatikere. Men de må ikke bli motløse. Gud har hånden på forsynets ratt og leder sitt verk til sitt navns ære.» – _The Upward Look_, side 177.

`Hvor immun er du mot andres bebreidelser og vonde stikk? Neppe helt immun, vel? Hvordan kan du holde fast på Herren så ditt egenverd er forankret i ham som elsker deg så høyt at han døde for din skyld, og slik beskytte deg selv mot andres ringeakt?`