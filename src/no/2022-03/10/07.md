---
title:  Til ettertanke
date:  02/09/2022
---

Les «Betydningen av å søke sann kunnskap» i _Helse og livsglede_, side 344–349; «Jesu programtale» i _Alfa og Omega_, bind 4, side 253–268 og «The Worker and His Qualifications», side 630 i _Evangelism_.

«De vanskeligheter vi må møte, kan i høy grad lettes ved den tålsomhet som skjuler seg i Kristus. Hvis vi eier Mesterens ydmykhet, vil vi heve oss over at vi blir tilsidesatt, og over de ergrelser vi daglig blir utsatt for. Dette vil ikke lenger kaste skygger over vårt sinn. Det største vitnesbyrd om storsinn hos en kristen er selvbeherskelse. Den som ikke bevarer roen og tilliten når han blir utskjelt og grusomt behandlet, berøver Gud hans rett til å åpenbare sin fullkomne karakter i ham. Et saktmodig sinn er den kraft som gir Kristi følgesvenner seier. Den er tegnet på deres forbindelse med himmelen.» – _Alfa og Omega_, bind 4, side 256.

**Spørsmål til drøftelse**

`Hvordan kan ydmykhet «heve oss over» urett og ergrelser? Hva mener du er den viktigste siden ved ydmykheten som gjør dette mulig for oss?`

`Hvordan ser din kultur på ydmykhet og saktmodighet? Blir disse egenskaper respektert eller foraktet? Hva slags press utsettes man for i din kultur som gjør det vanskelig å dyrke disse egenskapene?`

`Finnes det gode eksempler på saktmodighet og ydmykhet hos mennesker som lever i dag? Hvis ja, hvem er de, hvordan har de uttrykt dette, og hva kan du lære av dem?`

`Hvorfor blir saktmodighet og ydmykhet ofte sidestilt med svakhet?`

`Vi så at David søkte Herren som en tilflukt. Hvordan fungerer det? Hvordan kommer tilfluktsstedet alltid til uttrykk? Med andre ord, hvordan kan vi som menighet være et tilfluktssted for dem som trenger et fristed? Hva slags tilfluktssted er din lokale menighet? Hva kan du gjøre for at det skal bli et tilfluktssted for dem som trenger det?`