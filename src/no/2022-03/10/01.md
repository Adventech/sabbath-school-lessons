---
title:  Saktmodig i digelen
date:  27/08/2022
---

### Bakgrunnsstoff
Esek 24,15–27, 2 Mos 32,1–14, Matt 5,43–48, 1 Pet 2,18–25, Sal 62,2–9

> <p>Minnevers</p>
> Salige er de ydmyke, for de skal arve jorden (Matt 5,5).

Vi hører ikke ordet saktmodig særlig ofte, kanskje med unntak av når vi leser om Moses eller studerer saligprisningene. Det er lett å skjønne hvorfor. Saktmodighet betyr å «utholde skader tålmodig og uten harme». Ikke rart vi ikke hører mye om det; det er ikke en egenskap som settes høyt. Noen ganger oversetter Bibelen ordet med «ydmyk». Og ydmykhet er heller ikke et karaktertrekk som står høyt i kurs.

Men saktmodighet, å tåle skade tålmodig og uten harme, er en av de sterkeste egenskapene hos Jesus og hans følgesvenner. Likevel er det ikke et mål i seg selv: En saktmodig ånd kan være et sterkt våpen i hendene på dem som står midt i smerte og lidelse. Ja, digelen er et godt sted å lære å være saktmodig av hjertet, for gjennom vår egen saktmodighet og det som er ødelagt hos oss, kan vi være mektige vitner for Gud.

**Ukeoversikt**

Hva er sammenhengen mellom lidelse og saktmodighet? Hvordan kan vi i vår egen saktmodighet og ødelagte sider være et vitne for andre? Hvordan kan saktmodighet være en styrke for oss, ikke en svakhet?