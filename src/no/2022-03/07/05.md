---
title:  Fars planer for oss
date:  10/08/2022
---

`Alle leter etter håp. Men hvor? Noen finner håp i en venns smil. Andre i økonomisk trygghet eller et godt ekteskap. Hvor ser du vanligvis etter håp og mot?`

I Jeremias bok skriver profeten til folk som hadde mistet håpet i eksil. «Ved elvene i Babel satt vi og gråt når vi tenkte på Sion» (Sal 137,1). Men selv om deres hjerte er knust, legger Jeremia frem grunner til at de ikke bør oppgi håpet.

`Hvilke grunner til håp er gitt i Jer 29,1–10?`

Her i avsnittet er det tre viktige kilder til håp.

Først: Gud forteller sitt folk at de ikke skal gi opp håpet, for deres situasjon er ikke et resultat av tilfeldigheter eller uforutsigbar ondskap. For Gud sier selv: «Jeg har ført [Juda] i eksil fra Jerusalem til Babel» (Jer 29,4). Det kan se ut som om de er omgitt av ondskap, men Juda har aldri vært avskåret fra Guds kjærlige hånd.

For det andre sier Gud at de ikke skal gi opp håpet fordi han også kan arbeide innenfor deres nåværende vanskeligheter. «Dere skal fremme fred for den byen som jeg har ført dere til i eksil, og be til Herren for den! For når den har fred, har også dere fred» (Jer 29,7).

For det tredje sier Gud at de ikke skal gi opp håpet, for han skal gjøre slutt på eksilet på et bestemt tidspunkt: «Så sier Herren: Når sytti år er gått for Babel, skal jeg se til dere. Da skal jeg oppfylle mitt gode løfte for dere og føre dere tilbake til dette stedet» (Jer 29,10).

Etter at Gud har forklart hvordan han tok seg av dem før i tiden og tar hånd om nåtiden og vil ta hånd om fremtiden, forteller han om sin omsorg for folket (Jer 29,11–14).

`Les Jer 29,11–14 og si navnet ditt etter ordet «dere», som om Gud gir løftene til deg personlig. Anvend løftene på deg selv uansett hva dine kamper måtte være.`