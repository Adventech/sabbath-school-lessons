---
title:  Fars irettesettelser
date:  11/08/2022
---

`Les Hebr 12,5–13. Hva er budskapet, og hvordan passer det inn i det vi har studert dette kvartalet?`

Hebr 12,5–13 beskriver prøvelser i sammenheng med disiplin. I min bibeloversettelse av dette avsnittet forekommer ulike former av ordet disiplin ti ganger. I den greske verden var dette det mest grunnleggende ordet for «utdanning». Å forstå «disiplin» er å forstå hvordan Gud utdanner oss i den troens skole som er beskrevet tidligere i Hebr 11.

I hele kapitlet har Paulus malt bilder av troens menn og kvinner. Det var troen som holdt dem oppe når de sto overfor alle slags vanskelige situasjoner. Idet vi begynner på kapittel 12, henvender forfatteren seg til oss lesere og sier at siden så mange før oss har holdt ut mot utrolige odds, kan også vi fullføre løpet som er foran oss. Nøkkelen er å ha blikket rettet mot Jesus når vi opplever tunge tider (Hebr 12,2–3). Å lese kapittel 12 er som å få lesebriller. Uten brillene vil vårt syn eller forståelse av vanskelighetene alltid være uklart. Men når vi har brillene, retter det opp den tåkete forklaringen av lidelsen som omgivelsene presser på oss. Da vil vi få en klar forståelse og kan møte prøvelsene på en god måte.

**Les gjennom «brillene» i Hebr 12,1–13. Se spesielt på vers 5–13 og svar på spørsmålene:**

`Hva er kilden til disiplin?.`

`Hva er vår reaksjon på disiplin?.`

`Hva er formålet med disiplin?.`

`Les Hebr 12,1–13 enda en gang. Lag en liste over alle grunnene du kan identifisere deg med som grunnlag for håp. Hvordan har du opplevd håpet i tider med åndelig «opplæring»?`