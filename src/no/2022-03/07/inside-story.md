---
title:  Misjonsfortelling
date:  12/08/2022
---

#### Sabbats-ultimatum

_Diogo, Brasil_

Da Diogo var nygift, var han så fattig at han ikke kunne få leid et sted å bo. Så de flyttet inn hos en tante som ikke forventet noen husleie.

Hans kone ble gravid, og Diogo så seg om etter en bedre jobb. Men drømmen var å begynne for seg selv. Han ba: «Kjære Gud, hjelp meg å finne en jobb der jeg kan tjene nok til å begynne for meg selv.»

Det var ikke lett å finne et sted han kunne få fri til å tilbe Gud på sabbaten. Men han ga ikke opp. En dag ble han oppringt fra en bensinstasjon som trengte en vaktmann. Eieren ga ham sabbatsfri. Det var langt hjemmefra og en farlig jobb, men han trengte den.

En dag fortalte eieren av bensinstasjonen at han ikke lenger kunne gi Diogo fri på sabbaten. Hva skulle han gjøre? Han sa at han ikke kunne fortsette.

På denne tiden drev Diogos menighet et misjonsprosjekt med hjemmebesøk, bibelstudier og andre aktiviteter. Diogo likte slike prosjekter og gledet seg til å ta del, men så skjønte han at det ville gi ham ekstra utgifter. Dessuten hadde han en nyfødt datter og drømte om å begynne for seg selv.

Etter mye bønn bestemte Diogo seg for å bli med på misjonsprosjektet. Han ville være tro mot Gud. Da prosjektet var slutt, oppdaget han at han hadde 700 brasilianske real igjen til tross for de ekstra utgiftene. Med disse pengene startet han sin egen forretning.

Gud har vært god. De siste fire årene har Diogo drevet sitt eget bakeri. Som lekmedlem er han også en av lederne i en adventistkirke i Brasil. Kirken har misjonsprosjekter hvert år, og mange unge er blitt døpt som et resultat. Diogo sier: «Jeg har lært at når vi er tro mot Gud, tar han seg av oss.»

En del av offeret 13. sabbat går til byggingen av fire nye kirker i Brasil. Takk for at du planlegger et godt offer 24. september.

Du finner bilder på Facebook: bit.ly/fb-mq.