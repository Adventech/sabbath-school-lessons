---
title:  Til ettertanke
date:  12/08/2022
---

Les «Skolen i evigheten» fra side 163 i _Utdanning for livet_; «Hjelp i hverdagen» i _Helse og livsglede_, side 357–368.

«Alle mennesker vil enkelte ganger oppleve bitter skuffelse og knugende motløshet. Det vil komme dager da de blir hjemsøkt av sorg, og da det er vanskelig å tro at Gud fremdeles har omsorg for dem – da bekymring martrer sjelen slik at de heller vil dø enn leve. Det er i slike stunder at mange slipper taket i Gud og blir slaver under tvil og vantro. Hvis vi i slike stunder hadde åndelig klarsyn til å kunne øyne hensikten med Guds ledelse, ville vi se engler som er opptatt med å redde oss fra oss selv. De gjør sitt ytterste for å sette føttene våre på en grunnvoll som er sikrere enn de urokkelige fjell. Dette ville gi oss ny tro og nytt liv.” – _Alfa og Omega_, bind 3, side 56–57 [PK 162].

**Spørsmål til drøftelse**

`Ellen G. White sier at «alle» opplever «bitter skuffelse og knugende motløshet». Hvor godt ser vi hverandre når vi går gjennom slike perioder? Hvordan kan vi lære å bære håp for hverandre når vi opplever bitre skuffelser?`

`Se over det dere har svart på de siste spørsmålene i tirsdagens avsnitt. Hvilken forskjell gjorde det for deg da du hadde Guds nærhet for øye?`

`Les høyt fra deler av Job 38–41 i gruppen. Hva slags bilde tegnes av Gud? Hva lærer du som gir håp og oppmuntring? Hvor passer sabbaten inn i bildet? Hvordan hjelper det å ha Guds natur og karakter for øye?`

`Håpet som forvandler, kommer fra himmelen. Dette betyr at vi kan be om at håpet kommer inn i hverandres liv. Sett av tid til å be for dem som har vaklet i håpet i det siste, at deres håp må bli fornyet. Og hva kan dere gjøre for andre som holder på å tape kampen for å finne håp?`

`Hvis noen kan tenke seg det, så be dem fortelle om en gang da fortvilelsen og prøvelsene førte til at de mistet håpet og troen. Hva vendte kursen? Hva kan vi fortelle hverandre som kan være til hjelp i kampen mot tvil og fortvilelse?`