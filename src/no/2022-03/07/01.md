---
title:  Ukuelig håp
date:  06/08/2022
---

### Bakgrunnsstoff
Hab 1,1–4, Job 38–41, Jes 41,8–14, Jer 29,1–10, Hebr 12,1–13

> <p>Minnevers</p>
> Og håpet skuffer ikke, for Guds kjærlighet er utøst i våre hjerter ved Den hellige ånd som han har gitt oss (Rom 5,5).

Det er lett å snakke og synge om håp når vi sitter omgitt av smilende mennesker i kirken. Men når vi er i smeltedigelen, er det ikke så lett å håpe. Når omstendighetene setter oss under press, begynner vi å stille spørsmål ved alt, spesielt Guds visdom.

I en av bøkene sine skriver C. S. Lewis om en løve. Noen vil treffe løven og spør om løven er trygg. Personen får vite at han ikke er trygg, «men han er god».

Selv om vi ikke alltid forstår Gud, og han ser ut til å gjøre uforutsigbare ting, betyr det ikke at han er mot oss. Det betyr bare at vi ikke har hele bildet ennå. Men vi strever med tanken om at Gud må være forståelig og forutsigbar for at vi skal ha fred, tillit og håp. Slik vi ser det, må han være «trygg». Da vil vi bli skuffet.

**Ukeoversikt**

Hvordan hjelper vårt kjennskap til Guds karakter oss å bevare håpet i smeltedigelen?