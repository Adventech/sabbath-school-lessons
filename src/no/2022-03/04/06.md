---
title:  Karakter og fellesskap
date:  21/07/2022
---

En sang lyder: «Jeg er en stein, jeg er en øy.» Har du noen gang følt det slik – å ville stå alene? Du kan ha hørt folk si: «Vel, min vandring med Gud er en privatsak. Det er ikke noe jeg vil snakke om.»

`Les Ef 4,11–16. Hva er poenget i teksten? Hva er fellesskapets rolle?`

Når Paulus skriver til efeserne, skildrer han menigheten som en kropp. Jesus er hodet, og hans folk utgjør resten. Hvis du leser Ef 4,13, ser du hensikten med å leve i et slikt fellesskap? Det er å oppleve «hele Kristi fylde». Og til det trenger vi hverandre!

Det er mulig å være kristen helt alene. Mange mennesker som har blitt latterliggjort eller forfulgt, har måttet stå alene. Det er et sterkt vitnesbyrd om Guds kraft at menn og kvinner ikke bukker under for presset de utsettes for. Men likevel understreker Paulus en stor sannhet: vi opplever og åpenbarer Kristi fylde når vi arbeider sammen i fellesskap med hverandre.

`Les Ef 4,11–16. Hva må skje før Kristi fylde kan bli åpenbart i vårt fellesskap?`

`Hvordan er det vitnesbyrdet et fellesskap som åpenbarer Kristi fylde annerledes enn det den enkelte kan åpenbare av Kristi fylde? Hva har dette å si for den store konflikten? Se Ef 3,10.`

`Det er lett å være hyggelig når du er alene eller blant fremmede, men det er mye vanskeligere å være hyggelig mot folk du enten kjenner godt eller ikke liker. Når vi likevel viser disse menneskene godhet og vennlighet, er det et uimotståelig vitnesbyrd om sannheten om Gud.`