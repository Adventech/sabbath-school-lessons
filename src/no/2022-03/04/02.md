---
title:  «I sitt bilde»
date:  17/07/2022
---

> <p></p>
> «Dem som han på forhånd har vedkjent seg, har han også på forhånd bestemt til å bli formet etter sin Sønns bilde, så han skal være den førstefødte blant mange søsken» (Rom 8,29).

I begynnelsen skapte Gud oss i sitt bilde (1 Mos 1,27), men dette bildet har blitt forvrengt av synd.

`Hvor ser vi denne forringelsen av Guds bilde i mennesket?`

Det er opplagt: alle er blitt fordervet av synd (Rom 3,10–19). Likevel ønsker Gud å føre oss tilbake til det vi burde ha vært fra først av. Det er her verset vårt i dag passer inn. Det åpenbarer Guds plan om at de som underkaster seg Den hellige ånd, kan bli «formet etter [hans] Sønns bilde» (Rom 8,29).

Men det er også en annen dimensjon. «Guds eget bilde skal gjenskapes i mennesker. Guds ære og Kristi ære er knyttet til fullkommengjøringen av hans folks karakter.» – _Alfa og Omega_, bind 5, side 223–224.

`Hvordan forstår du sitatet ovenfor? Se også Job 1; Matt 5,16; 1 Kor 4,9; Ef 3,10.`

Som kristne må vi ikke glemme at vi står midt i et kosmisk drama. Den store konflikten mellom Kristus og Satan utspiller seg rundt oss. Kampen tar mange former. Og selv om mye er skjult, kan vi forstå at vi som Kristi følgesvenner har en rolle å spille i dette dramaet og kan ære Kristus med vårt liv.

`Tenk deg at du er på et stort stadion. På den ene siden sitter himmelske vesener som er lojale mot Gud, på den andre siden er vesener som har falt sammen med Lucifer. Hvilken side ville ha mest å juble for hvis livet ditt det siste døgnet ble spilt på denne banen? Hva kan svaret si deg om deg selv?`