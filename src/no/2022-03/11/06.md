---
title:  Lære å glede seg i Herren
date:  08/09/2022
---

> <p></p>
> «Ha din lyst og glede i Herren, så gir han deg alt ditt hjerte ber om!» (Sal 37,4).

Sal 37,4 er et fantastisk løfte. Tenk deg å få det du alltid har ønsket deg. Men skal vi få det vårt hjerte ber om, må vi ha et hjerte som fryder seg i Herren. Så hva betyr det å «ha sin lyst og glede i Herren»?

Les Sal 37,1–11. Sammenhengen for Sal 37,4 er kanskje overraskende. David skriver om å være omgitt av mennesker som motarbeider både Gud og ham. Når folk motarbeider oss, er den naturlige reaksjonen ofte å bli sint eller å prøve å rettferdiggjøre oss selv. Men David råder oss til noe annet.

**Hva er Davids råd til Guds folk i denne situasjonen?**

`Sal 37,1.`

`Sal 37,5.`

`Sal 37,7.`

`Sal 37,8.`

`Les Sal 37,4 igjen. Hva betyr å «ha sin lyst og glede i Herren» i forbindelse med versene du nettopp har kommentert?`

David gjentar det om og om igjen, på forskjellige måter: «Stol på Gud.» Stol på at han vil handle. Ikke bli opprørt, for Gud er din Gud, og han arbeider for deg – her og nå. Du behøver ikke storme inn og prøve å ordne opp selv. Din Far i himmelen har styr på tingene. Stol på han. Stol fullt og fast på ham.

Det er i denne sammenhengen David skriver om å ha sin lyst og glede i Herren. Det betyr at vi lever i full tillit. Ingenting kan forstyrre vår fred, for Gud er her og har kontroll. Vi kan prise ham, vi kan også smile, for ingen kan overliste Gud! Når vi kan lære å gjøre dette, vil vi få det vårt hjerte lengter etter, for vi får det vår Far ønsker å gi oss, og på det tidspunktet som er mest til fordel for oss og hans rike.

`Hvordan kan du lære å «ha din lyst og glede i Herren»? Ta tid til bønn, søk Guds veiledning om hvordan dette kan bli en realitet i ditt liv.`