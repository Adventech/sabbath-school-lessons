---
title:  Vente i digelen
date:  03/09/2022
---

### Bakgrunnsstoff
Rom 15,4–5, Rom 5,3–5, 1 Samuel 26, Sal 37,1–11

> <p>Minnevers</p>
> Men Åndens frukt er ... overbærenhet (Gal 5,22).

Forskere gjorde et eksperiment med fireåringer og marshmallows. Hvert barn fikk høre av en vitenskapsmann at de kunne få en marshmallow, men hvis barnet ventet til forskeren kom tilbake etter et ærend, ville de få to. Noen av barna stappet marshmallowen i munnen straks forskeren gikk, andre ventet. Forskjellene ble registrert.

Forskerne fulgte opp barna inn i tenårene. De som hadde ventet, viste seg da å være bedre tilpasset, flinkere på skolen og mer fortrøstningsfulle enn de som ikke gjorde det. Det virket som om tålmodighet var et tegn på noe større, noe viktig i menneskets karakter. Så det er ikke rart at Gud ber oss utvikle denne dyden. Denne uken skal vi se hva som kan ligge bak noen av de mest krevende av alle digeler: ventedigelen.

**Ukeoversikt**

Hvorfor må vi iblant vente så lenge på ting? Hva kan vi lære om tålmodighet mens vi er i smeltedigelen?