---
title:  Til ettertanke
date:  09/09/2022
---

Les «Nytt dynasti» i _Alfa og Omega_, bind 2, side 216–219 [PP 637–642]

Guds plan for oss kan kreve mye venting, og det kan føles som en smeltedigel. Vi kan lære tålmodighet i denne tiden når vi fokuserer på Guds person og stoler på at han handler til beste for oss. Det er mange grunner til å vente, men alle har å gjøre med oppfyllelsen av Guds planer for oss og hans rike. Vi kan tape mye hvis vi løper foran Gud, men vi kan vinne mye ved å bevare en holdning av tillit og glede i ham. Herren veier og måler hver prøvelse.

«Jeg kan ikke tyde Guds hensikt med min lidelse, men han vet hva som er best, og jeg vil overgi min sjel, kropp og ånd til min trofaste skaper. ‘Derfor er det jeg lider, men jeg skammer meg ikke, for jeg vet hvem jeg tror på. Jeg er viss på at han har makt til å ta vare på det som er overgitt meg, helt til dagen kommer’ (2 Tim 1,12). Hvis vi øvde oss opp til å ha mer tro, mer kjærlighet, større tålmodighet og en mer fullstendig tillit til vår himmelske Far, vet jeg at vi ville ha mer fred og lykke dag for dag etter som vi gjennomgår konflikter her i livet.

Herren vil ikke at uro og bekymring skal fjerne oss fra Jesu armer. Vi må vente og våke mer i stillhet. Vi tror at uten gode følelser er vi ikke på rett spor, og vi fortsetter med å se inn i oss selv for å finne et tegn som passer for anledningen. Men vi må regne med tro, ikke med følelser.» – _På fast grunn_, 2. bok, side 242, 243.

**Spørsmål til drøftelse**

`Hva betyr det at Jesus «veier og måler» hver prøvelse? Hvordan kan det hjelpe oss å vite dette mens vi venter?`

`Be en i gruppen om et personlig vitnesbyrd om hva tålmodig venting går ut på. Hva fryktet de, hva gledet de seg over? Hvordan klarte de seg? Hva lærte de? Hvilke løfter klamret de seg til?`

`Hva kan dere gjøre for å hjelpe andre som er i smeltedigelen mens de venter på Guds timing for et eller annet?`

`Hva er bønnens rolle når vi skal utvikle tålmodighet? Er det andre du kan be for, slik at Ånden vil utvikle tålmodighet i deres liv?`