---
title:  Ekstrem hete
date:  23/07/2022
---

### Bakgrunnsstoff
1 Mos 22, Hos 2,1–12, Job 1,6–2,10, 2 Kor 11,23–29, Jes 43,1–7

> <p>Minnevers</p>
> Det var Herrens vilje å knuse ham med sykdom. Når hans liv er gitt som skyldoffer, skal han se etterkommere og leve lenge. Ved hans hånd skal det lykkes, det Herren vil (Jes 53,10).

Da forfatteren C. S. Lewis lå for døden, skrev han: «Ikke det at jeg står i fare (tror jeg) for å miste min tro på Gud. Den virkelige faren er å skulle komme til å tro slike forferdelige ting om ham. Den konklusjonen jeg gruer for, er ikke: ‘Altså finnes det likevel ikke noen Gud’, men ‘Det er altså slik Gud er.’» – _A Grief Observed_ (New York: HarperCollins Publishers, Inc., 1961), side 6–7.

Når det blir riktig vondt, sier noen av oss Gud farvel. For andre, som Lewis, er fristelsen at det endrer vårt syn på Gud slik at vi tenker alt mulig dårlig om ham. Spørsmålet er, hvor ille kan det bli? Hvor mye hete er Gud villig til å utsette sitt folk for, slik at han kan oppnå sin hensikt med å forme oss etter «sin Sønns bilde»? (Rom 8,29).

**Ukeoversikt**

Hvorfor tror du at Gud tar sjansen på å bli misforstått av dem han ønsker skal kjenne ham og elske ham? Hvor mye tror du Gud er villig til å bli misforstått for å forme deg etter «sin Sønns bilde»?