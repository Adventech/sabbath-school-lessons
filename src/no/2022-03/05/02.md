---
title:  Abraham i smeltedigelen
date:  24/07/2022
---

Les 1 Mos 22. Helt ut av det blå og uten noen forklaring kaller Gud plutselig Abraham til å ofre sitt barn som brennoffer. Kan du forestille deg hva Abraham må ha følt? Det var helt opprørende av en hellig Gud å be deg ofre din sønn. Abraham må ha ment at dette kunne godtas, men hva med Guds løfter om en arving? Uten sønnen ville løftet være borte.

`Hvorfor ba Gud Abraham om dette offeret? Hva var poenget hvis Gud vet alt?`

Guds befaling og tidspunktet han valgte, var ikke tilfeldig. Det skulle utløse maksimum smerte, «for Abraham hadde Gud spart den siste og største prøven inntil alderen tynget ham og han lengtet etter hvile fra bekymring og strev.» – Alfa og Omega, bind 1, side 128. Var dette en gal Guds prøvelse? Slett ikke, for «den sjelekval han gjennomlevde i de dagene den forferdelige prøven varte, ble tillatt for at han av egen erfaring skulle forstå noe av storheten i det offer den evige Gud brakte for å kjøpe mennesket fri.» – _Alfa og Omega_, bind 1, side 142–143.

Det var bare en test; det var ikke Guds hensikt at Abraham skulle drepe sønnen sin. Dette belyser noe viktig om den måten Gud noen ganger arbeider på. Han kan be oss om å gjøre noe han ikke vil vi skal fullføre. Han kan be oss om å dra til et sted han ikke har villet at vi skal komme til. Det som er viktig for Gud, er ikke nødvendigvis målet, men det vi lærer idet prosessen forvandler oss.

Jesus kan ha tenkt på Abrahams opplevelse da han sa: «Deres far Abraham jublet over å skulle se min dag. Han fikk se den dagen og frydet seg» (Joh 8,56). Abraham kunne ha gått glipp av denne innsikten og avvist befalingen som noe som kom fra Satan. Nøkkelen til at Abraham overlevde og lærte gjennom hele prosessen var at han kjente Guds stemme.

`Hvordan kjenner du Guds stemme? Hvordan vet du når Gud snakker til deg? Hvordan kommuniserer han sin vilje til deg?`