---
title:  Israel på villspor
date:  25/07/2022
---

Historien om Hosea har noen viktige lekser til oss. Hans situasjon var spesiell. Hans kone Gomer stikker av og får barn med andre menn. Enda hun er utro, kaller Gud Hosea til å ta henne tilbake og vise henne sin fulle kjærlighet igjen. Dette er ment som en lignelse om Gud og Israel. Israelittene hadde forlatt Gud og drevet åndelig hor med andre guder, men Gud elsket dem likevel og ville vise dem sin kjærlighet. Men legg merke til hans metoder!

**Les Hos 2,1–12. Hvilke metoder sier Gud han vil bruke for å dra Israel tilbake til seg selv? Hvordan vil det ha føltes?**

`Hos 2,2–3.`

`Hos 2,5–7.`

`Hos 2,8–9.`

`Hos 2,10.`

Historien tar opp to spørsmål om måten vi opplever Gud på når han fører oss til omvendelse.

For det første risikerer vi at vi ikke ser at Gud gjør noe. Da Israel hadde tunge opplevelser, kan det ha vært vanskelig å skjønne at Gud arbeidet for deres frelse. Når vår vei er stengt av skarpe torner eller vi er murt inne så vi ikke vet hvor vi skal gå, er dette Guds vilje? Når det vi trenger til livets opphold, blir borte og vi står i forlegenhet, kan vår Far ha noe med det å gjøre? (se Hos 2,6; Hos 2,9–10). Sannheten er at uansett hva vi føler, forsøker Gud alltid å føre oss til omvendelse fordi han elsker oss så høyt.

Dessuten risikerer vi å misforstå Gud når han handler. Vi erkjenner kanskje at Gud er i det, men vi liker ikke det han gjør. Når vi føler oss såret og flaue, er det lett å si at Gud er grusom som ikke griper inn og viser at han bryr seg. Men Gud forsøker alltid å fornye oss gjennom sin kjærlighetspakt.

`Les Hos 2,14–23. Hva sier dette avsnittet om Gud? Be Den hellige ånd vise deg om du har flyktet fra Gud på noe område av ditt liv. Hvis du kommer til at du har gjort det, hvorfor da vente med å gå gjennom digelen? Hva hindrer deg i å overgi alt til Gud nå?`