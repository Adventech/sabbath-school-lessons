---
title:  Å dø som et frø
date:  10/09/2022
---

### Bakgrunnsstoff
Fil 2,5–9, Rom 12,1–2, 1 Sam 2,12–3,18, 1 Sam 13,1–14, Sak 4,1–14

> <p>Minnevers</p>
> Sannelig, sannelig, jeg sier dere: Hvis ikke hvetekornet faller i jorden og dør, blir det bare det ene kornet. Men hvis det dør, bærer det rik frukt (Joh 12,24).

Jesu bilde av et hvetekorn som dør, er et fascinerende bilde på vår underkastelse under Guds vilje. Først er det fallet. Frøet som faller fra hveteakset, bestemmer ikke hvor eller hvordan det faller til bakken. Den har ingen kontroll over bakken som omgir det og deretter presser det ned.

For det andre er det ventetiden. Frøet ligger i jorden og vet ikke hva fremtiden bringer. Det kan ikke «forestille seg» hvordan livet vil bli i fremtiden, for det er bare et hvetekorn.

For det tredje skal det dø. Frøet kan umulig bli en hveteplante med mindre det oppgir sin trygge, behagelige tilstand som frø. Det må «dø»; det vil si at det må oppgi det som det alltid har vært før, så det kan forvandles fra frø til en plante som bærer frukt.

**Ukeoversikt**

Hvorfor er det så vanskelig å godta Guds vilje når vi vet at den er det beste for oss? Hvilket eksempel på underkastelse har Kristus gitt oss? Hvordan passer bildet med hvetekornet på ditt liv?