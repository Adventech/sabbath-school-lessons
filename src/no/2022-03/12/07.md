---
title:  Til ettertanke
date:  16/09/2022
---

Les «Et korrupt presteskap» i _Alfa og Omega_, bind 2, side 163–168 [PP 575–580], og «Krig med filisterne» side 199–206 [PP 616–626].

Underkastelse under Guds vilje kommer når vi lar våre egne ønsker og ambisjoner dø. Dette åpner veien for sann tjeneste for andre. Vi kan ikke leve for Gud uten å bli et offer og leve i stadig åpenhet for Guds stemme. Skal vi virkelig underkaste vår vilje under Fars vilje, må vi innse faren ved å stole på oss selv og erstatninger for Guds ord og kraft. Siden underkastelse under Guds vilje er kjernen i kristenlivet, kan Gud la smeltedigler lære oss å bli avhengige av ham.

«Elis forsømmelse blir åpenbart for alle fedre og mødre i landet. Som følge av hans vanhellige hengivenhet eller motvilje mot å utføre en ubehagelig plikt, høstet han urett i sine villfarne sønner. Både forelderen som tillot ondskapen og barna som praktiserte den, var skyldige overfor Gud, og han ville ikke godta noe offer for deres overtredelse.» – _Child Guidance_, side 276.

**Spørsmål til drøftelse**

`Snakk om Guds Sønns utrolige offer da han kom som et menneske for å dø for våre synder. Hva sier det om hva selvoppofrelse og selvfornektelse til beste for andre betyr? Selv om vi ikke kan gjøre noe lignende som det Jesus gjorde, bør vi ha prinsippet for øye. Hvordan kan vi etterligne den underkastelsen og selvoppofrelsen Jesus viste på korset?`

`For mange kan det være skremmende å skulle underkaste seg Gud uten å vite hva det vil føre til. Hvilket råd vil du gi dem som stoler mer på seg selv enn på Gud? Hva vil du si for å fjerne frykten for ikke å vite eller kunne kontrollere fremtiden?`

`Be for folk dere kjenner som har problemer med å underkaste seg Guds vilje, så de kan se at å stole på Guds vilje er den eneste veien til varig fred. Hva kan dere gjøre for dem så de lettere kan overgi seg til Gud og se at hans vei er den beste? Med andre ord: Hvordan kan Gud bruke dere til å hjelpe andre å kjenne hans kjærlighet og vilje til å sørge for dem?`