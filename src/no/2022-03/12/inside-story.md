---
title:  Misjonsfortelling
date:  16/09/2022
---

#### Han satte sin lit til Gud

_Marcelo, Brasil_

Alt var ideelt da Marcelo tok imot Jesus i Brasil. Men så kom det en ny ledelse på tekstilfabrikken der han arbeidet. Det ble færre arbeidstimer gjennom uken, og lørdag ble ny arbeidsdag.

Marcelo ville ikke arbeide på sabbaten. Den hadde han holdt siden han og Claudia ble adventister tre år tidligere. Men det nyttet ikke å snakke med ledelsen. Han var den eneste som ikke skrev under på den nye kontrakten. Ville han få sparken? Han ble grepet av frykt.

Men han overga alt til Gud. Den første uken med ny arbeidstid arbeidet Marcelo som de andre, men han gikk i kirken på sabbaten. Han mistet ikke jobben, men han fikk mindre i lønn. Han visste ikke hvordan de skulle klare seg nå som Claudia var gravid igjen.

Folk på jobben mobbet ham og sa at han var gal og lat. En sa: «Jeg skal gjerne se hva Gud vil gjøre for deg.»

Marcelo overlot det hele til Gud. Hver måned levde de på tro og nødrasjoner fra kirken og slektninger. Etter som tiden gikk, sluttet de andre på jobben å erte ham. De så at han var tro mot Gud og arbeidet hardt. De begynte å støtte ham. En dag skrev de under på et opprop om at Marcelo måtte få lørdagsfri og full lønn. De fikk ikke noe svar.

Det gikk to år, men så en dag fikk Marcelo et uventet brev fra ledelsen. Der skrev de at de hadde gjort ham urett og lovte å gi ham full lønn og lørdagsfri. Marcelo og hans kone ble så glade! Gud hadde hørt deres bønner.

Marcelo arbeidet i selskapet i 14 år til. Han sier: «Det lønner seg å tjene Gud. Ved Guds nåde har jeg gjort et inntrykk på selskapet. Mange av de andre ble kjent med Gud og hans trofasthet. De så hva Gud kunne utrette.»

En del av offeret 13. sabbat går til å åpne en ny kirke i Marcelos hjemby Maua i Brasil. Takk for at du planlegger et godt offer.

Du finner bilder på Facebook: bit.ly/fb-mq.