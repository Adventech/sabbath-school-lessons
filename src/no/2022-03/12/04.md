---
title:  Vilje til å lytte
date:  13/09/2022
---

> <p></p>
> «Da kom Herren, stilte seg foran ham og ropte som før: ‘Samuel, Samuel!’ Og Samuel svarte: ‘Tal, din tjener hører!’» (1 Sam 3,10).

Har du noen gang hørt Den hellige ånds stille stemme, men oversett den? Derfor gikk alt galt, og siden tenkte du: Å nei, hvorfor hørte jeg ikke etter?

1 Sam forteller om en gammel mann og to sønner som ikke lyttet til Herren og en liten gutt som gjorde det. Selv om Gud advarte dem, gjorde de ikke noe for å endre kurs.

`Les 1 Sam 2,12–3,18. Hva er kontrasten mellom de som lytter til Gud og de som ikke gjør det?`

Elis sønner hadde andre interesser enn Guds sak. Og selv om Eli snakket til dem, så det ikke ut til at han gjorde noe mer. Og sønnene var ikke villige til å underkaste seg Guds vilje. For en kontrast med unge Samuel!

Predikanten Charles Stanley beskriver hvor viktig det er å dyrke åpenhet overfor Guds stemme i det han kaller «å skifte gir til fri». Han sier: «Den hellige ånd ... snakker ikke for å videreformidle informasjon, men for å få svar. Og han vet når vi er så opptatt av vår egen agenda at det ikke nytter å foreslå det motsatte. I slike tilfeller er han ofte taus. Han venter på at vi skal bli åpne nok til å høre og til slutt adlyde.» – Charles Stanley, _The Wonderful Spirit-Filled Life_, (Nashville, TN: Thomas Nelson Publishers, 1992), side 179, 180.

`Hva tror du Stanley mener med å bli «åpen nok»? Tenke på din åpenhet overfor Gud. Hva er det som ofte hindrer deg i å være «åpen nok til å høre og til slutt adlyde»? Hva må du gjøre for å kunne dyrke en åpenhet overfor Guds stemme og en besluttsomhet om å følge hans veiledning?`