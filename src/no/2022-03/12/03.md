---
title:  Døden kommer før man kjenner Guds vilje
date:  12/09/2022
---

Mange kristne ønsker oppriktig å kjenne Guds vilje. Om jeg bare visste Guds vilje med meg, ville jeg ha ofret alt for ham. Men selv etter et slikt løfte kan vi være usikre på hva hans vilje er. Årsaken finner vi i Rom 12,1–2. Paulus beskriver hvordan vi kan kjenne Guds vilje: Vil du vite hva Guds vilje er, må du først ofre!

Les Rom 12,1–2. Paulus skriver at vi vil være i stand til å «dømme om hva som er Guds vilje» når:

1. Vi forstår «Guds barmhjertighet» for oss (Rom 12,1).
2. Vi gir oss selv som levende offer til Gud (Rom 12,1).
3. Sinnet vårt fornyes (Rom 12,2).

Det er bare et fornyet sinn som kan forstå Guds vilje. Men for å bli fornyet, må vi først la selvet dø. Det var ikke nok at Kristus led for oss – han måtte dø.

`Be Den hellige ånd vise deg områder der du ikke er helt «død». Hvilke ting trenger Den hellige ånd at du gir avkall på for at du skal bli et «levende offer» for Gud?`

Når det er områder av livet der vi ikke har latt selvet dø, lar Gud smeltedigler gjøre at vi ser dem. Men lidelsen hjelper oss ikke bare å konfrontere synden; den gir oss et innblikk i hvordan Jesus ga seg selv for oss. Elisabeth Elliot skriver: «Det nærmeste vi kommer en forståelse av korset, er kanskje når vi overgir vår dypeste lengsel. ... Vår opplevelse av å bli korsfestet er umåtelig mindre enn Frelserens opplevelse, men den gir oss en viss sjanse til å kjenne ham i fellesskapet med hans lidelser. I enhver form for lidelse kaller han oss til dette fellesskapet.» – Elisabeth Elliot, _Quest for Love_ (Grand Rapids, MI: Fleming H. Revell, 1996), side 182.

`Be over Rom 12,1–2. Hva må du gi avkall på for å bli et offer. Hvordan hjelper dette deg til å forstå Jesu lidelser på korset? Hvordan kan det hjelpe deg å få fellesskap med Jesus og hans lidelser?`