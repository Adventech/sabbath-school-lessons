---
title:  Erstatninger
date:  15/09/2022
---

I går så vi at underkastelse under Guds vilje undergraves når vi stoler på vår egen styrke. Man kan også stole på andre gudserstatninger. Når de er deprimert, går noen og kjøper ting for at det skal gjøre dem glade. Når noen føler seg utilstrekkelige, jakter de etter berømmelse. Når andre har ekteskapsproblemer, ser de seg om etter en annen som kan tilby nærhet og spenning.

Mange av de tingene vi bruker, kan lette presset, men de løser ikke nødvendigvis problemet og lærer oss heller ikke å håndtere situasjonen bedre neste gang. Guds overnaturlige hjelp er det eneste som kan gjøre dette. Problemet er at vi ofte setter vår lit til Guds-erstatninger i stedet for Gud selv.

Her er tre erstatninger vi tyr til i stedet for Gud:

1. Menneskelig logikk eller erfaringer når vi trenger guddommelig åpenbaring.
2. Stenger problemene ute når vi trenger guddommelige løsninger.
3. Virkelighetsflukt. Unngår Gud når vi trenger fellesskap med ham og hans kraft.

Sakarja viser oss det som virkelig betyr noe når vi fristes til å ty til erstatninger. Etter mange år hadde de landflyktige kommet tilbake fra Babylon og begynte straks å gjenreise templet. Men de møter mye motstand (les om bakgrunnen i Esra 4–6). Så Sakarja kom med denne oppmuntringen til Serubabel, som ledet arbeidet.

`Les budskapet i Sak 4. Hva mener Gud? (vers 6). Hvordan kan fullføringen av et byggeprosjekt påvirkes av Den hellige ånd? Hva sier dette om forholdet mellom Den hellige ånd og det vi foretar oss?`

Gud forhindret ikke motstanden mot templet og skånet ikke Serubabel for å måtte håndtere det. Og Gud vil ikke alltid verne oss mot motstand. Men når motstanden kommer, kan Gud bruke den som smeltedigel til å lære oss å stole på ham.

`Hva tyr du til når du blir stresset? Mat? Fjernsyn? Bønn? Bøyer du deg for Gud? Hva sier svaret om deg og det du må lære eller endre?`