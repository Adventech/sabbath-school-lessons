---
title:  Underkastelse til tjeneste
date:  11/09/2022
---

`Les Fil 2,5–9. Hva er budskapet?`

Samtidskulturen mener vi skal kreve og stå på vår rett. Slik bør det ofte være. Men som med Jesus kan Guds vilje be oss gi avkall på vår rett for å kunne tjene Faderen for Guds rikes skyld. Dette kan være ubehagelig og legger til rette for en smeltedigel. Se hvordan Jesus forholdt seg (Fil 2,5–8). Han tok tre trinn for å underkaste seg Fars vilje. Aller først minner Paulus oss om å «la samme sinnelag være i dere som også var i Kristus Jesus!» (Fil 2,5).

For å kunne frelse oss, ga Jesus avkall på å være Far lik og kom i et menneskes skikkelse (Fil 2,6–7).

Jesus kom ikke som fyrste, men som tjener (Fil 2,7). Som tjener levde han ikke et langt og fredelig liv, men «ble lydig til døden». Og hans død var verken edel eller flott. Nei, han var «lydig til døden – ja, døden på korset» (Fil 2,8).

`På hvilke områder av livet er Jesus et forbilde for oss i dette? Rett og likhet bør beskyttes, men hvordan vil du forklare logikken i at vi iblant må gi avkall på dem? Les Fil 2,9. Hvordan gjør verset det lettere å forstå logikken i underkastelse under Fars vilje?`

`Be om visdom fra Den hellige ånd og spør: «Hvilke rettigheter tviholder jeg på som kan hindre meg i å underkaste meg Jesu vilje når det gjelder å tjene familien, menigheten og dem rundt meg? Er jeg villig til å tåle ubehag for å tjene andre mer effektivt?»`