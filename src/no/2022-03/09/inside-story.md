---
title:  Misjonsfortelling
date:  26/08/2022
---

#### Kritiker blir disippel

_Breno, Brasil_

Brenos foreldre i Salvador i Brasil drev med en blanding av kristendom og okkultisme, men han endte opp på en adventistskole. Der vakte lærerne hans interesse for Bibelen.

Men i tenårene gjorde Breno opprør. Han festet og drakk, og skolereglene irriterte ham. Jentene fikk ikke gå med øreringer, korte skjørt eller bruke neglelakk, og heller ikke sitte sammen med gutter under andaktene. Breno sluttet å gå i kirken etter endt skolegang og kritiserte alltid kristendommen. Han gjorde det også slutt med kjæresten, som var adventist.

Fem år senere fikk han en uventet innbydelse fra vennen Victor, som skulle ta dåp. Dåpsdagen ble et vendepunkt for dem begge.

Etter dåpen fikk Victor Breno til å hilse på pastoren. Pastorens bønn og varme velkomst rørte ved ham. Han fikk lyst til å komme tilbake til kirken. Der møtte han Gud for første gang. Pastorens prekener åpnet hans sinn for Kristus, evangeliet og nåden. År med negative tanker forsvant. Han følte seg velkommen og elsket blant de andre, enda de ikke kjente ham.

Kort etter at Breno kom tilbake til menigheten, begynte han å ta bibelstudier med pastoren. På en ganske spesiell sabbat under pandemien ble han døpt. Nå skjønner Breno at vennens innbydelse til dåpen forandret hans liv for alltid.

«På kort tid gikk jeg fra kritiker til disippel, ikke på grunn av noe jeg hadde gjort, men fordi Guds vilje er god og fullkommen.

En del av offeret 13. sabbat skal gå til å bygge fire nye kirker i Brasil, der andre ungdommer som Breno kan lære om Jesu kjærlighet. Takk for at du planlegger et godt offer 24. september.

Du finner bilder på Facebook: bit.ly/fb-mq.