---
title:  Lovprisningens liv
date:  23/08/2022
---

Å prise Herren faller oss kanskje ikke naturlig, ikke engang i gode tider. Så hvor mye vanskeligere er det i dårlige tider? Likevel er det dette vi er kalt til. Lovprisning må praktiseres til det går fra å være noe vi gjør på et bestemt tidspunkt til å bli en atmosfære vi lever i. Lovprisning burde være mer en livsstil enn enkeltstående handlinger.

`Les Sal 145. Hvorfor priser David Gud? Hvordan burde du gjøre ordene i denne salmen til dine?`

Den store predikanten Charles Haddon Spurgeon skrev boken _The Practice of Praise_. Boken bygger på vers 7 i dagens salme. I det korte verset peker Spurgeon på tre ting som kan hjelpe oss å fylle livet med lovsang.

1. Lovprisning mens vi ser oss rundt. Hvis vi ikke ser oss om for å oppdage Guds storhet, vil vi ikke ha noen grunn til å prise ham. Hva kan du se i skaperverket som er verd å takke for, for eksempel det vakre? Hva kan du se i den åndelige verden som er prisverdig, som at en ung kristen vokser i tro?
2. Lovprisning når vi husker det vi har sett. Hvis vi vil leve i en atmosfære av lovprisning, må vi huske årsaken til det. Hvordan kan vi huske Guds storhet – som å utvikle nye ritualer eller symboler som minner oss om hans godhet – slik at vi ikke glemmer hans godhet og sannheten om ham?
3. Lovprisning mens vi snakker om det. Lovprisning er ikke noe vi gjør inni oss. Det skal komme ut av munnen og bli hørt av dem rundt oss. Hvilke grunner kan du komme på for å prise Gud i ord? Hva blir virkningen av en slik lovprisning, og på hvem?

`Ta penn og papir og arbeid deg gjennom de tre punktene. Hvordan kan lovprisning bli en vane for deg?`