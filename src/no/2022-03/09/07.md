---
title:  Til ettertanke
date:  26/08/2022
---

Les «Juda-kongen Josjafat» i _Alfa og Omega_, bind 3, side 74–80 [PK 190–203].

«La oss i neste omgang venne våre hjerter og lepper til å prise Gud for hans umåtelige kjærlighet. La oss lære vår sjel til å gripe fatt i håpet og hvile i det lyset som skinner fra Golgatas kors. Vi må aldri glemme at vi er barn av den himmelske konge, sønner og døtre av hærskarenes Gud. Det er vår forrett å kunne ha en fast tillit til Gud.» – _Helse og livsglede_, side 195.

«Og mens jeg tilber og opphøyer ham, vil jeg at du skal opphøye ham sammen med meg. Pris Herren også når du faller ned i mørket. Pris ham også når du fristes. ‘Gled dere alltid i Herren,’ sier apostelen; ‘og igjen sier jeg: Gled dere.’ Vil det gjøre familielivet mørkt og dystert? Nei, det vil bringe solstråler. Slik samler du stråler av evig lys fra herlighetens trone og sprer dem rundt deg. La meg formane deg til å påta deg dette arbeidet, spre lys og liv rundt deg, ikke bare på din egen sti, men på stiene til dem du omgås. La det være ditt mål å gjøre dem rundt deg bedre, å løfte dem opp, å vise dem til himmelen og herligheten og lede dem, så de i stedet for å søke alle jordiske ting, søker det som har hold for evigheten, den udødelige arv av rikdommer som er uforgjengelige.» – _Testimonies for the Church_, bind 2, side 593, 594.

**Spørsmål til drøftelse**

`Hvilken oppgave har lovsangen i kristenlivet? Hvordan vil du beskrive lovsangen på sabbatsgudstjenestene? Er den oppløftende? Oppmuntrer den til troskap i prøvelser og traumer? Hva kan gjøres hvis den ikke fungerer slik?`

`Hva betyr det å «prise Herren også når du faller ned i mørket» eller å prise ham «også når du fristes»? Hvordan kan lovprisning hjelpe oss gjennom slike tider?`

`Fortell hvordan lovprisning har påvirket deres liv. Hva kan dere lære av hverandre?`

`Velg en lovsang og ta tid til å lese den. Hva lærer den dere om lovprisning? Hvilken innvirkning har lovsang på din tro?`