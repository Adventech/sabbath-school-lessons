---
title:  Be ned murer
date:  22/08/2022
---

Vi har uttrykket «å male seg inn i et hjørne». Se for deg at du maler gulvet i et rom, men oppdager du at du har havnet i et hjørne og ikke kan komme deg ut uten at du går på den ferske malingen. Du må bli der til det tørker!

I blant er det som om troen maler oss inn i et hjørne. Vi kommer i en vanskelig situasjon, og, som med den våte malingen på gulvet, «fanger» troen oss. Vi ser på situasjonen, og enten må vi forkaste Gud, troen og alt vi har trodd på, eller så tvinger troen oss til å tro det som virker umulig.

Gud førte israelittene opp i et hjørne. Da de hadde vandret i ørkenen i 40 år, førte ikke Gud sitt folk til tomme, fredelige gressletter. Han ledet dem til en av de sterkest befestede byene i hele regionen. Så måtte de gå tause rundt i Jeriko i seks dager. Den syvende dagen ba Gud dem rope – og det ropet, sammen med trompetene, ville gi seier.

`Les Jos 5,13–6,20. Hva prøver Gud å lære israelittene?`

De høye ropene ville ikke skape vibrasjoner som fikk murene til å rase sammen. Da Gud ba israelittene om å «rope», var det samme slags rop som David skriver om i Sal 66: «Rop med jubel for Gud, hele jorden! Spill og syng til ære for hans navn, gi ham pris og ære!» (Sal 66,1–2). Ropingen var lovprisning! Etter å ha sett på de høye murene i seks dager, må de ha tenkt at de ikke hadde noen som helst sjanse til å bryte dem ned selv.

`Hvordan hjelper dette oss å forstå Hebr 11,30?`

`Når Gud skal til å gjøre noe nytt i vårt liv, kan han føre oss til et Jeriko, for han må kanskje lære oss at kraften til å seire ikke kommer fra vår styrke og strategi. Det vi trenger, kommer utenfra. Så vår oppgave er å prise Gud, uansett hva som ligger foran, samme hvor uoverkommelig det kan synes. Han er kilden til alt vi trenger. Dette er virksom tro.`