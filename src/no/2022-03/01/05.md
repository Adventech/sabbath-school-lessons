---
title:  'Uventet omvei 2: Omringet ved bordet'
date:  29/06/2022
---

> <p></p>
> «Du dekker bord for meg like foran mine fiender. Du salver mitt hode med olje. Mitt beger renner over» (Sal 23,5).

Hele livet vil vi støte på fiender. Hvordan takler du dem? Har du ligget våken om natten og tenkt ut hevn mot dem som prøver å skade deg eller stikke kjepper i hjulene for arbeidet ditt? Det kan være vanskelig å vite hvordan en skal håndtere fiender.

`Hva slags fiender har du hatt? Hvordan har du reagert på dem som har prøvd å skade deg eller dem du verner om? Hvor godt fulgte du Kristi ord i Matt 5,44, eller Paulus’ i Rom 12,18–21?`

I Sal 23,5 ser vi en interessant måte å håndtere fiender på. David skygger for dem ved i stedet å se på hva Gud gjør for ham. Og Gud forbereder et gjestebud for ham. Når en æret gjest kom til et festmåltid, salvet verten hodet hans med olje ved inngangen til festsalen. Oljen var en blanding av olivenolje og parfyme. Og det ble satt frem mye mer mat for gjesten enn han kunne spise.

`Hva sier de tre tingene (bord, olje og beger) i Sal 23,5 om hvordan Gud sørger for oss, også når vi er i dalen?`

«For vår kamp er ikke mot kjøtt og blod, men mot makter og åndskrefter, mot verdens herskere i dette mørket, mot ondskapens åndehær i himmelrommet» (Ef 6,12). Vi har både synlige og usynlige fiender. Enten vi liker det eller ei, er vi omringet. Men når vi er sammen med hyrden, kan ingen fiende, synlig eller usynlig, stjele det han har gitt oss.

`Tenk over hvordan hyrden har behandlet deg når du har vært omgitt av fiender. Hva ser du da som gjør at du kan takke midt i vanskelighetene?`