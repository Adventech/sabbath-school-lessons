---
title:  Steder på reisen
date:  27/06/2022
---

> <p></p>
> «Han fører meg på rettferdighets stier for sitt navns skyld» (Sal 23,3).

Tenk deg at «rettferdighets stier» (Sal 23,3) strekker seg ut foran deg, ut i det fjerne. Du ser ikke slutten, men du vet at den fører hjem til Guds hus. Når du ser litt nærmere deg selv, ser du da hvor veiene går? Noen steder ser du tydelig, men andre er blokkert av store eller farlige hindringer. Noen ganger forsvinner stien over en åsrygg. Noen deler av stien er lett å gå, andre ikke. Slik var det da Israel reiste fra Egypt til det lovede land, og det er skildret på samme måte i denne salmen.

`Les Sal 23 til å finne hvor David ser sauene befinner seg på rettferdighets stier mens de går til Herrens hus.`

Men hvorfor kalles disse stiene «rettferdighets stier» eller de rette stiene? Det er fire viktige grunner. For det første er de rette fordi de fører til den rette endestasjonen – hyrdens hjem. For det andre er de rette fordi de holder oss i harmoni med den rette personen – hyrden selv. For det tredje er de rette fordi de oppøver oss i å være de rette menneskene – som hyrden. For det fjerde er de rette fordi de gir oss det rette vitnesbyrdet – når vi blir de rette menneskene, ærer vi Gud. De er «riktige» eller «rettferdige» stier enten veien er lett eller tungt.

Når Gud leder oss, er det ikke bare for å levere en pakke ved målet. Det er mye mer enn veiledning og beskyttelse. Som i de mange eksemplene i Bibelen der Gud leder sitt folk (enten han leder Abraham ved sine løfter eller Israel med ild- og skystøtten), er det alltid for å oppøve sitt folk i rettferdighet.

`Hvor bevisst er du på at hyrden prioriterer rettferdighet i ditt tilfelle? Hvordan kan prøvelser forandre livet ditt slik at du gjenspeiler Kristi karakter bedre?`