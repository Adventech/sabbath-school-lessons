---
title:  Til ettertanke
date:  01/07/2022
---

Les «Missionaries in the Home,» side 143 i _Testimonies for the Church_, bind 4; «Hyrden» i _Alfa og Omega_, bind 5, side 39–44.

«De som til slutt seirer, vil ha tider med fryktelig forvirring og prøvelser i sitt religiøse liv, men de må ikke oppgi sin tillit, for dette er en del av deres undervisning i Kristi skole, og det er viktig at alt slagget vaskes bort. Guds tjener må utholde fiendens angrep, hans hån, og han må overvinne de hindringene som Satan vil legge i veien for ham. ...

Men hvis du fortsetter å se opp og ikke ned på vanskelighetene dine, vil du ikke gå trett på veien, du vil snart se Jesus rekke deg hånden for å hjelpe deg, og du behøver bare å rekke ham hånden i enkel tillit og la ham lede deg. Etter hvert som du stoler mer på ham, vil håpet bli styrket. ...

Kristus vil hjelpe deg å danne en sterk, symmetrisk, vakker karakter. Satan kan ikke stenge ute lyset som skinner fra en slik karakter. ... Gud har gitt oss sin beste gave, sin enbårne Sønn, for å høyne, foredle og gjøre oss skikket til et hjem i sitt rike ved å ikle oss sin egen fullkomne karakter.» – _Messages to Young People_, side 63, 64.

**Spørsmål til drøftelse**

`I hvilken grad har du vært klar over at den «fryktelige forvirring og de prøvelser»  som kommer inn i ditt liv, kan være en del av din «undervisning i Kristi skole»?`

`Hvordan kan det at vi hjelper, trøster og oppmuntrer dem som er i dalen, være en del av hyrdens måte å hjelpe andre gjennom deres kriser? Hva kan dere som menighet gjøre slik at Herren kan bruke dere til å hjelpe dem som trenger det?`

`La hver enkelt snakke om hvordan godhet og barmhjertighet har «forfulgt» dem. Hva kan dere lære av det andre har opplevd?`

`Tenk på de siste timene av Kristi liv, da han gikk inn i smeltedigelen. Hvordan klarte mennesket Jesus å holde ut? Hva kan hans eksempel lære oss når vi står overfor vår smeltedigel?`