---
title:  Hyrdens smeltedigel
date:  25/06/2022
---

### Bakgrunnsstoff
Sal 23, Rom 12,18–21

> <p>Minnevers</p>
> Han gir meg nytt liv. Han fører meg på rettferdighets stier for sitt navns skyld (Sal 23,3).

Sofie lente seg mot soveromsdøren og sank ned på gulvet. Tårene rant, og snart hulket hun. «Hvordan kunne han gjøre det? Hvordan kunne han det!» Sophie hadde fått høre noe som gjorde så vondt. En person som hun trodde var en venn, en hun respekterte og stolte på, hadde baktalt og sladret om henne for å ødelegge hennes omdømme og det arbeidet hun hadde gjort. Hun grep Bibelen og stirret plutselig på noen kjente ord: «Han gir meg nytt liv. Han fører meg på rettferdighets stier for sitt navns skyld. Om jeg enn skulle vandre i dødsskyggens dal, frykter jeg ikke noe ondt. For du er med meg. Din kjepp og din stav, de trøster meg» (Sal 23,3–4).

«Det kan ikke stemme!» sa hun med seg selv. Men det virket logisk nok. Hyrden i salmen ledet sauene på rettferdighets stier, men disse stiene så også ut til å sno seg ned i dødsskyggens dal. Var det mulig Gud også kunne bruke vennens svik, denne mørke dalen, til å oppøve henne i rettferdighet?

**Ukeoversikt**

Når har du vokst mest åndelig – i gode eller tunge tider?