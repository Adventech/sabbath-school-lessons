---
title:  Radikalt engasjement
date:  03/08/2022
---

> <p></p>
> «Om ditt høyre øye lokker deg til fall, så riv det ut og kast det fra deg! For det er bedre for deg å miste én kroppsdel enn at hele kroppen blir kastet i helvete» (Matt 5,29).

`Tenk på Jesu ord i verset ovenfor. Vil du si at det er radikalt? Hvorfor?`

Radikal handling må til, ikke fordi Gud har gjort kristenlivet vanskelig, men fordi vi og vår kultur har kommet så langt bort fra Guds planer for oss. Folk våkner ofte og tenker: «Hvordan har jeg kommet så langt bort fra Gud?» Svaret er alltid det samme: ett skritt om gangen.

Les Matt 5,29–30. Jesus taler om seksuell synd. Men prinsippene gjelder også annen synd. Faktisk kan de gjelde for vår vekst i Kristus generelt.

`Hvilket viktig poeng finner vi i Matt 5,29–30? Skal vi lemleste oss selv?`

Jesus kaller oss ikke til selvskading! Nei, han vil vi skal kontrollere sinnet og dermed kroppen, koste hva det koste vil. Legg merke til at det ikke står at vi skal be og at Gud straks vil fjerne våre syndige tilbøyeligheter. Iblant kan Gud i sin nåde gjøre dette for oss, men ofte kaller han oss til en radikal forpliktelse på å gi slipp på noe, eller begynne å gjøre noe vi kanskje ikke har lyst til å gjøre. For en smeltedigel det kan være! Jo oftere vi tar de riktige valgene, desto sterkere blir vi, og desto svakere blir fristelsens kraft i vårt liv.

I blant bruker Gud smeltedigler for å fange oppmerksomheten når vi er omgitt av mange distraksjoner. Det er i smeltedigelen vi ser hvor langt borte fra Gud vi er. Digelen kan være Guds kall om å ta en radikal beslutning om å vende tilbake til Fars plan.