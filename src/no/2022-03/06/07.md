---
title:  Til ettertanke
date:  05/08/2022
---

Les «Å kjempe med Gud» i _Alfa og Omega_, bind 1, side 177–184; «Overgivelse» i _Veien til Kristus_, side 48–55.

«Denne viljen, som er så viktig i menneskets karakter, ble gitt i Satans kontroll ved syndefallet; og siden den gang har han arbeidet i mennesket så det skal gjøre etter sitt eget forgodtbefinnende, men til menneskets fullstendige ødeleggelse og elendighet.» – _Testimonies for the Church_, bind 5, side 515.

«Den som skal ha hjelp fra Gud, må erkjenne sin svakhet og utilstrekkelighet og innstille seg på den store forandringen som må finne sted. Samtidig må han gå inn for alvorlig, vedvarende bønn og arbeid. Det er nødvendig å kvitte seg med feilaktige vaner og skikker. Seieren kan bare vinnes ved målbevisste anstrengelser for å rette på disse feilene, og ved at man følger de rette prinsipper. Mange oppnår aldri det de har mulighet til, fordi de venter at Gud skal gjøre det han har gitt dem evne til å gjøre selv. Alle som er brukbare i tjenesten, må gjennomgå den strengeste intellektuelle og moralske opplæring. Gud vil hjelpe dem ved å forene guddommelig kraft med menneskelig anstrengelse.” – _Alfa og Omega_, bind 1, side 239 [PP 248].

**Spørsmål til drøftelse**

`I hvilken grad tror du vi innser at vår vilje ble «gitt i Satans kontroll ved syndefallet»? Hvordan kan vi få en bedre forståelse av hvor syndige vi er og hvor stor Guds nåde er mot oss når vi fokuserer på Jesu karakter?`

`Les om Jesus i Getsemane (Matt 26,36–42). Hvordan var hans egne følelser og ønsker i motsetning til Guds vilje? Hva kan vi lære av dette?`

`Snakk om det i deres kultur som kan bryte ned vårt forsvar og gjøre oss mer sårbare for Satans angrep. Hva kan vi gjøre for å hjelpe andre medlemmer å kjenne disse farene, samt hjelpe dem som føler behov for hjelp?`

`Kjenner du noen i menigheten som ikke har vært der på ganske lenge, og som kanskje holder på å gi opp eller allerede har gjort det? Hvordan kan dere oppmuntre dem til ikke å gå bort fra Jesus? Hvilke praktiske ting kan dere gjøre for å hjelpe?`