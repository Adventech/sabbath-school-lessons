---
title:  Til ettertanke
date:  08/07/2022
---

Les «Effectual Prayer» i _Signs of the Times_, 18. november 1903; side 1182 i _The SDA Bible Commentary_, bind 4; side 92 i _My Life Today_.

«Han som leser menneskenes hjerter, kjenner deres karaktertrekk bedre enn dem selv. Han ser at noen har evner og muligheter som, om de ble riktig styrt, kunne bli brukt til å fremme hans arbeid. I sin visdom setter han disse personene i forskjellige situasjoner og ulike omstendigheter, slik at de kan oppdage i sin karakter de mangler som har vært skjult for dem selv. Han gir dem anledning til å rette på disse manglene og å gjøre seg skikket til tjeneste for ham. Ofte tillater han prøvelsens ild å ramme dem, slik at de kan bli renset.» – _Helse og livsglede_, side 358–359.

**Spørsmål til drøftelse**

`Det kan være tungt å høste følgene av vår synd. «Får jeg noen gang et rett forhold til Gud igjen?» spør vi oss. Hvilke løfter gir Gud som kan hjelpe oss å holde ut i slike tider? (Les hva Paulus skriver senere, i Rom 5,1–11.) Hva kan du si til en som stiller dette spørsmålet?`

`Hva mener Ellen G. White med Guds «visdom» (eller forsyn)? Hvordan virker dette? Hvordan vet du når noe skjer etter Guds forsyn? Hvilke handlinger fra Guds «forsyn» har ført til prøvelser i ditt liv? Snakk om det dere har lært her. Hvordan kan dere hjelpe andre som lurer på om en hendelse virkelig er etter «Guds forsyn»?`

`Hvis du kjenner noen som er i en smeltedigel akkurat nå, har det da noen betydning hva som førte til det? Altså: Hvordan bør du reagere på denne personen og hans eller hennes lidelse, uansett hva årsaken kan være?`

`En ung kristen mann i Sør-Amerika gikk gjennom en bitter prøvelse. Senere flyttet han til Europa og sa: «Jeg etterlot liket mitt i Sør-Amerika.» Hva vil det si? Hvorfor må vi alle på en måte etterlate liket vårt et sted? Hvilken rolle spiller prøvelser i denne prosessen?`

`Planlegg en utflukt til et sykehus eller et sted hvor dere kan være til hjelp og trøst for dem som er i en smeltedigel.`