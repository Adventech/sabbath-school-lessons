---
title:  Renselsens smeltedigler
date:  06/07/2022
---

> <p></p>
> «Derfor sier Herren over hærskarene: Se, jeg vil smelte dem og prøve dem. Hva kan jeg ellers gjøre for folket, min datter?» (Jer 9,7).

«Hvis Guds Ånd får deg til å tenke på et budskap fra Herren som sårer deg, kan du være sikker på at det er noe i deg som han ønsker å såre til det dør.» – Oswald Chambers, _My Utmost for His Highest_ (Uhrichsville, OH:, 1963), side 271.

`Hvordan forstår du sitatet og bibelverset ovenfor? Hvordan har du opplevd smertene i renselsesprosessen?`

`Les Jer 9,7–16. Gud sier at han vil «smelte dem og prøve dem» – Juda og Jerusalem (Jer 9,7). Hvilke grunner gir Gud for dette? (Jer 9,13–14). Hvordan vil prøvelsene komme? (Jer 9,15–16).`

Guds foredling og prøvelser var drastiske tiltak. Kanskje er det tre grunner til at foredling og prøving kan føles som en smeltedigel. For det første opplever vi smerte når Gud lar omstendighetene gjøre oss oppmerksom på vår synd. Litt tidligere skriver Jeremia: «Blåsebelgen er svidd av ilden, blyet er fjernet. Men det nytter ikke å smelte, de onde skilles ikke ut» (Jer 6,29). Derfor må det iblant drastiske tiltak til for å få vår oppmerksomhet. For det andre engstes vi når vi føler sorg over synden vi nå ser klart. For det tredje blir vi frustrert når vi prøver å leve annerledes. Det kan være ganske ubehagelig og vanskelig å velge å slutte med det som har vært så stor en del av oss.

`Tenk på syndene du sliter med. Hvis Gud skulle foredle og prøve deg i dag, hvordan kunne han gjøre det? Hvordan kan du takle det nå, før Gud gjør noe drastisk med deg, slik han gjorde med Israel?`