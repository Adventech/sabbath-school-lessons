---
title:  Satans smeltedigler
date:  04/07/2022
---

> <p></p>
> «Vær edru og våk! Deres motstander, djevelen, går omkring som en brølende løve for å finne noen å sluke» (1 Pet 5,8).

`Les verset ovenfor. Hva er budskapet til oss? Spør deg selv: «Hvor seriøst tar jeg disse ordene?” Hva gjør du som viser om du tar dem på alvor?`

Har du sett en sulten løve? Den er fantastisk, for du vet den kan fange og spise nesten alt den vil. Peter sier at Satan går rundt på samme måte. Når vi ser oss rundt, ser vi følgene av hans ønske om å drepe. Død, lidelse og umoral overalt. Vi kan ikke unngå å se Satans verk.

`Les 1 Pet 5,8–11. Hvordan bør vi reagere på Satans angrep?`

`Hva lover Gud å gjøre for dem som lider? 1 Pet 5,10.`

Peter skriver dette i sammenheng med å svare på Satans angrep på kristentroen. Men som sagt arbeider Satan på mange ulike måter. Og selv om vi må være klar over fiendens makt og eksistens, må vi ikke miste motet, for vi må alltid huske at Jesus har seiret over Satan, at han er en beseiret fiende, og at bare vi holder kontakten med Jesus og holder oss til ham i tro, kan heller ikke vi beseires. Takket være korset er Kristi seier vår seier.

`Tenk på hvordan Satan ellers forårsaker smerte. Hvordan kan 1 Pet 5,8–11 hjelpe oss å takle den smerten vi påføres fordi vi lever i en verden der Satan herjer?`