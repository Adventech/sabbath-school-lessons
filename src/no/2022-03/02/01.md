---
title:  Kommende smeltedigler
date:  02/07/2022
---

### Bakgrunnsstoff
1 Pet 4,12–19, 1 Pet 5,8–11, Rom 1,21–32, Jer 9,7–16, 2 Kor 12,7–10

> <p>Minnevers</p>
> Mine kjære! Vær ikke forundret over den ildprøven dere må igjennom, som om det hendte dere noe uventet. Gled dere jo mer dere får del i Kristi lidelser, så dere også kan juble av glede når han åpenbarer seg i sin herlighet (1 Pet 4,12–13).

På kjemisalen legger man ofte ulike materialer i en liten beholder og varmer dem opp til ekstreme temperaturer. Idet beholderen blir varmere, smelter, bruser, spytter eller brenner innholdet, alt etter hva det består av. Beholderen kalles en smeltedigel.

Ordboken sier at en smeltedigel er:

1. et kar som brukes til å smelte et stoff som krever høy varme,
2. en vanskelig prøve,
3. et sted eller en situasjon der krefter går sammen om å forårsake eller påvirke endring eller utvikling.

Disse definisjonene gir et innblikk i hva som skjer i vårt åndelige liv. Denne uken vil vi se på noen grunner til at vi plutselig kan komme under press og oppleve prøvelser på steder der omstendighetene får oss til å forandre oss, utvikle oss og vokse i karakter. Dette vil gjøre oss bevisst om hva Gud gjør i vårt liv, slik at når vi går inn i en smeltedigel, vil vi ha en idé om hvordan vi skal reagere.

**Ukeoversikt**

Hva er årsakene til de vanskelige tidene vi opplever livet igjennom?