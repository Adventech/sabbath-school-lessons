---
title:  Misjonsfortelling
date:  08/07/2022
---

#### Mirakel under pandemien

_Guillermo, Bolivia_

Bolivia ble stengt ned under pandemien. Kirkene var lukket, og kirkelige aktiviteter var forbudt. Små grupper samlet seg i hjemmene i El Alto, Bolivias nest største by.

Guillermo ba: Hvordan kan folk tilbe under en pandemi? En tanke kom til ham: Hvorfor ikke forlate byen og holde gudstjenester på et øde sted? Sammen med andre medlemmer begynte han å tilbe Gud på en høyde som lå ved foten av et snødekt fjell. Åtte menn kom den første sabbaten.

De fortsatte å komme hver sabbat, og stadig flere møtte opp. Etter tre måneder var de 100, deriblant adventister og folk fra andre menigheter.

Menn, kvinner og barn trosset kulde, regn og tretthet på den to kilometer lange spaserturen opp på åsen. De stolte på Gud og mediterte, fastet, ba og takket Gud.

Møtet på åsen ble en velsignelse. Mange kjempet med arbeidsløshet og sykdom. De forlot åsen med tårer i øynene og tillit til at Gud var i kontroll. De oppmuntret hverandre med Fil 4,19: «Så skal min Gud, som er så rik på herlighet i Kristus Jesus, gi dere alt dere trenger.»

Tretten mennesker overga seg til Gud i dåp under pandemien. I dag har de trofaste fra åsen blitt en gruppe på over 50 medlemmer som møtes hver sabbat i en leid sal.

Til tross for pandemien har evangeliet fremgang i El Alto, den nest største byen i Bolivia. Men deler av El Alto har ennå ingen adventistkirke. Offeret 13. sabbat vil bidra til å opprette en kirke i et av disse strøkene. Takk for at du planlegger et storsinnet offer 24. september slik at denne kirken og tre andre kan bli bygget i Bolivia.

Du finner bilder på Facebook: bit.ly/fb-mq.