---
title:  Kristus i digelen
date:  17/09/2022
---

### Bakgrunnsstoff
Luk 2,7, Luk 2,22–24, Matt 2,1–18, Joh 8,58–59, Luk 22,41–44, Matt 27,51–52, Rom 6,23, Tit 1,2

> <p>Minnevers</p>
> Og ved den niende time ropte Jesus med høy røst: «Elí, Elí, lemá sabaktáni?» Det betyr: «Min Gud, min Gud, hvorfor har du forlatt meg?» (Matt 27,46).

Når vi ser på lidelsens problem, kommer spørsmålet: Hvordan oppsto synd og lidelse? Gud har åpenbart svaret: De oppsto fordi frie vesener misbrukte den friheten Gud hadde gitt dem. Dette reiser et annet spørsmål: Visste Gud på forhånd at de ville synde? Ja, men tydeligvis mente han at det var, som C. S. Lewis skrev, «verdt risikoen».

Verdt risikoen? For hvem? For oss, mens Gud sitter trygt på sin trone i himmelen? Ikke akkurat. Alle intelligente skapningers frihet var så hellig at i stedet for å nekte oss frihet, valgte Gud å bære hovedtyngden av den lidelsen vårt misbruk av denne friheten medførte. Denne lidelsen ser vi i Jesu liv og død, som har skapt bånd mellom himmel og jord som aldri vil bli brutt.

**Ukeoversikt**

Hva led Kristus på våre vegne? Hva kan vi lære av det han sa?