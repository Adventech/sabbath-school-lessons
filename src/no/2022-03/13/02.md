---
title:  Barneårene
date:  18/09/2022
---

Skriften sier ikke stort om Jesu første år. Men noen få vers forteller noe om hva slags verden Frelseren kom inn i.

`Les Luk 2,7; Luk 2,22–24 (se også 3 Mos 12,6–8) og Matt 2,1–18. Hva slags liv sto Jesus overfor fra begynnelsen?`

Jesus var ikke den første som levde i fattigdom eller hadde noen som sto ham etter livet. Det er imidlertid noe annet som hjelper oss å forstå det unike ved det Kristus led fra de tidligste tider.

`Les Joh 1,46. Hva tilføyes her som hjelper oss å forstå hvilke lidelser den unge Jesus hadde møtt?`

Med unntak av Adam og Eva før syndefallet, er Jesus det eneste syndfrie mennesket som har levd. I sin syndfrihet var han omgitt av en syndig verden. Selv som barn må det ha vært tortur for hans rene sjel alltid å være i kontakt med synd. Enda vi er herdet av synd, viker vi ofte tilbake for frastøtende synd og ondskap. Tenk deg hvordan det må ha vært for Jesu rene sjel, som var urørt av synd. Tenk på kontrasten mellom ham og hans omgivelser. Det må ha vært hardt å leve med.

`Still deg spørsmålet: «Hvor følsom er jeg for synden som omgir oss? Plager den meg, eller er jeg vant til den?» Hvis du er vant til dem, kan det da skyldes det du leser, ser på eller til og med gjør? Tenk over det.`