---
title:  Jesus i Getsemane
date:  20/09/2022
---

> <p></p>
> «Og han sa til dem: ‘Min sjel er tynget til døden av sorg. Bli her og våk!’» (Mark 14,34).

Jesus led i 33 år, men det var ingenting mot de siste timene før korset. Jesu død for verdens synd var planlagt fra evige tider (Ef 1,1–4; 2Tim 1,8–9; Tit 1,1–2), og nå skulle det skje.

`Hva sies om Kristi lidelse i Getsemane? Matt 26,39; Mark 14,33–36; Luk 22,41–44.`

«Han gikk et lite stykke bort fra dem, men ikke lenger enn at de både kunne se og høre ham. Der falt han utstrakt til jorden. Han følte at synden ville skille ham fra hans Far. Avgrunnen var så bred, så svart og så dyp at den fikk ham til å gyse. Han måtte ikke gjøre bruk av sin guddomsmakt for å unngå denne sjeleangsten. Som menneske måtte han lide følgene av menneskets synd, og han måtte holde ut Guds vrede overfor overtredelse.

Jesus var nå i en situasjon helt forskjellig fra den han tidligere hadde vært i. Hans lidelser kan best beskrives med profetens ord: «Sverd, våkn opp mot min hyrde, mot mannen som står meg nær, lyder ordet fra Herren, Allhærs Gud.» Sak 13,7. Som stedfortreder og borgsmann for det syndige menneske led han under Guds rettferdighet. Han så hva rettferdighet betydde. Hittil hadde han vært i forbønn for andre. Nå lengtet han etter selv å ha en forbeder.» – _Alfa og Omega_, bind 5, side 234–236 [DA 686]

`Tenk på det Jesus opplevde i Getsemane. Verdens synd tynget ham. Prøv å forestille deg hvordan det må ha vært. Ingen andre har gjennomgått noe lignende hverken før eller siden. Hva sier dette om Guds kjærlighet? Hvilket håp kan du hente i dette?`