---
title:  Foraktet og forlatt av mennesker
date:  19/09/2022
---

`Les versene nedenfor med tanke på at Jesus var guddommelig, himmelens og jordens skaper, og at han kom for å ofre seg for hele verdens synd (Matt 12,22–24; Luk 4,21–30; Joh 8,58–59). Hvordan hjelper versene oss å forstå de lidelsene som han møtte?`

Jesus ble stadig misforstått av både ledere og vanlige mennesker. Han ble avvist og hatet av mennesker han kom for å frelse. Det blir kanskje som når en forelder ser et egensindig barn trenge hjelp og er villig til å gjøre alt for barnet, men opplever at det avviser forelderen og håner den som kanskje er den eneste som kan redde det fra undergangen. Det var det Jesus opplevde. Det må ha vært vondt.

`Les Matt 23,37. Hva sier det om hvordan Kristus følte avvisningen? Still deg spørsmålet: «Syntes han synd på seg selv (noe vi ofte gjør når vi blir avvist), eller var grunnen en annen?» Hva var det, i tilfelle?`

Vi har alle opplevd å bli avvist, og kanskje var smerten vår ikke ulik Jesu smerte, idet den var uselvisk: Vi ble såret, ikke fordi vi ble avvist, men på grunn av hva avvisningen ville bety for den som avviste oss. Kanskje er det en vi bryr oss om som nekter å ta imot frelsen i Kristus. Men tenk hvordan det må ha føltes for Jesus, som var helt klar over hva han måtte oppleve for å redde dem og samtidig visste hva følgene av deres avvisning ville bli. «Det var på grunn av hans uskyld at han [Kristus] følte Satans angrep så sterkt.» – _Selected Messages_, 3. bok, side 129.

`Hva kan Kristus lære deg om å takle smerten ved å bli avvist? Hva viser hans eksempel deg? Hvordan kan du bruke det i ditt eget liv?`