---
title:  Gud korsfestet
date:  21/09/2022
---

Korsfestelse var en av de mest grusomme straffene i romernes arsenal. Det ble regnet som den verste måten å dø på. Det var forferdelig å bli drept på den måten, spesielt for Guds Sønn! Jesus var et menneske som oss. Den fysiske smerten må ha vært uutholdelig, med slag, pisking og nagler som ble drevet inn i hendene og føttene og vekten av hans egen kropp som rev i sårene. Dette var hardt for de verste forbrytere. Tenk så urettferdig at Jesus, som var uskyldig, skulle møte en slik skjebne.

Men som vi vet, var Kristi fysiske lidelser små mot det som virkelig skjedde. Det var mer enn at en uskyldig ble drept.

**Hvilke hendelser omkring Jesu død viste at det skjedde mer enn de fleste den gang forsto? Hva viser disse hendelsene om det som skjedde der?**

`Matt 27,45.`

`Matt 27,51–52.`

`Mark 15,38.`

Det er tydelig at det dreide seg om mye mer enn bare døden, uansett hvor urettferdig det var at en uskyldig døde. Ifølge Skriften ble Guds vrede over synden utøst over Jesus. På korset led han en rettferdig Guds rettferdige indignasjon over synden, hele verdens synd. Derfor led Jesus noe som var dypere, mørkere og mer smertefullt enn noe menneske noen gang kunne kjenne eller oppleve.

`Hvilket håp og trøst finner du i realiteten av det Kristus led for deg på korset når du opplever kamper i ditt liv?`