---
title:  Vår fars raushet
date:  14/08/2022
---

> <p></p>
> «Hvis Gud virkelig elsket meg, ville han iallfall ha gjort _______ for meg!» Mon tro hvor ofte tanken har surret gjennom hodet vårt. Vi ser våre omstendigheter og lurer på om Gud elsker oss, for hvis han virkelig gjorde det, ville ting ha vært annerledes.

To ting får oss ofte til å tvile på Guds godhet. For det første: Når vi har et brennende ønske om noe som vi tror er bra for oss, kan tanken om at Gud kanskje vil noe annet for oss virke latterlig. For det andre kan vi tvile på Guds godhet fordi vår erfaring strider mot det vi tror. Hvis noe ser godt ut eller føles godt eller høres godt ut eller smaker godt, så må det være bra. Og så blir vi sinte på Gud når vi ikke får det. Det er her troen spiller inn. Troen trer i aksjon nettopp når vi fristes til å tvile på Gud og hans godhet.

`Rom 8,28–39 beskriver Guds godhet mot oss. Hva kan du finne der som kan beskytte oss mot å tvile på Guds godhet?`

Rom 8,32 kan verne oss mot å bli overveldet av omstendigheter: «Hvis Gud ikke nølte med å sette alt på spill for oss, men gikk inn i vår situasjon og utsatte seg for det verste ved å sende sin egen Sønn, finnes det da noe annet han ikke gladelig ville ha gjort for oss?» (_Message_). Hvordan kan vi tro at Gud ville sende Jesus til å dø for oss, og så bli en slem gnier?

Sannheten om Guds raushet mot oss, som vi ser i Kristi død, må få mer å si for vår tankegang enn all den tvil som smeltedigelen vekker.

`Hvordan kan en sannhet (Guds godhet) ha større innflytelse på deg enn din tvil? Tenk gjennom sannheten om at Gud lot Jesus dø for deg og at denne godheten fortsatt varer ved i dag. Hva gjør dette for din tro?`