---
title:  Til ettertanke
date:  19/08/2022
---

Les «En skjebnetime for jødefolket» i _Alfa og Omega_, bind 3, side 315–320 [PK 598–606].

«Har ikke Gud sagt at han ville gi Den hellige ånd til dem som ber ham? Og er ikke Ånden en virkelig og nær veileder? Noen later til å være redde for å ta Gud på ordet, som om det var formastelig. De ber om at han må lære oss, og likevel er de redde for å godta Guds ord og tro at vi har mottatt hans undervisning. Hvorfor tvile på at Gud vil oppfylle sitt eget løfte når vi kommer ydmykt frem for vår Far i himmelen med en lærevillig ånd? Du må ikke et øyeblikk tvile på ham og vanære ham på den måten. Når du har søkt hans vilje, er det din oppgave å tro at du vil bli veiledet og velsignet når du gjør hans vilje. Vi kan være urolige for at vi feiltolker hans lære, men la det bli et bønneemne, og stol på ham, stol på ham til det ytterste, at hans hellige Ånd vil lede deg til å forstå hans planer og hans forsyns virkemåte riktig.» – _Manuscript Releases_, bind 6, side 225.

«Troen blir sterk når den kommer i konflikt med tvil og motstridende påvirkninger. Den erfaringen som disse prøvelsene gir, er mer verd enn de mest dyrebare juveler.» – _Testimonies for the Church_, bind 3, side 555.

**Spørsmål til drøftelse**

`Samtal om det vi tror, men ikke ser, ting som vi vet er reelle, men som vi ikke kan se. Hvordan kan dette hjelpe oss å forstå hva det vil si å se «den usynlige»?`

`Drøft det siste spørsmålet i onsdagens avsnitt. Hvor ofte står vi der? Hva kan gjøre oss bedre i stand til å stole på at Herrens vei er den beste, selv om det ikke er det vi ønsker?`

`Hvis det er slik at «troen blir sterk når den kommer i konflikt med tvil og motstridende påvirkninger» og at dette fører til noe verdifullt, «er mer verd enn de mest dyrebare juveler», hvordan burde da dette påvirke vårt syn på slike konflikter?`

`De fleste av oss har sett mennesker, også andre kristne, i situasjoner der utfallet ble forferdelig, iallfall slik vi så det. Det verste vi forestilte oss, skjedde, til tross for bønner og stor innsats. Hvordan skal dette forstås i lys av det vi har studert?`