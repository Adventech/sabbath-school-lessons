---
title:  Oppstandelsens kraft
date:  16/08/2022
---

Oppstandelsen tar opp menneskets maktesløshet. Når vi tenker på Jesu liv, død og oppstandelse, tenker vi ofte på at hans død gjorde at vi juridisk sett fikk fred med Gud. Og det er sant.

Men oppstandelsen gir frelsen en egen dimensjon. Jesu oppstandelse er ikke bare viktig fordi den viser oss at vi skal stå opp en dag. Med oppstandelsen fikk Jesus plass ved Fars høyre hånd, med makt og myndighet. Det er denne oppstandelseskraften Gud lar oss få del i!

`I Ef 1,18–23 drøfter Paulus Guds kraft. Hva lærer han oss om oppstandelsens kraft? Hvilket håp og hvilke løfter finner du her?`

Paulus ber om at efeserne må forstå noe som bare kan fattes med Guds hjelp:

1. at Jesus har kalt oss til håpet om forvandling og en evig fremtid;
2. at vi må kjenne kraften som ble utløst på våre vegne.

Paulus prøver så å skildre denne kraften. Den kraften vi kan ha del i, er den som ikke bare reiste Jesus fra de døde og tilbake til livet, men til plassen ved Fars høyre hånd.

Men det er ikke alt. Oppstandelsen ga ikke bare Jesus all makt, men også kraft til å herske og sørge for alt det hans folk trenger – i all evighet!

`Lag en liste over områdene der du trenger den oppstandne Jesu kraft. Be om at kraften vil bli satt inn på alle disse områdene. Og hva kan du gjøre bedre, hvilke valg kan du ta så kraften kan virke mer fritt i ditt liv?`