---
title:  I Jesu navn
date:  15/08/2022
---

> <p></p>
> «Dersom dere ber meg om noe i mitt navn, vil jeg gjøre det» (Joh 14,14).

Jesus skulle snart forlate disiplene. Han hadde støttet og oppmuntret dem, men nå skulle han til himmelen, og disiplene var forvirret og maktesløse. Men selv om de ikke ville få se Jesus fysisk lenger, ga han dem et stort løfte.

Les Joh 14,1–14. Han lover å gjøre hva som helst vi ber om i hans navn. Derfor tilføyer vi nesten alltid «I Jesu navn, amen» når vi ber.

`Hva tror vi det betyr når vi sier dette? Hva mener Jesus når han oppmuntrer oss til slik bønn? Hvilke hint gir han som hjelper oss å forstå poenget?`

Når vi ber «i Jesu navn», kan vi være sikre på at hele himmelens maskineri arbeider for oss. Normalt ser vi ikke englene rundt oss. Men de blir sendt i Jesu navn for å oppfylle våre bønner.

Noen ganger når vi ber i Jesu navn, åpner vi øynene og forventer at alt skal være forandret – men så er det som før. Men selv om Guds kraft kan komme med stort drama, som da Jesus stillet stormen, kan den også komme i det stille, ubemerket, som da Guds kraft holdt Jesus oppe i Getsemane. Kanskje skjer det ikke noe dramatisk, men det betyr ikke at Gud er uvirksom.

`Les Joh 14,1–14 igjen. Tenk deg at Jesus snakker ansikt til ansikt til deg. Hvilket håp og oppmuntring gir disse løftene? Spør deg selv: «Hvilke ting kan stå i veien for at løftene blir oppfylt for meg? Hvilke endringer må jeg gå inn for?»`