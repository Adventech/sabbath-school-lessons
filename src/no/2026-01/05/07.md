---
title:  Til fordypning
date:  30/01/2026
---

«Den som står Kristus nærmest, er den som på jorden har fått mest del i hans selvoppofrende kjærlighet. Denne kjærligheten ‘skryter ikke, er ikke hovmodig. Kjærligheten krenker ikke, søker ikke sitt eget, er ikke oppfarende og gjemmer ikke på det onde’. (1 Kor 13,4–5). En slik kjærlighet får oss, slik som den fikk Kristus, til å gi alt, til å leve, virke og ofre seg for menneskenes frelse.

Paulus la denne holdningen for dagen: ‘Å leve er for meg Kristus’. Hans liv åpenbarte Kristus for menneskene. Og døden er ‘en vinning’, en vinning for Kristus. Døden ville åpenbare hans nådes kraft og vinne mennesker for ham. ‘Kristus skal bli opphøyd for alles øyne ved min kropp, enten jeg skal leve eller dø’, (Fil 1,20–21) skriver Paulus.» – Ellen White: _Slektenes håp_, s. 464.

«Tiden er ikke langt unna da alle vil bli satt på prøve. Vi vil føle oss presset til å ta dyrets merke. De som skritt for skritt har gitt etter for verdslige krav og skikker, vil ikke ha vanskelig for å gi etter for makthaverne fremfor å bli utsatt for hån, fornærmelser, trusler om fangenskap og død. …

Når mengden av falske søsken kan skjelnes fra de sanne, vil de skjulte komme til syne, og de vil gå under Kristi fane og rope hosianna. De som har vært forsagte og usikre, vil stå åpent frem for Kristus og hans sannhet. De svakeste og mest nølende i menigheten vil bli som David – villige til å våge og virke. Jo mørkere natten blir for Guds folk, desto klarere vil stjernene stråle. Satan vil hjemsøke de trofaste hardt, men i Jesu navn vil de mer enn seire.» – Ellen White: _Testimonies for the Church_, bd. 5, s. 81–82.

**Forslag til samtale**

`Tenk over advarselen ovenfor om dem som «skritt for skritt har gitt etter for verdslige krav og tilpasset seg verdslige skikker». Hva kan ligge i dette? Snakk om hvordan dette kan gjelde ikke bare den enkelte, men menigheten som helhet.`

`Gud sier: «De som ærer meg, vil jeg ære» (1 Sam 2,30). Hvordan ærer vi Gud? Er det det samme som å «gi ham ære» (Åp 14,7)? Hvorfor eller hvorfor ikke?`

`Hvordan kan vi forstå dette med å arbeide på vår frelse uten å bli loviske?`