---
title:  Stråle som stjerner på nattehimmelen
date:  24/01/2026
---

### Bakgrunnsstoff
Fil 2,12–30, Rom 3,23–24, Rom 5,8, 2 Tim 4,6, 1 Kor 4,17, 2 Tim 4,21, 2 Tim 4,13, Luk 7,2

> <p>Minnevers</p>
> Gjør alt uten murring og misnøye, så dere kan være uklanderlige og rene, Guds barn uten feil midt i en vrang og villfaren slekt. Dere stråler blant dem som stjerner på nattehimmelen. (Fil 2,14–15)

Gud sa at israelittene skulle følge hans pålegg. «For da vil de andre folkene se deres klokskap og forstand. Når de hører om alle disse forskriftene, vil de si: ‘Så klokt og forstandig det er, dette store folket!’» (5 Mos 4,6)

Jesus sa: «Jeg er verdens lys. Den som følger meg, skal ikke vandre i mørket, men ha livets lys.» (Joh 8,12) Han sa også: «Dere er verdens lys! En by som ligger på et fjell, kan ikke skjules» (Matt 5,14). Hvordan kan vi være lys? Bare ved å være forbundet med Jesus, «det sanne lyset som lyser for hvert menneske» (Joh 1,9). Som det står i Filipperne 2, har Gud «opphøyd ham til det høyeste og gitt ham navnet over alle navn. I Jesu navn skal derfor hvert kne bøye seg … og hver tunge skal bekjenne at Jesus Kristus er Herre.» (Fil 2,9–11)

Alle som har overgitt seg til Jesus, har tilgang til Guds lys og kraft. Men altfor ofte forventer vi enten at Gud skal gjøre alt, eller så står våre egne ideer og planer i veien. Det er derfor Paulus’ ord til filipperne er så relevante.