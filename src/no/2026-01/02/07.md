---
title:  Til fordypning
date:  09/01/2026
---

«Det er mange som ikke klarer å legge faste planer for framtiden. Deres liv er utrygt. De klarer ikke å se hva som vil bli resultatet av det de gjør, og dette fyller dem ofte med angst og uro. La oss huske at det liv Guds barn lever i denne verden, er et pilegrimsliv. Vi har ikke nok visdom til å bestemme vår egen framtid, og det er ikke vår oppgave å forme den. ‘Ved tro var Abraham lydig da han ble kalt, så han drog ut til det sted han skulle få til arv. Og han drog av sted uten å vite hvor han skulle komme.’ Hebr 11,8.

Da Kristus levde på denne jorden, la han ingen planer for sitt eget liv. Han godtok de planene Gud hadde lagt for ham, og dag for dag viste Faderen sine planer for ham. På samme måte burde vi stole på Gud, slik at våre liv rett og slett ble resultatet av hans vilje. Når vi overgir vår framtid til ham, vil han lede våre føtter. Altfor mange som legger planer for en strålende framtid, lider store nederlag. La Gud legge planene for deg. Stol som et lite barn på at han som ‘verner sine frommes føtter’, vil lede deg. Gud leder aldri sine barn annerledes enn hva de selv ville valgt, om de hadde kunnet se enden fra begynnelsen og forstått den herlige hensikten de er med å oppfylle som hans medarbeidere.» – Ellen White: _Helse og livsglede_, s. 365–366.

**Forslag til samtale**

`Lag en liste over det du er takknemlig for fra uken som har gått. Har du mer å takke for enn du var klar over?`

`Tenk på den siste linjen i sitatet ovenfor. Det er en sterk troserklæring. Hvordan kan du stole like sterkt på Gud?`

`Snakk om følgende utsagn i lys av Kol 1,6 og Kol 1,23: «I førti år stengte vantro, murring og opprør israelittene ute av Kanaan. De samme syndene har forsinket det moderne Israels inntreden i det himmelske Kanaan. I begge tilfeller var det ikke noe galt med Guds løfter. Det er vantro, verdslighet, manglende helligelse og ufred hos Guds bekjennende folk som har holdt oss her i en verden av synd og sorg så lenge. Hadde Kristi kirke utført sin oppgave slik Herren har pålagt den, ville hele verden allerede ha blitt advart, og Herren Jesus ville ha kommet til vår verden i kraft og stor herlighet.» – Ellen White: Last Day Events, s. 38. Hvordan kan vi i dag være skyldige i det samme?`