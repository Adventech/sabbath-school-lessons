---
title:  Fra ører til føtter
date:  03/01/2026
---

### Bakgrunnsstoff
Fil 1,1–18, 1 Kor 13,1–8, Jer 17,9, Kol 1,1–12, 1 Pet 1,4, Sal 119,105, Jes 30,21

> <p>Minnevers</p>
> Og jeg er trygg på at han som begynte sin gode gjerning i dere, skal fullføre den – helt til Jesu Kristi dag (Fil 1,6).

Paulus innleder helt bevisst brevene sine med hilsener – og takkeord. «Nåde være med dere og fred fra Gud, vår Far! Vi takker alltid Gud, vår Herre Jesu Kristi Far, når vi ber for dere.» (Kol 1,2–3)

Det er mye å være takknemlige for. Vi har erfart Guds nåde på måter som selv engler ikke kan fatte. Det samme gjelder Guds gave i form av fred (som gir harmoni med Gud) og det håpet som springer ut av Guds kjærlighet.

Vi kan gi og vise takknemlighet mot andre og håpe at folk setter pris på det vi gjør for dem.

Foreldre ber om at barna deres skal elske Gud og en dag (om ikke nå) sette pris på deres oppofrelser for å gi dem en så god oppvekst som mulig.

Men vi gjør mange feil, og vi lærer av dem (det burde vi i alle fall gjøre).

Denne uken skal vi ta for oss Paulus’ innledning om takk og bønn i Filipperbrevet og Kolosserbrevet. De kan berike vårt bønneliv.