---
title:  Slutt med det jordiske
date:  09/03/2026
---

Det finnes mange slagord i dag: «Stopp krigen!» «Stopp avskogingen!» «Stopp atomvåpnene!» Men et slagord vi nok aldri har hørt, er «Stopp det jordiske!» Det passer ikke inn i vår verden. Ikke at de andre slagordene er gale. De er bare kortsiktige. Vi må rette blikket mye høyere.

`Les Kol 3,5–6 (se også Rom 6,1–7). Hvordan opplever vi hva det vil si å være døde fra selvet og det jordiske og levende for «det som er der oppe» (Kol 3,1)?`

Selv om vi åndelig sett er døde med Kristus, må fristelsene som kroppen og sinnet vårt utsettes for – dø. Men vi må være klar over to ting i forbindelse med dette budet. For det første forutsetter den greske formen Paulus bruker i Kolosserne 3,1 at vi faktisk er reist opp med Kristus. For det andre er befalingen i Kol 3,5 en følge av dette («La da»). Vi kan bare avlive jordiske ting (hor, urenhet, lidenskap og ondt begjær, og grådighet, osv.) fordi vi er reist opp med Kristus og har hans åndelige liv og kraft til å fordrive disse tingene fra vårt liv.

Den eneste andre forekomsten på gresk av uttrykket «Guds vrede», som forekommer i Kol 3,6, er i Rom 1,18. Gud «overgir» mennesker til deres ondskap, og derfor ‘rammer’ også hans vrede (se Åp 6,16–17) «dem som er ulydige» (Kol 3,6). I Rom 1,18 omtaler Paulus «ugudelighet og urett» og setter likhetstegn mellom ‘urenhet’ (det samme greske ordet som i Kol 3,5) og mennesker som henga seg til «hjertets lyster» og «vanæret kroppen» (Rom 1,24).

Hvordan vanærer de kroppen? For det første ved å nekte å anerkjenne Skaperen, men også ved «skammelige lidenskaper. Kvinnene deres byttet ut den naturlige samliv med det unaturlige. På samme måte sluttet mennene å ha naturlig samliv med kvinner og brant i begjær etter hverandre. Menn drev utukt med menn.» (Rom 1,26–27)

`Hvordan følger vi oppfordringen om å «La da det jordiske i dere dø» (Kol 3,5)?`