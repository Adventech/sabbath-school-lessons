---
title:  Livet med Kristus
date:  07/03/2026
---

### Bakgrunnsstoff
Kol 3,1–17, Rom 1,18, Rom 6,1–7, Ef 4,22–24, 5 Mos 7,6–8, 1 Sam 16,23

> <p>Minnevers</p>
> Og over alt dette: Kle dere i kjærlighet, som er båndet som binder sammen og gjør fullkommen (Kol 3,14).

Det blir ofte sagt at vi ikke skal være så himmelvendt, for ellers vil vi ikke være til noen nytte her på jorden. Det er noe i det, men i Kolosserne 3 er dette like viktig: Hvis vi er for jordvendt, vil vi ikke være til noen himmelsk nytte for Gud.

Paulus peker på mange praktiske prinsipper fra det virkelige liv som er gitt av Gud og som bare kan forstås av dem som er «reist opp med Kristus» (Kol 3,1).

Hans råd er veldig praktiske prinsipper som kan styrke alle våre relasjoner, også i kirken.

Jesus sa: «Elsk deres fiender … og be for dem som … forfølger dere. Slik kan dere være barn av deres Far i himmelen. For han lar sin sol gå opp over onde og gode og lar det regne over rettferdige og urettferdige.» (Matt 5,44–45)

Er det umulig? Ja, menneskelig sett. Vi må dø før vi virkelig kan leve for Gud. Det er derfor vi må ha himmelen for øye om vi skal være til nytte for vår himmelske Far her på jorden.

Denne uken skal vi se hvordan vi kan leve med Kristus og gjøre en forskjell, nå og i evigheten.