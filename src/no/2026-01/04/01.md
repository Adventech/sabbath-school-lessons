---
title:  Samhold og ydmykhet
date:  17/01/2026
---

### Bakgrunnsstoff
Fil 2,1–8, Jer 17,9, Fil 4,8, 1 Kor 8,2, Rom 8,3, Hebr 2,14–18

> <p>Minnevers</p>
> Gjør nå min glede fullkommen: Ha samme sinnelag og samme kjærlighet, vær ett i sjel og sinn (Fil 2,2).

Samhold er styrke. Men kunnskap om hva som er sant, er ikke det samme som å gjøre det. Alle mislykkes iblant, enda vi gjør vårt beste for å skape samhold. Men det er ikke å undergrave enheten. Derfor er det ikke så rart at Paulus vil at filipperne skal «ha samme sinnelag».

Paulus baserer behovet for enhet på Jesu lære og eksempel. Det er et tema vi finner i hele NT, spesielt i brevene. Det oppsto splid i universet på grunn av én engels stolthet og maktbegjær, en følelse som bredte seg fort, selv i et fullkomment miljø (se Jes 14,12–14). Deretter fikk den fotfeste i Eden med en lignende misnøye med Guds regler og et ønske om å nå et høyere plan enn det Gud hadde tiltenkt dem (1 Mos 3,1–6).

Denne uken skal vi se på det bibelske grunnlaget for enhet i kirken, med særlig fokus på Jesu ydmykhet, det vi kan lære av å se på ham og hvordan vi kan bli mer lik ham.