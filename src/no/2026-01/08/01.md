---
title:  Kristi storhet
date:  14/02/2026
---

### Bakgrunnsstoff
1 Mos 1,26–27, Kol 1,15–20, Joh 1,1–3, Ef 1,22, 1 Kor 12,12–27, 1 Kor 4,9, Rom 6,3–4

> <p>Minnevers</p>
> Han er den usynlige Guds bilde, den førstefødte før alt det skapte. For i ham er alt blitt skapt, i himmelen og på jorden, det synlige og det usynlige, troner og herskere, makter og åndskrefter – alt er skapt ved ham og til ham. Han er før alt, og i ham blir alt holdt sammen. (Kol 1,15–17)

Denne uken fortsetter vi studiet av Kolosserbrevet (se studium 1 og 2). I studium 2, torsdag, så vi at Paulus ber for de kristne i Kolossæ i Kol 1,9–12. Han ber om at de må leve på en måte som behager Gud. I vers 12 og 13 stiller han to dimensjoner opp mot hverandre: «lyset» (vers 12) og «mørket» (vers 13). Gud Fader har gjort oss skikket til å få del i den evige arven i lysets rike, frelst oss fra mørkets makt og «ført oss over i sin elskede Sønns rike. I ham er vi kjøpt fri og har fått tilgivelse for syndene.» (Kol 1,13–14)

Det er med andre ord i Jesus, personen Jesus (som også er Gud vår Skaper) at vi har frelse. Han skaffet til veie frelsen, og ved tro på ham er vi overflyttet fra mørkets rike til Guds elskede Sønns rike.

Denne uken skal vi se på en av NTs mest utfyllende og opphøyde uttalelser om Jesus. Hva betyr det at Jesus er «den usynlige Guds bilde» og også «den førstefødte før alt det skapte» (Kol 1,15)?