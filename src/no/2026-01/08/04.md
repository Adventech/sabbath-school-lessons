---
title:  Hodet for kroppen (kirken)
date:  17/02/2026
---

`Les Ef 1,22 og Kol 2,10. Hva betyr «hode» i disse tekstene? Hva mener Paulus når han kaller Jesus «kirkens hode» (Ef 5,23)?`

Det er naturlig å snakke om hodet i billedlig betydning når det gjelder en lederposisjon. Slik er det på utallige språk. Og både i GT og NT. Legg merke til hvordan «hode» er brukt her:

1. 2 Mos 18,25 – Moses valgte ut «dyktige menn av hele Israel og satte dem til overhoder for folket. Noen skulle være førere for tusen, andre for hundre, femti og ti.»
2. 4 Mos 31,26 – «overhoder for familiene».
3. 5 Mos 28,13 – Gud vil gjøre Israel til «hode og ikke til hale» hvis de gjør som Gud vil.
4. Jes 7,8 – «For Damaskus er Arams hode, og Resin er hode i Damaskus».
5. Hos 1,11 – «Judas og Israels barn skal … ta seg en felles høvding [eg. hode]».
6. Mi 3,9 – «dere høvdinger [eg. hoder] i Jakobs hus, dere ledere i Israels hus».
7. 1 Kor 11,3 – «Kristus er enhver manns hode».

Som menighetens hode gir Kristus altså lederskap, veiledning og næring til menighetens enhet og vekst (se Kol 2,19).

`Les 1 Kor 12,12–27. Også her beskriver Paulus kirken som en «kropp». Hvilke andre sider ved kirken peker bildet på?`

Kroppen kan ikke leve uten hodet, og livet blir vanskelig når en del av kroppen blir borte eller blir skadet. Ofte skjønner vi ikke hvor viktig noe er før vi ikke har det.

`Hva ville du valgt hvis du måtte miste et lem eller et øye? Hva sier dette om det enkelte medlems betydning?`