---
title:  Til fordypning
date:  20/02/2026
---

«En som bare var et menneske og sa det Jesus sa, ville ikke være noen stor morallærer. Han ville enten være gal – på linje med en som sier at han er et posjert egg – eller så ville han være Djevelen i helvete. Du må selv velge. Enten var og er han Guds Sønn, eller så er han en galning eller noe verre. Du kan lukke munnen på ham som en idiot, du kan spytte på ham og drepe ham som en demon, eller du kan falle ned for ham og kalle ham Herre og Gud. Men ikke kom med noe nedlatende nonsens om at han er en stor lærer. Den muligheten har han ikke gitt oss. Og det var heller ikke hans hensikt.» – C. S. Lewis, _Mere Christianity_ (New York, _Collier Books_, 1952), s. 41.

«Faderen er hele Guddommens fylde legemlig, og er usynlig for dødelige øyne. Sønnen er hele Guddommens fylde åpenbart. Guds Ord sier at han er ‘bildet av hans vesen’.» – Ellen White: _Evangelism_, s. 614.

«Kristus er Guds forut eksisterende, selveksisterende Sønn. … Når Kristus taler om sin foruteksistens, fører han tankene tilbake gjennom talløse tidsaldre. Han forsikrer oss om at det aldri har vært en tid da han ikke var i nært fellesskap med den evige Gud. …

Han var lik Gud, uendelig og allmektig. … Han er den evige, selveksisterende Sønn.» – Ellen White: _Evangelism_, s. 615.

**Forslag til samtale**

`Tenk på dette med Jesu evige guddom. Tenk over følgene for hele frelsesplanen og betydningen av offeret på korset om Jesus hadde vært noe annet enn den evige Gud, en som aldri hadde blitt skapt, og som hadde eksistert fra evighet av. Hvorfor er denne læren så viktig? Snakk om hva det ville ha betydd om Jesus ikke hadde vært evig, men på en eller annen måte selv hadde blitt skapt. Hva går tapt?`

`Hvorfor må vi ha hele universets engasjement og interesse for det Jesus har gjort i tankene når vi tenker på Jesus, evangeliet og frelsesplanen? Hva må de ha tenkt da de så Skaperen på korset? Det er én ting at vi blir forbløffet over det, men universet kjente ham i hans evige herlighet. Hva må de ha tenkt da de ble vitne til at den de hadde tilbedt i himmelen, døde på korset?`

`Hva vil du si til en som ikke tror at Faderen og Sønnen alltid har eksistert sammen? Hvorfor er dette så viktig? Hvordan vil du forklare at det aldri har vært en tid da Faderen var uten Sønnen, bortsett fra på korset, da det var en midlertidig «adskillelse av de guddommelige krefter»? (Ellen G. White Comments, _The SDA Bible Commentary_, bd. 7, s. 924)?`