---
title:  Til fordypning
date:  27/03/2026
---

«Den som har overgitt seg til Kristus, blir Guds egen festning som han forsvarer midt i en opprørsk verden. Han vil ikke at noen annen myndighet skal godtas der enn hans egen. Den som er i de himmelske makters varetekt, kan Satans angrep ikke overvinne. Men hvis vi ikke lar Kristus styre oss, får den onde styringen med oss. Vi kan ikke unngå å komme inn under den ene eller den andre av de to store maktene som kjemper om herredømmet i verden. Det er ikke nødvendig å ta noe bevisst valg om å tjene mørkets rike for å komme inn under dets herredømme. Det er nok at vi lar være å alliere oss med lysets rike. Hvis vi ikke samarbeider med de himmelske krefter, vil Satan ta hjertet i eie og gjøre det til sin bolig.

Det finnes bare ett vern mot det onde: at Kristus får bo i hjertet ved troen på hans rettferdighet. Har vi ikke en levende forbindelse med Gud, kan vi ikke motstå selviskhet, nytelsessyke og fristelser til synd og det onde som alt dette fører med seg. Vi kan nok legge bort mange dårlige vaner og for en tid også skille lag med Satan. Men får vi ikke en levende forbindelse med Gud der vi overgir oss til ham hele tiden, lider vi nederlag. Uten et personlig kjennskap til Jesus og et stadig samfunn med ham, er vi i fiendens makt, og til slutt blir det til at vi gjør hans vilje.» – Ellen White: _Slektenes håp_, s. 270.

**Forslag til samtale**

`Se på sitatet ovenfor. Det er bare to sider i den store konflikten, og vi er på Satans side om vi ikke bevisst velger Kristus (Luk 11,23). Denne tanken kan virke frastøtende, men Gud har ikke plikt til å sørge for at hans sannhet ikke støter oss. Hva sier dette om hvor viktig det er å overgi seg til Kristus?`

`Les Åp 14,14–16. Tidligregnet på pinsefestens dag gjorde at evangeliets frø fikk spire og vokse, og senregnet forbereder jorden for den siste innhøstingen. Hva har Åp 14,12 å si om dette?`

`Hvordan blir vi (som kirke og som enkeltpersoner) påvirket av kulturen og verden som omgir oss? Hvordan kan vi bli beskyttet mot verdens negative innflytelse, som alltid har vært et problem for Guds folk?`