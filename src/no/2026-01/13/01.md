---
title:  Stå i hele Guds vilje
date:  21/03/2026
---

### Bakgrunnsstoff
Kol 4,7–18, Ef 6,21, Apg 15,36–40, 2 Tim 4,10–11, 2 Pet 3,10–14, Jes 60,1–3

> <p>Minnevers</p>
> Takk Gud under alle forhold! For dette er Guds vilje med dere i Kristus Jesus. (1 Tess 5,18)

I den siste delen av Kolosserne ser vi at Paulus hadde et stort nettverk av medarbeidere. I Apostlenes gjerninger ser vi at han først samarbeider med Barnabas, så med Silas, og deretter følger vi ham på de tre misjonsreisene.

Denne uken ser vi på Paulus’ misjonsstrategi med svært effektiv bruk av tid og ressurser for å nå Romerrikets viktigste byer, samt opplæring av lovende lekfolk for å nå byer og tettsteder han ikke hadde besøkt, som Kolossæ, Laodikea og Hierapolis.

Med personlige besøk under sine reiser og, spesielt som fange, med sine brev, knyttet Paulus sammen mennesker og menigheter. Han visste at evangeliets fremgang avhang av at alle samarbeidet – jødiske og ikke-jødiske kristne, menn og kvinner, mennesker som Tykikos, Aristarkos, Justus, Epafras, Lukas og Nymfa. Vi hører også om et brev han skrev til Laodikea, som ikke er bevart. Paulus presser mye inn i de siste versene, blant annet en personlig formaning til en viss Arkippos. Han gjorde alt han kunne for å styrke menighetene mens han ennå kunne.