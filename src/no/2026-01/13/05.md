---
title:  I verden, men ikke av den
date:  25/03/2026
---

`Les Kol 4,14–15 og 2 Tim 4,10–11. Hvordan skiller Lukas seg ut fra Demas, og hvorfor?`

Johannes sier: «Elsk ikke verden, heller ikke det som er i verden! Den som elsker verden, har ikke kjærligheten til Far i seg.» (1 Joh 2,15) Lukas’ kjærlighet til Jesus og hans rike fikk ham til å stå ved Paulus’ side til det siste, men Demas satte denne verden høyere enn den kommende.

**Les tekstene. Hvilket råd får de som venter på Jesu gjenkomst?**

`Mark 13,32–37.`

`Tit 2,11–14.`

`2 Pet 3,10–14.`

`Åp 3,17–21.`

Jesus og apostlene ber oss ofte «våke», være årvåkne og alltid rede til Mesterens komme så vi ikke blir tatt på sengen. Men mange er som disiplene som ikke fulgte Jesu ord om å «våke og be» (Mark 14,38) og vil ikke gjøre de nødvendige forberedelsene. Alt kommer an på hvem eller hva som eier vårt hjerte, for vi kan ikke tjene to herrer.

I budskapet til Laodikea gir Jesus oss en oppskrift. Vi må ta avstand fra synden idet vi åpner hjertet for Jesus og lar ham ta kontrollen slik at vi kan få det «gullet» som er tro og kjærlighet, blir prøvet i motgang og vinner seier over fristelsene.

`Hva vil Jesus du skal omvende deg fra? Hvilken del av hans resept trenger du mest?`