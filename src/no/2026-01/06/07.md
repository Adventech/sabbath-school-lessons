---
title:  Til fordypning
date:  06/02/2026
---

«Alle som ønsker å utvikle en sterk, rettvis karakter og bli harmoniske kristne, må gi alt til Kristus og gjøre alt for ham. Han godtar ingen delt tjeneste. De må daglig lære hva det betyr å gi seg selv. De må studere Guds ord, lære å forstå hva det betyr, og leve etter dets retningslinjer. Slik kan de nå den standard som er satt for de kristne dyder. Dag etter dag arbeider Gud med dem og utvikler deres karakter til å bestå den siste prøven. Daglig forsøker de troende å vise både mennesker og engler hva evangeliet kan utrette for syndige mennesker.» – Ellen White: _Alfa og Omega_, bd 6, s. 328.

«De som venter på at Brudgommen skal komme, skal si til folket: ‘Se, der er deres Gud!’ De siste strålene av barmhjertig lys, det siste budskapet om nåde til verden, blir en åpenbaring av hans ømme og kjærlige karakter. Det er Guds barn som skal åpenbare hans herlighet. Gjennom sitt eget liv og sin egen karakter skal de vitne om hva Gud har gjort for dem. Lyset fra Rettferdighetens Sol skal skinne fram gjennom gode gjerninger – gjennom sannhets ord og hellig handling.» – Ellen White: _Ord som lever_ (2006), s. 303.

**Forslag til samtale**

`Tenk på det å glede seg i Herren. Det står ikke at du skal glede deg i dine prøvelser (enda det også er bibelsk), men i Herren. Hvorfor er det viktig alltid å ha Herren for øye, hans godhet, kraft, kjærlighet og frelse? Hvilken nytte vil vi ha av å gjøre dette midt i livets prøvelser?`

`Se hvordan sitatene ovenfor beskriver nådens rolle i å frembringe de «gode gjerningene» vi gjør. Hvorfor er denne nådens funksjon viktig når vi ser frem til Kristi gjenkomst? Gode gjerninger frelser ikke, men er vi frelst om vi ikke har dem?`

`Tenk mer på det å ikke ha tillit til det ytre. Hva betyr det? Hvorfor skal vi ikke ha tillit til det? Er ikke vårt ytre en gave fra Gud?`