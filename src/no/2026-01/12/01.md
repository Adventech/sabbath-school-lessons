---
title:  Å leve med hverandre
date:  14/03/2026
---

### Bakgrunnsstoff
Kol 3,18–25, Kol 4,1–6, Ef 5,22–25, Ef 5,33, Ord 22,6, Ord 22,15, 1 Pet 2,16, 1 Tess 5,17

> <p>Minnevers</p>
> La alt dere sier, være vennlig, og la det ha salt og kraft, så dere vet hvordan dere skal svare hver enkelt (Kol 4,6).

Det byr på utfordringer å bo og arbeide tett sammen. Uoverensstemmelser kan gi gnisninger og krangel. Jo tettere forholdet er, desto viktigere er det at alle kommer godt overens.

De nærmeste relasjonene har vi i familien. Hjemmet blir iblant kalt «familiebedriften». Det er flere likheter mellom det å drive en bedrift og det å styre et hjem. Det bør være bred enighet om verdier og målsettinger. Alle bør komme overens og gjøre sitt for at det skal gå bra. Det samme gjelder menigheten, som jo er en stor familie.

I ukens tekst gir Paulus noen prinsipper for hvordan en kristen familie best kan fungere. Siden et kristent hjem styres av bibelske prinsipper, fungerer det nok annerledes enn en vanlig romersk husholdning. Paulus trekker også frem andre verdifulle prinsipper som er nyttige i ulike sosiale relasjoner, både i og utenfor hjemmet.