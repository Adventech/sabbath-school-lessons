---
title:  Til fordypning
date:  20/03/2026
---

«Alle må hjelpe hverandre. Familien er et hellig fellesskap der hvert enkelt medlem skal støtte og hjelpe de andre. De skal samarbeide på samme måte som delene i en maskin. Alle familiemedlemmer burde innse at det hviler et stort ansvar på dem når det gjelder å skape orden og samhold i hjemmet. Ingen må motarbeide de andre, men heller være til trøst og oppmuntring i hverdagens vanskeligheter. De bør vise mildhet, overbærenhet og tålmodighet, snakke med et vennlig tonefall og unngå all forvirring og oppstyr. Ingen lever for seg selv, vi skal bære hverandres byrder. Det hviler et ansvar på alle medlemmer i familien. Alle fra seks år og oppover må være med på å bære livets byrder.» – Ellen White: _Det kristne hjem_, s. 133–134.

«Vi må slippe Kristus inn i hjertet og hjemmet om vi skal vandre i lyset. Hjemmet bør være alt det ordet innebærer. Det bør være et lite paradis på jorden, et sted hvor kjærligheten dyrkes i stedet for å bli undertrykt. Vår lykke avhenger av at vi kultiverer kjærlighet, medfølelse og sann velvilje mot hverandre. … Vi bør glemme oss selv og alltid være på utkikk etter muligheter, også i små ting, til å vise takknemlighet for det gode vi har mottatt fra andre, og være på utkikk etter muligheter til å muntre opp andre og lette og lindre deres sorger og byrder ved ømhet og små velgjerninger. Slik vennlig omtanke, som begynner i familien og strekker seg utover familiekretsen, bidrar til lykken i livet, og forsømmelse av slike småting gir bitterhet og sorg i livet.» – Ellen White: _Testimonies for the Church_, bd. 3, s. 539, 540.

**Forslag til samtale**

`Til par: Hvilke prinsipper har hjulpet dere i forholdet? Hvilket råd vil dere gi de ugifte, og hvordan bør de forberede seg på de utfordringene som ekteskapet fører med seg?`

`Mange gode og omsorgsfulle foreldre har oppdratt barna sine i gode kristne hjem, men må forholde seg til voksne barn som avviser troen. Hva kan du gi dem av råd og trøst? Hva er det kanskje best å ikke si?`

`Snakk om oppfordringen om å «gå frem med visdom». Hva betyr det å «gå frem med dårskap» i stedet for visdom? Hva har du lært av de gangene du har gått frem med det ene eller det andre?`