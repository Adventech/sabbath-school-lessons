---
title:  Misjonsfortelling
date:  20/03/2026
---

#### «Ingenting er tilfeldig»

__

Kort tid etter at René kom tilbake til Filippinene, fikk han tilbud om å jobbe som regnskapsfører i Adventistsamfunnets utviklings- og nødhjelpsorganisasjon. Etter halvannet år i ADRA jobbet han i åtte år som regnskapsfører for Adventistkirkens Cavite Mission. René likte å jobbe for Adventistkirken. Livet var enkelt og komfortabelt. Som gutt hadde han trodd at det å bli adventist var en vei til rikdom. Men nå hadde han ikke noe ønske om å bli rik. Han ville bare tjene andre frem til Jesu gjenkomst.

En dag fikk René uventet en invitasjon til å erstatte den avtroppende økonomisjefen i 1000 Missionary Movement, som er en del av Adventistkirkens sørasiatiske Stillehavsdivisjon, og som hvert år utdanner hundrevis av misjonærer ved hovedkvarteret i Silang, en by i Cavite Mission.

René lurte på om han drømte. Han hadde ønsket å være en del av Misjonærbevegelsen 1000 helt siden han hadde gitt sitt hjerte til Kristus gjennom vennskapet med en av misjonærene. Denne misjonæren, Rodel, arbeidet nå som ordinert pastor på Filippinene, og han ville bli både overrasket og glad hvis René ble kasserer. Men René lurte på: «Kan jeg klare jobben som økonomisjef? Jeg er bare en enkel regnskapsfører.»

Den natten drømte René at han jobbet i 1000 Missionary Movement. Da ba presidenten for Den sørasiatiske Stillehavsdivisjon ham om å sende inn CV-en sin for å bli vurdert til jobben. Kort tid senere godkjente en divisjonskomité kandidaturet hans, og han ble ansatt.

René har ikke sett seg tilbake. Etter hvert som han har vært trofast mot Gud, har han sett slektninger som en gang foraktet hans tro, slutte seg til Adventistkirken. To måneder etter at han flyttet tilbake til Filippinene, ble foreldrene hans døpt. «Det var Guds gave til meg», sier han. «Det var som om Gud sa: ‘Fordi du har vært lojal mot meg, har jeg en gave til deg’». Hans to søstre ble også døpt.

I mellomtiden kollapset selskapet der han hadde jobbet i utlandet under Covid-pandemien. Hvis han hadde akseptert lønnsøkningen, ville han ha mistet alt. I dag, sier han, skylder han alt til Herren, som sier: «For jeg vet hvilke tanker jeg har med dere, sier Herren, fredstanker og ikke ulykkestanker. Jeg vil gi dere fremtid og håp.» (Jer 29,11) «Ingenting er tilfeldig», sier René Tucaldo. «Gud hadde en plan for meg».

Hovedkvarteret til 1000 Missionary Movement i Silang på Filippinene ble bygget ved hjelp av et sabbatsoffer fra 1996. På samme måte som det offeret fortsatt kan merkes i hele Den sørasiatiske Stillehavsdivisjon og videre utover gjennom arbeidet til 1000 Missionary Movement, kan også dette kvartalets offer ha en langvarig virkning. Takk for ditt sjenerøse offer neste sabbat.