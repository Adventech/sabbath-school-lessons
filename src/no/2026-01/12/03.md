---
title:  Foreldre og barn
date:  16/03/2026
---

Barna har en viktig rolle i familiebedriften. De må få vite at de er elsket og verdsatt som medlemmer av familien og borgere i Guds rike. Familieandakten morgen og kveld er enkel, men viktig. Fra tidlig alder kan barn hjelpe til med rengjøring og andre oppgaver. Det viktigste er at de følger Paulus’ bud: «Vær lydige mot foreldrene deres i alt, det er til glede i Herren» (Kol 3,20).

**Les tekstene nedenfor. Hvilke prinsipper for barneoppdragelse finner du?**

`Ordsp 22,6; Ordsp 22,15.`

`Matt 19,14.`

`5 Mos 6,6–7.`

`Ordsp 1,8–9.`

Når barn blir riktig opplært for Herren, med gode råd og eksempler, blir de til velsignelse for familien, kirken og andre. Paulus’ råd til foreldre er balanserte: «Dere foreldre, vær ikke så strenge mot barna deres at de mister motet» (Kol 3,21). Foreldrenes, og særlig farens, omgang med og oppdragelse av barna får mye å si for deres åndelige utvikling.

Studier viser også at når begge foreldrene går i kirken, fortsetter flere gå i kirken enn når bare én av foreldrene gjør det. Enda mer overraskende er det at når faren går regelmessig i kirken (i enda større grad enn moren), er det flere som fortsetter å gå i kirken som voksne. Fars rolle i barnas åndelige dannelse kan derfor ikke undervurderes. Så det er viktig at fedrene tar sin rolle på alvor.

`Men ikke alle fedre har vært gode forbilder for sine barn. Hvordan kan kunnskapen om Gud som vår Far være til hjelp når jordiske fedre har gjort stor skade?`