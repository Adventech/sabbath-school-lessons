---
title:  Fullkommen i Kristus
date:  28/02/2026
---

### Bakgrunnsstoff
Kol 2, Hebr 7,11, Jes 61,3, 1 Kor 3,6, 5 Mos 31,24–26, Rom 2,28–29, Rom 7,7

> <p>Minnevers</p>
> La da ingen dømme dere når det gjelder mat og drikke, høytider, nymånedag eller sabbat. Dette er bare skyggen av det som skulle komme, men kroppen tilhører Kristus. (Kol 2,16–17)

Har noen spurt hvorfor du holder sabbaten? Kanskje ble ukens minnetekst brukt som «bevis» mot sabbaten. Men teksten handler ikke om det fjerde bud. Den er svar på villfarelser som falske lærere i menigheten hadde fremsatt. Hva gikk den falske læren ut på?

For det første beskrives den falske læren som «visdomslære», «menneskelige overleveringer», «grunnkreftene i verden» og «ikke fra Kristus» (Kol 2,8).

Det omfattet også omskjærelse og overholdelse av jødiske høytider (Kol 2,11; Kol 2,16), samt jødiske renhetsritualer og regler om mat (Kol 2,16; Kol 2,21). Det innebar tilbedelse av engler eller et forsøk på å etterligne englenes tilbedelse (Kol 2,18).

Og ikke minst bygget den på «menneskers bud og lærdommer», og muligens innebar den asketisk praksis (Kol 2,22–23).

De falske lærerne var religiøse og oppriktige, men de hadde misforstått evangeliet. Denne uken skal vi se hvorfor. Og vi skal se hvorfor minneverset ikke har noe å gjøre med helligholdelse av den syvende dag.