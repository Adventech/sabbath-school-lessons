---
title:  Til fordypning
date:  06/03/2026
---

«På samme måte som i aposteltiden benytter all rettferds fiende seg av tradisjon og filosofi for å ødelegge troen på Bibelen. Populære teorier, som ‘høyere’ bibelkritikk, utviklingslære, spiritisme, teosofi og panteisme, brukes av fienden for å føre mennesker på forbudte veier. Mange betrakter Bibelen som en lampe uten olje. De har begitt seg inn på spekulasjoner som fører til feiltolkninger og forvirring. Høyere bibelkritikk river ned, framsetter nye teorier og omtolker, men oppnår bare å ødelegge troen på Bibelen som Guds åpenbaring. Den fratar Guds ord kraften til å rettlede, høyne og inspirere. Spiritualismen får mange til å tro at driftene er menneskets høyeste lov, at tøylesløshet er frihet, og at mennesket bare står til ansvar for seg selv.

Kristi tilhengere vil møte de samme overtalelseskunster som Paulus advarte de troende i Kolossæ mot. De vil møte spiritualistiske tolkninger av Skriften, men de må ikke la seg bedra. De må la sin røst høre i forsvar for Skriftens evige sannheter. Med øynene festet på Kristus må de hele tiden gå framover på veien som er vist dem, og forkaste alle meninger som ikke er i samsvar med hans lære. Guds sannhet bør være emnet for deres betraktninger. De må se at i Bibelen taler Gud direkte til dem, og at det er der de finner guddommelig visdom.» – Ellen White: _Alfa og Omega_, bd. 6, s. 323.

**Forslag til samtale**

`Hva betyr det at i Kristus «bor hele guddomsfylden», og at han «er hodet for alle makter og åndskrefter» (Kol 2,9–10)? Se også Joh 1,1; Hebr 1,3 og 1 Pet 3,22.`

`Vi har jo hørt Kol 2,14–16 brukt mot sabbaten. Hvilke andre problemer, utover det som ble tatt opp i ukens avsnitt, dukker opp når disse versene brukes til å si at vi ikke lenger trenger å holde det fjerde budet?`

`Hva sier du til dem som sier vi må holde seremonilovene også? Hvilke problemer skaper det å si at de må holdes, selv om man kanskje kan finne visse åndelige eller teologiske velsignelser i dem?`

`Ellen White skrev ovenfor «at i Bibelen taler Gud direkte» til oss. Hvorfor må vi vokte oss for alt og alle som vil svekke vår tro på Skriftens autoritet og inspirasjon, også de ubehagelige delene?`