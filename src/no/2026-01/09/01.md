---
title:  Forsoning og håp
date:  21/02/2026
---

### Bakgrunnsstoff
Kol 1,21–29, Rom 8,18, Ef 5,27, Ef 3,17, Ef 1,7–10, Ef 3,3–6, Ordsp 14,12

> <p>Minnevers</p>
> Han som ikke visste av synd, har han gjort til synd for oss, for at vi i ham skulle få Guds rettferdighet (2 Kor 5,21).

Paulus fortsetter å tale om forsoning, et tema som ble understreket så levende i Kol 1,20 (se studium 8, torsdag). Der beskrev han dens kosmiske omfang, men det som følger blir personlig og individuelt. Med sin død på korset har Jesus gjort forsoning for alt og alle, særlig menneskene, som var fremmede for Guds liv på grunn av synden, men som ved troen har blitt forsonet med ham på grunn av Jesus.

Den enkeltes forsoning pakkes ut i ukens avsnitt. Som med den kosmiske delen, skjer den i kraft av Kristi død. For den enkelte blir korset ikke et passivt symbol, men en levende realitet der Guds kjærlighet forvandler mennesker som hører evangeliet og tar imot Kristus, som er vårt håp om herlighet.

Paulus taler også om «det mysteriet som har vært skjult gjennom alle tider og for alle slekter» (Kol 1,26). Hva er dette, og hva innebærer det for den enkelte og for universet? Hva har dette «mysteriet» å gjøre med det evangeliet som Paulus har forkynt med så stor begeistring?