---
title:  «Stå fast i Herren»
date:  09/02/2026
---

`Les Fil 3,20–21. Hvordan beskriver Paulus den kristnes «borgerskap»?`

Mens korsets fiender «søker bare det jordiske» og har magen som gud (Fil 3,19), har de kristne sin borgerrett i himmelen, og vår hersker er Jesus Kristus selv. Paulus understreker dette ved å si at «vår skrøpelige kropp» (Fil 3,21), som er utsatt for sykdom, forfall og død, skal bli lik den kroppen Kristus har i herligheten.

**Hvordan beskrives den herliggjorte tilstanden i disse tekstene?**

`Job 19,25–27.`

`Lukas 24,39.`

`1 Kor 15,42–44.`

`1 Kor 15,50–54.`

`Kol 3,4.`

På grunn av Jesus vil døden, «den siste fienden», bli tilintetgjort (1 Kor 15,26). Og det er vårt håp, det store løftet vi har fått i Jesus, at han skal gi oss en helt ny kropp, «lik den kroppen han selv har i herligheten» (Fil 3,21).

I en bok om hvordan man kan finne «frelse» uten Gud, der det sies at det å overvinne frykten for døden er «frelse», vedgår forfatteren Luc Ferry at kristendommen «ikke bare setter oss i stand til å overvinne frykten for døden, men også til å overvinne selve døden. Og det å gjøre det i form av individuell identitet, snarere enn anonymitet eller abstraksjon, ser det ut til å være den eneste versjonen som tilbyr personlig udødelighet som seier over vår tilstand som dødelige.» – Luc Ferry: _A Brief History of Thought_ (New York, 2011, Kindle-utgave), s. 90. Litt av en innrømmelse til en ateist å være!

For Paulus omfatter vår borgerrett altså løftet om oppstandelse og evig liv i en ny eksistens som vi knapt kan forestille oss.

`Hvorfor er løftet om evig liv viktig? Hva kan verden tilby som kan erstatte Jesu tilbud?`