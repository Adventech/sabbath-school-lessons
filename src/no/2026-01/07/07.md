---
title:  Til fordypning
date:  13/02/2026
---

«Bare de som stadig mottar ny nåde, vil ha kraft i forhold til sitt daglige behov og evnen til å bruke kraften. I stedet for å se frem til en tid i fremtiden da de vil motta en mirakuløs utrustning til å vinne sjeler ved hjelp av en spesiell åndelig kraft, overgir de seg daglig til Gud slik at han kan gjøre dem til redskaper han kan bruke. De benytter daglig de mulighetene til tjeneste som er innenfor rekkevidde. Hver dag vitner de for Mesteren der de måtte være, enten det er i et beskjedent arbeid i hjemmet eller i et offentlig tjenestefelt.

Det er en stor trøst for den overgitte arbeider å vite at selv Kristus søkte sin Far daglig etter ny forsyning av den nåde han trengte mens han levde på jorden, og at han etter dette fellesskap med Gud gikk ut for å styrke og velsigne andre. … Enhver arbeider som følger Kristi eksempel, vil være villig til å motta og bruke den kraft som Gud har lovet sin kirke for å modne jordens høst.» – Ellen White: _God’s Amazing Grace_, s. 117.

«Gud kjenner våre behov og har sørget for dem. Han har et skattekammer av forsyninger til sine barn og kan gi dem det de trenger under alle omstendigheter. Så hvorfor stoler vi ikke på ham? Han har gitt sine barn dyrebare løfter på betingelse av trofast lydighet mot sine bud. Det finnes ingen byrde han ikke kan bære, intet mørke han ikke kan fordrive, ingen svakhet han ikke kan forvandle til kraft, ingen frykt han ikke kan stille, ingen verdig ambisjon han ikke kan veilede og rettferdiggjøre.

Vi må ikke se på oss selv. Jo mer vi tenker på det vi ikke er gode nok til, desto mindre kraft vil vi ha til å overvinne det.» – Ellen White: _That I May Know Him_, s. 224.

**Forslag til samtale**

`Tenk på noen av dine beste eksempler på bønnesvar. Hvordan har de gitt deg fred som overgår all forstand? Hva med de bønnene du ikke har fått svar på? Hvordan kan du likevel oppleve den fred som er lovet?`

`Se på Fil 4,8: Hva bruker du tiden din til å tenke på? I hvilken grad styrker det din tro og vandring med Gud?`

`Snakk om det siste sitatet ovenfor. Hva ligger det i utsagnet «Jo mer vi tenker på det vi ikke er gode nok til, desto mindre kraft vil vi ha til å overvinne det»? Så hva er nøkkelen til seier?`