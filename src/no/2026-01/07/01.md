---
title:  Borgerrett i himmelen
date:  07/02/2026
---

### Bakgrunnsstoff
Fil 3,17–21, Fil 4,1–23, 1 Kor 15,42–44, Joh 14,27, Sal 119,165, Job 1,21, 1 Tim 6,7

> <p>Minnevers</p>
> Vær ikke bekymret for noe! Men legg alt dere har på hjertet, fram for Gud. Be og kall på ham med takk. (Fil 4,6)

Denne ukens studium avslutter studiet av Filipperbrevet, og det er fullt av verdifulle lærdommer og leveregler for hverdagen. De siste versene av brevet inneholder mange av de verdiene som styrte apostelen Paulus’ liv. I likhet med Jesu lære, som legger vekt på vårt indre menneske, er det Paulus deler med oss, hemmeligheten bak et liv i glede.

Selv når ting ikke går som vi vil, behøver vi ikke å bli bekymret, engstelige eller motløse. For det er prinsipper som kan hjelpe oss å finne indre styrke til utfordringene som livet bringer, og slik kan vi nyte en fast og varig fred som bare Gud kan gi. Nåtiden og fremtiden er i hans hånd, og han vil gi oss det vi behøver.

Fremfor alt behøver vi ikke å sette vårt håp til verdslige styresmakter, som ofte skuffer oss. Som kristne er vi borgere av Guds rike. Og med det følger det privilegier, og også ansvar.