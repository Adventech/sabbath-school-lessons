---
title:  Forfulgt, men ikke forlatt
date:  27/12/2025
---

### Bakgrunnsstoff
Ef 3,1, 2 Kor 4,7–12, Apg 9,16, Filem 1,15–16, Kol 4,9, Fil 1,1–3, Kol 1,1–2

> <p>Minnevers</p>
> Gled dere alltid i Herren! Igjen vil jeg si: Gled dere! (Fil 4,4).

En adventistpastor tilbrakte nesten to år bak murene på grunn av falske anklager. Først var han forvirret, men så skjønte han at Gud hadde gitt ham fengselet som misjonsfelt. Da medfangene fikk høre at han var pastor, ba de ham om å forkynne. Han forkynte og delte ut litteratur. Han døpte fanger og holdt nattverd. «Iblant var det vanskelig å arbeide i fengselet, men det ga også glede, spesielt når bønner ble hørt og liv ble forandret», fortalte han.

Paulus skrev Filipperne og Kolosserne fra fengselet (se Fil 1,7; Kol 4,3). Den gang Paulus og Silas hadde blitt urettferdig anklaget i Filippi, hadde fangevokteren «låst føttene deres fast i blokken» (Apg 16,24). Ved midnatt holdt de «bønn og sang lovsanger til Gud, og fangene lyttet til dem» (Apg 16,25). De visste hvordan de skulle «glede seg alltid».

Denne uken skal vi se på forholdene Paulus sto overfor. Han så et større formål med det han opplevde, og kanskje kan vi følge hans eksempel når vi står overfor prøvelser.