---
title:  Til fordypning
date:  02/01/2026
---

«Gud har utvalgt deg til frelse ved åndens helliggjørelse og troen på sannheten. Stå derfor fast … Er du trofast i Guds tjeneste, vil du møte fordommer og motstand, men la deg ikke provosere når du møter urett. Ta ikke igjen. Hold fast ved din integritet i Jesus Kristus. Ha blikket vendt mot himmelen. La andre si og gjøre som de vil; du bør gå frem i Kristi saktmodighet og ydmykhet. Gjør ditt arbeid med besluttsomhet, med et rent hjerte og av all din kraft og styrke mens du støtter deg til Guds arm. Du vil kanskje aldri få vite hvor opphøyet ditt arbeid egentlig er. Verdien av det du er, kan du bare måle ut fra det livet som ble gitt for å frelse deg …

Enhver som vokser i Kristus, vil oppleve tider med hard og langvarig kamp, for mørkemaktene er fast bestemt på å motarbeide oss på vår vei fremover. Men når vi ser på Kristi kors for å finne nåde, kan vi ikke mislykkes. Frelserens løfte er: ‘Jeg svikter deg ikke og forlater deg ikke.’ ‘Jeg er med dere alle dager inntil verdens ende.’» – Ellen White i _The Youth’s Instructor_, 9. november 1899.

**Forslag til samtale**

`Paulus ble fengslet flere ganger, alltid uten saklig grunn. Hvordan tar du det når du behandles urettferdig? Hvilke bibelløfter er gode i slike tider?`

`Kirkefaderen Tertullian sa om forfølgelsen av de kristne: «Jo oftere dere meier oss ned, desto flere blir vi; de kristnes blod er såkorn.» – Alexander Roberts og James Donaldson, red., _Ante-Nicene Fathers_ (Peabody, MA: Hendrickson Publishers, Inc., 1999), bd. 3, s. 55. Men iblant har forfølgelse noen steder vært en stor hindring for kirkens arbeid. Hvordan kan vi støtte dem som blir forfulgt på grunn av sin tro?`

`Tenk over ukens tekst i lys av Paulus’ prøvelser. «Gled dere alltid»? Hva betyr det? Hvordan kan vi gjøre det? En du er glad i er syk eller dør. Du mister jobben. Du lider store fysiske smerter. Kanskje nøkkelen ligger i det videre spørsmålet: «Gled dere alltid over hva?» Altså, hva kan vi alltid glede oss over, under alle forhold?`