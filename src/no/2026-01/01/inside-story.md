---
title:  Misjonsfortelling
date:  02/01/2026
---

#### Investering i den trettende Sabbaten

_Av Vania Chew_

En australsk kvinne, Marilene Stevenson, begynte å se nærmere på misjonsprosjektene til trettende sabbatsofferet, den kvartalsvise kollekten hvor medlemmene oppfordres til å gi en ekstra god kollekt til ulike misjonsprosjekter.

Marilene husket en tid da menighetens medlemmer bakte kaker og dyrket grønnsaker og solgte dem for å samle inn penger til sabbatsskolens investeringsprosjekter. Hun lurte på om hun kunne gjøre noe lignende og gi pengene til den kollekten.

Marilene hadde verken tid eller lyst til å bake kaker og dyrke grønnsaker. Hun hadde imidlertid begynt å bruke en halsspray som hun syntes var nyttig, og som hun anbefalte til andre. Da andre viste interesse for sprayen, kom Marilene på ideen om å kjøpe den en gros og selge den videre. Overskuddet skulle gå direkte til trettende sabbatsofferet.

Den første investeringen i halsspray fikk Marilene til å se seg om etter flere måter å samle inn penger til misjonen på.

«Det begynte egentlig med at jeg kjøpte ting jeg ville ha», sier hun. «Men det viser seg at de tingene jeg liker å kjøpe, er ting som andre også har lyst til å kjøpe, de har bare ikke tid til å gå og kjøpe dem!»

Ved å samarbeide med lokale gårder og fabrikker kunne Marilene kjøpe sunne produkter til engrospris og selge dem til familie og venner til en billigere pris enn i detaljhandelen. I årenes løp har hun solgt eksotiske frukter, fersk tofu og veganske spesialiteter. Hun har også laget blomsteroppsatser og solgt dem til spesielle anledninger som morsdagen.

«Det gir meg et skikkelig kick», sier hun. «Jeg hjelper dem jeg selger til, samtidig som jeg samler inn penger til en god sak».

Siden hun begynte å investere, har Marilene samlet inn mellom 2500 og 4500 kroner hvert kvartal til misjonsprosjektene til den trettende sabbat.

Hun oppfordrer alle menighetens medlemmer til å gi sjenerøst til disse kollektene og prosjektene de går til, selv om det krever en investering og å gi litt mer.

«Jeg håper at det vil inspirere andre til å gi noe mer enn bare et symbolsk offer, slik jeg gjorde», sier hun. «Gud har virkelig velsignet meg med førstehåndserfaring med hans store trofasthet. Hvorfor skulle jeg ikke ønske å dele det med andre?»

Dette kvartalets trettende sabbats misjonsprosjekter er i Den sørlige Stillehavsdivisjon, som blant annet omfatter Marilenes hjemland, Australia. Takk for at du planlegger en sjenerøs kollekt den 28. mars.