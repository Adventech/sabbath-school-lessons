---
title:  Paulus i lenker
date:  29/12/2025
---

Mens han var i Makedonia, nevnte Paulus flere fangenskap (2 Kor 6,5; 2 Kor 11,23; 2 Kor 7,5). Det første tilfellet var i Filippi (Apg 16,16–24). Senere var han fange i Jerusalem en kort periode før han ble overført til fengselet i Cæsarea.

Andre steder nevner Paulus at han «bærer lenker» (Filem 1,10; Filem 1,13). Da han satt i husarrest i Roma, var han også lenket til en romersk elitesoldat. Ignatius var en kristen fra begynnelsen av det andre århundret som var lenket på denne måten, og han beskrev soldatene som «ville dyr … som bare blir verre når de blir godt behandlet». – Michael W. Holmes, red.: _The Apostolic Fathers_ (Grand Rapids, MI: Baker Academic, 2007), s. 231.

`Les 2 Kor 4,7–12. Hvordan holdt Paulus ut i prøvelsene? Hva var hans fokus?`

Paulus så det positive, om livet ble aldri så tøft, og det hjalp ham å klare motgangen. Satan kastet alt han kunne mot ham, men Paulus visste at han ikke var alene.

`Les 2 Kor 6,3–7. Hvilke åndelige ressurser hjalp Paulus i vanskelighetene?`

Vi kan ofte bli fristet til å se på omstendighetene, våre svakheter eller feil og bli motløse. Det er da vi må huske alt det Gud har gitt oss slik at vi kan seire over det onde. Noe av det viktigste er Bibelen, «sannhetens ord», for der kan vi både lære av andres feil og se hvordan de klarte seg. Og «Ånden iverksetter det som verdens gjenløser har utrettet. Hjertet blir renset ved Ånden. Ved Ånden får den troende del i guddommelig natur. Kristus har gitt sin Ånd som en guddommelig kraft til å overvinne alle nedarvede og utviklede tilbøyeligheter til det onde, og til å prege sin menighet med sin egen karakter.» – Ellen White: _Slektenes håp_, s. 510.

`Hvordan kan vi vise oss «som Guds tjenere» (2 Kor 6,4)? Hva vil det si?`