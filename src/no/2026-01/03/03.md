---
title:  Å dø er en vinning
date:  12/01/2026
---

Alle kristne står i den store striden som raser rundt oss og i oss. Vi opplever denne kampen frem til den dagen vi dør.

`Les 2 Kor 10,3–6. Hva er grunnlaget for vår åndskamp, og hva er våpnene?`

De farligste åndelige våpen er ideer, gode som dårlige. Satan bruker kritikk, svik, skam, frykt, gruppepress og mye annet som kristne ikke kan benytte. Vi skal heller bruke kjærlighet, barmhjertighet, fred, mildhet, tålmodighet, godhet og selvbeherskelse. Vårt mektigste våpen er «Guds ord», som er Åndens sverd når det blir brukt med omtanke (Ef 6,17), for bare Gud kan overbevise noen om sannheten. Vi er bare redskaper som Gud kan bruke for å nå sine mål.

`Les Fil 1,21–22. Hva mener Paulus med dette, spesielt i lys av den store konflikten?`

Siden kampen er åndelig, handler den om tanker og verdier. Men Kristus har vunnet seieren for oss på korset, og når vi er forbundet med ham, kan vi ikke tape, selv om vi skulle bli drept. Paulus underkastet seg det livet måtte bringe, om det var aldri så urettferdig, og overlot sitt liv og sin fremtid til en høyere domstol.

Som kristne bør vi ikke kjempe så mye for vår rett som for det som er rett. Det er en ære å underkaste seg Guds vilje; det er eneste vei til seier i den krigen vi står i. Jesus er det beste eksempelet på underkastelse under Guds vilje. Det kommer Paulus tilbake til i Filipperne 2.

`Hvordan opplever du den store konflikten her og nå? Hvordan kan du hente trøst og hjelp i vissheten om at Kristus allerede har seiret for oss?`