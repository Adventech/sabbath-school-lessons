---
title:  Liv og død
date:  10/01/2026
---

### Bakgrunnsstoff
Fil 1,19–30, 1 Kor 4,14–16, 2 Kor 10,3–6, Joh 17,17–19, Mi 6,8, Apg 14,22

> <p>Minnevers</p>
> Å leve er for meg Kristus, og å dø er en vinning (Fil 1,21).

Mange sier at døden bare er en del av livet. Nei, døden er det motsatte av livet. Den er livets fiende. Døden er like lite en del av livet som et bilvrak er en del av en bil. NT understreker at Kristus døde for å «gjøre ende på ham som har dødens makt, det er djevelen, og befri dem som av frykt for døden var i slaveri gjennom hele livet» (Hebr 2,14–15).

Paulus var villig til å dø for Kristus, for han var trygg på sin endelige skjebne. Her og nå var det viktigste for ham å ære Kristus med sitt liv eller sin død og forkynne evangeliet for flest mulig. Kanskje er det noe av grunnen til at han skrev så mange brev. Slik kunne han nå ut til mange mennesker og steder, også der han ikke hadde vært.

Livet er kort, og det er viktig å gjøre mest mulig for Guds rike i den tiden Gud gir oss. Ikke så lite av dette består i å oppmuntre til «enhet i troen». Som vi skal se denne uken, var dette en viktig grunn til at Paulus skrev til filipperne.