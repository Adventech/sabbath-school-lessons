---
title:  Til fordypning
date:  16/01/2026
---

«Fra pinebenken, bålet og fengslet, fra jordens huler og grotter, møter martyrenes seiersrop hans ører. Han hører vitnesbyrdene fra trofaste mennesker som til tross for at de er fattige, plaget og pint, vitner om sin tro og sier: ‘Vi vet hvem vi tror på.’ Da de gav livet for troens skyld, beviste de for verden at de stolte på ham som kan frelse fullt og helt.» – Ellen White: _Alfa og Omega_, bd. 6, s. 351.

«Kristenheten har aldri hatt så mange trosretninger som i dag. Hvis gavene [apostler, profeter, evangelister, hyrder og lærere (Ef. 4, 11–13)] var nødvendige for å bevare urkirkens enhet, hvor mye mer nødvendige er de ikke for å gjenopprette enheten nå! Og det fremgår med all tydelighet av profetiene at Gud ønsker å gjenopprette kirkens enhet i de siste dager. Vi forsikres om at vaktmennene skal se med egne øyne at Herren vender tilbake til Sion. Og at i endens tid skal de vise forstå. Når dette er oppfylt, vil det være enhet i troen hos alle som Gud regner som vise; for de som virkelig forstår rett, må nødvendigvis forstå likt. … Ut fra slike betraktninger er det åpenbart at menighetens fullkomne tilstand som er forutsagt her, fremdeles ligger i fremtiden; følgelig har disse gavene ennå ikke oppfylt sin hensikt.» – R. F. Cottrell: «Introduction», i Ellen White: _Early Writings_, s. 140.

**Forslag til samtale**

`Se på sitatet ovenfor fra R.F. Cottrell. Hva må til for at Den hellige ånd skal kunne skape enhet i Guds kirke i dag? Hvor viktig er det for menighetens enhet at råd som er gitt gjennom profetiens gave, blir omsatt i praksis?`

`Hvordan vil du forklare Bibelens lære om døden for en som tror at Paulus og andre kristne som er døde, allerede er «med Kristus» i himmelen?`

`Hvordan skal vi forstå all lidelsen her i verden? Hvorfor er temaet om den store konflikten så nyttig for å gi oss litt innsikt i det hele? Og hvorfor må vi se Jesus på korset som det fremste uttrykket for Faderens kjærlighet og stole på ham også i de mørkeste stundene?`