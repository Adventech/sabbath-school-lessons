---
title:  Til ettertanke
date:  06/03/2020
---

Nedenfor er skjemaet som forklarer hvordan profetien på 70 uker i Dan 9,24–27 henger sammen med og danner utgangspunktet for den 2300 år lange profetien i Dan 8,14. Hvis du teller 2300 år fra 457 f.Kr. (og sletter år 0, som ikke finnes), får du 1844; eller hvis du teller de siste 1810 årene fra år 34 (2300 minus de første 490 årene), får du også 1844. Dermed ser man at renselsen av helligdommen i Dan 8,14 starter i 1844.

Legg også merke til at året 1844 passer med det vi så i Dan 7 og 8. Dommen (Dan 7), som er det samme som renselsen av helligdommen (Dan 8, se studiene de to siste ukene), begynner altså etter de 1260 årene med forfølgelse (Dan 7,25) og likevel før Jesu annet komme og opprettelsen av hans evige rike.

![](https://sabbath-school-stage.adventech.io/api/v1/no/quarterlies/2020-01/lessons/10/days/prophecy.png)

**Spørsmål til drøftelse**

`Det er med rette blitt sagt at profetien om de 2300 dager og profetien om de 70 ukene egentlig er bare én profeti. Hvordan kan man si det? Hva støtter denne påstanden?`

`Hva kan vi lære av Daniels forbønn som kan være til nytte for vårt eget bønneliv?`

`Kristi offer for oss er vårt eneste håp. Hvordan bør dette gjøre oss ydmyke og hjelpe oss å elske og tilgi andre mer? Hva burde Luk 7,40–47 si oss?`

`Se hvor viktig Skriften er for Daniels bønn og hans håp. Folket har lidd nederlag og er sendt i eksil, landet er ødelagt og hovedstaden rasert. Og likevel håper han at folket får vende hjem igjen. Hvor kan han ha fått dette håpet fra om ikke fra Bibelen og Guds løfter? Hva burde dette si oss om det håpet vi kan ha i lys av Bibelens løfter?`