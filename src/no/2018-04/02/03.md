---
title:  Rett i egne øyne
date:  08/10/2018
---

Dommernes bok viser følgene av at Israel ikke fulgte Guds vilje. Da folket kom inn i Kanaan, begynte de å følge kanaanittenes religion, som de absolutt ikke skulle gjøre! Og det var ikke det eneste.

`Les Dom 17,6; Dom 21,25. Hva annet skjedde?`

Folket skulle holde pakten med Gud. Da de gikk sin egen vei, bar det rett i ulykken. Vi er syndere, og hvis vi bare gjør som vi selv vil, forlater vi Guds vei.

`Hvordan var de åndelige og sosiale tilstandene i Israel på dommernes tid?`

«Gjennom Moses hadde Herren kunngjort for folket hva som ville bli følgen av troløshet. Hvis de nektet å holde hans pakt, ville de bryte livsforbindelsen med Gud og miste hans velsignelse. I visse perioder rettet folket seg etter advarslene, noe som resulterte i at det jødiske folk ble rikt velsignet, og nabofolkene med dem. Men som oftest glemte de Gud og tapte av syne sitt høye kall som hans representanter. De unnlot å utføre den tjenesten han ventet av dem, og lot være å gi sine medmennesker åndelig veiledning og et verdig eksempel. De ville selv ha frukten av den vingården som de var satt til å forvalte. Deres begjærlighet og grådighet gjorde at tilmed hedningene foraktet dem. Den hedenske verden fikk dermed en forkjært oppfatning av Guds natur og hans lover.» – _Alfa og Omega_, bind 2, side 374–375 [PK 20,21].

`Hvordan påvirker vi omgivelsene? Hva gir folk et positivt inntrykk?`