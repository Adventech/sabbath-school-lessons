---
title:  Folket blir delt
date:  09/10/2018
---

Frafallet og resultatet kom ikke over natten. Over tid hopet dårlige beslutninger seg opp og fikk stygge følger for Guds folk.

`Les om kong Rehabeam i 1 Kong 12,1–16. Hvorfor ble opprøret så stort?`

«Hvis Rehabeam og hans uerfarne rådgivere hadde forstått Guds vilje med Israel, ville de ha rettet seg etter folkets ønske om grundige endringer i styreformen. Men de utnyttet ikke den gunstige anledningen under møtet i Sikem, men unnlot å resonnere fra årsak til virkning. Dermed svekket de for alltid sin innflytelse over en stor del av folket. Deres faste beslutning om å fortsette og endog øke undertrykkelsen som var blitt innført under Salomo, stod i skarp kontrast til Guds plan med Israel, og gav folket grunn til å tvile på ektheten av deres motiver. Dette ukloke og ufølsomme forsøk på maktmisbruk viser at kongen og hans rådgivere var preget av stolthet og trang til å herske.» – _Alfa og Omega_, bind 3, side 12–13 [PK 90].

`Hva skal til for å ta de riktige beslutningene? Hvor er kilden til sann visdom?`

Rehabeams beslutning om å innføre enda mer tvangsarbeid, er et trist kapittel i Israels historie. Kongen søkte råd fra to grupper av rådgivere, men han hørte på de uerfarne på hans egen alder. Det ble katastrofalt for landet. Det var uklokt å skremme folk og si at han var hardere enn sin far. De unge rådgiverne mente hans omdømme ikke var tjent med å kreve mindre hardt arbeid. Vær hensynsløs og hard! Han fortjente ikke trofasthet. Derfor ble det splittelse, og det var ikke etter Guds vilje.