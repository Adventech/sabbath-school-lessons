---
title:  Partier i Korint
date:  10/10/2018
---

Splittelsen blant Guds folk fortsatte i nytestamentlig tid.

I de første fire kapitlene i 1 Kor maner Paulus til solidaritet. I Efesos fikk han vite at det var ufred i Korint. Så han gir brevet en lang innledning om kirkelig enhet og behovet for å unngå splid. Paulus er urolig for utviklingen og gir råd for å rette opp situasjonen.

`Les 1 Kor 1,10–17. Hva førte til uenighet og strid?`

Paulus ble urolig da han fikk høre om splittelse og strid blant dem. Innledningen avslører hans uro: «Jeg formaner dere, søsken, ved vår Herre Jesu Kristi navn, at dere må være enige. La det ikke være splittelse blant dere.» Løsningen var å «stå sammen i syn og tanke» (1 Kor 1,10). Vi kjenner ikke bakgrunnen, men Paulus ville ha slutt på ufreden.

Han minner dem om at de er kalt til å følge Kristus, ikke mennesker, uansett hvem de er. De later til å ha delt seg i «partier», og Paulus sa at det ikke var etter Kristi vilje. Kristen enhet bygger på Kristus og hans offer på korset (1 Kor 1,13).

Den kan ikke bygge på andre, om de er aldri så «verdige». Ved korsets fot stiller vi likt. Vi er døpt til Jesus, bare han kan rense oss fra synd. Og dette nådens fellesskap må vise seg i praksis.

`Hvordan kan vi unngå slike tilstander som det Paulus kjemper mot her? Hvorfor må vi være varsomme med å vise andre enn Jesus for stor lojalitet?`