---
title:  Til ettertanke
date:  12/10/2018
---

«Davids-riket blir delt» i _Alfa og Omega_, bind 3, side 11–17 [PK 87–98] og «Advarsler og formaninger» i bind 6, side 208–214 [AA 298–308].

«Herren ønsker at hans utvalgte tjenere skal lære å slutte seg sammen i harmonisk bestrebelse. Noen synes kan hende at kontrasten mellom deres gaver og en medarbeiders gaver er for stor til å gjøre det mulig å forene seg i harmonisk bestrebelse. Men når de erindrer at det er forskjelligartede karakterer å påvirke, og at noen vil forkaste sannheten slik som den blir framholdt av den ene arbeider, bare for å lukke sine hjerter opp for Guds sannhet når den blir framholdt annerledes av en annen arbeider, så vil de forhåpningsfullt søke å virke sammen i enighet. Hvor forskjelligartede deres talenter enn kan være, så kan de alle la seg beherske av den samme Ånd. I hvert ord og hver handling vil godhet og kjærlighet komme til syne, og når hver arbeider trofast fyller sin bestemte plass, vil Kristi bønn om enhet mellom hans arbeidere bli besvart, og verden vil forstå at disse er hans disipler.» – _Evangeliets tjenere_, side 357 [GW 483].

**Spørsmål til drøftelse**

`Det er ikke noe nytt at folk vil gjøre det som er rett i egne øyne. Postmodernismen angriper forestillingen om en overordnet intellektuell eller moralsk autoritet og kan bane vei for det moralske anarkiet Bibelen advarer mot. Hva gjør vi med slike utfordringer?`

`Tenk over historien om kong Rehabeam (1 Kong 12). Hva kan den lære oss?`

`Hva kan gjøres for å bekjempe strid og klikkvesen i menigheten? Hvordan kan vi unngå å gå i den fellen som noen i Korint gikk i?`

`Studer sammenhengen i Ordsp 6,16–19. Hva kan dette lære oss om å hindre splid i menigheten?`

**Sammendrag**

Bibelen peker på situasjoner som førte til splid. Når folket var trofaste og fulgte Gud, ble faren for uenighet mindre. Dårlige beslutninger i dommernes tid og fra Rehabeams side åpnet døren for splittelse. Selv i NT var splittelse mulig. Forståelse av og lydighet mot Guds ord er det beste forsvar mot splittelse.