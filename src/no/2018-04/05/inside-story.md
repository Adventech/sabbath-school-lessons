---
title:  Misjonsfortelling
date:  02/11/2018
---

#### Guds flyver

_Dwayne Harris (39), Filippinene_

Dwayne vokste opp som SDA i Montana og ville bli misjonsflyver. Etter skolegangen startet han på flyskole ved Walla Walla University, men året etter dro han hjem, og etter hvert ble han helikopterflyver i hærens nasjonalgarde.

En dag fikk han vite at en misjonsflyver var i landet. Han fløy for å snakke om helikoptermisjon i Filippinene med ham. Den natten brant foreldrenes hus. Alle verdisakene hans gikk opp i røyk.

Mens han hørte på misjonsflyveren, tenkte han: Gud har fjernet alt det materielle som blokkerte. Hvis jeg kan slippe ut av min kontrakt med garden, er jeg villig til å starte noe i Filippinene.

Dwayne ante ikke hvordan han det skulle gå til. Han hadde fem år igjen av seksårskontrakten, men ba om saken. Da hans foreldres hus brant, hadde det fått ham til å tenke at ingenting her kan måle seg med evigheten. Bare egen og andres frelse betyr noe. For første gang leste han Bibelen og ba hver dag.

Etter flere måneders bønn ble han sikker: Han måtte ta en fast holdning når det gjaldt sabbaten. Den månedlige helgeplikten var et problem. Han ba kompanisjefen om å få fly fredag og søndag og ta igjen lørdagen på en annen dag i uken. Men nei. ”Du får gjøre det du må gjøre, så gjør jeg det jeg må,” svarte Dwayne. Sjefen ble usikker. Dwayne hadde et plettfritt rulleblad.

Etter dette kom Dwayne bare fredag og søndag i flere måneder. Imens ba han og sa til Gud at han var villig til å være der Gud ville, enten her eller i Filippinene.

En dag ble han innkalt til sjefen. ”Jeg har snakket med bataljonssjefen,” sa han. ”Vi vil ikke sløse bort tid på tiltak mot deg. Du får avskjed i nåde.”

Dwayne var rystet. Han takket Gud og fikset en tur til Filippinene for å se på forholdene. Alt ordnet seg. Noen finansierte et lite helikopter. Det kom penger fra uventet hold til andre ting, så som frakt og toll for helikopteret.

”Gud hadde det hele klappet og klart,” sa Dwayne. ”Jeg trengte ikke å samle inn penger.”

I dag er Dwayne (39) og hans kone Wendy (en misjonssykepleier som han traff i Filippinene) ledere for Philippine Adventist Medical Aviation Services (PAMAS).

”Det er ti år siden jeg kom, og Gud har sørget for oss én måned om gangen,” sa Dwayne. ”Vi har utvidet hele tiden.”

Dwayne er enig med Paulus: ”Vi vet at alle ting tjener til det gode for dem som elsker Gud, dem han har kalt etter sin frie vilje.” Det har han erfart.

”Gud har lagt alt til rette. Vi må bare gripe hans løfter i tro,” sa Dwayne.

##### Fakta og misjonshistorie: Filippinene

Det sentralfilippinske unionsdistriktet har 1243 kirker og 173 392 medlemmer. Med en befolkning 	på 20 659 232 blir det en adventist for hvert 119. menneske i landet.

I 1905 besøkte lederen for Det australasiatiske unionsdistriktet, G.A. Irwin, Filippinene på 	vei til generalkonferansen. Der anbefalte han at syvendedags-adventistene skulle begynne arbeidet 	på øyene ved å sende kolportører til Manila. Som svar på denne anbefalingen kom R.A. 	Caldwell fra Australia i slutten av det året og solgte spanskspråklige helsebøker og religiøs 	litteratur.

I 1915 fikk folket i Filippinene høre adventistbudskapet forkynt på sitt eget morsmål tagalog 	for første gang, og av en filippiner, Bibiano Panis. Som et resultat ble 104 mennesker døpt tidlig 	i 1916, og en menighet ble organisert med 116 medlemmer.

Ferdinand Magellan gikk første gang i land på Filippinene i 1521. Navnet kommer av Filip 	II, som var konge av Spania på 1500-tallet, da landet ble spansk koloni.

Mange filippinere har spanske navn på grunn av et spansk dekret fra det 19. århundre, som 	påbud brukt av spansk etternavn.

Filippinerne kler seg ofte fint og benytter nasjonaldrakt ved spesielle anledninger. Kvinnene 	går i en tern (en lang kjole med vide skjørt og sommerfuglermer) og mennene i bukser og en 	barong tagalong, som er en spesiell skjorte med ermer av ananasmasse.