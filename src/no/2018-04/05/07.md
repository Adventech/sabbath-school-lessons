---
title:  Til ettertanke
date:  02/11/2018
---

«Pinsedagen» i _Alfa og Omega_, bind 6, side 28–36 [AA 35–46].

«Denne gavmildheten [Apg 2,44–45 og Apg 4,32–35] var et resultat av at Ånden ble utøst. Alle som ble omvendt til evangeliet, var ett i hjerte og sinn. Deres felles interesse var framgang i den oppgaven de hadde fått. Begjær var ukjent. De elsket sine trossøsken og Kristi verk høyere enn penger og eiendom. Gjerningene vitnet om at de satte mennesker høyere enn verdens rikdom.

Slik vil det alltid være hvor Guds Ånd får råde. Alle som har hjertet fylt av Kristi kjærlighet, vil følge hans eksempel, da han for vår skyld ble fattig, så vi ved hans fattigdom kan bli rike. Penger, tid og innflytelse er gaver vi har mottatt fra Gud, men de bør bare verdsettes som midler til å fremme evangeliets sak. Slik var forholdene i den første menighet. Når medlemmer av vår tids menighet viser at de ved Åndens kraft ikke lenger higer etter det som hører verden til, men villig ofrer for at medmennesker skal få høre evangeliet, vil forkynnelsen av sannheten øve en mektig innflytelse.» – _Alfa og Omega_, bind 6, side 52 [AA 70].

**Spørsmål til drøftelse**

`Hva bidro til å skape samhold i urkirken. Hvordan kan vi utrette noe lignende i dag?`

`Er de hedningkristne menighetenes gave til de fattige i Jerusalem et eksempel for oss? Hvordan? Hva med andre sosiale problemer? Hvordan kan vi engasjere oss i lokalsamfunnet og avhjelpe fattigdom og andre behov?`

`Hva kan vi lære av historien om Ananias og Saffira? Hva ligger i ordene «stor frykt» i Apg 5,5 og Apg 5,11?`

**Sammendrag**

Urkirken vokste fort fordi disiplene forberedte seg på å ta imot Den hellige ånd. Ånden brukte dette samholdet og deres felles tro til å forberede dem på pinsedagen. Etter den dagen fortsatte Den hellige ånd å forvandle det nye samfunnet. Det ser vi av deres velvilje mot hverandre og menighetens raske vekst.