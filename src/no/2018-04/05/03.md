---
title:  Fra babel til pinse
date:  29/10/2018
---

Den åndelig forberedelsen etter Jesu himmelfart toppet seg i pinsen. Det første verset sier at da Den hellige ånd kom over disiplene, var «alle samlet på ett sted» (Apg 2,1).

I gammeltestamentlig tid var pinsen den andre av de tre store festene. Den fant sted femti dager (pentekoste, femtiende dag) etter påske. Den dagen ga jødene Gud førstegrøden av sommeravlingen som et takkoffer.

På Jesu tid feiret pinsedagen sannsynligvis også at loven ble gitt på Sinai (2 Mos 19,1). Her ser vi Guds lovs fortsatte betydning i budskapet om Jesus, han som døde for at alle som omvender seg, skal få tilgivelse for sin synd. Det er ikke så rart at en av de viktige tekstene om de siste dager nevner både loven og evangeliet: «Her må de hellige ha utholdenhet, de som holder seg til Guds bud og troen på Jesus» (Åp 14,12).

Og det skjedde flere store ting på pinsedagen, som da Moses mottok de ti bud (2 Mos 19,16–25; Hebr 12,18). «Plutselig lød det fra himmelen som når en kraftig vind blåser, og lyden fylte hele huset hvor de satt. Tunger som av ild viste seg for dem, delte seg og satte seg på hver enkelt av dem. Da ble de alle fylt av Den hellige ånd, og de begynte å tale på andre språk etter som Ånden ga dem å forkynne» (Apg 2,2–4).

`Les Apg 2,5–13. Hva skal hendelsen bety?`

Pinsedagen skulle være en gledens fest, en takkefest for Herrens gaver. Dette forklarer kanskje anklagen om beruselse (Apg 2,13–15). Guds kraft kom til uttrykk i miraklet med å tale og høre ulike språk. Jøder fra hele Romerriket kom til Jerusalem i anledning festen. De hørte budskapet om Jesus som Messias på hjemtraktens språk.

Pinsedagen opphever menneskehetens splittelse i etniske grupper, som begynte for alvor ved Babel-tårnet. Nådens mirakel innleder menneskeslektens gjenforening. Guds menighets globale enhet vitner om hans rikes natur, at han skal gjenopprette det som gikk tapt ved Babel.