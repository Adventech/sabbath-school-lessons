---
title:  Samhold i urkirken
date:  27/10/2018
---

### Bakgrunnsstoff
Apg 1,12–14, Apg 2,5–13, Åp 14,12, Apg 2,42–47, Apg 4,32–37, Apg 5,1–11, 2 Kor 9,8–15

> <p>Minnevers</p>
> De holdt seg trofast til apostlenes lære og fellesskapet, til brødsbrytelsen og bønnene (Apg 2,42).

Kirkens enhet er resultatet av en felles åndelig opplevelse i Jesus, som er sannheten. «Jeg er veien, sannheten og livet. Ingen kommer til Far uten ved meg.» Fellesskapets sterke bånd formes av en felles åndelig reise og erfaring. Det var en slik holdning som bandt de første adventistene sammen. Dette resulterte i forståelsen av dommen før Jesu gjenkomst.

Det Jesu disipler opplevde etter hans himmelfart, vitner om at Guds ord, bønn og fellesskap kan skape samhold og harmoni blant troende med ulik bakgrunn. Det samme er mulig i dag.

«Jeg mener at fellesskapet er en viktig side av gudstjenesten. ... Det finnes ingen erstatning for vår erkjennelse av de åndelige bånd som forener oss med andre kristne og med Herren Jesus Kristus. ... Jesus Kristus fører først et menneske til seg selv, men så forener han alltid dette mennesket med andre kristne i sin kropp, kirken.» – Robert G. Rayburn: _O Come, Let Us Worship_ (1980), side 91.