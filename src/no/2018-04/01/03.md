---
title:  Syndefallets følger
date:  01/10/2018
---

Følgene var enorme. Adam og Evas ulydighet betydde slutten på den harmoniske og gjensidige avhengighet mellom alle livsformer. Og det var starten på den splid og uenighet vi ser i dag. Disharmonien viste seg straks de prøvde å skylde på andre (1 Mos 3,12–13). Og vondt ble verre.

`Les 1 Mos 3,16–19 og 1 Mos 4,1–15. Hva her viser oss syndens resultater for verden?`

Adams ulydighet ble starten på mangt og meget. Nå led selv naturen under syndens konsekvenser. Forholdet mennesker imellom ble surt. Kain og Abel var søsken og burde ha holdt sammen, men de ble fremmede for hverandre. En av dem gikk sine egne veier i stedet for å tilbe slik Gud sa. Fremmedgjøring førte til vold og død. Men Kains sinne gjaldt Gud mer enn Abel. Han var sint på Gud (1 Mos 4,5), og det førte til motvilje mot Abel. Ulydighet fortsatte å ødelegge for menneskene.

«Herren så at menneskenes ondskap var stor på jorden, for alt de ville og planla i sitt hjerte, var ondt, dagen lang» (1 Mos 6,5). Ondskapen førte til syndfloden og ødeleggelsen av Guds opprinnelige skaperverk. Men selv da ga Gud ikke opp. En rest startet forfra.

Etter flommen ga Gud Noah og hans familie et løfte: Regnbuen skulle minne dem om hans godhet og barmhjertighet (1 Mos 9,12–17; Jes 54,7–10). Gud inngikk en pakt med Noah og gjenreiste planen om en forent menneskefamilie som er trofast mot ham og hans Ord.

`Hvordan skaper synd disharmoni? Hva kan du gjøre for å skape harmoni?`