---
title:  Kjærlighet som grunnlag for enhet
date:  30/09/2018
---

Skapelsesberetningen i 1 Mos vitner om harmonien ved slutten av skapelsesuken. Gud sa at alt var «svært godt» (1 Mos 1,31), ikke bare vakkert, men uten noen ondskap eller splid da han hadde skapt verden og menneskene som skulle bo der. Gud ville at alt og alle skulle leve harmonisk sammen i et gjensidig avhengighetsforhold. Han hadde skapt en vakker verden. Alt var slik det slik det skulle være. Guds ideal og mål for verden var harmoni, enhet og kjærlighet.

`Les 1 Mos 1,26–27. Hva lærer vi om menneskets særstilling i skaperverket i 1 Mos 1 og 2?`

1 Mos sier at Gud skapte oss i sitt bilde. Det blir ikke sagt om noe annet. «Gud sa: ‘La oss lage mennesker i vårt bilde, så de ligner oss!’ ... Og Gud skapte mennesket i sitt bilde, i Guds bilde skapte han det, som mann og kvinne skapte han dem» (1 Mos 1,26–27). Mangt er skrevet om dette bildet, og om Guds natur, men Skriften beskriver ofte Guds natur som kjærlighet.

`Les 1 Joh 4,7–8; 1 Joh 4,16. Hvordan kan dette hjelpe oss å forstå hvordan vi ble skapt, og hvordan dette påvirket enheten i skaperverket?`

Gud er kjærlighet, og fordi vi også kan elske (på måter som resten av skaperverket ikke kan), må det å være skapt i hans bilde, omfatte evnen til å elske. Men kjærlighet krever mer enn én. Så det å være skapt i Guds bilde må omfatte evnen til å elske og å bli elsket.