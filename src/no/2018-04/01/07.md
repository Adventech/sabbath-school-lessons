---
title:  Til ettertanke
date:  05/10/2018
---

Se bind 1 av _Alfa og Omega_: «Da verden ble til», side 22–30 og «Mot ukjent land», side 105–113 (PP 44–51 og PP 125–131)

Guds formål med mennesket kommer til uttrykk i to ting han innstiftet: familien (1 Mos 2,21–24) og sabbaten. Hviledagen var tiltenkt alle mennesker (Mark 2,27–28). Gud innstiftet den syvende dag før Israel ble hans paktfolk og før synden kom inn i verden. Sabbaten kunne ha vært en samlende kraft om alle hadde holdt den. Hviledagen skulle minne Adam og Evas etterkommere om at de tilhørte ham og hverandre. «Både sabbaten og familien ble innstiftet i Eden, og i Guds sinn er de uløselige knyttet til hverandre. På denne dagen mer enn noen annen kan man leve Edens liv. Det var Guds plan at familien skulle være sammen om arbeid og studier, i tilbedelse og rekreasjon, med faren som hjemmets prest og både far og mor som lærere og barnas venner.» – _Child Guidance_, side 535.

**Spørsmål til drøftelse**

`Hvordan har historien om kvinnens tilblivelse med forholdet mellom mann og kone å gjøre? Hva sier det om hvorfor Bibelen bruker ekteskapet som bilde på den nærhet han søker med sitt folk?`

`Historien om Babel-tårnet viser at etnisk og språklig mangfold ikke var del av Guds plan. Hvordan kan vi overvinne slike skiller? Hvordan kan kirken oppleve et harmonisk forhold selv om den består av folk fra mange nasjoner og språk?`

`Hvilke paralleller fant dere mellom Israels kall og vårt kall i dag? Hva kan dette lære oss om trofasthet mot kallet i Kristus?`

**Sammendrag**

Guds plan for skaperverket var at menneskene skulle leve harmonisk sammen som en familie. De første menneskers ulydighet forstyrret Guds plan. Gud kalte Abraham for å oppreise et folk som kunne holde liv i løftet om gjenreisningen i Kristus.