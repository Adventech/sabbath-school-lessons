---
title:  Skapelsen og syndefallet
date:  29/09/2018
---

### Bakgrunnsstoff
1 Mos 1,26–27, 1 Joh 4,7–8, 1 Joh 4,16, 1 Mos 3,16–19, 1 Mos 11,1–9, Gal 3,29, 5 Mos 7,6–11

> <p>Minnevers</p>
> Så førte han Abram ut og sa til ham: «Se opp mot himmelen og tell stjernene, om du kan telle dem!» Og han sa: «Så tallrik skal ætten din bli.» Abram trodde Herren, og det ble regnet ham til rettferdighet (1 Mos 15,5–6).

Guds folks historie begynner med skapelsen og syndefallet. Vårt forsøk på å forstå kirkens enhet må begynne med Guds plan da han skapte, og behovet for frelse etter syndefallet.

Bibelens første kapitler viser at Gud ville ha én familie. Synden ødela enheten og ga opphav til uenighet og splittelse. Vi ser litt av spliden da Gud kom til Adam og Eva etter at de hadde spist av det forbudte treet (se 1 Mos 3,11). Derfor er gjenopprettelsen av enheten et av frelsesplanens mål.

Abraham ble viktig i Guds frelsesplan. Skriften beskriver ham som eksempelet på «rettferdiggjørelse ved tro» (se Rom 4,1–5), en tro som forener Guds folk med hverandre og med Gud. Gud bruker mennesker til å gjenopprette samholdet og kunngjøre sin vilje for fortapte mennesker.