---
title:  Løftet om gjenopprettelsen
date:  24/12/2018
---

`Les Jes 11,1–10. Hvilket løfte fikk Israel, og hva sier det om de frelstes evige bosted?`

Bibelen starter med historien om jordens skapelse (1 Mos 1–2). Adam og Eva ble betrodd en vakker og harmonisk verden. En fullkommen verden som Gud hadde skapt. Bibelens to siste kapitler taler også om at Gud skaper en fullkommen og harmonisk verden for de frelste (Åp 21; 22), men denne gangen er det mer riktig å si gjenskape, at jorden fornyes etter syndens herjinger.

Bibelen sier at de frelstes evige hjem blir et virkelig sted, ikke en fantasi. De kan se, høre, lukte, berøre og føle et nytt liv. Profetien i Jes 11 forutsier Messias’ komme, som starter en ny æra. Han vil gjøre slutt på all vold og innlede en evig fred. Guds rike på den nye jord vil gi universell harmoni.

`Les Åp 21,1–5. Hva blir borte for alltid som et resultat av denne harmonien?`

Ellen White skrev om hva de frelste har i vente: «Etter som evigheten går, vil de få rikere og mer strålende åpenbaringer av Gud og Kristus. Etter som kunnskapen øker, vil også kjærligheten, ærbødigheten og lykken vokse. Jo mer menneskene lærer om Gud, desto større blir deres beundring. Når Jesus viser dem frelsens hemmeligheter og alt det utrolige som har skjedd i den store konflikten med Satan, vil de frelstes hjerter slå med større hengivenhet, og de spiller på gullharpene med fastere hånd, og titusener på titusener av stemmer forener seg i det mektige lovsangkoret.» – _The Story of Redemption_, side 432, 433.

`Hvordan kan vi alt nå forstå Guds vesen? Hvordan kan et liv i harmoni og enhet med andre si oss noe om Guds karakter og natur alt nå?`