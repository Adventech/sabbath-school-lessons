---
title:  Til ettertanke
date:  28/12/2018
---

“ ‘Behold, I Come Quickly,’ ” side 355–359 i _Counsels for the Church_. Les artiklene “Resurrection,” side 1082–1084 og “Heaven and New Earth,” side 863, 864 i _The Ellen G. White Encyclopedia_.

«Herrens oppstandelse og himmelfart er et sikkert bevis for at Guds hellige skal seire over døden og graven og et løfte om at himmelen er åpen for dem som vasker karakterens klær og gjør dem hvite i Lammets blod. Jesus steg opp til Faderen som menneskehetens representant, og Gud vil la dem som gjenspeiler hans bilde, få se ham og være hos ham.

Der er det er boliger for jordens pilegrimer. Det er kapper til de rettferdige, med herlighetskroner og seierspalmer. Alt i Guds forsyn som har forvirret oss, vil bli oppklart i den kommende verden. Det som er vanskelig å forstå, skal få sin forklaring. Nådens mysterier skal åpne seg for oss. Der vår begrensede hjerne bare så forvirring og brutte løfter, skal vi se den mest fullkomne og vakre harmoni. Vi skal vite at en uendelig kjærlighet la til rette de tyngste opplevelsene. Når vi fatter hans omsorg som gjør at alt tjener til det gode for oss, vil vår glede overgå all forstand.» – _Counsels for the Church_, side 358.

**Spørsmål til drøftelse**

`Andre kristne tror også på Jesu annet komme i bokstavelig forstand. Så hva er så spesielt med adventistens håp om Kristi gjenkomst?`

`En fisk sa til en annen: «Hvordan er vannet?» Den andre fisken svarte: «Hva er vann?» Vi kan bli så vant til ting at vi ikke skjønner hvor vanlige de er. For eksempel: Hvordan kan vi som er syndere og lever i en syndig verden, fatte hvordan livet blir i en ny himmel og en ny jord? Hvorfor bør vi likevel prøve å forestille oss hvordan det blir?`

`Uansett hvordan livet blir på den nye jord, vil vi leve i enhet med alle. Hva kan vi gjøre for å forberede oss på dette?`

**Sammendrag**

Bibelen taler om den tid da jorden skal bli gjenskapt og syndens herjinger slettes for alltid. Endelig skal mennesket bli slik det var ment å være, og alle skal leve i harmoni. Vår åndelige enhet i Kristus er ikke fullkommen her og nå, men da skal den bli en levende og evig realitet.