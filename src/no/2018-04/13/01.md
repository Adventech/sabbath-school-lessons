---
title:  Enheten gjenopprettet
date:  22/12/2018
---

### Bakgrunnsstoff
Joh 14,1–3, Jes 11,1–10, Åp 21,1–5, 1 Tess 4,13–18, Åp 22,1–5, Jes 35,4–10

> <p>Minnevers</p>
> Men etter hans løfte venter vi på en ny himmel og en ny jord, hvor rettferdighet bor (2 Pet 3,13).

Jesu har lovt å komme tilbake. Vårt håp kretser om dette løftet og dets betydning. Når Kristus kommer i himmelens skyer, skal alt jordisk og menneskeskapt feies bort. Etter tusen år i himmelen skal jorden bli renset og bli de frelstes hjem når de endelig er gjenforent med sin Herre og med hverandre.

Håpet om Kristi gjenkomst er et viktig tema i NT, og i århundrer har de troende lengtet etter oppfyllelsen av løftet. Vi venter også på hans gjenkomst.

I det siste studiet ser vi på dette løftet og hva det betyr for kristen enhet. Vår enhet i Kristus utfordres ofte av våre begrensninger og svakheter. Men vi trenger ikke lenger å lete etter løsninger på fragmenteringen, for det skal ikke være noen splittelser. Når Jesus kommer, skal vi være ett med Herren, gjenforent som én familie.