---
title:  Til ettertanke
date:  09/11/2018
---

«Hyrden» i _Alfa og Omega_, bind 5, side 39–44 [DA 476–484]; «The Church on Earth», side 240–243 i _Counsels for the Church_.

«Folk kjente templet i Jerusalem eller de mange gresk-romerske templene, og NTs forfattere bruker templet som bilde, så de kristne kan forestille seg kirkens hellighet, at det var Gud som grunnla kirken og ga den vekst, at Kristus og Ånden former den, og de troendes solidaritet i kirken. Man skulle tro at bildet var statisk, siden det er fra arkitekturens verden. Men metaforen brukes sammen med bilder fra biologien, og byggeprosessen betones ofte. Så det er ikke et statisk bilde. ‘Vi må se for oss en byggeprosess snarere enn et ferdig bygg.’ Kirken har fått den store forrett å gjenkjenne ‘den levende Guds tempel’ i sitt liv og historie’ (2 Kor 6,16).» – John McVay: «Biblical Metaphors for the Church: Building Blocks for Ecclesiology» i Ángel Manuel Rodríguez, red.: _Message, Mission, and Unity of the Church_ (2013), side 52.

**Spørsmål til drøftelse**

`Tenk på Bibelens bilder av kirken. Hvilket liker du best? Hvorfor? Dere finner andre metaforer for kirken her: 1 Tim 3,15; 2 Tim 2,3–5; 1 Pet 2,9. Hva annet kan disse metaforene si oss om kirken?`

`«Gud ønsker at hans folk skal stå sammen i et nært kristent fellesskap. Tillit til våre søsken er avgjørende for kirkens ve og vel. I en religiøs krise er det viktig at vi står sammen om det vi gjør. Ett ubetenksomt skritt, én uforsiktig handling, kan kaste kirken ut i vanskeligheter og prøvelser som det vil ta mange år å komme over.» – _Testimonies for the Church_, bind 3, side 446. Hva burde dette si oss om verdien av å bevare kirkens enhet? Hva er den enkeltes oppgave her?`

`I søndagsavsnittet så vi at «Guds folk» må stole på Guds nåde for frelsen, ikke på egen fortjeneste. Vil det si at det er vår avhengighet av det Gud har gjort, som gjør oss til «Guds folk»? Er dette en gyldig påstand? Forklar.`

**Sammendrag**

NT bruker bilder for å beskrive kirkens natur og oppdrag. Og disse metaforene lærer oss at Gud har omsorg for sitt folk. Bildene lærer også at Guds folk er nært knyttet til hverandre, og at vi trenger hverandre for å gjøre det vi er satt til.