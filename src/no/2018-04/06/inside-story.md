---
title:  Misjonsfortelling
date:  09/11/2018
---

#### Legepredikanter

_Jay M. Tombokan, Indonesia_

Dette er en oppdatering om Manado Adventist Hospital, som fikk av offeret 13. sabbat 2012.

Jay er lege og leder for sykehuset, som har 150 senger og ligger på øya Sulawesi. Hvert år setter han av flere uker til en møteserie. Det virker samlende på personalet. De er sammen om misjon og behandling av pasienter.

I 2017 resulterte sykehusets møteserie i samarbeid med distriktet i 69 døpte. I 2016 ble 53 døpt. Bare leger talte ved møteseriene.

Det blir annerledes i 2018. Sykehuset skal ha tre møteseier, ledet av leger, sykepleiere og sykehusadministratorer. ”Vi får samhold om vår visjon når vi er med på offentlig evangelisering,” sier Jay.

Det var det han opplevde som leder av Bandung Adventist Hospital i Vest-Java. På fem år ble 4000 døpt etter sykehusets møteserier.

Det er fire SDA-sykehus i Indonesia. De to andre ligger på Sumatra og heter Bandar Lampung Adventist Hospital og Medan Adventist Hospital.

Manado hadde 50 senger da det åpnet i 2007. Med hjelp av et 13. sabbats offer i 2012 ble det utvidet til 150 senger i 2013.

Sykehuset har stor mangel på fulltids spesialister, særlig leger. 90 prosent av staben på 384 er adventister, og man behandler 700 000 pasienter i året.

Jay hadde ikke regnet med å arbeide i adventistenes helsesystem. Han var i offentlig tjeneste i sju år, men fikk problemer med sabbaten. Etter at han sluttet, fikk han jobb ved Bandung Adventist Hospital, der han gjorde møteserier til en viktig del av misjonsarbeidet.

Jay sier at møteseriene styrker de ansattes tro. De taler eller deltar på gratisklinikker og helseseminarer som løper parallelt med møteseriene. ”Når vi går ut og styrker andre, får også vi nytte av det,” sa han.

Sykehuset i Manado har fire kapellaner, som driver et dynamisk åndelig program. Ni pasienter ble døpt i 2016, to i 2017.

”Vi prioriterer utfordringen i Matt 28,19–20,” sa Jay: ”Gå derfor ut og gjør alle folkeslag til disipler, idet dere døper dem til Faderens og Sønnens og Den Hellige Ånds navn og lærer dem å holde alt det jeg har befalt dere.”

”Vi er klar over at Jesus snart kommer,” sa Jay. ”Jesus kommer snart.” Takk for misjonsgavene.

##### Fakta og misjonshistorie: Indonesia

Adventistkirken i Indonesia består av Unionsdistriktet Øst-Indonesia med hovedkvarter i Sulawesi 	og unionsmisjonen Vest-Indonesia med hovedkontor i Jakarta.

Indonesia har 707 menigheter og et medlemstall på 215 261.

Adventistenes arbeid i landet begynte i 1900, da R.W. Munson, tidligere misjonær for et annet 	kirkesamfunn i Singapore, åpnet en misjonsstasjon i Padang på Sumatras vestkyst. En av de 	første han vant, var Tay Hong Siang, en kinesisk kristen predikant som hadde bodd på Munsons 	barnehjem i Singapore som foreldreløs mange år tidligere. I 1903 ble den østindiske øygruppen 	et misjonsfelt i Det australske unionsdistriktet.

I 1905 ble Immanuel Siregar fra Batakland adventist etter bibelstudier med R.W. Munson. 	Han ble den første indonesiske adventisten. Han vendte da tilbake til fjellene i Nord-Sumatra, 	der batakfolket (som var kannibaler) bodde. Her forkynte han budskapet for sitt eget folk.

Indonesia er kjempestort land, med 17 508 øyer og dekker rundt 1 919 440 kvadratkilometer. 	Landet har tre tidssoner, og det tar over 12 timer å fly fra den ene enden av landet til den 	andre.

Bare på ca. 6 000 av Indonesias 17 508 øyer bor det mennesker.

I Indonesia anser man venstre hånd som uren, som i mange asiatiske land. Du bør ikke røre 	mat, overrekke eller motta noe, berøre noen eller peke med venstre hånd.

Landet er tilholdssted for et rikt dyre- og planteliv. Landet har verdens nest høyeste grad av 	biologisk mangfold etter Brasil.

Indonesia er det eneste stedet i verden hvor man kan se ville komodovaraner. Sumatra er det 	eneste stedet utenfor Borneo som har ville orangutanger.

Indonesisk er det offisielle språket i Indonesia, men landet har over 700 innfødte språk. De 	fleste indonesiere er tospråklige – de har sitt eget språk som morsmål og bruker indonesisk på 	skolen og i arbeidslivet.

Indonesia har en befolkning på over 238 millioner mennesker, det fjerde høyeste folketallet 	i verden etter Kina, India og USA. Java, med over 140 millioner mennesker, er verdens mest 	folkerike øy.

Indonesia eksporterer hvert år 3000 tonn froskelår til Frankrike.

Landet ligger på Ildringen i Stillehavet, og har ca. 150 vulkaner. For det meste ligger de i 	dvale, men landet har ca. ett vulkansk utbrudd og ett kraftig jordskjelv i året.

Den indonesiske delen av Timor er kjent for å ha de siste gjenværende landsbyene med 	hodejegere.

Wayang kulit er en form for dukketeater som blir spilt i Indonesia og andre deler av Sørøst- 	Asia. Her fortelles en dramatisk historie med skygger som kastes av dukker, iblant kombinert 	med mennesker. Wayang kulit feirer indonesisk kultur og kunstnerisk talent og ledsages som 	regel av folkemusikk.

Den indonesiske hilsenen er Selamat og betyr «fred».

I Indonesia består tradisjonell påkledning i at man folder stoff rundt hoftene som en kain 	eller sarong og fester den. Kvinner omgir også torsoen med kemben.

Tumpeng er nasjonalretten. Det er en kjegleformet risrett laget i en tampah (avrundet beholder 	av flettet bambus) dekket med et bananblad og omgitt av diverse småretter som består av 	grønnsaker og kjøtt. Risen kan være vanlig dampet ris, uduk-ris (kokt med kokosmelk), eller 	gul ris (udukris farget med gurkemeie).