---
title:  Guds folk
date:  04/11/2018
---

`Les 1 Pet 2,9; 2 Mos 19,5–6; 5 Mos 4,20 og 5 Mos 7,6. Hva sier versene om Guds folk?`

Kirken er mennesker, men ikke alle mennesker. Kirken er Guds folk, som ser Gud som sin Far og frelser, og som er kjøpt fri av Kristus og følger ham. Dette bildet viser at Gud har hatt et folk siden frelsesplanen ble satt i verk og at det er kontinuitet mellom Israel i GT og kirken i NT. Helt fra Adams tid har Gud hatt et paktsforhold med sitt folk: de står for hans kjærlighet, barmhjertighet og rettferdighet i verden.

Guds folk kalles en «utvalgt slekt», et «kongelig presteskap» og et «hellig folk». De har fått en spesiell oppgave: å «forkynne hans storverk, han som kalte dere fra mørket og inn i sitt underfulle lys» (1 Pet 2,9). Dette minner om beskrivelsen av Guds karakter i 2 Mos 34,6–7. «Gud tok kirken som sin egen for at dens medlemmer skulle avspeile hans dyrebare karaktertrekk i sitt liv og forkynne hans godhet og barmhjertighet for alle mennesker.» – _The SDA Bible Commentary_, bind 7, side 562.

`Les 5 Mos 7,6–8. Hva fikk Gud til å velge Abrahams etterkommere som sitt folk? Er dette fortsatt aktuelt? Forklar.`

Vi kunne spørre oss: Hvilket land fortjener merkelappen «et hellig folk» i vår tid? Ingen. Alle folk og etniske grupper består av mennesker som ikke fortjener Guds kjærlighet og nåde. Guds folk er skapt i kjærlighet, og til tross for nasjonal synd og frafall holdt Gud løftet til Abraham om at hans etterkommer, Kristus, skulle redde sitt folk. Både utvelgelsen av Guds folk og deres frelse skyldes Guds nåde. Guds ufortjente nåde er grunnen til vår eksistens.

`Hvorfor må vi huske at vår frelse skyldes det som Kristus har gjort for oss og ikke det vi kan utrette som «Guds folk»?`