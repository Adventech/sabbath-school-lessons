---
title:  Det beste beviset
date:  24/11/2018
---

### Bakgrunnsstoff
Joh 11,51–52, Ef 2,13–16, 2 Kor 5,17–21, Ef 4,25–5,2, Rom 14,1–6, Apg 1,14

> <p>Minnevers</p>
> Dette sa han ikke av seg selv, men fordi han var øversteprest det året, talte han profetisk om at Jesus skulle dø for folket. Ja, han skulle ikke bare dø for folket, han skulle også samle til ett de Guds barn som er spredt omkring (Joh 11,51–52).

Sist uke så vi at samholdet gir seg uttrykk i et felles budskap med fokus på Jesus som frelser og bibelske sannheter som vi skal vektlegge i endetiden. Vi er kalt til å forkynne dem.

Denne uken ser vi på kirkens samhold uttrykt i vårt hverdagsliv og kirkens misjon. Ifølge Jesus skal ikke kirken bare forkynne Guds budskap om frelse og forsoning. Samholdet er også et viktig uttrykk for denne forsoningen. I en verden omgitt av synd og opprør står kirken som et synlig vitne om Kristi frelsesverk og makt. Uten kirkens enhet og solidaritet i sitt felles vitnesbyrd ville verden knapt merke korsets makt til å frelse. «Enheten med Kristus skaper et bånd mellom oss. Denne enheten er det beste bevis for verden, både på Kristi majestet og godhet, og hans kraft til å fjerne synd.» – _SDA Bible Commentary_, bind 5, side 1148.