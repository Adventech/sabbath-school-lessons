---
title:  Til ettertanke
date:  30/11/2018
---

Les «Unity in Diversity» side 98–103 i _Evangelism_.

Følgende sitat viser at urkirken sto sammen i Kristus og bevarte samholdet til tross for ulikhetene blant dem. Dermed ga de et sterkt vitnesbyrd for verden. «Skriften viser hvordan Den hellige ånd veiledet urkirken i dens beslutningsprosess. Dette skjer på minst tre måter: åpenbaringer (f.eks. fortalte Ånden folk hva de skulle gjøre, som Kornelius, Ananias, Filip, og muligens loddkasting), Skriften (kirken nådde en konklusjon der Skriften ble brukt), og konsensus (Ånden arbeidet i menigheten, nesten umerkelig, og skapte konsensus via dialog og studium der kirken til sist innser at Ånden har arbeidet). Det ser ut til at Den hellige ånd arbeidet via konsensus i beslutningsprosessen når man sto overfor kulturelle, doktrinære og teologiske stridspunkter i menigheten. Vi ser den aktive rollen som de troendes fellesskap spiller, ikke bare deres ledere, og betydningen av bønn for å se klarere. Man merker Den hellige ånds veiledning i fellesskapets forståelse av Guds ord, fellesskapets erfaringer og dets behov, og gjennom ledernes erfaringer i tjenesten. Kirken fattet diverse beslutninger i en prosess som var styrt av Den hellige ånd og hvor Skriften, bønn og erfaring var innslag i den teologiske drøftelsen.» – Denis Fortin «The Holy Spirit and the Church» i Ángel Manuel Rodríguez, red.: _Message, Mission, and Unity of the Church_, side 321, 322.

**Spørsmål til drøftelse**

`Se på onsdagens spørsmål om hvordan vi avgjør hva som er viktig for oss, og hva som ikke er det.`

`Hvordan skal vi forholde oss til mennesker i andre kirkesamfunn som også tror på Jesu død og oppstandelse?`

**Sammendrag**

Det mest overbevisende bevis på enhet er at søsken elsker hverandre slik Jesus gjorde. Syndstilgivelsen og den frelsen vi har felles, er våre beste felles bånd. I Kristus kan vi vise verden at vi står sammen og vitner om vår felles tro. Det er dette vi er kalt til.