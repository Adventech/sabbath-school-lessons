---
title:  Misjonsfortelling
date:  30/11/2018
---

#### Forgiftet av en mor

_Desi Natalia Ango (21), Indonesia_

18-årige Desi Natalia Ango og en annen kvinne ble sendt som studentmisjonærer til fjellbygda Limbong på øya Sulawesi i Indonesia. Den andre dagen der kom en kvinne og ba om hjelp. Moren hennes het Indo Reko, og var syk. Hun led av samme slags blødninger som kvinnen Jesus helbredet (Mark 5,24–34). Misjonærene manglet medisinsk kunnskap, men hadde litt aktivt karbon. De blandet to skjeer i vann og ba om å få be.

Siden gikk de en time høyere opp i fjellet for å få nettkontakt og ringte til misjonsorganisasjonen. En sykepleier sa at de skulle gi Indo en blanding av knust papaya og banan.

Da de kom tilbake til Indo, sa Desi: ”Vi er kristne og tror Jesus kan hjelpe deg. Spiser du dette, blir du bedre.”

Misjonærene ga Indo papaya og banan hver dag i en måned. De lærte henne også å unngå svinekjøtt og annen uren mat. Da måneden var omme, hadde blødningene stanset, og Ido førte et normalt liv.

Resten av landsbyen var forbløffet og ba om hjelp med syke barn og andre slektninger. Det ble mye bønn og aktivt karbon.

Bygdefolket var glade for hjelpen. Men de advarte misjonærene mot et hus i bygda: ”Går dere til Mama Wandi, blir dere forgiftet,” sa de.

Men misjonærene følte de måtte besøke alle. En kvinne i 30-årene tok glad imot dem og bød på mat og drikke.

Desi så på kassavaen og den rosa maisen og sa til kollegaen: ”Du først.” Vennen sa: ”Nei, du først.”

Desi ba kvinnen om lov til å be før de spiste. ”Hvorfor be?” spurte hun. ”Vi er kristne og ber om alt,” svarte Desi.

Etter at de hadde bedt, spiste de. Ingenting skjedde. Mama Wandi ba dem komme igjen neste dag. Igjen spiste de uten at noe skjedde. Etter to uker sa Mama Wandi til resten av bygdefolket: ”Misjonærene er ikke som andre mennesker. Jeg har gitt dem gift i to uker, men de blir ikke syke!”

Da bygdefolket fikk høre at misjonærene var immune mot gift, ville de høre om Gud. ”Han fikk Mama Wandi til å tale godt om vårt arbeid,” sa Desi.

Desi er nå 21 år og studerer pedagogikk og engelsk ved adventistenes Universitas Klabat på nordspissen av øya Sulawesi. Etter endt utdanning vil hun starte skole i fjellbygda. Hun har vært på besøk flere ganger og fryder seg over at Mama Wandi studerer Bibelen.

”Det året vi var der, fant vi hjelp i Job 42,2: ’Jeg vet at du makter alt; ingenting er umulig for deg av det du har satt deg fore,’ sa hun”. Takk for misjonsgavene.

Du kan se Desi her: bit.ly/Desi-Natalia-Ango

##### Fakta og misjonshistorie: Indonesia

Adventistkirken i Indonesia består av Unionsdistriktet Øst-Indonesia med hovedkvarter i Sulawesi 	og unionsmisjonen Vest-Indonesia med hovedkontor i Jakarta.

Indonesia har 707 menigheter og et medlemstall på 215 261.

Adventistenes arbeid i landet begynte i 1900, da R.W. Munson, tidligere misjonær for et annet 	kirkesamfunn i Singapore, åpnet en misjonsstasjon i Padang på Sumatras vestkyst. En av de 	første han vant, var Tay Hong Siang, en kinesisk kristen predikant som hadde bodd på Munsons 	barnehjem i Singapore som foreldreløs mange år tidligere. I 1903 ble den østindiske øygruppen 	et misjonsfelt i Det australske unionsdistriktet.

I 1905 ble Immanuel Siregar fra Batakland adventist etter bibelstudier med R.W. Munson. 	Han ble den første indonesiske adventisten. Han vendte da tilbake til fjellene i Nord-Sumatra, 	der batakfolket (som var kannibaler) bodde. Her forkynte han budskapet for sitt eget folk.

Indonesia er kjempestort land, med 17 508 øyer og dekker rundt 1 919 440 kvadratkilometer. 	Landet har tre tidssoner, og det tar over 12 timer å fly fra den ene enden av landet til den 	andre.

Bare på ca. 6 000 av Indonesias 17 508 øyer bor det mennesker.

I Indonesia anser man venstre hånd som uren, som i mange asiatiske land. Du bør ikke røre 	mat, overrekke eller motta noe, berøre noen eller peke med venstre hånd.

Landet er tilholdssted for et rikt dyre- og planteliv. Landet har verdens nest høyeste grad av 	biologisk mangfold etter Brasil.

Indonesia er det eneste stedet i verden hvor man kan se ville komodovaraner. Sumatra er det 	eneste stedet utenfor Borneo som har ville orangutanger.

Indonesisk er det offisielle språket i Indonesia, men landet har over 700 innfødte språk. De 	fleste indonesiere er tospråklige – de har sitt eget språk som morsmål og bruker indonesisk på 	skolen og i arbeidslivet.

Indonesia har en befolkning på over 238 millioner mennesker, det fjerde høyeste folketallet 	i verden etter Kina, India og USA. Java, med over 140 millioner mennesker, er verdens mest 	folkerike øy.

Indonesia eksporterer hvert år 3000 tonn froskelår til Frankrike.

Landet ligger på Ildringen i Stillehavet, og har ca. 150 vulkaner. For det meste ligger de i 	dvale, men landet har ca. ett vulkansk utbrudd og ett kraftig jordskjelv i året.

Den indonesiske delen av Timor er kjent for å ha de siste gjenværende landsbyene med 	hodejegere.

Wayang kulit er en form for dukketeater som blir spilt i Indonesia og andre deler av Sørøst- 	Asia. Her fortelles en dramatisk historie med skygger som kastes av dukker, iblant kombinert 	med mennesker. Wayang kulit feirer indonesisk kultur og kunstnerisk talent og ledsages som 	regel av folkemusikk.

Den indonesiske hilsenen er Selamat og betyr «fred».

I Indonesia består tradisjonell påkledning i at man folder stoff rundt hoftene som en kain 	eller sarong og fester den. Kvinner omgir også torsoen med kemben.

Tumpeng er nasjonalretten. Det er en kjegleformet risrett laget i en tampah (avrundet beholder 	av flettet bambus) dekket med et bananblad og omgitt av diverse småretter som består av 	grønnsaker og kjøtt. Risen kan være vanlig dampet ris, uduk-ris (kokt med kokosmelk), eller 	gul ris (udukris farget med gurkemeie).