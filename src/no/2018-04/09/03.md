---
title:  Forsoningens tjeneste
date:  26/11/2018
---

Verden er preget av lidelse, problemer, kriger og konflikter. Dette påvirker oss, fellesskapet og nasjonen. Til tider fortoner livet seg som bare konflikter. Men uenighet og uorden skal ikke få siste ordet. Gud vil skape kosmisk samling. Synden har skapt disharmoni, men Guds evige plan gir forsoning, fred og helhet.

I Ef 2,13–16 viser Paulus hvordan Kristus skaper fred blant de troende. Ved sin død på korset gjorde Jesus jøder og hedninger til ett folk og avskaffet de etniske og religiøse skillene. Hvis Kristus kunne gjøre dette med jøder og hedninger i det første århundre, må han vel kunne rive ned skiller og murer bygget på rase, etnisitet og kultur som skiller mennesker ad i menigheten i dag?

Og med dette utgangspunktet kan vi nå ut til verden.

`I 2 Kor 5,17–21 skriver Paulus at i Kristus er vi en ny skapning, forsonet med Gud. Hva er så vår oppgave her i verden? Hva kan menigheten utrette i lokalmiljøet?`

Som Guds nye skapning får de troende en viktig oppgave – et trefoldig forsoningsarbeid.

1. Vår kirke består av troende som en gang var fremmede for Gud, men som 		ved Kristus er blitt forenet med Gud ved Den hellige ånd. Vi er kalt til å forkynne 		et endetidsbudskap for verden. Oppgaven er å innby dem som ennå er fremmede for 		Gud, så de kan bli forsonet med ham og stå sammen om et felles oppdrag.
2. Kirken er også Guds folk forsonet med hverandre. Å være forenet med Kristus betyr vi at vi 		er forenet med hverandre. Dette er ikke bare et ideal. Det må være en synlig virkelighet. 		Forsoning med hverandre, fred og harmoni blant søsken, er et vitnesbyrd for 		verden om at Jesus Kristus er vår frelser og løsningsmann. «Ved dette skal alle forstå 		at dere er mine disipler: at dere har kjærlighet til hverandre» (Joh 13,35).
3. Med denne forsoningens tjeneste forteller kirken universet at Guds frelsesplan er sann og 		effektiv. Den store konflikten handler om Gud og hans karakter. I den grad kirken 		dyrker enhet og forsoning, ser universet Guds evige visdom i aksjon (se Ef 3,8–11).