---
title:  Etniske fordommer
date:  11/11/2018
---

`Les Apg 6,1. Hva fikk folk i urkirken til å klage på fordelingen av mat til enkene?`

Enker med gresktalende bakgrunn fikk mindre mat enn innfødte enker. Opplevd forskjellsbehandling skapte splid. Var forskjellsbehandlingen reell? Vi vet ikke. Det står bare at noen mente at den var det. Konflikten truet kirkens enhet. Det er interessant at man hadde slike skiller så tidlig i kristendommens historie.

`Les Apg 6,2–6. Hvilke enkle tiltak løste misforståelsen?`

Urkirken vokste fort, og veksten ga apostlene stadig større byrder. Utnevnelsen av de sju lettet spenningen i kirken i Jerusalem, og flere fikk delta i det evangeliske arbeid.

Apostlene hørte på klagene fra de gresktalende og ba dem om en løsning. Valget ble overlatt til denne gruppen, og de anbefalte sju disipler, alle med gresktalende bakgrunn. De sju har «godt ord på seg og er fylt av Ånd og visdom» (Apg 6,3). Apostlenes arbeid, som til da både hadde vært for å forkynne Guds ord og å fordele mat til enkene, ble fordelt på to grupper, som begge var like viktige for evangeliets forkynnelse. Lukas bruker ordet «tjeneste» (diakonia) både om apostlenes forkynnelse av ordet (Apg 6,4) og om dem som fordelte mat (Apg 6,1).

`Lederne kalte sammen mange av de troende (Apg 6,2) for å finne en løsning. Hvorfor?`