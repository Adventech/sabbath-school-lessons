---
title:  Til ettertanke
date:  16/11/2018
---

«Han søkte sannhet» side 94–101 [AA 131–142] og «Jøder og hedninger», side 134–141 [AA 188–200] i _Alfa og Omega_, bind 6.

«Rådet som avgjorde denne saken, var sammensatt av apostler og lærere som hadde spilt en framtredende rolle i opprettelsen av både jødekristne og hedningkristne menigheter. Sammen med menighetsledere fra Jerusalem og utsendinger fra Antiokia var det også representanter til stede fra de mest innflytelsesrike menighetene. Rådet la for dagen en fordomsfri dømmekraft og handlet med en verdighet som tjener til ære for en menighet som er opprettet etter Guds vilje. Resultatet av drøftingene gjorde det klart for alle at Gud selv hadde tatt stilling til stridsspørsmålet ved å la Den hellige ånd komme over hedningene. Alle forstod at de måtte følge Åndens ledelse.

Det ble ikke forlangt at alle kristne skulle stemme i denne saken. Innflytelsesrike apostler og ledere med god dømmekraft utarbeidet og la fram et forslag som senere ble sendt til menighetene for alminnelig godkjennelse. Enkelte medlemmer var imidlertid misnøyde med avgjørelsen. Noen ærgjerrige og selvbevisste medlemmer erklærte seg uenige. De begynte å arbeide på egen hånd og var mest opptatt av å klage og finne feil. De la fram nye planer og søkte å ødelegge arbeidet for dem Gud hadde innviet til å forkynne evangeliet. Menigheten har alltid måttet møte den slags hindringer, og slik vil det bli til tidenes ende.» – _Alfa og Omega_, bind 6, side 138–139 [AA 196, 197].

**Spørsmål til drøftelse**

`Hvilke skritt for å løse konflikter finner vi i denne ukens tekster som kan brukes når det oppstår uenighet i kirken? Et av problemene her var teologisk, men hva kan disse historiene lære kirken om å løse kulturelle, politiske og etniske problemer som truer samholdet? Hvilke viktige prinsipper har teksten vist oss?`

`Se på sitatet fra _Alfa og Omega_ ovenfor. Tross det positive resultatet var noen misfornøyd. Hva kan det lære oss?`

**Sammendrag**

Urkirken var truet av konflikter på en rekke områder som kunne ha fått ødeleggende følger. Vi så at kirken, veiledet av Den hellige ånd og underlagt Guds ord, klarte å løse konfliktene og avverge splittelse.