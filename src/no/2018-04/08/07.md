---
title:  Til ettertanke
date:  23/11/2018
---

«The Foundations, Pillars, and Landmarks,» side 28–32 i _Counsels to Writers_ and Editors. Les artikkelen «Doctrines, Importance of», side 778, 779 i _Ellen G. White Encyclopedia_.

Det viktigste for enhver kristen er overbevisningen om at frelsen bare skjer ved tro på Jesu forsoning og stedfortredende død. Vår rettferdighet er ikke å finne i våre gjerninger, men i Kristi rettferdighet, som tilregnes oss ved tro, en ufortjent gave. «Kristus ble behandlet som vi fortjener, for at vi kunne bli behandlet som han fortjener. Han ble fordømt for våre synder som han ikke hadde noen del i, for at vi kunne bli rettferdiggjort ved hans rettferdighet som vi ikke hadde noen del i. Han led den død som tilkom oss, så vi kunne få det liv som var hans.» – _Alfa og Omega_, bind 4, side 16 [DA 25]. Kjærligheten til Jesus og forkynnelsen av evangeliet er det som først og fremst forener de troende.

**Spørsmål til drøftelse**

`I Tro og gjerninger side 93,94 [FW 103] settes det likhetstegn mellom rettferdiggjørelse og tilgivelse for syndene. Hvordan kan en forståelse av at vi er tilgitt og rettferdiggjort i Kristus danne grunnlaget for vårt fellesskap?`

`Tenk på hvor viktige læresetningene er for kirkens enhet. Altså: Hva har ført millioner av mennesker fra mange ulike etniske, religiøse, politiske og kulturelle bakgrunner sammen, om ikke våre læresetninger? Hva sier dette om lærens betydning, ikke bare for misjon og forkynnelse, men også for samholdet?`

`Menighetens navn peker på to viktige læresetninger, den syvende dag som sabbat og Jesu annet komme. En del av navnet peker på skapelsen, den andre på utfrielsen. Ha har disse to overbevisningene med hverandre å gjøre, og hva sier de om oss som et folk?`

**Sammendrag**

Vi har mange grunnleggende læresetninger. Noen er kristent fellesgods, andre ikke. Sammen former de vår identitet som kirkesamfunn og er grunnlaget for vår enhet i Jesus.