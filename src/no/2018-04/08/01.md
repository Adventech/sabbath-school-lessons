---
title:  Troens enhet
date:  17/11/2018
---

### Bakgrunnsstoff
Apg 4,8–12, Apg 1,11, Matt 25,1–13, Hebr 9,11–12, 2 Mos 20,8–11, 1 Kor 15,51–54

> <p>Minnevers</p>
> Det finnes ikke frelse i noen annen, for under himmelen er det ikke gitt menneskene noe annet navn som vi kan bli frelst ved (Apg 4,12).

I 1888 var det en intens debatt om tolkningen av visse viktige bibeltekster. Pastorer og kirkeledere var uenige om de ti hornene i profetien i Dan 7 og loven i Gal 3,24, men få så at fiendskapet dem imellom truet kirkens enhet og misjon.

Ellen G. White beklaget situasjonen og ba alle parter om å tenke på sitt forhold til Jesus og hvordan kjærligheten til ham burde vise seg når vi er uenige. Hun sa også at vi ikke skulle forvente at alle var enige om alle bibeltekster.

Men hun understreket at vi burde søke enighet om viktige adventistiske trospunkter (se _Counsels to Writers and Editors_, side 28–32). Denne uken ser vi på noen viktige bibelske læresetninger som gjør oss til adventister og former vår enhet i troen.