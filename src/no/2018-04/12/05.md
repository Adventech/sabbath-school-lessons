---
title:  Menighetstukt
date:  19/12/2018
---

Et av kirkens problemer er å håndtere disiplin. Dette er et tema som vi lett kan misforstå. Disiplinens bidrag til å bevare kirkens enhet er iblant et ømt tema og kan lett misforstås. Men bibelsk sett dreier det seg om to ting: å beskytte læren og bevare menighetens liv og praksis.

Vi har sett at NT betoner det å bevare lærens renhet i lys av frafall og falsk lære. Det samme gjelder menighetens gode navn og rykte ved å være på vakt mot umoral, uærlighet og moralsk fordervelse. Derfor sies det at Skriften er «nyttig til opplæring, tilrettevisning, veiledning og oppdragelse i rettferd» (2 Tim 3,16).

`Les Matt 16,19 og 18,15–20. Hvilke prinsipper ga Jesus når det gjelder å formane dem som har gjort noe galt?`

Bibelen støtter opp om vårt ansvar overfor hverandre i det åndelige og moralske liv. Et av menighetens kjennetegn er jo dens hellighet eller atskillelse fra verden. I Bibelen er det mange eksempler på vanskelige situasjoner hvor kirken måtte gå til aksjon mot umoralsk oppførsel. Kirken må ha moralnormer.

`Hva sier disse tekstene om å ta opp vanskelige problemer i menigheten? Matt 7,1–5; Gal 6,1–2.`

Vi kan ikke underkjenne Bibelens lære på dette feltet. Ellers er vi ikke tro mot Guds ord. Men merk at mange av formaningene må ha en frelsende hensikt. Vi må også huske at vi alle er syndere som trenger nåde. Hvis vi benytter menighetstukt, må vi gjøre det i ydmykhet og med vår egen syndighet for øye.

`Hvordan kan vi handle mer i tråd med frelserens sinnelag heller enn for å straffe?`