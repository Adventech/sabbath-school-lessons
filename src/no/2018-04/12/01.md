---
title:  Kirkens organisasjon og enhet
date:  15/12/2018
---

### Bakgrunnsstoff
Ef 5,23–27, Matt 20,25–28, Tit 1,9, Matt 16,19, Gal 6,1–2, Matt 28,18–20

> <p>Minnevers</p>
> Men slik skal det ikke være blant dere. Den som vil bli stor blant dere, skal være tjeneren deres, og den som vil være først blant dere, skal være slaven deres (Matt 20,26–27).

Som protestanter tror vi at vi blir frelst ved tro alene på det som Jesus Kristus har utrettet for menneskeheten. Vi trenger ikke en kirke eller et hierarki for å motta fordelene av det som Kristus har gjort for oss. Det vi får fra Kristus, kommer rett fra ham, som vår stedfortreder på korset og som vår øversteprest i telthelligdommen i himmelen.

Men kirken er skapt av Gud, ikke som et middel til frelse, men for å hjelpe oss med å uttrykke og åpenbare frelsen for verden. Kirken er skapt av Jesus for å utbre evangeliet i verden. Organisasjonen er viktig i den grad den styrker og muliggjør kirkens oppdrag. Uten en organisasjon kunne Jesu budskap om frelse ikke formidles så effektivt til andre. Kirkens ledere er også viktige, for de skal styrke samholdet og vise oss Jesu eksempel.

Denne uken studerer vi hvorfor kirkens organisasjon er viktig for dens misjon og hvordan den kan fremme samholdet i kirken.