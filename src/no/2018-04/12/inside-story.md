---
title:  Misjonsfortelling
date:  21/12/2018
---

#### Bønn for savnet søster

_Ann Phongchan (38), Thailand_

Ann mediterte ofte i templet i en landsby på grensen til Laos. Iblant sov hun der. Hun hadde hørt at arbeidsprogrammet ved adventistenes Mission College 15 timer unna dekket skolepengene. ”Vi er fattige, og jeg må studere,” sa hun til moren. På skolen fordypet Ann seg i studiene og arbeidet. Hun deltok i sabbatsskolen for å bli bedre i engelsk. Der fikk hun høre om bønnens makt.

”Gud kan utrette mirakler for enhver,” sa læreren. ”Stol på ham og følg ham, så vil han velsigne deg når du ber.” Ann trodde ham ikke. ”Gud svarer hvis du ber av hele ditt hjerte,” sa læreren. Ann trodde likevel ikke.

I sommerferien gikk hun seg bort i et stormarked ikke langt hjemmefra. Hun skulle treffe moren kl 16.30 og ta bussen til Mission College. Men hun fant ikke møtestedet. Hun lette febrilsk til kl. 17. Da husket hun lærerens ord om bønn. Hun prøvde: ”Herre, hvis du virkelig vil ha meg på ditt sted og kjenne deg bedre, så vis meg hvor mor er,” sa hun.

Da hun åpnet øynene, sto mor der. Ann kom med bussen. Den var forsinket på grunn av en teknisk feil. ”Det forbløffet meg,” sa Ann. ”Det var første gang jeg opplevde Guds kraft.”

Mor flyttet til Bangkok for å være nærmere datteren, og hun hadde med Anns lillesøster. En dag ringte mor gråtende: ”Søsteren din er borte. Jeg vet ikke hva jeg skal gjøre.” Ann ba hele veien til Bangkok. Søsteren hadde stukket av etter en krangel med moren. ”Kan du lete etter henne,” spurte mor. ”Jeg har lett overalt hele dagen.”

Ann lette i tre dager uten hell. På vei hjem stoppet hun utenfor en klesbasar. En kvinne rørte ved henne. ”Jeg skal hjem,” sa Ann. ”Du trenger ikke lete etter den du leter etter,” sa den fremmede. Ann så på henne. ”Jeg leter ikke etter noen, jeg skal hjem.” Kvinnen tidde et øyeblikk. Så sa hun: ”Om to-tre dager kommer hun hjem. Du trenger ikke lete.” ”Jeg leter ikke etter noen,” sa Ann bestemt. Kvinnen smilte og satte seg på fortauet.

Da Ann kom hjem to dager senere, var søsteren der. Ann skyndte seg av sted for å finne den fremmede. Borte. Ann kom også neste dag, men hun var ikke å se. Bønnesvaret fikk Ann til å tenke. Senere ble hun døpt og ble misjonslærer. I dag er hun rektor ved Adventist International Mission School i Korat.

En del av offeret 13. sabbat vil gå til å utvide skolen i Korat med videregående klasser. Takk for misjonsofferet.

Du kan se Ann her: bit.ly/Ann-miracles

##### Fakta og misjonshistorie: Thailand

Thailand-misjonen har 52 menigheter og 15 385 medlemmer. Med en befolkning på 65 323 000 	har Thailand bare ett medlem for hver 4245. person.

Syvendedags-adventistenes lære kom til Thailand i slutten av 1906 eller tidlig i 1907, da 	R.A. Caldwell solgte litteratur i Bangkok i noen uker. Over ti år senere meldte kolportører fra 	misjonsskolen i Singapore at det var en gruppe sabbatsholdere der da de arbeidet i Bangkok 	med kinesiske bøker. Denne rapporten førte i 1919 til etableringen av en permanent misjon, da 	E.L. Longway og Forrest A. Pratt bosatte seg i Bangkok med sine familier.

Den første tiden i Thailand arbeidet man mest blant kineserne. Den første thailenderen som 	ble omvendt, var en ung mann som ble døpt i 1925. Han ble senere assisterende forretningsfører 	i Bangkok Sanatorium og Hospital.

Thailand er det eneste landet i Sørøst-Asia som aldri har vært kolonisert av et europeisk 	land. På thailandsk er navnet på landet Prathet Thai. Det betyr «de fries land».

I Thailand finner man både de minste og de største skapninger. Det minste pattedyret i verden 	er tryneflaggermusen, og den største fisken er hvalhaien.

Hovedstaden er Bangkok, med en befolkning på nesten 15 millioner.

Bangkoks egentlige navn er Krungthepmahanakhon Amonrattanakosin Mahintharayutthaya 	Mahadilokphop Noppharatratchathaniburirom Udomratchaniwetmahasathan Amonphimanawatansathit 	Sakkathattiyawitsanukamprasit. Det betyr «Englers by, De dødeliges store by, De 	ni edelsteners strålende by, Kongens tronstol, De kongelige slotts by, De inkarnerte guders 	hjem, oppført av Visvakarman på Indras befaling.»

Thailands nasjonalblomst er orkideen, 1500 orkidéarter vokser vilt i de thailandske skoger, 	og Thailand er en av verdens største eksportører av orkideer.

Thailands gamle navn var Siam, derav artsnavnet siamesiske katter. Før var det 23 slags 	siamesiske katter, men nå finnes det bare seks. Det regnes som et heldig tegn når bruden får et 	par siamesiske katter i bryllupsgave.

Innbyggerne i Lopburi-provinsen holder den årlige festivalen Monkey Buffet som takk til 	apekattene som bor i landsbyen og får tusenvis av turister til å komme dit hvert år. Til festen 	går det med to tonn kjøtt, frukt, is og annet godt.

Thailand er verdens nest største eksportør av ris, etter India.

Elefanten er Thailands nasjonalsymbol. Det var 100 000 tamme elefanter i Thailand i 1850, 	men antallet har falt til ca. 2000. Flere elefanter lever nå i fangenskap enn ute i naturen.

«Siamesiske tvillinger» er et uttrykk for sammenvokste tvillinger. Det ble skapt for thailenderne 	Eng og Chang Bunker.

Muay thai (thai-boksing) er en form for kickboksing, og er Thailands nasjonalsport.

Thailand er verdens største produsent av tinn.

Hvert år besøker rundt 6 millioner utenlandske turister Thailand.

En tidel av alle jordens dyrearter lever i Thailand.

Thailand er tilholdssted for verdens lengste slange, nettpytonen. Den største som noen gang 	er funnet, var over ti meter lang. Landet har også verdens lengste giftige slange, kongekobraen. 	Den kan bli mer enn 5,5 meter lang, og ett bitt kan drepe en elefant.

Takraw er en tradisjonsrik idrett. Spillerne må bruke bare albuene og føttene til å holde en 	trekule i luften. Mange av bevegelsene er veldig akrobatiske.

I Thailand får du fem krukker i stedet for salt og pepper på restaurantbordet. En inneholder 	sukker, en tørket chili, en chili i sitronsaft, en salt fiskesaus og en inneholder knuste peanøtter. 	Mange strør alle på maten sin.

Thailenderne pleier ikke å bruke spisepinner. De benytter en gaffel til å presse maten på en 	skje og spise.

Baking finnes ikke i Thailand. Ingen mat er bakt, og de fleste hjem har ikke ovn.

Den thailandske hilsenen, som kalles wai, består i et forsiktig bukk med håndflatene mot 	hverandre på en bønnlig måte. Jo høyere hendene holdes i forhold til ansiktet og jo dypere bue, 	desto større respekt eller ærbødighet viser man.