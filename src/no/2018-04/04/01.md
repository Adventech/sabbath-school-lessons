---
title:  Nøkkelen til enhet
date:  20/10/2018
---

### Bakgrunnsstoff
Ef 1,3–14, Gal 4,7, Ef 2,11–22, Ef 4,1–6, Ef 4,11, Matt 20,25–28, Ef 5,15–6,9

> <p>Minnevers</p>
> Da han kunngjorde for oss sin viljes mysterium, det han gjerne ville gjøre i ham. Han ville fullføre sin frelsesplan i tidens fylde: å sammenfatte alt i Kristus, alt i himmel og på jord i ham (Ef 1,9–10).

Efesos var et viktig handelssentrum i Lilleasia. Menigheten i byen besto av jøder, hedninger og mennesker fra alle samfunnslag. Mangfoldet kunne ha ført til konflikter om det ikke hadde vært for enheten i Kristus. Og Paulus er opptatt av dette i brevet til efeserne.

Hans forståelse er tosidig: enhet i kirken, der jøder og hedninger er forent i Kristus; og den endelige enhet i universet – i Kristus.

Uttrykket «i Kristus» eller «med Kristus» blir ofte brukt i dette brevet for å vise hva Gud har gjort for oss og for universet i og med Jesu Kristi liv, død og oppstandelse. Guds endemål med frelsesplanen er å samle alt i Kristus. Denne enheten trer ikke klart frem før verdens ende.