---
title:  Misjonsfortelling
date:  26/10/2018
---

#### Eksperiment i kirken

_Yin Pheara (20), Kambodsja_

Pheara var 19 år og ville teste Gud. Han hadde gått i SDA-kirken i Battambang i flere måneder og hørt presten lese løftet om tienden fra Mal 3,10 (les det).

Da offerkurven kom rundt, ga han 1000 kambodsjanske riel (ca. to kroner). Det var alt han hadde. Neste dag ga hans eldre bror Phirun ham 10 000 riel (ca. 20 kr). Pheara ble forbløffet. Det hendte broren ga ham penger ved spesielle anledninger, men aldri uten en grunn.

”Men selv da kunne jeg ikke tro det var fra Gud,” sa han. Neste sabbat testet han Gud igjen. Nå ga han også 1000 riel. Han hadde 5000 i lommen, men trengte egentlig alt til bensin neste uke. Nå hadde han for lite.

”Men nei, den uken begynte slekt og venner å gi meg penger, så jeg hadde alltid nok til bensin.”

Noen uker senere fikk han trøbbel. Kirken hadde juleprogram og han hadde invitert 15 venner. Men han måtte frakte dem på motorsykkelen, tre om gangen.

På en av rundene stoppet politiet ham. Ingen av passasjerene brukte hjelm, som var påkrevet. Men politiet snakket ikke om hjelm. De ville se sykkelens papirer. Pheara ringte broren, som eide sykkelen og fikk vite at papirene ble borte for lenge siden. Pheara var redd for at de skulle inndra sykkelen og saksøke ham for tyveri. Hva skulle han gjøre?

”Da husket jeg at pastoren hadde lært meg å be, så jeg ba,” sa han.

En annen politimann kom og ville vite hva som foregikk. Pheara forklarte situasjonen, og offiseren sa: ”Gi meg 20 000 riel, så kan du kjøre videre.”

Pheara var pengelens, men han hadde en gammel laptop i ryggsekken som han hadde prøvd å selge. Han ruslet bort til en pantebutikk, fikk 40 000 riel for den og betalte politiet.

Hendelsen styrket hans tro. ”Gud hjalp meg og svarte på bønn da jeg var i en knipe.”

Vennene hans hadde fulgt med på hvordan han taklet situasjonen og var forbauset. ”Din Gud hjalp deg i møtet med politiet,” sa de.

Pheara lånte hjelmer av andre medlemmer før han hentet resten.

I dag er Pheara den eneste døpte kristne i familien. Han er student og underviser i data i kirken. Klassen hans skal inn i et nytt senter som blir delfinansiert av offeret 13 sabbat dette kvartalet. Takk for misjonsgavene så slike som Pheara kan nå ut til sitt lokalmiljø.

##### Fakta og misjonshistorie: Kambodsja

Kambodsja-misjonen har seks menigheter og et medlemstall på 6719. Med en befolkning på 	15 797 000 blir det ett medlem for hver 2351. kambodsjaner.

Den første syvendedags-adventistarbeideren i Kambodsja, som da var en del av Indo-Kinamisjonen, 	var Fred L. Pickett, som dro dit i januar 1930. Da regjeringen nektet å gi ham tillatelse 	til å bygge en kirke, startet han en menighet med 32 kambodsjanske medlemmer i Tinh 	Bien, en landsby utenfor byen Chaudoc i nabolandet Cochin Kina (nå Sør-Vietnam).

Ved siden av Afghanistans flagg er det kambodsjanske flagget det eneste i verden med en 	bygning som motiv.

Khmer er det offisielle språket, og tales av om lag 95 prosent av kambodsjanerne. Fransk er 	andrespråk og brukes ofte i næringslivet og offisielle kretser.

Kambodsjas økonomi har tradisjonelt vært basert på landbruk. Om lag 85 prosent av dyrket 	jord brukes til produksjon av ris, mens gummitrær står for det meste ellers.

Om lag 95 prosent av kambodsjanerne praktiserer therevada-buddhisme, og skallete munker 	i safrangule kapper kan ses over hele landet.