---
title:  Mellommenneskelige relasjoner i Kristus
date:  25/10/2018
---

Kristendommen er et felleseie: vi har relasjoner til Gud og hverandre. Det gir ingen mening å si at man har et godt forhold til Gud om det ikke påvirker forholdet til andre. Man kan ikke være kristen alene. Paulus’ prinsipper, slik de er uttrykt i brevet til efeserne, gjelder også forholdet til andre.

`Les Ef 5,15–21. Hva sier Paulus i slutten av denne teksten? Hva er sammenhengen mellom underordning og enhet?`

Ordene om å underordne seg hverandre, er forbundet med uttrykket «fylt av Ånden» (Ef 5,18). Ett uttrykk for Åndens fylde er at vi underkaster oss hverandre. Dette gjelder den ydmykhet og omtanke vi burde vise andre. En slik holdning er ikke naturlig, men følger av at Ånden bor i hjertet. Det er en gave fra Den hellige ånd, som er enhetens bånd i Kristus. Underordning uttrykker altså vår ærbødighet for Kristus og hans offer.

`Les Ef 5,22–6,9. Hva fører gjensidig underordning til hjemme og på arbeidsplassen?`

Paulus sier at enhet, kjærlighet og respekt mellom mann og kone, skal avspeile Kristi kjærlighet til kirken: den er selvoppofrende. Så kristen respekt er nødvendig både hjemme og i kirken. Kristi holdning bør prege forholdet mellom barn og foreldre og mellom ansatte og arbeidsgivere. Slik harmoni og fred bør gjennomsyre både hjemmet og menighetslivet.

`Hva er det i dagens avsnitt som gir deg en bedre forståelse av hvordan du skal leve sammen med andre?`