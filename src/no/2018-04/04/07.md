---
title:  Til ettertanke
date:  26/10/2018
---

«The Spirit of Unity», side 179–188 i _Testimonies for the Church_, bind 9.

«Kristus godtok ingen forskjell ut fra nasjonalitet eller rang eller trosbekjennelse. De skriftlærde og fariseerne ønsket å gjøre alle himmelens gaver til et lokalt eller nasjonalt gode og holde resten av Guds familie i verden utenfor. Men Kristus kom for å bryte ned ethvert skillegjerde. Han kom for å vise at hans nådes og kjærlighets gave er uinnskrenket som luften og lyset eller som regnbygene som vanner jorden.

Kristi liv grunnla en religion hvor det ikke er noen kaste. Han knyttet jøde og hedning, fri og trell sammen i et fellesskap, likestilt overfor Gud. Ingen politiske spørsmål hadde innflytelse på hans handlinger. Han gjorde ingen forskjell på naboer og fremmede, venner og fiender. Det som rørte hans hjerte, var en sjel som tørstet etter livsens vann.» – _Testimonies for the Church_, bind 9, side 190, 191.

**Spørsmål til drøftelse**

`Tenk over denne uttalelsen: «I Ef 4 er Guds plan åpenbart så klart og tydelig at alle hans barn kan fatte sannheten. Her finner man det som skal bevare enheten i hans kirke, slik at dens medlemmer kan vise verden en sunn kristen erfaring.» – EGW Comments, SDA Bible Commentary, bind 6, side 1117. Hva er det i denne teksten som peker på kirkens enhet? Hvordan kan vi bevare enheten?`

`Ydmykhet og underkastelse er avgjørende for samholdet. Hvordan kan man stå sammen uten dette? Hvis vi er stolte og selvsikre og ikke vil høre på andre, får vi ikke samhold. Hvordan kan vi lære ydmykhet og underordning?`

`Hvordan kan vi holde sammen på rett måte uten å være enige om alt?`

**Sammendrag**

Efeserbrevet sier mye om hva det vil si å være «i Kristus». Hans kraft forvandler alle våre relasjoner, også forholdet mellom søsken i menigheten. Denne forvandlingen er nødvendig for et sunt fellesskap.