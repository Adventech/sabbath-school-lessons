---
title:  Til ettertanke
date:  14/12/2018
---

Les artiklene “Prayer,” side 1044–1046, og “Worship,” side 1290, 1291 i _The Ellen G. White Encyclopedia_.

«Betydningen av sabbaten som et minne om skapelsen består i at den stadig fremholder den virkelige grunnen til at vi skal tilbe Gud – at han er Skaperen, og at vi er hans skapninger. Sabbaten er en del av selve grunnlaget for tilbedelsen, for den uttrykker denne viktige sannheten mer overbevisende enn noe annet. Det virkelige grunnlaget for gudsdyrkelse, ikke bare på den sjuende dagen, men i det hele tatt, finner vi i forskjellen mellom Skaperen og hans skapninger. Denne kjensgjerning kan aldri bli foreldet og aldri bli glemt.» [J. N. Andrews, _History of the Sabbath_, kap. 27]. For at menneskene alltid skulle bli minnet om dette, innstiftet Gud sabbaten i Eden. Og så lenge årsaken til vår tilbedelse er det faktum at han er vår skaper, vil den fortsatt være tegnet og minnet om dette. Hvis alle hadde helligholdt sabbaten, ville de ha rettet sine tanker og sin hengivenhet mot Skaperen i ærefrykt og tilbedelse, og det ville aldri ha eksistert noen avgudsdyrker, ateist eller «fritenker».

Å holde sabbaten hellig er et tegn på troskap mot den sanne Gud, mot «ham som skapte himmel og jord, hav og kilder». Derfor vil det budskapet som pålegger menneskene å tilbe Gud og holde hans bud, særlig oppfordre dem til å etterleve sabbatsbudet.» – _Alfa og Omega_, bind 7, side 367 [GC 437,438].

**Spørsmål til drøftelse**

`De bibelske begrepene tilbedelse, skapelse og frelse hører nøye sammen. Hvordan kan det å feire sabbaten være Guds motgift mot falsk tilbedelse? Hvilken rolle spiller sabbaten i endetidsprofetien i Åp 14,6–7? Omtales sabbaten i den første engelens budskap? Forklar.`

`Vi taler ofte om tilbedelse som innhold – som noe vi burde gjøre eller ikke gjøre under tilbedelsen. Er det nok? Hva dreier tilbedelsen seg egentlig om? Når opplever din lokale menighet meningsfull tilbedelse?`

`I noen samfunn blir kristen tilbedelse i fellesskap langsomt glemt eller faller bort. Hva kan din lokale menighet gjøre for å motvirke dette?`

**Sammendrag**

Tilbedelse er den kristnes respons i takk til Gud for frelsen. Det er også en del av menighetens opplevelse av enhet og fellesskap. Uten bønn og bibelstudium og et ønske om å kjenne Guds sannhet vil menigheten ikke oppleve enhet i Kristus.