---
title:  Falsk tilbedelse
date:  10/12/2018
---

`Les Matt 4,8–9. Hva var Jesu tredje fristelse i ødemarken?`

Satan sa at han var verdens rettmessige hersker, eieren av all dens rikdom og herlighet, og han gjorde krav på ære og respekt hos alle som bor i verden, som om han hadde skapt den. Slik fornærmet han Gud. Satan visste hva tilbedelse er: å vise ære og respekt for universets rettmessige eier.

`Husker du hva de tre hebreerne opplevde (Dan 3,8–18)? Hvordan kan vi sammenligne erfaringen med endetidsmakten (Åp 13,4; Åp 14,9–11)? Hva står på spill i den siste tid? Hva gjelder saken begge ganger?`

Fra Kain og Abel via de tre vennene i Babylon og til de siste hendelsene om «dyrets merke» (Åp 16,2) søker Satan å skape en falsk tilbedelse, som fører folk bort fra den sanne Gud og får dem til å tilbe ham. Helt fra syndefallet har han villet være som Gud (Jes 14,14). De tre unge mennene ble truet med døden med mindre de tilba et «bilde». I de siste dager blir Guds folk truet med døden med mindre de også tilber et bilde. Hvorfor kan vi tilbe et «bilde» når vi er kalt til å tilbe den sanne Gud?

«Vi kan lære viktige ting av hva de unge hebreerne opplevde i Duradalen ...

Den trengselstiden Guds folk står overfor, krever en urokkelig tro. Hans folk må gjøre det klart at de tilber ham alene, og at ikke noe, selv om det skulle gjelde livet, kan få dem til å gå på akkord med falsk gudsdyrkelse. For de trofaste vil syndige, dødelige menneskers påbud være uten verdi sammenlignet med den evige Guds ord. De vil være lojale mot sannheten, selv om det skal bety fengsel, landflyktighet eller endog døden.» – _Alfa og Omega_, bind 3, side 262 [PK 512, 513].

`Hvordan kan vi bli fristet til å tilbe en annen enn han som er verdig vår tilbedelse? Hvordan kan falsk tilbedelse være en mer lumsk trussel enn vi er klar over? Hva kan vi bli fristet til å tilbe?`