---
title:  Bibelstudium og samvær
date:  12/12/2018
---

`Les Apg 2,42. Hva var noen av innslagene i urkirkens tilbedelse?`

«De holdt seg trofast til apostlenes lære og fellesskapet» (Apg 2,42). Fra kirkens tidligste tid har tilbedelse vært preget av Guds ord, slik apostlene har formidlet det. De første kristne studerte Skriften for å se hva den sa om Jesus Messias. De holdt sammen og delte Guds velsignelser og oppmuntret hverandre på deres åndelige reise. I Ordet gransket de sannhetene som ble grunnlaget for deres budskap.

`Hvorfor er det viktig å studere Guds ord sammen med andre?`

«Overalt hvor evangeliet blir forkynt, vil de som oppriktig ønsker å gjøre rett, bli påvirket til å granske skriftene. Hvis alle som i endetiden får høre de sannheter som setter dem på en hard prøve, lærer av innbyggerne i Berøa og gransker skriftene daglig for å se om det de hører, stemmer med Guds ord, vil flere bli lydige mot Guds lov enn de relativt få vi ser i dag.» – _Alfa og Omega_, bind 6, side 161 [AA 232].

Vi står sammen som et folk på grunn av de sannhetene vi forkynner, sannheter som vi finner i Guds ord. Slik var det i urkirken, og slik er det i dag. Studiet av Guds ord er kjernen i vår gudsdyrkelse og vår enhet som et folk som er kalt til å forkynne de tre englebudskapene for verden. Når vi kommer sammen til fellesskap og tilbedelse, taler Skriften til oss for å forberede oss på vår oppgave og Jesu gjenkomst.

`Hvor fast forankret er du i Bibelen og det vi tror?`