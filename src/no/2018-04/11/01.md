---
title:  Tilbedelse og samhold
date:  08/12/2018
---

### Bakgrunnsstoff
Åp 4,8, Åp 4,11, Matt 4,8–9, Dan 3,8–18, Åp 14,9, Åp 14,6–7, Apg 4,23–31

> <p>Minnevers</p>
> Og jeg så enda en engel, som fløy høyt oppe under himmelhvelvet. Han hadde et evig evangelium å forkynne for dem som bor på jorden, for alle nasjoner og stammer, tungemål og folk. Han ropte med høy røst: «Frykt Gud og gi ham æren! For nå er timen kommet da han skal holde dom. Tilbe ham som skapte himmelen og jorden, hav og kilder!» (Åp 14,6–7).

Etter pinsedagen tilbrakte de første kristne mye av sin tid i andakt. «De holdt seg trofast til apostlenes lære og fellesskapet, til brødsbrytelsen og bønnene» (Apg 2,42). Gleden over å kjenne Jesus som Messias og oppfyllelsen av GTs profetier, fylte hjertet med takknemlighet. De følte behov for å være sammen, studere og be, for å takke Gud for hans åpenbaring i Jesu liv, død og oppstandelse og for det han hadde gjort for dem.

Jesu Kristi kirke er per definisjon et bønnefellesskap. Den er kalt til å være «et åndelig hus! Bli et hellig presteskap og bær fram åndelige offer, som Gud tar imot med glede ved Jesus Kristus» (1 Pet 2,5). Når takknemlighet mot Gud uttrykkes i fellesskapets tilbedelse, forvandles hjerter og sinn. Vi får Guds karakter og forberedes til tjeneste.

Denne uken ser vi på tilbedelsens betydning og hvordan den bevarer samholdet blant dem som tror på Jesus.