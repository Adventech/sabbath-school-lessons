---
title:  Brødsbrytelse og bønn
date:  13/12/2018
---

Urkirken hadde sine utfordringer, men de sto sammen i troen på Jesus og den sannheten hadde han betrodd dem. Det er det som Peter kaller «den sannhet som er kommet til dere» (2 Pet 1,12). Og enheten ga seg ulike uttrykk.

«De holdt seg trofast til apostlenes lære og fellesskapet, til brødsbrytelsen og bønnene» (Apg 2,42). Omtalen av brødsbrytelsen gjelder trolig et fellesskapsmåltid eller vanlige måltider blant de troende. På et tidspunkt i et fellesskapsmåltid ville noen velsigne brødet og drikke til minne om Jesu død og oppstandelse i forventning om hans snare gjenkomst. De første kristne mintes altså Jesu liv og virke og elsket å snakke om det ved fellesskapsmåltider. Måltidene ble andaktsstunder. «Hver dag holdt de trofast sammen på tempelplassen, og i hjemmene brøt de brødet og spiste sammen med oppriktig og hjertelig glede. De sang og lovpriste Gud og var godt likt av hele folket. Og hver dag la Herren til nye som lot seg frelse» (Apg 2,46–47). Samværet bidro til å styrke følelsen av enhet i Jesus Kristus.

`Hvilke eksempler gir Apg på at de kristne ba sammen? Hva ba de om?`

Urkirken var glad for sin direkte kontakt med Gud og unnlot aldri å be til ham når de tilba sammen. I sitt første brev til Timoteus nevner Paulus betydningen av bønn når vi samles (1 Tim 2,1). Og til efeserne skriver han: «Legg alt fram for Gud! Be alltid i Ånden! Våk og hold ut i bønn for alle de hellige, også for meg» (Ef 6,18–19).

`Hva kan vi gjøre for å oppleve et større fellesskap i bønn om ting vi har felles?`