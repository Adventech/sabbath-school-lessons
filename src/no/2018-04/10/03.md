---
title:  Fra slave til sønn
date:  03/12/2018
---

Mens han satt fengslet i Roma traff Paulus en rømt slave som het Onesimus. Han hadde flyktet fra Kolossai til Roma. Paulus kjente hans eier. Brevet til Filemon er apostelens bønn til vennen om å gjenopprette forholdet til den rømte slaven.

Paulus var opptatt av forholdet folk imellom. Han visste at defekte relasjoner skader vår åndelige vekst. Filemon var menighetsleder i Kolossai. Hvis han næret bitterhet mot Onesimus, ville det farge hans og kirkens vitnesbyrd i samfunnet.

`Les Filem 1–25. Hvilke prinsipper om gjenopprettede forhold kan vi finne her? Husk at stikkordet er prinsipper.`

Ved første øyekast er det overraskende at Paulus ikke taler mer mot slaveriet. Men hans strategi var mer effektiv. Evangeliet bryter ned klasseskiller (Gal 3,28; Kol 3,10–11). Apostelen sendte Onesimus tilbake til Filemon, ikke som slave, men som sin sønn i Jesus, og som Filemons «elskede bror» i Herren (Filem 16).

Paulus visste at bortløpte slaver lå tynt an. De kunne pågripes når som helst og var dømt til nød og fattigdom. Men som villig arbeider og Filemons bror i Kristus kunne Onesimus få et bedre liv. Kost, losji, og jobb kan bli hans del hos Filemon. Gjenopprettelsen av et ødelagt forhold kan forandre liv. Han ble Paulus’ «trofaste og kjære bror» og medarbeider i evangeliet (Kol 4,9). Paulus var så oppsatt på forsoning mellom de to at han tilbød seg å dekke økonomiske problemer som måtte ha oppstått etter det som skjedde mellom dem.

`Hvordan kan du bruke disse prinsippene? Hvordan kan de hindre at samholdet i din menighet ødelegges?`