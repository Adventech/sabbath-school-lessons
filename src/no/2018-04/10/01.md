---
title:  Enhet og ødelagte forhold
date:  01/12/2018
---

### Bakgrunnsstoff
2 Tim 4,11, Filem 1–25, 2 Kor 10,12–15, Rom 5,8–11, Ef 4,26, Matt 18,15–17

> <p>Minnevers</p>
> For mens vi ennå var Guds fiender, ble vi forsonet med ham ved hans Sønns død. Når vi nå er forsonet, hvor mye mer skal vi ikke da bli frelst ved hans liv! (Rom 5,10).

Selv etter pinsedagen kunne de troende ha et anstrengt forhold til hverandre. NT har eksempler på hvordan urkirken håndterte slikt. Her er mye verdifull lærdom for dagens menighet. Man ser de positive resultatene av å håndtere konflikter på bibelsk vis.

Denne uken skal vi se på reparerte forhold og hvordan relasjoner påvirker vår enhet i Kristus. Når Den hellige ånd arbeider, føres vi nærmere Gud og hverandre. Stengsler i forholdet til Gud og i forholdet til hverandre brytes ned. Kort sagt: Det beste beviset for evangeliets kraft er ikke hva kirken sier, men hvordan kirken lever.

«Ved dette skal alle forstå at dere er mine disipler: at dere har kjærlighet til hverandre» (Joh 13,35). Uten kjærligheten vil prat om kirkelig enhet gi null resultat.