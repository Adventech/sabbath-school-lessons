---
title:  Til ettertanke
date:  19/10/2018
---

«En stormakt i profetien» i _Alfa og Omega_, bind 7, side 363–377 [GC 433–450]. Les artiklene «Denominations, Relations to Other», side 763, 764 og «Roman Catholic Church» side 1110 i _The Ellen G. White Encyclopedia_.

«SDA-kirken er en global kirke med mange lokale menigheter, men adventistene sier ikke at de er Kristi universelle kirke. Verdenskirken er større enn noe kirkesamfunn. Den er synlig og usynlig i den forstand at den består av dem som tror på Jesus og følger ham. Dette teologiske spørsmålet får økt betydning når vi tar med frafallet som er beskrevet i Åpenbaringen. Den rene kirken i Åp 12 står i motsetning til «horen» i Åp 17: Babylon den store byen, motstykket til Lammets brud, den hellige by (Det nye Jerusalem) i Åp 21 og 22. I det første århundret kan den universelle kirken ha vært ganske synlig, men det er vanskeligere å oppdage den i middelalderen.

Derfor avgrenser ikke adventistene Guds sanne kirke til sin egen menighet. … Guds menighet består av dem som virkelig tror. Han kjenner dem. – Ekkehardt Mueller: “The Universality of the Church in the New Testament,” i Ángel Manuel Rodríguez, red.: _Message, Mission, and Unity of the Church_ (2013), side 37.

**Spørsmål til drøftelse**

`Hvorfor er oppfyllelsen av Jesu bønn i Joh 17 så viktig? Hva viser hans ønske om enhet i urkirken om hans ønske for kirken av i dag?`

`Har din lokale menighet samarbeidet med andre kristne om noe? Hvordan gikk det? Hvordan kan vi samarbeide med dem uten å gå på akkord med vår lære?`

`Hva innebærer denne uttalelsen i _The Great Controversy_? Hvordan kan det bli en realitet blant oss? «Hvis Guds bekjennende folk ville motta lyset som skinner mot dem fra hans ord, ville de få den enhet som Kristus ba om, den som apostelen beskriver: ‘Åndens enhet, i den fred som binder sammen: én kropp, én Ånd, slik dere fikk ett håp da dere ble kalt, én Herre, én tro, én dåp’. Ef 4,3–5.» – _The Great Controversy_, side 379.`

**Sammendrag**

Jesu bønn viser at han er opptatt av menighetens enhet. Bønnen bør være vår bønn, og vi bør søke å styrke troen på Guds ord. Kjærlighet til hverandre bør prege våre omgang med alle dem som tror.