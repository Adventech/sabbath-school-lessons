---
title:  Veien, sannheten og livet
date:  30/11/2024
---

### Bakgrunnsstoff
Joh 13,1–20, Joh 14,1–3, Dan 7,27, Joh 14,5–11, Joh 1,14, Kol 1,16–17, Joh 5,38–40

> <p>Minnevers</p>
> Ingen har noen gang sett Gud, men den enbårne, som er Gud, og som er i Fars favn, han har vist oss hvem han er (Joh 1,18).

Johannesevangeliet består av fire hoveddeler: Prologen (Joh 1,1–18), Tegnenes bok (Joh 1,19–12,50), Herlighetens bok (Joh 13,1–20,31) og Epilogen (Joh 21,1–25). Hittil har vi sett mest på Prologen og Tegnenes bok, der vi har beskrevet hvem Jesus er ut fra hans mirakler (tegnene), dialoger og lære. Nå kommer vi til den tredje delen av boken, Herlighetens bok.

Det er interessant at de syv «JEG ER»-utsagnene danner bro mellom Tegnenes bok og Herlighetens bok. Det er «livets brød» (Joh 6,35; Joh 6,41; Joh 6,48; Joh 6,51), «verdens lys» (Joh 8,12; Joh 9,5), «porten» (Joh 10,7; Joh 10,9), «den gode gjeteren» (Joh 10,11; Joh 10,14), «oppstandelsen og livet» (Joh 11,25), «veien, sannheten og livet» (Joh 14,6) og «det sanne vintreet» (Joh 15,1; Joh 15,5).

Denne uken begynner vi med formålet med avskjedstalen og innleder med episoden der Jesus vasker disiplenes føtter. Deretter tar vi for oss «JEG ER»-utsagnet i kapittel 14 («Jeg er veien, sannheten og livet»).