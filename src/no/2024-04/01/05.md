---
title:  Harde hjerter
date:  02/10/2024
---

Tegn, under og mirakler beviser ikke i seg selv at noe er fra Gud. Men når de er fra Gud, er det farlig å avvise dem.

`Les Joh 5,10–16. Hva kan vi lære av de religiøse ledernes hardhet overfor Jesus og miraklet han nettopp hadde utført?`

Da Jesus ga seg til kjenne for han som var helbredet, gikk mannen straks og fortalte de religiøse lederne at det var Jesus. Man skulle tro at de ville lovprise Gud, men «Fordi Jesus hadde gjort dette på sabbaten, begynte jødene å forfølge ham» (Joh 5,16).

Det var bare lov å helbrede på sabbaten i nødstilfeller. Mannen hadde vært ufør i 38 år, så det var ingen nødsituasjon. Og hvorfor var det da nødvendig å få ham til å ta opp sengen? Man skulle tro at en som hadde makt fra Gud til å gjøre et slikt mirakel, også visste om det var lov å bære en matte hjem på sabbaten. Jesus ville tydeligvis vise dem dypere bibelske sannheter enn de menneskeskapte reglene og forskriftene som i noen tilfeller hadde hemmet sann tro.

`Hva sier følgende fortellinger om hvor åndelig harde folk kan bli, uansett bevis? (Joh 9,1–16; Mark 3,22–23; Matt 12,9–14).`

Hvordan kunne de religiøse lederne være så blinde? Trolig på grunn av deres fordervede hjerter, troen på at Messias skulle utfri dem fra Roma, deres maktbegjær og manglende overgivelse til Gud. Alt dette fikk dem til å avvise sannheten som sto der rett foran dem.

`Les Joh 5,38–42. Hva var Jesu advarsel? Hva kan vi lære av dette? Altså, hva kan gjøre oss blinde for de sannhetene vi må kjenne til og anvende i vårt eget liv?`