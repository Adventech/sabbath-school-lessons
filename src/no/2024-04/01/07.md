---
title:  Videre lesning
date:  04/10/2024
---

«Jesus hadde ikke garantert ham Guds hjelp. Mannen kunne ha tillat seg å tvile og kanskje gått glipp av sin eneste sjanse til å bli frisk. Men han trodde Jesu ord, og kreftene kom da han handlet deretter.

Den samme troen kan gi oss åndelig legedom. Synden har skilt oss fra livet i Gud. Sjelen er lammet. I egen kraft har vi like små forutsetninger for å leve et hellig liv som den kraftløse mannen hadde for å gå. … De som kjemper og er motløse, må se opp. Kristus bøyer seg ned over dem som han har kjøpt med sitt blod. Ømt og medfølende spør han: ‘Vil du bli frisk?’ Han sier at du skal stå opp til sunnhet og fred. Vent ikke til du føler at du er blitt frisk. Ta ham på ordet, så vil det skje! Sett inn viljen din på Kristi side, bestem deg for å tjene ham! Når du tar ham på ordet, får du kraft. Uansett hvilken ond vane du har: Kristus både kan og vil sette deg fri fra inngrodde lidenskaper som lenkebinder kropp og sjel. Han vil gi liv til dem som er ‘døde på grunn av misgjerningene og syndene deres’. Han vil sette fri dem som er bundet av svakhet, ulykke og syndens lenker.» – Ellen G. White: _Slektenes håp_, s. 141.

«Jesus avviste anklagen om gudsbespottelse. Han sa: Jeg har rett til å gjøre det som dere anklager meg for, ettersom jeg er Guds Sønn og ett med ham av natur, vilje og forsett.» – _Slektenes håp_, s. 146.

**Forslag til samtale**

`Tenk over ukens lesning. Troen var nøkkelen til disse helbredelsene. Lederne avslørte derimot hvor farlig tvil og vantro er. Hvorfor må vi ikke forveksle det å ha spørsmål (det har vi alle) med å tvile? Hvorfor er det ikke det samme, og hvorfor er det viktig å vite forskjellen?`

`Se på torsdagens siste spørsmål. Hvorfor må vi være på vakt mot denne faren? Enda så viktig hviledagen og de dødes tilstand er – hvorfor kan ikke det frelse oss? Hva frelser oss, og hvordan?`

`Se på Joh 5,47. Hva med dem som f.eks. sier at syndfloden ikke var verdensomspennende, eller at skapelsen ikke skjedde på seks kalenderdager? Gjør de akkurat det Jesus advarte mot her?`