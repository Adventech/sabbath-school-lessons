---
title:  Tegn viser vei
date:  28/09/2024
---

### Bakgrunnsstoff
Joh 2,1–11, Joh 4,46–54, Joh 5,1–16, Mark 3,22–23, Matt 12,9–14, Joh 5,16–47

> <p>Minnevers</p>
> Jesus gjorde også mange andre tegn for øynene på disiplene, tegn som det ikke er skrevet om i denne boken. Men disse er skrevet ned for at dere skal tro at Jesus er Kristus, Guds Sønn, og for at dere ved troen skal ha liv i hans navn (Joh 20,30–31).

Hvorfor skrev Johannes sitt evangelium? Ville han fremheve Jesu mirakler? Eller ville han vektlegge noen av Jesu lærepunkter? Hvorfor skrev han det han gjorde? Ved Den hellige ånds kraft og hjelp forklarer han hvorfor. Han sier at selv om mye mer kunne vært skrevet om Jesu liv (Joh 21,25), har han skrevet de historiene som er tatt med for «for at dere skal tro at Jesus er Kristus, Guds Sønn, og for at dere ved troen skal ha liv i hans navn» (Joh 20,31).

Denne uken skal vi se på noen av Jesu første mirakler – fra da han gjorde vann til vin i et bryllup til da han gjorde en syk gutt frisk og helbredet mannen ved Betesda- dammen.

Johannes kaller det «tegn». Da mener han en mirakuløs hendelse som peker mot en dypere virkelighet: Jesus som Messias. I alle disse historiene ser vi mennesker som reagerte i tro. Og deres eksempel oppmuntrer oss til å gjøre det samme.