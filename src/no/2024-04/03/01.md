---
title:  'Bakteppet: Prologen'
date:  12/10/2024
---

### Bakgrunnsstoff
Joh 1,1–5, 1 Mos 1,1, Joh 1,9–13, Joh 3,16–21, Joh 9,35–41, Matt 7,21–23, Joh 17,1–5

> <p>Minnevers</p>
> I begynnelsen var Ordet. Ordet var hos Gud, og Ordet var Gud. (Joh 1,1).

Uke 1 handlet om slutten av Johannesevangeliet, som forklarte hvorfor han skrev det. Denne uken vender vi tilbake til begynnelsen av evangeliet, der Johannes viser leseren hvilken retning han vil ta. NTs forfattere bruker ofte de første ordene og avsnittene til å forklare hva de har tenkt å skrive om. Det gjør også Johannes, som legger frem temaene som en del av et stort kosmisk hele som skildrer overordnede sannheter om Jesus Kristus – sannheter som strekker seg helt tilbake til før skapelsen.

Denne fremstillingen i begynnelsen av boken gir leserne, som alt vet at Jesus er Messias, en fordel som personene i boken ikke har. Leseren kan tydelig se de store temaene som evangelisten vender tilbake til når han forteller historien om Jesus. Disse store temaene er plassert i den historiske perioden som utgjør Jesu jordiske liv. Denne uken begynner med prologen (Joh 1,1–18) og sammenfatter de viktigste temaene i den. Deretter vil vi se nærmere på disse temaene i andre deler av Johannesevangeliet.