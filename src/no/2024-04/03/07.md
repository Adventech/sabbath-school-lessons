---
title:  Videre lesning
date:  18/10/2024
---

Ellen G. White: «Gud med oss» i _Slektenes håp_, s. 9–14.

«Herren Jesus Kristus, Guds guddommelige Sønn, var fra evighet av en egen person, men likevel ett med Faderen. Han var himmelens høyeste herlighet. Han var øverstkommanderende for de himmelske vesener og mottok englenes hyllest som sin rett. Han røvet ikke noe fra Gud [Ordsp 8,22–27 sitert].

Det er lys og herlighet i sannheten om at Kristus var ett med Faderen før verdens grunnvoll ble lagt. Dette er lyset som skinner på et mørkt sted og får det til å stråle av guddommelig, ekte herlighet. Denne sannheten, som i seg selv er uendelig mystisk, forklarer andre mystiske og ellers uforklarlige sannheter samtidig som den er innhyllet i et utilnærmelig og ufattelig lys.» – Ellen G. White Comments i _The Seventh-day Adventist Bible Commentary_, bind 5, s. 1126.

«Jesus har sagt: ‘Og når jeg blir løftet opp fra jorden, skal jeg dra alle til meg’ (Joh 12,32). For en synder må Kristus åpenbare seg som Frelseren som døde for verdens skyld. Når vi betrakter Guds lam på Golgatas kors, begynner tanken å trenge inn i gjenløsningens hemmelighet, og Guds godhet leder oss til omvendelse. Da Kristus døde for syndere, åpenbarte han en kjærlighet som ingen kan fatte. Når synderen betrakter denne kjærlighet, blir hans hjerte mildnet, hans sinn blir påvirket, og det blir vakt en anger i ham. ... Men når de [folk] blir drevet av et alvorlig ønske om å gjøre det som er rett, og prøver å forbedre seg, så er det alltid Kristi kraft som drar dem. De blir påvirket av en innflytelse som de ikke er seg selv bevisst, samvittigheten blir vakt, og det ytre liv blir forbedret. Når Kristus leder dem til å se på korset og betrakte ham som deres synder har gjennomstunget, trenger budet inn i samvittigheten.» – Ellen G. White: _Veien til Kristus_, s. 28.

**Forslag til samtale**

`Hvorfor begynner Johannes med å snakke om Jesu rolle som Skaper? Hva sier dette om skapelsens betydning i teologien? Hvorfor er det viktig å ha en korrekt forståelse av skaperverket slik det er åpenbart i Skriften?`

`Se nærmere på spørsmålet i slutten av søndagens studium. Hva skjer med korset hvis et skapt vesen dør på korset i stedet for den evige Gud? Hva mister vi hvis Jesus var noe annet enn den evige Gud?`