---
title:  Tegn på guddom
date:  05/10/2024
---

### Bakgrunnsstoff
Joh 6,1–15, Jes 53,4–6, 1 Kor 5,7, Joh 6,26–36, Joh 9,1–41, 1 Kor 1,26–29, Joh 11

> <p>Minnevers</p>
> Jesus sier til henne: «Jeg er oppstandelsen og livet. Den som tror på meg, skal leve om han enn dør. Og hver den som lever og tror på meg, skal aldri i evighet dø. Tror du dette?» (Joh 11,25–26).

Bibelen er tydelig på at Jesus Kristus er Guds evige Sønn, ett med Faderen, uendelig og uskapt. Det er Jesus som har skapt alt som er skapt (Joh 1,1–3). Derfor har Jesus alltid vært til; det har aldri vært noen tid da han ikke var til. Selv om Jesus kom til vår verden og ble menneske, beholdt han sin guddommelighet, og på bestemte tidspunkter sa og gjorde han ting som avslørte dette.

Denne sannheten var viktig for Johannes, og når han fortalte om noen av Jesu mirakler, brukte han dem for å peke på Kristi guddom. Jesus sa ikke bare ting som avslørte hans guddommelighet, han fulgte opp ordene med gjerninger som synliggjorde at han var Gud.

Denne uken skal vi se på tre av Jesu største tegn på sin guddom. Det påfallende er at det i alle tilfellene var noen som ikke trodde på miraklet eller forsto dets betydning. For noen ble det en tid da de vendte seg bort fra Jesus, andre ble stadig mer blinde og atter andre planla Jesu død. Men for andre igjen ble det en anledning til å tro at Jesus var Messias.