---
title:  Bli i jesus
date:  26/12/2024
---

`Les Joh 12,32. Hvordan beskriver dette slående utsagnet Jesu Kristi autoritet?`

Gjennom dette kvartalet har vi sett at Johannesevangeliet trekker oss til Jesus, men bare hvis vi er villige til å kjenne Gud og gjøre hans vilje. I dette evangeliet møter vi mennesker som enten tar imot lyset og vokser eller avviser det og blir blinde. Nikodemus, kvinnen ved brønnen, den kongelige embetsmannen, mannen ved Betesda-dammen, de 5000 som fikk brød og fisk, Jesu brødre, de religiøse lederne, den blindfødte, Maria, Marta og Pilatus – alle møtte de Jesus og tok stilling til sannheten og lyset som han kom med.

Teologi nedenfra begynner med menneskelig argumentasjon for å avklare og granske Guds eksistens og natur. Menneskets perspektiv, som er feilaktig, falskt og fordomsfullt, får forrang fremfor det guddommelige, hellige, fullkomne og allvitende. Teologi nedenfra vil garantert føre folk på avveier, slik den har gjort det før og vil gjøre det igjen (se Åp 14,1–12) når menneskelig visdom, som prøver å overgå det guddommelige, forsøker å påtvinge verden en falsk gudsdyrkelse.

`Les Joh 15,1–11. Hva er hemmeligheten bak åndelig vekst og helse?`

Hemmeligheten er å holde kontakten med Jesus. Han er Guds ord, livets brød, verdens lys, porten til sauene, den gode gjeteren, oppstandelsen og livet, veien, sannheten og livet, og det sanne vintreet.

Guddommens medlemmer og deres ord, Bibelen, er som magneter. Hvis vi ikke står dem imot, vil de trekke oss til seg. «Guds røst taler til oss gjennom sitt ord, og det er mange røster vi får høre, men Kristus har sagt at vi skal vokte oss for dem som sier: Her er Kristus eller der er Kristus. Hvordan kan vi da vite at de ikke har sannheten med mindre vi prøver alt mot Skriften?» – Ellen G. White: The Advent Review and Sabbath Herald, 3. april 1888. Og da må vi underkaste våre egne oppfatninger under dem som vi møter i Guds ord.