---
title:  'Epilog: Å kjenne Jesus og hans ord'
date:  21/12/2024
---

### Bakgrunnsstoff
Joh 21, Joh 11,9–10, Joh 8,42–44, Joh 4,46–54, 2 Tim 3,16, Joh 15,1–11

> <p>Minnevers</p>
> Dere gransker skriftene, for dere mener at dere har evig liv i dem – men det er de som vitner om meg! (Joh 5,39).

I likhet med Markus avslutter Johannes med et møte i Galilea. Dette siste studiet i Johannesevangeliet handler om dette møtet, men plasserer det inn i temaet om hvordan vi kjenner Jesus og Guds ord – en tanke som går som en rød tråd gjennom hele det fjerde evangeliet.

Disiplene hadde vært sammen med Jesus i over tre år, men var ikke forberedt på korsfestelsen og oppstandelsen, enda Jesus gang på gang hadde fortalt dem hva som ville skje.

Dessverre tok de ham ikke på ordet.

I dag kan vi komme til å gjøre det samme: Vi hører eller leser Guds ord, men lytter ikke til det, blir ikke i det og adlyder det ikke. Det vil si at vi ikke tar imot det som det lyset som skal lede våre tanker og handlinger. Det er dessverre her altfor mange kristne befinner seg, kanskje uten å vite det.

I denne siste uken i Johannesevangeliet skal vi se på noen av de viktigste punktene i dette evangeliet, som kan hjelpe oss forbi det å bare ha hodekunnskap om Jesus og lære ham bedre å kjenne så vi blir i ham og hans ord.