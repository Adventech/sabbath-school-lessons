---
title:  «Herre, gi meg dette vannet»
date:  29/10/2024
---

«Jeg stenker rent vann på dere, så dere blir rene. Jeg renser dere for all urenhet og for alle avgudene. Jeg gir dere et nytt hjerte, og en ny ånd gir jeg inni dere. Jeg tar steinhjertet ut av kroppen deres og gir dere et kjøtthjerte i stedet. Jeg gir min Ånd i dere og gjør at dere følger forskriftene mine, holder lovene mine og lever etter dem» (Esek 36,25–27).

`Hvordan gjenspeiler Esekiel 36,25–27 de sannhetene Jesus forsøkte å dele med Nikodemus og kvinnen ved brønnen?`

Jesus forsøkte å nå frem til de to med åndelige sannheter, men han gjorde det med illustrasjoner fra naturens verden.

Ingen av dem forsto hva Jesus mente, i hvert fall ikke til å begynne med. Hvordan, spurte Nikodemus, kan et menneske bli født på ny? Hvordan kan man vende tilbake til mors liv? Nikodemus tenkte tydeligvis helt verdslig og jordisk, enda Jesus helt klart pekte ham i retning av en åndelig sannhet. Kvinnen tok også Jesu ord om vannet bokstavelig, enda det var tydelig at Jesus snakket om noe åndelig.

Kvinnens svar på Jesu tilbud om levende vann var: «Herre, gi meg dette vannet så jeg ikke blir tørst igjen og slipper å gå hit og hente opp vann» (Joh 4,15). Hun antok at hun ville slippe å gå til brønnen hvis hun fikk det vannet Jesus tilbød, og dermed slippe å møte andre. Det er påfallende at samtalen skifter så fort fra at Jesus ber om noe å drikke til at kvinnen ber ham om noe å drikke.

`Les Joh 4,16. Hva sa Jesus til kvinnens ønske?`

Jesus skifter samtaleemne og ber henne hente mannen sin. Hvorfor dette temaskiftet? Kvinnen har opptrådt unnvikende. Jesus leste hjertet. Hun må se sin tilstand for å finne legedom. «Før kvinnen kunne ta imot den gaven han lengtet etter å gi henne, måtte hun innse sin synd og kjenne ham som sin frelser.» – Ellen G. White: _Slektenes håp_, s. 130.