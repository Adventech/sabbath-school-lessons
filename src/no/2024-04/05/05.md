---
title:  Jesus avslører seg
date:  30/10/2024
---

`Les Joh 4,16–24. Hvordan viste Jesus at han kjente kvinnens dypeste hemmeligheter, og hvordan reagerte hun?`

Lyset var for sterkt til å se rett på det. Kvinnen forstår at Jesus er en profet, men hun er likevel unnvikende igjen. Hun stiller Jesus et religiøst stridsspørsmål – om hvor man skal tilbe.

Jesus svarte at samaritanene ikke visste hva de tilba. Deres tilbedelse var en blanding av jødedom og hedenskap. Jødene tilba den Gud som åpenbarer seg – nok en viktig erkjennelse for en samaritaner.

Tilbedelsen av den sanne Gud er ikke stedbundet. Derfor hadde det ingen hensikt å snakke om stedet for gudsdyrkelsen. For Gud er ånd, og de som tilber ham, må gjøre det i ånd og sannhet. Kvinnen godtok Jesu enkle sannhet og var villig til å høre mer.

`Les Joh 4,25–26. Hvordan åpenbarte Jesus hvem han var?`

Av alle de fire evangeliene, er dette det eneste stedet før rettsaken mot Jesus at han sier rett ut at han er Messias. Og han gjorde det ikke til en stor folkemengde eller en viktig person, men til en ikke navngitt samaritansk kvinne, alene og ved Jakobs brønn. Han er interessert i enhver ensom sjel som føler seg utenfor og alene.

For denne kvinnen, som både tilhørte en fremmed kultur og var av tvilsom moralsk kvalitet, røper Jesus hvem han er. Og etter å ha vist henne at han kjente hennes mørkeste hemmeligheter, ga han henne også en god grunn til å tro på ham.

`Hva kan denne historien si oss om hvorfor evangeliet må bryte ned de stengslene vi mennesker reiser mot hverandre?`