---
title:  Samaritanenes vitnesbyrd
date:  26/10/2024
---

### Bakgrunnsstoff
Joh 4,1–42, Joh 3,26–30, Jer 2,13, Sak 14,8, Esek 36,25–27

> <p>Minnevers</p>
> Og de sa til kvinnen: ‘Nå tror vi ikke lenger bare på grunn av det du sa. Vi har selv hørt ham, og vi vet at han virkelig er verdens frelser.’ (Joh 4,42).

Hvem var samaritanene? Assyrerne hadde ført Nordriket Israel i fangenskap i 722 f.Kr. For å skape politisk stabilitet spredte assyrerne fangene sine utover hele riket. På samme måte ble fanger fra andre folkeslag hentet for å befolke Nordriket, og disse ble til samaritanene, som praktiserte sin egen form for jødedom.

Men forholdet mellom dem og jødene var ikke godt. For eksempel motsatte samaritanene seg gjenoppbyggingen av tempelet da jødene kom tilbake fra Babylon. I mellomtiden hadde samaritanene bygget sitt eget tempel på Gerisim-fjellet. Men den jødiske herskeren Johannes Hyrkanos ødela dette tempelet i 128 f.Kr.

På Kristi tid levde fiendskapet i beste velgående. Jødene unngikk Samaria så langt det var mulig. Selv om det kan ha foregått handel, var annen kontakt tabu. Jødene ville ikke låne av samaritanene eller engang motta en tjeneste fra dem. Det er på denne bakgrunn Johannes forteller om møtet mellom Jesus, kvinnen ved brønnen og innbyggerne i den samaritanske byen Sykar.