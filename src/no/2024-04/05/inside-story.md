---
title:  Misjonsfortelling
date:  01/11/2024
---

#### Uoppfordret bok i posten

_Av Andrew McChesney_

Rob Schetky, en pensjonert offiser i den amerikanske marinen, hadde kjempet med Bibelen og dens betydning det meste av livet.

Rob, som en gang var agnostiker, søkte etter Guds vilje, men sabbaten var et problem. Han ble rasende når folk droppet kirken og drev med hverdagslige aktiviteter på søndagen. Han spurte: «Hvorfor spiller du golf på søndag?» Men innerst inne lurte han på: «Hvor i Bibelen har Gud endret sabbaten?»

Rob sluttet å gå i kirken. Han var på utkikk etter en ny menighet i Fairbanks i den amerikanske delstaten Alaska, da han uoppfordret fikk en bok i postkassen. «Det var en interessant overskrift», tenkte han og studerte boken. «Jeg lurer på hva The Great Controversy er for noe.»

Da han forlot postkontoret, gikk han forbi en bunke med The Great Controversy-bøker som andre hadde kastet på en disk. Det hadde vært en masseutsendelse.

Hjemme ble Rob oppslukt av boken. Han ble opprømt da han leste om hvordan mennesket, ikke Gud, hadde endret tilbedelsesdagen fra sabbaten. «Du verden!» tenkte han. «Her er det noen som forteller kirkens historie på en veldig logisk måte».

Han kontaktet en venn og sa: «Jeg har funnet en fantastisk historie om kristendommen. Den heter ‘Den store striden’.» Senere ringte vennen tilbake. «Du må komme deg vekk», sa han. «Det er syvendedagsadventistkirken. De er en sekt!»

Rob ble overrasket. Han hadde ikke lagt merke til navnet til bokens forfatter, Ellen G. White, eller at hun hadde vært med på å grunnlegge adventistkirken. «Nei, de er ikke en sekt», sa han. «De tror bare på Guds ord.»

Etter samtalen lurte Rob på om det fantes adventister i Fairbanks. På nettet fant han en kirke bare 10 minutters kjøring unna. På sabbaten tok han med seg Bibelen og The Great Controversy og dro til kirken. Han hadde lest boken i mindre enn en måned.

Den første som tok imot ham i kirken, var sabbatsskolelæreren Helen. Hun ble overrasket da hun fikk vite at han hadde kommet på grunn av Den store striden. «Du har nettopp ødelagt for klagene mine», sa hun.

Hun hadde vært bekymret for at den lille størrelsen på bokens tekst gjorde den umulig å lese. Men Rob hadde allerede lest tre fjerdedeler av boken – og han hadde kommet til kirken for å lære mer.

I dag, sju år senere, er Rob 70 år og menighetstjener i kirken. Han leser fortsatt Bibelen og Ellen G. Whites skrifter daglig. «Da jeg fant Syvendedags Adventistkirken, fant jeg et hjem, og jeg fant sannheten», sier han.

Bli med adventistenes verdenskirke i 2024 i massekampanjen og distribusjonen av The Great Controversy. Besøk greatcontroversyproject.com for mer informasjon, eller spør pastoren din.