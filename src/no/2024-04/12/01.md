---
title:  'Herlighetstimen: Korset og oppstandelsen'
date:  14/12/2024
---

### Bakgrunnsstoff
Joh 18,33–19,5, Joh 19,17–22, Joh 19,25–27, Luk 2,34–35, Joh 20,1–18, 1 Kor 15,12–20

> <p>Minnevers</p>
> «Du er altså konge?» sa Pilatus. «Du sier at jeg er konge», svarte Jesus. «For å vitne om sannheten er jeg født, og derfor er jeg kommet til verden. Hver den som er av sannheten, hører min røst.» (Joh 18,37).

Jesu korsfestelse og oppstandelse er høydepunktet i Johannesevangeliet. De ti første kapitlene dekker cirka tre og et halvt år mens kapitlene 11–20 dekker et par uker.

De fire evangeliene skildrer Jesu død forskjellig. Fortellingene stemmer nok overens, men forfatterne vektlegger poenger som er spesielt relevante for temaene i hvert deres evangelium. Matteus understreker oppfyllelsen av Skriften, Markus legger vekt på parallellen mellom Jesu dåp og korset, og Lukas fokuserer på korset som helbredelse og frelse («fortellingen om tyven på korset»).

Men Johannes presenterer korset som Jesu kroning, spesielt knyttet til tanken om timen, som det vises til flere ganger i boken (Joh 7,30; Joh 8,20; Joh 12,27). Tanken om kroningen er et ironisk bilde, for korsfestelse var romernes mest vanærende og ydmykende henrettelsesmetode. Denne kontrasten peker mot den dypt ironiske skildringen hos Johannes: Jesus dør i skam, men korsfestelsen er samtidig hans praktfulle kroning som Frelser.