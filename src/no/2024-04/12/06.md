---
title:  Jesus og Maria
date:  19/12/2024
---

`Les Joh 20,11–13. Hva er det her som viser hvorfor Maria Magdalena fortsatt ikke forsto hva den tomme graven skulle bety?`

Den siste omtalen av Maria før dette er at hun forteller Peter og Johannes at graven var tom (Joh 20,2). De løp til graven, og hun kom litt senere tilbake. Da Peter og Johannes hadde undersøkt graven, gikk de. Men Maria kom tilbake og ble stående der og gråte. Hun hadde nok grått mye de siste dagene. Og nå – dette også? Hun bøyde seg og kikket inn.

Til hennes forbauselse var det to hvitkledde engler i graven, og de satt der Jesu kropp hadde ligget. De spurte: «Hvorfor gråter du, kvinne?» (Joh 20,13). Hun svarte forpint at de hadde fjernet hennes Herre, og at hun ikke visste hvor de hadde gjort av ham.

`Les Joh 20,14–18. Hva forandret alt for Maria?`

Med tårer i øynene snudde Maria seg og så noen bak seg. Med ord som minner om englenes, spør den fremmede: «Hvorfor gråter du, kvinne? Hvem leter du etter?» (Joh 20,15). Hun tror hun snakker med gartneren og ber om hjelp til å finne Jesu lik.

Den fremmede sier ett ord: «Maria». Det var en åpenbaring som med ett ord forandret verden. Plutselig skjønner den forbausede Maria at det er den oppstandne Jesus som snakker til henne, og gjenkjenner ham. Jesus insisterer på at hun ikke må oppholde ham, for han må til sin Far. Men hun får beskjed om å gå og fortelle disiplene at han «stiger opp til ham som er min Far og Far for dere, min Gud og deres Gud» (Joh 20,17). Maria gikk. Hun fortalte disiplene at hun hadde sett Herren og fortalte alt det han hadde sagt (Joh 20,18).

`Les 1 Kor 15,12–20. Hva gagner kristentroen hvis Kristus ikke har stått opp fra de døde, sier Paulus?`