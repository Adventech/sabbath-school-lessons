---
title:  Faderen, Sønnen og Ånden
date:  07/12/2024
---

### Bakgrunnsstoff
Joh 14,10, Joh 14,24, 1 Mos 3,7–9, Joh 16,27–28, Joh 16,7–11, Joh 17,1–26

> <p>Minnevers</p>
> Men Talsmannen, Den hellige ånd, som Far skal sende i mitt navn, skal lære dere alt og minne dere om alt det jeg har sagt dere (Joh 14,26).

Johannesevangeliet er en tematisk mosaikk. Johannes bruker tegn (mirakler) for å vise at Jesus er den Messias som profetene hadde lovet. Han trekker inn en lang rekke vitner for å vise at Jesus er Kristus. Han bruker også «JEG ER»-utsagn for å vise at han er guddommelig.

Alle tre medlemmer av guddommen er nevnt i Johannes 1 (Joh 1,1–4; Joh 1,14; Joh 1,18; Joh 1,32–34). I århundrer har mennesker forsøkt å fatte Guddommens vesen, men siden vi ikke kan det, er det mange som avviser tanken. Men er det ikke dumt å avvise noe bare fordi vi ikke fullt ut forstår det, eller fordi det ikke passer inn i den menneskelige fornufts rammer?

Johannes sier at hvis du vil forstå Gud, må du se på Jesus og det som er åpenbart i Ordet. Denne tilnærmingen åpner en hel ny verden av relasjoner – mellom de tre i Guddommen, mellom Guddommens medlemmer og menneskene, og mennesker imellom. Denne uken ser vi på Johannesevangeliets fremstilling av Faderen, Sønnen og Den hellige ånd, men nå i sammenheng med avskjedstalen (Joh 13–17).