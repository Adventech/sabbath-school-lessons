---
title:  Videre lesning
date:  13/12/2024
---

Les Ellen G. White: «Jesu avskjedstale» s. 504–517 i _Slektenes håp_; «Additional Note on [John] Chapter 1» i _The SDA Bible Commentary_, bind 5, s. 911–919.

«Motstanderne bedømte Jesus «etter kjødet» eller «slik mennesker gjør» (Joh 8,15). Dette er trolig enda verre enn å dømme «etter det dere ser» (Joh 7,24). Her tyr de til det falne menneskes kriterier i en fallen verden, uten Åndens overbevisende kontroll (se Joh 3,3–7). De så «kjøttet» hans, men tenkte ikke på at han kunne være Ordet som ble kjøtt (Joh 1,14). Å betrakte Kristus ut fra så begrensede kriterier er å vurdere ham rent verdslig (2 Kor 5,16).

«Talsmannen kalles ‘sannhetens Ånd’. Han skal forklare og bevare sannheten. Han tar først bolig i hjertet som sannhetens Ånd. Slik blir han trøsteren. Det er trøst og fred i sannheten, men det finnes ingen virkelig fred og trøst i det som ikke er sant. Satan får makt over sinnet ved hjelp av falske teorier og tradisjoner. Han viser menneskene til falske normer. Slik fordreier han sinnet. Gjennom Guds ord taler Den hellige ånd og innprenter sannheten på sinnet. Slik avslører han villfarelser og fordriver dem fra vårt indre. Det er ved sannhetens Ånd, som virker gjennom Guds ord, at Kristus vinner sitt utvalgte folk for seg selv.» – Ellen G. White: _Slektenes håp_, s. 509–510.

**Forslag til samtale**

`Evig liv er å kjenne Gud (Joh 17,3). Hva er det å kjenne Gud, ikke bare å kjenne visse fakta om ham, f.eks. at han er mektig, kjærlig eller rettferdig? Hva ville du svare om du ble spurt: «Kjenner du Gud?» Hvor er Jesus i svaret ditt?`

`Hva betyr Jesu ord om at «ditt ord er sannhet» i praksis? (Joh 17,17).`

`Jesus ba: «Jeg ber ikke om at du skal ta dem ut av verden, men at du skal bevare dem fra det onde» (Joh 17,15). Hvordan påvirker våre valg hvor godt denne bønnen kan oppfylles i vårt liv?`