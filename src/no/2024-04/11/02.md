---
title:  Far i himmelen
date:  08/12/2024
---

Johannesevangeliet er skrevet med den overordnede bibelske fortellingen som bakteppe, og begynner med vårt opphav. «I begynnelsen skapte Gud himmelen og jorden» (1 Mos 1,1). Eller: I begynnelsen skapte Faderen, Sønnen og Den hellige ånd himmelen og jorden. De er Kilden til alt som er. De skapte universet, også vesenene som bor i det. På vår klode ble det skapt liv på en spesiell måte, og det mest spesielle var mennesket. Og Guds hensikt med å skape oss var at vi skulle leve i kjærlighet og harmoni med ham og med hverandre.

Dessverre førte Lucifer synden inn i denne verden. Synd er blant annet en brist på forholdet vårt til Gud. Den gir et forvrengt bilde av Gud. Derfor tok Jesus vår natur på seg for å gjenreise kunnskapen om Gud og formidle frelse til menneskene. Mens han var her, la Jesus sitt liv inn under Faderen og levde etter hans ledelse. Han sa: «Jeg og Far er ett» (Joh 10,30). «Far er i meg og jeg i Far» (Joh 10,38). «Hvis jeg ikke gjør min Fars gjerninger, så tro ikke på meg» (Joh 10,37).

**Hva var noen av Faderens roller, slik de er beskrevet i tekstene nedenfor?**

`Joh 3,16–17; Joh 6,57.`

`Joh 5,22; Joh 5,30.`

`Joh 6,32; Joh 14,10; Joh 14,24.`

`Joh 6,45.`

`Joh 15,16; Joh 16,23.`

`Disse versene viser Faderen nært forbundet med Jesus Kristus, hans Sønn. Faderen har intim kontakt med vår verden og er dypt engasjert i vår frelse. Hva sier dette om Guds kjærlighet til oss?`