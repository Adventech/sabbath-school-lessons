---
title:  Vitner om Kristus som Messias
date:  19/10/2024
---

### Bakgrunnsstoff
Joh 1,19–23, Jes 40,1–5, Joh 1,29–37, Rom 5,6, Joh 1,35–39, Joh 1,43–51, Joh 3,1–21

> <p>Minnevers</p>
> Jesus svarte: «Sannelig, sannelig, jeg sier deg: Den som ikke blir født på ny, kan ikke se Guds rike» (Joh 3,3).

Jesus ga folk gode belegg i Skriften for det han sa om seg selv, blant annet: «Sannelig, sannelig, jeg sier dere: Den som tror, har evig liv» (Joh 6,47). Men han gjorde mer enn det. Han forvandlet vann til vin, mettet tusenvis av mennesker med noen få brød, helbredet embetsmannens sønn og mannen ved Betesda-dammen, ga den blindfødte synet tilbake og vekket opp Lasarus fra de døde. Evangelisten viser til en rekke hendelser og mennesker – jøder, hedninger, rike, fattige, menn, kvinner, makthavere, vanlige folk, lærde og ulærde – som vitner om hvem Jesus er.

Johannes peker til og med på Faderens eget vitnesbyrd og på Skriften, som alle vitner om Jesu identitet.

Vi innleder uken med døperen Johannes’ vitnesbyrd. Andre vitner trer også inn på scenen: Andreas og Simon Peter, Filip og Natanael, og et høyst uventet vitne, fariseeren Nikodemus. Men vi aner et annet vitne i bakgrunnen (den disippelen som var sammen med Andreas i Joh 1,35; Joh 1,40) – Johannes selv.