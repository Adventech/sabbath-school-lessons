---
title:  Guds lam
date:  21/10/2024
---

Jødefolket ventet på at Messias skulle befri dem fra Roma. Johannesevangeliet ville at de skulle se at Jesus oppfylte profetiene om kongen som skulle komme. Messias skulle ikke være en jordisk hersker. Han kom for å oppfylle alle GTs løfter om seg selv, deriblant at han kom for å gi sitt liv for verden og gjenreise forholdet mellom Gud og hans folk.

`Les Joh 1,29–37. Hva kunngjør døperen Johannes om Jesus? Hvilket bilde bruker han, og hvorfor er det viktig for å forstå hvem Jesus var og hva han skulle gjøre?`

Det døperen sa om Jesus som Guds lam, underbygger formålet med Johannesevangeliet, som er å skape en ny forståelse av Messias’ verk og natur. Jesus skulle nemlig oppfylle løftet i offersystemet, helt tilbake til det løftet om frelseren som ble gitt i 1 Mos 3,15.

«Da Johannes døpte Jesus og utpekte ham som Guds lam, ble det kastet nytt lys over Messias’ misjon. Johannes ble minnet om det Jesaja hadde sagt: Han er ‘lik et lam som føres bort for å slaktes’ Jes 53,7.» – Ellen G. White: _Slektenes håp_, s. 91.

`Les Mark 10,45, Rom 5,6 og 1 Pet 2,24. Hva bidrar disse versene med til forståelsen av Jesu rolle som «Guds lam»?`

n Johannes trengte mer kunnskap om Jesu virke, men han var sikker på at Jesus var den lovede Messias som var kommet for å oppfylle profetiene.

`Tenk over tittelen «Guds lam» om Jesus. Hvilke bilder gir det deg, og hvordan bidrar koblingen til GTs offersystem til at du forstår hva frelsen har kostet?`