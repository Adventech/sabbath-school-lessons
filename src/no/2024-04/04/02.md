---
title:  Døperen Johannes’ vitnesbyrd
date:  20/10/2024
---

Som vi så sist uke, begynner Johannes med Jesus Kristus, Ordet, og hans evige eksistens før skapelsen. Men i den samme prologen er døperen Johannes vitne om Jesus. Noen jøder på Jesu tid forventet to messiaser, en prestelig og en kongelig. Johannes sier at døperen Johannes ikke sa han var en av de to, men at han var et vitne om den ene sanne Messias.

`Les Joh 1,19–23. Hvordan forklarte døperen Johannes sin oppgave?`

De religiøse lederne sendte prester og levitter for å få vite hvem Johannes var. I en tid med store messianske forventninger i Judea var det viktig at døperen avklarte sin holdning til forventningene. Han var ikke Lyset, men han var sendt av Gud for å vitne om Lyset og forberede Messias’ komme (Joh 1,6–8). Derfor svarte han så tydelig som mulig: «Jeg er ikke Messias» (Joh 1,20).

Dessuten døpte Johannes med vann mens Kristus skulle døpe med Ånden (Joh 1,26; Joh 1,33). 	Johannes var ikke verdig til å løsne Jesu sandalrem (Joh 1,27). Kristus var større enn Johannes, fordi han var før Johannes (Joh 1,30). Jesus var Guds Sønn, Johannes pekte bare på ham (Joh 1,34).

`Les Jes 40,1–5 og Joh 1,23. Hvordan bruker Johannes disse versene?`

Den gang veiene var hullete og steinete, hendte det at tjenere ble sendt foran kongen for å jevne ut veien og fjerne skarpe svinger slik at kongen kom lettere frem. Som oppfyllelse av profetien kom Johannes for å forberede folkets hjerter på Jesus.

`Hvordan bør vi adventister kopiere døperen Johannes? Hva er likt?`