---
title:  Videre lesning
date:  25/10/2024
---

Les Ellen G. White: «Rådsherren som ble Kristus-tilhenger,» s. 115–122 i _Slektenes håp_.

Nikodemus «gransket Skriften med en annen innstilling, ikke for å drøfte en teori, men for å få liv for sjelen. Da han lot Den hellige ånd lede seg, begynte han å se himmelriket. … Ved tro tar vi imot Guds nåde, men troen er ikke vår frelser. Vår tro har ingen egenverdi. Troen er den hånden vi griper fatt i Jesus med, og med den tilegner vi oss hans fortjeneste som er legemidlet mot synd. … Omvendelsen kommer fra Kristus like sikkert som tilgivelsen.

Hvordan kan vi da bli frelst? Menneskesønnen er blitt løftet opp ‘slik Moses løftet opp slangen i ørkenen’. Hver den som er blitt lurt og bitt av slangen, kan se på ham og leve. ‘Se, Guds lam, som bærer bort verdens synd!’ Joh 1,29. Lyset som skinner fra korset, viser oss Guds kjærlighet. Hans kjærlighet drar oss til ham. Hvis vi ikke står imot denne dragningen, vil vi bli ledet til korsets fot i anger over de syndene som har korsfestet Kristus. Da vil Guds Ånd ved troen skape et nytt liv i oss. Tanker og ønsker tas til fange under lydigheten mot Kristi vilje. Vårt sinn blir skapt på ny i hans bilde, han som har makt til å underlegge seg alt. Da blir Guds lov skrevet i sinn og hjerte, og vi kan si med Kristus: ‘Min Gud, å gjøre din vilje gir meg glede, din lov er dypt i mitt indre.’ Sal 40,9.» – Ellen G. White: _Slektenes håp_, s. 121.

**Forslag til samtale**

`Døperen Johannes skulle bane vei for Jesus. Hvor godt vil du si at han lyktes med det, rent menneskelig sett? Når du tenker over svaret ditt, bør du også stille deg spørsmålet: Hva er suksess i åndelige saker?`

`Senere uttrykte døperen oppriktig tvil (Matt 11,2–3; Luk 7,19). Hva skyldtes spørsmålene hans, og hva kan de lære oss om å stå fast i troen?`

`Snakk sammen om hvordan en som Nikodemus, en leder i den sanne menighet og sikkert svært kunnskapsrik, kunne være åndelig uvitende om det som virkelig betyr noe. Hva kan dette lære oss?`