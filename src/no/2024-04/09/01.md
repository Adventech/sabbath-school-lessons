---
title:  Livets kilde
date:  23/11/2024
---

### Bakgrunnsstoff
Joh 1,4, Joh 10,10, Joh 1,12–13, Joh 6,61–68, 4 Mos 13,23–33, Matt 4,1–4

> <p>Minnevers</p>
> Jeg er veien, sannheten og livet. Ingen kommer til Far uten ved meg (Joh 14,6).

I Johannes’ evangelium, da Jesus ble spurt hvem han var, svarte han med et uttrykk som betegner guddom. «JEG ER» var en utvetydig henvisning til Herren selv, han som hadde vist seg for Moses i den brennende busken. «JEG ER DEN JEG ER», sa han til Moses (2 Mos 3,14). Og den samme Gud, «JEG ER», «ble menneske og tok bolig iblant oss, og vi så hans herlighet, en herlighet som den enbårne Sønn har fra sin Far, full av nåde og sannhet» (Joh 1,14).

Temaet «JEG ER» går som en rød tråd gjennom Johannesevangeliet. Ukens minnevers gjenspeiler temaet: «Jeg er veien, sannheten og livet» (Joh 14,6). Denne «JEG ER» er verdens lys, livets brød, porten eller døren til sauene, den gode hyrde og det sanne vintreet.

Denne uken fortsetter med åpenbaringen av Gud slik den gis hos Johannes. Vi skal også se nærmere på medaljens bakside, det at noen forkastet Jesus til tross for alle bevisene på at han var Messias. Det er to grunner til at vi skal studere dette: for at vi ikke skal gjøre den samme feilen, men også for å se hvordan vi kan nå dem som står i fare for å gjøre den samme feilen.