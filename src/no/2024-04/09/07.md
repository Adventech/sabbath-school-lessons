---
title:  Videre lesning
date:  29/11/2024
---

Ellen G. White: «Gud med oss» s. 9–14; «Ny konfrontasjon,» s. 454–460 i _Slektenes håp_.

«Da Kristus ble menneske, åpenbarte han en personlighet som er det motsatte av Satans. Men han gikk enda lenger på ydmykhetens sti. ‘Da han sto fram som menneske, fornedret han seg selv og ble lydig til døden, ja, døden på korset.’ Mens øverstepresten tok av seg sin praktfulle embetsdrakt og gjorde tjeneste i den alminnelige prestens hvite linklær, tok Kristus på seg en tjeners skikkelse og brakte et offer der han selv var både prest og slaktoffer. ‘Han ble såret for våre lovbrudd, knust for våre synder. Straffen lå på ham, vi fikk fred.’

Kristus ble behandlet som vi fortjener, for at vi kunne bli behandlet som han fortjener. Han ble fordømt for våre synder som han ikke hadde noen del i, for at vi kunne bli rettferdiggjort ved hans rettferdighet som vi ikke hadde noen del i. Han led den død som vi skulle lidd, så vi kunne få det liv som tilhørte ham. ‘Ved hans sår ble vi helbredet.’» – Ellen G. White: _Slektenes håp_, s. 13.

**Forslag til samtale**

`Jesus ga avkall på så mye for å frelse verden. Hvordan kan du best hjelpe andre å innse dette og komme til ham i tro?`

`Hva er den største forskjellen på å ta beslutninger på et menneskelig, verdslig plan og å gjøre det ut fra guddommelig åpenbaring?`

`Hvordan passer logikk og fornuft inn i forståelsen av Guds ord? Hvilke logiske og rasjonelle grunner har vi for å tro? Hvordan kan f.eks. oppfylte profetier eller naturens forbløffende skjønnhet og kompleksitet føre oss logisk og rasjonelt til Guds eksistens og til sannheten i frelsesplanen?`

`Snakk om det dere svarte på spørsmålet til slutt i tirsdagsavsnittet. Hva bygger din tro på? Hva vil du svare hvis noen spør deg hvorfor du tror på Jesus og evangeliets budskap?`