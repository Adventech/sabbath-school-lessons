---
title:  Videre lesning
date:  22/11/2024
---

Les Ellen G. White: «Jesu avskjedstale,» s. 504–517 i _Slektenes håp_.

«Sannheten var blitt betrodd det hebraiske folket som en skatt av gull. Den jødiske husholdningen bar himmelens eget stempel. Den var blitt innstiftet av Kristus selv. Forløsningens dyrebare sannheter lå i et slør av symboler og forbilder. Så kom Kristus. Men jødene kunne ikke kjenne igjen ham som alle disse symbolene viste til. De hadde Guds Ord midt iblant seg. Men visse overleveringer hadde gått i arv fra det ene slektleddet til det andre. Disse menneskelige fortolkningene av Skriften skjulte sannheten slik den egentlig er i Jesus Kristus. Den åndelige betydningen av De hellige Skriftene var tapt av syne. Et skattkammer fylt av all verdens kunnskap sto åpent for dem, men de visste det ikke.

Gud skjuler ikke sannheten for menneskene. Det er deres handlemåte som gjør sannheten uklar. Kristus ga jødefolket rikelig med beviser på at han var Messias. Men hans undervisning krevde en avgjort forandring i deres liv. De så at de måtte gi avkall på sine kjæreste læresetninger og tradisjoner, på sine egenkjærlige og syndige vaner. Det ble et stort offer for dem å ta imot den evige og uforanderlige sannheten. Derfor ville de ikke bøye seg for det mest avgjørende bevis Gud kunne gi dem for å styrke deres tro på at Jesus var Messias. De bekjente seg til å tro på Det gamle testamentes skrifter. Men de nektet å tro på vitnesbyrdene som fantes der om Kristi liv og karakter. De var redde for å bli overbevist. Det ville ha tvunget dem til å omvende seg og gi opp sine forutfattede meninger. Midt blant dem fantes evangeliets skatt – veien, sannheten og livet. Men de vraket den største gaven himmelen kunne gi dem.» – Ellen G. White: _Ord som lever_, s. 65, 66.

**Forslag til samtale**

`Hvordan kan profetiene som gikk i oppfyllelse i Jesu liv, skape tro?`

`Hva er de tre-fire største hindrene som sto i veien for at de religiøse lederne skulle tro på Jesus? Hvordan kommer de samme prinsippene til uttrykk i dag?`

`Gjør opp status over hva du setter din lit til i dag. Hva kan styrke din tro?`

`Hva bør svaret ditt på spørsmålet i slutten av mandagens studie si oss om Skriftens autoritet, og hvorfor må vi avvise alt som sår tvil om Skriftens autoritet?`