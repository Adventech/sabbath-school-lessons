---
title:  'GT-profetier om Jesus: Del 2'
date:  20/11/2024
---

Jesus sa til de religiøse lederne: «Dere gransker skriftene, for dere mener at dere har evig liv i dem – men det er de som vitner om meg!» (Joh 5,39). For en utrolig påstand å komme med om seg selv!

Anslagene varierer, men noen lærde mener at Jesus fra Nasaret oppfylte flere hundre av profetiene i GT. Men uansett antall, er oddsen svimlende liten for at én mann skulle ha oppfylt bare noen få av dem, for ikke å snakke om alle. Iblant er det noen som bruker et slikt bilde: Tenk deg at du fyller et område på størrelse med Frankrike med et halvmeterhøyt lag med mynter, maler én mynt rosa og blander alle sammen. Gi så en person med bind for øynene én sjanse til å finne den rosa mynten. Hva er oddsen for at han eller hun velger den riktige mynten?

Kristi fødsel, liv og død var utvilsomt forutsagt i GT og er et tydelig bevis på hans identitet som den forventede Messias. Johannes viser til disse GT-tekstene gang på gang og understreker nettopp dette poenget om hvem Jesus var, og også hvorfor vi bør tro på ham og ta imot den frelsen han tilbyr.

**Hva sier disse tekstene om Jesus som oppfyllelse av messianske profetier?**

`Joh 12,13; Sal 118,26.`

`Joh 12,14–15; Sak 9,9.`

`Joh 13,18; Sal 41,10.`

`Joh 19,37; Sak 12,10; Sak 13,6.`

`Hvor fast forankret er du i det du tror på? Hva kan du svare hvis noen utfordrer deg på din tro på Jesus som Messias, og hvor vil du gå, og hvorfor, for å begrunne din tro?`