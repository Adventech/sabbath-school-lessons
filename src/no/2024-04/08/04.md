---
title:  'GT-profetier om Jesus: Del 1'
date:  19/11/2024
---

I en samtale med de religiøse lederne om hvem han var, bekreftet Jesus Skriftens autoritet. Ved første øyekast kunne det virke unødvendig for ham å gjøre det, for de trodde jo på Bibelen. Men selv overfor dem understreket Jesus Skriftens autoritet, og det for å vise dem hvem han var – uansett hvor harde hjerter de hadde, og uansett hvor iherdig de prøvde å stå imot overbevisningen.

Samtidig har Johannes mange direkte sitater fra og hentydninger til GT som peker på Jesus som oppfyllelsen av GTs løfte om en Messias.

**Hva er sammenhengen mellom disse tekstene i NT og GT? Det vil si, hvordan bruker NT disse tekstene til å vitne om Jesus?**

`Joh 1,23; Jes 40,3.`

`Joh 2,16–17; Sal 69,10.`

`Joh 7,38; Jer 2,13.`

`Joh 19,36; 4 Mos 9,12.`

Inspirert av Den hellige ånd understreker ikke bare Johannes, men også Peter, Paulus, Matteus, Markus, Lukas og alle forfatterne i NT at Jesus fra Nasaret oppfylte GTs profetier med sitt liv, sin død, oppstandelse og himmelfart til Guds trone.

Men når forsto disiplene endelig at Skriftene pekte på Jesus, selv om han til stadighet viste til Skriftene som forutsa hva han skulle gjøre? Det var først etter hans død og oppstandelse, og etter at han hadde vist seg for dem, at de endelig forsto det. «Da han var stått opp fra de døde, husket disiplene hans at han hadde sagt dette, og de trodde Skriften og det ordet Jesus hadde sagt» (Joh 2,22; se også Joh 20,9).