---
title:  Oppfylte GT-profetier
date:  16/11/2024
---

### Bakgrunnsstoff
Joh 5,17, Joh 5,20, Joh 5,36–40, Joh 5,46–47, Joh 13,18, Joh 17,12, Jer 2,13, Sak 9,9, Joh 8,12–30

> <p>Minnevers</p>
> Men jeg har et sterkere vitneutsagn enn det Johannes ga: de gjerningene Far har gitt meg å fullføre. Og det er disse gjerningene jeg gjør, som vitner om at Far har sendt meg. (Joh 5,36).

Hos Johannes ser vi gang på gang alt det Jesus sa og gjorde som viste at jo, Messias (hammashiach), Kristus, var kommet til Israel. Og han hadde faktisk kommet som en av dem, en jøde født i Betlehem, slik Skriften hadde forutsagt.

Men, som Johannes skrev: «Han var i verden, og verden er blitt til ved ham, men verden kjente ham ikke» (Joh 1,10).

Han var i verden, og verden er blitt til ved ham, og likevel kjente ikke verden ham. Det er forbløffende. Og som vi kan se hos alle evangelistene, var det mange som ikke kjente ham, selv om de burde ha gjort det i lys av alt det Jesus gjorde og sa. Og fordi GT pekte på ham.

Denne uken skal vi se andre måter Johannes avslørte Jesus som Messias på, og vi skal også se hvorfor noen fortsatte å avvise ham – trass i alt det som talte for at han var Kristus.

Hva kan vi lære av deres feil?