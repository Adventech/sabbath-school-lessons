---
title:  Videre lesning
date:  08/11/2024
---

Les Ellen G. White: «Krisestemning i Galilea,» s. 285–294 og «I den ytre forgården,» s. 471–475 i _Slektenes håp_.

«‘Hvem skal vi gå til?’ Lærerne i Israel var formalismens slaver. Fariseerne og saddukeerne lå i evig strid med hverandre. Å forlate Jesus ville være å falle i hendene på dem som holdt seg til ritualer og seremonier, ærgjerrige mennesker som bare var ute etter selvforherligelse. Disiplene hadde opplevd mer fred og glede siden de tok imot Jesus enn i hele sitt tidligere liv. Så hvordan kunne de gå tilbake til dem som hadde hånet og forfulgt ham som er synderes venn? De hadde gått og ventet på Messias lenge. Nå var han kommet, og de kunne ikke forlate ham og gå til dem som sto ham etter livet og hadde plaget dem fordi de var sammen med Jesus.

‘Hvem skal vi gå til?’ Ikke bort fra Jesu lære, alt han sa om kjærlighet og barmhjertighet, og over til vantroens mørke og verdens ondskap. Mange av dem som sviktet Jesus, hadde sett hans mirakler, men Peter ga uttrykk for disiplenes tro: Du er ‘Guds Hellige’. Bare tanken på å miste dette sjelens anker fylte dem med frykt og smerte. Uten en frelser ville de drive omkring på et mørkt og opprørt hav.» – Ellen G. White: _Slektenes håp_, s. 293.

**Forslag til samtale**

`Snakk sammen om hvorfor noen gjerne tar imot bevis for at Jesus er Messias og at kristendommen er sann mens andre avviser dem?`

`Finnes det noen viktigere sannhet enn at Jesus Kristus døde for våre synder? Men hvordan lærte vi denne viktige sannheten å kjenne? Ved hjelp av vitenskap, naturlover, naturbasert teologi, logikk eller fornuft? Slikt kan nok få oss til å tro på en skapergud, en første årsak, en ubevegelig beveger eller hva det måtte være, men det kan ikke, verken alene eller samlet, lære oss det viktigste vi trenger å vite: at Kristus døde for våre synder. Hva burde dette – at alle disse disiplinene ikke kan føre oss til det ene vi virkelig trenger å vite – si oss om hvor viktig det er å la Bibelen være vår høyeste autoritet i trosspørsmål?`

`Hvorfor kan det være viktig for troen å fortelle hva Gud har gjort i ens liv?`