---
title:  Flere vitnesbyrd om Jesus
date:  02/11/2024
---

### Bakgrunnsstoff
Joh 3,25–36, Joh 1,32–36, Dan 7,18, Joh 6,51–71, Joh 5,36–38, Joh 7,37–53

> <p>Minnevers</p>
> Og når jeg blir løftet opp fra jorden, skal jeg dra alle til meg (Joh 12,32)..

Jesus sier ikke bare forbløffende ting om seg selv, hvem han er, hvem som har sendt ham eller hvor han kommer fra. Han viste også hvem han er med sine mirakler og tegn. Som noen sier om Jesus: «Kan vel Messias, når han kommer, gjøre flere tegn enn denne mannen har gjort?» (Joh 7,31).

Han fulgte opp det han sa med handlinger som viste at han talte sant.

Men etter hvert som dramaet utvikler seg, blir det splittelse blant folket. Helbredelsen av mannen ved Betesda-dammen vekker harme hos noen av lederne. Samtalen i Kapernaum etter mettingen av de 5000 fører til at folkemengden avviser Jesus. Lasarus’ oppstandelse skaper tro hos noen, men fiendskap hos andre slik at Jesus blir stilt for retten og henrettet.

Denne uken tar vi for oss noen av dem som vitnet om Jesus. I hver av hendelsene får vi se noe om hvem Jesus egentlig er, og sammen tegner de et klarere bilde av Jesus, Messias.