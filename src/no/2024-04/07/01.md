---
title:  Salige er de som tror
date:  09/11/2024
---

### Bakgrunnsstoff
Joh 8,54–58, 1 Mos 12,3, Rom 4,1–5, Joh 12,1–8, Joh 19,4–22, Joh 20,19–31, Dan 2, Dan 7

> <p>Minnevers</p>
> Jesus sier til ham: «Fordi du har sett meg, tror du. Salige er de som ikke ser, og likevel tror.» (Joh 20,29).

Hos Johannes finner vi et mangfold av mennesker med ulik bakgrunn, tro og erfaring som alle vitner om hvem Jesus var.

«Se, Guds lam!» (Joh 1,36). «Vi har funnet Messias» (Joh 1,41). «Vi har funnet ham som Moses har skrevet om» (Joh 1,45). «Rabbi, du er Guds sønn! Du er Israels konge!’» (Joh 1,49). «Han skulle vel ikke være Messias?» (Joh 4,29). «‘Vi har selv hørt ham, og vi vet at han virkelig er verdens frelser’» (Joh 4,42) «Herre, hvem skal vi gå til? Du har det evige livs ord» (Joh 6,68). «Jeg tror at du er Messias, Guds Sønn, han som skal komme til verden» (Joh 11,27). «Jeg var blind, og nå ser jeg» (Joh 9,25). «Se, her er kongen deres!» (Joh 19,14). «Jeg finner ingen skyld hos ham» (Joh 19,6). «Min Herre og min Gud!» (Joh 20,28).

Hvem var de, og hvorfor vitnet de som de gjorde om Jesus?