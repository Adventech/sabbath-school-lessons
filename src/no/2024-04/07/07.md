---
title:  Videre lesning
date:  15/11/2024
---

Les Ellen G. White: «Lydighet – et tegn på tro» i _Alfa og Omega_, bind 1, side 126–137; «Fra Herodes til Pilatus,» side 548–563 i _Slektenes håp_.

Tomas «kastet seg ned for Jesus og ropte: ‘Min Herre og min Gud!’ Jesus godtok hans innrømmelse, men han fikk en liten irettesettelse: ‘Fordi du har sett meg, tror du. Salige er de som ikke ser, og likevel tror.’ Jesus ville ha satt større pris på den tro Tomas hadde, hvis han hadde vært villig til å godta det de andre disiplene hadde sagt. Dersom verden i dag skulle gjøre det samme som Tomas, ville ingen tro til frelse. Alle som tar imot Kristus, gjør det ut fra det andre har sagt.

Mange som er tilbøyelige til å tvile, unnskylder seg med at hvis de hadde de bevisene som Tomas fikk fra de andre, ville de tro. De tenker ikke over at de ikke bare har disse bevisene, men mye mer enn det. Mange er som Tomas og venter på at all tvil skal forsvinne. De vil aldri få ønsket oppfylt. Gradvis blir de mer og mer fastlåst i sin vantro. De som øver seg i å se på de mørke sidene, og som murrer og klager, vet ikke hva de gjør. De sår tvilens frø, og de kommer til å høste tvilens frukt. Når den tiden kommer da tro og tillit er mest påkrevd, vil mange oppdage at de er ute av stand til å håpe og tro.» – Ellen G. White: _Slektenes håp_, s. 615, 616.

**Forslag til samtale**

`Hva var den store forskjellen på Abrahams og Tomas’ uttrykk for tro? Hva kan vi lære av dem?`

`Under bibelstudiet, la dem som vil, vitne om Jesus slik vi har sett i Johannesevangeliet. Fortellingene er nok forskjellige, men hva sier folk, og hvordan vitner de om den samme Herre?`

`Pilatus stilte et filosofisk spørsmål: «Hva er sannhet?» Gi ditt svar på spørsmålet i lys av det vi har sett i Johannesevangeliet.`

`Se på profetiene i Dan 2 og Dan 7. Har vi egentlig noen fordel fremfor dem som leste kapitlene på Jesu tid? Gir profetienes oppfyllelse oss større grunn til å tro enn de hadde?`