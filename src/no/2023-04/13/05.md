---
title:  Suksess med misjon
date:  27/12/2023
---

Hva er suksess med misjon? Vi kan bli fristet til å tro at det er mange døpte, store kirker og rask vekst. Vi kan føle at suksess består i å gå til alle stammer og folkegrupper på jorden med sannheten, og at vi kan fremskynde den med radio, internett og TV. Alt dette kan være bra, men vi må huske hva Paulus skrev til de kristne i Korint: «Jeg plantet, Apollos vannet, men Gud ga vekst» (1 Kor 3,6). Vårt fokus må være prosessen, Guds fokus vil være veksten.

Vi har allerede sett at formålet med Guds misjon er å frelse de fortapte i enhver folkegruppe på jorden ved å gjøre dem til lojale disipler av Jesus som er opptatt av hans misjon.

**Les tekstene nedenfor. Hva sier de oss om dem som blir Jesu følgesvenner?**

`2 Kor 11,2.`

`Jes 30,21; Joh 10,27; Joh 16,12–13.`

`2 Tess 2,9–11; Hebr 3,12–13; 1 Joh 1,8.`

`1 Joh 1,9; Åp 7,14; Åp 19,8.`

Jesu disipler er rene og forblir lojale mot Jesus som en ren brud er det mot sin forlovede. De følger Jesus mens han leder dem ved Den hellige ånds stille stemme. Han leder oss også inn i misjonsarbeid for andre. Det er ikke noe bedrag i disse disiplene. De blir ikke ført på avveier av lammende tvil, falsk lære eller umoral. Og de føler seg heller ikke moralsk bedre enn andre. De innser at de er ufullkomne og ber om Guds rensende nåde og barmhjertighet. Derfor er de også åpne for rettledning og undervisning fra andre troende. Suksess i misjon resulterer i slike disipler.

`Hva vil det si å være «en ren jomfru» for Kristus (2 Kor 11,2)? Hvordan kan vi syndere være dette for Gud og oppfordre andre til også å bli rene jomfruer for Kristus?`