---
title:  'Åpenbaringen: Guds misjon i de siste dagers'
date:  24/12/2023
---

Innledningen til Åpenbaringen viser at bokens fokus er Guds misjon.

`Les Åp 1,1–7. Hvor finner du bevis for at Åpenbaringen har fokus rettet mot Guds misjon i de siste dager?`

Etter at de første versene har vist at Jesus er kilden og fokuset i Åpenbaringen, hentyder Åpenbaringen 1,4–5 til alle de tre medlemmene av Guddommen, som samarbeider om å frelse mennesker. Faderen er den evige som var og er og skal komme. Den hellige ånd, som virker blant kirkene i det første århundret, er nevnt. Så minner Johannes om Jesu Kristi status – «det troverdige vitnet, den førstefødte av de døde» (Åp 1,5), som er verdens rettmessige eier. Satans forsøk på å bruke denne jorden til å etablere sitt rike, ligger i grus. I tillegg til seieren over Satan, vasker skaperens blod bort vår skyld og skam.

`Les Åp 1,6 og 1 Pet 2,9. Hva betyr de frelstes titler i disse versene?`

Fokuset for Guds misjon er ikke bare å få de fortapte i sikkerhet. Guds frelse gir en ny status fordi Guds bilde er gjenopprettet i oss. De frelste blir kongelige (konger) fordi vi har blodsbånd til universets konge i og med Jesu blod. Nå tilhører vi kongens familie og slutter oss til kongefamiliens misjon for å redde andre. Dermed er vi prester! Kristus kaller sin kirke et «rike» og dens medlemmer «prester». Den som er medlem av riket, er prest.

I Åpenbaringen 1,7 finner vi at oppdraget haster: Jesus kommer, og nasjonene vil sørge fordi de er fortapt. Gud lengter etter dem som er fremmede for ham. Åpenbaringen åpner altså med Guds misjon til menneskene.

`Ikke bare er vi skapt av Gud, men han har satt oss fri, og det har kostet utrolig mye. Hvorfor burde denne sannheten gi oss håp, uansett hvilken situasjon vi befinner oss i?`