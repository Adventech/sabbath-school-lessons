---
title:  Til ettertanke
date:  08/12/2023
---

Noe av det viktigste historien om Paulus’ erfaring på Areopagos viser oss, er hans feltstudium av hvordan man nærmer seg en unådd gruppe ikke-troende, og som resulterte i en liten gruppe kristne i Athen.

«Kommende slektledd skulle bli kjent med hva Paulus forkynte og hvilken holdning han inntok til sin samtid. Det skulle ikke bare vitne om hans urokkelige tillit og mot i ensomhet og motgang, men også fortelle om de seirer han vant for kristendommens sak midt i hedenskapet.

«Paulus’ forkynnelse inneholder mye lærdom [eng.: «treasure of knowledge» – et kunnskapens skattkammer] for menigheten. Han opplevde en situasjon hvor han lett kunne ha sagt noe som hadde irritert hans stolte tilhørere og ført ham i vanskeligheter. Hadde han talt direkte mot deres guder og byens storfolk, kunne han ha møtt samme skjebne som Sokrates. Taktfullt og preget av Guds kjærlighet avledet han tilhørernes oppmerksomhet fra de hedenske guder og åpenbarte den Gud de ikke kjente.» – Ellen G. White: _Alfa og Omega_, bind 6, side 168–169.

Med direkte kontakt med folket, studium av deres kultur og religion, og sin respekt for deres hengivenhet til åndelige ting, klarte Paulus noe i Athen som er en skatt til kunnskap for kirken. Han unngikk å irritere lytterne. Dette var en stor bragd og inspirert av Gud. Dette er ifølge Ellen G. White det kunnskapens skattkammer som kirken må legge merke til i denne historien.

**Spørsmål til drøftelse**

`Hva viser historien om Paulus i Athen at den som begynner et nytt evangelisk arbeid i en by, må gjøre først av alt?`

`Hvordan må den kristne opptre for å bygge broer til slike som ikke kjenner Gud?`

`Vi kan bli provosert av moderne avguder, men hva bør vi unngå når vi starter nytt arbeid blant folk som tilber disse avgudene?`

`Paulus kunne ha avsluttet med bare å presentere folket for denne Gud som elsket dem, og da ville de ha vært ganske fornøyd. Men han krysset en grense som fikk folk til å tro at han var forvirret da han tok opp oppstandelsen. Burde han ha gjort det? Hvorfor eller hvorfor ikke?`