---
title:  Misjonsfortelling
date:  08/12/2023
---

#### Angrepet

_Nancy, Ghana_

13-åringen Nancy gikk til skolen med en skarp sigd i hånden. Elevene skulle slå gress rundt skolen. På veien traff hun Akuba, en 16 år gammel slektning. De begynte å krangle, og Akuba tok sigden fra Nancy og svingte den truende. Akkurat da grep Nancys far inn. Noen hadde fortalt ham om bråket, og nå kom han mellom jentene. Sigden kuttet av fars nesetipp.

Nancy gråt, og far ble sendt på sykehuset. Nesetippen kunne ikke reddes, men legen behandlet såret og overlot far til å bli pleid av sykepleieren Ester. Far ble imponert over Ester og fortalte Nancy om henne. «Hun er en god sykepleier», sa far. «Jeg har alltid ønsket at du skulle bli sykepleier.» Nancy så den omsorgen far var gjenstand for. Hun bestemte seg for å bli sykepleier, hun også.

Flere år senere var Nancy ferdig på videregående og så seg om etter en sykepleierskole. Da fant hun Seventh-day Adventist Nursing and Midwifery Training College. Først trodde hun bare adventister kunne gå der, men hun fikk ja på søknaden. Hun så snart at mange av elevene ikke var adventister. Nancy regnet seg som kristen, men da en pastor holdt en møteserie om hvordan å leve som kristen, skjønte hun at hun ikke hadde levd som kristen. Da bønneuken var slutt, bestemte hun seg for å ta imot Jesus og bli døpt.

I dag er Nancy 22 år og en ny kvinne. Livet ble noe helt annet da hun tok imot Jesus. Nå holder hun andakt hjemme og leser Bibelen og ber hver dag. Hun gleder seg til å bli ferdig sykepleier. Kanskje kan hun også fortsette utdanningen og bli lege.

«Far ble glad da jeg sa at jeg ville ta dåp», sa Nancy. «Han visste hvordan jeg hadde levd før og ble glad for at jeg har fått et nytt liv.»

Dine gaver 13. sabbat vil hjelpe Seventh-day Adventist Nursing and Midwifery Training College, der Nancy er elev, til å utvide med bygging av nye klasserom og sovesaler. Colleget åpnet med 22 elever i 2015 og har nå 770. Det er stor søkning til skolen, og den har ikke kapasitet til flere elever. Dette er virkelig en misjonsskole, da bare 30 prosent av elevene er adventister. En rekke elever blir adventister hvert år. Takk for at du vil gi et rundhåndet 13. sabbats offer den 30. desember.

Last ned bilder fra Facebook: bit.ly/fb-mq.