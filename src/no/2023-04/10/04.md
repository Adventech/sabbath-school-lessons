---
title:  Paulus og den ukjente Gud
date:  05/12/2023
---

Paulus nedvurderte ikke athenernes falske religion eller falske guder. Han tok det gode han kunne finne og brukte det.

`Les Apg 17,22–23. Hva gjorde Paulus i sitt forsøk på å nå dem med evangeliet?`

«Atenske menn! Jeg ser at dere på alle måter er svært religiøse.» (Apg 17,22). Paulus roste hedningene! De var villedet i sin tro, og likevel roste Paulus deres hengivenhet. Han fortsatte: «For da jeg gikk omkring og så på helligdommene deres ...» (Apg 17,23). Ved å nevne sitt studium av athenernes religion, formidlet han respekt for folket. Han presset seg ikke på som selvutnevnt ekspert med alt det folket måtte forandre på selv om han faktisk var ekspert og hadde svarene de trengte! Men han ga seg ikke ut for å være det, for da ville han ha blitt avvist på flekken. Nei, han fremsto som en som ønsket deres beste.

I sin omtale av inskripsjonen «For en ukjent Gud» (Apg 17,23) utnyttet Paulus det de kunne si seg enige om. De trodde på gud (faktisk mange), og det var en god begynnelse (noen trodde ikke den gang heller) og kunne åpne veien for videre samtale. Han spottet ikke tanken om et alter for en ukjent gud. I stedet satte han pris på og beundret at de brydde seg nok om åndelige ting til å tilbe noe de ikke engang kjente, i tilfelle de hadde gått glipp av noe.

Tok de feil? Selvfølgelig, men det kunne man komme tilbake til. Det som var viktig nå, var at de var oppriktige i det de forsto. Det var noe Den hellige ånd kunne arbeide med.

Paul hadde funnet et samtaleemne som vakte interesse.

`Hvilke broer og kontaktpunkter kan du tenke deg som vil åpne muligheter for dypere samtaler med dem du kommer i kontakt med?`