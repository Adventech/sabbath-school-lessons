---
title:  Krysse en linje
date:  07/12/2023
---

`Les Apg 17,24–34. Hvordan fortsetter Paulus sitt vitnesbyrd?`

Det er interessant at Paulus siterte noen av deres egne forfattere, som, etter å ha skrevet en nesten bibelsk sannhet, ga Paulus en sjanse til å føre tilhørerne videre. Det vil si at han brukte kjennskapet til deres tro til å finne et felles ståsted for så å gå videre. Når vi prøver å nå andre, kan det det være nyttig å vite hva de tror på og finne et felles ståsted.

Legg også merke til at Paulus bruker det felles grunnlaget til å komme dit han ville: Jesu oppstandelse og håpet det gir. Lukas beskrev deres reaksjon på ordene om oppstandelsen. Noen hånet tanken, andre sa at de ville høre mer om det, og noen trodde. Poenget her er at alle hadde hørt etter. Og det var det Paulus hadde håpet.

Vi vet at noen vil forkaste evangeliet, men vi må gjøre alt vi kan for at de forstår hva de avviser. Ved sin arbeidsmetode blant athenerne og sin strategiske bruk av det han hadde sett og lært hos dem, sørget Paulus for at de hørte etter når han sa at det fantes en Gud som de ikke kjente, men som hadde skapt dem. Denne Gud elsket dem og ønsket å bli kjent av dem. Han hadde vist dem barmhjertighet tross deres uvitenhet. Men dommens dag var underveis. Og om alt dette lød for utrolig, var Jesu oppstandelse beviset.

Nå som folket faktisk hadde hørt og forstått budskapet, måtte de velge om de skulle avvise det eller se nærmere på det. Og noen undersøkte nærmere og ble Jesu følgesvenner (Apg 17,34).

`Utfordring: Be Gud om hjelp til å vite hvordan du best kan vitne for noen du kjenner.`

`Ekstra utfordring: Bruk sosiale medier som et mulig «Areopagos» der du kan stå for evangeliet for ikke-troende, klart og taktfullt som Paulus.`