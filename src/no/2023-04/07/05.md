---
title:  Å elske andre som vi elsker oss selv
date:  15/11/2023
---

`Les Matt 22,37–40. Hvordan stemmer det Jesus sa her med svaret til den lovkyndige i Luk 10,27–28?`

Ifølge Matteus 22,37–40 gjorde Jesus det klart at sann tro i hverdagen kretser om disse to budene. Og Lukas 10,27–28 sier at hvis en gjør disse to tingene, vil en ha evig liv.

«Kjærlighet er det grunnleggende prinsippet for Guds styre i himmelen og på jorden. Den må bli grunnlaget for den kristnes karakter. Den - og bare den - kan gjøre ham stø. Den – og bare den – kan sette ham i stand til å stå fast i prøver og fristelser.» – Ellen G. White: _Ord som lever_ (2006), side 27.

`Les Gal 5,14; Mi 6,6–8; og 1 Joh 4,20–21. Hvordan understreker disse versene det Jesus hadde sagt?`

Paulus skrev: «For hele loven blir oppfylt i dette ene budet: Du skal elske din neste som deg selv» (Gal 5,14). For Paulus kan kjærlighet til Gud i praksis bare ses når kjærligheten viser seg i vår behandling av andre. Selv om han sa at «den rettferdige skal leve ved tro» (Rom 1,17), er det å leve i tro ikke noe som er skjult uten at andre kan se det. Paulus, Mika og Johannes gjør det klart at praktisk handling viser at troen er reell.

I 1 Kor 13 sa Paulus at hvis man hevder å ha stor kunnskap eller gjøre store ting, eller ha stor tro, eller til og med ofrer sitt liv, men ikke har kjærlighet, så har man blitt som «drønnende malm eller en klingende bjelle» (1 Kor 13,1).

`Se på sitatet fra Ellen G. White ovenfor. Legg merke til det hun sier om hvordan folk bare i kjærlighet kan være standhaftige og holde ut fristelser. Hvordan viser denne tanken at budet om å elske ikke er frelse ved gjerninger, men et uttrykk for den troen vi har på Jesus?`