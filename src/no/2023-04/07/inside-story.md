---
title:  Misjonsfortelling
date:  17/11/2023
---

#### Å finne den riktige skolen

_Nusrat, Ghana_

Nusrats bestemor var sykepleier, og Nusrat ville være som henne. Hun begynte å drømme om å bli sykepleier. Bestemor anbefalte flere sykepleierskoler da Nusrat var ferdig med videregående. Men Nusrat hadde ikke råd til å studere. Mor hjalp allerede storesøster med skolepenger til å bli lærer og kunne ikke hjelpe Nusrat også.

Det gikk tre år, og Nusrats drøm virket like fjern. En dag fortalte hun en onkel som var på besøk, at hun ønsket å bli sykepleier. Onkel Nurideen var selv sykepleier. Han så en løsning. Han hadde studert på Valley View University, som tilhørte Adventistkirken. Det var ikke for dyrt, sa han.

Nusrat ble nysgjerrig, men hun var bekymret. Både hun, onkelen og resten av familien tilhørte en annen verdensreligion. Som barn hadde hun gått på kristen skole, men trivdes ikke. «Jeg følte meg alltid som en fremmed», sa hun. Onkel Nurideen beroliget henne. «Jeg kunne tilbe akkurat som jeg ville på Valley View University», sa han. Han hadde gått på alle møtene i kirken på universitetet, men ingen nektet ham å be i tråd med sin egen tro. Nusrat fattet mot. «Det ville være fint å gå på en skole der man kan tilbe slik man vil og være velkommen», sa hun.

Valley View University lå langt borte, så Nusrat fant et sted nærmere hjemmet: Seventh-day Adventist Nursing and Midwifery Training College.

«Vi lærer salmer sammen i sabbatsskolen og går i kirken sammen», sier hun. «Jeg liker å tilbe på sabbaten.»

For ikke så lenge siden fortalte hun onkel Nurideen at hans inntrykk av adventistenes skolesystem var korrekt. «Det er som du sa», sa hun. «Det er ingen diskriminering.» Onkel Nurideen ble glad da hun sa dette. «Jeg var sikker på at du ville trives der», sa han.

Gavene dine på 13. sabbat vil hjelpe Seventh-day Adventist Nursing and Midwifery Training College å utvide med nye klasserom og sovesaler. Colleget åpnet med 22 elever i 2015 og har nå 770. Det er stor søkning, og skolen har ikke kapasitet til flere elever. Dette er en ordentlig misjonsskole, da bare 30 prosent av elevene er adventister. En rekke elever blir adventister hvert år. Takk for at du vil gi et rundhåndet 13. sabbats offer på 30. desember.

Last ned bilder fra Facebook: bit.ly/fb-mq.