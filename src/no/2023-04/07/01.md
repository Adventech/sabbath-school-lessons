---
title:  Misjon til min nabo
date:  11/11/2023
---

### Bakgrunnsstoff
Luk 10,25–37, 2 Tim 3,16, Jak 2,17–22, Matt 22,37–40, Gal 5,14, Mi 6,6–8

> <p>Minnevers</p>
> Han svarte: «Du skal elske Herren din Gud av hele ditt hjerte og av hele din sjel og av all din kraft og av all din forstand, og din neste som deg selv.» (Luk 10,27).

Vi kjenner teksten: «Du skal elske Herren din Gud av hele ditt hjerte og av hele din sjel og av all din kraft og av all din forstand» (Luk 10,27). Men kjærligheten til Gud kan bli overfladisk hvis vi sier at vi elsker ham, men ikke gjør det han sier. Vi tror vi elsker Gud, men hvor er denne kjærligheten i vårt hverdagsliv? Å elske Gud krever full deltakelse av hjerte, sjel, kropp og sinn – hver dag. Alle kan si at de elsker Gud, men å gjøre det krever bevisst innsats.

Selv om det er godt og viktig å elske Gud, vil Gud også at vi skal elske andre, for vår kjærlighet til andre gjenspeiler kjærligheten til Gud, og den gjør det på en veldig ekte måte. 1 Joh 4,20 sier: «Den som sier: ‘Jeg elsker Gud’, men likevel hater sin bror, er en løgner. For den som ikke elsker sin bror som han har sett, kan ikke elske Gud som han ikke har sett.» Og i Gal 5,14 sier Paulus: «For hele loven blir oppfylt i dette ene budet: Du skal elske din neste som deg selv».

Denne uken skal vi se hvordan denne leksen kan brukes i vårt liv.