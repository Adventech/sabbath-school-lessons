---
title:  Misjonær til de mektige
date:  30/11/2023
---

Jesus visste hvordan han skulle bli venner med de mektige. Mange av dem beundret og respekterte ham, men mange foraktet ham også. De mektige som kom til Jesus for å få hjelp, merket nok hans omsorg. Mange av dem kom ikke åpenlyst med en gang, de ventet til de var sikre på at Jesus virkelig var Guds Sønn. Det gjaldt både Nikodemus og Josef fra Arimatea.

`Les Matt 27,57–60 (jf. Mark 15,43–47; Luk 23,50–53 og Joh 19,38–42). Hva sier dette om hvordan Herren brukte en rikmann som var blitt påvirket av Jesus?`

Før dette har vi ikke hørt om Josef fra Arimatea. Plutselig dukker denne rike mannen opp, nesten fra ingensteds, og er med og oppfyller profetier. Gud både har brukt og vil bruke de rike. Derfor gjelder vårt oppdrag også dem.

Noe av det vanskeligste kan være å bli venner med de mektige. Det er bedre å la dem komme til deg enn å jakte på dem. Det gjorde Jesus. De ble vitne til hans budskap, helbredelser og kraft fra Gud. Bak kulissene ble de overbevist om at han virkelig var Guds Sønn.

Mektige mennesker søker samarbeid av flere grunner. De vil være en del av noe godt som endrer livet for folk. Dette er også en måte å forandre deres liv på. Slik kan de rike og mektige få den hjelpen de trenger uten å utbasunere sine behov.

Den neste fasen er å starte noe der de rike og mektige kan være med i Guds verk. Ta deg tid til å investere i de rike og mektige der du bor.

`Utfordring: Tilføy en på bønnelisten som har en viss makt, ikke er kristen, og er en du kan ha kontakt med fra tid til annen.`

`Ekstra utfordring: Send et brev eller en e-post til en som har en viss makt – selv om det er en du kanskje aldri har møtt – og fortell at du ber for ham eller henne.`