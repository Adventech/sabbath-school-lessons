---
title:  Til ettertanke
date:  01/12/2023
---

Les Ellen G. White: «Arbeid for de rike» i _Helse og livsglede_, side 161–167; «Captive Maid Shows Concern for Naaman» i _Reflecting Christ_, side 337.

Jesus elsker de fattige like høyt som de rike og mektige. Han døde for både rik og fattig. Jesus visste hvordan han best kunne nå dem. Han sa at «Det er lettere for en kamel å gå gjennom et nåløye enn for en rik å komme inn i Guds rike» (Mark 10,25). Denne uken utfordres vi til å nå de mektige og rike med Kristi evangelium. De har like stort behov for frelse som alle andre selv om de kanskje ikke innser det på grunn av den «sikkerheten» de tror rikdommen gir dem.

«Det er blitt sagt mye om vårt ansvar overfor de forsømte fattige, men burde vi ikke vise de forsømte rike oppmerksomhet også? Mange anser denne klassen for håpløs ... Tusener av velstående mennesker er blitt lagt til hvile uten å bli advart. Men selv om de kan virke likegyldige, har mange av de rike tunge sjelebyrder.» – Ellen G. White: _Helse og livsglede_, side 162.

**Spørsmål til drøftelse**

`Jesus brøt ned kaste- og klassegrenser i sitt møte med rike og fattige. Hvordan forholder vi adventister oss til gapet mellom rik og fattig?`

`Jesus sa: «Det som ble sådd blant tornebusker, det er den som hører ordet, men dette livets bekymring og rikdommens bedrag kveler ordet, så det ikke bærer frukt» (Matt 13,22). Hva tror du Jesus mente med «rikdommens bedrag»? Hvorfor behøver vi ikke å være rike for å bli bedratt av rikdom?`

`Se på spørsmålet i slutten av tirsdagsavsnittet om at det å kjenne sannheten ikke er det samme som å bli frelst av den. Hvorfor er dette viktig? Hvis kunnskap om sannheten ikke er det som redder oss, hva er det da som frelser oss?`

`Hvilke andre grunner kan du tenke deg til at den rike unge mannen avviste Jesus mens Sakkeus tok imot ham?`