---
title:  'Å vitne for lærde: Nikodemus'
date:  28/11/2023
---

Nikodemus var lærd. Han var en av jødenes rådsherrer (Joh 3,1). Jesus kalte ham en lærer for Israel (Joh 3,10). Han kjente Bibelen og lengtet etter Herren. Menneskelig sett kan han ha virket som en Guds følgesvenn. Han holdt budene og var en respektert leder. Han var rik og mektig. Mange regner slikt for Guds velsignelse. Men det man så på overflaten, var bare det – overflaten.

`Les Joh 3,1–12. Hva sier dette om Nikodemus’ åndelige behov og hvordan Jesus straks talte til dem?`

Nikodemus prøvde å bevare fasaden da han kom til Jesus. Men Gud kjente hjertet. Og Gud kjenner alle de rike og mektiges hjerte. Nikodemus kom fordi Jesu lære hadde overbevist ham. Hans stolthet hindret ham i å åpent bekjenne Jesus Kristus som Herre, men den natten forandret ham for alltid. Selv etter at han ble overbevist om at Jesus var sendt av Gud, sa han ikke åpent at han holdt seg til Jesus Kristus.

`Les Joh 7,43–52 og Joh 19,39. Hva sier dette om Nikodemus og Jesus?`

Nikodemus var tydeligvis sterkt påvirket av Jesus. Han forsøkte å beskytte ham mens Jesus levde og æret ham etter hans død. Jesus hadde trengt gjennom til Nikodemus, som hadde et stort behov for frelseren, enda så lærd han var.

`Hvorfor må vi ikke falle for tanken om at siden «vi har sannheten», så er det nok til å frelse oss? Hvor mange vil gå fortapt som hadde mer enn nok kunnskap til å bli frelst?`