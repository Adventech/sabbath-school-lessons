---
title:  Misjonær for de mektige
date:  25/11/2023
---

### Bakgrunnsstoff
Dan 4, 2 Kong 5,1–19, Joh 3,1–12, Joh 7,43–52, Matt 19,16–22, Joh 19,38–42

> <p>Minnevers</p>
> Så er det da ingen fordømmelse for dem som er i Kristus Jesus (Rom 8,1).

Selv om det er lenge siden Bibelen ble skrevet, åpenbarer den Guds sannhet for vår verden. Noe av det den åpenbarer, er menneskets natur, og at folk i bunn og grunn er de samme – enten de lever i 700-tallets Judea eller Brasil i det 21. århundre: syndere som trenger Guds nåde.

Det gjelder også de rike og mektige. Bibelens rike og mektige var som de rike og mektige i vår tid, spesielt i sin jakt på rikdom og berømmelse og makt, ofte på bekostning av de sårbare. Likevel er Gud like opptatt av de rike og mektige som han er av de svake og trengende. Skriften har eksempler på bibelske karakterer som var mektige eller rike, eller begge deler, og hvordan Gud brukte dem til å velsigne folkeslagene: Abraham, Isak, Job, Salomo og Josef, for å ha nevnt noen.

Denne uken skal vi se på Guds misjon til de rike og mektige. Bli med og se hvordan Gud nådde noen av dem og hvordan han kaller og forbereder syvendedags adventister til å vitne for dem i dag.