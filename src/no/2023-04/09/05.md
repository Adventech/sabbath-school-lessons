---
title:  Misjonærer til de rike
date:  29/11/2023
---

`Les Matt 19,16–22. Hva kan vi lære av at personen ikke tok imot Jesus?`

Jesu møte med den rike unge mannen viser hvor farlig rikdom kan være. Se på ordene: «Det er lettere for en kamel å gå gjennom et nåløye enn for en rik å komme inn i Guds rike» (Matt 19,24). Selvsagt kan de rike bli frelst, men hvis de ikke passer seg, kan rikdommen forhindre at de blir frelst.

Rik og fattig ender samme sted: graven. Så de rike trenger frelsen like mye som alle andre. Pengene kan ikke kjøpe oss fri fra døden. Dette fritaket får vi bare som en gave fra ham som sier: «Jeg er oppstandelsen og livet. Den som tror på meg, skal leve om han enn dør.» (Joh 11,25).

`Les Luk 19,1–10. Hva gjorde forskjellen, i motsetning til historien om den rike unge mannen?`

Sakkeus reagerte annerledes på Jesus enn den rike unge mannen. Legg merke til at Jesus ikke ba Sakkeus om å selge det han hadde og gi det til de fattige. Jesus må ha visst hvor sterkt knyttet til rikdommen den unge mannen var, og derfor sa han det han sa. Sakkeus ble overbevist av Jesus og visste at han måtte gjøre noe med i livet sitt, spesielt når det gjaldt rikdommen.

`«Hva vil det gagne et menneske om det vinner hele verden, men taper sin sjel? Eller hva skal et menneske gi som vederlag for sin sjel?» (Matt 16,26). Hva bør vi lære av dette?`