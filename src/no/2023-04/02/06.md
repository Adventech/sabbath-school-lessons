---
title:  'Verden: Misjonens arena'
date:  12/10/2023
---

`Les Åp 7,9–10. Hva antyder teksten om omfanget av Guds misjon?`

Denne ukens studium har drøftet to sentrale misjonstekster om betydningen av å gjøre disipler, i misjonsbefalingen og budskapet om det evige evangelium. Tekstene har minst én ting felles: misjonens «hvor». Det står: «Gå derfor og gjør alle folkeslag til disipler» (Matt 28,19), «dem som bor på jorden, for alle nasjoner og stammer, tungemål og folk» (Åp 14,6).

Med andre ord, Kristi evangelium skal ut til alle klasser, nasjoner, tungemål og folk. Evangeliet skal forene de frelste i ett stort fellesskap. Vi har bare én vi skal etterligne: Kristus. Hvis vi tar imot sannheten som den er i Jesus, vil nasjonal fordom og sjalusi brytes ned, og sannhetens ånd vil forene oss.

Da Jesus sa: «dere skal være mine vitner» (Apg 1,8), tenkte han på tre geografiske områder:

1. «Dere skal være mine vitner i Jerusalem.» På den tiden var disiplene nær Jerusalem. Så Jesus sa egentlig: «Begynn å dele deres opplevelse med Gud med mennesker der dere er.» Misjon begynner i hjemmet, med familie, naboer og venner. Dette er misjonens viktigste sted.
2. Han fortsetter: «i Jerusalem og hele Judea, i Samaria.» Oppdraget gjelder også dem som står oss nær på en måte, men likevel står fjernt fra oss. Det kan være slike som snakker samme språk – som har en lignende kultur, men som ikke lever eller deler den samme virkelighet som oss. Dette er vårt neste oppdragssted.
3. Videre sier Kristus: «og helt til jordens ende.» Guds misjon kaller oss til å nå mennesker fra alle steder, nasjoner, folkegrupper og språk. Dette er vårt endelige oppdragssted.

`Utfordring: Be for lokalsamfunnet ditt hver dag denne uken. Gud hadde en mening med å sette deg der.`

`Ekstra utfordring: Undersøk demografien der du bor: etnisk og religiøs bakgrunn, gammel, ung, fattig, rik, språk som snakkes osv. Be Gud vise deg hvordan du kan være hans kjærlighets vei til dem.`