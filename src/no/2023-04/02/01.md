---
title:  'Guds misjon til oss: 2. del'
date:  07/10/2023
---

### Bakgrunnsstoff
Joh 20,21–22, Matt 28,16–20, Åp 14,6–7, 5 Mos 7,6, 5 Mos 7,11–12, Åp 7,9–10

> <p>Minnevers</p>
> Gå derfor og gjør alle folkeslag til disipler: Døp dem til Faderens og Sønnens og Den hellige ånds navn. (Matt 28,19).

Temaet om Gud som misjonens Gud finnes i hele Skriften. Det er den røde tråd i menneskets historie og viser Guds hensikt med skaperverket. Det gir Guds åpenbaring et hovedfokus: gjenopprettelsen av Guds bilde i hans barn (jf. Kol 3,9–10; 1 Joh 3,2).

Guds misjon viser også hvordan vi skal se og forstå Guds Ord til oss. Når vi leser Bibelen, ser vi en Gud som strekker seg ut etter oss. Til tross for atskillelsen som skyldes synd (Jes 59,2), bruker Gud sin misjon til å gjenreise det ødelagte forholdet inntil han «gjør alle ting nye» (Åp 21,5).

Imens har Gud valgt å vise seg for oss på en slik måte at vi kan forstå hans sinn og hensikt og kan ha et ekte og varig forhold til ham. Med andre ord lærer vi ham ikke bare å kjenne, vi deler også vår erfaring med ham og hans frelsende kjærlighet med andre.

I Skriften åpenbarer Gud grunntrekkene i sin misjon.