---
title:  Til ettertanke
date:  13/10/2023
---

Til et vitnesbyrd for alle folkeslag.«Frelserens ord: ‘Dere er verdens lys’ viser til at han har gitt sine følgesvenner et globalt oppdrag. Slik solens stråler trenger inn i klodens avkroker, slik vil Gud at evangeliets lys skal nå alle i verden. Hvis Kristi kirke hadde oppfylte Herrens hensikt, ville det lyset ha skint over alle som sitter i mørke og i dødsskyggen. I stedet for å samles og sky ansvar og kors, ville kirkens medlemmer ha spredt seg til alle land, latt Kristi lys skinne ut fra seg og arbeidet som han gjorde for sjelers frelse, og dette ‘evangeliet om riket’ ville snart ha nådd hele verden.

Fra alle land lyder det makedonske kallet: ‘Kom over og hjelp oss.’ Gud har åpnet marker for oss. Himmelske vesener har arbeidet sammen med mennesker. Forsynet går foran oss, og Guds kraft samarbeider med menneskers innsats. De øyne må være blinde som ikke ser Herrens verk, og døve de ører som ikke hører den sanne hyrdens kall til sauene. Noen har hørt Guds kall og besvart det. La nå alle som har helliget seg svare ved å søke å forkynne det livgivende budskapet. Hvis menn og kvinner ydmykt og trofast vil gjøre sitt gudgitte, tilmålte arbeid, vil Guds kraft åpenbares i manges omvendelser til sannheten. Deres innsats vil gi fantastiske resultater.» – Ellen G. White: _Advent Review and Sabbath Herald_, 14. november 1912.

**Spørsmål til drøftelse**

`Kirkens troverdighet i samfunnet bestemmes først og fremst av den grad vi – Kristi kropp – i vårt eget liv viser Guds kjærlighet i oppfyllelsen av hans misjon. Hvordan tar du utfordringen?`

`Hvordan tror du menigheten din oppfattes av naboene? Hvordan vet du det? Hvis oppfatningen er positiv: Hva kan dere gjøre for å styrke den? Hvis den er negativ: Hva kan dere gjøre for å endre den?`

`Hvorfor er det viktig å la «det evige evangelium» være navet i vår misjon til verden? Hvilket håp kan vi overhodet gi, som ikke bygger på det håpet vi har, takket være evangeliet: budskapet om hva Jesus har gjort for oss på korset?`