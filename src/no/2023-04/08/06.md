---
title:  Større kjærlighet
date:  23/11/2023
---

Behovene tar aldri slutt. Er du villig til å hjelpe, vil du få mange muligheter. Mennesker lider nød, enten det er nære venner eller flyktninger langt borte, og vi bør gjøre det vi kan for å hjelpe. Jesus hjalp dem som ikke kunne hjelpe seg selv. I noen tilfeller tok han initiativet og gikk til dem i nød. Andre ganger, som med dem som senket den lamme ned til ham fra taket, tok vennene initiativet.

`«Ingen har større kjærlighet enn den som gir livet for vennene sine.» (Joh 15,13)Hvordan bruker vi dette i vårt arbeid for andre?`

En misjonærfamilie arbeidet seks år i Trinidad og Tobago. De første tre årene levde de i et hinduistisk og muslimsk samfunn. Mange hinduer klaget over at kristne avslo invitasjonen til den årlige takkegudstjenesten. En dag deltok disse kristne på en høsttakkefest for en ny hinduisk venn. Da gjorde de som Jesus: Han besøkte vennene sine når de innbød ham til sine feiringer. Hinduismen lærer at gjester eller venner bringer velsignelser til vertens hjem.

La oss prøve å få en venn denne uken ved å være til velsignelse for noen. Studer lokalmiljøet. Bor det flyktninger eller innvandrere der? Hva med dem i gaten din? Kjenner du dem? Uansett er det ikke lett å bli venner med fremmede. La oss be Gud om hjelp. Han kjenner alle du kan bli venner med. Husk at målet er å være deres venn for å hjelpe dem til å finne hjelp hos Gud.

`Utfordring: Lær om utlendinger eller ikke-kristne i landet ditt. Joshuaprojects.net er et bra sted for å kartlegge unådde folkegrupper i din kultur.`

`Ekstra utfordring: Finn noen innenfor din innflytelsessfære. Begynn å be jevnlig for personen etter å ha svart på spørsmålene:`