---
title:  Til ettertanke
date:  24/11/2023
---

Les Arthur White: «A Few Days at Long Point» i Ellen G. White: The Australian Years: 1891–1900, bind. 4, s. 100–104.

Evangeliene har eksempler på hvordan Jesus bygget broer til mennesker fra andre kulturer for å frelse dem (Matt 8,28–34; Mark 5,1–20). Vi er også kalt til å få venner og hjelpe mennesker fra andre kulturer. Kristus døde for alle, uavhengig av rase, nasjonalitet eller bakgrunn. Det må vi ikke glemme. «Han er en soning for våre synder, ja, ikke bare for våre, men for hele verdens» (1 Joh 2,2).

«Menn og kvinner oppfyller ikke Guds plan når de bare uttrykker hengivenhet for sin egen familiekrets, ... og stenger dem som de kunne trøste og velsigne ved å hjelpe dem, ute fra sin kjærlighet ...

«Når Herren ber oss gjøre godt for andre utenfor hjemmet, mener han ikke at vi skal elske våre kjære mindre eller at vi skal elske vår slekt eller landet vårt mindre fordi han vil at vi skal vise andre vår sympati. Men vi skal ikke begrense vår kjærlighet og sympati til hjemmets fire vegger og hegne om den velsignelsen Gud har gitt oss slik at andre ikke får glede seg over det sammen med oss.» – Ellen G. White: _The Advent Review and Sabbath Herald_, 15. oktober 1895.

Det ansvaret vi har for å være en velsignelse for dem utenfor vår trivselssone, enten de er fra en annen kultur eller bare er en hjelpeløs person, er et ufravikelig krav fra Jesus Kristus selv. (Apg 1,8; Mark 11,17).

**Spørsmål til drøftelse**

`Hva er din trivselssone, og hvorfor må du være villig til å gå utenfor den når det er nødvendig?`

`Hva mente folk da Jesus ble kalt «en storeter og vindrikker, venn med tollere og syndere» (Matt 11,19)? Hva gjorde Jesus som kan ha ført til denne anklagen, og hva sier det oss om misjon?`

`I hvilken grad bør en kristen ta del i de vantros feiringer? Hvordan kan kristne gjøre det uten å svikte bibelske prinsipper?`