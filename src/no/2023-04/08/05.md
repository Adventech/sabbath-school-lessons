---
title:  Å hjelpe dem som har det vondt
date:  22/11/2023
---

Det er mye lidelse i verden, både blant rike materialister og hos de fattige. Folk har det vondt, de lider og sliter. De svimlende summene som den vestlige verden bruker på antidepressiva, viser at materiell rikdom ikke garanterer lykke eller fred.

`«Herrens Ånd er over meg, for han har salvet meg til å forkynne et godt budskap for fattige. Han har sendt meg for å rope ut at fanger skal få frihet og blinde få synet igjen, for å sette undertrykte fri.» (Luk 4,18).Hva sier dette om hva Jesus gjorde og hva også vi burde gjøre for dem rundt oss som sliter?`

Gud kaller oss til å møte alle menneskers behov, selv om vi ikke vet når eller om de vil ta imot Jesus. Selv om det å nå dem for Jesus er grunnlaget for vår misjon, må vi hjelpe dem som trenger det, rett og slett fordi de trenger hjelp. Vi hjelper dem fordi vi har tatt imot Jesus som Herre, og det er det han kaller oss til.

Jesu eksempel i møtet med menneskers behov er et bibelsk prinsipp å følge. Vi vet ikke om alle han hjalp, tok imot ham eller ikke.

Skal vi virkelig hjelpe andre, må vi kjenne deres behov. Hver kultur behandler venner på sin måte. I India er det vanlig å servere mat eller drikke når man får besøk. Det er lettere å gi en fremmed penger enn å trøste en venn som har mistet en av sine kjære. Vennen trenger noe mer enn penger eller fysiske ting. Ofte kan din sympati under et stort tap bety mye mer.

Når vi skal være Jesu hjelper for våre venner, må målet først være å vise dem uselvisk kjærlighet og forstå behovet før vi tilbyr hjelp. Gi den hjelpen de trenger, selv om du ikke vet om de er klare til å følge Jesus.

`Les Matt 25,34–40. Hva er budskapet?`