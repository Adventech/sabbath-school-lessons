---
title:  Ester og Mordekai
date:  16/12/2023
---

### Bakgrunnsstoff
Dan 1,1–12, Dan 6,1–9, Est 2,1–10, Est 2,20, Est 3,1–15, Est 4,1–14, Est 9,1–12

> <p>Minnevers</p>
> Jeg gjør deg til lys for folkeslag så min frelse kan nå til jordens ende. (Jes 49,6).

En av de mest inspirerende historiene i Bibelen handler om «tverrkulturell virksomhet» og står i Esters bok. Mye er skrevet om denne boken, og den dag i dag feirer mange jøder purim-festen ut fra Ester 9,26–31.

Ester og fosterfaren Mordekai var jøder og bodde i hovedstaden Susa i Perserriket. I motsetning til andre jøder som hadde vendt tilbake til Juda, ble de boende der de hadde vært fanger.

Så blir Ester dronning. «Kongen elsket Ester mer enn alle andre kvinner. Hun vant velvilje og gunst hos ham framfor alle de andre jomfruene. Han satte en kongelig krone på hodet hennes og gjorde henne til dronning i stedet for Vasjti.» (Est 2,17).

Som dronning spilte Ester en stor, om enn motvillig, rolle i bibelhistorien. Historien viser hvordan Guds folk kan vitne for sannheten, også i fremmede miljøer. Se gjennom Esters bok.