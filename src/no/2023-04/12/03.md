---
title:  Ved et fremmed hoff
date:  18/12/2023
---

Etter Babylons fall og fremveksten av Medo-Persia dro mange jøder tilbake til forfedrenes land. Men ikke alle. Noen ble igjen der de hadde bodd i en generasjon eller mer.

Dette er litt av bakgrunnen for historien om Ester. «I de dager da Xerxes satt på kongetronen i borgen Susa» (Est 1,2). Bibelfortellingen utspiller seg i Perserriket og under denne kongen.

I kapittel 1 faller dronning Vasjti i unåde, og han leter etter en ny dronning, en til å erstatte Vasjti. Det er i denne sammenhengen vi møter Ester og fosterfaren Mordekai første gang.

Les Est 2,1–9. Hva sier dette om situasjonen Mordekai og Ester var i?

Det ser ut til at den kongelige tjenestemannen Mordekai satt ved slottsporten og bodde i byen Shushan (eller Susa) sammen med adoptivdatteren, eller kusinen, Ester. De var fortrolige med persisk kultur. Det må være noe av grunnen til at Ester ble valgt til å bli introdusert for kongen: «Også Ester ble hentet til kongens slott, til Hegai, som voktet kvinnene» (Ester 2,8).

`Les Est 2,10 og Est 2,20. Hva foregikk her, og hvorfor ga Mordekai henne en slik befaling?`

Selv om teksten ikke sier akkurat hvorfor, er det lett å gjette. Som fremmede i en kultur og religion som kunne være fiendtlig, gjorde de klokt i å tie om sin familie og folk.

`Når kan det være klokt å ikke være åpen om vår tro? Eller skal vi alltid være det? Hvis ikke, hvorfor ikke?`