---
title:  Purim-mirakelet
date:  21/12/2023
---

Kommentatorer har i årtusener lagt merke til at Guds navn ikke finnes i Esters bok. Det er den eneste boken i Bibelen hvor dette er tilfellet. Men jødene så Guds handling i sin store befrielse, og Guds folk valgte å ta med boken i Bibelens kanon. Klarer vi å se Guds nærvær under overflaten i vår hverdag? Guds handlinger kan fortone seg som normale, naturlige hendelser, og følger vi ikke nøye med, legger vi ikke merke til Guds nærvær.

`Les Est 9,1–12. Hva førte Esters innsats til?`

Purim-mirakelet antar en uvanlig form. Miraklet er skjult, forkledd i tilsynelatende naturlige hendelser. Loven om å utslette jødene ble ikke omgjort, men det ble utstedt en ny lov som lot jødene forsvare seg.

Legg også merke til hva annet som hadde skjedd, og hvordan Gud kunne arbeide gjennom disse hendelsene. Perserne så at Gud grep inn på jødenes side.

Og resultatet?

«Blant folkene i landet erklærte mange seg som jøder.» (Ester 8,17). Dette er et godt eksempel på hvordan Herren kunne arbeide for å gi fortapte sjeler kunnskap om seg.

Jødefolkets ledere så Guds hånd i det som hadde skjedd. Da jødene lyktes med å forsvare seg, erklærte de en årlig høytid (purim) til å minnes og feire seieren. På høytiden takker jødene fremdeles Gud for hans utfrielse.

`Utfordring: Be om at Gud vil gi deg mot til å dele noe han har gjort for deg med en av dem på bønnelisten din denne uken.`

`Ekstra utfordring: Start en dagbok eller journal med små (eller store) ting som Gud gjør for deg. Se gjennom den og be om at Gud må minne deg om disse tingene til rette tid, slik at du kan dele dem med noen.`