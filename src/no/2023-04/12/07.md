---
title:  Til ettertanke
date:  22/12/2023
---

«Til hvert hjem og hver skole, til enhver forelder, lærer og barn som har tatt imot evangeliets lys, kommer det samme spørsmål som ble stilt til dronning Ester da israelittene sto overfor en stor krise: «Hvem vet om det ikke er nettopp med tanke på en tid som denne» (Est 4,14) at du har kommet til riket?» – Ellen G. White: _Utdanning for livet_, side 264.

«Ester var en vakker jødisk jente som slektningen Mordekai tok til seg etter at foreldrene hennes døde, og han elsket henne som sin egen datter. Gud brukte henne til å redde jødefolket i landet Persia.» (Merk: dette andre avsnittet ovenfor er tekst om Ester på side 45 i Daughters of God som ikke er skrevet av Ellen White. Men de to sitatene nedenfor er skrevet av henne.)

«I gammel tid arbeidet Herren på vidunderlig vis gjennom kvinner som helliget seg til hans verk sammen med menn som han hadde valgt til å representere ham. Han brukte kvinner til å vinne store og avgjørende seire. I krisetider hendte det mer enn én gang at han ga dem lederstillinger og arbeidet gjennom dem for å redde mange liv. Gjennom dronning Ester utfridde Herren sitt folk på mektig vis. Det så ut som om ingen makt i verden kunne redde jødene, men Ester og kvinnene rundt henne fastet og ba og handlet raskt, gikk løs på saken og gjorde at folket deres ble reddet ...

Et studium av kvinners innsats for Guds sak i GT viser oss ting som vil sette oss i stand til å håndtere kriser i Guds verk i dag. Kanskje blir vi ikke satt på så kritisk og utsatt sted som Guds folk ble på Esters tid, men omvendte kvinner kan spille en viktig rolle i mer beskjedne stillinger. Mange har gjort dette og er fortsatt klare til å gjøre det.» – Ellen G. White: _Daughters of God_, side 45, 46.

**Spørsmål til drøftelse**

`Etter å ha lest Esters bok sitter vi igjen med noen ubesvarte spørsmål, spesielt omkring Esters rolle ved kongens hoff, selv om hun ble opphøyet til rollen som dronning. Hvordan får vi dette til å rime med hennes tro, eller kan vi det?`

`Ekkoet av Esters berømte ord «Skal jeg gå til grunne, så går jeg til grunne» (Est 4,16), har runget gjennom årtusener som et eksempel på trofasthet i møte med døden. Hvordan gjenspeiler hennes ord det Guds folk vil møte i de siste dager, når problemene i Åpenbaringen 13 blir en realitet?`

`Se på spørsmålet på slutten av mandagsavsnittet om ikke alltid å avsløre din tro. Burde det noen gang være tilfelle for oss?`