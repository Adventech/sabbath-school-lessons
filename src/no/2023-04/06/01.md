---
title:  Motivasjon og forberedelse til misjon
date:  04/11/2023
---

### Bakgrunnsstoff
Luk 24,1–12, Luk 24,36–49, Apg 1,12–26, Hebr 10,24–25, Apg 2,1–41, 1 Kor 11,1

> <p>Minnevers</p>
> Det var dette jeg talte om da jeg ennå var sammen med dere og sa at alt måtte oppfylles som står skrevet om meg i Moseloven, hos profetene og i Salmene. (Luk 24,44).

Paulus skrev til filipperne: «Noen gjør det nok av misunnelse og stridslyst, men andre forkynner Kristus av god vilje. De gjør det av kjærlighet, for de vet at jeg er satt til å forsvare evangeliet. De andre gjør det ikke oppriktig, men for å hevde seg selv; de tror de kan gjøre lenkene mine tyngre å bære. Men hva gjør det? Kristus blir forkynt i alle fall, enten det skjer med baktanker eller i oppriktighet, og det er jeg glad for. Ja, jeg skal få mer å glede meg over!» (Fil 1,15–18).

Kraftige ord! Enten det skjer «med baktanker eller i oppriktighet», så blir Kristus forkynt – og det var det viktigste for Paulus. Ideelt sett bør våre motiver for å forkynne Kristus, for misjon, for å nå andre med evangeliet, være kjærlighet og sannhet – og ikke egoistiske ambisjoner, misunnelse eller strid.

Hva er noen av grunnene til at folk forkynner Kristus, og hvordan kan vi forberede oss på det?

Denne uken skal vi se på noen hendelser i urkirken som kan si oss noe om disse viktige sidene av misjonen.