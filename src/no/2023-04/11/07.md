---
title:  Til ettertanke
date:  15/12/2023
---

«Blant dem som jødene betraktet som hedninger, fantes det noen som forstod profetiene om Messias bedre enn lærerne i Israel. Det var noen som håpet at han skulle komme som befrier fra synd. Filosofer var ivrige etter å granske jødenes gåtefulle religionssystem. Men jødenes religiøse fanatisme hindret spredningen av lyset.» – Ellen G. White: _Alfa og Omega_, bind 4, side 23.

«Herren Jesus, den mektige Frelseren, døde for dem. Han kan vekke dem fra deres likegyldighet, han kan vekke deres sympati, han kan mildne deres hjerte, han kan vise dem sannhetens skjønnhet og kraft. Gud arbeider, og ikke et begrenset menneske. Men likevel kaller han mennesker til å gi lys til dem som er i mørke. Gud har juveler i alle kirkesamfunn, og det er ikke vår oppgave å fordømme den religiøse verden. I ydmykhet og kjærlighet skal vi legge frem hele sannheten slik den er i Jesus. La menneskene oppleve fromhet og hengivenhet, la dem se en karakter som minner om Kristus. Da vil de bli tiltrukket av sannheten ... De skal løfte opp Jesus, verdens frelser, de skal tale livets ord.» – Ellen G. White: _Advent Review and Sabbath Herald_, 17. januar 1893.

**Spørsmål til drøftelse**

`Hvilke umiddelbare behov der du bor kan gi deg og menigheten muligheten til å nå sjeler som ikke kjenner de sannhetene vi kjenner?`

`Se på Ellen G. Whites ord ovenfor om dem i andre trosretninger: «Gud har juveler i alle kirkesamfunn, og det er ikke vår oppgave å fordømme den religiøse verden.» Hvordan kan vi vise folk deres feil uten å rakke ned på dem personlig?`

`«Men når Menneskesønnen kommer, vil han da finne troen på jorden?» (Luk 18,8). Hva mener Jesus med dette retoriske spørsmålet? Hva er forskjellen på tillit og tro? Hvorfor kan rettroende mennesker vise seg å være uten tro når Jesus kommer?`