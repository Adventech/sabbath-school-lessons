---
title:  Tro på jorden?
date:  14/12/2023
---

I Lukas 18,8 stiller Jesus dette spørsmålet på slutten av en av lignelsene: «Når Menneskesønnen kommer, vil han da finne troen på jorden?» Vi må se hva Jesus ser etter. Her kan vi se at Jesus leter etter tro som skinner også i mørket.

`Les Matt 8,10; Matt 8,13; Matt 9,2; Matt 20,29–34; Mark 2,5; Mark 10,46–52; og Luk 18,35–43. Hvem sier Jesus har tro?`

Listen har med mennesker med en tro som skinte også i mørke byer. I Kapernaum fremhever Jesus flere med tro. I Matt 8,10 og Matt 8,13 ser vi en hedensk offiser med stor tro. Vi møter fire troende venner som rev opp taket for å få sin lamme venn til Jesus (Matt 9,2; Mark 2,5). I Mark 10 møter vi Bartimeus som hadde vært blind, og hans tro skinner sterkt i Jeriko.

Og vi skulle forvente stor tro blant Guds folk. Men selv i Jesu hjemby Nasaret var det lite tro – eller direkte vantro – som satte grenser for hva Jesus kunne utrette. Til disiplene sier Jesus flere ganger om Israel: «dere lite troende» (Matt 6,30; Matt 8,26; Matt 14,31; Matt 16,8). Og i Matteus 17,17 utbryter Jesus: «Du vantro og vrange slekt!»

Også i dag finner vi at troen finnes på uventede steder: i byene blant utlendinger, hedninger og mennesker med annen religiøs bakgrunn. I ydmykhet må vi gå inn i byene slik Jesus gjorde det og lete etter dem som vil ta imot Jesus i frelsende tro når de får høre sannheten. Og de finnes der ute.

`Utfordring: Åpne ditt hjerte i bønn for større tro som du kan bruke til å dele din kjærlighet med fjern og nær.`

`Ekstra utfordring: Hvordan ble du kjent med Jesus og de tre englebudskapene? Nevn tre åndelige velsignelser Jesus har gitt deg. Vær klar til å fortelle om dette i bibelgruppen.`