---
title:  Misjonsfortelling
date:  15/12/2023
---

#### Madam Anatomi

_Abigail, Ghana_

Abigail ville så gjerne bli sykepleier, men hun måtte arbeide ved siden av studiene og syntes ikke hun hadde nok tid til å leksene. Hun var i første klasse på Seventh-day Adventist Nursing and Midwifery Training College i Ghana. Anatomi og fysiologi var spesielt vanskelig. Hun gråt morgen og kveld fordi hun ikke forsto det.

Etter den første prøven sa læreren at det beste resultatet var 75 %. Abigail sukket og tenkte at da fikk hun nok 35 %, men læreren sa ikke hvem som hadde klart 75 %. Da prøvene ble levert tilbake neste dag, så Abigail at hun hadde fått 75 %. Hun trodde ikke sine egne øyne. En sidekamerat spurte hva hun hadde fått. Abigail viste henne arket og ba henne tie med det.

Hemmeligheten slapp ut da hun fikk 100 % på den første store prøven. Læreren sa: «Du fikk høyeste poengsum på begge de to første prøvene, og nå fikk du 100 % på den store prøven. Ikke gjem deg bort i klassen. Når jeg spør klassen, må du gjerne svare.»

Abigail begynte å delta i klassen. Snart begynte klassekameratene å kalle henne «Madam Anatomi». Hun bare smilte. Hun smilte enda bredere da hun fikk tilbake eksamensresultatet. Det var full pott.

Abigail takker Gud for at han hjalp henne med anatomi og fysiologi og alle de andre fagene. I dag er hun halvveis gjennom sykepleierstudiet og har den høyeste gjennomsnittskarakteren av alle på colleget. Hun har også fått et lite stipend, så hun ikke behøver å arbeide så mye. «Det er ikke meg. Det er Gud», sier hun.

Abigail gikk på en møteserie på colleget og har bestemt seg for å bli døpt og bli adventist. Hun elsker Gud av hele sitt hjerte og vil leve for ham. Men hjemme møter hun motstand. En nær slektning har rakket ned på hennes ønske og kaller det en synd.

Abigail vet ikke hva hun skal gjøre. Hun har bare Gud å støtte seg til og ber om hjelp. Men hun er overbevist om at den Gud som hjalp henne å få gode resultater, vil hjelpe henne å tjene ham trofast.

Be for Abigail som søker Guds vilje for sitt liv. Be for alle de 770 elevene på Seventh-day Adventist Nursing and Midwifery Training College. En del av offeret 13. sabbat vil bidra til å utvide colleget, som åpnet med 22 elever i 2015, med nye klasserom og sovesaler. Det er stor søkning til skolen, der bare 30 prosent av elevene er adventister. Takk for at du vil gi et rundhåndet 13. sabbats offer den 30. desember.

Last ned bilder fra Facebook: bit.ly/fb-mq.