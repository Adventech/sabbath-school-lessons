---
title:  Oppsøke folkemassene
date:  11/12/2023
---

Tross ytre og indre utfordringer kaller Jesus oss til bymisjon.

`Les Matt 9,35–38. Hva sier dette om misjon til folkemassene, uansett hvor vi finner dem?`

Jesus hadde medlidenhet med folkemengdene i byene. Lukas 19,41 sier at Jesus gråt over Jerusalem. Vi forstår nok ikke dybden av Jesu kjærlighet til sine barn, også byenes «ansiktsløse masser». Derfor ber Jesus oss be (Matt 9,38) slik at våre motiver kan være som hans.

`Les Matt 4,23–25. Hvor kom folket fra da Jesus begynte sin virksomhet?`

I Matt 4,25 kom folkemengdene som fulgte Jesus fra Galilea, fra de ti bystatene i Dekapolis i øst, fra Jerusalem og fra Judea i sør. Hvilket område foruten Samaria manglet? Kystområdet Tyros og Sidon, en del av Fønikia, middelhavskysten og nordvest for Galilea. Nå ser vi hvorfor Jesus dro dit! Turen til området ved Tyros og Sidon var en tverrkulturell misjonsreise.

«Etter dette sammenstøtet med fariseerne drog Jesus bort fra Kapernaum, gjennom Galilea til fjellområdene nær grensen til Fønikia. Mot vest kunne han på slettelandet nedenfor se de gamle byene Tyrus og Sidon med sine hedenske templer, praktfulle palasser og markedsplasser, og havnene som vrimlet av skip.» – Ellen G. White: _Alfa og Omega_, bind 4, side 342.

`Hvordan kan vi hjelpe folk å se hvor fåfengte deres «praktfulle palasser og markedsplasser» er i seg selv, og hvorfor de trenger Jesus?`