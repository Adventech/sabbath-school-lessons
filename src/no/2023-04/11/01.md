---
title:  'Misjon til de unådde: 2. del'
date:  09/12/2023
---

### Bakgrunnsstoff
1 Kong 11,1–6, Matt 4,23–25, Matt 15,22–28, Mark 7,24–30, Apg 10,34–35, Matt 8,10, Matt 8,13

> <p>Minnevers</p>
> Da sa Jesus til henne: «Kvinne, din tro er stor. Det skal bli som du vil.» Og datteren ble frisk fra samme stund. (Matt 15,28).

Fra første stund lette en kjærlig Gud etter sine tapte barn (1 Mos 3,9); og den dag i dag søker den samme Gud å nå de fortapte (se Åp 14,6–12), også de fortapte i byene. I 2018 utga FN en oversikt som viser at 55 % av verdens befolkning bor i byområder, og dette vil vokse til 68 % innen 2050. Vi har ikke noe valg: Vi må vitne for dem i byene.

Likevel er mange av Guds folk som Jona da han ble kalt til å vitne for en by: de rømmer fra oppgaven. «Og alt som før er skrevet, er skrevet for at vi skal lære av det: Vi skal ha håp gjennom den tålmodighet og trøst som skriftene gir» (Rom 15,4). Det gjelder også det som står om Jona.

Jesus gikk ikke bare til dem i Israels byer, men også dem på andre steder, utenfor den jødiske nasjon og det utvalgte folket.

Denne uken vil vi se på Kristi misjon til Tyros og Sidon og hente lærdom vi kan bruke i dag.