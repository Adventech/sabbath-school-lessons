---
title:  «Bli ferdig med henne!»
date:  13/12/2023
---

I byene er det mange som lengter etter håp. Hva hindret Guds folk i å dele håpet om Messias med byer som Tyros og Sidon på Kristi tid? Nasjonalisme, stolthet og fordom hindret Guds folk i å se dem i nabolaget som lengtet etter håpet profetene hadde forkynt om Jesu første komme. I dagens byer er det mange grupper som Jesus Kristus vil at hans folk skal dele det «salige håp» om Jesu annet komme med (Titus 2,13). Jesus så ikke etter nasjonalitet eller rase. Det burde heller ikke vi.

`Les Apg 10,9–16; Apg 10,28 og Apg 10,34–35. Hvordan vil du sammenfatte det Den hellige ånd lærte ham?`

Mens Peter ventet på lunsj, fikk han et syn om et måltid med en duk fylt med urene dyr og fugler. Tre ganger ble han bedt om å stå opp og spise. Gud brukte synet til å konfrontere Peters religiøse stolthet og fordom mot hedningene. Til slutt fattet Peter poenget: «Da tok Peter til orde og sa: ‘Nå forstår jeg virkelig at Gud ikke gjør forskjell på folk, men at han fra alle folkeslag tar imot hver den som frykter ham og gjør det som er rett.’» (Apg 10,34–35).

Vi vil tenke over historien fra Tyros og Sidon i lys av dette. Se igjen på Jesus og samtalen med moren. Hva lærte disiplene som også gjaldt Peters syn? Hvordan kan vi bruke det i vårt liv i dag og med Kristi kall til misjon i byene i vår tid? Hvilke fordommer hindrer oss i å se byfolks behov? Hvilke muligheter har Gud gitt oss i byene – til å utvide vår forståelse av misjonsoppdraget og konfrontere våre fordommer, nasjonalisme og åndelige stolthet?

Jesus var tålmodig med disiplene som ennå ikke riktig forsto at Guds frelsesplan gjaldt alle mennesker, ikke bare ett folk eller en etnisk gruppe på landet. Den hellige ånd kan gi oss seier over fordommer og partiskhet for å fullføre vårt oppdrag i byene.

`Les Gal 2,11–13. Hva bør dette si oss om hvor vanskelig det kan være å bli kvitt inngrodde fordommer?`