---
title:  Ut av trivselssonen
date:  15/10/2023
---

For å nå andre vil Gud at vi skal ut av trivselssonen vår. Ønsket om å bli hos vår egen gruppe kan føre til egoisme og ondskap. Denne faren rommes i historien om Babel.

`Les 1 Mos 11,1–9. Hva ville folket? Hva ville de gjøre, og hvorfor skulle Gud forhindre det?`

Historien om Babelstårnet avslører deres store ambisjon. De planla en monumental struktur – en by og et tårn uten sidestykke: «et tårn som når opp til himmelen, og skaffe oss et navn» (1 Mos 11,4).

Hvor ofte prøver ikke folk å gjøre det samme? Enten innen politikk, kunst, næringsliv, ja også religion. Det er de som vil skape seg et navn. Tenk så meningsløst! (Se Fork 2,1–11.)

1. Mosebok 11,4 sier at de ville bygge tårnet for å unngå å bli spredt over jordens overflate. De ønsket å holde sammen av egne egoistiske grunner. Men Gud hadde en annen plan.

De sto også sammen om arbeidet. Men «Se, de er ett folk, og ett språk har de alle. Og dette er det første de gjør! Nå vil ingen ting være umulig for dem, uansett hva de bestemmer seg for å gjøre.» (1 Mos 11,6). Folkets plan var faktisk ond.

Skriften sier det ikke i klartekst, men Ellen White sier at de ikke stolte på Guds løfte om at han ikke ville ødelegge jorden med vann igjen (1 Mos 9,14–15). De ville skape sin egen trygghet i stedet for å stole på Guds Ord. Uansett hva meningen var, visste Gud at de ikke hadde rent mel i posen, men var fylt med egoistiske ambisjoner, og derfor forhindret han dem i å nå målet.

`Tilhører du en gruppe som trives best sammen? Hvordan kan du engasjere deg med andre som ikke tilhører din rase eller folk?`