---
title:  Den første menighet og trivselssonene
date:  18/10/2023
---

`Les Apg 8,1–4. Hva gjorde at de første kristne ble spredt ut av sin trivselssone?`

Hittil hadde kirken mest holdt til i Jerusalem (eller innenfor det jødiske territoriet og blant jødefolket). Da forfølgelsen begynte, som Saul, en troende jøde og fariseer, deltok aktivt i, ble menigheten i Jerusalem spredt over hele Judea og Samaria. I Apg 1,8 hadde Jesus sagt at «dere skal være mine vitner i Jerusalem og hele Judea, i Samaria ...». Denne uttalelsen ble som nevnt oppfylt i Apg 8,4: «De som var spredt omkring, dro rundt og forkynte Ordet.»

Selv etter at kirken dro ut utenfor Jerusalem, forkynte de fortsatt i jødiske områder eller i jødiske nabolag i andre byer. Apostlenes gjerninger 11,19 viser at kirken ble spredt helt til Fønikia (Libanon) og Kypros, men fremdeles forkynte de ikke budskapet for andre enn jøder. Jesu disipler og urkirken hadde ikke som mål at andre enn jøder skulle komme til Herren. De hadde fortsatt snevre begrep om kirkens misjon.

Peter var av de førende skikkelsene i urkirken og kviet seg for å gå til hedningene med evangeliet, også etter at Paulus hadde begynt med det. Peter var kjent som apostel for de omskårne (jødene) og Paulus for hedningene (Gal 2,8). Peter ville ikke engang ses sammen med hedninger (Gal 2,11–12). Men Gud fikk Peter ut av trivselssonen så han endret innstilling. Han fikk lære hva misjon egentlig innebar og hva Jesu død skulle utrette for hele verden.

`Les Apg 10,9–15 og Apg 10,28–29. Hva var budskapet Gud ga til Peter, og hvordan kan prinsippet anvendes på misjonsarbeid?`