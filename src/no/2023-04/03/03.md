---
title:  Å bli en velsignelse for hele verden
date:  16/10/2023
---

`Les 1 Mos 12,1–3. Hvordan var Guds beskjed til Abram et kall til misjon?`

Gud ba Abram (senere Abraham) forlate sitt land og sitt folk og dra til et annet land. Guds plan var å bruke Abraham for å oppfylle sine hensikter i verden. Og Abraham gikk. Hvis Gud har en plan for deg, kan det tenkes han vil du skal forlate din storfamilie og ditt folk og dra til et sted der du skal tjene ham og være til velsignelse for andre.

**Les tekstene nedenfor. Hva sier de om Guds pakt, hans løfte til oss?**

`1 Mos 3,15.`

`1 Mos 17,19.`

`4 Mos 24,17.`

`Jes 9,6.`

`Dan 9,24–27.`

`Matt 1,21.`

Tekstene ovenfor viser at Gud ville holde løftet fra Edens hage om at En vil komme som løsning på syndens problem. Løsningen, Jesus Kristus, Messias, skulle komme av Abrahams og Isaks slekt (gjennom Sara). Hebreerne 11,9 sier at Isak og Jakob var arvinger til det løftet om velsignelse som Gud ga Abraham.

Vi vet ikke hvor mye Abraham visste eller forsto av hvordan den lovede ætt ville bli til gjennom ham, men han gikk likevel frem i tro. «I tro var Abraham lydig da han ble kalt, så han dro ut til et land som han skulle få i arv. Han dro av sted uten å vite hvor han kom.» (Hebr 11,8).

For et eksempel!

`Tenk deg at du er kalt av Gud til å gå, «uten å vite» hvor? Hvordan svarer du, og hvorfor?`