---
title:  Guds kall til misjon
date:  14/10/2023
---

### Bakgrunnsstoff
1 Mos 11,1–9, 1 Mos 12,1–3, Dan 9,24–27, Matt 1,21, 1 Mos 12,10–13,1, Apg 8,1–4, Apg 1,8

> <p>Minnevers</p>
> Men dere skal få kraft når Den hellige ånd kommer over dere, og dere skal være mine vitner i Jerusalem og hele Judea, i Samaria og helt til jordens ende. (Apg 1,8).

Iblant kan Gud ta oss ut av trivselssonen og gjøre oss til sine vitner. Endringen kan bli brukt til å oppnå hans hensikter, som da folket ved Babelstårnet ble spredt. «Denne spredning var et middel til å befolke jorden. Slik ble Herrens hensikt oppnådd ved nøyaktig det samme middel som menneskene hadde brukt for å hindre den.» – Ellen G. White: _Alfa og Omega_, bind 1, side 101. Abraham dro fra sitt hjemland til et annet (1 Mos 12) som et vitnesbyrd. Jesu disipler gikk fra å arbeide blant bare blant sitt eget folk (Apg 3) til også å arbeide for andre (Apg 8,1–4). I Apostlenes gjerninger 1,8 ga Jesus et prinsipp for evangelisering: de skulle starte lokalt, i Jerusalem og Judea, så dra til Samaria og til slutt til jordens ender.

Men om vi ikke forlater landet vårt, vil Gud likevel at vi skal nå dem rundt oss. Da menigheten i Jerusalem ble selvtilfreds, ble medlemmene spredt. Selv om de ble forfulgt og folk led, ble hendelsene et middel til å spre evangeliet til hele verden.