---
title:  Til ettertanke
date:  20/10/2023
---

Les «Det store oppdraget» og «Han søkte sannhet», side 22–27 og 94–101 i _Alfa og Omega_, bind 6.

«Før himmelfarten gav Jesus disiplene en gjerning å utføre. De skulle fullbyrde hans siste vilje. Han hadde testamentert til verden det evige livs rikdommer. Dere har sett hvordan jeg ofret meg for verden og strevde med Israel, sa han. Mitt eget folk kom ikke til meg og tok imot livet; prestene og folkets ledere forkastet meg. Likevel gir jeg dem enda en anledning til å ta imot Guds Sønn. Dere har sett at jeg villig tar imot alle som kommer og bekjenner sine synder. Jeg støter ingen bort. Dette budskapet om nåde overlater jeg til dere, mine disipler. Det må forkynnes både for jøder og hedninger – først til Israel og deretter til alle nasjoner, tungemål og folk. Alle som tror, skal samles i én menighet.» – _Alfa og Omega_, bind 6, side 23.

Misjonsbefalingen er klar: «Gå derfor og gjør alle folkeslag til disipler» (Matt 28,19). Derfor handler det absolutt om å gå til andre, spesielt andre folkeslag.

«Befalingen om å forkynne evangeliet er Guds rikes store misjonsmanifest. Disiplene skulle arbeide med iver for å nå alle med nådens innbydelse. De måtte ikke vente på at folket skulle komme til dem, men bringe budskapet ut til folket.» – Ellen G. White: _Alfa og Omega_, bind 6, side 23.

«Mange mennesker er i dag nærmere Guds rike enn vi aner. I en mørk verden full av synd har Gud mange verdifulle juveler som han ønsker å sette i forbindelse med sine sendebud. Overalt finnes det noen som vil ta imot Kristus. Mange vil verdsette Guds visdom høyere enn alt annet i verden og bli trofaste lysbærere ... De følte seg overbevist om at Peters handlemåte hadde vært en direkte oppfyllelse av Guds plan. De forstod også at deres fordom og avvisende holdning var sterkt i strid med evangeliets ånd. Derfor priste de Gud og sa: ‘Så har da Gud også latt hedningene få vende om og vinne livet.’ På den måten ble fordommer fjernet uten strid, og det var slutt på et århundrelangt skille. Nå lå veien åpen for forkynnelsen av evangeliet for hedningene.» – _Alfa og Omega_, bind 6, side 100–101.

**Spørsmål til drøftelse**

`Hvordan vil du definere ordet «misjon» når du bruker det om ditt eget liv?`

`Hvordan kan du daglig uttrykke misjon med din holdning og oppførsel? Hvordan kan du bli mer misjonsrettet i hverdagen?`

`Hvor viktig er det at vi gransker vårt hjerte og søker kraft fra det høye så vi kan bli renset for fordom mot dem som ikke er som oss?`