---
title:  Start der du er
date:  19/10/2023
---

`Les Apg 1,8. Hvilket prinsipp kom Jesus med for misjon og å være hans vitner for verden?`

Dette prinsippet viser oss hvordan vi skal handle som disipler som har gode nyheter til verden. Å dele sannheten er ikke å fortelle andre hvor grundig feil de tar, men å fortelle om Jesus som i de tre englebudskapene i Åpenbaringen 14,6–12.

Jesu ord i Apg 1,8 inneholder noen prinsipper.

Først: «dere skal være mine vitner i Jerusalem.» Som vi har sett (det tåler å bli gjentatt): Vi skal være hans vitner på stedet der vi bor. Det kan være i hjemmet, menigheten, nabolaget og lokalsamfunnet. Vi må først være hans vitner der han har satt oss – hjemme eller på jobben – og være vitner for dem som står oss nærmest. Det kan være nær familie eller storfamilie, folk i kirken, arbeidskolleger, naboer og samfunnet.

Noen ganger vil folk gjerne dra til et fremmed land og være vitner der. Men de vitner ikke for folk rundt seg nå. Vi bør begynne der vi er og dra derfra etter som Gud leder oss.

Deretter «og hele Judea, i Samaria og helt til jordens ende» (Apg 1,8). Jesus sier at vitnetjenesten innebærer å krysse kulturgrenser. Vi kan bli kalt til å flytte til andre områder for å nå andre sosiale, etniske og religiøse grupper. Hvis jeg tilhører en bestemt etnisk eller språklig gruppe, kan det være mye lettere å vitne for dem på grunn av minimale kulturelle barrierer. Noen steder finner vi bare én klan eller stamme i kirken. Men ifølge Jesu misjonsbefaling er det viktig å bevege seg ut av trivselssonen og investere ressursene våre i slike folkegrupper. De trenger også Jesu budskap.

`Utfordring: Finn og lag en liste over folkegrupper med spesielle behov i lokalsamfunnet ditt som menigheten ikke har gjort noe for å nå.`

`Ekstra utfordring: Begynn å be om en mulighet til å bli engasjert i misjon til mennesker med spesielle behov i nær fremtid.`