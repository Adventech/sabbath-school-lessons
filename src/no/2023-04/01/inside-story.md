---
title:  Misjonsfortelling
date:  06/10/2023
---

#### Å se Gud

_Jacques, Kamerun_

Jacques ønsket inderlig å ta opptaksprøven på universitetet i Kamerun. Men andre halvdel av prøven falt på sabbaten. Lærerne som sto for prøven, sa han måtte ta prøven selv om han var adventist.

Jacques ville være tro mot sabbatens Herre og gikk i kirken. Etter solnedgang dro han tilbake til prøvesenteret. Det var ingen der. Heller ikke på søndagen eller mandagen da han kom. Men etter en stund kom lærerne og delte ut resultater. Ved middagstider spurte senterlederen lærerne hvordan det gikk.

Da han fikk høre om Jacques, sa han: «La ham få ta eksamen nå. Det er i orden.»

To lærere skulle stå for de siste to prøvene. Den første var engelsklærer. Han kom med en bok Jacques aldri hadde sett og sa han skulle lese fra den. Jacques snublet i ordene, og læreren spottet ham: «Du kan ingenting. Hvordan skal du kunne stå?» «Spør om noe annet», ba Jacques. «Det blir ikke flere spørsmål», sa læreren, «Du kommer ikke å stå». Jacques ville gå, men det var som om noe stengte veien da han sto i døråpningen. Han kom ikke ut. Plutselig brast det ut av læreren: «Ikke vær redd». Da kunne Jacques gå.

Den neste skulle høre ham om samfunnsfag, historie og geografi. I stedet sa han: «Hva er sabbaten?» «Sabbaten står i de ti bud», sa Jacques. Læreren sa Jacques var hjernevasket og at samfunnsfag, historie og geografi var mye viktigere enn religion. Jacques svarte at de tre fagene ikke hadde lært ham noe som var så viktig som religion. «Religion er en samvittighetssak og kan påvirke hele livet», sa han. Dermed kom en annen lærer inn, og prøven var slutt.

På vei tilbake til testsenteret senere den dagen stoppet en bil foran ham. Læreren som hadde holdt engelskprøven, stakk hodet ut og sa: «Vær glad!» Jacques lurte på om han ertet ham igjen. Da resultatene ble kunngjort, hadde han bestått. Han var sjokkert. Han ropte høyt: «Kjære Gud, tusen takk!»

Jacques oppsøkte engelsklæreren for å takke. «Vi ville dumpe deg», sa læreren. «Så hvorfor gjorde dere ikke det?» spurte Jacques. Læreren snudde seg mot en annen lærer og sa: «Jeg ville gi ham strykkarakter, men jeg kunne ikke. Jeg forstår det ikke».

Jacques var forundret. Han forsto ikke det som hadde skjedd, men han forsto at Gud hadde hørt bønnene hans. I dag er Jacques 56 år, men han har ikke glemt den dagen. «Jeg er sikker på at jeg så Gud», sier han.

En del av offeret 13. sabbat går til å starte en tospråklig skole i Kamerun der barn kan lære om Jesus på fransk og engelsk. Takk for at du vil gi et godt offer.

Last ned bilder fra Facebook: bit.ly/fb-mq.