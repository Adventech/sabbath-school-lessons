---
title:  Guden som ble ett med oss
date:  03/10/2023
---

GT viser hvordan skaperen begynte å iverksette en plan med et folk som skulle åpenbare hans natur og mål for verden. Alt Gud gjorde, var i tråd med strategien for hans misjon. Gjennom profeten Jesaja sa Gud: «For jeg er Gud, og ingen annen, jeg er Gud, og ingen er lik meg. Fra begynnelsen forteller jeg slutten ... Jeg sier: ‘Min plan står fast, alt jeg vil, det gjør jeg.’» (Jes 46,9–10). Men i NT antar Guds ønske om å være hos menneskene en ny dimensjon. Med Kristi inkarnasjon blir det som var et løfte i Edens hage (1 Mos 3,15), en realitet.

`Les om kunngjøringen om Jesu fødsel i Matteus 1,18–23. Hva sier beretningen oss om Gud?`

«Gud med oss». Immanuel. Gud hadde bodd blant sitt folk i helligdommen, og nå bodde han hos dem fysisk i Jesus fra Nasaret. Med Jesu fødsel uttrykte Gud sitt ønske om å være med oss i natur og misjon: Guds Sønn var fullt ut menneske og fullt ut Gud, og det var han som sa: «Jeg er veien, sannheten og livet. Ingen kommer til Far uten ved meg» (Joh 14,6).

`Les Joh 1,14–18. Hva sier Kristi inkarnasjon oss om Guds misjon til oss?`

Gud videreførte sin misjon, og i Jesus Kristus var Gud fysisk til stede hos sitt folk. Den «enbårne Sønn ... fra sin Far, full av nåde og sannhet» (Joh 1,14) oppfylte GTs profetier og ble ett med oss etter Guds plan, Gud i kjøtt og blod. Misjonens Gud fortsatte å forfølge sin hensikt.

`Tenk hva det betyr at Guds elsker oss så høyt at han kom til oss som menneske. Hvordan bør vi reagere på hans kjærligheten, spesielt når det gjelder misjon til andre?`