---
title:  'Guds misjon til oss: 1. del'
date:  30/09/2023
---

### Bakgrunnsstoff
1 Mos 3,9–15, 1 Mos 28,15, 2 Mos 29,43, 2 Mos 29,45, Matt 1,18–23, Joh 1,14–18, Joh 3,16, Joh 14,1–3

> <p>Minnevers</p>
> Men Herren Gud ropte på mannen og sa: «Hvor er du?» (1 Mos 3,9).

Misjon finner sin opprinnelse og hensikt i Gud. Det begynte ikke med Abrams kall (1 Mos 12,1–4) eller utvandringen fra Egypt (2 Mos 12,31–42). Det begynte ikke engang med Jesus Kristus på jorden (Matt 1,18–25) eller Paulus’ misjonsreiser (Apg 13,4–14,26). Oppdraget begynte med Gud selv da han skapte universet og senere mennesket (1 Mos 1,26–27).

I Skriften ser vi en Gud som vil være sammen med sine barn. Fra første stund skaper han et forhold til Adam og Eva. Selv da synden kommer, fortsetter han sin misjon, men nå er det for å gjenreise forholdet. Til slutt vil Guds misjon bli fullført (Åp 21–22), og det er derfor vi bør være motivert til å forkynne det evige evangelium til verden (Åp 14,6–7).

All misjonsvirksomhet må derfor være sentrert om et forhold til Skaperen og den rette forståelsen av hans natur og karakter som misjonær. Men før vi forstår Guds misjon, må vi forstå misjonens Gud.