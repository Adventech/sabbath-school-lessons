---
title:  Unnskyldninger for å slippe misjon
date:  28/10/2023
---

### Bakgrunnsstoff
Jona 1–4, Nah 1,1, 2 Kong 17,5–6, Sal 24,1, Jak 1,27, Jes 6,1–8

> <p>Minnevers</p>
> Da hørte jeg Herrens røst. Han sa: «Hvem skal jeg sende, og hvem vil gå for oss?» Jeg sa: «Jeg! Send meg!» (Jes 6,8).

Ikke alle som ble kalt til misjon var så føyelige som Abraham. F.eks. Jona (les Jona 1–4). Gud kaller Jona til å tale mot Ninive, hovedstaden i Assyria. Denne byen, som ligger i Irak, lå 90 mil fra Jerusalem, en drøy måneds reise. Ikke nok med at Jona nektet å dra – han stakk av i motsatt retning. Da han kom til Jaffa, tok han båt til Tarsis i Sør-Spania. Seilturen på 300 mil ville ha tatt minst en måned, alt etter været. Jona ville ikke til kongen av Assyria og bruker den måneden det ville ha tatt ham å komme til Ninive på å komme langt bort derfra. Hvorfor gjorde Guds mann det?

Folk i Ninive var ugudelige og kjent for sin grusomhet, de hadde angrepet Israel og Juda. Likevel kalte Gud Jona til å dra til Ninive og rope ut mot dens store ondskap (Jona 1,2). Ordlyden minner om den Gud brukte med Abraham om Sodoma og Gomorra i 1 Mos 18,20–21. Men Jona var ingen Abraham.

Hva kan Jonas holdning lære oss om de unnskyldningene vi kan komme med for ikke å drive misjon?