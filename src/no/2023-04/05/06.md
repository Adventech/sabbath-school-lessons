---
title:  Her er jeg, send meg
date:  02/11/2023
---

Jonas’ historie er mer enn utrolig. Det at Gud kunne redde ninivittene til tross for Jonas dårlige vitnesbyrd viser at vår rolle bare er å være et talerør for Gud, for bare han kan overbevise og omvende. Det er en påminnelse om at Gud bare vil ha villige og ydmyke sendebud som vil følge hans veiledning.

`Les Jes 6,1–8. Hva er den sentrale tanken i dette avsnittet?`

Kallet er der. Gud leter etter frivillige. Vi må svare på kallet ved å underkaste oss hans lederskap, lytte etter hans røst og gjøre det han sier.

Historien om Jonas viser også at Gud elsker dem som bor der hans kjærlighet ikke føles og hans stemme ikke blir hørt. Gud hadde medlidenhet med Ninive, og han har medlidenhet med vår tids millioner i storbyene der bygninger erstatter trær og blomster og en evig larm gjør det vanskelig å være stille og lytte. Om Ninive sa Gud at de «ikke vet forskjell på høyre og venstre» (se Jona 4,11). Gud trenger sendebud som vil gå med hans budskap om håp til dem som er overveldet av livets travle og stygge sider.

Jesaja hørte en røst som sa: «Hvem vil gå?» Hva svarer du?

`Utfordring: Lag en liste over ti personer du vet ikke er kristne på et blankt ark eller i bønnejournalen din. Vi kan kalle dem dine «disipler». Skriv om mulig ned navnene. Ha listen i nærheten, og be for hver av dine ti disipler hver dag resten av kvartalet. Be Gud hjelpe deg å bli kjent med dem. Be om at du kan utvikle et dypere vennskap med dem. Når du får utdypet dine relasjoner, så se og lytt slik at du kan se deres behov og smerte. Be Gud møte dem der de trenger det.`

`Ekstra utfordring: Velg en by i nærheten og en by i en annen verdensdel. Begynn å be for dem som bor og arbeider der. Be om at Gud vil sende adventister dit som kan dele sannheten om Jesu snare komme.`