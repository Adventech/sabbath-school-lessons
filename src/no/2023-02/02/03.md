---
title:  Menneskesønnen
date:  03/04/2023
---

Åp 14 inneholder nøkkeltekstene om Herrens budskap i den siste tid til sitt folk og til verden. Sentralt står Jesu gjenkomst, oppfyllelsen av løftet om at «dere skal se Menneskesønnen sitte ved Kraftens høyre hånd og komme med himmelens skyer» (Mark 14,62).

`Les Åp 14,14. Hvilken tittel brukes om Jesus når han kommer tilbake til jorden? Hvorfor tror du Johannes bruker denne tittelen?`

Jesus brukte begrepet «Menneskesønnen» om seg selv 82 ganger i evangeliene. Det var en av yndlingstitlene hans. Han brukte den for å identifisere seg med oss. Han er en frelser som forstår oss, har opplevd våre fristelser og har gått gjennom våre prøvelser. Som «Menneskesønnen» kommer han tilbake og tar oss med hjem. Den Jesus som kommer, er den samme Jesus som bodde blant oss. Han kan frelse oss fordi han ble en av oss, og som en av oss møtte han Satans fristelser og beseiret ham.

**Hva sier disse versene om Jesus som Menneskesønnen?**

`Matt 16,27.`

`Matt 24,27; Matt 24,30.`

`Matt 25,31–32.`

Legg merke til dette:

1. Jesus, Menneskesønnen, kommer i herlighet sammen med sine engler.
2. Han skal skille sauene fra geitene (egentlig en dom).
3. Alle menneskers skjebne vil bli avgjort for evigheten.

`Tenk på begrepet «Menneskesønnen» og hva det sier om Kristi menneskelighet. Selv om Gud ble en av oss, syndet han aldri. Hvilket håp gir dette deg når det gjelder (1) å kjenne Guds kjærlighet til oss; (2) å vite at han kan forstå dine kamper og gi deg seier i dem?`