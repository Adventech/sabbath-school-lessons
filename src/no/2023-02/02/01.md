---
title:  En skjebnestund
date:  01/04/2023
---

### Bakgrunnsstoff
Matt 24,14, Matt 16,27, Åp 14,14–20, Åp 16,1, Apg 1,9–11, Mark 4,26–29

> <p>Minnevers</p>
> Og jeg så, og se! – en hvit sky, og på skyen satt en som var lik en menneskesønn. Han hadde en krans av gull på hodet og en skarp sigd i hånden. Og en annen engel kom ut fra tempelet og ropte med høy røst til ham som satt på skyen: «Løft din sigd og høst inn! For tiden er kommet for å høste, og jordens grøde er fullmoden.» (Åp 14,14–15).

Gud har talt til sitt folk og gitt dem alle de sannheter de trengte å høre til den tid. Gud har talt til oss fra advarselen om vannflommen (1 Mos 6,7), til Jesu første komme (Dan 9,24–27), til dommen før Jesu annet komme (Dan 7,9–10; Dan 8,14), til de siste hendelser før Kristus gjenkomst (Åp 12–14). I de siste dager av menneskets historie har han sendt et budskap til verden og til sitt folk som skal møte tidens behov. Han skildrer budskapet som båret av tre engler som flyr høyt oppe under himmelen med sine endetidsbudskap til hele verden.

De tre englebudskapene er Jesu siste nådebudskap, et kall som leder oss fra tillit til vår egen rettferdighet til å stole på at Jesu rettferdighet rettferdiggjør oss, helliger oss og herliggjør oss ved tidens ende.

Men vi må velge Kristus, overgi oss til ham og adlyde ham, og de valgene vi tar nå, vil påvirke de valgene vi tar i krisen som ligger foran. Så nå er tiden til å forberede seg.