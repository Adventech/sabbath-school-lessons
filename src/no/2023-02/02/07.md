---
title:  Til ettertanke
date:  07/04/2023
---

«Det er en lov som gjelder både vårt mentale og åndelige liv, at vi blir preget av det vi dveler ved. Sinnet blir gradvis preget av de ting det er opptatt av. Det vil ligne det som er gjenstand for vår interesse og beundring. Vi kan aldri nå høyere enn vårt mål for renhet, godhet eller sannhet. Dersom selvet er vårt høyeste ideal, vil vi aldri nå høyere. Vi vil snarere synke dypere og dypere. Bare Guds nåde kan løfte et menneske opp. Blir vi overlatt til oss selv, bærer det uvilkårlig nedover.» – Ellen G. White: _Alfa og Omega_, bind 8, side 63.

Litt om senn og umerkelig, nesten uten at det blir lagt merke til i førstningen, blir vår karakter og personlighet endret ut fra de frøene vi sår i tankene våre. Så gode frø, så vil du bære god frukt. Så denne verdens onde frø, så vil du produsere denne verdens frukt i din karakter. Hvis vi sår likegyldighet overfor Gud og åndelige verdier og prioriteringer, høster vi frukten av likegyldighet – apati, åndelig selvtilfredshet og frustrasjon i vårt åndelige liv. Det er derfor de velger en veldig farlig vei, de som tenker: Vel, jeg vet at en dag vil den siste forfølgelsen komme, «dyrets merke» og så videre, men når det gjør det, da vil jeg ta meg sammen. Gud kaller oss nå, i dette øyeblikk, til å overgi oss til ham. Jo lenger vi venter med å gi Den hellige ånd vårt svar, desto mer herdes sjelen mot Guds tilskyndelser og blir mer tilbøyelig til å falle for den ondes løgner og tro på dem.

**Spørsmål til drøftelse**

`Hva er sammenhengen mellom å bli frelst av nåde og å vokse i nåde i forbindelse med Åp 14,14–20 og innhøstingsprinsippet?`

`Drøft hva som skal til for at planter skal vokse, og sammenlign det med vår åndelige vekst. Hva er likt? Altså: Hva kan vi lære av planters vekst som vi kan anvende på vårt eget liv?`

`Er det forskjell på viljestyrke og vår gudgitte evne til å velge? Hvorfor er det viktig for den kristne å forstå forskjellen?`

`Hvorfor er tittelen «Menneskesønnen» en oppmuntring i dommens time mens vi venter på Kristi annet komme? Hvorfor er det en trøst å vite at et menneske der oppe representerer oss i dommen?`