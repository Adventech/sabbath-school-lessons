---
title:  Til ettertanke
date:  14/04/2023
---

Tenk på onsdagens avsnitt om behovet for å være med på noe større enn oss selv og vårt ofte skuffende liv. Dette ønsket gir mening. Fysisk sett er vi små kjøttpakker som bærer rundt på vår hjerne – et kilo karbonbasert organisk materiale som minner mer om en bøtte stekt kylling enn en harddisk.

Hva kan disse kjøttpakkene utrette i den uendeligheten som omgir dem? Å leve bare for noe som ikke er større enn deg selv når det finnes så mye rundt oss, er som å sitte på enecelle i en stor by du kan føle pulsere gjennom veggene. Og hva større og mer strålende kan vi leve for enn det å forkynne løftet om det evige liv i Jesus?

«Med ansikter som stråler av hellig hengivenhet, haster Guds tjenere fra sted til sted for å forkynne budskapet fra himmelen. Tusener av røster overalt på jorden forkynner varselsbudskapet. Mirakler blir utført, syke blir helbredet, og tegn og undergjerninger følger de troende. Men samtidig virker Satan med falske tegn og under. Han får endog ild til å falle ned fra himmelen like for øynene på folk. Åp 13,13. Dette gjør at de blir nødt til å ta et standpunkt.» – Ellen G. White: _Alfa og Omega_, bind 8, side 116.

**Spørsmål til drøftelse**

`«Flere har skrevet til meg og spurt om budskapet om rettferdiggjørelse ved tro er den tredje engelens budskap, og jeg har svart: ‘Det er i sannhet den tredje engelens budskap.’»–Ellen G. White: The Advent Review and Sabbath Herald, 1. april 1890. Hva er sammenhengen mellom rettferdiggjørelse ved tro og de tre englebudskapene?`

`Dvel ved uttrykket «evig evangelium». Hva er evig med evangeliet?`

`Hva betyr det at adventistene er i så mange land? Hva sier det om hvordan Gud har velsignet vår innsats? Og hvordan kan din lokale menighet og din sabbatsskole spille en større rolle i å «fullføre verket»?`