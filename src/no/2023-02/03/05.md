---
title:  Til hele verden
date:  12/04/2023
---

`Les Åp 14,6 igjen. Hvor skal det evige evangelium forkynnes, og hvorfor er svaret viktig?`

Ifølge den første engelens budskap skal det «evige evangelium» forkynnes for hver nasjon, stamme, tungemål og folk. Oppdraget er altoppslukende. Det krever vår beste innsats og totale engasjement. Det fører fra selvopptatthet til iver for Kristi sak. Det inspirerer til noe større enn oss selv og gir oss en større visjon.

`Les Matt 28,19–20. Hva har disse versene felles med den første engelens budskap?`

I boken A Quest for More: Living for Something Bigger Than You drøfter Paul David Tripp menneskets psykologiske behov for å være en del av noe større enn seg selv: «Mennesket er skapt til å være en del av noe større enn sitt eget liv. Synd får oss til å krympe vårt liv ned til størrelsen på vårt liv. Kristi nåde er gitt for å redde oss fra de klaustrofobiske grensene for vårt eget lille selvfokuserte rike og frigjøre oss til å leve for de evige mål og gleden i Guds rike.» – B&B Media Group: _«Living for Something Bigger Than Yourself»_, udatert.

Det finnes ikke noe mer givende enn å være en del av en guddommelig bevegelse som er reist opp av Gud for en oppgave som er langt større enn noe menneske kan utrette på egen hånd. Oppdraget i Åp 14 er det største som noen gang er gitt hans kirke. Det er en appell om å overgi oss helt til den største oppgaven med å åpenbare Guds kjærlighet, rett før Jesu gjenkomst.

`Hva har du vært med på som var større enn deg selv? Hvordan hjelper den opplevelsen deg til å forstå poenget med dagens studium? Og hva kan være større enn å bli brukt av Skaperen til å gjøre en forskjell i universet?`