---
title:  Det evige evangelium
date:  08/04/2023
---

### Bakgrunnsstoff
Åp 14,6–12, 1 Kor 15,1–4, Rom 3,24–26, 1 Pet 1,18–20, Matt 28,19–20, Apg 1,8

> <p>Minnevers</p>
> Og jeg så enda en engel, som fløy høyt oppe under himmelhvelvet. Han hadde et evig evangelium å forkynne for dem som bor på jorden, for alle nasjoner og stammer, tungemål og folk. (Åp 14,6).

I det gamle Israel, da hedningene rundt dem var polyteister og tilba «guder» av tre og stein, sto Israels klare troserklæring i 5 Mos 6,4 (kalt Shema): «Hør, Israel! Herren vår Gud, Herren er én».

Gjennom århundrene minnet denne bønnen jødene om den åndelige visjonen som forente dem og styrket deres beslutning om å bevare identiteten som tilbedere av den ene sanne Gud.

For syvendedags adventister er de tre englebudskapene i Åp 14 vårt Shema. De er vår troserklæring. De sier hvem vi er som et folk og beskriver vårt oppdrag i verden. Ja, vår profetiske identitet er skissert i Åp 14,6–12, og her finner vi vår motivasjon for å forkynne evangeliet til verden.

Denne uken skal vi begynne et detaljert studium av Åp 14,6–12, men vi gjør det gjennom nådens øyne idet vi lytter til Gud som taler til vårt hjerte.