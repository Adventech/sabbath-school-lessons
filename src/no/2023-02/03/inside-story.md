---
title:  Misjonsfortelling
date:  14/04/2023
---

#### Arrestert på flyplassen

_Carmen, Spania_

To dager før sin lange flyreise knelte Carmen foran sengen og ba Gud beskytte henne på reisen fra Brasil til Spania. «Hjelp meg, for jeg trenger desperat til din hjelp. Ikke la politiet oppdage meg», ba hun.

Den natten drømte hun at politiet arresterte henne. Da hun våknet, ignorerte hun drømmen. Dagen etter tok hun flyet til Spania. Hele veien ba hun: «Gi meg fred». Da hun landet i Madrid, slapp hun greit gjennom passkontrollen. Men da hun skulle hente kofferten, ble hun stoppet. «Bli med oss», sa de. Carmen fikk vite at det var funnet ulovlige ting i kofferten. «Du er arrestert», sa politiet.

Da husket hun drømmen og ba Gud om tilgivelse. Hun ble ført rett fra flyplassen til en celle. Rettssaken tok fire måneder, og hun ble dømt til seks års fengsel. Hun hadde ikke slekt i Spania. Hun og mange andre fanger trodde de satt inne fordi Gud straffet dem. Det var vanskelig å ha noe håp.

En dag inviterte en annen fange henne med på et bibelstudium. «Bli med», sa de. Carmen ble med og traff Julia og Santos, to av de ti adventistkvinnene som jevnlig besøkte fengselet. Det var Carmens første møte med adventister.

Carmen likte adventistene og følte seg velkommen. Hun begynte å føle Guds nærvær i livet og var spesielt glad i Salme 23. Hun fattet håp. Livet ble bedre. Hun fikk en ettertraktet jobb i fengselet og ble sluppet ut etter 3½ år.

«Nå er jeg fri», sier Carmen. «Jeg har fått livet tilbake og studerer på universitetet. Nå setter jeg Gud først i livet og stoler på ham. Hun vender jevnlig tilbake til fengselet og besøker en venn. Hun sier til henne: «Du må alltid holde fast ved Gud, for alt er mulig for ham.»

Carmen sier hun er glad for at hun kom i fengsel. Gud hørte hennes forskremte bønner på flyet. Han sparte henne ikke for fengselet, men han ga henne et godt forhold til ham.

«Jeg skammer meg over det gale jeg gjorde, men jeg vil at mitt liv skal være en lekse for andre», sier Carmen. «Når du ber Gud om at hans vilje må skje, så vær tålmodig, og han vil svare deg.»

En del av offeret 13. sabbat for tre år siden gikk til Sagunto Adventist College i Spania, der studentene også holder bibelstudier med fanger. Takk for ditt misjonsoffer som fortsatt sprer håp.

Carmen er et pseudonym.

Se bilder på Facebook: bit.ly/fb-mq.