---
title:  Til ettertanke
date:  31/03/2023
---

Vi kan på et vis si at Gud ikke hadde noe valg: Hvis han ville ha vesener som kunne elske ham og elske andre, måtte han gi dem fri vilje. Var de ikke frie, kunne de ikke elske, og hva ville universet ha vært uten kjærlighet? Det ville ha vært det noen mennesker har sagt at det er: en tankeløs maskin som fungerer etter strenge lover om årsak og virkning og hvor vi ikke har noen fri vilje, ikke noe fritt valg, og vi er bare kjøtt- og blodpakker av subatomære partikler som bare følger fysikkens lover. Ikke akkurat noe pent bilde, og vi vet også at det ikke er sant. Hvem av oss tror f.eks. at kjærligheten til våre foreldre, våre barn og våre ektefeller ikke er annet enn organiserte atomer?

«Kjærlighetens lov er grunnvollen for Guds lederskap. Derfor avhenger lykken hos alle fornuftsvesener av at de fullt og helt er i harmoni med de store rettferdsprinsipper. Gud ønsker at alle hans skapninger skal tjene ham av kjærlighet, en tjeneste som er basert på en riktig vurdering av hans karakter. Han finner ingen glede i en tvungen tjeneste. Han gir viljefrihet til alle for at de skal tjene ham av eget valg.

Så lenge alle skapte vesener anerkjente kjærlighetens troskap, var det fullkommen harmoni i hele universet. For de himmelske hærskarer var det en glede å oppfylle Skaperens hensikt. De frydet seg ved å gjenspeile hans herlighet og forkynne hans pris. Så lenge kjærligheten til Gud hadde førsteplassen, var skapningenes kjærlighet til hverandre preget av tillit og uselviskhet. Ingen mislyd brøt den himmelske harmoni.» – Ellen G. White: _Alfa og Omega_, bind 1, side 12.

**Spørsmål til drøftelse**

`Hvorfor er Åp 12 en passende innføring i de tre englebudskapene, spesielt med tanke på konflikten på slutten?`

`På hvilke måte opplever du Åp 12 som betryggende i de fristelsene og prøvelsene du daglig møter?`

`Noen tror våre handlinger i stor grad bestemmes av arv og miljø. Er du enig? Hvilken rolle har vårt valg for vår atferd? Drøft forholdet mellom vårt valg og Guds kraft som virker i vårt liv.`