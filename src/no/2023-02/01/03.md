---
title:  Satans angrep
date:  27/03/2023
---

Fra første stund prøvde Satan (se Åp 12,4–5) å knuse Kristus. Men alle forsøk mislyktes. Ved Kristi fødsel advarte en engel Josef og Maria om Herodes’ onde planer, og de flyktet til Egypt. Jesus møtte Satans fristelser i ødemarken med et «Det står skrevet» og fant beskyttelse i Guds Ord. Korset åpenbarte omfanget av hans kjærlighet og satte oss fri fra syndens fordømmelse. Ved sin oppstandelse og som vår levende øversteprest gir han oss seier over synd.

**Les Åp 12,4–6; Åp 12,9; Ef 5,25–27; Ef 5,32 og Sal 2,7–9 og forklar symbolene:**

`Dragen.`

`Kvinnen.`

`Guttebarnet.`

`Jernstaven.`

I Bibelen er en stav et symbol på herredømme. En jernstav er et symbol på et uknuselig, uovervinnelig herredømme. Jesus møtte hver eneste fristelse vi opplever, men han seiret over dem. Djevelen er en overvunnet fiende. Kristus har seiret over ham i sitt liv, død og oppstandelse. Siden Jesus alt har beseiret djevelen på korset, kan vi også vinne seier. Kristi seier over Satan var fullstendig, men den store striden mellom Kristus og Satan er ikke slutt.

Og likevel: Når vi i tro tar imot det Kristus har gjort for oss, slettes vår syndegjeld, og vår synd er tilgitt. Vi står fullkomne for Gud, dekket av Kristi rettferdighet. Paulus skriver om å «bli funnet i ham, ikke med min egen rettferdighet, den som loven gir, men med den rettferdigheten jeg får ved troen på Kristus. Det er rettferdigheten fra Gud, bygd på tro.» (Fil 3,9). Hvis vi er tilgitt, kan vi ikke anklages for noe som helst. Jesus seiret og overvant for alltid det som synd og ondskap kunne gjøre mot ham. Han overvant det onde. Når vi tar imot Jesus i tro, er hans seier vår.

`Hvorfor er frelsesvissheten, som bygger på Kristi seier over Satan, så viktig for oss? Hvordan kan Paulus’ ord i Fil 3,9 bli vår erfaring?`