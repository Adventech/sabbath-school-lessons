---
title:  Jesus seirer, Satan taper
date:  25/03/2023
---

### Bakgrunnsstoff
Åp 12, Ef 5,25–27, Ef 5,32, Fil 3,9, Dan 7,25, Jes 14,12–14, Åp 13,14–17

> <p>Minnevers</p>
> Dragen ble rasende på kvinnen og dro av sted for å føre krig mot de andre i hennes ætt, mot dem som følger Guds bud og holder fast på vitnesbyrdet om Jesus. (Åp 12,17).

I boken Outnumbered: Incredible Stories of History’s Most Surprising Battlefield Upsets forteller Cormac O’Brien om hærer som seiret selv om de var i stort undertall. Den forteller om Hannibals hær på 55 000 soldater fra Kartago som beseiret en «uovervinnelig» romersk hær på 80 000 mann. Den forteller om Alexander den stores greske hær som vant over Perserriket.

Vi står også i en kamp på liv og død med en utspekulert fiende. Vi kjemper mot utrolige odds. Ondskapens krefter kan ofte synes uovervinnelige. Seieren kan synes langt borte. Det kan se ut til at Satans krefter skal overvelde oss.

Men takk Gud, for selv om vi er i undertall og Satans angrep er fryktelige, vil Jesus sikre oss seieren. Temaet for Bibelens siste bok er dette: Jesus vinner, Satan taper. Kjernen i kampen er skissert i Åp 12, som vi studerer denne uken. Det vil gi oss et grunnlag for å forstå Åp 14 og de tre englebudskapene.