---
title:  Frykt Gud og gi ham ære
date:  15/04/2023
---

### Bakgrunnsstoff
Åp 14, 1 Mos 22,12, Fork 12,13–14, Kol 3,1–2, Hebr 12,1–2, 1 Kor 3,16–17

> <p>Minnevers</p>
> Her må de hellige ha utholdenhet, de som holder seg til Guds bud og troen på Jesus. (Åp 14,12).

Søren Kierkegaard fortalte en lignelse om endetiden. Det lød omtrent slik:

Det brøt ut brann bak scenen i et stort teater. En klovn, som hadde opptrådt, kom ut for å advare publikum: Kom dere ut! Det brenner! Publikum trodde det bare var en stor spøk, en del av programmet, og alle klappet. Han gjentok advarselen: Kom dere ut! Kom dere ut! Men jo mer han advarte dem, desto mer klappet de. For Kierkegaard var det slik verden kommer til å ende, til allmenn applaus fra folk som tror det er en spøk.

Verdens undergang, og hendelsene som fører til den, er ingen spøk. Verden står overfor den største krisen siden vannflommen. Ja, Peter bruker historien om vannflommen som et symbol på enden og advarer om at slik den gamle verden gikk til grunne av vann, «skal himmelen forgå med et rungende drønn, elementene skal komme i brann og bli fortært, og jorden og alle gjerninger som er gjort på jorden, skal komme fram i lyset» (2 Pet 3,10). Etter å ha blitt advart om det som kommer, må vi også være forberedt på det.