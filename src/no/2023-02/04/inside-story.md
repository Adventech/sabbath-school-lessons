---
title:  Misjonsfortelling
date:  21/04/2023
---

#### Frøplanting i Spania

_Iván og Delia_

Iván fra Mexico og Delia fra Cuba hadde hjulpet adventistpastorene i Barcelona under COVID-19. Da landet begynte å åpne, ble de bedt om å plante en menighet i Segovia, halvannen time fra Madrid.

Den første sabbaten leste de Bibelen alene hjemme. Iván spilte gitar, og de sang. De var bare to, men de hadde navnet på en bestemor som var interessert i bibelstudier.

Noen dager senere kontaktet Delia bestemoren, og de begynte å studere Bibelen sammen. Neste sabbat var det ikke bare Iván og Delia. Nå kom også bestemoren og hennes fire år gamle barnebarn. Studiene fortsatte en måned. Så vokste antallet til fem, for bestemoren fikk med svigerdatteren, mor til fireåringen. Bestemor var skuffet over at guttens far, Lucas, ikke kom.

Iván ba bestemoren om Lucas’ telefonnummer og ba ham og hans kone til lunsj. Noen dager senere spiste de lunsj sammen og gikk en tur i parken. Lucas fortalte at han snart ble 22.

Iván og Delia overrasket Lucas og familien med et fødselsdagsselskap. Delia bakte kake, og Lucas ble veldig overrasket. Han hadde aldri feiret fødselsdagen sin med kake eller selskap. Han var så begeistret. Konen og fireåringen og bestemor var også glade.

Etter dette ba Lucas om å få være med i bibelgruppen. Så begynte han å komme til husgruppen på sabbaten. Nå var de seks. Iván spilte gitar, og alle sang og var glade.

Lucas, bestemor og de andre ba sine venner komme og nyte musikken – og de kom. Så begynte bestefar å komme for å høre musikken.

På halvannet år gikk byen fra å ha ingen adventister, til et sted der 30 mennesker møtes jevnlig i husmenigheten på sabbaten. 18 mennesker tar bibelstudier, og seks er alt døpt. Nå har de planer om et kirkebygg. «Vi leter etter en bygning, for vi blir stadig flere», sier Iván. «Vi ønsker oss en kirke til sabbatsgudstjenester og også et innflytelsessenter der vi kan nå ut til folk gjennom uken», sier Delia.

Spania har mange byer og landsbyer uten adventister. Takk for offeret for tre år siden da Sagunto Adventist College fikk midler til å utdanne folk til å spre budskapet om Jesu snare gjenkomst. Lucas er et pseudonym.

Se bilder på Facebook: bit.ly/fb-mq.