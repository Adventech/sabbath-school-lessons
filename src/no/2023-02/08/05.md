---
title:  Skapelsen, sabbaten og endetiden
date:  17/05/2023
---

Den store konflikten begynte i himmelen for årtusener siden og handlet om Guds autoritet. Utfordringen er den samme i dag.

**Les Åp 14,7; Åp 14,9 og Åp 14,12. Sammenfatt disse versene ved å fullføre setningene på linjene nedenfor.**

`Åp 14,7 er en oppfordring til.`

`Åp 14,9 er en oppfordring til ikke å.`

`Åp 14,12 skildrer et folk som.`

Disse tekstene gjør det klart at tilbedelse er det sentrale i konflikten i de siste dager mellom godt og ondt, Kristus og Satan. Tilber vi skaperen eller dyret? Og siden skapelsen er grunnlaget for all vår tro (for hva tror vi som gir mening uten Gud som skaper?), er den syvende dag – innebygd i selve skapelsesberetningen (1 Mos 2,1–3) – det evige og uforanderlige tegnet på denne skapelsen. Den er det grunnleggende symbolet på den mest grunnleggende læren. Det eneste som er mer grunnleggende enn den, er Gud selv.

Å tilrane seg sabbaten er derfor å tilrane seg Guds autoritet som skaper. Det er å tre inn bak alt og rive det opp med rot. Det er å prøve å ta Guds plass (2 Tess 2,4).

Selvfølgelig er problemet i de siste dager vår kjærlighet og troskap mot Jesus. Men ifølge Bibelen viser kjærligheten seg i lydighet mot budene (1 Joh 5,3; Åp 14,12) – og blant budene er det sabbaten som peker på Gud som skaper (2 Mos 20,8–11). Ikke rart at det vil bli det ytre symbolet på det endelige skillet mellom dem som tilber Herren og dem som tilber dyret (Åp 14,11–12). Med tanke på hvor grunnleggende sabbaten er for alt annet, er det vanskelig å se hvordan det endelige spørsmålet om å tilbe Skaperen kan handle om noe annet.

`Mange mener at det ikke spiller noen rolle hvilken dag vi holder, bare vi holder en. Hvordan besvarer vi det argumentet med Bibelen?`