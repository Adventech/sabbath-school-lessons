---
title:  Til ettertanke
date:  19/05/2023
---

«Grunnen som er gitt ... for å tilbe Gud, er at han er skaperen. I himmelens liturgi uttrykte himmelske vesener tanken i korthet: ‘For du har skapt alt’ (Åp 4,11). På jorden må Gud som skaper vektlegges mest mulig, så engelen sier: ‘Tilbe ham som skapte himmelen og jorden, hav og kilder!’ (Åp 14,7). Det stemmer at engelen bruker uttrykk fra det fjerde bud for å underbygge kallet om å tilbe Gud (2 Mos 20,11). ...

«I tibudsloven står sabbatsbudet som dens segl siden det definerer hvem Gud er (skaperen), bekrefter det territoriet han hersker over (alt han skapte), og åpenbarer hans rett til å herske (for han skapte alt). Dersom dragen skulle lykkes, måtte han på en eller annen måte sette dette minnesmerket ut av kraft.» – Ángel Manuel Rodríguez: _The Closing of the Cosmic Conflict: Role of the Three Angels’ Messages_, upublisert manuskript, s. 40, 41.

**Spørsmål til drøftelse**

`Hvordan besvarer sabbatsbudskapet livets store spørsmål, som hvor kom jeg fra, hvorfor er jeg her og hva er min evige skjebne?`

`Dvel ved skapelsens under. Dvel ved det miraklet vår eksistens er i dette enorme universet. Hva bør det at sabbaten, som det viktigste minnesmerket om denne skapelsen, kommer til oss (i stedet for at vi går til den) hver uke uten unntak, si oss om hvor viktig læren om skapelsen er?`

`Hvordan utspiller spørsmålet om tilbedelse seg i Dan 3 og Dan 6? Hva er det i disse historiene som kan hjelpe oss til å forberede og forutse hvilken utfordring Guds folk vil møte under krisen omkring «dyrets merke»?`

`Hvordan viser vi en som tror på millioner eller milliarder av år med evolusjon som redskap i skapelsesprosessen at det ikke gir mening å holde den syvende dag som et minnesmerke for den slags skapelse?`