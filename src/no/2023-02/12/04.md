---
title:  Satans siste strategi
date:  13/06/2023
---

Undersøkelser avslører en stor mangel på tillit til institusjoner og myndigheter. Millioner spør: «Hvor er det noen som er moralsk skikket til å lede verden?» Åpenbaringen peker på dyret som den makten som i regi av en religiøs/politisk union vil kunne fylle denne rollen.

`Les Åp 17,12–14. Hvordan beskriver Johannes de siste scenene i jordens historie? Hvilken kontrast ser vi?`

Johannes har tre viktige poeng i dette avsnittet. For det første vil de politiske maktene «ett og det samme» og «overgir sin makt og myndighet» til dyret. For det andre fører dette konglomeratet av villfarelser krig mot Lammet Jesus. For det tredje seirer Kristus og hans følgesvenner i verdens siste krig. Dyret vinner ikke, det gjør Jesus.

Har du lurt på hvilken strategi djevelen kan bruke for å samle nasjonene? Historien gjentar seg ofte. Romerrikets sammenbrudd byr på verdifulle lærdommer. Da de germanske invasjonene fra nord truet Vest-Europa, tydde keiser Konstantin til religion. Kirkens autoritet, kombinert med statens makt, ble det instrumentet Konstantin trengte. Den stadige styrkingen av søndagens hellighet i det fjerde århundre var et politisk og religiøst grep for å samle riket i en krisetid. Konstantin ville at riket skulle stå samlet, og romerkirken ønsket det «omvendt». Den anerkjente historikeren Arthur Weigall sier det slik: «Kirken gjorde søndag til helligdag ... i stor grad fordi det var den ukentlige solfesten, for det var kristen politikk å overta de tradisjonelle hedenske høytidene som folket elsket og gi dem kristent innhold.» – _The Paganism in Our Christianity_ (New York, 1928), s. 145.

I en tid med store kriser, når hele verden er redd og lider, vil folk være desperate etter at noen skal skape litt stabilitet og beskyttelse. Slik har tyranner vokst frem før, og det er ingen grunn til å tro at det ikke kan skje igjen. Ifølge profetiene vil noe føre til disse siste hendelsene.

Selv om det er vanskelig å vite hvordan det kan skje, har verden alt sett hvordan store endringer kan komme, og det fort. Vi kjenner ikke detaljene på forhånd, men vi må være rede.