---
title:  Til ettertanke
date:  16/06/2023
---

«Når protestantismen rekker hånden ut over avgrunnen etter romerkirkens hånd, når den rekker hånden ut over avgrunnen og griper spiritismens hånd, når, under påvirkning av denne tredelte union, vårt land [USA] forkaster ethvert prinsipp i sin grunnlov som en protestantisk og republikansk regjering og sørger for at pavelige løgner og vrangforestillinger kan utbres, da kan vi vite at tiden er inne for Satans forunderlige virke og at enden er nær.»– Ellen G. White: _Testimonies for the Church_, bind 5, s. 451.

«Vi har hatt en tendens til å overse at søndag er tilbedelsesdagen hos motstridende krefter ... i Åpenbaringens historiske fremstilling. Søndagen er et ytterst viktig symbol, som avslører hvor listig og utspekulert dragen er ... Denne ... endringen av Guds lov uttrykker med ett slag selve essensen av dragens hat mot Gud i den kosmiske konflikten. Den er lumsk enkel. Dragen har prøvd å tilrane seg Guds plass i universet ved å fremstille seg selv som den som skal tilbes og argumentere for at Guds lov er urettferdig – at den bør endres. Dragen endret loven på det stedet i tibudsloven der Gud identifiseres som skaper og frelser, den eneste som er verdig vår tilbedelse (2 Mos 20,8–11; 5 Mos 5; jf. Åp 4,11; Åp 5,9; Åp 5,13–14). Lovendringen viser ikke bare dragens hat mot Guds vilje (loven), den er også hans forsøk på å tilrane seg Guds plass som gjenstand for tilbedelse ... Hvis denne lovendringen ble universell, ville den sikre ham seieren.» – Ángel Manuel Rodriquez: _The Closing of the Cosmic Conflict: Role of the Three Angels’ Messages_, upublisert foredrag, s. 53, 54.

**Spørsmål til drøftelse**

`Hvorfor må vi unngå fanatisme, datojakt og spekulasjoner ut over det som er blitt åpenbart, selv om vi venter, ja forventer, de siste ting? Hva er faren ved det, og hva har skjedd når forventede hendelser ikke har utfoldet seg slik folk har sagt at det ville skje?`

`Vi må unngå faren som er skildret i det forrige spørsmålet, men hva skal vi si til dem som sier at scenariet om dyrets merke og forfølgelse ikke kan skje fordi det bare ikke virker mulig i lys av tilstandene i verden? Hvorfor er resonnementet, som på overflaten kan virke fornuftig, likevel ikke fornuftig? (For se hvor fort store endringer som kan skje i verden.)`