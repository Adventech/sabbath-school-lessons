---
title:  'Guds segl og dyrets merke: 2. del'
date:  10/06/2023
---

### Bakgrunnsstoff
Åp 12,6, Åp 12,14, Dan 7,25, 2 Tess 2,3–4, 5 Mos 6,8, 5 Mos 11,18, 2 Mos 20,8–11

> <p>Minnevers</p>
> Den som skal i fangenskap, må gå i fangenskap. Den som skal drepes med sverd, må dø for sverd. Her gjelder det at de hellige har utholdenhet og tro. (Åp 13,10).

På 1400-tallet holdt valdenserne til i Piemonte-dalene høyt oppe i Alpene i Nord- Italia. De var fast bestemt på å være trofaste mot sin forståelse av Bibelen og ble forfulgt for sin standhaftige lojalitet mot Kristus. I år 1488 ble valdenserne i Loysedalen brutalt drept av romerkirken.

En annen forfølgelsesbølge kom på 1600-tallet, da hertugen av Savoy sendte en hær på 8000 inn i deres territorium og krevde at lokalbefolkningen skulle innkvartere soldatene hans i hjemmene sine. De gjorde som han ba om, men dette var en strategi for å gi soldatene enkel tilgang til sine ofre. Den 24. april 1655, klokken 04 ble det gitt et signal om at massakren skulle begynne. Denne gangen døde over 4000.

Historien gjentar seg dessverre ofte. Profetien om «dyrets merke» handler om det siste leddet i en lenke av religiøs forfølgelse som strekker seg tilbake gjennom tidene. Som med fortidens forfølgelser skal den tvinge alle til å tilpasse seg et bestemt sett trospunkter og et godkjent gudstjenestesystem. Men som alltid vil Gud ha et folk som ikke vil kapitulere.