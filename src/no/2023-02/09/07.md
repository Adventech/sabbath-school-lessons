---
title:  Til ettertanke
date:  26/05/2023
---

«Budskapet i Åp 14, som kunngjør Babylons fall, må gjelde religiøse organisasjoner som en gang var rene og har blitt korrupte. Siden dette budskapet følger advarselen om dommen, må det gis i de siste dager. Derfor kan det ikke bare gjelde romerkirken, for den kirken har vært i en fallen tilstand i mange århundrer.» – Ellen G. White: _The Great Controversy_, s. 383.

Dan 3 – historien om de tre hebreerne som hadde fått beskjed om å «tilbe gullstatuen kong Nebukadnesar har reist» (Dan 3,5) i det gamle Babylon – står som et symbol, en modell for hva vil skje når det åndelige Babylon i de siste dager også vil fremtvinge tilbedelse av et falskt «bilde» (se Åp 13,15; Åp 14,9; Åp 14,11; Åp 16,2; Åp 19,20; Åp 20,4). Det er interessant at det budet som de tre hebreerne ville ha brutt, det andre budet (2 Mos 20,4–5), var ett av de to budene som denne makten, som et annet sted sies å ville «forandre tider og lover» (Dan 7,25), hadde tuklet med.

Hva var det andre budet den tuklet med? Det fjerde bud, som vi har sett og vil se igjen, står selvfølgelig sentralt i hele spørsmålet om tilbedelse, og det vil stå sentralt i den endelige krisen når vi står overfor spørsmålet om vi vil tilbe han som «skapte himmelen og jorden, havet og alt som er i dem, og hvilte den sjuende dagen» (2 Mos 20,11 KJV; se også Åp 14,7), eller dyret og dets bilde.

**Spørsmål til drøftelse**

`Hva er sammenhengen mellom Babelstårnet og det moderne åndelige Babylon? Hva har de to felles?`

`Hvordan harmoniserer du to kontrasterende ideer? Jesus har gitt sin menighet myndighet , men det er farlig å overlate vår religiøse erfaring til en åndelig leder. Hvor går grensen for menighetens myndighet?`

`Hvordan kan vi lære at avgudsdyrkelse ikke bare er det å bøye seg for statuer? Hvordan kan til og med protestanter falle for avgudsdyrkelse?`

`Hvilke andre paralleller kan du finne mellom tvungen tilbedelse i Dan 3 og det vi har blitt advart om i de siste dager?`