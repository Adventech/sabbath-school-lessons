---
title:  Misjonsfortelling
date:  26/05/2023
---

#### Fange med radio

_Ana, Portugal_

Fangen Paolo i Portugal fikk en radio i gave. Radioen var den høyt utdannede forskerens eneste tidsfordriv. Men den eneste stasjonen han fikk inn, var adventistenes, og bare når han sto et bestemt sted ved vinduet.

En dag tilbød radioen Mot historiens klimaks gratis. Paolo fikk den i posten. Siden ble han flyttet til et annet fengsel. Det lå nærmere adventistenes radiostasjon, og han tok den inn bedre nå.

Paolo skrev til redaktøren. «Mitt liv er forvandlet av det jeg hører hver dag», skrev han. Redaktøren ble forbløffet, for han bodde like ved fengselet og hadde aldri klart å ta inn signalet.

Da COVID-19 begynte, utvidet stasjonen med egne gudstjenester. En taler tilbød bibelstudier, og Paolo begynte å studere Bibelen per korrespondanse med Ana, en av skolens frivillige. Som forsker hadde han mange spørsmål.

Etter studiene ba han om dåp. Det var ikke mulig pga. COVID. Da begynte han å studere Åpenbaringen sammen med Ana. Deretter sammenlignet han Ellen Whites skrifter med Bibelen. Det gjør han ennå.

Ana vil gi Paolo ressurser til å studere på egen hånd. Han vil hun skal gi bibelstudier til andre fanger, og det gjør hun gjerne, men hun vil ha med ham i undervisningen. «Jeg vil han skal være et redskap der vi ikke kan nå mennesker.»

Paolo holder bibelstudier med en fange og snakker om Jesus med to-tre andre. Han snakker også om Jesus med psykologen sin, som er ateist. «Hvordan kan du som er forsker, tro noe som ikke kan bevises?» sa psykologen. «Du tror på eventyr.»

Samtalene med psykologen har blitt samtaler om tro. Paolo føler at Den hellige ånd bruker ham. En dag utfordret han psykologen til å lese Mot historiens klimaks, og psykologen takket ja.

Paolo har skrevet til Ana om livet bak murene. Det er ikke lett. Han vil legge om kosten og bli døpt, men reglementet gjør det vanskelig. Likevel er han glad for fengselet. «Det ga meg møtet med Jesus», skriver han.

Ana sier at Paolo sitter inne fordi han gjorde gale ting. Han er ikke uskyldig. «Men jeg tror han er kalt til å være Guds redskap et sted vi ikke kan nå», sier hun. «Han er misjonær der, enda han ikke har skjønt det ennå.»

Undervisning, også bibelstudier med fanger, er en viktig måte å fortelle om Jesu annet komme på i Portugal. En del av offeret 13. sabbat går til å åpne en grunnskole i Setúbal i Portugal. Takk for at du planlegger et godt offer.

Se bilder på Facebook: bit.ly/fb-mq.