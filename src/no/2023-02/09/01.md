---
title:  En by ved navn Forvirring
date:  20/05/2023
---

### Bakgrunnsstoff
Åp 17,1–2, Åp 17,15, Åp 18,1–4, Åp 17,4–6, Matt 16,18, Jer 50,33–38, Sal 115,4–8

> <p>Minnevers</p>
> De skal føre krig mot Lammet. Men Lammet er herrenes herre og kongenes konge og skal seire over dem sammen med sine, de kalte og utvalgte og trofaste. (Åp 17,14).

Temaet den store konflikten oppsummeres i Åpenbaringen med symbolet om to kvinner: en kledd med solen i Åp 12 og en kledd i skarlagensrødt i Åp 17.

Det slående symbolet med kvinnen kledd med solen, i Kristi blendende stråleglans, finner vi i Åp 12. Hun er trofast mot sin Jesus. Hun er ikke besmittet med falske doktriner. Gjennom hele Bibelen symboliserer en ren kvinne Jesu brud, eller den sanne menighet. I Jer 6,2 sier profeten: «Den vakre og bortskjemte datter Sion gjør jeg ende på.» (KJV: «Jeg har sammenlignet Sions datter med en vakker og delikat kvinne.») Profeten bruker uttrykket «datter Sion» eller en trofast kvinne om Guds folk. (Se også Ef 5,25–32 og Hos 2,20.)

I motsetning til dette, sammenligner Bibelen frafall med hor eller utroskap (Jak 4,4). Esekiel klager over Israels opprør og utroskap: «En kvinne som bryter ekteskapet, tar fremmede menn i stedet for sin ektemann» (Esek 16,32).

Denne uken skal vi studere disse to kvinnene i Åpenbaringen og se nærmere på konflikten mellom sannhet og løgn.