---
title:  Å kjenne sannheten
date:  19/06/2023
---

`Les Joh 8,32; Joh 7,17 og Joh 17,17. Hvilke løfter gir Jesus om å kjenne sannheten, og hvor finnes den?`

Guds siste appell til sitt folk er å flykte fra Babylons villfarelser og vandre i den evige sannhets lys som er i hans Ord. Nøkkelen til alt er Bibelen. Bare folk holder seg til Bibelen og følger det den lærer, vil de ikke fare vill i den siste krisen, spesielt når det gjelder sabbaten.

Den andre engelen appellerer til oss om å godta sannheten fremfor villfarelser, Skriften fremfor tradisjoner, og læren i Guds Ord i stedet for falske lærers villfarelse.

Den tredje engelens budskap advarer mot dyrets merke. I alle Bibelens profetier er et dyr en politisk eller religiøs makt. Dyret fra havet i Åp 13 og 14 stiger opp fra Roma som et globalt religiøst system. Til slutt brer denne makten sin innflytelse over hele verden og fører an i en bevegelse for å forene kirke og stat. Målet vil være verdensenhet i en tid med økonomiske omveltninger, naturkatastrofer, sosial uro, internasjonal politisk krise og globale konflikter.

USA vil til slutt ta ledelsen i denne globale sammenslutningen. «Ved hjelp av to store villfarelser – læren om sjelens udødelighet og søndagens hellighet – vil Satan bedra folk. Den første danner basis for spiritismen, den andre styrker forbindelsen med romerkirken. Protestantene i De forente stater vil være de første til å rekke hånden over svelget mot spiritismen. De vil også strekke seg ut over avgrunnen mot romerkirken. Under innflytelse av denne tredobbelte alliansen vil De forente stater følge i pavemaktens spor og trampe ned den enkeltes rett til å følge sin samvittighet.» – Ellen G. White: _Alfa og Omega_, bind 8, side 94.

Disse budskapene avsluttes med en innstendig appell til Kristi trofaste følgesvenner om å holde Guds bud i den troen på Jesus som bor i deres hjerter (Åp 14,12).

`Hvordan forstår du Jesu ord om at «sannheten skal gjøre dere fri»? Hva vil det si? Hvordan har sannheten satt deg fri? Hva vil det si å være «fri» i denne sammenhengen?`