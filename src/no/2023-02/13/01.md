---
title:  Strålende av Guds herlighet
date:  17/06/2023
---

### Bakgrunnsstoff
1 Tess 5,1–6, Joh 8,32, Åp 18,1, Åp 4,11, 2 Mos 33,18–19, Åp 5,6, Åp 5,12, Åp 13,8

> <p>Minnevers</p>
> Etter alt dette så jeg en annen engel stige ned fra himmelen. Han hadde stor makt, og jorden ble opplyst i glansen fra ham. (Åp 18,1).

Før eller siden vil de siste ting utspille seg. Nøyaktig når og hvordan vet vi ikke. Men vi vet nok. Det kommer en eller annen form for lovgivning som pålegger søndagshelligholdelse i motsetning til sabbatshelligholdelse. Åpenbaringen har vist oss de avgjørende spørsmålene og de involverte partene. I store trekk har den også fortalt oss hva som vil skje når, i motsetning til tilbedelsen av ham «som skapte himmelen og jorden, hav og kilder» (Åp 14,7), alle de «som fra verdens grunnvoll ble lagt, ikke har fått sitt navn skrevet i livets bok hos Lammet som ble slaktet» (Åp 13,8) vil tilbe dyret og dets bilde. Med andre ord, alle de som har valgt å følge Herren Jesus Kristus og holde hans bud – deres navn blir stående i livets bok. Det er bedre å være i Guds bok enn i menneskenes opptegnelser.

Gud har kalt Syvendedags Adventistkirken til å forkynne dette budskapet for verden. Derfor må vi være omvendt til sannheten slik den er i Jesus, og ha blitt forvandlet og fornyet av det «evige evangelium» i Åp 14,6, som fokuserer på Kristi død for oss, forsikringen om vår frelse i ham.