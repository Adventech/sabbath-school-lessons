---
title:  'Guds segl og dyrets merke: 1. del'
date:  03/06/2023
---

### Bakgrunnsstoff
Åp 14,12, Ef 2,8–10, Matt 27,45–50, Åp 13,15–17, Åp 14,4, Luk 5,18–26

> <p>Minnevers</p>
> Og jeg så en annen engel som steg fram i øst, der solen går opp, og bar den levende Guds segl. Med høy røst ropte han til de fire englene som hadde fått makt til å føre skade over jorden og havet: «Rør ikke jorden eller havet eller trærne før vi har merket vår Guds tjenere med segl på pannen.» (Åp 7,2–3).

Når vi studerer endetidens hendelser og dyrets merke, er det viktig å se forskjellen på hvordan Gud arbeider og hvordan sjelefienden arbeider.

Som vi har sett, dreier de sentrale spørsmålene i den store striden mellom Kristus og Satan seg om troskap, autoritet og tilbedelse. Profetiene som beskriver den dyriske makten i Åp 13, det lille hornet i Dan 7 og «fortapelsens sønn» i 2 Tess 2, taler om en makt som tilraner seg Guds autoritet, forlanger troskap og innfører en falsk gudstjeneste. Og den gjør det med makt, tvang og iblant bestikkelser og belønninger – alt for å tvinge folk til å tilbe.

I motsetning til dette er kjærlighet den store motivasjonskraften i Guds rike. I stedet for å tilbe dyret finner Guds folk sin største glede i å tilbe ham. De er tro mot ham fordi de vet hvor trofast han er mot dem. Det er bare én ting som kan hindre oss i å ta dyrets merke i endetiden – en kjærlighet til Jesus som er så dyp at ingenting kan bryte båndet til ham. I dette studiet vil vi se nærmere på disse temaene.