---
title:  Ugudelighetens lenke
date:  06/06/2023
---

Profetien om dyrets merke handler om religiøs intoleranse, økonomisk boikott, forfølgelse og til slutt en dødsdom. Overraskende nok er det også et oppmuntrende budskap. Selv under de verste forhold vil Gud støtte sitt folk som «holder seg til Guds bud og troen på Jesus» (Åp 14,12). Og blant disse budene er selvfølgelig det fjerde – sabbaten på den syvende dag.

Profetien om dyrets merke i Åp 13 forteller om høydepunktet på Satans krig mot Gud. Hans første strategi er bedrag. Åp 13 forteller om en tid i fremtiden da djevelen vil arbeide gjennom den religionspolitiske makten dyret og ty til makt.

Religiøs forfølgelse er ikke noe nytt. Det har eksistert helt siden Kain drepte Abel fordi han tilba slik Gud sa de skulle tilbe (se 1 Mos 4,1–8). Jesus sa at forfølgelse ville komme over de troende i det første århundre og opp gjennom tidene. Han advarte: «Det kommer en tid da de som slår dere i hjel, skal tro at de utfører en tjeneste for Gud» (Joh 16,2), (se også Matt 10,22 og 1 Pet 4,12).

Dyrets merke er det siste leddet i denne ugudelige kjeden. I likhet med fortidens forfølgelser skal den tvinge alle til å rette seg etter en bestemt tro og et godkjent gudstjenestesystem.

`Les Åp 13,15–17. Hva vil Guds endetidsfolk oppleve i den siste krisen?`

Profetien sier at forfølgelsen vil begynne med økonomiske sanksjoner: «Ingen kan kjøpe eller selge» med mindre de har «merket». Når dette skjer, vil de aller fleste gi etter. Alle som nekter, vil til slutt bli dømt til døden.

Med kompromisser i deres liv forbereder Satan bekjennende kristne på å motta dyrets merke når den siste prøven en dag kommer over oss. Guds kjærlighet vil styrke oss og bevare oss i den vanskelige tiden som ligger foran oss.

`Les Gal 6,7–9. Hvorfor er prinsippet her relevant for spørsmål om dyrets merke og hvordan vi kan stå trofaste selv om dette ikke er skrevet med tanke på den siste tid?`