---
title:  'Jesus: Vår eneste mellommann'
date:  08/06/2023
---

`Les Åp 13,4–5. Hvilke kjennetegn på dyret finner vi her?`

Dyret i Åpenbaringen er en frafallen religiøs makt som oppstår av det hedenske Roma og vokser til et verdensomspennende tilbedelsessystem. Ifølge Åp 13,5 er det en blasfemisk makt. I NT sidestilles blasfemi med å påta seg Guds privilegier som hans likemann.

`Les Luk 5,18–26 og Joh 10,33. Hvilke to sider ved blasfemi peker disse versene på?`

Lederne anklaget Jesus for blasfemi. I Jesu tilfelle var anklagene urettferdige fordi han har alle Guds krefter og privilegier – inkludert retten til å tilgi synder. Og det er fordi Jesus er Gud. Eller som han sa det: «Kjenner du meg ikke, Filip, enda jeg har vært hos dere så lenge? Den som har sett meg, har sett Far. Hvordan kan du da si: ‘Vis oss Far’?» (Joh 14,9).

Og 1 Tim 2,5 lærer at det er én mellommann mellom Gud og mennesker, mennesket Jesus Kristus. Romerkirken lærer derimot at presten er mellommann mellom Gud og syndige mennesker. Men siden presten også er en synder, kan han ikke være vår mellommann, for han må også ha en mellommann. Blasfemi er også definert som når et menneske påstår seg å være Gud eller å stå i Guds sted. Her er to uttalelser fra romerkirkens autoritative kilder:

«Paven er av så stor verdighet og så opphøyet at han ikke er bare er et menneske ... han er som det var GUD på jorden.» – Lucius Ferraris: «Papa», artikkel 2 i hans _Prompta Bibliotheca_ (1763), bind 6, s. 25–29.

Pave Leo 13 sa: «Her på jorden inntar vi [pavene] Gud den allmektiges plass.» – _The Great Encyclical Letters of Pope Leo XIII_ (New York: Benziger, 1903), s. 193. Disse påstandene blir enda mer relevante når vi forstår at ordet «anti», som i antikrist, ikke alltid betyr «mot», men også kan bety «i stedet for». Derfor betyr antikrist også «i stedet for Kristus». Snakk om blasfemi!