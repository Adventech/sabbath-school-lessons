---
title:  Til ettertanke
date:  05/05/2023
---

Her er et kjapt og enkelt innblikk i den 70 uker lange profetien i Dan 9,24–27.

1. Først de 70 ukene (Dan 9,24).
2. Deretter de syv ukene og 62 ukene, eller 69 ukene (Dan 9,25) av de 70 ukene.
3. Så er det den siste uken, den syttiende (Dan 9,27).
4. Og til slutt er den siste uken delt – «midt i uken» (Dan 9,27) – i to tre-og-et-halvt år lange deler.

Det er alt. 70 uker som er sammensatt av 69 uker og én uke. Og den ene uken er delt i to. Bare sett inn datoen 457 f.Kr. som utgangspunkt, og enkel matematikk gir 1844 på tidslinjen.

Og når vi snakket om de 2300 dagene, sa Dan 8 ikke når de begynte. «I 2300 kvelder og morgener. Så skal helligdommen få sin rett tilbake.» (Dan 8,14). Til 2300 dager – fra når? Hvorfor ikke fra da Daniel hadde selve synet, «I det tredje året Belsasar var konge» (Dan 8,1)?

Det går ikke. Synet i Dan 8 inkluderte ikke Babylon. Det startet med Media- Persia, Hellas, Roma og frem til «enden». Hvorfor datere en begivenhet, renselsen av helligdommen, som er med i synet, fra en begivenhet, Babylon, som ikke er det? Startdatoen for synets klimaks bør komme fra selve synet, som startet med Media- Persia og strekker seg til «enden». Det er mange år.

Hvilket av dem begynte det i? Vi får ikke vite det i Dan 8. Det får vi i Dan 9.

**Spørsmål til drøftelse**

`Snakk sammen om det nære forholdet mellom evangeliet og dommen slik vi ser det i disse to delene av det som egentlig er én profeti. Hvorfor er koblingen mellom de to så godt nytt for oss? Hvorfor bør denne koblingen bidra til å lindre den frykten mange har når det gjelder tanken om dom?`

`Se mer på det Dan 9,26 sier om at Messias skal «ryddes av veien og bli borte» (lignende uttrykk brukes i så godt som alle oversettelser, med unntak av KJV. Den sier: «ikke for seg selv»). Hva er det snakk om? For hvem ble han ryddet av veien, og hvorfor?`

`Les 3 Mos 16,16 og 3 Mos 23,26–29 om igjen. Snakk om grunnen til renselsen av helligdommen (3 Mos 16,16) og hvordan folket skal handle når det skjer (3 Mos 23,26–29). Hva er sammenhengen mellom det som skjer her og hva det burde bety for oss i dag?`