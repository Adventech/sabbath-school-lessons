---
title:  Messias «ryddet av veien»
date:  03/05/2023
---

Gabriel begynte å forklare den 490 år lange profetien med en begivenhet som var viktig for Daniel og jødene – befalingen om å gjenreise og bygge Jerusalem. Flere dekreter var blitt utstedt om Jerusalem, men i Esra 7 finner vi dekretet som ble vedtatt i 457 f.Kr. Jødene fikk ikke bare å vende tilbake til hjemlandet, men også etablere seg som et religiøst samfunn (se Esra 7,13; Esra 7,27).

Merk at Artaxerxes’ dekret ble utstedt høsten 457 f.Kr. Fra dette dekretet i 457 f.Kr. og frem til Messias skulle det ifølge Daniel gå 69 uker, eller 483 år. Hvis vi begynner med 457 f.Kr. og går videre på historiens tidslinje, kommer vi til 27 e.Kr.

Ordet Messias betyr «den salvede». I år 27 ble Jesus Kristus døpt som Messias. (Se Matt 3,13–17.) Flere hundre år i forveien kjente Daniel det nøyaktige året for Kristi dåp, tidspunktet da Jesus skulle begynne sine tre og et halvt år lange virksomhet.

`Les Rom 5,6–9 sammen med Dan 9,26. Hvilke store sannheter avsløres her?`

«Etter de sekstito ukene skal den salvede ryddes av veien og bli borte» (Dan 9,26). Messias skulle bli «ryddet av veien» eller korsfestet. I KJV tilføyes det: «men ikke for seg selv.» Tanken er at Kristi død på Golgata kors var for oss, ikke for ham selv. Som Paulus skrev: «Men Gud viser sin kjærlighet til oss ved at Kristus døde for oss mens vi ennå var syndere» (Rom 5,8).

I Dan 9,27 leser vi at i midten av uken, de siste syv årene, ville Kristus gjøre «slutt på slaktoffer og grødeoffer». I midten av den syttiende uken, i år 31, stadfestet Kristus den evige pakt med sitt blod da han døde på korset og offersystemet mistet sin betydning.

Disse profetiene viser at Kristus (Messias) ville bli korsfestet og offersystemet skulle miste sin profetiske betydning våren 31. Disse forutsigelsene ble oppfylt til prikke. I påsken da øverstepresten ofret påskelammet, ble Kristus ofret for oss.

`Les Mark 15,38 og Matt 3,15–16 med tanke på det som er skrevet ovenfor. Hvordan belyser disse versene profetien i Dan 9,24–27?`