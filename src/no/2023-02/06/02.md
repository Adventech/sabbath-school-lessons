---
title:  Helligdommen renses
date:  30/04/2023
---

Vi har sett at det må være en dom før Kristi gjenkomst. Engelen sier med høy røst at timen for hans dom er kommet (Åp 14,7). Daniels bok gir oss tidspunktet da dommen begynner.

`Les Dan 8,14. Hvilken tidsplan gir Daniel for renselsen av helligdommen?`

Enhver jøde forsto renselsen av den jordiske helligdommen. Det skjedde på forsoningsdagen, som var dommens dag. Men selv om Daniel forsto det med renselsen av helligdommen og dommen, ble han forvirret av de 2300 dagene.

`Les Dan 8,27 og Dan 9,21–22. Hva sa Daniel til synet om de 2300 dagene, og hva var Guds svar?`

I slutten av Dan 8 besvimte Daniel og utbrøt: «Jeg var full av undring over synet og forsto det ikke» (Dan 8,27). Dette var synet om de 2300 dagene (resten av synet var allerede forklart, se Dan 8,19–22). I det neste kapittelet kommer engelen Gabriel for å forklare profetien om de 2300-dagene. «Daniel, nå er jeg kommet for å gi deg innsikt» (Dan 9,22).

Gabriel forbløffer Daniel når svaret på bønnen hans er mye bredere enn han hadde forestilt seg. Engelen Gabriel førte Daniel fremover i tiden. Han åpenbarte sannheten om den kommende Messias og anga tiden for hans virke og død, hendelser som var direkte knyttet til renselsen av helligdommen i Dan 8. Kristi død og dommen henger altså sammen.

`Hvorfor er det viktig at Jesu død (se Dan 9,24–27), er direkte forbundet med dommen i Dan 8,14? Hvilken sannhet lærer dette oss?`