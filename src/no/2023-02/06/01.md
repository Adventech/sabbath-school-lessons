---
title:  Timen da han skal holde dom
date:  29/04/2023
---

### Bakgrunnsstoff
Dan 8, Dan 9, Esra 7, Matt 3,13–17, Rom 5,6–9, Mark 15,38, 3 Mos 16,16

> <p>Minnevers</p>
> Dessuten vet dere hvilken tid det nå er: Timen er kommet da dere må våkne opp av søvnen, for frelsen er oss nærmere nå enn da vi kom til tro. Natten er snart slutt, og dagen er nær. (Rom 13,11–12).

For flere år siden fortalte National Geographic om en skogbrann i nasjonalparken Yellowstone i USA. Da den var over, dro skogvoktere opp på et fjell for å ta skadene i øyesyn. En av dem fant en fugl som var brent til aske ved foten av et tre. Han rullet fuglen over med en pinne.

Da han traff den, kom tre små fugleunger frem fra den døde morens vinger. Moren hadde merket den forestående katastrofen og hadde fraktet avkommet til foten av treet og samlet dem under sine vinger. Hun kunne ha kommet seg i sikkerhet, men ville ikke forlate de små. Slik er det med den kristne, som er trygg i Kristus!

Guds doms fortærende ild brente fra seg på ham på Golgata, og alle som er i Kristus, er for alltid trygge under hans vinger. Ved korset ble Kristus dømt som en fordømt synder slik at vi kunne bli regnet som rettferdige. Han ble dømt som en forbryter slik at vi kunne bli satt fri fra den evige fortapelsens ødeleggende ild, både billedlig og bokstavelig talt.