---
title:  Til ettertanke
date:  28/04/2023
---

Se på Ellen G. Whites ord om Guds folk i de siste dager, i dommens tid og verdens ende.

«Deres eneste håp er Guds nåde, deres eneste forsvar vil være bønn. Som Josva tryglet engelen, slik vil den siste menighet, med knust hjerte og i sann tro, be om tilgivelse og utfrielse gjennom sin talsmann Jesus. De er fullt klar over sitt syndige liv, de ser sin svakhet og uverdighet, og de fortviler nesten når de ser på seg selv. Fristeren står klar og vil anklage dem slik han sto Josva imot. Han peker på deres skitne klær, deres skrøpelige karakter. Han viser dem deres svakhet og dårskap, at de har vanæret Frelseren med sin utakknemlighet, hvor lite de ligner Kristus. ... Det har vært mye galt med Guds folk. Satan vet godt hvilke synder han har fristet dem til å begå, og han legger dem frem i det grelleste lys og sier: ‘Vil Gud kaste meg og mine engler bort fra sin nærhet og likevel belønne dem som har gjort det samme? Du kan ikke bare gjøre dette, Herre. Ditt styre vil ikke bestå rettferdighetens og dommens prøve. All rett krever at de blir dømt.’ Men selv om Kristi følgesvenner har syndet, har de ikke overgitt seg til det onde. De har lagt bort sine synder og har kommet til Herren i ydmykhet og anger, og deres guddommelige talsmann taler deres sak. Han som deres utakknemlighet har gått mest ut over, han som kjenner deres synd, også deres omvendelse, sier: ‘Herren refser deg, Satan! Jeg ga mitt liv for dem. Jeg har tegnet dem i mine hender.’» – _Testimonies for the Church_, bind 5, s. 473, 474.

**Spørsmål til drøftelse**

`Hvordan påvirkes vår hverdag av kunnskapen om at «timen for hans dom har kommet»? Når vi skal være ærlige, må vi nok si at den ikke gjør det, ikke sant? Hvordan kan vi gjøre om på det?`

`Hvorfor er dommen godt nytt og ikke dårlig nytt? Snakk sammen om Jesu rolle i dommen. Hvordan kan dette motivere oss til troskap mot ham siden vårt håp om frelse bare skyldes det han gjorde for oss?`

`Tenk mer på dette at dommen åpenbarer Guds karakter for universet. Hvordan passer dette inn i den store konflikten?`