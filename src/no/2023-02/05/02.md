---
title:  Betydningen av dommens time
date:  23/04/2023
---

Åpenbaringen viser hvordan den evige konflikten mellom godt og ondt topper seg. Opprørsengelen Lucifer utfordret Guds rettferdighet og visdom. Han påsto at Gud styrte universet på en urettferdig måte. Åpenbaringens endelige dom står sentralt i denne konflikten om Guds karakter.

Åp 14,7 lyder: «Frykt Gud og gi ham æren! For nå er timen kommet da han skal holde dom. Tilbe ham som skapte himmelen og jorden, hav og kilder!»

`Hvorfor taler den første engelen om Guds dom rett etter at vi har blitt fortalt om det «evige evangelium»? Hva har det «evige evangelium» å gjøre med Guds dom?`

Evangeliet og dommen henger uadskillelig sammen. Uten «det evige evangelium» ville vi ikke ha noe håp i dommen. Ja, det «evige evangelium» er vårt eneste håp i dommen. Dommen er en del av evangeliets innhold.

I dommen skal de ufalne verdener se at Gud har gjort alt han kan for å frelse menneskene. Dommen åpenbarer Guds rettferdighet og barmhjertighet. Den sier noe om hans kjærlighet og lov. Den taler om hans nåde til å frelse og hans kraft til å utfri.

Dommen er en del av Guds endelige løsning på syndens problem. I den store konflikten mellom godt og ondt svarte Gud på Satans anklager på korset, men i dommen viser han at han har gjort alt han kunne for å frelse oss og føre oss til korset.

Guds opptegnelser vil bli åpnet (se Dan 7,10). Vi er så dyrebare for Gud at hele universet stopper opp for å se på de valgene vi har tatt i lys av Den hellige ånds tilskyndelser og frelsen som Jesus brakte til veie på korset.

`Les Sal 51,3–6, spesielt vers 6. Hvordan kaster versene lys over dommens betydning og formål?`