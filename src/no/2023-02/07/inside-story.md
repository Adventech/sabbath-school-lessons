---
title:  Misjonsfortelling
date:  12/05/2023
---

#### Farlig fluktplan

_Georgio, Italia_

Georgio hadde funnet den perfekte planen for å komme ut av kommunist-Romania. Trodde han. Han så folk gå på Paris-toget og merket seg et hulrom over kupetaket. Det var forbudt å forlate landet, men året var 1982 og han var 20 og lengtet etter et nytt liv. En dag så han sitt snitt til å forsøke.

Han trodde han var den første som prøvde dette knepet. Det var han ikke. Vaktene ventet på ham. Han ble forhørt i to uker og satt fengslet mens han ventet på dommen.

Georgio var ateist, men i fengselet traff han en jevngammel adventist. Han hadde nektet å arbeide på sabbaten i det militære. Til Georgios forundring var han ikke dum, enda han trodde på Gud.

Adventisten fortalte om Bibelen, som var forbudt i Romania. Georgio ble nysgjerrig og bestemte seg for å finne en Bibel hvis han slapp ut. Bare noen timer senere ble han ført frem for en dommer. Han visste straffen kunne bli hard. Han hadde allerede sittet inne i to måneder.

Men dommeren sa: «Du får gå fri.» Aktor protesterte: «Men han har forbrutt seg mot staten!» Dommeren var urokkelig. Hun snudde seg mot betjenten som hadde ført Georgio inn i retten og spurte: «Når kan han settes fri?» «I morgen», lød svaret.

På vei tilbake til cellen sa betjenten: «Du kjenner visst noen høyt oppe, du.» Georgio skulle til å nekte, men så kom han til å tenke på ham i himmelen.

Georgio slapp ikke ut neste dag. Den sjette dagen sa adventisten: «Er du sikker på at dommeren sa du skulle slippes ut straks?» Da husket Georgio løftet om å studere Bibelen når han slapp ut. Det ville han gjøre også her i fengselet, sa han. Han hadde ikke før sagt det før en fengselsbetjent kom og sa: «Du har ingen plikter i morgen. Du må bli på cella, for du skal løslates.» Og slik gikk det.

Georgio holdt løftet. Han fant en adventistkirke og gikk hver sabbat. Han fikk et nytt liv. Han hadde funnet friheten i Jesus.

Nå bor Georgio i Italia og tilhører den rumenske SDA-menigheten i Roma. Han har tre voksne barn og åtte barnebarn. Georgio holder kontakten med sin venn adventistfangen, som nå driver et byggefirma.

Georgio er en stram 60-åring. Han liker å be folk fortelle hva de har opplevd med Gud. «Derfor inviterer jeg folk hjem til meg», sier han. «Man vet ikke hva som skjuler seg bak et ansikt.»

Takk for gavene som sprer Guds ord om friheten i Jesus i Italia, Romania og hele Den mellomeuropeiske divisjon, som får offeret dette kvartalet.

Se bilder på Facebook: bit.ly/fb-mq.