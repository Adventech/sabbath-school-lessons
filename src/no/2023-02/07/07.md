---
title:  Til ettertanke
date:  12/05/2023
---

Tilbedelsen av Gud står sentralt i Skriften og har alltid vært omstridt. Gjennom hele GT irettesatte profetene Guds folk for at de tilba andre guder eller for å tilbe på hedningenes vis. Konflikten mellom det å tilbe Gud eller å tilbe andre guder står sentralt i den kosmiske konflikten og henger sammen med at Guds lov ble ignorert.

«Tilbedelse er den mest grunnleggende siden ved menneskets eksistens fordi det har å gjøre med hva mennesker som levende skapninger bør gjøre når de står overfor skaperen. ... Bare de levende kan tilbe Herren, de døde kan ikke prise og tilbe ham. ... Han som skapte oss, inviterer oss til å overgi vårt liv i tilbedelse for å få det rikere tilbake fra ham, så vi kan bruke det for andre. Tilbedelse har å gjøre med tilværelsens natur og formål og med behovet for å ha et senter utenfor oss selv som løsriver oss fra egoismen. Det å ikke tilbe Gud er å miste vår grunn til å eksistere. Det er å eksistere i en tilstand av desorientering og derfor å være døende, på vei mot total utryddelse fordi vi ikke har kontakt med livets kilde» – Ángel Manuel Rodríguez, _The Closing of the Cosmic Conflict: Role of the Three Angels’ Messages_, upublisert manuskript, side 42.

**Spørsmål til drøftelse**

`Tenk på hvorfor det ikke er nok å være skapt av Gud i en syndig verden. Hvorfor trenger vi også løftet om frelse?`

`Tenk på en opplevelse der du vet at Guds kraft virket i ditt liv på en måte som viste at Gud elsker deg personlig. Tenk så på at dette er den Gud som skapte hele universet! Og denne Gud elsker deg nok til å bry seg om deg. Hvorfor burde dette ikke bare være til trøst, men også gjøre deg ydmyk?`

`Tenk deg at utviklingslæren holdt stikk. Hvordan ville vi blitt bedt om å tilbe en skaper som brukte milliarder av år med død, vold, ødeleggelse, lidelse og masseutryddelse for å skape oss samtidig med at han i 1 Mos ga oss en helt annen historie om hvordan vi ble skapt? Og er det likevel meningen at vi skal tilbe ham? Tilbe ham for hva? For å ha løyet for oss i tusenvis av år om hvordan vi ble til?`