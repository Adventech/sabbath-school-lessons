---
title:  Tilbe skaperen
date:  06/05/2023
---

### Bakgrunnsstoff
Åp 1,9, Åp 4,11, Jes 40,26, 2 Kor 5,17, Kol 1,17, Joh 19,16–30

> <p>Minnevers</p>
> Verdig er du, vår Herre og Gud, til å få pris og ære og makt. For du har skapt alt, ved din vilje ble alt til, skapt av deg. (Åp 4,11).

Det er lett å ta ting for gitt, spesielt slikt som vi alltid har visst om eller opplevd. Tenk hvor lett det f.eks. er for små barn å ta foreldrene for gitt, som de har kjent hele sitt korte liv? Og så lett det er for oss å ta solen, himmelen, luften eller bakken vi står på for gitt.

Men har du tenkt over at vi tar selve vår eksistens for gitt? For hvor ofte stopper vi opp og stiller oss det filosofiske spørsmålet: Hvorfor finnes det noe i stedet for ingenting?

Hvorfor eksisterer universet i all sin majestet og storhet og forbløffende innhold? Hvilken store logiske selvmotsigelse ville det ikke vært, hvis universet, og vi i det, ikke var her? Ifølge den siste vitenskapelige teorien var det en tid da universet ikke eksisterte. Med andre ord: Vår eksistens er betinget, og det er et mirakel at vi i det hele tatt er her. Og tross alle slags myter om at universet har oppstår fra ingenting, eller fra en slags matematisk formel, så eksisterer universet fordi Gud Skaperen har laget det og alt som er i det.