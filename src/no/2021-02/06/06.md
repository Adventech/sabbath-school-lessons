---
title:  Åndelig Israel
date:  06/05/2021
---

Det gamle Israel hadde mange feil og mangler, men Gud ga ikke opp å skape et trofast folk som kunne tjene ham. GT så faktisk frem til en tid da Gud ville skape et åndelig Israel, en trofast flokk troende, både jøder og hedninger som ville fortsette arbeidet med å forkynne evangeliet for verden. Velkommen til den første menighet.

**Les Gal 3,26–29.**

`Hvilket løfte skriver Paulus om i vers 29?.`

`Hva er det som gjør at en person arver disse løftene? (Gal 3,26)..`

`Hvorfor bryter Paulus ned skillene mellom kjønn, nasjonalitet og sosial status?.`

`Hva er det å være “ett i Kristus”?.`

`Les Rom 4,16–17. Hvordan kan disse versene hjelpe oss å forstå det Paulus skriver i Gal 3,26–29?.`

Som sønn av Abraham ble Kristus arving til paktsløftene. Ved dåpen får vi tilhørighet til Kristus, og i ham får vi rett til del i løftene som ble gitt til Abraham. Alt det som Gud lovet Abraham, finner vi i Kristus, og løftene blir våre, ikke på grunn av nasjonalitet, rase eller kjønn, men ved den nåden Gud gir oss i troen.

“Gaven til Abraham og hans ætt innbefattet ikke bare Kanaan, men hele jorden. Apostelen sier: “For det var ikke ved loven Abraham eller hans ætt fikk det løfte at han skulle bli arving til verden, men ved den rettferdighet en får ved tro.” Bibelen lærer tydelig at løftene til Abraham skal oppfylles gjennom Kristus. Alle som hører Kristus til, er “Abrahams ætt og arvinger ifølge løftet” til “en arv som aldri forgår og ikke flekkes til eller visner». Det er jorden når den blir befridd for syndens forbannelse.” – _Alfa og Omega_, bind 1, side 150 [PP 170]. Dette løftet vil bli bokstavelig oppfylt når de hellige lever evig på den nye jord sammen med Kristus (Dan 7,27).