---
title:  Til ettertanke
date:  07/05/2021
---

Les “Guds plan med Israel” i _Alfa og Omega_, bind 2, side 371–376 [PK 15–22] og “Håp for alle folkeslag” i _Alfa og Omega_, bind 3, side 178–184 [PK 367–378].

“Gud gjør ikke forskjell på mennesker på grunn av deres nasjonalitet, rase eller status. Han er hele menneskehetens skaper. Alle er én stor familie i kraft av skapelsen, og alle er ett i kraft av gjenløsningen. Kristus kom for å bryte ned alle skillemurer og åpne adgangen til alle tempelforgårdene for at hvert eneste menneske kunne få direkte adgang til Gud. Hans kjærlighet er så vidtfavnende at den når inn overalt. Den gjør at mennesker som er villedet av Satan, kommer utenfor rekkevidden av hans innflytelse, og bringer dem i nærheten av Guds trone som er omgitt av løftets regnbue. I Kristus er det hverken jøde eller greker, trell eller fri.” – _Alfa og Omega_, bind 3, side 179 [PK 369, 370].

Les 1 Pet 2,9–10 og finn de fire titlene Peter bruker om kirken. De fleste av dem gjenspeiles i følgende GT-tekster som nevner Israel: 2 Mos 19,6 og Jes 43,20. Hva understreker hver av disse titlene om kirkens forhold til Gud? (F.eks. understreker tittelen “utvalgt folk” det at Gud valgte kirken og har en bestemt plan for den.)

**Spørsmål til drøftelse**

`I det gamle Israel ofret prestene dyr som pekte frem til Messias. Hvilke “ofringer” skal menighetsmedlemmene komme med som medlemmer av et kongelig presteskap? (1 Pet 2,5).`

`Gud skilte Israel ut fra verden slik at det kunne være et hellig folk. De skulle også dele frelsens sannheter med verden. Det samme gjelder kirken i dag. Hvordan kan vi være atskilt fra verden samtidig med at vi deler evangeliet med verden? Hvordan hjelper Israels erfaring og Jesu eksempel oss med å svare på dette spørsmålet?`

`Gud bevarte alltid en rest i det gamle Israel. Tenk på Elia og den resten som fantes på hans tid (1 Kong 19, spesielt vers 18). Hvorfor er det ofte lettere å være tro mot Gud blant verdslige mennesker enn blant frafalne medlemmer i sin egen menighet?`

**Sammendrag**

Guds sanne Israel (før og etter korset) er troens Israel, mennesker som lever i et åndelig paktsforhold med ham. De er hans representanter og fremholder evangeliet om hans frelsende nåde for verden.