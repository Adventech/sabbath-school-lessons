---
title:  Resten
date:  05/05/2021
---

**Hvilket håp finner vi i disse tekstene, til tross for Israels gjentatte kretsløp med frafall, Guds straffedom og omvendelse?**

`Jes 4,3.`

`Mi 4,6–7.`

`Sef 3,12–13.`

Selv om Guds plan for det gamle Israel ble forkludret av ulydighet, ble den aldri satt helt ut av verk. Blant ugresset vokste det noen blomster. Mange av GTs profeter taler om den resten som Gud ville samle som en nydelig bukett.

Guds hensikt med å skape og bevare en trofast rest var den samme som det hadde vært for hele Israel – å bruke dem som hans guddommelig utnevnte redskaper for å “fortelle om min herlighet blant folkeslagene” (Jes 66,19). Da ville andre slutte seg til de trofaste og “ tilbe kongen, Herren over hærskarene” (Sak 14,16). Så uansett hvor ille det ble, har Gud alltid hatt noen trofaste mennesker som tross frafallet blant hans utvalgte folk, holdt fast ved sitt kall og sin utvelgelse (2 Pet 1,10). Selv om folket som helhet sviktet, var det fremdeles dem som prøvde å holde sin del av pakten etter beste evne (se f.eks. 1 Kong 19,14–18). De led sammen med folket som helhet (f.eks. landflyktighet), men de har del i det endelige paktsløftet, det evige liv.

`Les Joh 10,27–28. Hva sier Jesus? Anvend hans ord og løftene i dem på frafallet i det gamle Israel. Hvordan kan disse ordene forklare at det fantes en trofast rest?`

`For noen år siden ga en ung kvinne helt opp kristentroen, mest fordi synden, frafallet og hykleriet i den lokale menigheten skuffet henne. “Disse folkene var egentlig ikke kristne,” sa hun og brukte det som unnskyldning for å oppgi alt. Hvorfor var dette en dårlig unnskyldning i lys av dagens studium?`