---
title:  Abrahams ætt
date:  01/05/2021
---

### Bakgrunnsstoff
Esek 16,8, 5 Mos 28,1, 5 Mos 28,15, Jer 11,8, 1 Mos 6,5, Joh 10,27–28, Gal 3,26–29, Rom 4,16–17

> <p>Minnevers</p>
> Men dere er en utvalgt slekt, et kongelig presteskap, et hellig folk, et folk som Gud har vunnet for at dere skal forkynne hans storverk, han som kalte dere fra mørket og inn i sitt underfulle lys (1 Pet 2,9).

I en liten by stoppet klokken i gullsmedens vindu en dag kvart på ni. Mange hadde vært avhengige av denne klokken for å vite tiden. Denne morgenen kikket folk i vinduet og så at den bare var kvart på ni; barn på vei til skolen ble forbauset over at de ennå hadde tid å slå i hjel. Mange var sent ute den dagen fordi en liten klokke i gullsmedens vindu hadde stoppet.” – Fritt etter C. L. Paddock: _God’s Minutes_ (Nashville, TN, 1965), side 244.

En god fremstilling av det gamle Israels dårlige eksempel. Gud satte Israel “midt blant folkeslagene” (Esek 5,5) – i det strategiske brohodet mellom tre kontinenter (Afrika, Europa og Asia). De skulle være verdens åndelige “klokke.”

Israel stoppet slik klokken i gullsmedens vindu gjorde det. Likevel var det ikke en total fiasko; for den gang som nå hadde Gud sin trofaste rest. Studiet denne uken ser på hvem Guds sanne Israel er og hvilken oppgave det har til alle tider, også vår egen.

**Ukeoversikt**

Hvilke paktsløfter ga Gud Israel? Hvilke betingelser hørte med? Hvor godt holdt folket seg til disse løftene? Hva skjedde når de var ulydige?