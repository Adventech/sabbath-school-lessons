---
title:  Til ettertanke
date:  28/05/2021
---

Les “Fra Rødehavet til Sinai” i _Alfa og Omega_, bind 1, side 270–281 [PP 291–302]; side 968–970 i _The SDA Bible Commentary_, bind 7; “The Observance of the Sabbath,” side 349–351, i _Testimonies for the Church_, bind 6.

De ti bud fastsetter forholdet mellom Gud og mennesker og forholdet mennesker imellom. Budet midt i loven er sabbatsbudet. Det forteller hvem sabbatens Herre er og peker på området for hans myndighet og eierskap. Merk deg disse to tingene:

1. hvem Gud er: Jahve (Herre), som er skaperen (2 Mos 20,11; 2 Mos 31,17) og dermed har en unik posisjon;
2. hvor hans eierskap og autoritet gjelder – “himmelen og jorden, havet og alt som er i dem” (2 Mos 20,11; se også 2 Mos 31,17).

Med disse to kjennetegnene har sabbatsbudet de trekkene som er typiske for internasjonale segl fra gamle traktater i Midtøsten. Seglene står vanligvis midt på traktatdokumentene og inneholder også

1. guddommens identitet (gjerne en hedensk gud) og
2. hvor hans eierskap og autoritet gjelder (som regel et begrenset geografisk område).

“Åndens helliggjørelse utgjør forskjellen mellom dem som har Guds segl og dem som holder en falsk hviledag. ... Gud har utpekt den syvende dag som sin sabbat” – _SDA Bible Commentary_, bind 7, side 980, 981.

**Spørsmål til drøftelse**

`Les 3 Mos 19,30. Legg merke til hvordan det knytter helligdommen til sabbaten. Hvorfor gir denne koblingen god mening ut fra det vi har lært at sabbaten er et tegn på?`

`Still deg selv spørsmålet: Har min vandring med Herren blitt styrket av at jeg holder sabbaten? Hva kan du gjøre med det hvis svaret er nei?`

**Sammendrag**

Sabbaten er et paktstegn som gjelder til den tid da frelsesplanen skal avsluttes. Den peker tilbake til skapelsen, og som tegn på nådepakten peker den frem til gjenskapelsen da Gud gjør alle ting nye.