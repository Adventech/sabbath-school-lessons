---
title:  Paktstegn
date:  22/05/2021
---

### Bakgrunnsstoff
1 Mos 2,2–3, 2 Mos 20,11, 2 Mos 16, Hebr 4,1–4, 2 Mos 31,12–17, 5 Mos 5,14

> <p>Minnevers</p>
> Israelittene skal ta vare på sabbaten, så de holder den i slekt etter slekt som en evig pakt (2 Mos 31,16).

Den syvende dag er som en spiker som – pang! – regelmessig minner oss om grunnlaget for alt vi er eller kan være. Vi har det travelt, haster frem og tilbake, bruker penger, tjener penger, drar hit, drar dit, drar overalt, og så – pang! – kommer sabbaten og minner oss om utgangspunktet for alt som følger, for alt som er noe for oss blir bare slik fordi Gud skapte både det og oss.

Sabbaten kommer med jevne mellomrom og trenger inn gjennom hver eneste sprekk i vårt liv. Den minner oss om at hver sprekk tilhører skaperen, han som satte oss her, han som “i begynnelsen” skapte himmelen og jorden, en handling som er grunnlaget for all kristen tro og som sabbaten – pang! – er tegnet på.

Denne uken ser vi på dette tegnet i sammenheng med Sinai-pakten.

**Ukeoversikt**

Hvor har sabbaten sin opprinnelse? Hva viser at sabbaten fantes før Sinai? Hva gjør sabbaten til et så godt paktstegn?