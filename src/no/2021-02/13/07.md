---
title:  Til ettertanke
date:  25/06/2021
---

Les “Utfrielsen,” i _Alfa og Omega_, bind 8, side 135–150 [GC 635–652]; “Glede i Herren” i _Veien til Kristus_, side 137–153 [SC 115–126]

“Guds hellige Sønn hadde ikke egne synder eller sorger å bære: Han bar andres sorg, for alle våre misgjerninger ble lagt på ham. Han knytter seg til mennesket med guddommelig sympati, og som menneskeslektens representant lar han seg bli behandlet som en overtreder. Han ser inn i elendighetens avgrunn som våre synder åpnet for oss og foreslår at han skal bygge bro over kløften som skiller mennesket fra Gud.” – _Bible Echo and Signs of the Times_, 1. aug. 1892.

“Kom, bror, kom akkurat som du er, med all din synd og elendighet. Legg din skyld på Jesus, og gjør krav på hans fortjeneste i tro. Kom mens barmhjertigheten er å finne; kom med syndsbekjennelse, kom med et angrende sinn, og Gud vil tilgi deg i rikt mål. Ta ikke sjansen på å overse enda en mulighet. Lytt til barmhjertighetens stemme som nå ber deg stå opp fra de døde slik at Kristus kan gi deg lys. Det er som om hvert øyeblikk nå knytter seg direkte til den usynlige verdens skjebne. La ikke stolthet og vantro få deg til å avvise barmhjertighetens tilbud lenger. Gjør du det, vil du til slutt komme til å klage: ‘Innhøstingen er over, sommeren er slutt, men vi er ikke blitt berget’ ” – _Testimonies for the Church_, bind 5, side 353.

**Spørsmål til drøftelse**

`“Vi ser oss selv i forhold til universet,” skrev Francisco José Moreno, “og vi er klar over vår uvitenhet og maktesløshet. Derav kommer vår usikkerhet. Derfor er vi redde.” – Between Faith and Reason: Basic Fear and the Human Condition (New York, 1977), side 7. Sammenlign denne uttalelsen med det du leste denne uken i Ef 3,17–19. Snakk om forskjellen på de to følelsene.`

`Gud lover oss glede i troen på Jesus. Er glede det samme som lykke? Bør vi alltid være lykkelige? Hvis vi ikke er det, er det da noe galt med vår erfaring? Hva kan Jesu liv vise oss som hjelper oss å se svarene på disse spørsmålene?`

`Snakk mer om å bli fylt med “Guds fylde” (Ef 3,19). Hva vil det si? Hvordan kan vi oppleve det?`

**Sammendrag**

Pakten er ikke bare et dypt teologisk begrep. Den viser hva et frelsende forhold til Kristus går ut på, et forhold som gir fantastiske fordeler nå og når han kommer tilbake.