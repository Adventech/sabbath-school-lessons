---
title:  Misjonsfortelling
date:  25/06/2021
---

#### Fra dør til dør

_Ashley Alvarez (20), Mexico_

Da jeg gikk på videregående, ble jeg venner med Ketzy, som var adventist. Hun ville ha meg med på leirhelger og andre menighetsaktiviteter, men jeg nektet gang på gang. Jeg var ikke interessert i adventismen. Dessuten sa far at det ikke spilte noen rolle hvilken hviledag man holdt.

Etter videregående begynte Ketzy å studere medisin, men jeg kom ikke inn på universitetet. Hadde Gud glemt meg? Jeg var lei meg et helt år, og da Ketzy ba meg med på leir, takket jeg ja.

Jeg likte leirlivet. De tre dagene hadde fokus på misjonsarbeid. Vi renset en elv og pusset opp en adventistkirke. Det beste var å gå fra dør til dør. Folk ble glade når vi sang og leste fra Bibelen. Våre bønner gjorde inntrykk på dem.

Jeg trivdes med misjonsarbeid. “Dette vil jeg gjøre hele tiden,” tenkte jeg. All min tristhet var som blåst bort. Livet hadde mening. Men hvilken mening?

En måned senere kom en teologistudent fra Montemorelos og holdt møter. Jeg ba ham hjem til middag, og han snakket med familien min om Bibelen. Før han gikk, spurte han meg: “Har du overveid å ta dåp?” Jeg tenkte at det spørsmålet ønsket jeg å høre, og jeg bestemte meg på flekken. Jeg ble døpt tre dager senere.

På en speiderleir fortalte jeg om mine opplevelser, og etterpå sa en av lederne: “Og hun har lyst til å begynne på Montemorelos.” Det var ikke sant. Jeg hadde ikke penger til det og ville bli hjemme. Men jeg fikk meg ikke til å nekte å bruke sommeren til å arbeide som litteraturevangelist. Det lærte meg mer om min tro, og jeg ble glad i litteraturarbeidet. Det var det Gud ville med meg.

Til slutt ba jeg foreldrene mine kjøre meg tilbake til universitetet. De var sinte og ville ikke engang si adjø da de satte meg av. Jeg hørte ikke noe fra dem på lenge, og lurte på om jeg hadde gjort en feil. Jeg ringte for å si at jeg ville komme hjem. “Du kan ikke komme hjem,” svarte far. “Du må bli der. Moren din og jeg skal bli adventister.”

Etter at de hadde satt meg av, hadde de dratt hjem for å lære mer om adventistene. De tok bibelstudier og bestemte seg for dåp. Seks uker etter samtalen med far ble han og mor og min bror og søster på 17 og 13 år døpt. Min familie ble døpt fordi jeg var trofast.

Hjemstedet mitt, San Fernando, er lite og alle kjenner familien som har blitt adventister. Mange er interessert i menigheten. Dette er bare begynnelsen.

Offeret dette kvartalet vil bidra til å starte “innflytelsessentre” ved Montemorelos University og tolv institusjoner for høyere utdanning i den interamerikanske divisjon. Takk for gavene!

Se Ashley på YouTube: bit.ly/Ashley-Alvarez.