---
title:  Livet i den nye pakt
date:  19/06/2021
---

### Bakgrunnsstoff
1 Joh 1,4, Joh 5,24, Rom 3,24–25, 2 Kor 5,21, 1 Joh 4,16, Åp 2,11, Åp 20,6, Åp 20,14, Åp 21,8

> <p>Minnevers</p>
> Jeg er kommet for at dere skal ha liv og overflod (Joh 10,10).

Dette kvartalet har vi studert pakten, som enkelt sagt er Gud som sier: Slik vil jeg frelse dere fra synd.

Selv om utfallet av paktsløftet er evig liv i en verden som blir som ny, behøver vi ikke å vente, for paktens velsignelser kan nytes i dag. Herren bryr seg om vårt liv nå. Han vil det beste for oss nå. Pakten er ikke en slags avtale om at hvis du gjør så og så, skal du langt om lenge få din belønning. Belønningen, eller gavene, er velsignelser som de som inngår paktsforholdet ved tro, kan nyte her og nå.

Denne uken ser vi på noen av velsignelsene her i livet, noen av løftene som kommer av Guds nåde som utøses i hjertet fordi vi åpnet døren da han banket. Det er flere velsignelser enn vi kan ta opp denne uken. Men det er en begynnelse på noe som aldri vil ta slutt.

**Ukeoversikt**

Hvorfor bør vi være glade? På hvilket grunnlag kan vi kreve dette løftet? Hva er det med pakten som burde sette oss fri fra skylden som tynger? Hva betyr det å få et nytt hjerte?