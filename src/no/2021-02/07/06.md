---
title:  Bare løfter … (2 Mos 19,8)
date:  13/05/2021
---

Ved første øyekast så alt bra ut. Gud utfrir sitt folk, gir dem paktsløftene, og de gir sin tilslutning: De vil gjøre alt det Herren ber om. Avtalen er da himmelsk, ikke sant?

**Les disse tekstene. Hva sier de oss om Israels respons på pakten?**

`Rom 9,31–32.`

`Rom 10,3.`

`Hebr 4,1–2.`

Uansett hva Gud ber oss om å gjøre, må forholdet til ham bygge på tro. Tro er det grunnlaget gjerningene må bygge videre på. I seg selv kan ikke gjerningene gi oss et godt forhold til en hellig Gud, uansett hvor mange de er og hvor rene og oppriktige våre motiver måtte være. Det kunne de ikke på Israels tid, og de kan det heller ikke nå.

`Men hvorfor kan ikke gjerninger gjøre oss akseptable i Guds øyne når Bibelen gang på gang legger vekt på dem? (se Jes 53,6; Jes 64,6; Rom 3,23.)`

Dessverre trodde israelittene at lydighet var veien til frelse, ikke et resultat av frelsen. De søkte rettferdighet i sin lydighet mot loven, ikke Guds rettferdighet som kommer av tro. Sinaipakten hadde riktignok detaljerte retningslinjer og lover, men den var like mye en nådepakt som de andre paktene. Denne nåden fører til en hjertets forandring og skaper lydighet. Problemet var ikke at de forsøkte å adlyde (pakten krevde det av dem). Problemet var den “lydigheten” de presterte, for det var egentlig ikke lydighet i det hele tatt, noe folkets historie snart viste.

`Les Rom 10,3, spesielt siste del. Hva vil Paulus påpeke her? Hva skjer med mennesker som vil skape sin egen rettferdighet? Hvorfor fører dette uvegerlig til synd, urettferdighet og opprør? Se på vårt liv. Står vi ikke i fare for å gjøre det samme?`