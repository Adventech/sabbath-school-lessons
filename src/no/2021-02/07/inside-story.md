---
title:  Misjonsfortelling
date:  14/05/2021
---

#### Ris og sukker

_Maria Tordecilla (35), Colombia_

“Kan jeg få låne litt ris?” spurte Beatrice husverten. Maria, som også var student, leide ut rom i sitt store hus i Monetia i Colombia. Hun ga henne ris.

Noen dager senere spurte Beatrice om sukker. Maria lot henne få det. Siden trengte Beatrice bananer og mer ris og sukker. Det var OK for Maria. Hun fulgte Ellen Whites ord om Jesu misjonsmetode og hjalp der hun kunne.

Maria og Beatrice ble gode venner. Da menigheten holdt en møteserie, ba Maria Beatrice komme. Hun likte møtene, og de begynte å studere Bibelen sammen. Med tiden ble Beatrice døpt, og siden ble også hennes tolvårige sønn og åtteårige datter døpt. Andre leieboere ble med på det ukentlige bibelstudiet, og gruppen vokste til 30.

En student ba Maria om å bli med som moralsk støtte da han skulle snakke med en av sjefene på universitetet. Da de kom, kunne ikke lederen begripe hvorfor Maria var med. “Hvem er denne kvinnen?” spurte hun mannen.

“Det er hun som leder bibelgruppen min,” sa han. Lederen ba om flere opplysninger. Maria forklarte at de studerte Bibelen hjemme hos henne og hadde dannet en støttegruppe. “Fantastisk,” sa lederen og foreslo at Maria skulle holde bibelstudiene sine på universitetet. “Deltakerne er jo universitetsstudenter,” sa hun.

Gruppen fikk plass i et studiesenter, en åpen bygning med bare stoler og et tak. Andre studenter la merke til møtene og ba om å få være med. Gruppen vokste til 40, deriblant tre lærere.

En av de nye var Rosa. Hun nølte med å bli med, så Maria sa det var ok. De kunne bare være venner. Hun ba Rosa hjem, og fikk vite at hun var redd for at hun ville svikte Jesus. Men til slutt ble hun med i gruppen og begynte å tro på Jesus. På de tre årene siden gruppen begynte, var Rosa den tiende som ble døpt. Maria sa at Jesu metode er grunnen til suksessen. “Jeg brukte hans metode til å lete etter Rosa og ringe til henne,” sa hun. “Jeg bruker hans metode overfor alle i gruppen.”

En del av offeret 13. sabbat dette kvartalet vil gå til å åpne et “innflytelsessenter” på Colombia Adventist University, der studentene kan lære å bli misjonærer. Takk for at dere planlegger å gi et rundhåndet offer 13. sabbat.