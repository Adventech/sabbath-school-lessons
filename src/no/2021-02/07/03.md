---
title:  Frelsens mønster
date:  10/05/2021
---

**“Si derfor til israelittene: Jeg er Herren. Jeg vil føre dere bort fra tvangsarbeidet i Egypt og fri dere fra slaveriet. Jeg vil løse dere ut med utstrakt arm og med store straffedommer. Jeg vil ta dere til mitt folk og være deres Gud. Da skal dere kjenne at jeg er Herren deres Gud, som fører dere bort fra tvangsarbeidet i Egypt” (2 Mos 6,6–7).**

`Se på versene ovenfor: Hvilket prinsipp ser vi når det gjelder Guds rolle overfor menneskene i paktsforholdet (merk deg hvor ofte ordet jeg er brukt)?`

Utfrielsen av Israel fra slaveriet i Egypt og utfrielsen av Noahs familie fra syndfloden er de to største frelsesbegivenhetene i Mosebøkene. Begge gir innsikt i frelsens vitenskap. Men det er spesielt utvandringen fra Egypt som viser oss mønsteret. Når Gud sier til Israel (gjennom Moses): “Jeg vil løse dere ut” (2 Mos 6,6), sier han bokstavelig talt: “Jeg vil opptre som løsningsmann” eller go’el.

“Ordet løse ut i vers 6 hentyder til at noen kjøper tilbake eller løser ut et familiemedlem, spesielt når det var blitt slave på grunn av gjeld eller var i ferd med å bli slave. Israel hadde tilsynelatende ingen jordisk slektning som kunne løse det ut, men nå var Gud Israels slektning, dets løsningsmann.” – Bernard L. Ramm: _His Way Out_ (Glendale, CA, 1974), side 50.

`Hvordan forstår du tanken om at Gud skal ”løse ut” eller kjøpe tilbake sitt folk fra slaveri? Hva kostet det? Hva sier dette om hva vi er verd? (se Mark 10,45; 1 Tim 2,6, Åp 5,9.)`

I 2 Mos 3,8 sier Gud at han har “steget ned” for å redde Israel. Dette er et vanlig hebraisk verb for Guds handlemåte med menneskene. Gud er i himmelen, og vi er på jorden, og bare når Gud “stiger ned” til jorden, kan han løse oss ut. Vi kan bare bli løst ut fordi Jesus steg ned, levde, led, døde og sto opp for vår skyld. “Ordet ble menneske og tok bolig iblant oss” (Joh 1,14) er et annet uttrykk for at Gud kom ned for å frelse oss.