---
title:  Til ettertanke
date:  14/05/2021
---

Les “Exodus”, side 260–269 [PP 281–290], “Fra Rødehavet til Sinai”, side 270–281 [PP 291–302] og “Guds evige lov” side 282–293 [PP 303–314] i _Alfa og Omega_, bind 1.

“Slaveånden er at man prøver å leve etter en lovreligion der man streber etter å oppfylle lovens krav i egen kraft. Bare når vi kommer inn under Abrahams pakt, som er nådens pakt ved troen på Kristus, har vi noe håp. Det evangeliet Abraham hørte og som han satte sitt håp til, var det samme evangeliet som forkynnes for oss i dag og som gir oss håp. Abraham så på Jesus, som også for oss er troens opphavsmann og fullender.” – _SDA Bible Commentary_, bind 6, side 1077.

“Under slaveriet i Egypt hadde israelittene for en stor del mistet kunnskapen om Guds lov og hadde blandet dens forskrifter med hedenske skikker og overleveringer. Gud ledet dem til Sinai, og der kunngjorde han selv sin lov.” – _Alfa og Omega_, bind 1, side 311 [PP 334].

**Spørsmål til drøftelse**

`Hvordan ble paktsforholdet utformet for å opprettholde Israels fysiske og åndelige frihet? (se 3 Mos 26,3–13; også 5 Mos 28,1–15).`

`Les 2 Mos 19,5–6 igjen. Legg merke til at Gud sier: “Hele jorden er min.” Hvorfor sier han det når han vil opprette en pakt med disse menneskene? Hvordan passer vår forståelse av sabbaten og dens betydning inn her?`

`Vi forstår at vi bare får syndstilgivelse ved Guds nåde. Hvordan forstår vi den rollen Guds nåde spiller for å sette oss i stand til å leve et liv i tro og lydighet?`

**Sammendrag**

Den pakten Gud lagde med Israel ved Sinai var en nådepakt. Etter å ha gitt rikelig med bevis for sin nåde, kjærlighet og omsorg gjennom en ekstraordinær utfrielse fra slaveriet i Egypt, innbød Gud folket til en pakt med ham som ville bevare og fremme deres friheter. Israel takket ja, men de manglet en sann tro motivert av kjærlighet. Historien viser at de for det meste ikke forsto paktens sanne natur og forvrengte den til et system for frelse ved gjerninger. Vi behøver ikke å etterligne Israels nederlag og ignorere den store nåden som gis til synder.