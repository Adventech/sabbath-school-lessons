---
title:  Gud og mennesket sammen (1 mos 1,28–29)
date:  30/03/2021
---

Legg merke til Guds første ord til menneskene, iallfall det som står i Skriften. Han peker på deres evne til å formere seg. Han peker også på jorden, på skaperverket og han ber dem fylle det, legge det under seg og herske over det. Han peker også på plantene de kan spise. Ifølge Bibelen handler Guds første ord til mannen og kvinnen om deres samspill og forhold til den fysiske verden.

`Hva sier 1 Mos 1,28–29 om Guds syn på den materielle verden? Er det noe galt i materielle ting og at vi gleder oss over dem? Hva sier dette om hvordan vi skal forholde oss til skaperverket?`

Med disse ordene tar Gud de første skritt mot et forhold til menneskene. Han snakker til dem, gir dem befalinger, sier hva de skal gjøre. Underforstått får de også ansvar. Gud har bedt dem om å herske over skaperverket.

`Ifølge 1 Mos 1,28 velsignet Gud Adam og Eva. Hva vil det si? Hva sier det om forholdet mellom dem og skaperen?`

Gud talte til Adam og Eva som intelligente vesener som kunne besvare hans godhet og ha fellesskap med ham. Som skaperverkets barn var Adam og Eva også avhengige av velsignelsen og omsorgen fra skaperverkets far. Han sørget for alt de trengte. De gjorde ingenting for å fortjene det han ga dem. De fikk bare ting de ikke hadde fortjent.

Når vi leser om da mann og kvinne ble skapt, kan vi se sider ved det forholdet Gud vil at vi skal ha med ham også etter at synden kom. Se over dagens avsnitt og finn paralleller som gjør det lettere å forstå hvordan vi kan forholde oss til ham også i vår syndige tilstand.