---
title:  I skaperens bilde (1 Mos 1,27)
date:  29/03/2021
---

**Bibelen sier at Gud skapte mennesket – mann og kvinne – “i sitt bilde” (1 Mos 1,27). Bruk dette og svar:**

`1. Hva betyr det at Gud skapte oss i sitt bilde? På hvilke måter er vi “i hans bilde”?.`

`2. Sier 1 Mos at Herren skapte noe annet enn menneskene “i sitt bilde”? Hvis ikke: Hva sier det oss om vår unike status? Hva kan denne kontrasten lære oss?.`

`3. Hva sier fortellingen ellers om menneskets skapelse som skiller oss fra alt annet Gud hadde skapt? Se 1 Mos 2,7; 1 Mos 2,18–25..`

Vi må snakke om Gud med menneskers språk, men vi må ikke glemme at han er et åndelig vesen (Joh 4,24) med guddommelige egenskaper. Vi kan bare si at vi i vår fysiske, mentale og åndelige natur på et vis gjenspeiler skaperen, selv om det er mye ved ham som fortsatt er innhyllet i mystikk. Men Bibelen peker på våre åndelige og mentale evner, som vi kan utvikle og forbedre. Det er menneskesinnets unike natur som gjør at vi kan ha et forhold til Gud som resten av skaperverket ikke ser ut til å kunne ha.

Legg også merke til hvordan Gud skapte kvinnen. Både menn og kvinner er skapt i Guds bilde. Det er ingenting som antyder at den ene er den andre underlegen. Gud skapte dem av samme slags stoff. Han gjorde dem like fra starten og ga dem et spesielt forhold til seg selv. Begge hadde samme mulighet til å utvikle sine gudgitte evner til hans ære.

“Gud selv gav Adam en livsledsager. Han skaffet ham en ‘hjelper som var hans like’ — en som passet for ham og som virkelig kunne være ett med ham i kjærlighet og sympati. Eva ble skapt av et ribben fra Adam. Det betydde at hun hverken skulle herske over ham eller bli underkuet som en mindreverdig. Men hun skulle være en jevnbyrdig og bli elsket og beskyttet av ham.” – _Alfa og Omega_, bind 1, side 24–26 [PP 46].