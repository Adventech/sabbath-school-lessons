---
title:  Hva skjedde?
date:  27/03/2021
---

### Bakgrunnsstoff
Sal 100,3, Apg 17,26, 1 Mos 2,7, 1 Mos 2,18–25, 1 Mos 1,28–29, 1 Mos 3,15

> <p>Minnevers</p>
> Gud sa: ‘La oss lage mennesker i vårt bilde, så de ligner oss! ... Og Gud skapte mennesket i sitt bilde, i Guds bilde skapte han det, som mann og kvinne skapte han dem’ (1 Mos 1,26–27).

Bibelens fortelling om menneskets skapelse er full av håp, glede og fullkommenhet. Alle skapelsesdagene endte med Guds ord om at den var “god”. Det fantes ikke orkaner, jordskjelv, sult og sykdom.

Hva har skjedd?

Den sjette skapelsesdagen endte med Guds ord om at den var “svært god.” Det er fordi Herren den dagen skapte vesener i sitt eget bilde: mennesker. Det hadde han ikke gjort med noe annet. Disse skapningene var på alle måter fullkomne. Det måtte de være. De ble jo skapt i Guds bilde. Derfor var det ingen mordere, tyver, løgnere, svindlere og onde blant dem. Hva har skjedd?

Denne uken ser vi på skapelsen, på det Gud hadde skapt, og så på hva som skjedde med det fullkomne skaperverket. Til slutt tar vi opp kvartalets tema: Hva Gud gjør for å rette opp galskapen.

**Ukeoversikt**

Hva lærer Bibelen om begynnelsen? Hva slags forhold ønsket Gud å ha til menneskene? Hva var poenget med treet til kunnskap om godt og ondt? Hvilket håp fikk Adam og Eva etter at de syndet?