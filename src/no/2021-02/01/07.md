---
title:  Til ettertanke
date:  02/04/2021
---

Bibelen er full av kall til syndere og frafalne. Se Sal 95,7–8; Jes 55,1–2; Jes 55,6–7; Luk 15,3–7; Luk 19,10. Hvilke andre finner du?

Les “Da verden ble til,” “Katastrofen som utløste himmelens beredskap” og “Guds redningsaksjon” i _Alfa og Omega_, bind 1, side 22–51 [PP 40–70]

“Jeg tror det lå en evangelisk preken i disse tre guddommelige ordene da de trengte gjennom det tette krattet og nådde rømlingenes ører – ‘Hvor er du?’ Din Gud ønsker ikke å miste deg. Han er kommet for å oppsøke deg slik han en dag vil komme i sin Sønns person, ikke bare for å oppsøke, men for å frelse det som nå er tapt.” – Charles Haddon Spurgeon: _The Treasury of the Bible_ (1962) Old Testament, bind 1, side 11.

**Spørsmål til drøftelse**

`Det er en vennlig og omsorgsfull Gud som leter etter menneskeheten, så hvordan kan vi i dag besvare Faderens og Jesu Kristi kjærlighet? Hvordan forventer Gud at vi skal svare?`

`Ta Bibelens bilde av mennesket som falt fra et høyt sted i skaperverket med behov for frelse og sammenlign med utviklingslæren. Hvor er det mest håp, og hvorfor?`

`Hvor viktig er kjærlige forhold for menneskelig lykke? Hvorfor er en god forbindelse med Gud nødvendig for et slikt forhold? Drøft den innflytelsen gode menneskelige forhold har for foreldre-barn, venn-venn, mann-kone, arbeidsgiver- ansatt, osv.`

**Sammendrag**

Gud skapte oss i sitt bilde, slik at det kunne være et kjærlig fellesskap mellom ham og oss. Selv om synden ødela det opprinnelige samholdet, prøver Gud å gjenreise forholdet ved hjelp av frelsesplanen. Vi er avhengige av Gud, og livet får bare sin sanne betydning og klarhet når vi forener oss med vår skaper.