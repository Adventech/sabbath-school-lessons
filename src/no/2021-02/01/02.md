---
title:  Skilpadder hele veien ned …
date:  28/03/2021
---

I begynnelsen skapte Gud himmelen og jorden (1 Mos 1,1). En forsker hadde nettopp forelest om planetenes baner rundt solen og solens bane rundt sentrum i galaksen, da en gammel dame reiste seg og sa at jorden var en flat skive som hvilte på ryggen til en skilpadde. Vitenskapsmannen spurte lattermild om hva skilpadden satt på, og hun svarte at den satt på en annen skilpadde. “Hva sitter så den skilpadden på?” Hun svarte: “En annen skilpadde,” men før han rakk å spørre hva den skilpadden satt på, viftet hun med fingeren sa: “Spar deg, gutten min, det er skilpadder helt ned.”

Dette er nok en søt historie om det aller viktigste spørsmålet ved menneskets eksistens – universets natur. Hva slags verden lever vi i? Hvorfor er vi her? Hvordan kom vi hit? Og hva skal det bli av oss?

Dette er de mest grunnleggende spørsmålene vi kan stille, for vår forståelse av hvem vi er og hvordan vi kom hit, påvirker vår forståelse av hvordan vi lever og oppfører oss mens vi er her.

`Slå opp til disse tekstene: 1 Mos 1,1; Sal 100,3; Jes 40,28; Apg 17,26; Ef 3,9; Hebr 1,2; Hebr 1,10. Hvordan svarer de på noen av spørsmålene ovenfor? Hva har de felles?`

Det interessante ved 1 Mos 1,1 (og de andre tekstene) er at Gud ikke prøver å bevise at han er skaperen. Det argumenteres ikke for det, men sies bare uten noe forsøk på å føre bevis. Enten godtar vi det i tro, eller vi gjør det ikke. Ja, tro er den eneste måten vi kan akseptere det på, og av en enkel grunn: Ingen av oss var her og så selve skapelsen. Det ville jo ha vært umulig for oss å være samtidig som vi ble til. Selv sekulære mennesker må bygge på tro slik kreasjonister må det: ingen av oss var der og så hendelsen.

`Gud har bedt oss tro på ham som skaper, men ikke uten å gi oss gode grunner til det. Det kreves tro uansett hva vi tror på, men skriv ned grunner til at det gir mening å tro på at vi er her fordi en skaper satte oss her av en grunn.`