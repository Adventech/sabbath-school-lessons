---
title:  Til ettertanke
date:  18/06/2021
---

“Den eneste måten han [synderen] kan oppnå rettferdighet på, er ved tro. Ved tro kan han komme frem for Gud med Kristi fortjeneste, og Herren tilregner synderen sin Sønns lydighet. Kristi rettferdighet kommer i stedet for menneskets nederlag, og Gud tar imot ham, tilgir ham, regner ham som rettferdig. Den som vender om i tro, blir behandlet som om han var rettferdig. Gud elsker ham som han elsker sin egen Sønn. Slik regnes tro som rettferdighet.” – _På fast grunn_, 1. bok, side 364, 365 [1SM 367].

“Når vi tar imot Kristus som vår frelser i omvendelse og tro, tilgir Herren våre synder og ettergir straffen som lovbrudd krever. Dermed står synderen foran Gud som en rettferdig person. Han blir tatt imot av himmelen og med Åndens fellesskap har han fellesskap med Faderen og Sønnen. Så står det igjen enda en jobb som skal gjøres, og det er en gradvis jobb. Sjelen skal helliggjøres i sannheten. Og dette skjer også ved tro. For det er bare ved Kristi nåde, som vi mottar i tro, at karakteren kan forvandles.” – _Selected Messages_, 3. bok, side 191.

**Spørsmål til drøftelse**

`Hvilken forskjell er det på en levende og en død tro? (Jak 2,17–18). Hvordan beskriver Paulus en levende tro? (Rom 16,26). Hva er nøkkelordet som viser hva tro innebærer?`

`Hva sier du til argumentet (som det er en viss logikk i) om at hvis vi bare blir frelst av tilregnet rettferdighet, ikke en rettferdighet som finnes i oss, da spiller det ingen rolle hvordan vi lever?`

`“Det er bare i Guds elskede Sønn at Gud tar imot oss. Gode gjerninger er bare resultatet av hans syndstilgivende kjærlighet. Vi kan ikke rose oss av dem, og våre gode gjerninger gir oss ikke noe som kan være pant for vår sjels frelse. … Han [den troende] kan ikke vise til sine gode gjerninger som argument for at han bør bli frelst.” – _Selected Messages_, 3. bok, side 199. Ha dette i mente og si hvorfor gode gjerninger er så viktige for vår erfaring?`

**Sammendrag**

Gammel pakt, ny pakt: Jesus betalte den gjelden vi skyldte loven, slik at vi kan stå rettferdige i Guds øyne.