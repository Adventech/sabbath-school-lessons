---
title:  Paktens tro
date:  12/06/2021
---

### Bakgrunnsstoff
Gal 6,14, Rom 6,23, 1 Joh 5,11, 1 Joh 5,13, Rom 4,1–7, 3 Mos 7,18, 3 Mos 17,1–4, Rom 5,1

> <p>Minnevers</p>
> Og det er klart at ingen blir rettferdig for Gud ved loven, for det står skrevet: Den rettferdige skal leve ved tro (Gal 3,11).

Omtrent syv århundrer før Kristus skrev Homer historien om den store krigeren Odyssevs, som – etter krigen om Troja – la ut på en ti år lang reise for å komme hjem til Ithaka. Reisen tok så lang tid fordi han kom ut for skipbrudd, mytterier, stormer, monstre og andre hindringer på hjemveien. Da gudene syntes den trette krigeren hadde lidd nok, lot de ham komme hjem til familien. Hans prøvelser var soning nok for hans feil, syntes de.

Som Odyssevs er også vi på en lang reise hjem. Men forskjellen er at vi ikke kan “lide nok“ til å fortjene å få komme hjem. Avstanden mellom himmel og jord er for stor til at vi kan sone for våre feil. Hvis vi kommer hjem, må det være ved Guds nåde.

**Ukeoversikt**

Hvorfor må frelsen være en gave? Hvorfor kunne bare en som er jevnstilt med Gud, kjøpe fri vår sjel? Hva gjør Abraham til et så godt eksempel på tro? Hva vil det si at rettferdighet blir “tilregnet” eller “kreditert” oss? Hvordan kan vi gjøre løftene og håpet som korset gir, til vårt eget?