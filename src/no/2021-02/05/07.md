---
title:  Til ettertanke
date:  30/04/2021
---

Les “Abraham bosetter seg i Kanaan”, side 114–125 [PP 132–144] og “Lydighet – et tegn på tro” side 126–137 [PP 145–155] i _Alfa og Omega_, bind 1.

“Det var ingen lett prøve Abraham måtte gjennomgå, og ikke noe lite offer som ble krevd av ham. ... Men han nølte ikke med å følge kallet. Han stilte ingen spørsmål om landet som var lovt .... Gud hadde talt, og hans tjener måtte være lydig. Det beste sted på jorden for ham var der Gud ønsket han skulle være.” – _Alfa og Omega_, bind 1, side 114 [PP 126].

Da Abram kom inn i Kana’an, viste Gud seg for ham og gjorde det klart at han skulle oppholde seg i landet som hans etterkommere skulle få (1 Mos 12,7). Gud gjentok løftet flere ganger (se 1 Mos 13,14–15; 1 Mos 13,17; 1 Mos 15,13; 1 Mos 15,16; 1 Mos 15,18; 1 Mos 17,8; 1 Mos 28,13; 1 Mos 28,15; 1 Mos 35,12). Omlag 400 år senere ble løftet oppfylt (1 Mos 15,13; 1 Mos 15,16), da Gud sa at han ville føre Israel ut av Egypt og til et land som flyter med melk og honning (2 Mos 3,8; 2 Mos 3,17; 2 Mos 6,8). Gud gjentok løftet for Josva (Jos 1,3), og på Davids tid ble det delvis, men ikke helt, oppfylt (1 Mos 15,18–21; 2 Sam 8,1–14; 1 Kong 4,21; 1 Krøn 19,1–19).

Les så Hebr 11,9–10 og Hebr 11,13–16. Versene gjør det klart at Abraham og de andre trofaste patriarkene så på Kana’an som et symbol for Guds frelste folks endelige hjem. I en syndig verden er ikke noe hjem permanent. Livet er flyktig, “bare røyk, synlig en kort stund og så borte” (Jak 4,14). Som Abrahams åndelige etterkommere må vi også innse at “her på jorden har vi ingen by som består; vi lengter etter den som skal komme” (Hebr 13,14). Vissheten om det fremtidige livet med Kristus holder oss oppe i en verden med forandring og forfall.

**Spørsmål til drøftelse**

`Hva bør Guds løfte om en ny jord ha for vår kristne erfaring? (Se Matt 5,5; 2 Kor 4,17–18; Åp 21,9–10; Åp 22,17.)`

`“Sann storhet skulle følge av overholdelse av Guds befalinger og samarbeid med hans guddommelige hensikt.” – SDA Bible Commentary, bind 1, side 293. Drøft hva denne uttalelsen betyr.`

**Ukeoversikt**

Løfter! De er så dyrebare for den troende! Vil de bli oppfylt? Troen svarer JA.