---
title:  Barn av løftet
date:  24/04/2021
---

### Bakgrunnsstoff
1 Mos 15,1–3, Jes 25,8, 1 Kor 2,9, Åp 22,1–5, 1 Pet 2,9, 1 Mos 11,4, 1 Mos 12,2

> <p>Minnevers</p>
> Og se, jeg er med dere alle dager inntil verdens ende (Matt 28,20)

En far og hans ti år gamle datter tilbrakte ferien ved kysten. En dag tok de en svømmetur i sjøen, og selv om begge var gode svømmere, kom de bort fra hverandre et stykke fra land. Faren skjønte at de ble drevet til sjøs av tidevannet og ropte til barnet: ‘Jeg svømmer i land etter hjelp. Legg deg på ryggen hvis du blir sliten. Du kan flyte hele dagen på den måten. Jeg kommer og henter deg.’

Snart var det mange som lette, og båter hastet over vannet på jakt etter en liten jente. Hundrevis av mennesker på land hadde hørt nyheten og ventet spent. Det gikk fire timer før de fant henne, langt ute, men hun fløt rolig på ryggen og var slett ikke redd. Jubel og gledestårer møtte redningsmannskapene da de kom i land, men barnet tok det hele med ro. Hun var forundret over alt oppstyret og sa: ‘Far sa at jeg kunne flyte hele dagen på ryggen og at han ville komme og hente meg, så jeg bare svømte og fløt, for jeg visste at han ville komme.’ ”– HMS Richards: “When Jesus Comes Back,” _Voice of Prophecy News_, mars 1949, side 5.

**Ukeoversikt**

Hvorfor kalte Gud seg selv Abrams skjold? Hvordan skulle “alle familier på jorden” bli velsignet gjennom Abraham? Hva er det største paktsløftet av alle?