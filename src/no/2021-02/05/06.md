---
title:  “Gjøre navnet ditt stort”
date:  29/04/2021
---

**“Jeg vil gjøre deg til et stort folk. Jeg vil velsigne deg og gjøre navnet ditt stort. Du skal bli til velsignelse” (1 Mos 12,2).**

`I 1 Mos 12,2 lover Gud å gjøre Abrams navn stort – han vil gjøre ham berømt. Hvorfor ville Gud gjøre dette for en synder, om han er aldri så lydig og trofast? Hvem fortjener et “stort” navn? (se Rom 4,1–5; Jak 2,21–24.) Tildelte Gud Abram storhet som en personlig gunst, eller var det noe mer? Forklar.`

`Sammenlign 1 Mos 11,4 med 1 Mos 12,2. Hva er forskjellen mellom de to tekstene? Hvordan står den ene for “frelse ved gjerninger” og den andre “frelse ved tro”?`

Kristi verk for oss er frelsesplanens eneste grunnlag, men vi – som har fått Guds nåde – har en oppgave. Vårt frie valg er viktig. Tidenes drama, kampen mellom Kristus og Satan, utspiller seg i og gjennom oss. Både mennesker og engler følger med på hva som skjer med oss i konflikten (1 Kor 4,9). Så hvem vi er, hva vi sier og gjør, har følger som kan sies å gi gjenklang i hele universet. Med ord, handlinger og holdninger kan vi gi ære til Gud, som har gjort så mye for oss, eller vi kan føre skam over ham og hans navn. Da Herren fortalte Abraham at han ville gjøre navnet hans stort, mente han ikke det verden forstår med en som har et stort navn. Det som gjør et navn stort i Guds øyne, er karakter, tro, lydighet, ydmykhet og kjærlighet til andre, trekk som verden ofte respekterer, men det er ikke slikt verden gjerne forbinder med et stort navn.

`Se på noen av dem som har “store” navn i verden i dag, enten de er skuespillere, politikere, kunstnere, rike eller hva som helst. Hva har gjort dem berømte? Se så på Abrahams storhet. Hva sier dette oss om hvor fordreid verdens oppfatning av storhet er? Hvor mye av denne verdslige holdningen påvirker vårt syn på storhet?`