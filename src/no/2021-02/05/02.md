---
title:  Ditt skjold
date:  25/04/2021
---

**“Etter at dette hadde hendt, kom Herrens ord til Abram i et syn: ‘Vær ikke redd, Abram! Jeg er ditt skjold. Lønnen din skal bli stor!’ ” (1 Mos 15,1).**

`Les 1 Mos 15,1–3. Tenk på sammenhengen. Hvorfor er det første Herren sier til Abram “Vær ikke redd” ? Hva hadde Abram å frykte?`

Det interessante er at Herren sier til Abram at “Jeg er ditt skjold.” Det personlige pronomenet viser at det er et personlig forhold. Gud vil forholde seg til ham individuelt.

Beskrivelsen av Gud som et “skjold” er benyttet for første gang i Bibelen, og det er eneste gang Gud bruker den til å åpenbare seg selv. Andre tekster bruker ordet om Gud (5 Mos 33,29; Sal 18,31; Sal 84,12; Sal 144,2).

`Hva betyr det når Gud sier at han er en persons skjold? Betydde det noe for Abram som det kanskje ikke betyr for oss? Kan vi kreve dette løftet for oss selv? Betyr det at ingenting vil skade oss? Hvordan er Gud et skjold? Hvordan forstår du bildet?`

“Kristus nærer ikke en overfladisk interesse for os, men en interesse, der er stærkere end den, en moder føler for sit barn. ... Vor Frelser har købt os ved menneskelig lidelse og smerte, gennem krænkelser, skam, mishandling, spot, forkastelse og død. Han våger over dig, du ængstelige Guds barn. Han vil gøre dig tryg ved sin beskyttelse. ... Vor menneskelige naturs svaghed vil ikke spærre os adgangen til den himmelske Fader, thi Han, Kristus, døde for at gå i forbøn for os.” – _Guds sønner og Guds sønner og døtre_, 11. mars [SD 77].

`Ytre sett hadde Rolando vært en trofast kristen. Så døde han uventet. Hva skjedde med Gud som hans skjold?Eller skal vi forstå tanken om Gud som vårt skjold på en annen måte? Forklar. Hva lover Gud alltid å beskytte oss mot? (se 1 Kor 10,13.)`