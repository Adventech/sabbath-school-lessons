---
title:  Den nye pakt
date:  29/05/2021
---

### Bakgrunnsstoff
Jer 31,31–34, Matt 5,17–28, Hos 2,18–20, Jes 56,6–7, Hebr 8,7–8, Hebr 10,4, Matt 27,51

> <p>Minnevers</p>
> Se, dager skal komme, sier Herren, da jeg slutter en ny pakt med Israels hus og Judas hus (Jer 31,31).

En tegning i et blad for mange år siden viste en sjef på et kontor som sto foran en gruppe andre sjefer. Han holdt en boks vaskepulver i hendene og viste den til de andre. Stolt pekte han på ordet Ny som var fremhevet med store, røde bokstaver på esken, og det skulle selvfølgelig antyde at produktet var nytt. Så sa lederen: “Det er dette ‘Ny’ på esken som er nytt.” Med andre ord: Ordet Ny på esken var det eneste som var nytt. Alt det andre var som før.

Det kan man på et vis også si om den nye pakt. Grunnlaget for pakten, det håpet den gir og betingelsene for den, er det samme som i den gamle pakt. Det har alltid vært en pakt i Guds nåde og barmhjertighet, en pakt basert på en kjærlighet som er større enn menneskelige svakheter og nederlag.

**Ukeoversikt**

Hvilke paralleller er det mellom den gamle og den nye pakt? Hvilken rolle spiller loven i pakten? Hvem ble paktene inngått med? Hva mener Hebreerbrevet med en “bedre” pakt? (Hebr 8,6). Hvilket forhold er det mellom pakten og telthelligdommen i himmelen?