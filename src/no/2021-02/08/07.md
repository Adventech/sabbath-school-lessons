---
title:  Til ettertanke
date:  21/05/2021
---

Les “Ny konfrontasjon” i _Alfa og Omega_, bind 5, side 153–161 [DA 601–609], “Loven og paktene” i _Alfa og Omega_, bind 1, side 339–348 [PP 363–373].

Hvordan hjelper Matt 22,34–40 oss til bedre å forstå (1) Guds lovs plass og betydning i pakten og (2) tanken om at pakt er synonymt med forhold?

”En må ha kjærlighet i hjertet før en kan begynne å holde forskriftene i Guds lov i Kristi kraft og nåde (jf. Rom 8,3–4). Lydighet uten kjærlighet er både umulig og verdiløs. Men der kjærligheten er til stede, vil en automatisk søke å leve i harmoni med Guds vilje slik den kommer til uttrykk i budene.” – SDA Bible Commentary, bind 5, side 484.

“I sin hellige lov har Gud gitt en fullkommen rettesnor for livet. Han har sagt at før himmel og jord forgår, skal ikke den minste bokstav eller en eneste tøddel i loven forgå, men fortsatt stå ved makt. Kristus kom for å gjøre loven stor og herlig. Han viste at loven har kjærligheten til Gud og medmennesker som sitt solide grunnlag, og at det er menneskets udelte plikt å lyde den. Kristus var selv et eksempel på lydighet mot Guds lov. I prekenen på fjellet viste han at lovens krav strekker seg lenger enn til ytre handlinger. Loven omfatter også hjertets tanker og råd.” – _Alfa og Omega_, bind 6, side 346–347 [AA 505].

**Spørsmål til drøftelse**

`Hvorfor er kjærlighet et sterkere middel enn frykt når det gjelder å dra mennesker til Gud?`

`Hvorfor er befalingen om å ‘elske Herren din Gud av hele ditt hjerte og av hele din sjel og av all din forstand’ (Matt 22,37) det første og største av budene?`

`Simone Weil skrev en gang at: “Orden er det første av alle behov.” (Sitert i Russell Kirk, The Roots of American Order [Washington, DC, 1992], side 3). Hvordan forstår du hennes ord i lys av ukens studium, spesielt i forhold til tanken om lov?`

**Ukeoversikt**

Guds lov var en del av pakten. Likevel var det en nådepakt. Men nåden opphever ikke behovet for lov. Tvert imot, lov er et middel der nåden viser seg og kommer til uttrykk i livet til dem som mottar nåden.