---
title:  Pakten og loven
date:  15/05/2021
---

### Bakgrunnsstoff
2 Mos 19,6, Jes 56,7, Hebr 2,9, 5 Mos 4,13, 5 Mos 10,13, Am 3,3, 1 Mos 18,19

> <p>Minnevers</p>
> Så vit da at det er Herren din Gud som er Gud, den trofaste Gud som holder pakten og viser kjærlighet i tusen ledd mot dem som elsker ham og holder hans bud (5 Mos 7,9).

En viktig setning i Sal 23 viser hvor Gud ønsker å lede oss. “Han fører meg på rettferdighets stier for sitt navns skyld,” sier vers 3. Gud vil aldri føre oss vill. Han vil gi oss trygge stier for vår åndelige vandring gjennom livet.

Hva er de trygge “rettferdighets stier”? En annen salme svarer på spørsmålet med et bønneønske: “Led meg på den stien dine bud viser, for den gir meg glede” (Sal 119,35). “Alle dine bud er rettferdige” (Sal 119,172). Guds lov er en trygg og fast vei gjennom tilværelsens lumske sumper.

Studiet denne uken handler om Guds lov og dens plass i Sinai-pakten.

**Ukeoversikt**

Hva betydde Israels utvelgelse? Hvordan samsvarer Israels utvelgelse med vår egen? Hvor viktig var loven for pakten? Er pakten betingelsesløs? Hvorfor er lydighet en uløselig del av paktsforholdet?