---
title:  Hvis …
date:  20/05/2021
---

**Slå opp versene nedenfor. Hva har de til felles, og hva sier det om paktens natur?**

`1 Mos 18,19.`

`1 Mos 26,4–5.`

`2 Mos 19,5.`

`3 Mos 26,3.`

Gud er åpen om at Abraham var tro mot “mine bud, forskrifter og lover” (1 Mos 26,5). Det er underforstått at Gud forventet en slik livsstil av sin partner i pakten. Av den samlede teksten om pakten ved Sinai går det tydelig frem at lydighet er grunnleggende for pakten.

2 Mos 19,5 sier at “hvis dere adlyder. …” Det er tydelig at det følger betingelser med pakten. Paktsløftene ble gitt av nåde og var en ufortjent gave, men de ble gitt på betingelser. Folket kunne avvise gaven, fornekte nåden og gå bort fra løftene. Verken pakten eller frelsen trosser vår frie vilje. Herren tvinger ingen inn i et frelsende forhold til seg selv. Pakten er ikke et pålegg. Alle får tilbud om den helt gratis, alle blir bedt om å godta den. Når de gjør det, følger forpliktelsene med, ikke som et middel til å fortjene paktens velsignelser, men som en ytre bekreftelse av at vi har mottatt paktens velsignelser. Israelittene burde adlyde slik at løftene kunne bli oppfylt i dem, ikke for å få del i løftene. Lydigheten var et uttrykk for hva det vil si å være velsignet av Herren. Lydighet gjør oss ikke fortjent til velsignelsene i den forstand at Gud blir forpliktet til å gi dem. Nei, lydighet skaper et miljø der man kan oppleve troens velsignelse.

`“Følg alltid den veien som Herren deres Gud har pålagt dere å gå! Da skal dere få leve. Det skal gå dere vel, og dere får bo lenge i det landet dere tar til eie” (5 Mos 5,33). Sier Herren at de fortjener velsignelsene hvis de er lydige, at velsignelsene er noe folket har rett på? Eller sier han: Hvis du adlyder, kan disse velsignelsene bli resultatet fordi lydighet åpner veien til at jeg kan gi deg velsignelsene? Hva er forskjellen?`