---
title:  Relasjoner
date:  06/06/2021
---

**“Jeg vil reise min bolig midt iblant dere og ikke ha avsky for dere. Jeg vil vandre midt iblant dere. Jeg skal være deres Gud, og dere skal være mitt folk” (3 Mos 26,11–12).**

Én ting burde være klart nå: enten det er den gamle eller den nye pakt så søker Gud et nært og kjærlig forhold til sitt folk. Paktene gir “reglene” for forholdet.

Forholdet er avgjørende for pakten, uansett tid og sted. Men for at et forhold skal eksistere, må det være samhandling, kommunikasjon og kontakt, spesielt for mennesker som synder, feiler og tviler. Gud visste dette da han henvendte seg til oss slik at vi kunne forholde oss til ham på meningsfullt vis.

`Les 2 Mos 25,8, Guds befaling til Israel om å bygge en helligdom. Hvilke grunner gir Herren for at de skal gjøre dette?`

Svaret på spørsmålet fører til et annet spørsmål: Hvorfor? Hvorfor vil Herren bo midt blant sitt folk?

Svaret ligger kanskje i de to versene for i dag (se ovenfor). Legg merke til at Herren vil “tabernakle” (eller “bo”) blant dem; så sier han at han ikke vil “avsky” dem. Han sier også at han vil “vandre” blant dem og være deres Gud, og de skal være hans folk (3 Mos 26,11–12). Se på det vi finner i disse versene. Igjen ser vi at det er snakk om et forhold.

`Analyser 3 Mos 26,11–12 og 2 Mos 25,8. Skriv ned hvordan de forskjellige delene passer inn i tanken om at Gud vil ha et forhold til sitt folk?`

`Se spesielt på ordene: “Jeg vil … ikke ha avsky for dere.” Hva er det med helligdommen som gjør at Gud kan godta syndige mennesker, og hvorfor er dette så viktig for å kunne inngå en pakt?`