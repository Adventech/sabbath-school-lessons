---
title:  Den nye pakts helligdom
date:  05/06/2021
---

### Bakgrunnsstoff
2 Mos 25,8, Jes 53,4–12, Hebr 10,4, Hebr 9,14, Hebr 8,1–6, 1 Tim 2,5–6

> <p>Minnevers</p>
> Derfor er Kristus mellommann for en ny pakt. Han døde for å kjøpe oss fri fra lovbruddene under den første pakten, for at de som er kalt, skal få den evige arven som var lovet dem (Hebr 9,15).

En kveld var himmelen svart som blekk og det var stokkende mørkt rundt Frank der han gikk gjennom de tomme bygatene. Etter en stund hørte han skritt bak seg. Noen fulgte ham i mørket. Da tok personen ham igjen og sa: “Trykkeren Frank?” “Ja, det er meg. Men hvordan visste du det?”

“Vel,” sa den fremmede, “jeg kjenner ikke deg. Men jeg kjenner broren din veldig godt, og selv i mørket minnet faktene dine og måten å gå på og omrisset ditt så mye om ham at jeg bare gikk ut fra at du var broren hans, for han fortalte meg at han hadde en bror.”

Slik er det også med israelittenes helligdom. Bibelen sier den var en skygge, et bilde på det virkelige. Likevel var det nok i skyggene og bildene til å avsløre sannhetene de skulle representere: Kristi død og tjeneste i helligdommen i himmelen.

**Ukeoversikt**

Hvorfor ville Gud ha israelittene til å bygge en helligdom? Hva sier helligdommen oss om Kristus som stedfortreder? Hva gjør Jesus i himmelen som vår representant?