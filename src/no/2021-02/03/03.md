---
title:  Mennesket noah (1 Mos 6,9)
date:  12/04/2021
---

**Midt i historien om verden før syndfloden, skiller mannen Noah seg ut. Se på teksten ovenfor, på de tre ting Bibelen sier om ham. Skriv ned det du mener hvert av disse punktene betyr:**

`1. Han var “en rettferdig mann”.`

`2. Han var “helstøpt”.`

`3. Han “vandret med Gud”.`

Noah hadde et frelsende forhold til Gud. Han var en mann som Gud kunne samarbeide med, en som ville høre på ham, adlyde ham og stole på ham. Derfor kunne Herren bruke Noah til å oppfylle sine hensikter, og derfor kalte Peter ham “rettferdighetens talsmann” (2 Pet 2,5).

`Les 1 Mos 6,8. Hvordan hjelper teksten oss å forstå forholdet mellom Noah og Gud?`

Ordet nåde forekommer her for første gang i Skriften og har samme betydning som i NT, der Guds barmhjertige, ufortjente godhet mot syndere er beskrevet. Noah var nok “helstøpt” og “rettferdig”, men han var likevel en synder som hadde behov for Guds ufortjente gunst. Slik sett er ikke Noah forskjellig fra enhver som oppriktig søker å følge Herren.

`Noah trengte Guds nåde slik vi gjør det. Se på ditt eget liv og still deg spørsmålet: Kan man si at jeg, som Noah, er “rettferdig”, “helstøpt” og at jeg “vandrer med Gud”? Skriv ned begrunnelsen for din oppfatning og, hvis du vil, kan du dele den med gruppen på sabbaten.`