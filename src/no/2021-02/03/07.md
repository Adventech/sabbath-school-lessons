---
title:  Til ettertanke
date:  16/04/2021
---

Les “Da himmelens sluser ble åpnet” side 69–82 [PP 90–104] og “Etter storflommen” side 83–90 [PP 105–110] i _Alfa og Omega_, bind 1.

“Regnbuen er et fysisk naturfenomen og var et godt symbol på Guds løfte om ikke å ødelegge jorden igjen med en flom. Siden klimaforholdene på jorden ville være helt forandret etter syndfloden og regn ville erstatte den tidligere så gunstige duggen for å fukte jorden i de fleste deler av verden, var det nødvendig med noe som kunne stille menneskets frykt hver gang regnet begynte å falle. Et åndelig sinn kan se at Guds åpenbarte seg i naturfenomener (se Rom 1,20). Således viser regnbuen den troende at regnet vil bringe velsignelse og ikke universell ødeleggelse.” – _The SDA Bible Commentary_, bind 1, side 265.

**Spørsmål til drøftelse**

`“I de dager yrte verden av liv, folket formerte seg, verden brølte som en vill okse, og den store guden ble vekket av oppstyret. Enlil hørte støyen og sa til gudene i rådet: ‘Menneskets opprør er utålelig, og det er ikke lenger mulig å sove på grunn av forvirringen.’ Så gudene ble enige om å utrydde mennesket.” – “The Flood Story” i _The Epic of Gilgamesh_, overs. N.K. Sanders (1972), side 108. Sammenlign denne begrunnelsen for storflommen med Bibelens begrunnelse.`

`Noah gjorde mer enn å advare sin tid om Guds kommende dom. Hensikten med advarselen hans var å hjelpe folket å se sitt behov for frelse. Hvorfor er sannheten om frelsen så upopulær? Lag en liste og snakk om noe av det som hindrer mange i å godta Guds plan for deres frelse. Se Joh 3,19; Joh 7,47–48; Joh 12,42–43; Jak 4,4.`

**Sammendrag**

Denne uken har vi sett at de paktene Gud inngikk med Noah, er de første som blir direkte omtalt i Bibelen. De viser hans nådige interesse for menneskene og hans ønske om et frelsende forhold til dem. Gud stadfestet pakten med Noah, og det var Noahs troskap mot Gud som vernet ham mot frafallet og reddet ham og hans familie fra syndfloden.“Dette symbolet [regnbuen] skal underbygge troen og tilliten til Gud, for den er et tegn på Guds barmhjertighet og godhet mot menneskene; at selv om Gud er blitt provosert til å ødelegge jorden i syndfloden, så favner likevel hans barmhjertighet hele verden.” – _The Story of Redemption_, side 71.