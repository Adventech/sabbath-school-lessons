---
title:  Misjonsfortelling
date:  16/04/2021
---

#### Gud tar ikke feil

_Crystal White (32), Trinidad og Tobago_

I Karibia er det vanlig å gi barna kallenavn. Crystal Whites søster blir kalt Polly fordi hun er som en papegøye og snakker mye. Rochelle er en annen søster, hun blir kalt Mopsy fordi hun er tynn som et kosteskaft. En dag kalte Crystals far henne Ugly (stygg) og fortsatte med det.

“Jeg er ikke stygg,” sa hun. “Du er det styggeste barnet jeg har laget,” sa far. Han hadde ti barn. Nå følte hun seg stygg. Hun kjempet med depresjon og sulteforet seg så hun skulle bli tynnere. Hver dag studerte hun speilbildet sitt mens tårene rant: “Hvorfor måtte du få så stor panne, hvorfor så store tenner, og hvorfor så feit?”

En dag mens hun sto foran speilet og gråt, hørte hun en sang på radioen: “Du må alltid huske at du er vakker,” sang musikeren. “Husk at du er underfullt laget, du er et av Herren Jesu Kristi barn.” Crystal ble overrasket: “Gud har skapt meg på underfullt vis, men når jeg syter og klager, sier jeg jo at han gjorde en feil.” Hun gråt og ba Gud om tilgivelse. Nå var det gledestårer hun gråt.

Crystal bestemte seg for å se seg selv med Jesu øyne heller enn andres øyne. Som 17-åring begynte hun for første gang å se seg selv slik Jesus ser henne. Ordene fra Sal 139,14 fikk ny mening, og hun leser dem med glede: “Jeg takker deg for at jeg er så underfullt laget. Underfulle er dine verk, det vet jeg godt.» Hun begynte å spise igjen og følte seg ikke lenger verdiløs. Hun har noe å leve for. Ingen kunne ta fra henne den gleden Gud gir henne. Når faren kalte henne stygg, husket hun at det var slik Gud hadde skapt henne. Og Gud tar ikke feil.

I dag er Crystal 33 år og menighetsleder. Hun liker å fortelle de unge at Gud ikke tar feil. Han har en mening med dem, slik han hadde det med henne.

Takk for offeret for tre år siden da dere var med og bygget kirken på University of the Southern Caribbean i Chenelles hjemland Trinidad og Tobago. Takk for at dere husker universitetet med offeret 13. sabbat dette kvartalet, da det skal åpnes et «innflytelsessenter» på stedet, slik at studentene kan få opplæring i misjonsarbeid.

Se Crystal på YouTube: bit.ly/Crystal-White.