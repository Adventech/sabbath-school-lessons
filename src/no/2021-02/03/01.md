---
title:  “I kommende slektsledd til alle tider”
date:  10/04/2021
---

### Bakgrunnsstoff
1 Mos 3,6, 1 Mos 6,5, 1 Mos 6,11, 1 Mos 6,18, 1 Mos 9,12–17, Jes 4,3, Åp 12,17

> <p>Minnevers</p>
> Men Noah fant nåde for Herrens øyne (1 Mos 6,8).

Bakterier er planteorganismer vi må ha mikroskop for å se. En enkelt bakterie ser ikke større ut enn en blyantspiss selv om den forstørres 1000 ganger. Når de får nok varme, fuktighet og mat, formerer bakterier seg ekstremt fort. Noen bakterier deler seg ved fisjon: en moden celle deler seg ganske enkelt i to datterceller. Når fisjon finner sted hver time, kan en bakterie bli til over 16 mill. nye bakterier på et døgn. Etter to døgn har man mange hundre milliarder bakterier.

Dette illustrerer hvor fort ondskapen tiltok etter syndefallet. Folk med høy intelligens, god helse og høy levealder forlot Gud og misbrukte sine krefter i jakten på all slags ondskap. Bakterier utryddes med sollys, kjemikalier eller høy varme, men Gud demmet opp for det voldsomme opprøret med en verdensomfattende flom.

**Ukeoversikt**

Hva gjorde synden med Guds skaperverk? Hva kjennetegnet Noah? Hva besto pakten i? Hvordan åpenbares Guds nåde i pakten med Noah før syndfloden? Hva lærer Guds pakt med menneskene etter syndfloden om hans kjærlighet til oss?