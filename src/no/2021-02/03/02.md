---
title:  Syndens prinsipp (1 Mos 6,5)
date:  11/04/2021
---

Etter at Gud hadde skapt, sa han at alt var “svært godt” (1 Mos 1,31). Så kom synden, og alt var ikke “svært godt” lenger. Guds skaperverk og dets orden ble tilgriset av synden og dens avskyelige følger. På Noahs tid var opprøret fryktelig. Ondskapen hersket. Bibelen gir oss ikke mange detaljer, men overtredelsene og opprøret var noe som selv en kjærlig, tålmodig og tilgivende Gud ikke kunne akseptere.

Hvordan kunne det gå så galt så fort? Svaret er kanskje ikke så vanskelig å finne. Hvor mange har ikke stilt det samme spørsmålet om sitt eget liv: Hvordan gikk det så galt så fort?

**Slå opp til tekstene nedenfor. Noter poenget i dem. Legg merke til hvordan synden økte:**

`1 Mos 3,6.`

`1 Mos 3,11–13.`

`1 Mos 4,5.`

`1 Mos 4,8.`

`1 Mos 4,19.`

`1 Mos 4,23.`

`1 Mos 6,2.`

`1 Mos 6,5; 1 Mos 6,11.`

Tilstanden som er beskrevet i 1 Mos 6,5 og 1 Mos 6,11 oppsto ikke i et vakuum. Det hadde en forhistorie. Resultatet hadde en årsak. Synden ble stadig verre. Slik er det. Synden er ikke som et sår, den har ingen automatisk, innebygd prosess som leger såret. Nei, får synden fritt løp, formerer den seg og gir seg ikke før den ender i undergang og død. Man trenger ikke forestille seg livet før syndfloden for å se at det er slik. Det skjer den dag i dag.

Ikke rart at Gud hater synd og at synden vil bli utryddet en dag. En rettferdig, kjærlig Gud kunne ikke gjøre noe annet med den.

Men heldigvis vil han redde synderne. Det er det pakten handler om.