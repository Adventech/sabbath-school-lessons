---
title:  ‘El Shaddai
date:  19/04/2021
---

**“Da Abram var 99 år gammel, viste Herren seg for ham og sa til ham: “Jeg er Gud, Den veldige. Lev for mitt ansikt, vær hel i din ferd!” (1 Mos 17,1).**

Jahve hadde vist seg for Abraham flere ganger før (1 Mos 12,1; 1 Mos 12,7; 1 Mos 13,14; 1 Mos 15,1; 1 Mos 15,7; 1 Mos 15,18). I teksten ovenfor viser Jahve seg igjen for Abram (“Herren viste seg for ham”) og omtalte seg selv som “Den veldige” – et navn som bare brukes i 1 Mos og i Jobs bok. Navnet “den allmektige Gud” består først av ‘El, det navnet på Gud som ble brukt av alle semitter. Den eksakte betydningen av Shaddai er ikke helt klar, men oversettelsen “den allmektige” eller “den veldige” virker dekkende (se Jes 13,6 og Joel 1,15). Tanken bak dette navnet ser ut til å være kontrasten mellom Guds kraft og menneskets svakhet og skrøpelighet.

`Les 1 Mos 17,1–6, som setter alt i en større sammenheng. Hva sa Gud som ville kreve at Abram stolte på Guds kraft? Se vers 6.`

En bokstavtro oversettelse av 1 Mos 17,1–6:

“Jahve viste seg for Abram og sa: ‘Jeg er El-Shaddai; gå foran meg, og vær fullkommen; og jeg vil inngå min pakt mellom meg og deg og gjøre deg umåtelig stor. ... Og du skal være far til en mengde folk, ... og jeg vil gjøre deg svært fruktbar.’ ” Det samme navnet er brukt i 1 Mos 28,3, der Isak sier at ‘El-Shaddai vil velsigne Jakob, gjøre ham fruktbar og tallrik.

Et lignende løfte om ‘El-Shaddai står i 1 Mos 35,11; 1 Mos 43,14; 1 Mos 49,25, i tekster som antyder Guds rikdom: ‘El, makten og myndighetens Gud, og Shaddai, den uuttømmelige rikdoms Gud, rikdom som han er villig til å gi dem som søker ham i tro og lydighet.

`Det har blitt sagt at en rose ville lukte like godt med et annet navn. Tanken er at navnet ikke betyr noe. Men ville det gi deg håp og tillit hvis Herrens navn var “Den svake Gud”? Se på dagens tekst. Bytt ut “Den veldige” med dette navnet. Hva ville det ha gjort for din tro og tillit til ham hvis Gud presenterte seg slik for oss? Og hvordan kan vi finne trøst i navnet ‘El-Shaddai?`