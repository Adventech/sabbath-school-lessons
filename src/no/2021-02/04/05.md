---
title:  Paktens stadier (1 Mos 12,1–2)
date:  21/04/2021
---

I disse to versene ser vi den første fasen av Guds paktsløfte til Abram (det er tre). Gud kom til Abram med en befaling, og så ga han ham et løfte. Gud kom. Her ser vi Guds nåde i valget av Abram som den første som inngår i hans spesielle nådepakt. Befalingen innebærer en prøve på hans fulle tillit til Gud (Hebr 11,8). Løftet (1 Mos 12,1–3; 1 Mos 12,7) som ble gitt spesielt til Abrams etterkommere, rommer også et løfte til hele menneskeheten (1 Mos 12,3; Gal 3,6–9).

**Den andre fasen av Guds pakt med Abram leser vi om i 1 Mos 15,7–18. I hvilke vers finner vi noen av de samme trinnene som i den første fasen?**

`Gud kommer til mennesket? Vers?.`

`Kallet til lydighet? Vers?.`

`Guds løfte? Vers?.`

I det høytidelige ritualet i trinn to kom Herren til Abram og gikk mellom kjøttstykkene. De tre dyrene ble slaktet og delt i to, og de to halvdelene ble lagt mot hverandre med plass mellom dem. Fuglene ble drept, men ikke delt. De som inngikk pakten, skulle gå mellom de delte stykkene som tegn på evig lydighet mot de bestemmelsene som ble høytidelig avtalt.

`Beskriv hva som skjedde under den tredje og siste fasen da Gud inngikk pakten med Abraham (se 1 Mos 17,1–14.)`

Betydningen av navnet Abraham understreker Guds ønske og plan om å frelse alle mennesker. De “mange folkeslag” skulle omfatte både jøder og hedninger. NT viser at Abrahams sanne etterkommere er de som har Abrahams tro og stoler på det Messias vil gjøre (se Gal 3,7; Gal 3,29). Så langt tilbake som på Abrahams tid var det Guds plan å frelse så mange som mulig, uansett hvilket folk de tilhørte. Slik er det også i dag.

`Les Åp 14,6–7, den første engelens budskap. Hvilke paralleller finner du mellom det engelen sier og det som skjedde i pakten med Abraham? Hvordan kan spørsmålet sies å være det samme?`