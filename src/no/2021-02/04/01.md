---
title:  En evig pakt
date:  17/04/2021
---

### Bakgrunnsstoff
2 Mos 3,14, 1 Mos 17,1–6, 1 Mos 41,45, Dan 1,7, 1 Mos 15,7–18, 1 Mos 17,1–14, Åp 14,6–7

> <p>Minnevers</p>
> Jeg [Gud] vil opprette min pakt mellom meg og deg [Abraham] og etterkommerne dine fra slekt til slekt, en evig pakt: Jeg vil være Gud for deg og etterkommerne dine (1 Mos 17,7).

Noen av oss kan huske at vi som barn hadde en sykdom eller et snev av lungebetennelse som gjorde oss veldig syke, med fare for noe enda verre. Gjennom den lange febernatten våknet vi fra halvsøvnen og så mor eller far sitte i en stol ved siden av sengen i den myke gløden fra nattlyset.

Slik satt Gud, billedlig talt, ved sengekanten til en verden syk av synd da det moralske mørket falt i århundrene etter syndfloden. Derfor kalte han Abram og planla å skape et folk gjennom sin trofaste tjener som han kunne betro kunnskapen om seg selv og gi frelse.

Derfor inngikk Gud en pakt med Abram og hans etterkommere som penslet ut Guds plan for å redde mennesket fra syndens resultater i større detalj. Han ville ikke la verden seile sin egen sjø når behovet for hjelp var så stort. Denne uken vil vi se på flere paktsløfter.

**Ukeoversikt**

Hva er Guds navn? Hva betyr det? Hva var betydningen av navnene Gud ga seg til kjenne overfor Abram med? Hvilke navn brukte han om seg selv? Hvorfor endret Gud Abrams navn til Abraham? Hvorfor er navn viktige? Hvilke betingelser eller forpliktelser var knyttet til pakten?