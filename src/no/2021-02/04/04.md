---
title:  Fra Abram til Abraham (1 Mos 17,4–5)
date:  20/04/2021
---

Selv om Guds navn har åndelig og teologisk betydning, gjelder dette ikke bare Gud. Navn på mennesker i det gamle Midtøsten var ikke bare meningsløse merkelapper, slik det ofte er hos oss. Det gjør ikke store forskjellen om du kaller en jente Anne eller Kari i dag. Men blant oldtidens semitter hadde navn åndelig betydning. Alle navn består gjerne av en frase eller en kort setning som inneholder et ønske eller et uttrykk for foreldrenes takknemlighet. F.eks. betyr Daniel “Gud er min dommer”; Joel betyr “Jahve er Gud” og Natan betyr “Guds gave.”

Med den betydningen som er knyttet til navn, ble navnet ofte endret for å gjenspeile en radikal forandring i ens liv og omstendigheter.

**Slå opp til disse tekstene. Hvilke situasjoner gjelder de, og hvorfor ble navnene endret?**

`1 Mos 32,28.`

`1 Mos 41,45.`

`Dan 1,7.`

Det er ikke så vanskelig å forstå betydningen av det en person kalles. Hvis noen stadig blir kalt “dumme” eller “stygge”, og hvis det er dette mange mennesker sier om dem – kan navnene komme til å farge selvbildet. Ved å gi folk visse navn eller endre navnet deres, er det mulig å påvirke selvbildet og dermed også deres oppførsel. Og da er det ikke så vanskelig å forstå hvorfor Gud endrer Abram til Abraham. Abram betyr “Far er opphøyet,” og Gud endret det til Abraham, som betyr “Far til en masse mennesker.” Når du ser på paktsløftet der Gud sier: “Jeg vil gjøre deg svært fruktbar, ja, gjøre deg til mange folkeslag. Konger skal gå ut fra deg” (1 Mos 17,6), gir navneskiftet god mening. Kanskje ville Gud hjelpe Abraham å stole på paktsløftet, som ble gitt til en 99 år gammel mann gift med en gammel kvinne som hittil har vært ufruktbar). Kort sagt, Gud gjorde det for å øke Abrahams tro på Guds løfter.