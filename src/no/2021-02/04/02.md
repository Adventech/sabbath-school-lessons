---
title:  Jahve og pakten med Abraham
date:  18/04/2021
---

**Og han sa til ham: “Jeg er Herren, som førte deg ut fra Ur i Kaldea for å gi deg dette landet i arv” (1 Mos 15,7).**

Navn kan bli rene varemerker. Vi forbinder dem så sterkt med visse egenskaper at når vi hører navnet, tenker vi straks på disse egenskapene. Hvilke egenskaper tenker du på når du tenker på disse navnene: Albert Einstein, Nelson Mandela, Gandhi eller Dorkas? Alle forbindes med visse egenskaper og idealer.

I bibelsk tid hadde navn stor betydning for folk i Midtøsten. “Hebreerne tenkte alltid at et navn antydet enten en persons egenskaper eller tankene og følelsene til den som ga navnet, eller omstendigheter da navnet ble gitt.” – _SDA Bible Commentary_, bind . 1, side 523.

Da Gud først inngikk et paktsforhold med Abram, var det under navnet YHWH (uttalt Jahve). 1 Mos 15,7 lyder bokstavelig: “Jeg er YHWH som førte deg ut av. …”

Navnet YHWH forekommer 6828 ganger i GT, men er innhyllet i mystikk. Det ser ut til å være en form av verbet hayah, ‘å være’, i så fall betyr det “Den evige”, “Den eksisterende”, “Den selveksisterende”, eller ” Den som lever evig.” De guddommelige egenskapene som denne tittelen betegner, ser ut til å være selveksistens og troskap. De peker på Herren som den levende Gud og livets kilde, i motsetning til hedningenes guder, som ikke hadde noen eksistens utenfor tilbedernes fantasi.

Gud forklarer selv hva Jahve betyr i 2 Mos 3,14– “JEG ER DEN JEG ER”. Denne betydningen uttrykker hans ubetingede eksistens, men den sier også at han hersker over fortid, nåtid og fremtid.

Jahve er også Guds egennavn. Jahve sies å være den som førte Abram ut av Ur. Dette viser til kunngjøringen av Guds pakt med ham i 1 Mos 12,1–3. Gud vil at Abram skal kjenne hans navn, for navnet avslører sider ved hans identitet, natur og karakter – og denne kunnskapen kan lære oss tillit til hans løfter (Sal 9,11; Sal 91,14).

`Hvilke kjennetegn ser du for deg straks når du tenker på eller hører navnet Jahve? Kjærlighet, godhet og omsorg eller frykt, strenghet og disiplin? Hva tenker du automatisk på når du hører på navnet Jesus?`