---
title:  Paktens ABC
date:  03/04/2021
---

### Bakgrunnsstoff
1 Mos 9,15, Jes 54,9, 1 Mos 12,1–3, Gal 3,6–9, Gal 3,29, 2 Mos 6,1–8, Jer 31,33–34

> <p>Minnevers</p>
> Hvis dere adlyder min røst og holder min pakt, skal dere være min dyrebare eiendom framfor alle andre folk; for hele jorden er min (2 Mos 19,5).

Siste ukes studium endte med syndefallet. Denne uken er en oppsummering av hele kvartalet, da vi bruker en dag på hver av de første paktene. De var den tids manifestasjoner av den sanne pakten, den som ble beseglet med Jesu blod på Golgata og som vi inngår med Herren.

Vi begynner med den pakten Gud opprettet med Noah for å skåne ham og familien hans for ødeleggelse. Vi går videre til pakten med Abraham, og deretter til pakten ved Sinai og det som ble forkynt der. Til slutt ser vi på den nye pakt, den alle de andre pekte mot. Alt dette vil vi se nærmere på i ukene som kommer. Dette er bare en oversikt.

**Ukeoversikt**

Hva betyr ordet pakt? Hvilke deler består pakten av? Hva gikk Guds pakt med Noah ut på? Hvilket håp ser vi i pakten med Abraham? Hvilken rolle spiller menneskets tro og gjerninger i pakten? Er pakten bare en handel, eller har den også andre sider? Hva er kjernen i den “nye pakt”?