---
title:  Den nye pakt (Jer 31,31–33)
date:  08/04/2021
---

Dette er første gang GT nevner det som blir kalt “den nye pakt.” Den har med Israels hjemkomst fra eksilet å gjøre, og det tales om velsignelsene de vil motta fra Gud. Som i alle de andre paktene er det Gud som tar initiativet til pakten, og det er Gud som vil oppfylle den ved sin nåde.

Legg også merke til ordbruken. Gud omtalte seg selv som en ektemann for dem. Han talte om å skrive sin lov i hjertet, og bruker uttrykk fra pakten med Abraham når han sier at han vil være deres Gud, og de vil være hans folk. Som før er ikke pakten bare en juridisk bindende avtale. Den er noe mer.

`Les Jer 31,33. Sammenlign dette med 2 Mos 6,7, som beskriver en del av pakten med Israel. Og hva er sentralt? Hva vil Gud med sitt folk?`

`Les Jer 31,34. Sammenlign med Joh 17,3. Hva er det viktigste Gud gjør og som legger grunnlaget for dette forholdet?`

I Jer 31,31–34 kan man se både nåde og lydighet, slik som i de tidligere paktene. Gud vil tilgi deres synd, Gud vil ha et forhold til dem, og Gud vil utøse sin nåde over deres liv. Og folket vil ganske enkelt gjøre hans vilje, ikke mekanisk, men fordi de kjenner ham, fordi de elsker ham og vil tjene ham. Dette er essensen i det paktsforholdet Gud vil ha med sitt folk.

`Hvordan forstår du teksten som sier at loven skrives i vårt hjerte? Vil det si at loven blir subjektiv og personlig, at den skal tolkes og anvendes slik hvert enkelt hjerte synes? Eller betyr det noe annet?`