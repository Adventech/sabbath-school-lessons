---
title:  Til ettertanke
date:  09/04/2021
---

Les “Abraham bosetter seg i Kanaan” i _Alfa og Omega_, bind 1, side 114–125 [PP 132–144]; “Profeten viser vei” i _Alfa og Omega_, bind 3, side 295–304 [PK 567–581].

«Det åket som binder oss til tjeneste, er Guds lov. Denne kjærlighetens lov som ble åpenbart i Eden og forkynt på Sinai, er i den nye pakt skrevet i vårt hjerte. Den setter mennesket i forbindelse med Guds vilje. Hvis vi ble overlatt til å følge våre egne tilbøyeligheter og til å gå dit vår egen vilje måtte lede oss, ville vi havne i Satans selskap og få hans egenskaper. Derfor leder Gud oss etter sin vilje som er opphøyet, edel og høynende. Han ønsker at vi tålmodig og med klokskap skal ta på oss de plikter som tjenesten fører med seg. Som menneske bar Jesus selv tjenestens åk. Han sa: ‘Min Gud, å gjøre din vilje gir meg glede, din lov er dypt i mitt indre.’ Sal 40,9 ‘For jeg er ikke kommet ned fra himmelen for å gjøre det jeg selv vil, men det han vil, han som har sendt meg.’ Joh 6,38. Kjærlighet til Gud og til den falne menneskehet, og nidkjærhet for hans ære brakte Jesus til jorden for å lide og dø. Dette var den dominerende makt i hans liv. Han vil at vi skal følge de samme prinsipper.” – _Alfa og Omega_, bind 4, side 282 [DA 329, 330]

**Spørsmål til drøftelse**

`Var Guds pakt med Noah, Abram, Moses og oss en fortsettelse av pakten med Adam, eller var den noe nytt? Se 1 Mos 3,15; 1 Mos 22,18; Gal 3,8 og Gal 3,16.`

`Hvorfor er den personlige siden av pakten så viktig? Med andre ord: Man kan ha en juridisk bindende avtale, en “pakt” med noen, uten et nært forhold. Men en slik ordning er ikke det Gud ønsker for paktsforholdet til sitt folk. Hvorfor? Snakk om dette.`

`Hvordan er ekteskapet et godt bilde på pakten? Hvor kommer det til kort som beskrivelse av Guds pakt?`

**Sammendrag**

Syndens oppkomst skadet det forholdet Gud hadde til menneskene. Nå vil han gjenopprette forholdet ved hjelp av en pakt. Denne pakten innebærer både et engasjert forhold mellom Gud og oss (som et ekteskap) og en ordning for å redde oss og føre oss i harmoni med dens opphavsmann. I sin kjærlighet til oss tar Gud selv initiativet til paktsforholdet. Med sine løfter og handlinger søker han å gjøre oss til ett med ham.