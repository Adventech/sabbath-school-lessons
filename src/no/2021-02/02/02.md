---
title:  Paktenes hovedtrekk
date:  04/04/2021
---

**“Jeg vil slutte en pakt mellom meg og deg og gjøre deg umåtelig stor” (1 Mos 17,2).**

“Det hebraiske ordet for ‘pakt’ (ca. 287 ganger i GT) er berith. Det kan også oversettes med ‘testamente’ eller ‘siste vilje.’ Opprinnelsen er uklar, men ordet betyr det som bandt to parter sammen. Det ble brukt om mange slags ‘bånd’, både mennesker imellom og mellom mennesker og Gud. Det ble brukt der begge parter var mennesker, men også der pakten var mellom Gud og mennesket. Den religiøse bruken var egentlig en metafor basert på vanlig bruk, men med en dypere konnotasjon [mening].” – J. Arthur Thompson: “Covenant (OT),” _The International Standard Bible Encyclopedia_, revidert utgave (1979), bind 1, side 790.

Som ektepakten er også den bibelske pakt både et forhold og en ordning. Som en ordning inneholder Bibelens pakt disse grunnelementene:

1. Gud stadfestet paktsløftene med en ed (Gal 3,16; Hebr 6,13; Hebr 6,17).
2. Paktens plikter var lydighet mot Guds vilje uttrykt i de ti bud (5 Mos 4,13).
3. Midlene som Guds paktforpliktelse oppfylles gjennom, er Kristus og frelsesplanen

`Se på de tre elementene ovenfor (Guds løfter, vår lydighet og frelsesplanen). Hvor ser du disse faktorene i din vandring med Herren? Skriv et avsnitt om hvordan de viser seg i livet ditt nå.`

I GT lærte folket om frelsesplanen gjennom offersystemet. Dets symboler lærte patriarkene og Israel å tro på frelseren som skulle komme. Gjennom ritualene kunne den angrende finne tilgivelse for synd og frihet fra skyld. Paktens velsignelser kunne således bevares, og åndelig vekst – gjenreisningen av Guds bilde i livet – kunne fortsette, også når menneskene ikke holdt sin del av avtalen.

`Det finnes pakter mellom mennesker, men i den hebraiske bibelen handler ordet berith om forholdet mellom Gud og menneskeheten. Hva slags forhold vil en slik pakt skildre i lys av hvem Gud er og hvem vi er i forhold til ham?`