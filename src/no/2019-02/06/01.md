---
title:  Kjærlighetssangen
date:  04/05/2018
---

### Bakgrunnsstoff
Høysangen, 1 Mos 2,7, 1 Kor 7,3–5, Joh 17,3, 1 Joh 1,9, Rom 1,24–27, Gal 5,24

> <p>Minnevers</p>
> Sett meg som et segl på ditt hjerte, et stempel på din arm! For kjærligheten er sterk som døden, lidenskapen er ubøyelig som dødsriket. Den brenner som flammende ild, en Herrens brann (Høys 8,6).

Ekteskapet er en av livets store epoker. Ikke alle gifter seg, men for dem som gjør det, byr ekteskapet på både utfordringer og velsignelser. En av velsignelsene er seksualiteten. Den er et sterkt uttrykk for kjærlighet når den utøves til rett tid og sted.

Bibelen er ikke imot sex. Den er bare imot misbruk av Skaperens gave til oss.

Høysangen skildrer forholdet mellom en ung brud fra Sjulam og hennes elskede, som antas å være kong Salomo selv. Boken avdekker intimiteten og gleden over ekteskapelig kjærlighet. Høysangen er ofte lest som et symbol på forholdet mellom Gud og hans folk eller Kristus og kirken, men først og fremst er den et dikt om kjærlighet mellom mann og kvinne.

Vi skal se på ekteskapet slik det er skildret i denne boken.