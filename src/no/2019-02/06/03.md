---
title:  Høysangens kjærlighet
date:  06/05/2018
---

`Beskriv ulike sider ved kjærligheten i Høysangen. Høys 1,2; Høys 1,13; Høys 2,10–13; Høys 2,16; Høys 3,11; Høys 4,1–7; Høys 5,16; Høys 6,6; Høys 7,1–9; Høys 8,6–7.`

Høysangen viser hvordan venner oppfører seg sammen, kommuniserer åpent og viser omsorg for hverandre. I Høysangen blir to gode venner gift. Kona sier: «Slik er min kjære venn» (Høys 5,16, 1985). Ordet venn uttrykker selskap og vennskap uten overtoner av seksuell nærhet. Man skal være glad hvis ektefellen er en kjær venn.

Gjennom hele diktet avslører intime komplimenter og kjærlige fakter den sterke tiltrekningen, den fysiske og følelsesmessige gleden som mann og kvinne har av hverandre. Den romantiske kjærlighets naturlige intimitet er en gave fra Skaperen for at partnere skal knyttes nært til hverandre i ekteskapet. Guds kjærlighet får virke på deres hjerte, og «den lutrer, renser, foredler og opphøyer» den menneskelige kjærlighet. – _Det kristne hjem_, side 73 [AH 99].

Disse versene inneholder også de høyeste tanker om kjærligheten. Men sann kjærlighet kommer ikke naturlig til menneskehjertet. Den er en gave fra Den hellige ånd (Rom 5,5). Slik kjærlighet knytter mann og kone sammen i et varig fellesskap. Det er den forpliktende kjærlighet som er så nødvendig i forholdet mellom foreldre og barn om de unge skal lære å vise tillit. Det er den kjærligheten som gir av seg selv som binder oss sammen i Kristi legeme. Høysangen oppfordrer oss til å la denne kjærligheten bli en aktiv kraft i forholdet til vår ektefelle.

`Hvordan er slik nærhet en avspeiling av det forholdet vi kan ha til Gud? Hvilke paralleller kan man trekke (bruk av tid, gi seg helt hen, osv.)? Hvilke andre paralleller finnes?`