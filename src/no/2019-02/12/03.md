---
title:  Familien først
date:  17/06/2019
---

De mest naturlige mottakerne av vårt forsøk på å forkynne evangeliet, er våre egne. Dette er det viktigste misjonsfeltet.

`Hva kan Joh 1,40–42 lære oss om å forkynne hjemme? Se også 5 Mos 5,6–7; Rut 1,14–18.`

En entusiastisk rapport. Andreas gjorde mer enn å fortelle, han sørget for at Simon fikk treffe Jesus. En entusiastisk rapport om Jesus og en innbydelse til et personlig møte – dette er en enkel formel for å dele evangeliet med slektninger i hjemmet! Etter innbydelsen trakk Andreas seg tilbake. Fra da av hadde Jesus og Peter sitt eget forhold.

Hjelper barn å finne troen. Man kan komme til å overse barna i forsøket på å spre evangeliet. Foreldre går ut fra at barna vil suge til seg familiens åndelighet. Men det skal man ikke ta for gitt. Barn og unge lærer av voksne forbilder, men de behøver individuell oppmerksomhet og anledning til å få et personlig møte med ham. 5 Mos 6 insisterer på dette: Vi må legge vinn på den mest effektive form for religiøs opplæring. Vi bør oppmuntre til åndelige vaner med andakt, både individuelt og som familie. Vi må ofre tid og innsats på barn og unge.

`Hva kan vi lære av Naomis evangeliserende arbeid? Rut 1,8–22.`

Rut opplevde Naomis lavmål: Hun forsøkte å skyve svigerdatteren fra seg. Sint og deprimert raste hun mot Gud og la ut om sine nederlag (Rut 1,15; Rut 1,20–21). Rut er et godt eksempel på at unge kan møte Gud og overgi seg til ham, også når møtet skjer gjennom en ufullkommen forelder.

`Hva har det å si for din holdning til din familie at du vet hjemmet er det viktigste misjonsfeltet? La familien lage en liste over ting dere kan gjøre for å føre ufrelste slektninger til Kristus.`