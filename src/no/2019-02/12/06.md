---
title:  Senter for smittsom vennlighet
date:  20/06/2019
---

**Sammenlign bibelske tekster om gjestfrihet med faktiske hendelser i bibelske familier. Jes 58,6–7; Jes 58,10–12; Rom 12,13; 1 Pet 4,9. Merk deg den gjestfriheten som ble vist.**

`Abraham og Sara (1 Mos 18,1–8).`

`Rebekka og hennes familie (1 Mos 24,15–20; 1 Mos 24,31–33).`

`Sakkeus (Luk 19,1–9).`

Gjestfrihet oppfyller den andres behov for hvile, mat og fellesskap. Det er et håndgripelig uttrykk for den kjærlighet som gir av seg selv. Jesus ga gjestfriheten teologisk betydning da han lærte at det å gi de sultne mat og drikke, var å gjøre det mot ham (Matt 25,34–40). Bruk av hjemmet i Kristi tjeneste kan være alt fra å be naboer på et måltid mat til å låne ut et rom til et offer for mishandling. Det kan være enkel vennlighet, en anledning til å be med noen eller holde bibelstudier. Sann gjestfrihet strømmer fra dem som Guds kjærlighet har rørt ved og som vil uttrykke sin kjærlighet i ord og handlinger.

Familier klager iblant over at de mangler både plass, tid og/eller krefter til å være gjestfri. Andre føler seg ubehjelpelige. De mangler erfaring og er usikre på det som går ut over det vante når de omgås ikke-kristne. Noen vil slippe komplikasjoner i sitt liv som kan følge av å ha med andre å gjøre. Mange familier forveksler gjestfrihet med underholdning.

`Hvordan avspeiler hjemmelivet din åndelige tilstand?`