---
title:  Til ettertanke
date:  21/06/2018
---

«Et mektig vitnesbyrd for kristendommen» i _Det kristne hjem_, side 27–30 [AH 35–39], «Holdning til en vantro ektefelle» i _Det kristne hjem_, side 272–275 [AH 348–352], «Arbeid i hjemmet» i _Helse og livsglede_, side 265–269 [MH 349–355], «Sendemenn fra Babylon» i _Alfa og Omega_, bind 3, side 162–166 [PK 340–348].

Hjemmet en kraft for evangeliet. «Den innflytelsen som kommer fra et godt hjem, virker mye sterkere på menneskers hjerter og liv enn noen preken kan gjøre. ...

Vår innflytelsessfære kan virke trang, våre evner små, våre muligheter få og våre talenter begrensede, men allikevel åpner det seg for oss vidunderlige muligheter dersom vi bare trofast gjør bruk av de anledninger vi har i våre egne hjem.» – _Helse og livsglede_, side 267, 269 [MH 352, 355].

**Spørsmål til drøftelse**

`Spør noen i klassen om det var hjemmelivet hos noen som hjalp dem å ta imot Jesus. Snakk om det som gjorde inntrykk. Hva kan klassen lære av denne erfaringen?`

`Hvordan kan gruppen rent praktisk støtte en familie der den ene ektefellen ikke er kristen?`

`Snakk om noe av det i hjemmet som truer kristentroen. Lag en liste og noter mulige løsninger.`

`Den troendes privatliv er et vitnesbyrd for barn, ikke-kristne ektefeller, andre slektninger og gjester. Hjemmets vitnesbyrd er ikke alltid så patent som vi skulle ønske, og det fører ikke alltid til at slekt og gjester blir omvendt. Men ufullkomne mennesker kan likevel vise vei til en fullkommen frelser. Ved rundhåndet gjestfrihet i Kristi navn fører de andre dit hvor nåden kan nå dem. Tenk på hjemmets innflytelse på dem som kommer på besøk. Hva kan du gjøre så det blir et bedre vitnesbyrd om tro for alle som kommer innenfor dine dører?`