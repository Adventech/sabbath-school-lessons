---
title:  Hva fikk de se hjemme hos deg?
date:  15/06/2019
---

### Bakgrunnsstoff
Jes 38, Jes 39, 1 Kor 7,12–15, 1 Pet 3,1–2, Hebr 6,12, Hebr 13,7, 3 Joh 11, Jes 58,6–7, Jes 58,10, Jes 58,12

> <p>Minnevers</p>
> Men dere er en utvalgt slekt, et kongelig presteskap, et hellig folk, et folk som Gud har vunnet, for at dere skal forkynne hans storverk, han som kalte dere fra mørket og inn i sitt underfulle lys (1 Pet 2,9).

Kanskje har vi nådd et punkt da vårt liv føles godt: Familien har det bra, arbeidet går godt, helsen og økonomien er god. Eller kanskje ikke? Kanskje er det smerte og uro hjemme? Etter at sendemenn fra Babylon besøkte kong Hiskia, stilte profeten Jesaja kongen spørsmålet: «Hva fikk de se i slottet ditt» (Jes 39,4). Hva med deg?

Hva får folk se i huset ditt? Hva har himmelens engler sett? Hvilken ånd gjennomsyrer vårt hjem? Kan man «være» bønn? Er det godhet, romslighet og kjærlighet eller spenning, sinne, motvilje, bitterhet og splid? Får noen inntrykk av at Jesus har vært her?

Dette er viktige spørsmål om det hjemmet vi har skapt. Denne uken skal vi se på noe av det som kan gi oss et godt hjem tross vår tids mange spenninger og kamper.