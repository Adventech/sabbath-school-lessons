---
title:  Forberedt på endring
date:  13/04/2018
---

### Bakgrunnsstoff
1 Kor 10,1–13, 1 Mos 2,24, 1 Kor 13,4–8, 1 Sam 1,27, Sal 71, 1 Kor 15,24–26

> <p>Minnevers</p>
> Rettferd går foran når han drar fram (Sal 85,14).

Livet er omskiftelig. Ting endrer seg hele tiden. Det eneste stabile er omveltningene. Endring er en del av vår eksistens. Selv fysikkens lover tyder på at forandring er virkelighetens egentlige vesen.

Endringene er ofte uventet. Vi lever med våre rutiner, og så blir plutselig alt forandret på et øyeblikk, og vi blir helt overrumplet.

Andre ganger ser vi endringene komme. Vi får varsler, tegn, ting som tyder på at noe er i gjære. Da er det klokt å forberede seg i den grad det er mulig. Mange slike endringer er store: ekteskap, barn, alderdommen og døden.

Og vi lever ikke avsondret fra andre. Endringene som kommer, kan påvirke familien, og det til gagns. Samtidig kan endringer i familien påvirke den enkelte.

Denne uken skal vi se på noen endringer som de fleste opplever, og hvordan de kan påvirke familielivet.