---
title:  Forberedelse for foreldrerollen
date:  16/04/2018
---

Få ting kan endre livet mer enn en barnefødsel. Ingenting blir det samme igjen. «Som piler i stridsmannens hånd er sønner en får i sin ungdom. Salig er den mann som fyller sitt kogger med dem» (Sal 127,4–5).

Men når barna kommer, følger det ikke med noen brukerhåndbok der foreldrene får vite alt de skal å gjøre for å ta seg av dem og løse problemer som måtte oppstå. Selv erfarne foreldre kan bli perplekse over sine barns handlinger, ord eller holdninger.

Like viktig som å forberede seg på ekteskapet, er det at de som håper å bli foreldre, er forberedt på ansvaret.

`Historiene nedenfor om barnefødsler var unike, men hvilke prinsipper kan vordende foreldre finne her? 1 Sam 1,27; Dom 13,7; Luk 1,6; Luk 1,13–17; Luk 1,39–45; Luk 1,46–55; Luk 1,76–79.`

Disse parene fikk stort ansvar og store muligheter. Tre ble foreldre til profeter og ledere i Israel, et av barna skulle være forløper for Messias, og en skulle være Messias.

Våre barn skal ikke være bibelske profeter, men foreldrene bør likevel forberede seg på den radikale endringen i livet.

«Til og med før barnet blir født, er det nødvendig å legge forholdene til rette for at det skal kunne gå seirende ut av kampen mot det onde.

Dersom moren gir etter for sine egne lyster i tiden før barnet blir født, og dersom hun er selvisk, utålmodig og dømmesyk, vil disse trekk gjenspeiles i barnets holdning. På denne måten har mange barn som fødselsgave mottatt en nesten uovervinnelig hang til det onde.» – _Det kristne hjem_, side 196–197 [AH 256].

`Hvordan kan vi oppfylle vårt ansvar best mulig, enten det er våre egne barn eller andres?`