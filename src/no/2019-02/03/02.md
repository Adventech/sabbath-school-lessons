---
title:  Uforberedt
date:  14/04/2018
---

Guds ord glatter ikke over livets realiteter. De trer frem i all sin råskap, smerte og fortvilelse. Med unntak av Bibelens første og siste få sider tegner Guds ord et forstemmende bilde av mennesket. Paulus overdrev ikke da han skrev «for alle har syndet og mangler Guds herlighet» (Rom 3,23).

`Les 1 Kor 10,1–13. Hvilke advarsler og løfter finner du?`

Mye av det vi foretar oss her i livet, består i å reagere på endringer. Vi er stadig utsatt for endring. Utfordringen for en kristen blir å håndtere dem i tro, ha tillit til Gud og vise vår tro i lydighet, uansett hvor fristende noe annet måtte være.

«Det vår verden trenger mer enn noe annet, er menn og kvinner som ikke lar seg kjøpe eller selge, som i sitt innerste er trofaste og ærlige, som ikke er redde for å kalle synden med dens rette navn, som i sin samvittighet er like tro mot plikten som kompassnåla er mot polen, som står for det som er rett om så himmelen skulle falle.» – _Utdanning for livet_, side 34 [Ed 57]. Dette var sant i det gamle Israel og det er sant i vår tid.

**Hvilke feil gjorde folket i møte med endringer, ifølge disse tekstene, og hva kan det lære oss?**

`Apg 5,1–10.`

`1 Mos 16,1–2; 1 Mos 16,5–6.`

`Matt 20,20–22.`

`Endringene kommer, ofte med fristelser, utfordringer, og iblant også frykt. Så det er viktig å kle oss i den åndelige rustningen, så vi håndterer dem riktig. Enten endringene kommer uventet eller ikke, må vi være forberedt på det som kommer, både det vi kan se og det usynlige.`