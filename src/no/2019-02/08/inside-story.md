---
title:  Misjonsfortelling
date:  24/05/2018
---

#### To gutter

_Juan og Juanita, Argentina_

Juan og Juanita var legemisjonærer fra Argentina et år. De tjente ikke stort, men delte ris og annen mat med barn som banket på hos dem. Ikke alle var syke. Kanskje hadde de emosjonelle behov?

Juan og Juanita dro og besøkte en tenåring fra en annen bygd som gjorde forefallende arbeid for dem. Hjemmet forbauset dem. Han hadde to små brødre på tre og fem år som bodde alene. Det var vinter, og de var syke. Tenåringen var borte mye av dagen. Siden de hadde plass hjemme, tok de med småguttene hjem til sykehusleiligheten, der de kunne bo i de ti dagene behandlingen tok.

Guttene hadde ingen far, og moren arbeidet langt borte. Juan og Juanita lot dem bo hos seg, ga dem mat og skolegang og tok dem med i sabbatsskolen.

Enda de var små, var de hjelpsomme. En morgen da Juanita våknet, sto femåringen på tå ved kjøkkenvasken og vasket opp. ”Gutten smilte og sa han visste vi var trette. Han ville bare hjelpe litt så vi kunne ligge litt lenger,” sa Juan.

Da volontørenes opphold endte, fikk de andre til å ta seg av guttene. Senere kom Juan og Juanita tilbake og fikk vite at tenåringen var død og moren hadde hentet guttene. Juan oppsporet dem.

”Det var stort. Hun er et herlig menneske. Guttene var sjenert fordi det var lenge siden sist.” Da det andre misjonsoppholdet gikk mot slutten, bestemte paret seg for å besøke den gjenforente familien igjen. Juan ble en ukes tid og hjalp moren med juridisk papirarbeid og praktiske ting. Før de reiste, ga Juan og Juanita familien en eske med barnebøker om Bibelen, en bibel til hver av de tre på deres eget språk og Mot historiens klimaks. De holdt sabbatsskole og gudstjeneste for folk i nærmiljøet før de sa adjø. ”Det var en vakker stund, for vi følte at et kapittel i livet var slutt,” sa Juan. ”Vi ber Herren vanne frøene som er sådd.”

Juan og Juanita opplevde at Afrika-oppholdet forandret dem. De merket seg at Ellen White også var opptatt av en levende, praktisk tro. ”Dette var en revolusjon for meg,” sa Juan. ”Man ser ofte misjonærer jobbe i nærmiljøet, men hvor ofte tar de med misjonsarbeidet hjem?” Han minner om at den som tar inn dem som har det vondt, tar imot engler. Juan og Juanita ber adventister være sårbare og ta med misjonsarbeidet hjem.

Navn på personer og steder er endret.