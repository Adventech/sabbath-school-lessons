---
title:  Videre studium
date:  24/05/2019
---

«Dere bør ta tid til å samtale og be sammen med de små, og ikke tillate noe å forstyrre samfunnet med Gud og med barna. Dere bør forklare tilfeldige besøkende at Gud har gitt dere en oppgave å utføre, og at dere ikke har tid til tomt snakk. Dere må være klar over at dere er opptatt med en gjerning som har følger for tid og evighet. Deres fremste plikt gjelder barna.» – _Det kristne hjem_, side 207 [AH 266, 267].

Helt fra begynnelsen av er spedbarna mottagelig for undervisning, og foreldrene er de første lærerne. En mild og prinsippfast kjærlighet betyr mer for deres oppvekst enn all verdens pedagogiske ideer. Det er hevdet at gode minner er den fremste beskyttelsen mot alt som truer og ødelegger et menneskes liv. Det er sannsynligvis riktig.

Viljens makt er stor, og foreldrene bør ikke kue barnets selvstendighet og naturlige livsfølelse, men være eksempler i godhet, vennlighet og respekt for andre mennesker. Ingen er fullkommen, og alle, stor og liten, trenger å lære tilgivelsens kunst. Og i denne kunstarten har kanskje en voksen noe å lære av den som vokser? «Barn er de hender vi griper himmelen med,» skriver Henry Ward Beecher.

**Spørsmål til drøftelse**

`Hva betyr det å være et Guds «barn»? Hvordan skal vi forstå bildet, og hvilken trøst gir det?`

`En far sa dette: «Jeg har lært to store teologiske sannheter i de første årene etter at barna mine ble født. Den første er at fri vilje finnes, den andre er menneskenaturens syndighet.» Hvordan kan barn ha lært ham dette?`

`Når er den riktige tiden til å forme barnets vilje? Hvordan gjør man det? Hvordan kan vi forme våre barns vilje i tråd med Guds plan når vi ikke har overgitt oss selv fullt ut til hans vilje?`

`Tenk på de enslige foreldrene. Hvordan kan menigheten som helhet hjelpe enslige foreldre og barna som de prøver å oppdra alene?`

`Hvordan kan man oppmuntre foreldre når barna har forlatt troen?`