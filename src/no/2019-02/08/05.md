---
title:  Oppdra barna til disipler
date:  22/05/2018
---

`Les 1 Mos 18,18–19 og 1 Sam 3,10–14. Sammenlign de to fedrene. Hva var resultatet av barneoppdragelsen?`

Foreldre skal oppdra barna til disipler, så de vil velge Jesus selv. Det finnes foreldre som tror at man oppdrar sine barn ved å bruke fysisk straff – jo mer, jo bedre (Ordsp 22,15; Ordsp 23,13; Ordsp 29,15). Slike tekster har blitt misbrukt til å mishandle barn og tvinge dem til underkastelse, men slike metoder har også ofte ført til opprør mot foreldrene og mot Gud.

Bibelen sier at foreldre skal styre med godhet (Ef 6,4; Kol 3,21) og undervise barna med rettferd (Sal 78,5; Ordsp 22,6; Jes 38,19; Joel 1,3). Som foreldre skal vi ta oss av våre barn (2 Kor 12,14) og være et godt eksempel de kan følge (1 Mos 18,19; 2 Mos 13,8; Tit 2,2). Vi skal lede vårt hus på en god måte (1 Tim 3,4–5; 1 Tim 3,12) og oppdra barna (Ordsp 29,15; Ordsp 29,17) mens vi viser dem Guds kjærlighet (Jes 66,13; Sal 103,13; Luk 11,11).

Men Bibelen taler også om foreldre på avveier. Isak og Rebekka foretrakk en sønn fremfor den andre (1 Mos 25,28), og senere viste Jakob samme holdning overfor sine barn (1 Mos 37,3). Eli var leder, men rettledet ikke barna (1 Sam 3,10–14). Samuel, som også ble oppdratt av Eli, ble også en mangelfull far (1 Sam 8,1–6). Kong David begikk hor og bestilte mord. Det lærte barna av ham. Kong Manasse ofret sine barn til onde ånder (2 Kong 21,1–9). Det gjorde også kong Akas (2 Kong 16,2–4).

Men det finnes eksempler på gode foreldre. Mordekai var en god adoptivfar for Hadassa, dronning Ester (Est 2,7), og Job ba jevnlig for sine barn (Job 1,4–5). Både de gode og de dårlige kan lære oss noe om foreldrerollen.

`Hva kan vi lære av Bibelens eksempler på barneoppdragelse? Hvordan kan vi bruke noen av prinsippene på barn som ikke er våre egne?`