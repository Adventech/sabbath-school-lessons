---
title:  Foreldreoppgavens tid
date:  18/05/2018
---

### Bakgrunnsstoff
1 Mos 18,11, Jer 31,25, Matt 11,28, Sal 127, Ordsp 22,6, 1 Sam 3,10–14, Fil 3,13

> <p>Minnevers</p>
> Barn er en gave fra Herren, livsfrukt er en lønn (Sal 127,3).

Fødsler er så alminnelige at vi lett kan glemme hvor fantastiske de er. Tenk deg hva Eva må ha følt da hun så Kain første gang. Endringene i kroppen, som hadde est ut i disse månedene, den uhyggelige smerten under fødselen og så å se det lille barnet som lignet dem, men var så forsvarsløst. Og hva må ikke 90-årige Sara ha tenkt da hun betraktet sønnen Isak? Hun må ha ledd hver gang hun uttalte navnet. Etter å ha bedt om en sønn i lange tider, holdt Hanna Samuel og sa: «Denne gutten var det jeg ba om, og Herren har gitt meg det jeg ba ham om» (1 Sam 1,27). Og tenk på ungjenta Maria som koste med gutten sin, Guds Sønn, med en blanding av forbauselse og frykt.

Men ikke alle får den forretten og ansvaret som følger med å være foreldre. Denne uken skal vi se på foreldreoppgaven med dens utfordringer, bekymringer, tilfredsstillelse og glede.