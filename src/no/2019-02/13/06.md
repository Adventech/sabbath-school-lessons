---
title:  Vende hjerter i de siste dager
date:  27/06/2018
---

Vi adventister ser oss i rollen som døperen Johannes. Talsmannen for reform og omvendelse forsøkte å rydde veien for Jesu første komme; vi mener vi gjør det samme før Jesu annet komme.

`Les Luk 1,17. Hvordan oppsummerer disse ordene vårt budskap?`

Vår Far i himmelen har vendt sine barns hjerter til seg selv og til hverandre ved Kristi kors. Elia-budskapet oppfordrer familier til å tro på denne store nyheten (2 Kor 5,18–21, se Ef 2,11–18), være mennesker fylt av nåde og la hans Ånd skape kjærlighet i dem.

Verden trenger en demonstrasjon av uselvisk omsorg, livslange forhold og urokkelig troskap mot Gud. Ved Guds nåde kan kristne familier være et slikt eksempel. Likevel må vi huske at budskapet til verden også gjelder oss. Vi kan ikke dele budskapet med andre før evangeliet, samhold, kjærlighet og offervilje blir synlig blant oss og i vår egen familie. Gode prekener og logiske og bibelske presentasjoner strekker ikke til: Verden trenger å se dette åpenbart i vårt liv, spesielt i familiens liv: omvendelse, hjertelag, kjærlighet og tro. Døperen Johannes hadde en kraft som forandret liv og gjorde forkynnelsen effektiv. Vi gjør det samme ved Guds nåde.

I Jesus er vi en del av familien i himmelen (Ef 3,15). Enten familien består av en eller flere, er vi kalt til å være vitner for den Gud vi sier at vi tjener, og ingenting kan gjøre vårt vitnesbyrd mer effektivt enn om vi viser verden hva en familie kan være i Guds kraft.

`Hva kan du gjøre for å vise dem som står deg nærmest at du elsker dem og bryr deg om dem, enten det er familie eller andre?`