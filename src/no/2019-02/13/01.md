---
title:  Omvendelser i endetiden
date:  22/06/2018
---

### Bakgrunnsstoff
Mal 4,5–6, Matt 11,14–15, Matt 17,10, 1 Kong 16,29–17,24, 1 Kong 18,20–45, Matt 3,2

> <p>Minnevers</p>
> Se, jeg sender profeten Elia til dere før Herrens dag kommer, den store og skremmende. Han skal vende fedrenes hjerter til barna og barnas hjerter til fedrene, så jeg ikke skal komme og slå landet med bann (Mal 4,5–6).

Livet har sine faser. Noen ganger er det lett, andre ganger ikke. Noen ganger er familier hele og sterke, andre ganger er de skrøpelige eller splittet.

Vi kan og må leve i lys av Guds løfter og holde fast på dem av hele vårt hjerte og sjel og kraft, for de er det eneste håp vi har, uansett fase i livet, uansett tilstanden hos oss eller vår familie akkurat nå. Og det er et stort håp. Guds ord oser av løfter, løfter til oss, våre kjære, familien og menigheten, samme hvilket stadium vi eller familien er i.

I den siste uken dette kvartalet skal vi se på noen fortellinger fra Bibelen, både løfter og erfaringer. Vi vil forsøke å lære av det uansett hvor vi står i livet. For uansett fase av livet har du nok kamper og bekymringer. Heldigvis tilber vi en Gud som ikke bare vet hva vi står overfor. Han er også et skritt foran begivenhetene.