---
title:  Til ettertanke
date:  07/06/2018
---

«Altfor ofte står ikke foreldrene sammen i ledelsen av familien. Faren er lite hjemme og kjenner ikke så godt til barnas særegenheter, deres vesen og tilbøyeligheter. Derfor er han ofte streng og hard mot dem. Han styrer ikke sitt sinn, men irettesetter dem på en ukontrollert og uklok måte. Barna vet dette, og i stedet for å bli ledet inn på rett vei, blir de sinte og trassige. En gang kan moren overse ting som hun straffer strengt en annen gang. Følgelig vet barna aldri hva de kan vente seg, og de blir fristet til å forsøke hvor langt de kan gå uten å bli straffet. På denne måten blir det sådd frø av giftige planter, som vil vokse opp og bære frukt.» – _Det kristne hjem_, side 244 [AH 314].

«I hjemmet skal den reneste og mest opphøyde hengivenhet komme til uttrykk. Fra dag til dag må vi fremelske fred, renhet og tilfredshet, inntil disse dyrebare karaktertrekk finnes hos alle familiemedlemmene. Kjærlighetens plante må få næring hver dag, ellers vil den visne og dø. Hver eneste dag må vi pleie de gode vanene og prinsippene, for at de skal trives i vårt sinn. Alt det Satan sår i hjertet vårt — misunnelse, sjalusi, smålighet, baktalelse, utålmodighet, fordom, selviskhet, begjær og tomhet i tanker og ord — må vi rykke opp med roten. Dersom disse uønskede plantene får feste rot i vårt sinn, vil de bære frukter som kan ødelegge mange menneskers liv. Mange dyrker disse giftige plantene som etter hvert ødelegger og forurenser sinnet.» – _Det kristne hjem_, side 147–148 [AH 195, 196].

**Spørsmål til drøftelse**

`Svar på spørsmålet: «Er vrede alltid synd?» Begrunn ditt syn.`