---
title:  Misjonsfortelling
date:  07/06/2018
---

#### Hurtige bønnesvar

_Gilberto Ferreira de Silva (68), Brasil_

Gilberto var ikke interessert i noen kirke og forsto ikke hvorfor han fikk lyst til å lese Bibelen. Banksjefen begynte å lese Bibelen alene og undret seg over mye han leste.

Nyttårsaften sendte han kona og tenåringsbarna av sted for å se på fyrverkeriene. Han ble hjemme og ba. Han ba Gud lære ham Bibelen og vise ham sin sanne menighet. ”Den bønnen ble besvart fortere enn noen annen i mitt liv,” sa Gilberto.

Neste arbeidsdag ble han oppringt av banken der han hadde arbeidet. De ville ha ham til å underskrive noen papirer. I banken traff Gilberto Alvaro, en tidligere medarbeider, og husket at han var kristen. Han gikk bort til ham og spurte ham hvor han kunne studere Bibelen. ”Men ikke send meg til pastoren eller prøv å omvende meg. Jeg vil bare studere Bibelen.”

Alvaro var adventist og foreslo blant annet husmenigheten Sharing Jesus. De dro dit dagen etter. Folk sang og studerte Bibelen, men Gilberto likte ikke å være alene med bare fremmede, så han fikk med seg Regina, en venn av familien. ”Fint, jeg blir med, men jeg blir ikke med i noen menighet,” sa hun. Hun kom hver gang og hadde ofte badetøy på under klærne så hun kunne ta en dukkert etterpå. Gilberto ble døpt nyttårsaften 2006, Regina året etter.

Gilbertos mor ble døpt sammen med ham. Kort før dåpen ringte han til henne og fortalte om det. Hun bodde på landet, hos hans søster Odete, som er adventist.

”Mor, jeg skal bli døpt,” sa han. ”Kan vi ikke gjøre det sammen,” sa moren. ”Er du klar til det?” spurte Gilberto. ”Din søster gir meg bibelstudier hver dag,” svarte hun. ”Jeg kan ikke la anledningen til å gå i vannet sammen med deg går fra meg.”

Hun var 84 da hun ble døpt. Gilberto var 56.

I dag er Gilberto 68 og en av lederne i husmenigheten Sharing Jesus. En del av offeret 13. sabbat skal gjøre det mulig å flytte fra leide lokaler til en større bygning, der de også kan holde helse- og kokekurs.

”Hvordan ble jeg med i menigheten?” sa Gilberto. ”Det var Guds kjærlighet. Men det var velkomsten og kjærligheten hos de andre som fikk meg til å bli.” Menigheten har brutt ned fordommer. ”Vi har døpt folk som meg – leger, tannleger og advokater – som ellers ikke går i kirken. Vi tar imot folk som ikke vil i noen kirke, og når de er døpt, er det sjelden noen forlater menigheten.”

Her er mer om Gilberto: bit.ly/Gilberto-Silva