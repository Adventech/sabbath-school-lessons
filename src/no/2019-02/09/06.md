---
title:  Tap av liv
date:  30/05/2018
---

Vi kjenner dødens virkelighet. Vi leser om det, vi ser det, og vi har kanskje sett et dødsfall i øynene.

`Les 1 Kor 15,26. Hvordan beskrives døden, og hvorfor slik?`

Den som har mistet en av sine kjære, vet hvor stor en fiende døden er. Men de døde har det «godt». Hvis de var i Herren, vil det virke som et øyeblikk for dem til de vekkes til udødelighet. «For den troende er døden en underordnet sak. ... For den kristne er døden bare en søvn, et øyeblikk i stillhet og mørke. Livet er skjult med Kristus i Gud, og ‘når Kristus, vårt liv, åpenbarer seg, da skal også dere åpenbares i herlighet sammen med ham’.» – _Alfa og Omega_, bind 5, side 338 [DA 787].

Nei, det er de levende, spesielt venner og familie, som kjenner den virkelige smerten og sorgen når noen dør. Sorg er en naturlig reaksjon på tap. Det er den emosjonelle lidelsen vi opplever når noe eller noen vi elsker, blir borte.

Sorgprosessen er ikke den samme for alle, men de fleste opplever flere stadier. Den første og mest vanlige reaksjonen på at en elsket person dør, er sjokk og fornektelse, også når døden er ventet. Sjokket er et vern mot å bli for plutselig overveldet av tapet, og det kan vare i to-tre måneder. Du kan oppleve en tid da du blir oppslukt av tanker om din kjære, også under vanlige hverdagsoppgaver. Samtalen går ofte om tapet eller om din kjære. Denne perioden kan vare fra et halvt til et år.

Stadiet med fortvilelse og depresjon er en lang sorgperiode, sannsynligvis det mest smertefulle og langvarige stadiet for den som sørger, før man gradvis forsoner seg med tapets realitet. I dette stadiet kan man oppleve en rekke følelser, f.eks. sinne, skyld, anger, tristhet og angst. Formålet med sorgen er ikke å fjerne smerten eller minnene om tapet. I sluttfasen av din restitusjon begynner du igjen å fungere normalt og interessere deg for hverdagens aktiviteter.

`Hvilke trøstende tanker kan du finne i disse versene? Rom 8,31–39, Åp 21,4; 1 Kor 15,52–57.`