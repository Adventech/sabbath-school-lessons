---
title:  Tap av tillit, fortsettelse
date:  28/05/2018
---

En annen måte tillit går tapt på, er ved vold i familien. Forskning viser at hjemmet er samfunnets mest voldelige sted. Familievold rammer alle slags familier, også kristne. Vold er et angrep – verbalt, fysisk, emosjonelt, seksuelt eller aktiv eller passiv vanrøkt – som er begått av en eller flere mot en annen i familien.

`Bibelen forteller om familievold, også blant Guds folk. Hva tenker og føler du når du leser disse versene? Hvorfor tror du dette står i Skriften?`

Mishandling er én persons bevisste valg av å utøve makt og kontroll over en annen. Det kan ikke forklares eller unnskyldes med alkoholisme, stress, behovet for å oppfylle seksuelle lyster eller bedre kontroll over sinnet, eller noe som offeret har gjort. Offeret er ikke ansvarlig for mishandlerens ugjerning. Mishandlere fordreier kjærligheten, for «kjærligheten gjør ikke noe ondt mot nesten» (Rom 13,10). Kyndig behandling kan hjelpe på mishandlerens oppførsel, men bare hvis man tar ansvar for sin atferd og søker hjelp. Hvis de vil åpne seg for Guds nærvær, kan han gjøre uendelig mye for å hjelpe et menneske å slutte med mishandlingen, omvende seg fra sine holdninger og sin atferd, gjøre opp for seg på alle mulige måter og ta imot agape-kjærlighetens egenskaper, så hjertet kan bli helbredet og lære å elske andre (se Ef 3,20).

`Prøv å tenke deg at du ble traumatisert av vold. Hvilke anerkjennende, trøstende og håpfylte ord ville du gjerne høre? Hvorfor er det viktig å gi omsorg og anerkjennelse heller enn gode råd om hvordan man skal leve med mishandleren?`