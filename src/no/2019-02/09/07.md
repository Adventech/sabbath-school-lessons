---
title:  Til ettertanke
date:  31/05/2018
---

Misbruk har påført mennesker lidelse. De er blitt slaver under sine lengsler og har mistet penger, jobb, helsen og friheten. Men Jesus kom for å sette oss fri fra vår synd og alle våre misbruk, og «får Sønnen frigjort dere, da blir dere virkelig fri» (Joh 8,36). Jesus lovte også at han alltid ville være hos oss (Matt 28,20; Jes 43,2), så vi behøver ikke å kjempe kampen alene. Vi skal huske at det er Herren som rår for krigen (1 Sam 17,47), og han lover seier (1 Pet 1,3–9). I dag kan du starte på veien til seier over enhver avhengighet og få den friheten du ønsker deg og som Gud ønsker for deg. Du slipper ikke å kjempe, og du kan komme til kort noen ganger. Men så lenge du ikke slipper Herren, vil ikke han slippe deg. Og det er heller ikke noe galt i å søke faglig hjelp. Herren bruker helsepersonell til å hjelpe deg med helseproblemer, og han kan også bruke en profesjonell rådgiver til å hjelpe med avhengighet.

«Når vanskeligheter og prøvelser omgir oss, bør vi stole på Gud og tillitsfullt vente hjelp fra ham som er mektig til å frelse og utfri oss. Hvis vi ønsker å få Guds velsignelse, må vi be om det. Å be er en plikt og en nødvendighet, men forsømmer vi ikke å prise Gud? Bør vi ikke oftere takke ham som gir oss alle våre velsignelser? Vi trenger å oppelske takknemlighet. Vi bør ofte tenke over og fortelle om Guds barmhjertighet og prise og herliggjøre hans hellige navn, selv når vi går gjennom sorg og lidelse.» – _På fast grunn_, 2. bok, side 268 [2SM 268].

**Spørsmål til drøftelse**

`Hvilken rolle spiller tilgivelsen ved tap av tillit og i helbredelsen av et ødelagt forhold? Matt 6,12–15; Matt 18,21–22. «Kjærligheten ... gjemmer ikke på det onde» (1 Kor 13,5).`

`Hva har man igjen for å tenke på og snakke om Guds barmhjertige handlinger når man går gjennom sorg og lidelse?`

`Hvordan kan menighetsfamilien som helhet hjelpe dem som sliter med sorg?`