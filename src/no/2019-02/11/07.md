---
title:  Til ettertanke
date:  14/06/2018
---

«Ved hoffet i Babylon» i Alfa og Omega, bind 3, side 241–248 [PK 479–490], Evangeliets tjenere, side 246, 247 [GW 330, 331], «Glede i Herren» i _Veien til Kristus_, side 137–153 [SC 115–126].

Gud gjør ikke forskjell på folk. «Kristi religion løfter mottageren opp på et høyere plan i tanke og handling, mens den på samme tid framstiller hele menneskeslekten uten forskjell som gjenstand for Guds kjærlighet, som kjøpt med hans Sønns offer. Ved Jesu føtter møtes rik og fattig, lærd og ulærd, uten noen tanke om kaste eller verdslig forrang. Enhver jordisk forskjell glemmes når vi ser på ham som våre synder har gjennomstunget. Selvfornektelsen, nåden, den uendelige medlidenhet hos ham som var høyt opphøyet i himmelen, gjør all menneskelig stolthet, selvvurdering og kasteinndeling til skamme. Ren og ubesmittet gudsdyrkelse åpenbarer sine himmelfødte prinsipper derved at den forener alle dem til ett som helliges ved sannheten. De møtes alle som sjeler kjøpt ved blodet, like avhengige av ham som har gjenløst dem til Gud.» – _Evangeliets tjenere_, side 246 [GW 330].

**Spørsmål til drøftelse**

`Snakk sammen om svarene på søndagens studium.`

`Hvilke prinsipper i sitatet ville revolusjonere familiens liv hvis de ble anvendt?`

`Hvor flink har menigheten din vært til å ta seg av unge mennesker? Hvordan kan gruppen hjelpe menigheten med denne viktige oppgaven?`

`Hvilke utfordringer er forbundet med å formidle tro til en annen generasjon?`

`Hvordan påvirker kulturen familiens liv til det gode, og hvordan påvirkes det negativt?`