---
title:  Kulturens makt over familien
date:  10/06/2019
---

`«Jeg har utvalgt ham for at han skal pålegge sine sønner og etterkommere å holde seg til Herrens vei og gjøre det som er rett og rettferdig. Da kan Herren la Abraham få det han har lovet ham» (1 Mos 18,19).`

Familier kan ta ulike former, men de er samfunnets byggeklosser. Derfor er mange ulike kulturtrekk direkte knyttet til familien. I en av oldtidens kulturer var det mannens ansvar å spise liket av sine foreldre. I en annen måtte en mann som ville ha en brud, gi faren hennes krympede hoder fra en rivaliserende stamme. Selv i moderne tid er det mange slags forestillinger om barn, forlovelsestid, skilsmisse, ekteskap, foreldre osv. Når vi forkynner i ulike kulturer, må vi lære å forholde oss til dem uten å gå på kompromiss med vår tro. Og vi må være klar over hvilken kulturell påvirkning familiene våre utsettes for.

**Hvordan har kulturen påvirket familielivet i eksemplene nedenfor? Hva kan vi lære av disse eksemplene?**

`1 Mos 16,1–3.`

`1 Mos 35,1–4.`

`Esra 10.`

`1 Kong 11,1.`

Vi lever ikke i et vakuum. Vi påvirkes av kulturen der vi bor. Som kristne må vi leve etter beste evne i vår kultur, holde fast på det som er i harmoni med vår tro og mest mulig unngå det som er i strid med den.

`Hva i din kultur er nyttig for familielivet og harmonerer med Bibelen? Og hva er ikke nyttig? Hvordan kan du best tilpasse din tro til din kultur uten å gi slipp på viktige sannheter?`