---
title:  Troens familier
date:  08/06/2018
---

### Bakgrunnsstoff
Apg 10,1–28, Apg 10,34–35, 1 Kor 2,2, 1 Tess 5,21–22, Joh 1,12–13, Joh 3,7, 1 Joh 5,1

> <p>Minnevers</p>
> La oss ... med utholdenhet fullføre det løpet som ligger foran oss, med blikket festet på ham som er troens opphavsmann og fullender, Jesus. For å få den gleden han hadde i vente, holdt han ut på korset uten å bry seg om skammen, og nå har han satt seg på høyre side av Guds trone (Hebr 12,1–2).

Uansett hvor vi står i livet, lever vi med kulturen som bakteppe. Våre foreldre, barn, hjem, familier, ja, også menigheten – påvirkes i høy grad av den omliggende kulturen. Andre faktorer spilte også inn, men endringen av sabbaten til søndag var et godt eksempel på at kirken ble påvirket av samtidens kultur. Hver gang vi passerer en kirke med oppslag om søndagsgudstjenester, blir vi minnet om kulturens makt.

Kristne familier utsettes hele tiden for kulturelle utfordringer. Noen ganger kan kulturens påvirkning være av det gode. Men andre ganger er innflytelsen negativ. Heldigvis gir evangeliet lys, trøst og kraft til å takle de utfordringene som kulturen kan by på. Denne uken vil vi se på hvordan vi kan være «troens familier» mens vi forsøker å «være uklanderlige og rene, Guds barn uten feil midt i en vrang og villfaren slekt. Dere stråler blant dem som stjerner på nattehimmelen» (Fil 2,15).