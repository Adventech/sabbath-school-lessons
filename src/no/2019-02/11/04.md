---
title:  Bevare familier under omveltninger
date:  11/06/2018
---

Forandringer er ikke til å unngå, de virker forstyrrende inn på familier uansett kultur. Enkelte endringer skyldes livssyklusen. Ofte er forandringene uforutsigelige og skyldes dødsfall, katastrofer, krig, sykdom, flytting eller oppsigelser (jobb). Mange familier rammes av økonomiske og sosiale endringer lokalt og nasjonalt. Andre forandringer skyldes kulturen.

**Nedenfor er noen eksempler på store, til dels traumatiske endringer. Bruk fantasien og tenk deg i deres sted. Hva gjorde disse endringene med familielivet? Hvordan ville du ha taklet problemet? Hvordan kunne du ha reagert annerledes?**

`Abraham, Sara og Lot (1 Mos 12,1–5).`

`Hadassa (Est 2,7–9).`

`Daniel, Hananja, Misjael og Asarja (Dan 1).`

Med forandring kommer opplevelsen av tap og engstelse for ens nærmeste fremtid. Avhengig av familiens evne til å tilpasse seg endringer kan disse opplevelsene gi ny vekst og forståelse for åndelige ting, eller de kan føre til stress og angst. Satan utnytter forstyrrende endringer i håp om å skape tvil og mistillit til Gud. Guds ords løfter, hjelp av familie og venner samt forsikringen om at deres liv var i Guds hånd, hjalp mange troshelter å håndtere store omveltninger.

`Kjenner du noen (eller en hel familie) som står overfor en traumatisk forandring? Gjør noe som kan gi dem litt hjelp og oppmuntring.`