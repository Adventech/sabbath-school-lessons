---
title:  Kloke ord til familier
date:  27/04/2018
---

### Bakgrunnsstoff
Ordsp 5,3–14, Matt 19,5, 1 Kor 7,3–4, Ordsp 13,22, Ordsp 14,26, Ordsp 17,22, Ordsp 23,13, Ordsp 31,10–31

> <p>Minnevers</p>
> Stol på Herren av hele ditt hjerte, støtt deg ikke til din egen innsikt! Tenk på ham hvor du enn ferdes, så gjør han stiene dine jevne (Ordsp 3,5–6).

Alle starter livet med mor og far, uansett hva som skjedde videre. Men noen får aldri noen annen familie enn den de vokste opp i.

Uansett situasjon og livsfase har Ordspråkene både råd, dikt, spørsmål og kloke ord til oss. Familieforhold tas opp direkte, og andre visdomsord kan anvendes på hjemmet. Ordspråkene er utformet som et familiedokument der nøklene til et gudfryktig liv overrekkes fra foreldre til barn. Iblant skriver foreldre et brev til en sønn eller datter som studerer, starter eget hjem eller tar en jobb langt borte. Slik er også ordspråkene en fars henvendelse til sin sønn: «Lytt, min sønn, til din fars formaning, forkast ikke rettledning fra din mor» (Ordsp 1,8). I 5 Mos får foreldrene beskjed om å overlevere sine overbevisninger til neste generasjon. Det er dette Ordspråkene gjør. I farens ord hører vi vår himmelske Far oppfordre oss til å lære.