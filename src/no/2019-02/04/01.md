---
title:  Alene
date:  20/04/2019
---

### Bakgrunnsstoff
Fork 4,9–12, Fil 4,11–13, 1 Kor 7,25–34, Matt 19,8, 1 Mos 37,34, Jes 54,5

> <p>Minnevers</p>
> Da sa Herren Gud: «Det er ikke godt for mennesket å være alene. Jeg vil lage en hjelper av samme slag» (1 Mos 2,18).

En fascinerende, men vond historie kom for dagen. En ung kvinne ble funnet død i leiligheten sin. Det som gjorde historien så tragisk, var at kvinnen hadde vært død i ti år før hun ble funnet. Ti år! Mange stilte seg spørsmålet: Hvordan var det mulig i en storby som denne, at en kvinne, som ikke levde på gaten, kunne ha vært død så lenge uten at noen visste det?

Historien skildrer en realitet: Mange lider av ensomhet. I 2016 hadde en artikkel i _New York Times_ tittelen: «Forskere står overfor en ensomhetsepidemi». Problemet er reelt nok.

Vi mennesker var ikke ment å skulle være alene. Fra Edens hage av skulle vi leve i fellesskap med andre. Men synden kom og snudde alt opp ned. Denne uken vil vi se på spørsmålet om selskap og ensomhet på ulike stadier av livet. Det har nok noen hver opplevd. Hvis ikke, er du heldig.