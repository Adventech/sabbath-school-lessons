---
title:  Åndelig singel
date:  25/04/2018
---

Unge Natalie hadde vært gift i syv år da en venn fikk henne med på en møteserie i en syvendedags-adventistmenighet. Hun ble overbevist om det hun lærte, tok imot Jesus og sluttet seg til Syvendedags Adventistkirken tross iherdige innvendinger fra foreldre, svigerfamilien og naboen. Hun avpasset sin livsstil etter sin nye tro, så langt det var mulig.

Hun møtte mye motstand. Det vanskeligste var da hennes mann sa: «Det var ikke dette jeg gikk med på da vi giftet oss. Du er et helt annet menneske, og jeg vil ha tilbake det gamle.»

I mange år har hun slitt med å leve troens liv. Hun er gift, «åndelig singel».

`Hvilken oppmuntring kan disse versene gi dem som kan føle seg åndelig single? Jes 54,5; Hos 2,19–20; Sal 72,12.`

Vår kirke har «Natalier» verden over. De er gift, men går alene i kirken eller bare sammen med barna. De kan ha giftet seg med en av en annen tro. Eller kanskje ble de med i menigheten uten at ektefellen kom. Eller begge var medlemmer av menigheten, men så droppet en av dem ut og ble kanskje motstander av troen. Disse menneskene kommer alene i kirken, eller de går alene til kirkens oppsøkende og sosiale aktiviteter. De er lei seg når de ikke kan bidra så mye økonomisk som de vil fordi ektefellen ikke vil godta det. De er gift, men kan føle seg som åndelige enker.

Vi har nok alle møtt slike i kirken, og de trenger vår kjærlighet og støtte.

`Hvordan kan menighetsfamilien hjelpe de åndelig single blant oss?`