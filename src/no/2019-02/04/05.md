---
title:  Død og ensomhet
date:  24/04/2018
---

Noen stilte en gang spørsmålet: Hva er forskjellen på mennesker og høns når det gjelder døden? Svaret er at mennesker som dør, vet at de skal dø. Det gjør ikke høns. Og det er vår viten om en kommende død som påvirker livet her og nå.

Alle forhold, også ekteskapet, ender før eller siden i vår største fiende: døden. Forholdet kan ha vært nært, kjærlig, inderlig og langt, men før eller senere kommer døden (om ikke Jesus kommer først), og da opphører forholdet. Slik har det vært siden synden oppsto.

Vi vet ikke om det var Adam eller Eva som døde først, men det må ha vært tungt for den gjenlevende. Et enkelt dødt blad voldte dem sorg, så hvordan må det ikke ha vært da ektefellen døde?

Problemet er at vi er så vant til døden at vi tar den for gitt. Men det var ikke meningen at vi skulle oppleve dette. Derfor sliter vi med å finne mening med det, og ofte uten å lykkes.

`Hva sier disse tekstene om døden og om folks kamp med den? Jes 57,1; Åp 21,4; 1 Tess 4,17–18; Matt 5,4; 2 Sam 18,33; 1 Mos 37,34.`

Vi skal ikke bare oppleve vår egen død, vi utsettes også for andres død, våre kjære, kanskje vår aller nærmeste. Derfor vil mange før eller siden oppleve ensomhet, skapt av andres død. Det er vondt, og ofte kan vi bare ty til Guds løfter. For hva annet har vi i denne verden med lidelse og død?

`Hvordan kan menigheten hjelpe dem du vet er ensomme etter å ha mistet en av sine kjære?`