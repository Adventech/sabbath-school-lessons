---
title:  Misjonsfortelling
date:  26/04/2019
---

#### Hvorfor ble jeg født?

_Graciela Musetti (52) Uruguay_

En kvinne ventet på bussen i Uruguays hovedstad Montevideo. Hun hadde penger til noe bestemt. Plutselig begynte hun å skjelve. Hun kjente at noe rørte seg inni henne.

Bussen kom. Den stoppet, men hun vendte den ryggen og krysset gata. ”Allerede tilbake?” sa mannen da hun kom hjem. ”Ja, jeg ombestemte meg,” svarte hun. Flere måneder senere ble Graciela Musetti født.

Da Graciela var 1½ år, døde søsteren på 18 i en fabrikkbrann, og hver dag tok moren med lille Graciela til kirkegården og sørget over søsteren. Gjester fikk vite at Graciela var den datteren Gud ga henne etter å ha tatt fra henne den andre, så hun skulle egentlig ikke ha vært født, sa moren og smilte.

Graciela var usikker og skyldbetynget, en sørgelig erstatning for henne som hadde vært hjemmets solstråle. Årene gikk, og foreldrene ble skilt. Graciela fikk en gutt da hun var 15 år. Så døde hennes eldste bror, og hun fulgte moren til graven i månedsvis. Mange år senere ble Gracielas eneste gjenværende bror påkjørt og drept. Graciela orket ikke å si det til moren. Moren ble gammel og sengeliggende, og Graciela pleiet henne til hun døde.

En dag kom Graciela over radiostasjonen Nuevo Tiempo, den lokale utgaven av adventistenes Hope Radio. Pastorens stemme beroliget henne. Samtidig hørte hun på en pastor på en annen stasjon som angrep Ellen White. Graciela ble interessert og ville lese en av Ellen Whites bøker, men verken biblioteket eller bokhandlerne hadde noen.

Men en dag fant hennes voksne sønn en bok i en skobutikk og ga den til henne. Graciela så på boken: Det store håp. ”Gud har grepet inn i mitt liv,” sa hun. Hun ringte til Nuevo Tiempo og ba om mer informasjon, og de sendte et menighetsmedlem som ga henne bibelstudier. Graciela ble døpt i SDA-kirka La Teja, som ble startet med midler fra offeret 13. sabbat i 2016. I dag gir hun bibelstudier og hjelper folk i nabolaget.

Mye av livet har Graciela lurt på hvorfor hun ble født. Nå vet hun det. ”Hvem skulle ha tatt seg av mor hvis hun hadde tatt abort? Hvem skulle ha tatt seg av far, som er 94 og sengeliggende? Gud har kontroll. Jeg vet ikke hva han så i meg, men han frelste meg. Jeg håper å vinne flere for ham.”

Takk for misjonsgavene som hjelper slike som Graciela å komme til Jesus.

Du kan se en video om Graciela her: bit.ly/Graciela-Musetti