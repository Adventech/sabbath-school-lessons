---
title:  Når ekteskapet tar slutt
date:  23/04/2018
---

Synden har herjet med menneskeheten, men bortsett fra fysisk lidelse og død er vel familien det som har lidd mest. Det er nesten overflødig å bruke uttrykket «dysfunksjonell familie». For hvilken familie er ikke det, til en viss grad?

Ved siden av døden er skilsmisse noe av det vanskeligste en familie kan komme ut for. Folk gjennomlever et utall følelser. Den første og mest vanlige er nok sorg. Sorgen kan vare i måneder eller år med forskjellig intensitet. Noen opplever frykt, frykt for det ukjente, økonomiske bekymringer og frykt for å ikke klare seg. Noen gjennomlever depresjon, sinne og ensomhet.

`Hvilke hovedprinsipper om skilsmisse finner vi i disse versene? Mal 2,16; Matt 5,31–32; Matt 19,8; 1 Kor 7,11–13.`

«Som et av Kristi redningsmidler skal kirken hjelpe sine medlemmer med alle deres behov og ta seg av alle slik at de kan vokse og få en moden kristen erfaring. Dette gjelder spesielt når medlemmene står overfor livslange avgjørelser som ekteskap og slike fortvilende opplevelser som en skilsmisse. Når et ekteskap står i fare for å rakne, bør partene og de i kirken eller familien som hjelper dem med tanke på forsoning, gjøre det i harmoni med Guds prinsipper for gjenopprettelse av skadeskutte relasjoner (Hos 3,1–3; 1 Kor 7,10–11; 1 Kor 13,4–7; Gal 6,1).

Menigheten og andre av kirkens organisasjoner har ressurser som kan hjelpe medlemmene med å bygge sterke kristne hjem. Dette er blant annet: (1) informasjonsopplegg for forlovede par, (2) undervisningsopplegg for ektepar og deres familier, og (3) støtteopplegg for splittede familier og fraskilte.» – _The Seventh-day Adventist Church Manual_, 19. utg. (Nampa, 2016), side 161.

`Hvilken praktisk og ikke-dømmende hjelp kan du gi den som gjennomlever en skilsmisse?`