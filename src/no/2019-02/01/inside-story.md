---
title:  Misjonsfortelling
date:  05/04/2019
---

#### Byfolk med bibel

_Alejandro Qquerar (52), Peru_

Alejandro og alle andre 18-åringer i Ccacaccollo begynte i 1. klasse da de var 18. Dette var i 1980-årene, og de måtte arbeide på gården som barn.

En i klassen hadde med radio på skolen, og Alejandro ble grepet av et radioprogram om den siste tid. Senere startet radiostasjonen en møteserie i gymsalen på skolen og noe senere startet de en kirke. Alejandro og vennene kom hver søndag når de kunne ta fri fra arbeidet.

De fire lederne i kirken ville gi alle en bibel, og tok bussen til byen Cusco for å finne bibler. Uten resultat. Men en morgen så de en strøm av mennesker i gata med bibel under armen forsvinne inn i en bygning. Kunne det være en bokhandel med mange bibler? De fulgte etter. Det var en adventistkirke.

Lederne satt gjennom sabbatsskolen og gudstjenesten og ble til lunsj og ettermiddagens bibelstudium. Begeistret sa de: ”Vi kjente bare halvparten av endetidsbudskapet. Disse menneskene vet det hele.”

Mennene bestemte seg på flekken. De ville være adventister, og ba pastoren forklare Bibelen for folk hjemme i bygda. To medlemmer ble med dem hjem og talte i kirka dagen etter.

Alejandro hadde arbeidet den søndagen, men fikk vite at neste gudstjeneste ville bli på lørdag. Han kom og ble overbevist om det han hørte, også sabbaten.

Han ble adventist. Som 19-åring sluttet han på skolen for å arbeide på gården og fortelle folk om Jesu gjenkomst.

Alejandro har plantet seks menigheter på disse 30 årene. Den første ble opprettet allerede i 1985, kort tid etter dåpen. En av dem ligger fem timers gange borte. Over 800 mennesker er døpt takket være hans innsats.

Alejandro er nå 52 år, og takker Gud for resultatet, men adventistene i Cusco som gikk i kirka med Bibelen i hånden fortjener ros, sier han. De fleste i bygda hans er adventister. Menigheten har 300 døpte medlemmer.

En del av offeret 13. sabbat går til et senter i Cusco som skal tilby barn og unge undervisning i engelsk, musikk samt andre aktiviteter. Målet er å starte en ny menighet i området. Takk for misjonsgavene.

Her er en video om Alejandro: bit.ly/Alejandro-Qquerar