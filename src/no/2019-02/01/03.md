---
title:  Livets rytmer.
date:  01/04/2018
---

Man taler om sirkadianrytmer, at det finnes biologiske rytmer («indre klokker») som styrer kroppen. Med andre ord er det også en viss regelmessig rytme i kroppen. Så vi både omgir oss med rytmer og har noen i oss.

**Hvilke av livets forutsigbare årstider er nevnt i disse skriftstedene, og hvordan henger de sammen med familielivet?**

`Fork 3,2.`

`1 Mos 21,8; Dom 13,24.`

`Sal 71,5; Ordsp 5,18.`

`1 Mos 15,15; Dom 8,32.`

`Sal 90,10.`

Mellom ytterpunktene fødsel og død har vi ulike «årstider» som er forskjellige for hver enkelt. Noen barn dør kort etter fødselen, andre lever til en høy alder. Barn vokser og utvikler seg i sitt eget tempo. Noen går eller snakker før andre. Noen får gå på skole og blir karrieremennesker, andre bruker tiden på annet slags arbeid. Noen stifter familie, andre verken gifter seg eller får barn.

Det bor milliarder av mennesker på jorden, og alle har mye til felles (se Apg 17,26), men hver enkelt er unik, og derfor ser vi forskjeller hos oss alle. Derfor har vi også noe å dele som andre ikke har. Forskjellene gjør at vi kan være til velsignelse for andre. F.eks. kan både ung og gammel ha nytte av den andre: «Styrke er en pryd for de unge, grå hår en ære for de gamle» (Ordsp 20,29). Alle har noe å tilby, ikke bare til Herren, men til hverandre.

`Hvordan kan du være en velsignelse for andre der du er i livet? Hvorfor ikke gjøre en bevisst innsats for å være denne velsignelsen, spesielt for noen i familien?`