---
title:  Lydighet
date:  15/05/2018
---

`Hva sier Paulus om ydmykhet og tjeneste i relasjoner? Ef 5,21. Hvordan tror du denne holdningen bidrar til samhold i menigheten? Hvorfor er det så viktig i hjemmet? Ef 5,22–6,9.`

Ordene «vær underordnet» (Ef 5,21) betyr at man frivillig er ydmyk overfor en annen person. Dette unike prinsippet begynte med Kristus (Matt 20,26–28; Joh 13,4–5; Fil 2,5–8) og kjennetegner alle de som er fylt av hans Ånd (Ef 5,18). «Ærefrykt for Kristus» er drivkraften i slik underkastelse (Ef 5,21). Gjensidig selvoppofrelse var og er en revolusjonerende kristen lære om sosiale relasjoner. Det gir liv til den åndelige sannheten om at alle er ett i Kristus, det finnes ingen unntak.

Et husholdningsprinsipp. Prøven på kristen underkastelse er hjemmet. Hvis prinsippet virker der, vil det gjøre stor forskjell i menigheten. Paulus går rett fra prinsippet om underkastelse til å drøfte dets plass i familien.

Tre forhold tas opp i Ef 5,22–6,9 – samfunnets vanligste, men minst likestilte. Hensikten er ikke å underbygge en eksisterende sosial orden, men å vise hvordan Kristi troskultur fungerer når kristne underkaster seg hverandre på en helt annen måte.

**Hvorfor tror du Paulus hele tiden taler først til den sosialt svakere part – koner, barn og slaver? Skriv ned den frasen som er føyd til underkastelsen.**

`Ef 5,22.`

`Ef 6,1.`

`Ef 6,5.`

De med størst sosial makt – mennene, foreldrene, slaveeierne – tiltales alltid sist. Hver av dem får et påbud som er ganske uvanlig i deres kultur. Disse påbudene må ha forbauset de kristne i det første århundret. De jevnet ut jorden rundt korset og åpnet veien for sann enhet i relasjoner.