---
title:  "Selviskhet: Familiens ødelegger"
date:  14/05/2018
---

«Hvis stolthet og selviskhet var lagt til side, hadde fem minutter vært nok til å løse de fleste vanskeligheter.» – Herren har vist meg, side 109, 110 [EW 119].

Vår natur er fordervet av synd. Og det største eksemplet på dette kan være egoismens forbannelse. Vi synes å være født egoistisk. Vi ser det hos små barn, som har selvet som grunnverdi. «Meg, meg, meg ...» Når vi blir voksne, kan dette vise seg på fryktelig vis, spesielt i hjemmet.

Men Jesus kom for å forandre på dette (Ef 4,24). Hans ord lover at i ham trenger vi ikke å la oss styre av dette karaktertrekket. Hans liv viser hva det vil si å leve uten egoisme, og i den grad vi etterligner hans liv (1 Joh 2,6), kan vi vinne seier over hangen til å leve bare for oss selv.

**Slå opp til disse tekstene. Hva sier de om å leve et uegennyttig liv?**

`Fil 2,3–5.`

`1 Joh 3,16–18.`

Som vi leste: Hvis stolthet og egoisme ble satt til side, ville man fort kunne løse mange problemer, lenge før de blir til noe stygt. Alle i familien, spesielt foreldrene, må renses (Ordsp 16,6) for denne synden ved korsets fot (uegennyttighetens beste eksempel), selv om man stadig må komme tilbake til korset i bønn, tro, tårer og underkastelse.

`Hvor mye tid tilbringer du ved korset i kamp mot egenkjærligheten i ditt liv? Hvordan kan dette verset (Matt 7,16) vise deg om du har vært der lenge nok?`