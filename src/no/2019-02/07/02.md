---
title:  Kristus midtpunktet
date:  12/05/2018
---

`Hvilken illustrasjon bruker Paulus for å beskrive den nye enheten mellom mennesker i Kristus? Hvordan har Kristus gjort «to» til «ett»? Ef 2,11–22; se også Gal 3,28.`

Kristi kors fjerner hindringene som skiller folk fra hverandre. Murer skilte tilbederne i det jødiske tempelet, menn fra kvinner og jøder fra hedninger. Paulus skildret enheten mellom jøder og hedninger i Kristus med ord som også gjelder andre skiller mellom nasjoner, folkegrupper, sosiale lag og kjønn. Kristus skapte «fred da han av de to skapte ett nytt menneske i seg» (Ef 2,15). Dette er godt nytt og hjelper par til virkelig å føle seg som «en kropp», en enhet i ekteskapet. Og ved troen på Kristus kan splittede familier bli forsonet.

`Det er én ting å sitere bibeltekster om enhet i Kristus. Det er noe annet å oppleve det. Hvilke praktiske endringer virker Kristus i vårt liv, slik at vi kan oppleve den enheten og det samholdet som vi er lovet? Se f.eks. Rom 6,4–7; 2 Kor 5,17; Ef 4,24–32.`

Forestill deg en stor sirkel med mange linjer fra kanten og inn mot sentrum. Jo nærmere disse linjene kommer sentrum, desto nærmere kommer de hverandre. «Jo nærmere vi kommer Kristus, desto nærmere kommer vi også hverandre.» – _Det kristne hjem_, side 134 [AH 179].

«Mellom far og sønn, mann og kone, ... står Kristus som mellommann, enten de merker ham eller ei. Vi kan ikke opprette direkte kontakt utenfor oss selv annet enn gjennom ham, gjennom hans ord og gjennom det at vi følger ham.» – Dietrich Bonhoeffer: _The Cost of Discipleship_ (New York 1979), side 108.

`Hvor nært sentrum står familien eller menighetsfamilien din? Hva annet må vike for at forholdene skal være slik de burde være?`