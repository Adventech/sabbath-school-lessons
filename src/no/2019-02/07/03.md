---
title:  Bli ett i hans kjærlighet
date:  13/05/2018
---

Og må Herren la kjærligheten dere har til hverandre og til alle mennesker, få vokse seg rik og stor (1 Tess 3,12).

`Jesus ba til sin Far om at hans disipler måtte «være ett, slik vi er ett» (Joh 17,22). Sammenfatt Jesu ord, og legg vekt på kjærlighetens betydning for oppnå denne enheten.`

Jesus var opptatt av disiplenes enhet i denne bønnen. Agape-kjærlighet er viktig for denne enheten. «Agape» er Bibelens ord for Guds kjærlighet i denne bønnen og mange andre steder i NT. Slik kjærlighet er Guds natur (1 Joh 4,8), og den kjennetegner Jesu etterfølgere (Joh 13,35). Guds kjærlighet er ikke naturlig for syndere. Den kommer inn i vårt liv når Jesus bor i oss ved sin Ånd (Rom 5,5; Rom 8,9; Rom 8,11).

«Dere skal elske hverandre som jeg har elsket dere» (Joh 15,12). Johannes, som skrev dette, var en gang stolt, maktsyk, kritisk og hissig (Mark 3,17; Luk 9,54–55; se også Alfa og Omega, bind 4, side 249–250 [DA 295]). Senere i livet husket han at Jesus hadde elsket ham tross alt dette. Jesu kjærlighet forandret Johannes slik at han kunne elske andre i kristen enhet. Han skrev: «Vi elsker fordi han elsket oss først», og «har Gud elsket oss slik, da skylder også vi å elske hverandre» (1 Joh 4,19;1 Joh 4,11).

`Les 1 Kor 13,4–8. Sett inn navnet ditt der du ser ordet «kjærlighet». Hvor godt passer det? Be Jesus om å gi deg kjærlighetens egenskaper. Hvilke forandringer kan Ånden drive deg til for å nå dette idealet?`