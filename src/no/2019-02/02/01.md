---
title:  De valgene vi tar
date:  06/04/2018
---

### Bakgrunnsstoff
Ef 1,1–4, Matt 22,35–37, Matt 7,24–25, Ordsp 18,24, 1 Kor 15,33, Fork 2,1–11

> <p>Minnevers</p>
> Men hvis det byr dere imot å tjene Herren, så velg i dag hvem dere vil tjene, enten de gudene som fedrene deres dyrket bortenfor elven, eller gudene til amorittene, i det landet der dere nå bor. Men jeg og mitt hus, vi vil tjene Herren (Jos 24,15).

Har du lagt merke til at livet er fullt av valg? Helt fra vi står opp til vi går til køys, gjør vi valg. Vi foretar mange valg som vi ofte ikke engang tenker over. Vi bare velger.

Noen valg er greie og er blitt rutiner. Andre blir skjellsettende og farger både vår egen og familiens fremtid.

Derfor må vi tenke over våre valg, spesielt de store, som kan påvirke resten av livet for oss og vår familie.

Hvor mange angrer vel ikke valg de har gjort? Hvor mange lever ikke med følgen av dårlige valg som er gjort for lenge siden? Men det er tilgivelse å få. Det finnes gjenløsning og helbredelse, selv for de verste beslutninger.

Denne uken tar vi et overblikk over våre valg, hvordan vi bør ta dem og den innvirkningen de kan få for oss selv og vår familie.