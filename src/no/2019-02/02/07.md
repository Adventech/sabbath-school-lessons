---
title:  Til ettertanke
date:  12/04/2018
---

Skriften viser at mennesket har fri vilje. Selv syndfrie Adam og Eva (1 Mos 3) hadde fri vilje. De brukte den feil. Syndfrie, fullkomne mennesker kunne misbruke sin vilje. Da må det vel være enda lettere for syndere som oss?

Og vi skal huske at den frie vilje er fri, så vi behøver ikke å velge det gale, uansett ytre og indre press. Ved Guds kraft kan vi velge riktig med den frie viljen Gud har gitt oss. Derfor må vi nøye overveie våre beslutninger og tenke over hvordan de berører familien. Kains valg om å drepe sin bror, ødela familien. Josefs brødre brukte den frie viljen til å selge ham som slave. Det ødela deres fars liv. «Han undersøkte den og sa: ‘Det er kjortelen til sønnen min. Et rovdyr har ett ham opp. Josef er revet i hjel!’ Så flerret Jakob klærne sine, bandt sekkestrie om hoftene og sørget over sønnen sin i lange tider. Alle sønnene og døtrene hans kom for å trøste ham, men han ville ikke la seg trøste. ‘I sorg skal jeg gå ned til min sønn i dødsriket’, sa han. Og faren gråt over sønnen sin» (1 Mos 37,33–35).

Både i Bibelen og i livet ellers har vi eksempler på at familiemedlemmers frie valg, på godt og ondt berører andre, f.eks. i tilfellet med Korah, Datan og Abiram (4 Mos 16,1–32; se også Dan 6,23–24; 1 Mos 18,19).

**Spørsmål til drøftelse**

`Nevn noen av dine frie valg fra i dag. Hva sier de om deg og ditt forhold til Gud og andre? Hvor skulle du ønske at du hadde valgt annerledes?`

`Hvilke bibelske personer valgte feil, og hva kan vi lære av feilene? Hvordan påvirket deres valg familiene deres negativt?`

`Alle har gjort feil, og feil som vi angrer. Hvorfor er evangeliet viktig når vi angrer det vi har gjort og sagt som ikke var riktig? Hvilke bibelløfter har du tydd til når du har slitt med fortvilelse og skyld etter feil beslutninger?`

`Hvilket råd ville du gi hvis noen kom til deg for å snakke om ekteskap? Hvorfor? Hvilke bibelske prinsipper kan hjelpe dem med denne viktige beslutningen?`