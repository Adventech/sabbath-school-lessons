---
title:  Valg av kurs
date:  11/04/2019
---

Før eller siden må vi velge jobb eller yrke. Hvis man ikke kan leve av formuen eller passer hus og familie, må man finne et yrke.

Omstendighetene kan sette grenser for valgmulighetene. Men vi kan uansett fatte valg av yrke som kan gjøre livet mer meningsfylt, særlig i lys av frelsen i Kristus Jesus. For det vi gjør, kan vi gjøre til Guds ære.

`Hvilken feil gjorde Salomo, og hvordan kan vi unngå å gjøre noe lignende? Fork 2,1–11.`

Man behøver ikke å være rik for å gå i samme felle som Salomo. «For kjærligheten til penger er roten til alt ondt. Drevet av den er mange ført vill, bort fra troen, og har påført seg selv mange lidelser» (1 Tim 6,10). Man kan være fattig og like glad i penger som den rike.

Vi skal tjene til livets opphold, men vi behøver ikke å gjøre rikdommen til en avgud. Mange som så seg blind på velstand, har forsømt familien. Og mange ville heller ha hatt en mer beskjeden livsstil enn et svekket forhold til sine foreldre.

Gud ville at arbeidet skulle være en del av livet (1 Mos 2,15). Faren er at vi gjør det til livets omdreiningspunkt, eller bare et middel til å raske til oss rikdom. Det var Salomos feiltagelse. Han søkte livets mening i prosjektene. Mange av dem ga ham en viss tilfredsstillelse, men til sist så han at de var intetsigende.

`Det er sagt: «Hvor mange har kommet til livets avslutning og tenkt at de burde ha vært mer på kontoret og mindre sammen med familien?» Hva er poenget?`