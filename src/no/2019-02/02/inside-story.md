---
title:  Misjonsfortelling
date:  12/04/2019
---

#### Redd for å plante

_Hugo Sanz (64), Paraguay_

Hugo Sanz ble urolig da pastoren ba ham plante en menighet i en ny bydel i Paraguays hovedstad Asunción. Han hadde arbeidet i byens største menighet i 20 år, men aldri med mennesker utenfor menigheten. Men hans kone hadde arbeidet for ADRA og hadde erfaring med annerledes troende og ville gjerne hjelpe. Etter flere ukers tenkepause gikk Hugo med på å lede prosjektet, bare to kvartaler hjemmefra. Han sier at skyldfølelsen drev ham til å si ja.

De begynte i det små, med en leid bygning, et ”innflytelsessenter” der de holdt kokekurs og avvenningsmøter for røykere sammen med medlemmer som arbeider på sykehuset. De ble kjent med folk som bodde der, og startet en Facebook-side.

Etter et år, i 2015, begynte innflytelsessenteret å holde lørdagsmøter som de kalte ”En dag borte fra verden”. ”Denne dagen kan folk glemme stresset og fokusere på Bibelen,” sa Hugo. ”Vi sang og studerte Bibelen, og folk fra helseseminarene skjønte at vi levde sunt takket være Bibelen. De begynte å be.” Folk ble overrasket over Bibelens praktiske helseråd, og de liker 3 Joh 2: ”Du elskede! jeg ønsker at du i alle deler må ha det godt og være ved god helse, likesom din sjel har det godt.” Og Fil 4,7: ”Guds fred, som overgår all forstand, skal bevare deres hjerter og deres tanker i Kristus Jesus.”

Arbeidet på senteret ble avbrutt av innbrudd i 2016. Fire ganger ble vinduer knust, og elektronikk, stoler og bord ble stjålet. Seminarene flyttet til Hugos hus. Samme år fikk de misjonsgaver, så senteret kunne bli kirke. De kjøpte tomten, forbedret fasilitetene og økte sikkerheten. Nueva Sajonia SDA-kirke og senter åpnet med egen pastor i 2018. Hugo er fortsatt en av lederne. Han sier: ”Dette har vært de lykkeligste årene i mitt liv, for jeg har arbeidet med verdens mennesker. Jeg føler at jeg gjør det Gud ville med meg.”

Takk for offeret 13. sabbat i 2016, som startet menighetsplanten Nueva Sajonia i Asunción i Paraguay. Takk for at dere støtter misjonsarbeidet verden over.