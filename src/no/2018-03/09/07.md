---
title:  Videre studium
date:   31/08/2018
---

«Skulle de som forkynner upopulære sannheter i dag, møte samme motstand som Paulus og hans medarbeidere, behøver de ikke å bli motløse om det viser seg at heller ikke de blir tålt av mennesker som gjør krav på å være kristne. Korsets sendebud må være væpnet med årvåkenhet og bønn og modig gå framover i tro. De må alltid arbeide i Jesu navn.» – Alfa og Omega, bind 6, side 160 [AA 230].

«Hvis alle som i endetiden får høre de sannheter som setter dem på en hard prøve, lærer av innbyggerne i Berøa og gransker skriftene daglig for å se om det de hører, stemmer med Guds ord, vil flere bli lydige mot Guds lov enn de relativt få vi ser i dag. ...

Alle blir dømt i samsvar med det lys de har fått. Herren sender ut sine sendebud med et budskap om frelse, og alle som hører det, vil bli stilt til ansvar for hvordan de behandler de budskaper hans tjenere bringer. Alle som oppriktig søker etter sannheten, vil sammenlikne det de hører, med Guds ord.» – Alfa og Omega, bind 6, side 161–162 [AA 232].

**Spørsmål til drøftelse**

`Se på siste avsnitt i mandagsavsnittet og snakk sammen om hva som ligger i dette: «Det er nødvendig med en mer grundig forberedelse for å ta dåp. ... Kristenlivets prinsipper bør legges klart frem for dem som nylig har tatt imot sannheten.» – Testimonies for the Church, bind 6, side 91,92.`

`Se på onsdagens siste spørsmål. Hvordan kan vi som en kirke vise den forståelsen Paulus viste når det gjelder kulturforskjeller, og legge for dagen den samme vilje til å møte folk der de er, uten å gå på akkord med evangeliet eller vår religiøse identitet?`

`Les Apg 17,32–34. Hva kan vi lære av de tre reaksjonene på Paulus’ budskap i Aten? (1) «Noen spottet. De moret seg over denne underlige jødens iver og alvor. Man kan gjøre livet til en vits, men det som begynte som komedie, ender i tragedie. (2) Noen ville vente med å ta et standpunkt. Den farligste av alle dager er når man oppdager hvor lett det er å snakke om morgendagen. (3) Noen trodde. Den kloke vet at det bare er tåpen som vil forkaste Guds tilbud.» – William Barclay: The Acts of the Apostles, rev. utg. (Philadelphia, 1976), side 133.`

`Paulus siterte en hedensk forfatter (Apg 17,28) for å underbygge sitt poeng for atenerne. Vil det si at vi kan benytte slike kilder i vårt arbeid? Hvilke farer er det ved metoden?`