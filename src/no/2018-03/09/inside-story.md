---
title:  Misjonsfortelling
date:   31/08/2018
---

#### Åttendeklassing fornyer kirke 

_Emuchin Erdenebat (27) Mongolia_

Åttendeklassingen Bumchin ønsket å gå i kirke da familien flyttet til en fjellby i Mongolia. Men det var bare én kirke i byen, og ikke en SDA-kirke. De fleste der var buddhister, slik som foreldrene hans. Og de kristne møttes hos matematikklæreren, som Bumchin var redd for, for matematikk var ikke hans fag.

Bumchin hadde vært med en slektning i adventistkirken der han kom fra. Han var med til ungdomskonferanse i hovedstaden Ulaanbaatar og skjønte at man trengte misjonærer i Mongolia. Etter at de flyttet, lurte han på om han kunne misjonere der.

Bumchin gikk i fjellet hver morgen for å be og synge. En morgen løp han rett ned og fant søndagskirken. Han var eneste barn blant 20 voksne. Men det glemte han da han hørte at de ville stenge kirken fordi de var så få.

Bumchin reiste seg og leste fra 1 Kor 15,58: "Derfor, mine kjære søsken, stå fast og urokkelig. Arbeid raust og rikelig for Herren! For dere vet at i Herren er ikke deres strev forgjeves." Medlemmene lyttet intenst og utbrøt: "Dette er ikke lenger vårt siste møte. Vi begynner på nytt."

Bumchin fikk med pastoren i sin gamle adventistkirke til å tale om adventismen mot at han selv hjalp til. De ga bibelstudier en gang i måneden i et halvt år.

"Jeg prøvde ikke å gjøre dem til adventister," sa han. "Vi bare var sammen og ba." Men bønnen på fjellet endret seg: "Hjelp meg å vinne dem for adventismen," ba han.

Medlemstallet vokste til 27, og nå kom Bumchins klassekamerater. Ved årets slutt reiste alle 27 til et juleprogram i adventistpastorens menighet. Da de kom tilbake, var de enige om å gjøre om menigheten til en adventistkirke.

Den nye kirken vokste til 40 medlemmer før Bumchin flyttet tilbake til Ulaanbaatar som voksen. Bumchin er nå 27 år og er leder for Mongolias eneste speiderkirke. Adventistkirken i Khutul har et oppmøte på 60, derav 45 speidere. Den ble godkjent som kirke i 2017, og ti ble døpt i juni i 2017.

Bumchins matematikklærer bor nå i Ulaanbaatar og underviser på Tusgal-skolen, adventistenes eneste skole i Mongolia, som fikk av offeret 13. sabbat i 2015. Og Bumchin vil plante flere menigheter.

_Her synger Bumchin den sangen han sang på fjellet i 8. klasse: bit.ly/eighth-grader-convertschurch_

- Det er flere hester enn mennesker i Mongolia. De brukes til transport, melk og kjøtt.
- De første adventistmisjonærene i Mongolia var russere.