---
title:  Paulus – omvendelsen
date:   28/07/2018
---

### Bakgrunnsstoff
Apg 26,9–11, 5 Mos 21,23, Apg 9,1–20, 1 Kor 9,1, Gal 1,1, Apg 9,20–30

> <p>Minnevers</p>
> «Gå! For jeg har utvalgt ham som mitt redskap til å bære mitt navn fram for hedningfolk og konger og for Israels folk» (Apg 9,15).

Omvendelsen av Saulus av Tarsos (som ble Paulus) var en av de største hendelsene i urkirken. Men hans betydning er større enn selve omvendelsen, for han er ikke den eneste av menighetens fiender som har blitt kristen. Tenk på det han utrettet for evangeliet. Paulus hadde vært en innbitt motstander av de første kristne, og han kunne ha påført kirken enorm skade. Han var besluttsom og fikk offisiell støtte til å ødelegge kirken. Likevel var han tro mot Guds kall på veien til Damaskus, og ble den største av alle apostler. «Han som hadde vært en av Kristi kirkes bitreste og mest innbitte forfølgere, ble evangeliets dyktigste forsvarer og største forkynner.» – Sketches from the Life of Paul, side 9.

Paulus’ opptreden under forfølgelsen av den første menighet, ga ham en intens følelse av egen uverdighet, men han kunne si med en enda større takknemlighet at Guds nåde mot ham ikke var forgjeves. Paulus’ omvendelse endret kristendommens natur for all fremtid.