---
title:  Misjonsfortelling
date:   03/08/2018
---

#### Tilgi meg, far 

_Horita Risa (24) Japan_

Som så mange av Japans 127 mill. innbyggere tenkte jeg ikke på Gud i oppveksten. Men min far opptok meg. Jeg likte ham ikke.

Jeg var liten da far og mor ble skilt. Jeg var hos far i helgene. Da han ble syk, måtte jeg passe ham mens jeg var der. Det ville jeg ikke. Jeg sa: ”Jeg hater deg.” Jeg gråt mye, og far gråt nok, han også. Etter en tid døde han.

Jeg flyttet til USA for å studere animasjon i Los Angeles. Men først besøkte jeg søskenbarn i Chicago. De var adventister. Jeg trivdes i kirka deres. Men jeg hadde ikke tid til slikt da studiene begynte.

I et halvt år spurte mine fettere om jeg hadde funnet en SDA-kirke i Los Angeles. Til slutt gikk jeg i Glendale Filipino SDA Church for å høre på prekenen og så gå hjem og snakke med mor på Skype. Men det var mange unge i kirka, og de fikk meg til å bli og spise. Jeg ble utover ettermiddagen. De ringte hver dag. Jeg spurte om Gud og Bibelen. En var bibelarbeider, og hun ga meg bibelstudier.

Jeg likte mine venner og ville bli døpt, men jeg kunne ikke glemme hvordan jeg hadde behandlet far. Jeg skulle så gjerne ha hatt hans tilgivelse.

En natt drømte jeg at far lå likblek på gulvet. Han stirret på meg, og jeg tenkte: ”Å nei, han vil aldri tilgi meg.”

Neste natt drømte jeg igjen. Far lå på gulvet. Nå smilte han og sa takk. Jeg tenkte: ”Far har tilgitt meg, dette er det Gud gjør for oss! Vi gjør ikke alltid rett, men Gud tilgir og elsker oss.”

Da far sa ”Takk” i drømmen, opplevde jeg gleden over frelsen. Jeg var tilgitt. Da jeg våknet, ba jeg: ”Takk, Gud. Jesus har tilgitt meg. Jeg føler Jesu kjærlighet.”

Nå skjønte jeg at Gud kunne tilgi, og jeg opplevde hans kjærlighet i kirken. Mine fettere fløy fra Chicago for å være med på dåpen.

Nå er jeg 24 og arbeider for en frivillig organisasjon i Tokyo. Jeg ville ikke arbeide med animasjoner, for jeg vil ikke arbeide med videospill. Så jeg er kunstterapeut for barn. Vi bruker kunstterapi for å hjelpe barn etter traumer som jordskjelvet i Nord-Japan i 2011.

Jeg ber om at mor må ta imot Jesus, og jeg ber for kirken min. Den lærer japanske ungdommer å utbre evangeliet. En del av offeret 13. sabbat går til ungdomsarbeidet.

- Japan er et øyrike med fire hovedøyer, Hokkaido, Honshu, Shikoku, og Kyushu samt 4000 mindre øyer.
- Tre av jordas tektoniske plater møtes utenfor Japan og gir over 1000 jordskjelv i året. Landet har 200 vulkaner, 60 er aktive.
- Shinto er den største religionen og praktiseres av nesten 80 %, men bare en liten andel kaller seg shintoister i folketellinger.