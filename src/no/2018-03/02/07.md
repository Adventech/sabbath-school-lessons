---
title:  Til ettertanke
date:   13/07/2018
---

Utøsingen av Den hellige ånd på pinsedagen avslørte en viktig sannhet om det som skjedde i himmelen, at Gud Faderen godtok Kristi offer for verdens synder. Åndens utøsing viste også at Kristi tjeneste i himmelen på våre vegne var begynt. Disse hendelsene viser at himmel og jord er forbundet på måter vi ikke kan forstå nå.

«Kristi himmelfart var signalet til at hans disipler skulle motta den velsignelse som var blitt lovet. ... Etter at Kristus var gått gjennom himmelens porter, ble han satt på tronen under englenes hyllest. Like etter denne seremonien ble Den hellige ånd utøst over disiplene i rike strømmer, og Kristus ble i sannhet herliggjort med den herlighet han hadde hos Faderen fra evighet av. Utøsingen av Den hellige ånd på pinsedagen var himmelens tegn på at Frelseren hadde inntatt sin plass i himmelen. Han kunne oppfylle sitt løfte og sende Den hellige ånd som et tegn på at han som prest og konge hadde mottatt all makt i himmel og på jord og var salvet som konge over sitt folk.» – Alfa og Omega, bind 6, side 30 [AA 38, 39].

**Spørsmål til drøftelse**

`Hvor mye pinse kan kirken forvente å oppleve i dag? Hva kan gjentas, og hva kan ikke?`

`Peter gjorde Jesu oppstandelse til en viktig del av sitt pinsebudskap. Det som gjorde oppstandelsen enda mer overraskende, er at ingen forventet at Messias skulle stå opp fra de døde. De som ventet på Messias’ komme, hadde ikke forestilt seg dette. Hva kan det lære oss?`

`Apg 2,38 handler om behovet for dåp. Betyr dette at de som trodde på Jesus, men døde før de ble døpt, vil gå fortapt? Begrunn svaret.`