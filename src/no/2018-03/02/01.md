---
title:  Pinse
date:   07/07/2018
---

### Bakgrunnsstoff
Apg 2,1–4, Joh 14,16, Apg 2,5–13, Joel 3,1–4, Apg 2,22–39, Sal 110,1–3

> <p>Minnevers</p>
> Denne Jesus har Gud reist opp, det er vi alle vitner om. Han ble opphøyd til Guds høyre hånd og mottok fra sin Far Den hellige ånd som var lovet oss, og den har han nå øst ut, slik dere ser og hører (Apg 2,32–33).

«Pinse» kommer av ordet pentēkostē, det greske ordet for den jødiske ukefesten (2 Mos 34,22) eller førstegrødens dag (4 Mos 28,26). Ordet betyr «femtiende» fordi festen ble feiret den 50. dagen etter at det første byggneket ble ofret første dag etter påske. Det var en gledens og takkens dag da israelittene ga Herren «den første hveten» (2 Mos 34,22).

Festen ble et passende symbol for den første åndelige høsten i den kristne kirke, da Den hellige ånd ble utøst mer rikelig enn noen gang før, og tre tusen mennesker ble døpt på én dag (Apg 2,41). Utgytelsen av Ånden kom etter Jesu himmelfart og opphøyelsen i himmelen. Hendelsen forvandlet apostlene fra enkle og ukjente galileere til menn som skulle forandre verden.

Pinsen kalles ofte kirkens fødselsdag, da Kristi tilhengere, både jøder og senere hedninger, ble stadfestet som Guds nye samfunn på jord.