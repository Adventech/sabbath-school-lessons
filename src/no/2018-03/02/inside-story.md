---
title:  Misjonsfortelling
date:   13/07/2018
---

#### Å elske to pastorer 

_Hee-Sook Kim (64) Sør-Korea_

To andre litteraturevanglister og jeg banket på hos et pastorpar som hadde annonsert en tilstelning for pastorstudenter. Det viste seg at de kjente vårt forlag. Mannen spurte: ”Hvorfor går dere i kirke på lørdag?”

Jeg gjenga skapelsesberetningen og sa at Gud helliget sabbaten, og lovte et brevkurs neste gang vi kom. Men så sa han at han hadde vært pastor i 30 år og hans kone i ti år. Derfor ga jeg dem ikke et brevkurs, men hele Alfa og Omega-serien neste gang jeg kom.

Pastoren var spesielt interessert i Daniels bok, så neste gang hadde jeg med kommentarer til Daniel og Åpenbaringen.

Etter en tid fikk jeg en SMS fra ham der han ba om å få besøke kirken vår. Han kom noen ganger, men så ble han borte. Når jeg ringte, kom han med unnskyldninger. Senere fant jeg ut at hans kone hadde nektet ham å gå. Men jeg ba ham likevel komme.

Sju år senere ringte jeg og ba ham komme til helseseminarer. Der ville man lære om juice som kunne rense kroppen. ”Det er nok best du snakker med min kone om dette,” sa han. Så jeg ringte til henne, og hun kom sammen med sin mann.

Senere takket de ja til en møteserie om bibelske emner. Mannen virket overbevist, men var usikker. Så jeg inviterte dem til enda en serie. Det gjorde utslaget.

I 2017, åtte år etter vårt første møte, ble mann og kone døpt i Adventistkirken. Gud ord og helsebudskapet forvandler menneskers liv!

_Hee-Sook Kim ( 64) er litteraturevangelist på heltid. Neste uke skal vi lese hennes manns beretning._

- Sør-Korea har 715 kirker og 247 000 medlemmer.
- Over 50 % av koreanerne tilhører ingen religion. 28 % er kristne og 16 % er buddhister.
- I storbyområdet Seoul bor det over 25 mill. mennesker. Dette er verdens tredje største by.