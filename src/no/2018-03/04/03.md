---
title:  Stefanus
date:   23/07/2018
---

Etter utnevnelsen arbeidet de sju ikke bare internt. De deltok også i vitnetjenesten. Resultatet var at antallet troende økte (Apg 6,7). Veksten vakte motstand. Teksten fokuserer på Stefanus.

`Apg 6,8–15. Hva sier dette om Stefanus? Og hva gjorde motstanderne så rasende?`

Stefanus forkynte i hellenistenes synagoger i Jerusalem. Det var flere slike. Apg 6,9 viser trolig til to av dem, en med innvandrere sørfra (Kyréne og Alexandria) og en for folk nordfra (Kilikia og Asia).

Jesus var nok samtaleemnet, men anklagene mot Stefanus tyder på at han forsto mer av evangeliet og dets konsekvenser enn de troende fra Judea. Stefanus ble anklaget for blasfemi mot Moses og Gud, altså mot loven og templet. Selv om de misforsto noe av det han sa, eller hans ord ble dreid med overlegg, og falske vitner ble satt til å vitne mot ham, er det ikke sikkert at anklagene var helt falske, som i Jesu tilfelle (Mark 14,58; Joh 2,19). Ta f.eks. Stefanus’ fordømmelse av at folk nærmest tilba templet: en avgudsdyrkelse (Apg 7,48). Dette viser at han forsto hva som lå i Jesu død og hva det ville føre til for templet og seremoniene der.

Mange jødekristne fra Judea var for knyttet til templet og jødiske seremonier (Apg 3,1; Apg 15,1; Apg 15,5; Apg 21,17–24) og ville nødig oppgi dem (Gal 5,2–4; Hebr 5,11–14). Men Stefanus, og kanskje også de andre hellenistiske kristne, skjønte fort at Jesu død betydde slutten på tempeltjenesten.

`Hvorfor må vi ikke bli så fastgrodd i våre forestillinger at vi stenger for nytt lys når det kommer?`