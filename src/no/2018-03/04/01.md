---
title:  De første kirkelederne
date:   21/07/2018
---

### Bakgrunnsstoff
Apg 6, Apg 7,48, Hebr 5,11–14, Mi 6,1–16, Apg 7, Apg 8,4–25

> <p>Minnevers</p>
> Guds ord nådde stadig flere, og tallet på disipler i Jerusalem økte sterkt. Også en stor flokk av prestene ble lydige mot troen (Apg 6,7).

Mange av dem som ble omvendt på pinsedagen var hellenistiske jøder, altså jøder fra den gresk-romerske verden som bodde i Jerusalem (Apg 2,5; Apg 2,9–11). De var jøder, men ikke helt som jødene i Judea – «hebreerne» – som er nevnt i Apg 6,1. Den største forskjellen var at de fleste ikke kunne arameisk, språket i Judea.

Det var både kulturelle og religiøse forskjeller. De var født i fremmede land og var ikke så rotfestet i Judeas jødiske tradisjoner som jødene der. De var neppe så sterkt knyttet til tempelseremoniene og de delene av Moseloven som kun gjaldt i Israel.

Og siden de hadde levd mesteparten av livet i et gresk-romersk miljø i nær kontakt med hedningene, forsto de nok kristendommens inkluderende natur bedre. Gud brukte da også mange hellenistiske kristne til å oppfylle befalingen om å vitne for hele verden.