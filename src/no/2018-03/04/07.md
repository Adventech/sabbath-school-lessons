---
title:  Videre studium
date:   27/07/2018
---

«Forfølgelsen av menigheten i Jerusalem styrket utbredelsen av evangeliet. I framgangen som fulgte forkynnelsen av ordet i Jerusalem, lå den fare at disiplene ble der for lenge og glemte Jesu befaling om å gå ut i all verden. De glemte at kraften til å motstå det onde lettest oppnås i aktiv tjeneste. De begynte å tro at det ikke fantes noe viktigere arbeid enn å forsvare menigheten i Jerusalem mot motstandernes angrep. I stedet for å undervise nye kristne i å bringe evangeliet til dem som ennå ikke hadde hørt det, stod de i fare for å bli tilfreds med de resultater som allerede var oppnådd. Derfor tillot Gud forfølgelse. Hans representanter måtte spres overalt om de skulle kunne nå alle. «De som var spredt omkring, drog rundt og forkynte evangeliet.» – Alfa og Omega, bind 6, side 75 [AA 105].

**Spørsmål til drøftelse**

`Les sitatet om de farene den første menighet møtte med å være fornøyd med seg selv og det som ble oppnådd gjennom dem. Det betyr jo at mange jøder tok imot Jesus som Messias. Men hvilken advarsel ligger det i dette? Hvordan kan vi unngå å bli for opptatt av å verne om det vi har, så vi ikke gjør det vi burde gjøre – vitne for verden?`

`På apostlenes tid var kontakten mellom jøder og samaritaner preget av århundrers fiendtligheter. Hva kan vi lære av det at Filip vitner om Jesus i Samaria? Vi er ikke immune mot kulturell og etnisk fordom. Hvordan kan korset lære oss at alle er like for Gud? Hva burde Kristi død si oss om det enkelte menneskes verdi?`

`Hvordan kom Filip i kontakt med etiopieren (Apg 8,27–30)? Hvordan kan vi bli mer åpne for muligheter til å dele evangeliet med andre?`

`Hva har vi lært av Apg 6–8 som kan hjelpe oss å oppfylle kirkens oppdrag mer effektivt?`