---
title:  Paulus’ første misjonsreise
date:   11/08/2018
---

### Bakgrunnsstoff
Apg 13, 2 Kor 4,7–10, Rom 10,1–4, Rom 3,19, Apg 14,1–26, Rom 9–11

> <p>Minnevers</p>
> Og nå skal dere vite, brødre, at ved ham blir tilgivelse for syndene forkynt dere. Det Moseloven ikke kunne frikjenne dere for, det skal enhver som tror, bli frikjent for på grunn av ham (Apg 13,38–39).

Ja, evangeliet skulle ut til både hedninger og jøder. De jødekristne trengte tid til å forstå dette. Den første rapporten om at mange hedninger slutter seg til troen, er fra Antiokia. Det var i Antiokia den første menigheten av hedninger ble grunnlagt, selv om den også hadde et betydelig antall jødekristne (Gal 2,11–13). Takket være grunnleggernes misjonsiver og den nye kraften som ble tilført menigheten da Barnabas og Paulus kom, vokste kirken raskt og ble det første viktige senteret for kristendommen utenfor Judea. På visse områder overgikk den kirken i Jerusalem.

Mens apostlene satt i Jerusalem, ble Antiokia fødestedet for den kristne misjon. Det var derfra, og med støtte av menigheten der, at Paulus dro ut på sine tre misjonsreiser. Takket være deres engasjement utviklet kristendommen seg slik Jesus ville: som en verdensreligion for «alle nasjoner og stammer, tungemål og folk» (Åp 14,6).