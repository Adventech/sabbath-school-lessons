---
title:  Videre studium
date:   17/08/2018
---

«I sitt liv på jorden hadde Kristus forsøkt å føre jødene ut av deres eksklusivitet. Den romerske høvedsmannens og den syrisk-fønikiske kvinnens omvendelse var eksempler på tilfeller da han arbeidet for ikke-jøder. Tiden var nå kommet for aktivt og vedvarende arbeid blant hedningene. Blant dem tok hele samfunn imot evangeliet med glede og takket Gud for lyset fra en fornuftig og klarsynt tro. Jødenes vantro og ondskap kunne ikke hindre Guds hensikt, for et nytt Israel ble podet inn i det gamle oliventreet. Synagogene avviste apostlene, men de fikk bruke private hjem, og hedningenes offentlige bygninger ble også brukt til å forkynne Guds ord.» – Sketches From the Life of Paul, side 51.

«Som misjonsarbeidere la Paulus og Barnabas alltid vekt på å følge Kristi eksempel i offervillighet og trofast tjeneste for andre. Årvåkne, nidkjære og utrettelige som de var, unnlot de å ta hensyn til egne ønsker og personlig bekvemmelighet. De arbeidet utrettelig og under bønn med å så sannhetens sæd. Samtidig passet apostlene nøye på at alle som tok standpunkt for sannheten, fikk verdifull praktisk undervisning. Slike bevis på oppriktighet og gudsfrykt gav de nye disiplene et uutslettelig inntrykk av evangeliets betydning.» – Alfa og Omega, bind 6, side 132–133 [AA 186].

**Spørsmål til drøftelse**

`Tenk på historien om at Johannes Markus forlot dem når det ble vanskelig. Paulus og Barnabas ble senere uenige om Johannes Markus. Barnabas ønsket å bruke ham igjen, men ikke Paulus (se Apg 15,37). Men senere skrev Paulus: «Ta Markus med deg når du kommer, han er til stor hjelp for meg i tjenesten» (2 Tim 4,11). Hva kan dette lære oss om dem som har vært utro mot sitt kall?`

`Se over det Paulus og Barnabas svarte da ble tatt for å være guder (Apg 14,14–18). Hvordan kan vi reagere når vi fristes til å ta æren for det Gud har gjort?`

`Les Apg 14,21–23. Tenk på det Paulus og Barnabas gjorde. Hva kan den enkelte og menigheten gjøre for å styrke troen hos nyomvendte?`

`Hvordan kan vi unngå at tradisjoner og inngrodde oppfatninger får stå i veien for sannheten, som hos de religiøse lederne som sto Paulus imot?`