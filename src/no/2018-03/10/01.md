---
title:  Den tredje misjonsreisen
date:   01/09/2018
---

### Bakgrunnsstoff
Apg 18,24–28, Apg 19, Apg 20,7–12, Apg 20,15–27, 2 Kor 4,8–14, Apg 21,1–15

> <p>Minnevers</p>
> Men for meg er ikke liv eller død verdt å snakke om, bare jeg kan fullføre løpet og den tjenesten jeg fikk av Herren Jesus: å vitne om evangeliet om Guds nåde (Apg 20,24).

Lukas’ beretning om Paulus’ tredje reise begynner brått. Teksten sier bare at etter en stund i Antiokia dro apostelen på enda en reise, «fra sted til sted gjennom Galatiaområdet og Frygia og styrket alle disiplene» (Apg 18,23). Han ofrer én setning på de første 240 mil av reisen.

Hvorfor? Fordi målet hans var Efesos, der Paulus oppholdt seg lenger enn i noen annen by på sine reiser. Misjonsarbeidet i Efesos bar frukt: Budskapet nådde hele provinsen Asia (Apg 19,10; Apg 19,26). Det var trolig i denne tiden at menighetene i Kolossai, Hierapolis og Laodikea ble grunnlagt, kanskje av Epafras (Kol 4,12–13; Kol 1,7; Filem 23).

Dette er den siste misjonsreisen som er omtalt mens Paulus var en fri mann. Lukas forteller om enda en reise, denne gangen til Roma, men da som fange.