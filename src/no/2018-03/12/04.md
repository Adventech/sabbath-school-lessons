---
title:  Agrippa
date:   18/09/2018
---

Festus gikk med på å sende Paulus til Roma (Apg 25,12). Imens kom kong Herodes Agrippa II på visitt. Festus ville rådføre seg med ham før han skrev sin rapport til keiseren, for han var ikke så inne i jødiske saker, og Agrippa kunne sikkert hjelpe ham (Apg 26,2–3).

`Les Apg 25,13–22. Hva fortalte Festus Agrippa om Paulus, og hvordan reagerte kongen?`

Agrippa II var den siste av herodianerne. Han og søsteren Berenike kom for å hilse på den nye landshøvdingen.

Festus uttrykte forbauselse over at anklagene mot Paulus ikke gjaldt noe politisk eller kriminelt som kunne straffes med døden. Det hele hadde med jødisk tro å gjøre, og «noe om en viss Jesus som var død, men som Paulus påsto er i live» (Apg 25,19). For Rådet hadde Paulus sagt at han var anklaget på grunn av sin tro på Jesu oppstandelse, og nå bekreftet Festus at dette var det springende punkt.

`Les Apg 25,23–27. Hvordan beskriver Lukas seremonien der Paulus kom for Agrippa?`

«Og der stod Paulus, fremdeles i lenker, foran forsamlingen. Hvilken kontrast! Agrippa og Berenike stod for makt og stilling og nøt derfor verdens gunst, men de manglet de karakteregenskaper Gud verdsetter. De brøt hans lov og var fordervet i hjerte og levesett. Deres livsstil var avskyelig i Herrens øyne.» – Alfa og Omega, bind 6, side 295–296 [AA 434]

`Hva sier dette om at ytre prakt ofte kan dekke over det som bor i en? Hva med oss? Hvor stor forskjell er det på virkeligheten og slik den fortoner seg for oss?`