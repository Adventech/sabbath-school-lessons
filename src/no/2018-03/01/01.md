---
title:  Dere skal være mine vitner
date:   30/06/2018
---

### Bakgrunnsstoff
Apg 1,6–8, Luk 24,25, Luk 24,44–48, 5 Mos 19,15, Apg 1,9–26, Ordsp 16,33

> <p>Minnevers</p>
> Men dere skal få kraft når Den hellige ånd kommer over dere, og dere skal være mine vitner i Jerusalem og hele Judea, i Samaria og helt til jordens ende (Apg 1,8).

Jesu misjon på jorden var avsluttet. Gud ville snart sende Den hellige ånd som skulle styrke og lede disiplene i et oppdrag til jordens ende. Jesus kunne ikke bli hos dem for alltid. Han var blitt menneske med fysiske begrensninger, og hans himmelfart og opphøyelse i himmelen måtte til for at Ånden skulle komme.

Men før oppstandelsen skjønte ikke disiplene dette. Da de forlot alt for å følge ham, trodde de at han ville jage romerne ut av landet og gjenreise Davids-riket til fordums herlighet. Det var ikke lett å tenke noe annet.

Dette er hovedsaken i Jesu siste ord til disiplene i Apg 1. Her passer løftet om Ånden inn. Kapitlet beskriver også Jesu himmelfart og urkirkens forberedelser til pinsedagen.