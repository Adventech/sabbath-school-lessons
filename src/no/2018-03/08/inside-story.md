---
title:  Misjonsfortelling
date:   24/08/2018
---

#### Strandet på Adventistcollege 

_Yasuki Aoki (42) Japan_

Aoki hadde aldri møtt en kristen da han begynte på adventistenes college i Japan. Han visste ikke engang at Saniku Gakuin College var en kristen institusjon da foreldrene betalte for to års skolegang på forskudd. Han ville bare lære engelsk, og skolen hadde godt ry.

Så han ble forbauset da det ble opplyst at alle i gutteinternatet skulle innfinne seg i møterommet. Det var tid for andakt.

Aoki hadde aldri sett en bibel før. "Alle de andre sang og fant frem til bibelvers. Jeg forsto ingenting."

Aoki ville hjem, men husket at foreldrene hadde betalt for to års skolegang, så han ble selv om han ikke var interessert i åndelige ting. Men han fikk et godt inntrykk av lærere og elever, gikk på møter og ble kjent med en adventistkvinne. Men døpes ville han ikke.

Etter to år var han engelsklærer og ville jobbe på skolen. Men først måtte han bli kristen.

Så han meldte seg på et teologistudium. Han skulle ikke bli pastor, bare studere Bibelen så han kunne undervise. Da han hadde fylt ut papirene, ble han kalt inn til kapellanen, som spurte ham om fremtidsplanene. "Vil du bli kristen?" spurte han.

"Kanskje en dag, men ikke nå," svarte Aoki. "Hvis du skal bli døpt, så gjør det nå," sa han. De snakket i flere timer. Til slutt sa Aoki: "Gi meg tid, jeg må tenke meg om." Men så lett slapp han ikke. "Når du kommer tilbake neste uke, må du bestemme tid for dåp," sa han.

Aoki ringte til kjæresten, som jobbet på en skole i en annen by. Han måtte vite når hun kunne være til stede. De ble enige om en dato.

I dag er Aoki 42 år og leder for Den japanske union. Han er også pastor i landets eneste ungdomsmenighet, Setagaya-kirken i Tokyo, der unge mennesker lærer å bli bibelarbeidere. En del av offeret 13. sabbat går til å utvide ungdomsarbeidet.

Aoki sa at hemmeligheten bak å føre unge japanere til Kristus er kjærlighet. "Det var ikke Bibelen som lærte meg at Gud er kjærlighet," sa han. "Mine venner og lærerne gjorde det i ord og handling."

_Du kan se Aokis vitnesbyrd her: bit.ly/stranded-at-adventist-college_

- Helt til sist på 1800-tallet farget japanske kvinner tennene sorte. Hvite tenner var stygt.