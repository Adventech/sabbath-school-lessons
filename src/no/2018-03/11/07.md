---
title:  Videre studium
date:   14/09/2018
---

«Der fikk lederne for arbeidet i Jerusalem seg overrakt de gaver som Paulus og hans medarbeidere hadde med til fattige jødekristne fra hedningkristne menigheter. ...

Disse frivillige gaver var et tegn på de omvendte hedningers lojalitet overfor det organiserte arbeidet for Guds sak og burde blitt mottatt med takk. Likevel forstod Paulus og hans medarbeidere at noen av dem som var til stede, ikke visste å verdsette den broderkjærlighetens ånd som lå bak disse gavene.» – Alfa og Omega, bind 6, side 274 [AA 399,400].

«Hadde menighetens ledere oppgitt bitterheten mot Paulus og innsett at han var kalt av Gud til å forkynne evangeliet for hedningene, ville Herren ha spart Paulus. Gud bestemte ikke at Paulus’ gjerning skulle slutte så brått, men han utførte heller ingen undergjerning for å motvirke den rad av omstendigheter som menighetslederne i Jerusalem gav støtet til.

Deres holdninger fører til liknende resultater i dag. Menigheten har gått glipp av mange velsignelser fordi den har unnlatt å sette pris på og utvikle det Gud i sin nåde har skaffet til veie. Hvor ofte kunne ikke Gud ha forlenget en trofast forkynners virksomhet dersom menigheten bare hadde forstått å verdsette hans arbeid! Gud fjerner ofte sin velsignelse fra dem som tillater sjelefienden å forkvakle deres dømmekraft, slik at de mistyder alt en Kristi tjener sier og gjør, og på den måten stiller seg i veien og hindrer ham i arbeidet. ...

Når deres hender ligger foldet over det livløse brystet, og stemmen som advarte og oppmuntret, er stilnet, våkner kanskje de hardnakkede og tar imot og verdsetter velsignelser som de tidligere skjøv fra seg. Kanskje oppnår Guds tjenere med sin død det de ikke klarte mens de levde.» – Alfa og Omega, bind 6, side 284–285 [AA 417, 418].

**Spørsmål til drøftelse**

`Paulus satte menighetens interesser over sine egne da han dro til Jerusalem, enda han visste han var uglesett der. Burde vi alltid følge hans eksempel?`

`Hva kan vi lære av Paulus’ kompromiss i Jerusalem? Hvordan kan vi være politisk korrekte uten å svikte våre prinsipper? Kan vi det?`

`Kirkens enhet er viktig. Hvordan kan vi lære å arbeide sammen, også når vi har forskjellig syn på ting?`