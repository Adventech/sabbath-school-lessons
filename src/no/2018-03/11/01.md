---
title:  Arrestert i Jerusalem
date:   08/09/2018
---

### Bakgrunnsstoff
Apg 21, Rom 2,28–29, Gal 5,6, Apg 22, Apg 23,1–30, Matt 22,23–32

> <p>Minnevers</p>
> Natten etter sto Herren foran ham og sa: «Vær frimodig! Slik du har vitnet om meg i Jerusalem, må du også vitne i Roma.» (Apg 23,11).

Kort etter Paulus’ første misjonsreise ble det klart at det var splid om hvordan hedningene skulle innlemmes i menigheten (Apg 15,1–5). Paulus klekket ut en plan for enhet i kirken, kanskje fordi han merket konflikten komme. På apostelmøtet ble han bedt om å huske de fattige (Gal 2,10), så han ba de hedningkristne menighetene om økonomisk hjelp til de kristne i Judea, «innsamlingen til de hellige» (1 Kor 16,1), kanskje for å bygge bro.

Dette kan forklare beslutningen om å dra til Jerusalem på slutten av den tredje reisen, til tross for farene. Han elsket jødefolket (Rom 9,1–5) og han lengtet etter en forent kirke (Gal 3,28; Gal 5,6). Både jøder og hedninger blir frelst ved tro, ikke ved lovgjerninger (Rom 3,28–30). Derfor var all fremmedgjøring mellom dem i strid med evangeliet (Ef 2,11–22).

Vi skal følge Paulus i den nye fasen av hans oppdrag.