---
title:  Misjonsfortelling
date:   14/09/2018
---

#### Jeg vil ikke undervise 

_Tserenpil “Ogie” Otgontuya (40)_

Mor var barnehagelærer, så da jeg studerte ved universitetet i Mongolia, visste jeg at jeg ikke skulle bli lærer, jeg orket ikke barn som bråket.

Jeg ble gift med en universitetslærer, vi fikk et barn og ble misjonærer til en liten by i Mongolia. "Hva vil du gjøre her?" spurte min mann. "Vet ikke, men iallfall ikke undervise," svarte jeg.

Min mann ba hjem studenter fra universitetet, og jeg laget god, enkel mat til dem. Men uten kjøtt, som er så viktig i Mongolia. "Hva er dette? Hvorfor spiser dere ikke kjøtt," spurte de unge. Jeg forklarte dem helsebudskapet.

Når nabokonene kom på besøk, fortalte jeg barna deres bibelhistorier. Undervise gjorde jeg visst hele tiden.

Min mann plantet en menighet i byen, og da han skulle videreutdanne seg i Filippinene, spurte jeg Gud hva jeg skulle gjøre der. Først tenkte jeg på sykepleie eller bokføring, men kursene tok mer tid enn vi skulle være der.

Jeg kom i prat med en lærer som hadde vært i Mongolia. Han foreslo at jeg skulle studere pedagogikk. Han overtalte meg til å besøke universitetets barnehage. Stedet overrasket meg. Barna var så rolige og glade. Læreren virket tilfreds.

Det viste seg at jeg kunne få en lærerutdanning på tre år, siden jeg hadde studert noe pedagogikk i Mongolia. Min mann og jeg drøftet saken. Adventistene hadde ingen skole i landet. Han sa: "Kanskje vil Guds at du skal bli lærer". "Hm, kanskje det, sa jeg."

Jeg tok eksamen etter 2 1/2 år, samtidig med min mann.

Hjemme i Mongolia var jeg med og startet den første adventistskolen, og nå er jeg rektor. Jeg elsker barna og undervisningen!

I dag har Tusgal-skolen 124 elever fra 0. til 12. klasse, de fleste fra ikke-adventisthjem. Takk for gavene i 2015. Skolen vokser fort og planlegger internat for 9.-12. klasse. Offeret 13. sabbat vil hjelpe oss med det.

Når slektninger sier: "Du skulle jo ikke bli lærer, så hvorfor er du det?" sier jeg: "Du vet ikke hva du kommer til å bli. Bare Gud vet det. Vi må være tålmodige mens Gud legger planer for oss."

- Bare 2 % av mongolene er kristne. Resten er buddhister eller ikketroende.
- Nesten halvparten av mongolene bor i Ulaanbaatar. Mange andre er nomader.
- Mongolia er et fjelland. Gjennomsnittshøyden er 1580 moh.