---
title:  Til ettertanke
date:   20/07/2018
---

«Vi er forvaltere, vår fraværende Herre har betrodd oss omsorgen for sin husstand og sine interesser som han kom til verden for å tjene. Han har vendt tilbake til himmelen og gitt oss ansvar, og han forventer at vi skal vente på hans gjenkomst. La oss være trofaste mot vår oppgave, så han ikke kommer plutselig og finner oss sovende» – Testimonies for the Church, bind 8, side 37.

«Vi må la folk forstå hvor hellige deres løfter om støtte til Guds sak er. Slike løfter oppfattes som regel ikke som så bindende som et gjeldsbrev til en annen. Men er et løfte mindre hellig og bindende fordi det er Gud vi har lovet det? Skal den kristne se bort fra det han har lovet fordi det mangler visse tekniske begreper og ikke kan håndheves ved lov? Verken gjeldsbrev eller obligasjoner er mer bindende enn et løfte til Guds sak.» – SDA Bible Commentary, bind 6, side 1056.

**Spørsmål til drøftelse**

`Jesus ga disiplene forventningen om hans snarlige gjenkomst og en global misjon. Hvordan bør disse to tingene påvirke vår forståelse av misjon og kallet om å forkynne evangeliet for verden?`

`Noen har sagt: «Vi bør være like rede som om Jesus skulle komme i dag, men fortsette å arbeide [i kirkens oppdrag] som om det ville gå nye 100 år før han kommer.» Hvorfor er dette klokt, og hvordan kan vi anvende det på vår livsoppgave?`

`Hvorfor må Jesu liv, død, oppstandelse og gjenkomst være kjernen i all vår forkynnelse?`

`Hva bør historien om Ananias og Saffira si oss om hvor vanskelig det er for oss å kjenne andres motiver?`

`Har vi en Gamaliel i vår tid? Eller kan du være det? Snakk sammen om hendelser og gi eksempler på nytten av å gi eller ta imot kloke råd. Hva kan vi lære av disse hendelsene?`