---
title:  Livet i urkirken
date:   14/07/2018
---

### Bakgrunnsstoff
Apg 2,42–46, Apg 4,34–35, Apg 3,1–26, Apg 4,1–18, Apg 5,1–11, Apg 5,34–39

> <p>Minnevers</p>
> Hver dag holdt de trofast sammen på tempelplassen, og i hjemmene brøt de brødet og spiste sammen med oppriktig og hjertelig glede. De sang og lovpriste Gud og var godt likt av hele folket (Apg 2,46–47).

Urkirken kunne ikke ha hatt en sterkere følelse av at det hastet. Da Jesus besvarte spørsmålet om opprettelsen av Messias-riket, nevnte han ingen tid (Apg 1,6–8). Dette kunne forstås som at det avhang av Åndens komme og fullførelsen av oppdraget. Da pinsen kom, trodde de første kristne at alt var oppfylt: De hadde fått Ånden og forkynt evangeliet for hele verden. Ja, de hadde ikke forlatt Jerusalem og gått ut til verden, men verden var kommet til dem (Apg 2,5–11).

Det neste som skjedde, var kirkens løsrivelse fra materielle ting. De følte at tiden var kort, så de solgte alt de hadde og viet seg til læren og fellesskapet, mens de fortsatte å vitne om Jesus, men bare i Jerusalem. Det at de hadde alt felles, hjalp de fattige, men det ble snart et problem, og Gud måtte gripe inn for å holde kirken samlet. Det var også da de begynte å møte motstand. Men de sto fast i troen.