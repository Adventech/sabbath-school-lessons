---
title:  Misjonsfortelling
date:   28/09/2018
---

#### Trettende Sabbat 

_Jin Rong Gao, Taiwan_

Etter å ha besøkt Sør-Korea, Japan, Mongolia og Kina skal vi dag møte en mann fra Taiwan. Jin Rong Gao og hans kone fikk jobb på en sykkelfabrikk i Taiwan. Lønnen var dårlig, men de hadde fri på sabbaten.

Etter noen måneder klarte han å skaffe sin bror, fire søstre og andre familiemedlemmer jobb der også, så de kunne ha fri på sabbaten.

Jin Rong slet med den lave lønnen, men ble i jobben på grunn av sabbaten. Og da etterspørselen etter sykkelrammer plutselig økte, fikk de høyere lønn, men det var ikke gratis.

En fredag ettermiddag sa sjefen at alle 16 måtte jobbe på lørdager.

Jin Rong sa: "Det kan jeg ikke."

Sjefen svarte: "Det er opp til deg. Velg mellom sabbaten og jobben."

Den natten sov Jin Rong dårlig. Ikke bare han, men hans kone og slektninger kunne komme til å miste jobben. Han la saken frem for Gud. Neste dag gikk alle sammen i kirken.

Sjefen var rasende. Under halvparten av arbeiderne kom. Han sendte hjem resten og sa at alle måtte komme etter solnedgang og også jobbe søndag.

På tirsdag ble Jin Rong kalt inn til sjefen. "Vil du tjene mer?" spurte han.

"Sa du ikke at jeg ville miste jobben på grunn av sabbaten," svarte Jin Rong.

Sjefen sa at etterspørselen etter sykkelrammer var blitt så stor at han måtte åpne enda en fabrikk. Der kunne Jin Rong være arbeidsleder og få mye høyere lønn. Men han måtte arbeide på lørdag.

Jobben hørtes spennende ut, men Jin Rong takket nei. Sjefen ble ikke sint, men sa at de ville innføre et nytt tidsskjema: Fabrikken ville holde stengt på sabbaten og åpne etter solnedgang, samt være åpen på søndager.

"Ingen jobber på sabbaten, ikke engang sjefen," sa Jin Rong.

Hans medarbeidere er imponert over hans tro, og fire har tatt dåp.

**Fremtidige prosjekter**

- Helsesenter i Lahore, Pakistan
- Helsesenter i Kambodsja
- Språkskole i Laos
- Internasjonal misjonsskole i Nakhon
- Ratcchasima i Thailand