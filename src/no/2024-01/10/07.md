---
title:  Til ettertanke
date:  08/03/2024
---

Les Apg 7 og Hebr 11. Hva sier NT er endemålet for Guds ledelse av sitt folk i historien?

De historiske salmene er sterke vitnesbyrd om Guds troskap mot sitt folk. Hver begivenhet i folkets historie var et skritt mot den endelige oppfyllelsen av løftet om verdens frelser i Jesus fra Nasaret. Selv prøvelsene, som ofte forvirret Guds folk og fikk dem til å tro at Gud hadde forlatt dem, sto under Guds suverene kontroll og var en del av hans forsyn fordi Gud er historiens Herre. Salmisten sier at selv ikke folkets troløshet kan hindre Gud i å være tro mot sitt folk og holde sine løfter. Men de som ikke vendte om, ble utelukket fra paktens velsignelser, og deres endelikt er en advarsel om hvordan mennesker ødelegges av livet uten eller som motstandere av Gud.

Salmene oppmuntrer Guds barn i alle tidsaldre til å håpe på Herren og være tro mot ham. «Det er ingen grunn til å frykte fremtiden hvis vi bare husker hvordan Herren har ledet oss og undervist oss i fortiden.» – Ellen G. White: _Life Sketches of Ellen G. White_, side 196.

Hvis Guds folk skal kunne gå fremtiden fryktløst i møte, må de kjenne sin historie. Ellen G. White råder de troende til å lese Salme 105 og 106 «minst en gang i uken». – _Testimonies to Ministers and Gospel Workers_, side 98.

Guds folks historie viser at Gud ikke har gitt noe løfte i sitt Ord som vil bli stående uoppfylt. Dette inkluderer både Guds løfter om omsorg for den enkelte her og nå og løfter om Kristi annet komme, som skal opprette Guds rike med rettferdighet og fred på den nye jorden.

**Spørsmål til drøftelse**

`Hvilke velsignelser følger av å huske Guds trofasthet da han ledet sitt folk i historien? Hva blir følgene av å glemme eller overse det fortiden lærer oss? Hvordan kan vi bruke det samme prinsippet på oss, som en menighet som er kalt til å gjøre det samme som det gamle Israel ble kalt til?`

`Hvordan oppmuntrer Salmene oss til å anerkjenne forsynets omsorg i vårt liv og ha tålmodighet og tillit til Guds vei, selv når det ikke er lett å forstå det som skjer?`

`Hvordan kan vi gi studiet av Guds folks historie en bredere plass i vårt andaktsliv og i gudstjenestene? Hvordan kan vi være mer bevisste på å fortelle barna våre om Guds folks moderne historie?`