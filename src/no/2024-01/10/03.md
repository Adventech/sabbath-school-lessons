---
title:  Historien og lovprisning
date:  04/03/2024
---

`Les Sal 105. Hvilke historiske hendelser og lærdommer fremheves?`

Salme 105 minnes hendelser som formet paktsforholdet mellom Gud og Israel. Den fokuserer på Guds pakt med Abraham om å gi ham og hans etterkommere det lovede land og hvordan dette løftet ble stadfestet for Isak og Jakob og oppfylt gjennom Josef, Moses og Aron, og i tiden da Kanaan ble inntatt. Salmen gir Guds folk i alle generasjoner håp siden Guds gjerninger i fortiden garanterer Guds uforanderlige kjærlighet til sitt folk til alle tider (Sal 105,1–5; Sal 105,7–8).

Salme 105 ligner Salme 78 (se gårsdagens avsnitt) når det gjelder å fremheve Guds trofasthet mot sitt folk gjennom historien, og den gjør det for å ære Gud og inspirere til trofasthet. Men i motsetning til Salme 78 nevner ikke Salme 105 folkets tidligere feil. Denne salmen har en annen hensikt.

I Salme 105, blir historien sett gjennom Israels største patriarkers liv. Den viser Guds forsyns ledelse og at patriarkene var tålmodige og utholdt vanskeligheter. Patriarkenes utholdenhet og troskap mot Gud ble rikt belønnet. Slik oppfordrer Salme 105 folk til å etterligne patriarkenes tro og tillitsfullt vente på Guds utfrielse.

Salme 105 har et salmenotat (vers 1–7) som viser at for virkelig å prise Gud, må Guds folk kjenne sin historie. Historien både bekrefter vår tro og gir oss grunn til å prise Gud.

Tilbederne tiltales som Abrahams ætt og Jakobs barn (Sal 105,6), og dermed anses de som oppfyllelsen av Guds løfte til Abraham om å gjøre ham til et stort folk (1 Mos 15,3–6). Salmisten understreker kontinuiteten mellom patriarkene og senere generasjoner. Han understreker at Guds lover «gjelder over hele jorden» (Sal 105,7) og formaner dem til ikke å glemme at «vår Gud» også er hele verdens Herre og at hans kjærlighet favner alle folkeslag (Sal 96,1; Sal 97,1). Det er et kall til alle generasjoner av troende om å være trofaste.

`Hvordan bør vi se oss selv i denne rekken av mennesker fra Abraham av? (se Gal 3,29). Hva kan vi lære av denne historien?`