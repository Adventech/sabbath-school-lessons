---
title:  Lekser fra fortiden
date:  02/03/2024
---

### Bakgrunnsstoff
Sal 78, Sal 105, Gal 3,29, Sal 106, Sal 80, 4 Mos 6,22–27, Sal 135

> <p>Minnevers</p>
> Det vi har hørt og kjenner til, det våre fedre har fortalt oss, det skjuler vi ikke for deres barn. For neste slektsledd vil vi lovprise Herren, hans velde og det underfulle han har gjort. (Sal 78,3–4).

I mange salmer består lovprisningen i å gjenfortelle Guds mektige frelseshandlinger. Disse salmene kalles gjerne «frelseshistoriske salmer» eller «historiske salmer». Noen appellerer til Guds folk om å lære av historien, spesielt deres egne og forfedrenes feil. Noen historiske salmer er hymner som fremhever Guds store gjerninger for sitt folk og som styrker tilliten til Gud, som kan og er trofast nok til å fri dem ut av dagens vanskeligheter.

De historiske salmenes hjelper oss å se vårt liv som en del av Guds folks historie og regne den fortiden som vår egen. Siden Kristus har ført oss inn i det historiske Guds folks historie (Rom 8,15; Rom 9,24–26; Gal 4,6–7), er det gamle Israels historiske arv også våre åndelige aners historie. Derfor kan og bør vi lære av deres fortid, som også er vår.

Målet er å innse at hver generasjon av Guds folk spiller en liten, men viktig rolle i den store konflikten.