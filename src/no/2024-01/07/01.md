---
title:  Din nåde når til himmelen
date:  10/02/2024
---

### Bakgrunnsstoff
Sal 136, Sal 51, Sal 130, Sal 113, Sal 123

> <p>Minnevers</p>
> Jeg vil takke deg blant folkene, Herre, lovsynge deg blant folkeslag. For din miskunn når til himmelen, din troskap til skyene. (Sal 57,10–11).

Salmistene innser at de er åndelig fattige og ikke har noe godt å tilby Gud. Det er ikke noe i dem selv som kan anbefale dem for Guds hellige trone (Sal 40,18). De forstår at de trenger Guds nåde like fullt som vi.

Kort sagt, de trenger evangeliet.

Salmene understreker at mennesket er helt avhengig av Guds barmhjertighet. Heldigvis er Guds barmhjertighet evig, som det fremgår av både Guds skaperverk og Guds folks historie (Sal 136). For den evige Gud er menneskelivet like flyktig som gressets, men Gud synes synd på menneskene og fornyer deres kraft (Sal 103,3; Sal 103,5; Sal 103,15), og i ham har de løftet om evigheten.

Guds folk finner trøst i at Herren er tro mot sin pakt. Folkets bønner kan være fortvilte, men de er ofte fylt med håp fordi de rettes til en medfølende Far i himmelen (Sal 103,13; Sal 68,6; Sal 89,27). Nye opplevelser av Guds nåde og kjærlighet styrker beslutningen om å tilbe og tjene bare Gud.