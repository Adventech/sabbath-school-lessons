---
title:  Hans miskunn varer evig
date:  11/02/2024
---

`Les Sal 136. Hvilken tanke dominerer i denne salmen? Hvor finner salmisten bevis for sin påstand?`

Salme 136 ber Guds folk prise Herren for hans barmhjertighet slik den kan ses i skaperverket (Sal 136,4–9) og i Israels historie (Sal 136,10–22). «Miskunn» (hebraisk khesed, «urokkelig kjærlighet») formidler Guds godhet og troskap mot skaperverket og pakten med Israel. Salmen viser at Guds enorme kraft og storhet er forankret i hans urokkelige kjærlighet.

Herren er «gudenes Gud» og «herrenes Herre», et hebraisk uttrykk som betyr «den største Gud» (Sal 136,1–3), ikke at det finnes andre guder, men at han er den eneste Gud.

Herrens store undere, som ikke kan kopieres av noen andre, er uomtvistelige bevis for hans herredømme (Sal 136,4). Gud skapte himmelen, jorden og himmellegemene, som hedningene tilber (5 Mos 4,19). Salmene fratar de hedenske gudene og alle menneskets grunner til selvtillit, deres autoritet. De er bare et resultat av skapelsen. De er bare skapte ting og ikke skaperen, og det er en stor forskjell.

Bildet av Herrens sterke hånd og utstrakte arm (Sal 136,12) understreker Guds kraft og hvor langt hans miskunn rekker.

Guds miskunn i skaperverket og historien bør inspirere hans folk til å stole på ham og være trofaste mot hans pakt. Omkvedet «evig varer hans miskunn» gjentas 26 ganger i Salmene og forsikrer tilbederne om at Herren ikke forandrer seg og vil gjenta sin godhet for hver ny generasjon. Gud husker sitt folk (Sal 136,23) og er trofast mot sin nådepakt. Troen på Herrens evige miskunn står sentralt i bibelsk tro, som inkluderer glad tilbedelse og tillit samt omvendelse.

Sal 136 (vers 23–25) avsluttes med Guds omsorg for hele verden. Guds barmhjertighet gjelder ikke bare Israel, men hele skaperverket. Dermed taler salmen om Guds frelsende nåde som universell og formaner hele verden til å slutte seg til Israels lovprisning av Herren (se også Luk 2,10; Joh 3,16; Apg 15,17).

`Hvordan åpenbarer bildet av Jesus på korset, der han dør for våre synder, den store sannheten om Gud, at «hans miskunn varer evig»?`