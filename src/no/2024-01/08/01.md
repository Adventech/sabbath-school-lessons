---
title:  Visdom til et rettferdig liv
date:  17/02/2024
---

### Bakgrunnsstoff
Sal 119,1–16, Sal 90, Joh 3,16, Sal 95,7–11, Sal 141, Sal 128

> <p>Minnevers</p>
> Lær oss å telle våre dager så vi kan få visdom i hjertet! (Sal 90,12).

Vi har sett at Guds nåde gir syndsforlatelse og skaper et nytt hjerte hos angrende syndere som nå lever i tro.

Guds Ord gir også veiledning i et rettferdig liv (Sal 119,9–16). Å holde Guds lov er ikke lovtrelldom, men et liv i Guds nærhet, fullt av velsignelser (Sal 119,1–2; Sal 128).

Men den rettferdiges liv er ikke uten fristelser. Noen ganger kan de rettferdige bli fristet av syndens finurlige natur (Sal 141,2–4) og falle for fristelsen. Gud tillater prøvelser så hans barns trofasthet kan tre klart frem. Hvis Guds barn gir akt på hans veiledning og formaning, vil deres tro bli renset og tilliten til Gud styrket. Visdom til et rettferdig liv oppnås ved å leve med Gud midt i fristelser og utfordringer. Så bønnen om at Gud må lære oss å telle våre dager slik at vi kan få visdom i hjertet (Sal 90,12), avspeiler en beslutning om å vandre i trofasthet mot Herren.