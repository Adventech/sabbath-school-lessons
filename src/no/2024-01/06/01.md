---
title:  Jeg vil reise meg
date:  03/02/2024
---

### Bakgrunnsstoff
Sal 18,4–19, Sal 41,2–4, 5 Mos 15,7–11, Sal 82, Sal 96,6–10, Sal 99,1–4, Rom 8,34

> <p>Minnevers</p>
> «De hjelpeløse blir undertrykt, og de fattige stønner, derfor vil jeg reise meg nå», sier Herren. «Jeg vil berge den som blir foraktet.» (Sal 12,6).

Vår tidsalder er ikke den eneste der ondskap, urettferdighet og undertrykkelse raser. Salmistene levde også i en slik tid. Og Salmene er Guds protester mot verdens vold og undertrykkelse.

Ja, Herren er langmodig og holder tilbake sin vrede i sin store overbærenhet, for han vil ikke at noen skal gå fortapt, men vende om (2 Pet 3,9–15). Og selv om Guds rette tid å gripe inn ikke alltid faller sammen med våre forventninger, kommer dagen da Gud dømmer (Sal 96,13; Sal 98,9). Til da må vi stole på ham og hans løfter.

Bare Skaperen, som har bygd sin trone på rett og rettferdighet (Sal 89,15; Sal 97,2), kan gi verden stabilitet og velstand med sin suverene dom. Guds dom omfatter utfrielse av de undertrykte og ødeleggelse av de ugudelige (Sal 7,7–18).

Det er vi lovet, og det vil komme en dag – men til Guds tid, ikke vår, noe salmisten understreker.