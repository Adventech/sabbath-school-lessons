---
title:  Til ettertanke
date:  09/02/2024
---

Les Ellen G. White: «Saligprisningene» i _I naturens tempel_, side 15–50.

Salmene protesterer mot likegyldighet overfor urettferdighet, de nekter å godta ondskap. De er ikke motivert av ønsker om hevn, men av iver etter å ære Guds navn. Derfor passer det seg at de rettferdige gleder seg når de ser Guds hevn over det onde, for slik blir Guds navn og hans rettferdighet gjenreist i verden (Sal 58,11–12). Salmene forplikter folk til å heve sin røst mot det onde og vente på at Guds rike skal komme i sin fylde. I Salmene får vi løfte om guddommelig trøst og utfrielse. Herren skal reise seg!

«‘Når de spotter og forfølger dere,’ sa Jesus, ‘da gled og fryd dere.’ Han minnet sine tilhørere om profetene som talte i Herrens navn og var ‘forbilde i å lide ondt og være tålmodig’. Jak 5,10. Abel, den første kristne av Adams barn, døde som martyr. Enok vandret med Gud, og verden kjente ham ikke. Noah ble spottet og hånet som fanatiker og urostifter. ‘Andre ble pint og ville ikke ta imot utløsning, for at de kunne få del i en bedre oppstandelse.’ Hebr 11,35–36.» – Ellen G. White: _I naturens tempel_, side 38–39.

**Spørsmål til drøftelse**

`Den smertelige erkjennelsen av ondskapen i verden kan få en til å lure på om Gud faktisk er konge, men hvordan kan vi få en urokkelig tro som holder også under fristelse? Det vil si: Hva må vi fokusere på for å bevare troen på Guds kjærlighet og godhet og makt? Hva bør korset si oss om Gud?`

`Hvorfor er det viktig at vi ikke stoler på menneskelige midler (ledere, institusjoner og sosiale bevegelser) som den endelige visdom og løsning for rettferdighet i verden, men bare på Guds Ord og dom?`

`Hva er de praktiske følgene av sannheten om at helligdommen er stedet for Guds dom?`

`Hvordan skal vi forstå de harde ordene i noen salmer? Hvordan hjelper disse uttalelsene oss å forholde oss til dem som skrev dem?`