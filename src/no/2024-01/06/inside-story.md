---
title:  Misjonsfortelling
date:  09/02/2024
---

#### Kostbar kopp te

_Terrance, India (av Andrew McChesney)_

Terrance var oppe hele natten for å fullføre en stor skoleoppgave mens han studerte til å bli sykepleier ved Lowry Adventist University i India. Han var glad i te, og rundt 04:30 gikk han til kjøkkenet for enda en kopp, men det var tomt. Han visste om en som solgte varm te litt inne byen. Han kunne ta vennens motorsykkel og kjapt stikke inn og tilbake for å fullføre oppgaven.

Et øyeblikk etter brølte Terrance nedover en stor gate i 85 km/t. Fartsgrensen var 50 km/t for motorsykler i Bengaluru. Han hadde heller ikke hjelm på seg. Plutselig kjørte en bil full av fulle ungdommer opp ved siden av ham. De kjørte tett innpå ham og motorsykkelen hans. Terrance ble provosert, og ropte til dem, men de kastet bare fornærmelser tilbake. Nå ble Terrance sint og økte farten til 100 km/t. Han la ikke merke til fartsdumpen foran seg. Han traff den, og alt gikk i svart.

Det neste Terrance visste, var at han våknet i sengen. Klokken viste 08:45. Det var på tide å gå for å levere inn oppgaven. Han prøvde å reise seg, men kroppen hans reagerte ikke. Han så seg rundt, men kjente ikke igjen stedet. Han så en kalender. Han hadde jobbet med sykepleieroppgaven i juli, men kalenderen sa at det var august. På veggen hang et bilde av foreldrene og broren, men han kjente bare igjen broren. Han var faktisk hjemme, men han visste det ikke.

Moren kom inn i rommet. Da hun så at Terrance var våken, gråt hun og klemte ham. «Jeg er så glad for at du er våken,» sa hun. Terrance kunne bare svare: «Hvem er du?»

Det gikk en uke før han kjente igjen foreldrene sine.

Ulykkesnatten hadde pastoren ved Lowry Adventist University fått en telefon fra politiet som sa: «Hent liket.» Pastorens nummer hadde vært under setet på den lånte motorsykkelen som nødnummer. Det hadde tatt tid før folk skjønte at «liket» var ham og ikke vennen som eide motorsykkelen.

Terrance drev inn og ut av bevissthet i flere dager. Foreldrene hadde ikke penger til sykehusregningene hans, men venner fra Lowry Adventist University hjalp til med penger og bønner. Pastoren kom ofte på besøk. Tre måneder gikk fra ulykkestidspunktet til Terrance kom tilbake til universitetet.

I dag er han sykepleier. Han er takknemlig til Gud, sin familie og mange venner på universitetet for sin andre sjanse i livet. «Det var meningen at jeg skulle blitt døpt for lenge siden, men jeg følte jeg måtte være forsiktig med hva jeg gjorde, så jeg ventet. Etter ulykken kjente jeg at jeg ikke skulle vente lenger. Du vet aldri hva som vil skje videre i livet.» Han ble døpt ved universitetet.

Hans råd til andre mennesker, spesielt unge mennesker, er enkelt. «Gud er ikke ferdig med deg før han sier det. Gud har planer for at du skal motta nåde og barmhjertighet på måter som du aldri forventet eller tenkt på.»

En del av dette kvartalets trettende sabbatsoffer vil bidra til å bygge en engelsk kirke på universitetsområdet til Lowry Adventist University i Bengaluru, India. Universitetet har aldri hatt et kirkebygg stort nok for studentmassen i sin mer enn 100-årige historie. Takk for din sjenerøse gave den 30.