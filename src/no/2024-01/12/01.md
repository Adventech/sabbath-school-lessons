---
title:  Tilbedelsen som ingen ende tar
date:  16/03/2024
---

### Bakgrunnsstoff
Sal 134, Jes 42,10–12, Åp 14,3, Sal 15, Sal 101,1–3, Sal 96, Åp 14,6–12, Joh 4,23–24

> <p>Minnevers</p>
> Jeg vil synge for Herren hele mitt liv, spille for min Gud så lenge jeg er til. (Sal 104,33).

Etter hvert som vår opplevelse av Guds nåde og kraft tiltar, spør vi med salmisten: «Hva kan jeg gi Herren igjen for alt det gode han gjør?» (Sal 116,12). Svaret må bli å vie sitt liv til å være trofast mot Gud.

I Salmene er ikke Israel bare et folk, men «den store forsamlingen» (Sal 22,23; Sal 22,26; Sal 35,18). Dette viser at Israels primære kall er å prise Gud og vitne om ham for andre folk fordi Herren vil at hele verden skal slutte seg til hans folks tilbedelse. Herrens folk er de rettferdige som tilber Herren og setter sitt håp til ham og hans kjærlighet.

Å prise Herren i forsamlingen oppfattes som den ideelle tilbedelse. Det betyr ikke at den enkeltes bønn og lovprisning ikke er viktig. Nei, den enkeltes gudsdyrkelse fornyer den felles tilbedelsen (Sal 22,23; Sal 22,26) samtidig med at den enkeltes tilbedelse når sitt fulleste potensial i fellesskapet. Dette fellesskapet kalles også «de rettskafnes … forsamling» (Sal 111,1). De rettskafne kjenner Gud (Sal 36,11) og er kjent av Gud (Sal 37,18), og denne opplevelsen gjennomsyrer alle sider av livet.