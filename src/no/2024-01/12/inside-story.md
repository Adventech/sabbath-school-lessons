---
title:  Misjonsfortelling
date:  22/03/2024
---

#### Glad for å være i live

_Shiva, India (av Andrew McChesney)_

Shiva ba bare til tradisjonelle guder og gudinner i India. Han ble overrasket da hans voksne datter, Arati, bestemte seg for å tro på en annen Gud som heter Jesus. Shiva var mistenksom overfor denne nye Gud. Men han sluttet å bekymre seg da han så at det skjedde positive forandringer i Arats liv da hun ba til Jesus. Likevel ba han bare til sine guder og gudinner. Han var en gammel mann, og han så ikke noe behov for denne nye Gud.

Så falt Shiva stygt hjemme. Datteren hans hastet ham til sykehuset, og etter noen dager brakte hun ham hjem for å ta vare på ham. Når hun snakket med venner på telefonen, kunne Shiva høre henne be for hans helse. Etter tre måneder ble Shiva helt frisk. Han fortsatte å be til sine guder og gudinner.

Så fikk han nok et stygt fall. Han hadde pådratt seg ribbeinsbrudd, og legen anbefalte total hvile i 15 dager. Da han kom hjem, begynte helsen å bli dårligere. Datteren hans, Arati, var bekymret, og hun tok ham med til et livsstilssenter for syvendedags adventister.

Under ledelse av en adventistlege begynte Shiva sakte å gjenvinne sin styrke. En ung mann som het Markus tok seg av Shiva på rommet sitt. Han var veldig snill og omsorgsfull. Gjennom Markus fikk Shiva en følelse av Jesu kjærlighet for første gang. Han så Jesus gjennom Markus’ godhet.

Shiva gikk på gudstjenester i kirken hver lørdag i de fire månedene han bodde på senteret. Han lærte om Jesus. Han lærte om sabbaten. Han lærte om viktigheten av god ernæring. En dag holdt en besøkende predikant en preken som rørte ved Shivas hjerte. Shiva følte et sterkt ønske om å gi sitt hjerte til Jesus.

Men så ble Shivas oppmerksomhet fra åndelige saker avledet av noen problemer i familien. Han glemte sitt ønske om å leve for Jesus. Hans helse begynte å forverres igjen. Men ved hjelp av adventistlegen og Markus klarte Shiva å få kreftene tilbake. Da først la Shiva merke til et mønster: Hver gang han gikk bort fra Jesus, syntes han å lide av helseutfordringer. Det virket som om Jesus kalte ham til å bli nær ham. Shiva bestemte seg i det øyeblikket for å gi sitt hjerte til Jesus. Han ringte datteren sin. «Før jeg dør i morgen, ville det være bedre å akseptere Jesus som min personlige frelser i dag,» sa han. Den 78 år gamle mannen kom opp av vannet i en indisk elv som et nytt Kristi barn. I dag ber ikke Shiva lenger til gudene og gudinner.

Han ber bare til himmelens Gud. Han takker Jesus for å holde ham i live også i dag.

«Jeg er takknemlig til Jesus for at datteren min tok meg med til det livsstilssenteret,» sa han. «Ellers ville jeg ikke ha kjent Jesus og fått en sjanse til å akseptere ham som min personlige frelser.»

Takk for deres misjonsoffer på sabbatsskolen som bidrar til å dele Jesu kjærlighet med mennesker i India og rundt om i verden. Takk for ditt trettende sabbatsoffer som spesifikt vil gå til prosjekter i India og Nepal den 30. mars.