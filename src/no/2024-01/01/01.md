---
title:  Hvordan lese salmene
date:  30/12/2023
---

### Bakgrunnsstoff
1 Krøn 16,7, Neh 12,8, Sal 25,1–5, Sal 33,1–3, Rom 8,26–27, Sal 82,8, Sal 121,7

> <p>Minnevers</p>
> «Det var dette jeg talte om da jeg ennå var sammen med dere og sa at alt måtte oppfylles som står skrevet om meg i Moseloven, hos profetene og i Salmene.» Da åpnet han deres forstand så de kunne forstå skriftene. (Luk 24,44–45).

Salmene har vært bønnebok og salmebok for jøder og kristne gjennom tidene. Og selv om boken mest er salmistenes egne ord rettet til Gud, har Salmene ikke sitt opphav hos dødelige, men hos Gud, som inspirerte deres tanker.

Ja, Gud inspirerte dem til å skrive det de gjorde, og derfor taler Gud til oss gjennom sine tjenere og ved sin Ånd i Salmene som i hele Skriften (2 Pet 1,21). Jesus, apostlene og NTs forfattere siterte Salmene og viste til dem som Guds Ord (Mark 12,10; Joh 10,34–35; Joh 13,18). De er like mye Guds Ord som 1. Mosebok og Romerbrevet.

Salmene er hebraisk poesi skrevet av forfattere fra det gamle Israel, og derfor gjenspeiler de sin verden, enda så universelle budskapene er. For å forstå Salmenes budskaper, er det nødvendig å ta imot Salmene som Guds Ord og merke seg deres poetiske trekk og deres historiske, teologiske og liturgiske sammenheng.