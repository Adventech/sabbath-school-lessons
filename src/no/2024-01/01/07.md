---
title:  Til ettertanke
date:  05/01/2024
---

Les Ellen G. White: «Salomos tempel» i _Alfa og Omega_, bind 2, side 335–344; «Fordelene ved musikk» i _Ung i dag_ (MYP 291).

Salmenes bok består av 150 salmer, som er gruppert i fem bøker: Bok 1 (Salme 1−41), Bok 2 (Salme 42−72), Bok 3 (Salme 73−89), Bok 4 (Salme 90−106) og Bok 5 (Salme 107−150). Inndelingen er en tidlig jødisk tradisjon som er parallell med inndelingen av de fem Mosebøkene.

Salmene antyder tidligere salmesamlinger: Korah-sangernes-samling (Salme 42−49,84,85,87 og 88), Asaf-samlingen (Salme 73−83), festreisesangene (Salme 120−134) og Halleluja-salmene (Salme 111−118, 146−150). Salme 72,20 vitner om en mindre samling av Davids salmer.

De fleste salmene er forbundet med kong Davids og det tidlige monarkiets tid (1000-tallet f.Kr.), men samlingen fortsatte å vokse i århundrene under det delte monarkiet, eksilet og tiden etter eksil. Det kan tenkes at de hebraiske skriftlærde under Esra kombinerte de eksisterende mindre salmesamlingene til én bok da de arbeidet med gudstjenesteordningen i det nye tempelet.

Det at skriftlærde konsoliderte Salmenes bok gjør dem ikke mindre inspirert. Gud ledet deres arbeid (Esra 7,6; Esra 7,10). Salmenes guddommelig-menneskelige natur kan sammenlignes med foreningen av det guddommelige og det menneskelige i Jesus. «Med sine gudgitte sannheter uttrykt på menneskelig språk er Bibelen en forening av det guddommelige og det menneskelige. En slik forening eksisterte i Kristi natur, som var Guds sønn og Menneskesønnen. Derfor er det sant om Bibelen, som det var for Kristus, at ‘Ordet ble kjød og tok bolig iblant oss’» – Ellen G. White: _The Great Controversy_, side 8.

**Spørsmål til drøftelse**

`Hva betyr det at Salmene er guddommelig-menneskelige bønner og salmer? Hvordan viser dette den nærhet Gud ønsker med sitt folk? Hvordan avslører det hvor nær Gud er?`

`Snakk om en gang dere fant noe i Salmene som talte direkte til deres egen situasjon. Hvilken trøst og håp fant dere der?`