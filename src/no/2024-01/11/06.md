---
title:  Urokkelig som Sion-fjellet
date:  14/03/2024
---

`Les Sal 125,1–2. Hvordan fremstilles de som stoler på Gud?`

De som stoler på Gud, sammenlignes med Sion-fjellet, symbolet på urokkelig kraft. Utsikten over fjellene som omgir Jerusalem, overbeviste salmisten om Guds beskyttelse (Sal 5,13; Sal 32,7; Sal 32,10). I motsetning til de fjellene som styres av de ugudelige og blir kastet i havet (Sal 46,3), vekker den stor tillit, den imponerende holdbarheten til fjellet som Jerusalem var bygget på. Tilliten til Guds beskyttelse blir enda dristigere i møte med den harde virkelighet der ondskapen så ofte ser ut til å seire. Men selv midt i denne ondskapen kan Guds folk ha håp.

`Les Sal 125,3–5. Hvordan blir de rettferdige fristet? Hva kan vi lære av det?`

Guds barn kan bli motløse av de urettferdiges suksess og kanskje fristet til å etterligne dem (Sal 73,2–13; Sal 94,3). Sion-fjellets stabilitet kan ikke hjelpe dem som forlater Herren. Folket har frihet til å «løfte hånden til urett» (Sal 125,3) og gå «krokveier» (Sal 125,5). Herren er rettferdig og vil dømme dem som gjør opprør sammen med andre syndere som ikke angrer.

Her er oppfordringen til Guds folk om å være faste i sin i tro og tillit til Herren, slik som Sion-fjellet er deres urokkelige tilflukt. Så vi kan stole på Guds godhet selv om det er ting vi ikke forstår.

«Syndens opprinnelse i verden, Kristus som ble menneske, oppstandelsen og mange andre emner som er omtalt i Bibelen, er gåter som er for dype til å forklares eller helt bli forstått av noe menneske. Men selv om vi ikke kan forstå alle hemmelighetene i Guds ledelse, har vi ingen grunn til å tvile på hans Ord ... Overalt møter vi under som ligger over vår forstand. Er det da å undre seg over at det også i åndens verden er hemmeligheter som vi ikke kan fatte? Vanskeligheten ligger utelukkende i mennesketankens svakhet og begrensning. Gud har i Den hellige skrift gitt oss tilstrekkelige beviser på dens guddommelige karakter, og vi bør ikke tvile på hans ord fordi vi ikke kan forstå alle hemmelighetene i hans forsyn.» – Ellen G. White: _Veien til Kristus_, side 127.