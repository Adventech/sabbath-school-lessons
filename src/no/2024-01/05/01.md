---
title:  Herrens sanger på fremmed jord
date:  27/01/2024
---

### Bakgrunnsstoff
Sal 79,5–13, Sal 88,4–13, Sal 69,2–4, Sal 22,2, Sal 77, Sal 73,1–20, 1 Pet 1,17

> <p>Minnevers</p>
> «Hvordan kan vi synge Herrens sanger på fremmed jord?» (Sal 137,4).

Vi skal ikke langt inn i Salmenes bok for å se at Salmene hører en ufullkommen verden til, en med synd, ondskap, lidelse og død. Skaperverket og Guds rettferdige lover er konstant truet av ondskap. Etter hvert som synden ødelegger verden stadig mer, har jorden blitt «et fremmed land» for Guds folk. Denne virkeligheten skaper et problem for salmisten: Hvordan leve et liv i tro i et fremmed land?

Vi har sett at salmistene anerkjenner Guds suverene makt og rettferdige dommer. De vet at Gud er en evig og aldri sviktende tilflukt og hjelp i tunge tider. Derfor blir salmistene iblant forvirret av Guds tilsynelatende fravær og det ondes oppblomstring. Salmenes paradoksale natur som bønner ses i salmistenes svar på Guds tilsynelatende taushet. Salmistene reagerer med andre ord på Guds opplevde fravær, ikke bare Guds nærvær.