---
title:  Vente på Herren
date:  23/03/2024
---

### Bakgrunnsstoff
Sal 27,14, Rom 8,18–25, Sal 131, Matt 18,3, Sal 126, Sal 92, Mark 16,1–8, 2 Pet 1,19

> <p>Minnevers</p>
> «Sett ditt håp til Herren! Vær frimodig og sterk, ja, sett ditt håp til Herren!» (Sal 27,14).

Dette er den siste uken i dette kvartalets studium av Salmene. Den åndelige reisen har ført oss gjennom opplevelsen av ærefrykt for skaperen, kongen og dommeren; gjennom gleden over Guds utfrielse, tilgivelse og frelse; gjennom sorg og klage; og gjennom løftene om Guds evige nærvær og forventningen om dagen da hele universet skal tilbe Gud. Reisen fortsetter mens vi lever i håpet om Herrens komme inntil vår lengsel etter Gud får sin endelige oppfyllelse. Hvis det er ett siste ord vi kan hente fra salmene, bør det være «vent på Herren».

Å vente på Herren er ikke en passiv og fortvilet venting. Nei, å vente på Herren er en handling full av tillit og tro som viser seg i handling. Når vi venter på Herren, forvandles tunge stunder til forventning om en strålende morgen (Sal 30,5; Sal 143,8). Det gir fornyet håp og fred. Det inspirerer oss til å arbeide hardere ved å bringe inn en rikelig høst fra Herrens misjonsmarker (Sal 126,6; Matt 9,36–38). Når vi venter på Herren, blir vi aldri til skamme, og vi blir rikelig belønnet, for Herren er tro mot alle sine løfter (Sal 37,7–11; Sal 37,18; Sal 37,34; Sal 71,1; Sal 119,137–138).