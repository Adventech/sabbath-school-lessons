---
title:  Gleden kommer om morgenen
date:  28/03/2024
---

`Les Sal 5,4; Sal 30,6; Sal 49,15; Sal 59,17; Sal 92,3; Sal 119,147; 2 Pet 1,19 og Åp 22,16. Hvilken tid på dagen er symbolsk fremstilt som tiden for Guds frelse, og hvorfor?`

I Salmene er morgenen gjerne tiden da Guds frelse er forventet. Morgenen åpenbarer Guds gunst, som avslutter fortvilelsens og vanskelighetenes lange natt (Sal 130,5–6). I Salme 143 vil Guds utfrielse vende dødens mørke (Sal 143,3) her og nå til lyset av en ny morgen (Sal 143,8), og det å være i graven (Sal 143,7) til å stå på «jevn grunn» (Sal 143,10).

`Les Mark 16,1–8. Hva skjedde den morgenen det tales om her, og hvorfor er det viktig for oss?`

Jesu Kristi oppstandelsesmorgen åpnet veien for Guds frelses evige morgen for alle som tror på hans navn. Jesu disipler opplevde den fulle kraft av løftet i Salme 30,6: «Om kvelden kommer gråt som gjest, om morgenen blir det frydesang», da de møtte sin oppstandne Herre. Det er bare ved Guds godhet og ubetingede kjærlighet at vår gråt forvandles til fryd (Sal 30,6; Sal 30,8).

Som morgenstjernen kunngjør en ny dags fødsel, slik varsler troen det evige livs nye virkelighet i Guds barn (2 Pet 1,19). Jesus kalles morgenstjernen (Åp 22,16) som vi venter spent på skal opprette sitt rike der det ikke lenger skal være natt, ondskap og død (Åp 21,1–8; Åp 21,25). Det er egentlig dette vi venter på når vi snakker om å vente på Herren. Og det er så absolutt verd ventetiden.

«Over Josefs åpne grav hadde Kristus med seier forkynt: ‘Jeg er oppstandelsen og livet’. Bare Guddommen kunne uttale disse ordene. Alle skapte vesener lever ved Guds vilje og makt. De er avhengige mottagere av Guds liv. Alle, fra den mektigste seraf til den ringeste skapning, blir oppholdt av ham som er livets kilde. Bare han som er ett med Gud, kunne si: ‘Jeg har makt til å gi mitt liv og makt til å ta det igjen.’ I sin guddommelighet hadde Kristus makt til å bryte dødens lenker.» – Ellen G. White: _Alfa og Omega_, bind 5, side 337.

`Det har blitt sagt at vi fikk døden etset inn i cellene våre ved fødselen. Det er jo sant, iallfall for oss falne vesener, men hva har Jesu oppstandelse lovet oss om dødens midlertidighet? Hvorfor må vi ikke glemme hvor midlertidig vår død er?`