---
title:  En fortvilelsens salme
date:  09/01/2024
---

Ved å be Salmene blir det lettere å finne ord til våre bønner. Salmene overvåker vår opplevelse og gjør den utholdelig ved å gi håp og forsikring om Guds nærvær.

`Les Salme 22. Hva kan denne salmen lære oss om tillit til Gud midt i store lidelser?`

Ordene i Salme 22,2 kan hjelpe lidende mennesker å uttrykke sin sorg og følelse av ensomhet: «Min Gud, min Gud, hvorfor har du forlatt meg? Hvorfor er du så langt borte når jeg trenger hjelp og skriker ut min nød?»

Kristne kjenner disse ordene godt, for Jesus uttalte dem på korset, og de viser hvor viktige Salmene var for Jesus (se Matt 27,46).

Men midt i lidelsen og prøvelsene finner vi også disse ordene: «Jeg vil fortelle mine brødre om ditt navn. Midt i forsamlingen vil jeg lovprise deg.» (Sal 22,23).

Og selv om akkurat disse følelsene kanskje ikke sammenfaller med forfatterens nåværende dilemma, så uttrykte salmisten likevel sin tro på Gud og sa at han uansett ville prise Gud.

Poenget er at når de gir oss ord å be, lærer Salmene oss å se ut over vår situasjon her og nå og i tro se tiden da vi ved Guds nåde får livet vårt tilbake.

Det å be Salmene gir den bedende nye åndelige horisonter. Salmene lar oss uttrykke våre følelser og vår forståelse, men vi blir ikke stående der vi er nå. Den bedende ledes til å overlate sine byrder, sin smerte, skuffelse, sinne og fortvilelse til Gud og stole på ham, uansett hva.

Den bevegelsen fra klagerop til lovprisning som vi finner i mange salmer, antyder den åndelige forvandlingen de troende opplever når de mottar Guds nåde og trøst i bønn.

`Hvordan kan vi lære å se forbi våre prøvelser her og nå og stole på Guds godhet, samme hva vi står overfor nå?`