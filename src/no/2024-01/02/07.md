---
title:  Til ettertanke
date:  12/01/2024
---

Les Salme 42,9 og Ellen G. White: «Poesi og sang» i _Utdanning for livet_, side 84–89. Hva er sammenhengen mellom bønn ifølge disse tekstene?

Ellen G. White beskriver Davids angersalmer (f.eks. Sal 51) som sjelens og bønnens språk som skildrer sann sorg over synd (se _Veien til Kristus_, side 24–25.) Hun oppfordrer de troende til å lære tekster fra Salmene utenat som et middel til å fremme følelsen av Guds nærhet i livet og fremhever Jesu praksis med å bruke Salmene i møtet med fristelser og frykt. Hun sier også: «Tenk så ofte dette gjentar seg ved åndelige opplevelser: Ordene i hellige sanger åpner angerens, troens, håpets og kjærlighetens kilder i sjelen! ... Ja, mange sanger er bønn.» – _Utdanning for livet_, side 86–89.

Når vi ber og synger salmene, får vi del i salmistenes utholdenhet, frimodighet, mot og håp. De oppmuntrer oss til å fortsette vår åndelige reise og trøster oss med at vi ikke er alene. Andre har også gått gjennom mørke tider og likevel vunnet seier ved Guds nåde. Samtidig viser Salmene oss glimt av Kristi forbønn for oss, han som alltid lever for å be for oss (Hebr 7,25).

Når de bruker Salmene i bønn og tilbedelse, blir trosfellesskapet oppmerksom på hele spekteret av menneskelig erfaring og lærer å ta del i de ulike sidene av denne opplevelsen. Salmene er guddommelig-menneskelige bønner og sanger. Derfor vil det å bruke Salmene i tilbedelsen føre det troende fellesskapet til sentrum for Guds vilje og helbredende nåde.

**Spørsmål til drøftelse**

`Hvorfor er ikke spontane bønner uten veiledning den eneste måten å be på? Hvordan kan bønnelivet bli bedre av Bibelens bønner?`

`Hvordan kan Salmene berike vår opplevelse av fellesbønn? Drøft noen praktiske måter menigheten kan gjøre bruk av Salmene i gudstjenestene.`

`Hva sier Salmene om menneskets komplekse trosreise og kraften i Guds helbredende nåde?`