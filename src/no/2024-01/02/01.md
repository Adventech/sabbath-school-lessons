---
title:  Lær oss å be
date:  06/01/2024
---

### Bakgrunnsstoff
Sal 105,5, Kol 3,16, Jak 5,13, Sal 44, Sal 22, Sal 13, Sal 60,3–7

> <p>Minnevers</p>
> En gang var han et sted og ba. Da han var ferdig, sa en av disiplene til ham: «Herre, lær oss å be, slik Johannes lærte sine disipler». (Luk 11,1).

Mange kristne tror at bare spontan, ulært bønn er ekte bønn. Men Jesu disipler ble rikt belønnet da de ba Jesus lære dem å be. Gud plasserte en bønnebok midt i Bibelen, ikke bare for å vise oss hvordan Guds folk ba i gammel tid, men også for å lære oss å be.

Fra de tidligste tider har Salmene formet Guds folks bønner, også Jesu bønner (1 Krøn 16,7; 1 Krøn 16,9; Neh 12,8; Matt 27,46; Ef 5,19). Denne uken skal vi se på den rollen Salmene spilte for å hjelpe Guds folk på reisen gjennom livet og til å vokse i forholdet til Gud. Vi bør huske at salmene er bønner og uvurderlige, ikke bare for sin teologiske innsikt, men også for den måten de kan berike og forvandle våre bønner på.

Det å be Salmene har hjulpet mange troende til å få og bevare et regelmessig og rikt bønneliv.

Denne uken skal vi se mer på Salmene, spesielt i sammenheng med tider når det ikke går bra for oss.