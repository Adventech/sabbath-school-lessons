---
title:  En dag i Jesu virke
date:  06/07/2024
---

### Bakgrunnsstoff
Mark 1,16–45, Joh 1,29–42, Mark 5,41, Luk 6,12, 3 Mos 13

> <p>Minnevers</p>
> Jesus sa til dem: «Kom og følg meg, så vil jeg gjøre dere til menneskefiskere!» (Mark 1,17).

Evangeliene innleder Jesu virke på hver sin måte.

- Hos Matteus kaller Jesus disipler og holder deretter Bergprekenen.
- Hos Lukas holder Jesus sin første sabbatspreken i synagogen i Nasaret.
- Johannes forteller om hvordan noen av de første disiplene blir kalt og om bryllupet i Kana, der Jesus gjør sitt første tegn.
- Hos Markus kaller Jesus fire disipler, og vi hører om en sabbat i Kapernaum og det som fulgte.

Denne «sabbaten med Jesus» i begynnelsen av Markusevangeliet gir oss en fornemmelse av hvem Jesus er. I hele avsnittet for denne uken er det lite av Jesu ord som er nedtegnet: et kort kall til disippelskap, en befaling til en demon, en plan om å besøke andre steder og helbredelsen av en spedalsk med beskjed om å vise seg for en prest for å bli ren. Vekten ligger på handling, særlig helbredelser. Evangelisten bruker gjerne ordet straks for å illustrere den raske handlingen i Jesu virke.