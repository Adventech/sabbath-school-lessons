---
title:  Til fordypning
date:  26/07/2024
---

Ellen G. White: «En såmann gikk ut for å så» i _Ord som lever_, side 14–38.

«Sann hellighet er også sann helhet i tjenesten for Gud. Dette er selve vilkåret for et sant kristenliv. Kristus forlanger en total helligelse, en udelt tjeneste. Han gjør krav på hjertet, sinnet, sjelen og livsstyrken. Selvet må vi ikke degge for. Den som lever for seg selv, er ikke noen kristen.

Kjærligheten må være prinsippet for vår handling. Kjærlighet er det grunnleggende prinsippet for Guds styre i himmelen og på jorden. Den må bli grunnlaget for den kristnes karakter. Den – og bare den – kan gjøre ham stø. Den – og bare den – kan sette ham i stand til å stå fast i prøver og fristelser.

Og kjærligheten vil åpenbare seg i offer. Forløsningsplanen ble lagt i selvoppofrelse – et offer med en bredde, en dybde og en høyde som gjør det grenseløst. Kristus ga alt for vår skyld. Og de som tar imot Kristus, vil være beredt til å ofre alt for sin Gjenløsers skyld. Tanken på hans ære og herlighet vil gå foran alt annet.» – Ellen G. White: _Ord som lever_, s. 25.

**Forslag til samtale**

`«Kjærligheten må være prinsippet for vår handling. Kjærlighet er det grunnleggende prinsippet for Guds styre i himmelen og på jorden.» Hvordan åpenbarer korset dette for oss? Hvordan kan vi gjenspeile slik kjærlighet? Hvorfor må vi det?`

`Hva ville du ha sagt om noen sa at Jesus fortalte lignelser for å holde utenforstående utenfor? Hvorfor skulle Jesus, som døde for alle (se 1 Joh 2,2), bevisst holde mennesker utenfor som han døde for å frelse?`

`En lampe skal stå i en holder, ikke under et kar (Mark 4,21). Bruk dette på menighetens engasjement i lokalsamfunnet. Hvordan kan dere løfte lyset høyere?`

`Tenk på lignelsen om frøet som vokser (Mark 4,26–29). Hvilken rolle spiller vi når det gjelder å få evangeliets frø til å vokse, og hvilken rolle spiller Gud? Vi spiller selvsagt en rolle, men hvordan kan vi sørge for å være helt avhengige av Gud? Kan denne avhengigheten være noe av det vi trenger for å vokse?`