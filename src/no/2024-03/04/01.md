---
title:  Lignelser
date:  20/07/2024
---

### Bakgrunnsstoff
Mark 4,1–34, Jak 1,21, Jes 6,1–13, Sal 104,12, Dan 4,10–12

> <p>Minnevers</p>
> Og han sa til dem: «Pass på hva dere hører! For i samme mål som dere selv måler opp med, skal det også måles opp til dere, og enda mer skal gis dere. For den som har, skal få. Men den som ikke har, skal bli fratatt selv det han har.» (Mark 4,24–25).

Denne uken skal vi se på lignelsene i Markus 4. Markusevangeliet har færrest lignelser av alle de synoptiske evangeliene (Matteus, Markus og Lukas).

Forskerne har lenge diskutert hvordan Jesu lignelser skal forstås: Hvordan de skal tolkes, hva de betyr, hvorfor Jesus brukte dem, hva de var ment å avsløre, og hvor bokstavelig de skulle tas, eller om de var rene allegorier, og så videre.

Vi skal ikke løse alle disse spørsmålene denne uken. I stedet skal vi se på dem og ved Guds nåde få en forståelse av de poengene Jesus kom med.

Markus 4 har bare fem lignelser – såmannen, lampen, målet, såkornet og sennepsfrøet. Lignelsen om såmannen tar størst plass. Den kommer først, deretter følger begrunnelsen for lignelsen og til slutt tolkningen av lignelsen. Dette tretrinnsmønsteret er fokus for studiet på søndag, mandag og tirsdag. Deretter tar vi for oss de andre lignelsene onsdag og torsdag.