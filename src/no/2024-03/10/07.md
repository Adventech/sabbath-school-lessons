---
title:  Til fordypning
date:  06/09/2024
---

Ellen G. White: «Jesu store endetidsprofeti» i _Slektenes håp_, side 476–483.

Det skjer mye urovekkende i verden. Folk er redde for det som skjer. Hvordan kan vi som syvendedagsadventister, som har et visst «innblikk» i det som skjer, bruke dette til å vise folk det håpet vi har i Jesus og løftet om hans komme?

«Vi kjenner ikke det nøyaktige tidspunktet for Kristi gjenkomst, så vi har fått beskjed om å våke. ‘Lykkelige er de tjenere som Herren finner våkne når han kommer!’ Luk 12,37. De som våker og venter på Herrens komme, hengir seg ikke til ørkesløs venting. Å vente på Kristi komme vil si å få mennesker til å vise ærefrykt for Herren og frykte hans straffedom for synd. Det er å vekke dem til forståelse av at det er en stor synd å forkaste tilbudet om nåde. De som venter på Herren, renser seg ved lydighet mot sannheten. De forener alvorlig innsats med årvåkenhet. Siden de vet at Herren er nær for døren, anspores de til å virke sammen med Guds redskaper i arbeidet for å frelse mennesker. Dette er de tro og kloke forvalterne ‘som Herren vil sette over tjenestefolket sitt’, så de ‘skal gi dem mat i rett tid’. Luk 12,42. De framholder den sannheten som er spesielt aktuell nå. Enok, Noah, Abraham og Moses forkynte sannheten for sin tid. Kristi tjenere vil komme med en spesiell advarsel for vår generasjon.» – Ellen G. White: _Slektenes håp_, s. 481–482.

**Forslag til samtale**

`Én ting er å gi til Guds verk. Det er noe annet å gi et offer. Hva er forskjellen, og hvorfor er den viktig?`

`Hvorfor hindret ikke Gud at hans folk ble forfulgt gjennom århundrene og i vår tid? Hvordan kan temaet om den store konflikten gjøre det lettere å forstå hvorfor det finnes forfølgelse?`

`Hvilke tegn på Kristi komme synes du er spesielt tydelige i dagens verden?`

`Tenk på de dødes tilstand og det at de sover til Kristus kommer tilbake. Folk lukker øynene når de dør, og hva er det neste de vet? Hvordan hjelper denne tanken oss å se at Kristi gjenkomst alltid er nær for hvert enkelt menneske?`