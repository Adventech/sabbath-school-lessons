---
title:  Til fordypning
date:  05/07/2024
---

Ellen G. White: «Røsten i ødemarken» i Slektenes håp, side 60–69 og «Evangeliets forkynnere» i _Alfa og Omega_, bind 6, side 118–125.

Den første engelens budskap i Åp 14,6–7 er en parallell til Jesu budskap i Mark 1,15. Engelen bringer det evige evangeliet til verden i de siste dager som forberedelse til Jesu gjenkomst. Som Jesu budskap, har også engelens endetidsevangelium de samme tre elementene. Se tabellen nedenfor:

| Markus 1 | Kategori | Åpenbaringen 14 |
| --- | --- | --- |
| Tiden er inne (Daniel 9) | Tidsprofeti | Dommens tid (Daniel 7 og 8) |
| Riket nær | Paktsløfte | Evig evangelium |
| Vend om, tro | Kall til disippelskap | Frykte, ære, tilbe Gud |

Den første engelens budskap kunngjør begynnelsen på dommen før Kristi gjenkomst, som er forutsagt i profetien om de 2300 dagene i Daniel 8,14 og begynte i 1844. Dommen bringer Guds rike til hans forfulgte folk (Dan 7,22). Den første engelens oppfordring til å frykte, ære og tilbe Gud er kallet til disippelskap som sendes ut til verden i de siste dager når dyrets makter i Åpenbaringen 13 lanserer en falsk gud som man skal frykte, ære og tilbe.

Slik Jesu budskap i Markus 1 er nært knyttet til Daniels profetier ved begynnelsen av evangeliets forkynnelse, er den første engelens budskap knyttet til Daniel ved slutten av jordens historie.

**Forslag til samtale**

`Sammenlign døperen Johannes og Jesus i Mark 1,1–13. Hva kan du lære av måten de fremstilles på?`

`Tenk over dåpens betydning. Les Rom 6,1–4 og Joh 3,1–8, og sammenlign dem med Jesu dåp i Mark 1,9–13. Hvilke paralleller og kontraster ser du? Hvordan hjelper dette deg til å få en bedre forståelse av dåpens betydning?`

`Sammenlign evangeliet om Jesus i Mark 1,14–15 med den første engelens budskap i Åp 14,6–7. Hvordan hjelper forståelsen av disse budskapene deg å se oppdraget ditt i dag bedre?`