---
title:  Jesu evangelium
date:  04/07/2024
---

`Les Mark 1,14–15. Hva er de tre delene av evangeliets budskap som Jesus forkynte?`

Her sammenfatter Markus Jesu enkle og direkte budskap. De tre delene av budskapet er illustrert i tabellen nedenfor:

| Kategori | Innhold |
| --- | --- |
| Tidsprofeti | Tiden er inne |
| Paktsløfte | Guds rike er kommet nær |
| Kall til disippelskap | Vend om og tro på evangeliet |

Tidsprofetien Jesus viser til, er den om de 70 ukene i Daniel 9,24–27. Den oppfylles i Jesu dåp, der han blir salvet med Den hellige ånd og begynner sin gjerning (Apg 10,38). Profetien om de 70 ukene er fremstilt i diagrammet nedenfor:

![](https://sabbath-school-resources-assets.adventech.io/no/ss/2024-03/01/chart.png)

I profetien står én dag for ett år (4 Mos 14,34; Esek 4,6). Profetien begynte i 457 f.Kr. med dekretet fra perserkongen Artaxerxes om å fullføre arbeidet med å gjenreise Jerusalem (se Esra 7). De 69 profetiske ukene skulle gå frem til år 27 e.Kr., da Jesus ble døpt og salvet med Den hellige ånd da han begynte sin gjerning. Korsfestelsen skulle skje 3½ år senere. Den 70. uken endte i år 34 e.Kr. da Stefanus ble steinet og evangeliet gikk til både hedningene og jødene.

`Når studerte du sist profetien om de 70 ukene? Hvordan kan den styrke din tro, ikke bare på Jesus, men også på at man kan stole på profetiene?`