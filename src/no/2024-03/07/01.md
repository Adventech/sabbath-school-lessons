---
title:  'Jesus lærer opp disiplene: Del 1'
date:  10/08/2024
---

### Bakgrunnsstoff
Mark 8,22–38, Matt 20,29–34, Joh 12,25, Mark 9,1–50, Mal 4,5–6, Luk 9,30–31

> <p>Minnevers</p>
> Så kalte han til seg både folket og disiplene sine og sa til dem: «Om noen vil følge etter meg, må han fornekte seg selv og ta sitt kors opp og følge meg.» (Mark 8,34).

Første halvdel av Markus er opptatt av hvem Jesus er. Hans undervisning og mirakler peker i samme retning: Han er Messias. Ved dette vendepunktet i fortellingen spør Jesus disiplene hvem de tror han er.

Peters svar er klart og tydelig, og Jesus begynner straks å forklare hvor han er på vei som Messias: til korset.

I siste del av Markus 8 og frem til slutten av Markus 10 underviser Jesus om reisen sin. Her forutsier han korset. Dette følges av retningslinjer for disippelskapet. Disse leksene er relevante den dag i dag.

Denne delen av Markusevangeliet kjennetegnes av helbredelsen av to blinde menn, den ene midt i Markus 8 og den andre på slutten av Markus 10. Disse to «bokstøttene» viser at disippelskap inkluderer åndelig innsikt om hvem Jesus er og hvor han er på vei. Jesu undervisning utfordret de tolv for 2000 år siden, og den utfordrer vår tids disipler om hva det koster og hva det er verdt å følge Jesus.