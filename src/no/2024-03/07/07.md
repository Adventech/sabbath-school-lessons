---
title:  Til fordypning
date:  16/08/2024
---

Ellen G. White: «Herren og hans tjenere» og «Hvem er den største?» i _Slektenes håp_, side 321–333.

«Ydmykhet går forut for ære. Til å fylle en betrodd plass blant mennesker velger Gud arbeidere som døperen Johannes, mennesker som inntar en beskjeden plass overfor Gud. Den disippelen som har mest av barnets sinn, er Guds beste arbeider. De himmelske vesener kan samarbeide med den som ikke opphøyer seg selv, men prøver å frelse andre.» – Ellen G. White: _Slektenes håp_, s. 328.

«Alt det som gir oss større fordeler enn andre, enten det er kunnskap og dannelse, en edel karakter, en kristen oppdragelse eller religiøse erfaringer, gjør at vi står vi i gjeld til dem som er dårligere stilt. Derfor skal vi hjelpe dem så langt det står i vår makt.

Hvis vi er sterke, skal vi holde de svakes hender oppe. Herlighetens engler, som alltid ser vår himmelske Fars ansikt, fryder seg over å kunne hjelpe de svake. De tar seg særskilt av dem som er usikre og har mange karakterbrister. Englene er alltid til stede der behovet er størst. De er hos dem som kjemper de hardeste kampene med seg selv, og som har de mest nedslående omgivelser. Kristi sanne etterfølgere vil ta del i denne tjenesten.» – s. 331.

**Forslag til samtale**

`Les Markus 8,27–29 en gang til. Hvor ofte bekjenner du overfor andre at du tror på Jesus som Kristus?`

`Hva er den rette balansen mellom å oppleve fellesskapet med Kristus på toppen av fjellet og å tjene andres behov?`

`Snakk sammen om svaret på spørsmålet om storhet på slutten av onsdagens studie. Hva er forskjellen på verdens og Guds syn på storhet? Hvem er noen av de menneskene som verden betrakter som store, men som Gud kanskje ikke gjør det? Og hvem kan Gud anse som store som verden ignorerer eller forakter? Hva sier dette om hvor forskrudde verdens idealer egentlig er?`

`Hvordan kan vi lære å ta synden så alvorlig at det, som Jesus sa, er bedre å bli lemlestet enn å synde?`