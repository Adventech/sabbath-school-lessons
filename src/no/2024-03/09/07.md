---
title:  Til fordypning
date:  30/08/2024
---

Ellen G. White: «Jødefolket besegler sin skjebne», «I sitt tempel» og «Ny konfrontasjon» i _Slektenes håp_, side 437–460.

«At Kristus forbannet det treet som han selv hadde skapt, er en advarsel til alle kirkesamfunn og alle troende mennesker. Ingen kan leve ut Guds lov uten å hjelpe andre. Men det er mange som ikke lever Kristi barmhjertige, uselviske liv. Mange tror at de er utmerkede kristne, men forstår ikke hva det vil si å tjene Gud. Deres planer og studier går ut på å behage seg selv. De er alltid sentrum for alt de gjør. Tiden er bare viktig når de kan bruke den til å berike seg selv. Dette er målet med alt de foretar seg. De hjelper ikke andre, bare seg selv. Gud har skapt dem til å leve i en verden der man må hjelpe andre uten å tenke på seg selv. Han ville at de skulle støtte og styrke sine medmennesker på alle mulige vis. Men selvet blir så stort at de ikke ser noe annet. De mangler menneskelighet. De som lever slik, bare for seg selv, ligner fikentreet som så ut til å ha så mye å by på, men manglet frukt. Deres gudsdyrkelse er en formsak, uten anger eller tro. De sier at de respekterer Guds lov, men lever ikke etter den. De snakker, men foretar seg ikke noe. Dommen over fikentreet viser tydelig hvor avskyelig Jesus synes denne hule liksomtroen er. Han sier at de som synder åpenlyst, er mindre skyldig enn de som sier at de tjener Gud, men som ikke bærer frukt til hans ære.» – Ellen G. White: _Slektenes håp_, s. 440–441.

**Forslag til samtale**

`Tenk over hva det betyr at Kristus renset templet. Hvordan kan dette prinsippet gjelde for kirken i dag? Hvordan bør en slik renselse foregå?`

`I evangeliene viser Jesus gang på gang til Skriftene og hvordan de må oppfylles. Hva sier dette om hvor sentrale de er i troslivet? Hvorfor må vi avvise alle forsøk på å nedtone Skriftens autoritet, særlig tanken om at Skriften bare er menneskers egne forestillinger om Gud, hvem Gud er og hvordan han virker?`

`Hvor går grensen mellom kirke og stat? Hvordan kan Jesu undervisning i Markus 12,13–17 være en rettesnor for denne diskusjonen?`

`Slå opp tekster som handler om oppstandelsen. Hvorfor er denne læren så viktig for vår tro, spesielt med tanke på de dødes tilstand?`