---
title:  Dømt og korsfestet
date:  14/09/2024
---

### Bakgrunnsstoff
Mark 15, Luk 13,1, Sal 22,19, Joh 20,24–29, Joh 1,1–3, Dan 9,24–27

> <p>Minnevers</p>
> Og ved den niende time ropte Jesus med høy røst: «Eloï, Eloï, lemá sabaktáni?» Det betyr: «Min Gud, min Gud, hvorfor har du forlatt meg?» (Mark 15,34).

Markus 15 er kjernen i lidelseshistorien. Her beskrives rettssaken mot Jesus, domfellelsen, soldatenes hån, korsfestelsen, og hans død og begravelse. Hendelsene i kapitlet gjengis i skarpe detaljer, trolig fordi forfatteren har latt fakta tale for seg.

Gjennom hele kapittelet spiller ironi en viktig rolle. Derfor må vi ha klart for oss hva ironi er.

Ironi inneholder ofte tre sider:

1. To betydningsnivåer,
2. de to nivåene er i konflikt eller kontrast til hverandre, og
3. noen ser ikke ironien og skjønner ikke hva som skjer, og vet ikke at det er han eller hun som må ta følgene.

Denne uken ser vi alt fra Pilatus’ spørsmål «Er du jødenes konge?» til soldatenes spott og skiltet over korset og de religiøse ledernes hån «Andre har han frelst, men seg selv kan han ikke frelse!», til Josef fra Arimateas uventede opptreden. Kapitlet er fylt av smertelig ironi som likevel avslører viktige sannheter om Jesu død og hva den betyr.