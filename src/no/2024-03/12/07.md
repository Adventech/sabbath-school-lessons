---
title:  Til fordypning
date:  20/09/2024
---

Ellen G. White: «Fra Herodes til Pilatus», «Golgata» og «Korset i sentrum» i _Slektenes håp_, side 548–584.

«Pilatus lengtet etter å sette Jesus fri. Men han innså at han ikke kunne gjøre det og samtidig beholde sin stilling og ære. Heller enn å miste sin verdslige makt, valgte han å ofre et uskyldig liv. Hvor mange er det ikke som oppgir sine prinsipper for å unngå tap eller lidelse på lignende vis! Samvittigheten og plikten peker i én retning, mens egeninteressen peker i en annen. Strømmen går sterk i feil retning, og den som går på akkord med det onde, blir dratt inn i et tykt mørke av skyld.» – Ellen G. White: _Slektenes håp_, s. 562.

«All vår synd ble lagt på Kristus som vår stedfortreder og kausjonist. Han ble regnet som overtreder for at han skulle kjøpe oss fri fra lovens fordømmelse. Skylden som hvilte på alle Adams etterkommere, lå som en byrde på ham. Guds vrede over synd og den fryktelige åpenbaringen av hans mishag på grunn av synd og ondskap, fylte hans Sønns sinn med forferdelse.

Hele sitt liv hadde Kristus kunngjort det gode budskap om Faderens barmhjertighet og tilgivende kjærlighet overfor en syndig verden. Han hadde forkynt frelse for selv den største av alle syndere. Men nå som han bærer den uendelige byrden av skyld, kan han ikke se Faderens tilgivende ansikt. At Guds ansikt ble skjult for Jesus i den tyngste angstens stund, fylte ham med en sorg som mennesker aldri fullt ut kan fatte. Så stor var denne angsten at han knapt merket den fysiske smerten.» – Side 573–574.

**Forslag til samtale**

`Se hvor sentral stedfortrederteologien var for Ellen G. White (og for Bibelen, se for eksempel Jesaja 53). Hvorfor er enhver teologi som nedtoner Kristi sentrale rolle som stedfortreder og død i vårt sted, der han betaler straffen for våre synder, en falsk teologi?`

`Hvem eller hva er «Barabbas» i vår tids verden som blir foretrukket fremfor Jesus?`

`Hva bør historien om Josef fra Arimatea si oss om ikke å dømme etter det ytre?`

`Se gjennom Dan 9,24–27. Hvorfor bør du kunne gi et bibelstudium om dette avsnittet til dem som spør? Kan du det?`