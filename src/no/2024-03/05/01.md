---
title:  Mirakler ved sjøen
date:  27/07/2024
---

### Bakgrunnsstoff
Mark 4,35–41, Sal 104,1–9, Mark 5,1–43, 4 Mos 27,17

> <p>Minnevers</p>
> Men Jesus ga ham ikke lov til det. Han sa: «Gå hjem til dine og fortell dem alt det Herren har gjort for deg, og hvordan han har forbarmet seg over deg.» (Mark 5,19).

Jesu virke var for en stor del konsentrert om Galilea, spesielt på og rundt Genesaretsjøen, som er cirka 21 km lang og 13 km bred. Det er den største vannmassen der omkring, og den var midtpunktet i livet for dem som bodde i nærheten.

Markus 4 ender med at Jesus og disiplene krysser Genesaretsjøen. Det blåser opp til storm, og Jesus stiller stormen ved å snakke til vinden og bølgene. Markus 6 ender med et lignende opptrinn, men denne gangen går Jesus disiplene i møte på vannet. Mellom disse scenene på vannet finner vi en rekke mirakler som Jesus utførte på land, og disiplenes første misjonsvirksomhet. Disse fortellingene er temaet for denne uken.

Disse dramatiske fortellingene avslører hvem Jesus er. Det er han som kan stille en storm, helbrede en som er besatt av en ond ånd, lege en kvinne som bare rører ved klærne hans, vekke opp en død jente, forkynne på hjemstedet sitt, sende disiplene ut på forkynneroppdrag, mette 5000 med noen få brød og fisker og gå på vannet – maktdemonstrasjoner som fører disiplene nærmere en forståelse av at han er Guds Sønn.