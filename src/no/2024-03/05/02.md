---
title:  Jesus stiller stormen
date:  28/07/2024
---

`Les Mark 4,35–41. Hva skjer, og hva kan det si oss om hvem Jesus er?`

I begynnelsen av Markus 4 går Jesus ut i en båt for å undervise folkemengden på land. I Mark 4,10–12 ser det ut til at han kan ha gått ut av båten og snakket med disiplene alene. Etter en lang dags undervisning tar disiplene Jesus med seg i båten «som han var», med andre ord veldig trøtt. Han sovner straks på puten som ligger bak i båten. Det blåser opp til storm, og båten holder på å synke da disiplene vekker ham. Jesus sier at vinden og bølgene skal legge seg. En stor ro faller over sjøen. Disiplene blir rimelig nok skremt av denne åpenbaringen av Guds makt.

`Les Salme 104,1–9. Kan bildet av Jahve her sammenlignes med da Kristus stilte stormen?`

Fortellingen i Markus 4,35–41 passer inn i et vanlig bibelsk mønster, nemlig en «teofani» – når Gud eller en av hans engler viser seg. Fem kjennetegn går igjen i slike hendelser:

1. åpenbaring av guddommelig makt,
2. menneskers frykt,
3. befalingen «Frykt ikke»,
4. budskapet som Gud eller engelen kom med, og
5. menneskers respons på åpenbaringen.



`Tenk på Guds kraft. Hvordan kan du lære å støtte deg til denne kraften og stole på den i alle livets forhold?`