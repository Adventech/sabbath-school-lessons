---
title:  Til fordypning
date:  02/08/2024
---

Ellen G. White: «Makt over storm og demoner» og «Gnisten som utløser guddomsmakt» side 247–259 i _Slektenes håp_.

«De som blir opplært av Gud, bør ikke leve på verdslig vis og følge verdens skikker og praksis. Enhver trenger en personlig erfaring når det gjelder å oppnå kunnskap om Guds vilje. Hver enkelt må høre ham tale til hjertet. Når alle andre stemmer tier, og vi venter i stillhet, vil sjelens taushet gjøre at Guds stemme høres desto klarere. Han sier til oss: ‘Stans og innse at jeg er Gud!’ Sal 46,11. Bare hos ham kan vi finne sann hvile. Dette er den virkningsfulle forberedelse til all gjerning for Gud. Midt i den travel mengden og det stress som livets intense aktiviteter fører med seg, vil det menneske som er blitt fornyet på denne måten, være omgitt av en atmosfære av lys og fred. Livet vil bli som en deilig duft og åpenbare en guddommelig kraft som vil påvirke andre mennesker.» – Ellen G. White: _Slektenes håp_, s. 271.

«Misnøyde tenkte de: Hvorfor kunne ikke Jesus gi helse, styrke og rikdom til hele folket, all den stund han hadde utført så mange undere som de selv hadde vært vitne til. Hvorfor kunne han ikke fri dem fra undertrykkerne og gi dem makt og ære? Her var et mysterium de ikke kunne fatte: Han sa at han var den som Gud skulle sende, og likevel avslo han å være Israels konge. Avslaget ble mistolket. Mange gikk ut fra at han ikke våget å hevde sine krav fordi han var usikker på om han virkelig hadde et oppdrag fra Gud. Slik åpnet de opp for vantro, og det Satan hadde sådd, bar frukt etter sitt slag, med misforståelser og frafall.» – _Slektenes håp_, s. 286–287.

**Forslag til samtale**

`Hva ville du svare hvis noen spurte deg hva Jesus har satt deg fri fra?`

`Snakk om hvorfor Gud iblant tillater at en god person som døperen Johannes blir kastet i fengsel og henrettet. Hvilken trøst eller hvilket håp kan vi finne tross disse vanskelige tingene?`

`Hva kan en menighet med få ressurser lære av bespisningen av de 5000?`

`Sammenlign dagens populære syn på Jesus med bildet av ham i Mark 5 og Mark 6: Hva med dem som bruker Jesus til å søke politisk makt og herske over andre?`