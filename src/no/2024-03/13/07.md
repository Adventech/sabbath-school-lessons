---
title:  Til fordypning
date:  27/09/2024
---

Ellen G. White: «Han åpnet dødsrikets porter» 595–600 og «Over alle grenser» 624–633 i _Slektenes håp_, side 595–717.

«For den troende er Kristus oppstandelsen og livet. Det livet som gikk tapt ved synden, er gjenopprettet i ham. For han har liv i seg selv for å gi liv til hvem han vil. Han har fått rett til å gi oss udødelighet. Det livet han ga som menneske, tar han igjen og gir det til menneskeheten. ‘Jeg er kommet for at dere skal ha liv og overflod’. ‘Den som drikker av det vannet jeg vil gi, skal aldri mer tørste. For det vannet jeg vil gi, blir i ham en kilde med vann som veller fram og gir evig liv’. ‘Den som spiser min kropp og drikker mitt blod, har evig liv, og jeg skal reise ham opp på den siste dag.’ Joh 10,10; Joh 4,14; Joh 6,54.

For den troende er døden en bagatell. Kristus omtaler den som noe ganske uvesentlig. ‘Den som holder fast på mitt ord, skal aldri i evighet se døden.’ For en kristen er døden bare en søvn, et øyeblikks stillhet og mørke. Livet er skjult med Kristus i Gud, og ‘når Kristus, deres liv, åpenbarer seg, da skal også dere bli åpenbart i herlighet sammen med ham’. Joh 8,51–52; Kol 3,4.» – Ellen G. White: _Slektenes håp_, s. 599.

Selv ateistiske historikere, de som ikke kan godta at oppstandelsen er en realitet, innrømmer ikke bare at Jesus ble drept, men også at mange mennesker etter hans død hevdet å ha sett den oppstandne Kristus, og at de dermed dannet kjernen i det som ble den kristne kirke. I et forsøk på å forklare hvorfor de hevdet dette, sa noen at Jesus hadde en tvillingbror, eller at de første disiplene hallusinerte og trodde at de så Jesus. Andre hevdet at Jesus egentlig ikke døde, men bare besvimte og senere ble vekket til live igjen. En annen hevdet at romvesener kom ned og tok liket. For en gjennomgang av alle disse argumentene, og hvorfor de ikke fungerer, se f.eks. Clifford Goldstein: _Risen: Finding Hope in the Empty Tomb_ (Nampa, Idaho: Pacific Press, 2021).

**Forslag til samtale**

`Hvorfor skulle disiplene ha løyet om Jesu oppstandelse? Så vidt vi vet, ble de utsatt for hat, fremmedgjøring og forfølgelse på grunn av sin tro. Hva ville de ha tjent på å dikte opp denne historien?`

`Hvilke bevis på Jesu oppstandelse synes du er mest overbevisende? Del dine tanker med resten av gruppen.`

`Bruk tid på det store håpet som Jesu oppstandelse gir oss. Les 1 Kor 15. Hvor stor vekt legger Paulus på Jesu oppstandelse?`