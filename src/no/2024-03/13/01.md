---
title:  Jesus er stått opp
date:  21/09/2024
---

### Bakgrunnsstoff
Mark 15,42–47, Mark 16, Kol 2,10–12, 1 Kor 15,1–8, Dan 9,24–27, Joh 20,11–18

> <p>Minnevers</p>
> Men han sa til dem: «Vær ikke forferdet! Dere leter etter Jesus fra Nasaret, den korsfestede. Han er stått opp, han er ikke her. Se, der er stedet hvor de la ham!» (Mark 16,6).

Jesu korsfestelse ble dødsstøtet for disiplenes håp og tro. Det ble en mørk helg for dem da de ikke bare måtte forholde seg til Mesterens død, men også fryktet for sitt eget liv (Joh 20,19). I det siste kapittelet i Markusevangeliet skal vi se på hva som skjedde etter Jesu død.

Først skal vi se på tidspunktet for oppstandelsen og hvorfor kvinnene kom til graven denne søndagsmorgenen. Adventister har noen ganger holdt seg unna oppstandelsesmorgenen fordi den har blitt brukt til å støtte søndagens hellighet. Vi skal i stedet se at vi kan glede oss over oppstandelsen søndag morgen til tross for den teologien som dessverre har vokst frem i kjølvannet av den.

For det andre forklarer studiet de første versene i Markus 16 og knytter dem til et tema som går igjen i hele boken. Mandag og tirsdag skal vi se nærmere på disse begrepene.

Som avslutning på uken vil vi onsdag og torsdag se nærmere på resten av Markus 16 og det oppdraget boken gir oss. Dette studiet avsluttes med en utfordring til leseren om å bringe evangeliet ut i verden.