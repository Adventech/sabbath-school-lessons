---
title:  Fra å forlate alt til å flykte fra Jesus
date:  11/09/2024
---

`Les Mark 14,43–52. Hva skjer her som er så viktig for frelsesplanen?`

Det er et sjokk at en av Jesu nærmeste medarbeidere forrådte ham til hans fiender. Evangeliene går ikke inn på Judas’ motiver. Ellen G. White skriver: «Judas var svært pengekjær. Men han hadde ikke alltid vært korrupt nok til å gjøre noe slikt. Han hadde pleiet sin griskhet til den styrte hans liv. Kjærligheten til penger var sterkere enn kjærligheten til Kristus. Da han ble slave under en last, overga han seg til Satan og lot seg drive til det ytterste i synd.» – _Slektenes håp_, s. 542.

Alle beklager forræderi, også de som benytter seg av forrædere (jf. Matt 27,3–7). Men det Judas gjør, er spesielt ille fordi han prøver å skjule forræderiet under dekke av vennskap. Han gir beskjed om at den han kysser, er den de skal pågripe. Det ser ut til at Judas ville skjule sviket for Jesus og de andre.

Det bryter ut kaos når gruppen arresterer Jesus. Noen trekker et sverd (Joh 18,10–11 sier det var Peter) og hugger øret av øversteprestens tjener. Jesus taler til mobben og refser dem for å ha gjort det i det skjulte som de var redde for å gjøre i det åpne, da han underviste i tempelet. Men han avslutter med å vise til at Skriftene er oppfylt. Det er enda et tegn på den doble handlingen som går igjen i lidelseshistorien – at Guds vilje blir oppfylt samtidig som menneskers vilje arbeider for å knuse Messias.

avstand og havner i knipe. Men i Markus 14,51–52 fortelles det om en ung mann som fulgte Jesus, en fortelling som ikke finnes noe sted i de andre evangeliene. Noen mener det var Markus selv, men det kan ikke bevises. Det bemerkelsesverdige er at han løper av gårde naken. I stedet for å forlate alt for å «følge» Jesus, forlater den unge mannen alt for å «flykte» fra Jesus.

`Tenk at det å være slave av bare én last fikk Judas til å gjøre det han gjorde. Hva bør dette si oss om å hate synden og overvinne den ved Guds nåde?`