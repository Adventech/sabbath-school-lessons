---
title:  Pågrepet og dømt
date:  07/09/2024
---

### Bakgrunnsstoff
Mark 14, Joh 12,4–6, Rom 8,28, 2 Mos 24,8, Jer 31,31–34, Sak 13,7

> <p>Minnevers</p>
> Han sa: «Abba, Far! Alt er mulig for deg. Ta dette begeret fra meg! Men ikke som jeg vil, bare som du vil.» (Mark 14,36).

Kapitlene 14 til 16 i Markus kalles «lidelseshistorien» fordi de beskriver Jesu lidelse, død og oppstandelse. I studium 9 nevnte vi at de seks siste kapitlene bare dekker ca. én uke. De fleste hendelsene i Markus 14–16 finner sted torsdag og fredag i lidelsesuken. Jesu død inntreffer på fredag, og han står opp søndag.

Denne ukens studium tar for seg Markus 14 og begynner med den femte smørbrødhistorien, som knytter sammen to motsatte handlinger i forhold til Jesus.

Deretter følger nattverden, etterfulgt av kampen i Getsemane. Der blir han arrestert og ført frem for lederne for å bli dømt. Scenen med rettergangen er knyttet til Peters fornektelse av Jesus og er den sjette og siste av Markus’ smørbrødfortellinger. Igjen skjer det to motsatte handlinger, men ironisk nok bekrefter de den samme sannheten.

Gjennom hele fortellingen går to kontrasterende handlingsforløp hånd i hånd. I en kvikk stil presenterer Markus de motstridende handlingene for leseren mens han åpenbarer Jesu triumf.