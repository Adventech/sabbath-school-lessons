---
title:  Til fordypning
date:  13/09/2024
---

Ellen G. White: «For jødenes domstol» og «Judas» i _Slektenes håp_, s. 529–547.

«Peter hadde nettopp ytret de nedverdigende forbannelsene, og det skingrende hanegalet klang ennå i ørene hans da Jesus snudde seg bort fra dommernes rynkede panner og rettet blikket mot den stakkars disippelen. Peters øyne ble dratt mot Jesus. I det milde ansiktet så han dyp medlidenhet og sorg, men ikke sinne.

Synet av det bleke, lidende ansiktet, de skjelvende leppene og blikket som var fullt av medlidenhet og tilgivelse, traff ham rett i hjertet som en pil. Samvittigheten våknet. Nå husket han det. Peter mintes det løftet han hadde gitt bare noen få timer tidligere, at han var beredt til å gå både i fengsel og død med sin Herre. Han husket også hvor vondt Jesu ord oppe på salen hadde gjort: at han ville fornekte sin Herre tre ganger den natten. Peter hadde nettopp bedyret at han ikke kjente Jesus. Nå innså han med bitter sorg hvor godt frelseren kjente ham, og hvor nøyaktig han hadde lest hans innerste vesen. Jesus visste om den falskheten som han ikke engang selv kjente til.» – Ellen G. White: _Slektenes håp_, s. 538.

**Forslag til samtale**

`Hvordan kan vi som leser det Jesus forutsa i Markus 14,9, se at en annen av Jesu forutsigelser – en høyst usannsynlig forutsigelse med tanke på omstendighetene den ble uttalt under – faktisk går i oppfyllelse?`

`Sammenlign Judas og Peter. Hvor like og hvor ulike var de i måten de handlet på i lidelseshistorien?`

`Snakk om hva nattverden betyr. Hvordan kan vi gjøre den mer meningsfylt i menigheten vår og involvere flere i feiringen?`

`Snakk om det at Gud sa «nei» til Jesu bønn i Getsemane. Hva betyr det når Gud sier «nei» til oss?`

`Selv om Peter sviktet Jesus stort da han fornektet ham, forkastet ikke Jesus ham. Hvilket håp kan dette gi deg?`