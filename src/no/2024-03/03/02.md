---
title:  Helbredelse av en lam mann
date:  14/07/2024
---

`Les Mark 2,1–12. Hva ønsket den lamme seg da han ble ført til Jesus, og hva fikk han?`

Mannen var lam, så de fire vennene måtte bære ham til Jesus. Da de hadde brutt gjennom taket og heist mannen ned til Jesus, sier Mark 2,5 at Jesus så troen deres. Hvordan kan troen bli synlig? Jo, i handling, og det er vennenes utholdenhet et godt eksempel på.

Mannens åpenbare behov var fysisk. Men da han kommer til Jesus, snakker Jesus først om tilgivelse. Mannen sier ikke et ord. Men de religiøse lederne protesterer mot Jesu ord. De mener at han snakker blasfemisk, baktaler Gud og tilrøver seg Guds privilegier.

Jesus møter dem på deres hjemmebane idet han bruker den rabbinske argumentasjonsformen «fra mindre til større»: Én ting er å si at en persons synder er tilgitt, noe annet er å faktisk få en lam mann til å gå. Hvis Jesus kan få mannen til å gå ved hjelp av Guds kraft, bekrefter det hans påstand om å kunne tilgi synder.

`Les Mika 6,6–8. Hvordan forklarer teksten det som skjedde mellom Jesus og lederne?`

De religiøse lederne mistet av syne det som betydde noe: rett, barmhjertighet og ydmykhet overfor Gud. De var så opptatt av å forsvare sin oppfatning av Gud at de ikke så det Gud gjorde rett for øynene på dem. Ingenting tydet på at de endret oppfatning om Jesus, selv om han ga dem mer enn nok bevis på at han var fra Gud: ikke bare ved å vise dem at han kunne lese tankene deres, men også ved å helbrede den lamme for øynene på dem, og det så de ikke kunne benekte det.

`Hvordan kan vi unngå å gå i samme felle som disse folkene: å bli så opphengt i religionens former at de mistet av syne det som virkelig teller i sann religion (se Jak 1,27)?`