---
title:  Herre over Sabbaten
date:  16/07/2024
---

I Mark 2,23–24 anklager fariseerne disiplene for sabbatsbrudd. Ifølge jødisk tradisjon var 39 slags arbeid forbudt på sabbaten, og fariseerne mente disiplene forbrøt seg.

`Les Mark 2,23–28. Hvordan imøtegår Jesus anklagene?`

Jesus svarer med historien om David som spiste av skuebrødene (1 Sam 21,1–6). Siden skuebrødene ble fjernet på sabbaten, kan Davids reise ha vært en nødflukt på sabbaten. Jesus mener at hvis David og mennene hans hadde rett til å spise skuebrødene, har Jesu disipler rett til å plukke og spise korn.

Jesus sier videre at sabbaten ble til for menneskenes skyld, ikke omvendt, og at han påstår at han kan si det han sier fordi han er Herren over sabbaten.

`Les Mark 3,1–6. Hvordan illustrerer historien Jesu poeng om at sabbaten ble til for mennesket?`

Igjen er Jesus i strid med de religiøse lederne på grunn av sabbaten (men merk at det aldri dreier seg om selve sabbatsdagen). De religiøse lederne vil anklage Jesus hvis han helbreder på sabbaten. Jesus viker ikke tilbake for konfrontasjonen. Han stiller opp en kontrast mellom det å gjøre godt og det å gjøre vondt, det å redde liv og det å drepe. Svaret på spørsmålet er åpenbart: Å gjøre godt og redde liv er passende sabbatsaktiviteter.

Jesus helbreder mannen, men motstanderne blir rasende og begynner å planlegge hans død. Det ironiske er at de som ville ta Jesus for sabbatsbrudd, brøt sabbaten ved å planlegge drap.

`Hvilke prinsipper for sabbatsfeiring kan du ta med deg fra disse historiene og de utfordringene vi i vår tid står overfor med å holde sabbaten?`