---
title:  Strid
date:  13/07/2024
---

### Bakgrunnsstoff
Mark 2,1–3, Mark 2,6, Mi 6,6–8, 1 Sam 21,1–6, Mark 3,20–35, Luk 12,53, Luk 14,26

> <p>Minnevers</p>
> Og Jesus sa til dem: «Sabbaten ble til for mennesket, ikke mennesket for sabbaten. Derfor er Menneskesønnen herre også over sabbaten.» (Mark 2,27–28).

Mark 2,1–3,6 inneholder fem fortellinger som stiller Jesu lære i kontrast til de religiøse ledernes lære. Historiene følger et mønster der hver fortelling er knyttet til den foregående med en tematisk parallell. Den siste fortellingen avslutter en sirkel og knytter an til den første.

Hver og en av historiene sier noe om Jesus, slik det fremgår av uttalelsene i Mark 2,10; Mark 2,17; Mark 2,20; Mark 2,28. Avsnittene for søndag, mandag og tirsdag går dypere inn på disse fortellingene og Jesu uttalelser i dem.

Mark 3,20–35 tas opp onsdag og torsdag.

Vi får også se et eksempel på en fortellerteknikk som evangelisten bruker og som kan kalles «sandwichfortellinger». Dette fortellermønsteret forekommer minst seks ganger hos Markus. I hvert tilfelle er det en viktig side ved Jesu natur og hans rolle som Messias, eller disippelskapets natur, som står i fokus.

Denne uken skal vi lese noen fortellinger om Jesus og se hva vi kan lære av dem.