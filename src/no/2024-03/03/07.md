---
title:  Til fordypning
date:  19/07/2024
---

Ellen G. White: «Tolleren Levi-Matteus» og «Sabbaten – et minne og et tegn» i Slektenes håp, side 197–211.

«Da Jesus ble spurt om det var tillatt å helbrede på sabbaten, svarte han: ‘Om en av dere eide en eneste sau og den falt ned i en grøft på sabbaten, vil han ikke da gripe tak i sauen og dra den opp? Hvor mye mer verdt er ikke et menneske enn en sau! Så er det da tillatt å gjøre godt på sabbaten.’ Matt 12,10–12.

Spionene våget ikke å svare Kristus mens folkemengden var til stede. De var redde for å vikle seg inn i vanskeligheter, for de visste at han hadde talt sannhet. De ville heller la et menneske lide enn å bryte sine vedtekter. Men de var villige til å redde et dyr på grunn av tapet eieren ville få hvis de ikke gjorde det. Slik ble det vist større omsorg for et umælende dyr enn for et menneske som er skapt i Guds bilde. Dette viser hvordan alle falske religioner virker. De stammer fra menneskets ønske om å opphøye seg over Gud. Men de ender med å sette mennesket lavere enn et dyr.

Enhver religion som kjemper imot Guds herredømme, fratar mennesket den herlighet det hadde ved skapelsen, og som det får tilbake i Kristus. All falsk religion lærer sine tilhengere å være likegyldige overfor menneskelige behov, lidelser og rettigheter. Evangeliet verdsetter menneskeheten høyt fordi den er kjøpt med Kristi blod. Det lærer at man skal vise aktelse og medfølelse for menneskers nød og ulykke. Herren sier: ‘Jeg gjør det slik at mennesker blir sjeldnere enn rent gull, og folk blir mer sjeldne enn gull fra Ofir.’ Jes 13,12.» – Ellen G. White: _Slektenes håp_, s. 209.

**Forslag til samtale**

`Hvilke strategier eller rutiner hjelper deg og menigheten din å være lydhøre overfor folk som lider i taushet, som den lamme i Mark 2?`

`Tenk på hvor forblindet av hat, tradisjon, dogmer og religion generelt de var blitt, de religiøse lederne som forkastet Jesus slik at selv miraklene hans, som burde ha åpnet sinnet deres for ham, ikke gjorde det. Hvordan kan vi som folk passe på at dette ikke skjer med oss?`

`Hvordan kan menigheten din bli en «familie» for dem som kan ha blitt avvist av sine nærmeste på grunn av sin tro?`

`Se nærmere på dette med «den utilgivelige synd». Snakk i klassen om hva det er, og hva vi kan for å unngå den.`