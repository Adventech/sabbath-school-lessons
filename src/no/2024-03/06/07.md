---
title:  Til fordypning
date:  09/08/2024
---

Ellen G. White: «Menneskebud og Guds bud», «Evangeliet fjerner grenser» og «Krav om tegn» i _Slektenes håp_, side 295–308.

«Denne lumske, bedragerske synden er også utbredt blant Herrens etterfølgere i våre dager. Vår tjeneste for Kristus og vår omgang med hverandre skjemmes ofte av et hemmelig ønske om å fremme oss selv. Det er fort gjort å klappe seg selv på skulderen og lengte etter andres bifall. Det er kjærligheten til selvet, ønsket om en lettere vei enn den Gud har pekt ut, som gjør at vi erstatter Guds bud med menneskers teorier og tradisjoner. Jesus formante sine egne med ordene: ‘Ta dere i vare for fariseernes surdeig!’

Kristi religion er oppriktigheten selv. Nidkjærhet for Guds ære er det motivet som Den hellige ånd gir oss, og det er bare Den hellige ånd som kan plante dette i sinnet. Guds kraft er det eneste som kan fordrive egenkjærligheten og hykleriet. Denne forandringen er tegnet på at Gud arbeider med oss. Når den troen vi mottar, tilintetgjør egoisme og hykleri og får oss til å søke Guds ære og ikke vår egen, da kan vi vite at den er ekte. ‘Far, la ditt navn bli herliggjort!’ (Joh 12,28). Dette var grunntonen i Kristi liv. Hvis vi følger ham, vil dette være grunntonen i vårt liv. Han pålegger oss å ‘leve slik Jesus levde’. ‘På dette vet vi at vi kjenner ham: at vi holder hans bud.’ 1 Joh 2,6; 1 Joh 2,3.» – Ellen G. White: _Slektenes håp_, s. 308.

**Forslag til samtale**

`Hvilke kristne vaner synes du bidrar til å holde hjertet rent?`

`Hvem er de «urene» der du bor? Hvordan kan du hjelpe dem å bli kjent med evangeliet?`

`Drøft hvilke enkle tiltak dere kan bruke for å dele evangeliet med naboene deres.`

`Les Mark 8,1–10 om bespisningen av de 4000. Hva har det å si for tolkningen av avsnittet at folkemengden nok var ikke-jøder? Hvorfor burde det ikke ha noe å si?`

`Hvordan kan vi unngå vårt medfødte ønske om å opphøye oss selv?`