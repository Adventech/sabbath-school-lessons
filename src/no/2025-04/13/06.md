---
title:  En god avslutning
date:  25/12/2025
---

`Les de siste linjene i Josvas bok, skrevet av en redaktør (Jos 24,29–33). Hvordan ser disse ordene ikke bare tilbake på Josvas liv, men også inn i fremtiden?`

I etterordet om Josvas og Elasars død lar øverstepresten Josvas bok få en nøktern slutt. Ved å fortelle om begravelsen av Josva, begravelsen av Elasar og begravelsen av Josefs ben, skaper forfatteren en kontrast mellom livet utenfor landet og begynnelsen på livet i landet. Vandringene er slutt. De behøver ikke lenger bære med seg ledernes jordiske levninger. Patriarkene hadde begravd sine kjære i en hule (1 Mos 23,13; 1 Mos 23,19; 1 Mos 23,25; 1 Mos 23,9–10) på en tomt kjøpt i Sikem (1 Mos 33,19). Nå begraver nasjonen sine ledere på deres eget arveland og opplever en fornemmelse av noe varig. Løftene til patriarkene er oppfylt. Jahves trofasthet er den historiske tråden som knytter Israels etterkommere til nåtiden og fremtiden.

De siste avsnittene i boken knytter hele fortellingen til en større historie i fortiden, men åpner også veien for fremtiden. Tidligere erkebiskop av Canterbury, Lord George Cary, sa i en tale i Holy Trinity Church i Shrewsbury at den anglikanske kirke var «én generasjon unna utryddelse».

Ja, kirken er alltid én generasjon unna utryddelse, slik var det også med Guds folk i GT. Et stort kapittel i Israels historie er slutt. Dens fremtid avhenger av de svarene folket vil gi på spørsmålene som angår fremtiden. Vil Israel være lojale mot Herren? Vil de være i stand til å fortsette den uferdige oppgaven med å ta hele landet i besittelse? Vil de være i stand til å holde fast ved Jahve og ikke bli viklet inn i avgudsdyrkelse? En generasjon under Josva har vært trofast mot Herren, men vil neste generasjon fortsette i det åndelige sporet som deres store leder har staket ut? Hver ny generasjon av Guds folk som leser Josvas bok, må stille seg disse spørsmålene. Deres suksess avhenger av de svarene de gir i sitt daglige liv og hvordan de forholder seg til de sannhetene de har arvet.

`Som Paulus hadde Josva «stridd den gode strid» (2 Tim 4,7). Hva skyldtes Josvas suksess? Hvilke valg må du ta i dag for å kunne fullføre med samme frelsesvisshet?`