---
title:  Velg i dag!
date:  20/12/2025
---

### Bakgrunnsstoff
Jos 24, 1 Mos 12,7, 5 Mos 17,19, 5 Mos 5,6, 1 Kong 11,2, 1 Kong 11,4, 1 Kong 11,9, 2 Tim 4,7–8

> <p>Minnevers</p>
> Men hvis det byr dere imot å tjene Herren, så velg i dag hvem dere vil tjene. ... Men jeg og mitt hus, vi vil tjene Herren. (Jos 24,15)

Det siste kapitlet i Josva står i sammenheng med en fornyelse av pakten, men denne gangen ledet av Israels gamle leder. Selv om det ikke er en pakt i seg selv, men snarere en rapport om en fornyelse av pakten, har kapitlet elementer fra Midtøstens gamle suzerenitetsavtaler (pakt med en overherre):

1. en innledning som identifiserer suzerenen, initiativtakeren til avtalen;
2. den historiske prologen, som beskriver forholdet mellom overherren og vasallen;
3. paktens bestemmelser som krever at vasallen skal vise overherren total lojalitet basert på og motivert av takknemlighet;
4. velsignelser for lydighet og forbannelser for brudd på pakten;
5. vitner til vasallens løfte;
6. deponering av dokumentet for fremtidig lesning og
7. ratifisering av pakten.

Josva nærmer seg slutten av sitt liv; ingen erstatter er i sikte. Fornyelsen av pakten er en påminnelse for Israel om at Gud selv er deres konge og at de vil få hans beskyttelse hvis de er lojale mot ham. Israel behøver ikke en menneskelig konge. Som et teokratisk folk må de alltid huske at Gud er deres konge.