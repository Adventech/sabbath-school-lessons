---
title:  Til fordypning
date:  14/11/2025
---

Ellen White: «To fjell» i _Alfa og Omega_, bd. 2, s. 93–96.

«I samsvar med de instruksene Moses hadde gitt, ble det reist et monument av store steiner på Ebal-fjellet. Disse steinene ble først dekket av et lag med kalk, og så ble loven risset inn. Det gjaldt både de ti bud som var blitt forkynt fra Sinai og siden skrevet på steintavler, og de lovene som Moses formidlet, og som han senere skrev ned i en bok. Ved siden av dette monumentet ble det bygd et alter av uhogne stein der det ble ofret til Herren. Det hadde stor betydning at alteret ble bygd nettopp på Ebalfjellet der forbannelsen var blitt uttalt. Det var for å vise at Israel selv var årsak til at Guds vrede hadde rammet dem fordi de hadde overtrådt hans lov, og at han straks ville ha straffet dem, om det ikke hadde vært for Kristi forsoning som ble fremstilt ved offeret på alteret.» – _Samme_, s. 94.

«Nattverden skulle ikke være en sorgens stund. Det var ikke hensikten med den. Når Guds folk samles omkring hans bord, skal de ikke tenke på de gangene de kom til kort og klage over det. De skal ikke være opptatt av sine tidligere erfaringer i kristenlivet, enten de har vært oppløftende eller nedslående. De skal ikke tenke på uoverensstemmelser mellom dem og deres trossøsken. Den forberedende handlingen har løst slike motsetninger. Selvransakelse, syndsbekjennelse og forlikelse er viktig der det har vært uenighet. Nå kommer de for å møte Kristus. De skal ikke stå i korsets skygge, men i dets frelsende lys. De skal åpne sinnet for de klare stråler fra ‘rettferds sol’.» – White: _Slektenes håp_, s. 565.

**Forslag til samtale**

`Hvordan søker du først Guds rike? Hvordan former det din hverdag?`

`Se på det dere svarte på onsdagens siste spørsmål, om hvor lett det er å glemme Gud midt i en hektisk hverdag. Snakk om hvorfor det er så lett å gjøre det. Noen løsninger?`

`Vi adventister tror at Jesus gjør tjeneste for oss i helligdommen i himmelen. Hvordan kan dette være en kilde til håp og kraft? Hvorfor bør vissheten om at Jesus «går i forbønn» (Hebr 7,25) for oss, få oss til å innse at hans tjeneste i den himmelen er godt nytt?`