---
title:  Misjonsfortelling
date:  14/11/2025
---

#### Å returnere Guds ting, del 2

_Av Andrew McChesney_

Butikken sendte en varebil for å hente husholdningsartiklene som Frank Mukube hadde kjøpt på kreditt og ønsket å returnere, selv om han hadde betalt for dem. Frank, som hadde skrevet under på at han ikke ville kreve erstatning, kjørte i lastebilen til huset han leide i Namibia.

Da lastebilen rygget opp til huset, kom Franks utleier, som bodde i nærheten, løpende bort. «Hvorfor flytter du uten å si fra til meg?» spurte hun.

«Jeg flytter ikke», sa Frank. «Jeg leverer tilbake disse tingene som ikke fullt ut er mine, selv om de er fullt ut betalt. Jeg vil gi tiende og offergaver igjen».

«Hva er det du sier om tiende og offergaver?» spurte hun.

Frank forklarte at Bibelen lærer at folk skal gi tiende og offergaver, og at han ikke hadde gitt noen av delene på to år for å kunne betale månedlige avdrag på alt han hadde kjøpt på kreditt.

Huseieren lo av Frank.

Da varebilen og Frank kom tilbake til butikken, så butikksjefen på mens seng, sofa, komfyr, radio, TV, teppe og til og med kjøkkengryter ble losset ut. «Hva er det egentlig du prøver å gjøre her?» spurte han.

«Disse tingene har stått mellom meg og Gud fordi de ble kjøpt med tienden og ofringene mine», sa Frank. «Nå føler jeg meg lettet».

Frank følte seg virkelig lettet. Han visste at uten en seng måtte han sove på gulvet. Uten komfyr måtte han lete etter ved og gryter for å lage kveldsmat på åpen ild. Men han var lykkelig. Han hadde følt seg «forbannet med en forbannelse» fordi han hadde ranet Gud (Mal 3,8–9). Men nå som alt var tilbake i butikken, følte han fred og rettferdighet med Gud.

Den natten trengte ikke Frank å sove på gulvet eller lete etter ved og gryter til kveldsmat. En venn ble rørt da han hørte om Franks beslutning, og han kom med en seng og en gammel komfyr med to gryter.

«Gud sørget for en seng. Gud sørget for en komfyr», sa Frank. «Det fikk meg til å tro at det Gud har lovet, virkelig er sannheten».

Gud lover dem som gir tiende og offergaver: «Og prøv meg nå i dette, sier Herren, hærskarenes Gud, om jeg ikke vil åpne himmelens vinduer for dere og øse ut så mye velsignelse over dere at det ikke er plass nok til å ta imot den» (Mal 3,10)

Siden den dagen har Frank vært trofast med tienden og ofringene sine. I dag er han leder for administrasjonen i Adventistkirken i det sørlige Namibia. Han sier at Gud alltid er trofast: «Gud sier: ‘Hvis du tar deg av mine saker, skal jeg ta meg av dine. Når du gir tienden tilbake, skal jeg ta meg av livet ditt’.»