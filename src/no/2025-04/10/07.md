---
title:  Til fordypning
date:  05/12/2025
---

«Kristi misjon ble ikke forstått av folket på hans tid. ... Menneskers tradisjoner, lover og vedtekter skjulte for dem de lærdommene Gud hadde ønsket å formidle. Disse vedtektene og overleveringene ble en hindring når det gjaldt å forstå den sanne religion og sette den ut i livet. Omsider kom virkeligheten som symbolene pekte fram til, nemlig Jesus Kristus i egen høye person. Men da kjente de ham ikke. De kunne ikke i ham se oppfyllelsen av forbildene, virkeligheten som seremonien bare var en skygge av. De forkastet det store motbilde og klynget seg fortsatt til sine forbilder og tomme ytre former. Guds Sønn var kommet, men de fortsatte å be om et tegn. Johannes’ budskap var: ‘Vend om, for himmelriket er nær!’ Til dette svarte de bare ved å kreve et mirakel. Kristi evangelium var en snublestein for dem. For de krevde tegn i stedet for en Frelser. De ventet at Messias skulle bevise påstandene sine ved hjelp av mektige erobringer og opprette sitt rike på ruinene av jordiske herrevelder. På denne falske forventningen ga Kristus sitt svar i lignelsen om såmannen. Ikke ved våpenmakt, ikke ved voldshandlinger skulle Guds rike hevde sin stilling, men bare ved at et nytt prinsipp ble plantet inn i menneskehjertene.» – Ellen White: _Ord som lever_, side 16.

«Kirken trenger trofaste Kaleber og Josvaer som er villige til å ta imot evig liv på Guds enkle betingelse om lydighet. Våre menigheter lider av mangel på arbeidere. Verden er vårt felt. Det trengs misjonærer i byer og landsbyer som er mer bundet av avgudsdyrkelse enn Østens hedninger, som aldri har sett sannhetens lys. Den sanne misjonærånd har forlatt kirkene som har en så opphøyet bekjennelse; deres hjerte gløder ikke lenger av kjærlighet til sjeler og et ønske om å lede dem til Kristus. Vi trenger oppriktige arbeidere. Er det ingen som vil svare på ropet som lyder fra alle kanter: ‘Kom over ... og hjelp oss’?» – Ellen G. White: _Testimonies for the Church_, vol. 4, side 156.

**Forslag til samtale**

`Hvordan kan bibelsk typologi gi deg større forståelse av Jesu Kristi tjeneste for deg?`

`Hvordan minner vår åndskamp om erobringen av Kanaan, og hvordan er den annerledes?`

`Tenk over Josva-typologiens endelige oppfyllelse. Hvordan kan bildet av en verden uten smerte, lidelse og død gi håp i livets kamper?`

`Josva gjenspeilte Guds karakter i den grad at han foregrep Kristi virke. Hvordan kan du la Jesus gjenspeile seg mer i deg?`