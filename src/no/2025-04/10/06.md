---
title:  Josva og oss
date:  04/12/2025
---

`Som type peker Josva ut over Jesu tjeneste til en oppfyllelse i menighetens liv, Kristi legeme. Hvordan kan de krigene Israel utkjempet under Josva, sies å foregripe menighetens åndelige kamper? Hvordan er de forskjellige? Se 1 Tim 1,18; 2 Tim 4,7; Ef 6,10–12; 2 Kor 10,3–5 og Apg 20,32.`

Forfatterne av NT ser den kirkelige oppfyllelsen av Josva-typologien. Medlemmene av Kristi legeme, kirken, står i en åndskamp mot ondskapens makter, men de nyter likevel Guds nåde (Hebr 4,9–11) og velsignelsene av sin åndelige arv.

`Hva sier disse tekstene om den endelige oppfyllelsen av Josva-typologien? 1 Pet 1,4; Kol 3,24; Åp 20,9; Åp 21,3.`

Den endelige og fullstendige oppfyllelsen av Josva-typologien skjer ved Jesu gjenkomst (apokalyptisk/eskatologisk aspekt).

Josvas liv gjenspeilte så mye av Guds karakter at visse sider ved hans liv antok en profetisk karakter som foregrep Messias’ virke og person.

Messias har alt kommet. Hans gjerning trenger ikke å foregripes, men vi kan likevel gjenspeile hans karakter – den herligheten Jesus lengtet etter å dele med sine disipler (Joh 17,22) og som kan bli vår når vi betrakter hans person (2 Kor 3,18). Jo mer vi ser på Jesus, desto mer gjenspeiler vi hans karakters skjønnhet. Dette er hva vår daglige vandring med Jesus skal føre til. Det er derfor det er viktig å ta tid til Ordet hver dag. Det er derfor vi også bør ta tid til å tenke over Jesu liv, karakter og lære. For når vi ser ham, blir vi forandret.

`Josva, typen, spurte israelittene: «Hvor lenge vil dere vente før dere går og inntar det landet som Herren, deres fedres Gud, har gitt dere?» (Jos 18,3). Hva ville Jesus, Josvas motbilde, ha sagt i dag?`