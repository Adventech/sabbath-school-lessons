---
title:  Bibelsk typologi
date:  30/11/2025
---

`Ta for dere disse skriftstedene som handler om typer, og prøv å svare på hva bibelsk typologi er: Rom 5,14; 1 Kor 10,1–13; Hebr 8,5; Hebr 9,23.`

Disse bibelstedene bruker motstykke eller etterligning om forholdet mellom en tekst eller hendelse i GT og dens betydning i nytestamentlig tid, eller i fremtiden. Man taler gjerne om typer og antityper.

Slik typologi er en tolkning av personer, hendelser eller institusjoner som foregriper Jesus eller andre realiteter i evangeliet. Typen eller motstykket svarer til oppfyllelsen slik en støpeform gjenspeiler den virkeligheten som er en mer fullstendig oppfyllelse av motstykkets formål. Den bibelske typen var altså formet etter en plan som hadde eksistert som begrep i Guds sinn og tjener til å forme fremtidige kopier (antitypene).

Det er viktig å forstå at forfatterne av NT ikke vilkårlig tillegger visse tekster i GT en typologisk betydning bare for å få fram et poeng. En GT-type blir alltid bekreftet i de profetiske skriftene før den får sin antitypiske oppfyllelse i NT.

**Se på hvordan David opptrer i GT og så hvordan han blir foregrepet i NT. Hva kan dette eksempelet si oss om hvordan typologi fungerer?**

`David (Sal 22,2; Sal 22,15–19).`

`Den nye David (Jer 23,5; Jes 9,5–6; Jes 11,1–5).`

`Den antitypiske David (Joh 19,24).`

I disse tekstene ser vi at GT er nøkkelen til å finne og anvende Skriftens typer. Den hellige ånd lot NTs forfattere bruke typene i GT til å åpenbare «den sannhet som er kommet» til oss (2 Pet 1,12), spesielt om Jesu liv og tjeneste.