---
title:  Den sanne Josva
date:  29/11/2025
---

### Bakgrunnsstoff
1 Kor 10,1–13, Matt 2,15, Jos 1,1–3, Apg 3,22–26, Hebr 3,7–19, Hebr 4,1–11, 2 Kor 10,3–5

> <p>Minnevers</p>
> Det som hendte med dem, skulle være til advarsel. Det ble skrevet til rettledning for oss, og til oss er de siste tider kommet. (1 Kor 10,11)

I Josvas bok aner vi at hovedpersonens liv peker utover seg selv til en virkelighet som er større. Dette prinsippet går igjen i hele Bibelen, f.eks. i Kanaans land, som er et symbol på vårt håp om en ny jord. Og den jordiske helligdomstjenesten pekte jo også mot en større virkelighet: «Men Kristus er kommet som øversteprest for alt det gode vi nå har. Han har gått igjennom det teltet som er større og mer fullkomment, og som ikke er laget av menneskehånd, det vil si: som ikke tilhører denne skapte verden.» (Hebr 9,11)

Men spørsmålet melder seg: Hvordan peker Josva mot en fremtidig oppfyllelse? Hvordan vet vi at denne fortolkningen av boken er legitim? Hvilke bibelske prinsipper legger føringer for at Josvas bok kan anvendes på realitetene i NT og hendelser i endetiden?

Denne uken skal vi se nærmere på prinsipper for tolking av Bibelens typologi. Vi vil se på hvilke typologiske kjennetegn Bibelen selv inneholder og hvordan Josvas liv foregriper Messias’ tjeneste og peker mot symbolikk som oppfylles i menigheten og i fullbyrdelsen av menneskets historie.