---
title:  Til fordypning
date:  21/11/2025
---

«Kalebs tro var akkurat like sterk nå som da han tok til motmæle mot den dårlige rapporten fra de andre speiderne. Han hadde trodd Guds løfte om at han ville gi sitt folk Kanaan til odel og eie, og hadde dermed stått helt og fullt på Guds side. Sammen med folket hadde han utholdt den lange ørkenvandringen og hadde delt skuffelser og byrder med de skyldige. Likevel klaget han ikke, men takket Gud som hadde bevart hans liv i ørkenen da hans frender måtte dø. Herren hadde bevart Kaleb i alle prøvelser, farer og plager under ørkenvandringen og gjennom krigsårene etter at de var kommet inn i Kanaan. Og nå i en alder av over åtti år var hans kraft usvekket. Han bad ikke om et landområde som alt var erobret, men om det som speiderne hadde ment var umulig å innta. Med Guds hjelp ville han nå ta festningsverkene fra kjempene som hadde fått israelittene til å miste troen. Kalebs bønn var ikke diktert ut fra ønsket om personlig ære eller selvopphøyelse. Den tapre gamle krigeren ville gjerne vise folket et eksempel som kunne ære Gud og inspirere stammene til fullt ut å underlegge seg det landet deres fedre hadde ansett som uinntagelig.» – Ellen White: _Alfa og Omega_, bd. 2, s. 104.

«Det var Kalebs tro på Gud som ga ham mot, som beskyttet ham mot menneskefrykt og satte ham i stand til å være modig og urokkelig i forsvaret av det som var rett. Enhver sann korsets soldat kan få kraft og mot til å overvinne hindringer som virker uoverstigelige når han setter sin lit til den samme kraften som er den mektige generalen for himmelens hærer.» – Ellen White i _Advent Review and Sabbath Herald_, 30. mai 1912.

**Forslag til samtale**

`Snakk om gruppepress og det mot som skal til for å si ifra når andre ikke gjør det. Hva har mot å gjøre med utøvelsen av tro? Hvordan kan vi stå for det vi mener er rett uten å være ufine?`

`Del noen eksempler på troende i din menighet eller ditt lokalsamfunn som har vært med og formet deg. Hva er det ved dem som er verdt å ta etter?`

`Snakk om medias innflytelse på vårt liv. Hvordan kan vi unngå de negative virkningene og likevel utnytte deres potensial til gode formål?`

`Tenk over Josvas ydmykhet som leder og hans ønske om å leve nær helligdommen. Hvordan taler hans eksempel til deg?`