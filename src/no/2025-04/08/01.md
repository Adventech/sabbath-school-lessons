---
title:  'Troskjemper: Josva og Kaleb'
date:  15/11/2025
---

### Bakgrunnsstoff
4 Mos 13,6, 4 Mos 13,30–32, Jos 14,6–14, Luk 18,1–5, Jos 19,49–51, 2 Kor 3,18, Rom 12,1–2

> <p>Minnevers</p>
> Glem ikke lederne deres, de som talte Guds ord til dere. Tenk på deres liv og utgangen det fikk, og ta deres tro til forbilde! (Hebr 13,7)

Alle foreldre vet vel at barn lærer av det de ser? Hvor mange har ikke vært bekymret over å se sine barn ta etter deres dårlige trekk i stedet for de gode? Uansett alder er det lettere å gjøre feil enn å gjøre rett. Det hører med til det å ha del i syndefallet. «For jeg forstår ikke hva jeg selv gjør. Det jeg vil, gjør jeg ikke, og det jeg avskyr, det gjør jeg.» (Rom 7,15) Hvem kjenner seg ikke igjen?

Fra fødselen av formes vi av eksemplets makt. Vi lærer å gjøre det mest grunnleggende i livet, som å gå, snakke og uttrykke følelsene våre, ved å etterligne våre nærmeste. Som voksne har vi fortsatt bruk for forbilder, og selv om de ikke er fullkomne, kan vi beundre og etterligne de åndelige trekkene som gjorde dem til troskjemper.

Denne uken skal vi se nærmere på to troskjemper i Josvas bok: Kaleb og Josva. Hva gjorde at de skilte seg ut i sin samtid og spilte en nøkkelrolle i Guds folks liv under en av de mest avgjørende periodene i Israels historie?