---
title:  Løftets arvinger, fanger med håp
date:  22/11/2025
---

### Bakgrunnsstoff
1 Mos 3,17–24, 5 Mos 6,3, Jos 13,1–7, Hebr 12,28, 3 Mos 25,1–5, 3 Mos 25,8–13, Esek 37,14, Esek 37,25

> <p>Minnevers</p>
> Vend hjem til borgen, dere fanger som har håp! I dag forkynner jeg: Jeg gir deg dobbelt igjen. (Sak 9,12)

Josva 13–21 har lange lister med geografiske grensemerker som avgrenser landområder som ble tildelt Israels stammer. For en moderne leser kan listene virke uvesentlige, men de bunner i en teologisk forståelse av det lovede landet som er viktig for oss i dag. Med de konkrete listene ville Gud lære israelittene at landet ikke var en drøm. Det var lovet dem på en helt konkret og målbar måte. Men de måtte gjøre løftet til virkelighet ved å handle ut fra det.

Ja, Gud ville gi dem land som arv; det skulle være en gave, en oppfyllelse av det han hadde lovet fedrene deres. «Se, jeg har lagt landet åpent for dere. Gå og innta landet som Herren med ed lovet å gi deres fedre, Abraham, Isak og Jakob, og etterkommerne deres.» (5 Mos 1,8) Men ja, også de hadde en oppgave.

Denne uken skal vi se på teologiske begreper knyttet til det lovede land og deres åndelige følger for dem som gjør krav på alle løftene i Jesus.