---
title:  Landet som gave
date:  24/11/2025
---

`Les 2 Mos 3,8; 3 Mos 20,22; 3 Mos 25,23; 4 Mos 13,27; 5 Mos 4,1; 5 Mos 4,25–26; 5 Mos 6,3 og Sal 24,1. Hva besto det i, det spesielle forholdet mellom Gud, Israel og det lovede land?`

Landområder gir et folk en fysisk identitet. Et folks plassering påvirker også hva slags yrker og livsstil det har. Slaver var rotløse og hørte ikke hjemme noe sted; andre nøt godt av deres arbeid. Eiendom betydde frihet. Det utvalgte folkets identitet var knyttet til at de bodde i landet.

Det var et helt spesielt forhold mellom Gud, Israel og landet. Israel fikk landet som gave fra Gud, ikke som en umistelig rett. De kunne eie landet så lenge de sto i et paktsforhold til Gud og respekterte paktens forskrifter. De kunne altså ikke eie landet og dets velsignelser uten Guds velsignelse.

Samtidig er det slik at landet ga Israel et perspektiv som gjorde det lettere å forstå Gud. Livet i landet ville alltid minne dem om en trofast og pålitelig Gud som holdt det han lovte. Uten Gud ville verken landet eller Israel ha eksistert, for han var opphavet til og grunnlaget for deres eksistens. Mens israelittene var i Egypt, sørget Nilen og hardt arbeid for mat til livets opphold. Kanaan var noe annet. De var avhengige av regn for å få store avlinger, og bare Gud kunne styre været. Så landet minnet dem om at de hele tiden var avhengige av Gud.

Israel fikk landet som gave fra Gud, men i siste instans var det Gud som eide det. Gud er jordens sanne eier (Sal 24,1), og derfor kan han gi landet til Israel eller ta det fra dem. Eier Gud landet, er israelittene og dermed alle mennesker fremmede og gjester, vi er alle Guds langsiktige gjester på hans land/jord.

`Tenk på 1 Pet 2,11 og Hebr 11,9–13. Hva vil det si for deg at du lever som fremmed og innflytter og ser frem til den byen som Gud selv har skapt og bygget?`