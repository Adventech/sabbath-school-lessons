---
title:  Til fordypning
date:  28/11/2025
---

Ellen G. White: «Når alt blir nytt» i _Alfa og Omega_, bd. 8, s. 159–175.

«Vi skal bli evig frelst når vi går inn gjennom byens porter. Da kan vi glede oss over at vi er frelst, evig frelst. Men inntil da må vi følge formaningen om å ‘være på vakt så det ikke skal vise seg at noen av dere blir liggende etter, siden løftet om å komme inn til Guds hvile fortsatt gjelder’ (Hebr 4,1). Kunnskap om Kanaan, det å synge Kanaans sanger og glede seg over utsikten til å komme inn i Kanaan, førte ikke israelittene inn i det lovede landets vingårder og olivenlunder. De kunne bare gjøre det til sitt ved å ta det i eie, oppfylle betingelsene, utøve levende tro på Gud og gjøre krav på hans løfter.» – White: _The Youth’s Instructor_, 17. februar, 1898.

«I Bibelen kalles de frelstes arv et fedreland (Hebr 11,14–16). Der leder den himmelske hyrden sin hjord til levende vannkilder. Livets tre bærer frukt hver måned, og bladene på treet er til legedom for folkene. Der finnes elver, klare som krystall, og langs breddene vaier trærne og kaster svale skygger over stier som er for Guds folk. Vidstrakte sletter går over i vakre høydedrag, og bakom ruver de mektige fjellene. På disse fredfulle slettene og ved de levende vannstrømmer skal Guds folk, som så lenge har vært pilegrimer og vandringsmenn, ha sitt hjem.» – White: _Alfa og Omega_, bd. 8, s. 172.

**Forslag til samtale**

`Tenk på det lovede land som et symbol på det rike livet Kristus lovte sine følgesvenner i Joh 10,10. Hvordan kan det å leve i et land med overflod være et bilde på frelsens velsignelser?`

`Hva er sammenhengen mellom det å være borger i et land og det å ha en bestemt livsstil? Hvordan påvirker det ene det andre? Hva er noen av følgene av å være borgere av Guds rike?`

`Vi blir stadig skuffet over andres løfter, og iblant også over løfter vi gir oss selv. Hvorfor kan du stole på Guds løfter?`

`Hvordan kan løftet om den nye jord være del av vår fremtid allerede nå?`