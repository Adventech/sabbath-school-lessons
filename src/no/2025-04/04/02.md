---
title:  Føreren for herrens hær
date:  19/10/2025
---

`Les Jos 5,13–15. Hva sier teksten om bakgrunnen for erobringen av Kanaan?`

Israel har nettopp krysset Jordan og trådt inn i fiendeland. Foran dem ligger festningen Jeriko med portene godt lukket (Jos 6,1). Akkurat nå er folket uvitende om noen kampstrategi. Enda verre er det at Israel bare har slynger, spyd og piler mot en by som er i stand til å motstå en lang beleiring.

Josva spør hvem den fremmede gjesten er, men får et diffust svar: «Nei». Gjesten vil ikke settes i bås. Det viktige er ikke om han er på Josvas side, men om Josva er på hans side.

`Les Jos 5,14–15 og 2 Kong 6,8–17, Neh 9,6 og Jes 37,16. Hvem er hærføreren for Herrens hær?`

Uttrykket «fører for Herrens hær» er unikt i den hebraiske Bibelen, men kombinasjonen av ordene «fører» og «hær» betyr alltid en militær leder. Ordet «hær» i Skriften kan gjelde militære styrker, engler eller himmellegemer.

Den foruteksisterende Kristus viser seg for Josva, ikke bare som en alliert, og heller ikke som den sanne føreren for Israels hær, men som føreren for den usynlige, men virkelige englehæren som står i en langt større konflikt enn den Josva hadde med kanaanittene. Josvas svar viser at han forstår hvem føreren er. Han er Gud lik, og Josva faller på kne for ham som tegn på respekt og tilbedelse (Jos 5,14; 1 Mos 17,3; 2 Sam 9,6; 2 Krøn 20,18). Josva er klar til å motta kampstrategien for et felttog som er en del av en større konflikt der hærskarenes Gud selv er innblandet.

`Hvilken trøst kan og bør det gi å vite at «føreren for Herrens hær» er i aksjon og forsvarer sitt folk?`