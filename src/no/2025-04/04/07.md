---
title:  Til fordypning
date:  24/10/2025
---

Ellen White: «Da Jerikos murer falt» i _Alfa og Omega_, bd. 2, s. 83–92.

Da det ble opprør mot Gud og hans styre, måtte Gud enten slutte å være den han i bunn og grunn, uforanderlig og evig er, og overlate ledelsen av universet til en av sine opprørske skapninger, eller han måtte være den hellige, rettferdige, kjærlige og barmhjertige Far for alt som eksisterer. Bibelen legger frem dette siste alternativet, og da er konflikten mellom de onde kreftene og hans makt ikke til å unngå.

Når politiske eller sosiohistoriske makter forbundet med kaotiske og opprørske kosmiske krefter la for dagen samme trossige holdning mot Jahve, grep han inn. Bildet av Jahve som kriger blir et forvarsel om den endelige seieren som til slutt vil sette punktum for den kosmiske konflikten mellom godt og ondt (Åp 20,8–10). Israels guddommelige kriger er ikke bare et speilbilde av den kosmiske konflikten, men en del av den samme striden og foregriper Guds dom i den siste tid i vår samtids historie.

«Det var deres plikt og forrett å dra inn i landet på det tidspunktet Gud hadde bestemt. Men på grunn av innbitt trass gikk denne anledningen fra dem. […] Det var ikke hans hensikt at de skulle ta landet med våpenmakt, men ved streng lydighet mot hans påbud.» – _Alfa og Omega_, bd. 1, s. 365–366.

**Forslag til samtale**

`Gjør bakgrunnen med den kosmiske konflikten det lettere å forstå at Gud befalte Israel å dra ut i krig?`

`Snakk sammen om det dere svarte på mandagens spørsmål om den store stridens realitet og hvordan den utspiller seg i verden rundt oss. Hva er vår rolle i striden, og hvordan prøver vi å fylle den?`

`Hvordan kan vi anvende prinsippet om å stå stille og vente på at Gud skal kjempe for oss i vårt åndelige liv?`

`I våre diskusjoner og (iblant) uenigheter i menigheten vil vi ofte vite hvem som er på vår side. Hva bør vår holdning være, i lys av Jos 5,13–15?`