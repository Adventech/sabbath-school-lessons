---
title:  Konflikten bak alle konflikter
date:  18/10/2025
---

### Bakgrunnsstoff
Jos 5,13–15, Jes 37,16, Åp 12,7–9, 5 Mos 32,17, 2 Mos 14,13–14, Jos 6,15–20

> <p>Minnevers</p>
> Aldri har det, verken før eller siden, vært en dag som denne, da Herren bønnhørte en mann slik. (Jos 10,14)

I Josvas bok blir vi konfrontert med brutale felttog som ble gjennomført på Guds befaling, i Guds navn og med Guds hjelp. Tanken om at Gud sto bak erobringen av Kanaan gjennomsyrer Josvas bok, og den kommer til uttrykk i fortellerens utsagn (Jos 10,10–11), i Guds egne ord (Jos 6,2; Jos 8,1), i Josvas taler (Jos 4,23–24; Jos 8,7), av Rahab (Jos 2,10), av speiderne (Jos 2,24) og av folket (Jos 24,18). Gud sier han står bak disse konfliktene.

Dette reiser flere spørsmål. Hvordan kan vi forstå at Guds utvalgte folk utførte slike handlinger? Hvordan kan vi forene bildet av en «krigersk» Gud med hans kjærlighet (f.eks. 2 Mos 34,6; Sal 86,15; Sal 103,8; Sal 108,5) uten å svekke GTs troverdighet, autoritet og historisitet?

Denne og neste uke skal vi se nærmere på det vanskelige spørsmålet om Guds påbud om krig i Josvas bok og andre steder.