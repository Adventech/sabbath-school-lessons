---
title:  Glemskhet
date:  15/10/2025
---

`Les Jos 4,20–24 i lys av følgende vers: Dom 3,7; Dom 8,34; Sal 78,11; 5 Mos 8,2; 5 Mos 8,18; Sal 45,17. Hvorfor var det så viktig å huske Guds store gjerninger?`

Merk deg personskiftet i Josva 4,23. Det sies at vannet i Jordan er uttørket foran «dere», det vil si foran israelittene som nettopp har krysset elven. Derimot sies Rødehavet å ha tørket ut foran «oss», det vil si de gjenlevende fra den første generasjonen som opplevde utvandringen. De to hendelsene ble opplevd av to forskjellige generasjoner, men hadde en lignende betydning, og det gjorde det mulig for den andre generasjonen å gjenoppdage den samme betydningen av Jordan-kryssingen for seg selv ved hjelp av foreldrenes vitnesbyrd.

Vi ser gjerne på glemskhet som et normalt trekk hos oss mennesker. Men glemsomhet i åndelig forstand kan få alvorlige følger.

Hvis vi i dag vil bevare vår identitet som et folk med et særlig kall og oppdrag, må vi skape anledninger der vi kan friske opp både vår individuelle og kollektive åndelige hukommelse slik at vi kan fokusere på hvor vi kommer fra, hvem vi er, og hvorfor vi er her.

`Les 1 Kor 11,24–25 og Joh 14,26. Hvorfor må vi alltid huske hva Kristus har gjort for oss? Hva annet betyr noe uten det?`

Ellen G. White forsto at hvis vi ikke hele tiden lar oss lede i lys av Guds handlinger og åpenbaringer i fortiden, vil vi utvilsomt miste motivasjonen til å utføre vårt oppdrag i fremtiden: «Vi har ingenting å frykte for fremtiden med mindre vi glemmer den veien Herren har ledet oss og hans undervisning i fortiden.» – _Life Sketches_, s. 196.

`Det er viktig å minnes fortiden og det Gud har gjort i ditt liv, men hvorfor må du ha en opplevelse med ham og hans kjærlighet og nærvær her og nå?`