---
title:  Gud er trofast!
date:  13/12/2025
---

### Bakgrunnsstoff
Jos 21,43–45, 2 Tim 2,11–13, Jos 23, Åp 14,10, Åp 14,19, 5 Mos 6,5

> <p>Minnevers</p>
> Alle løfter som Herren ga til Israels hus, ble oppfylt. Alt skjedde slik det var blitt lovet. (Jos 21,45)

Da John F. Kennedy holdt sin tiltredelsestale 20. januar 1961, brukte han bare 1366 ord, men den brente seg inn i amerikanernes bevissthet. Han oppfordret sine landsmenn til å tenke på sine plikter fremfor sine privilegier, og sa: «Med god samvittighet som vår eneste sikre belønning, og med historien som den endelige dommer over våre gjerninger, så la oss gå frem og lede det land vi elsker, og be om hans velsignelse og hjelp, men vel vitende om at her på jorden må Guds verk virkelig være vårt eget.»

Da Josva, israelittenes aldrende leder, følte at han nærmet seg livets slutt, bestemte han seg for å tale til nasjonens ledere og israelittene (Jos 23 og Jos 24). Josva 23 handler mer om fremtiden og om hvordan man skal tilbe Gud: bare ham. Josva 24 gjennomgår Guds trofaste handlinger i fortiden med det formål å fremkalle en beslutning om hvem som alene fortjener deres tilbedelse: Gud.

Denne uken skal vi sammen studere Josvas første tale, der han ser tilbake på Israels seire og staker ut veien for Israels fremtidige suksess.