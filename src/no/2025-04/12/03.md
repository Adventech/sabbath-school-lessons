---
title:  Et tegn på bekymring
date:  15/12/2025
---

Den gedigne avslutningen på hele avsnittet (Jos 21,43–45) vitner om at betingelsen om lydighet er oppfylt. Suksess kan ikke tas for gitt, det er knyttet til lydighet mot Guds ord. Så fordelingen av landet er et tegn på Guds trofasthet mot Israel (Neh 9,8) og den gir rom for en åpen fremtid basert på Israels holdning. Klarer Israel å bevare det som er oppnådd?

`Les Jos 23,1–5. Hva er de viktigste punktene i innledningen?`

Talen beveger seg fra den aldrende Josva (understreket to ganger) til publikum som må videreføre den oppgaven Gud har betrodd dem. Han forteller hvordan erobringen av landet var mulig: Gud kjempet for dem. Israelittenes utroskap og vantro gjorde at de måtte gå i krig etter utvandringen. Likevel var det ikke deres militære styrke, men Guds inngripen som gjorde at de klarte å innta landet.

Gud har gitt Israel hvile fra sine fiender, men det gjenstår noen folk å drive ut. Seieren er ikke noen fullendt, uforanderlig realitet for Israel, men en alltid nærværende mulighet hvis de stoler trofast på Guds hjelp.

`Hva er likhetene mellom israelittenes erobring av Kanaan under Josva og den måten kristne i dag kan leve et seirende åndelig liv på? Les Jos 23,10; Kol 2,15; 2 Kor 10,3–5; Ef 6,11–18.`

Israelittene seiret ikke takket være deres egen styrke og strategi. Og åndelig seier over synd og fristelse er sikret gjennom Jesu Kristi offer og oppstandelse, men Guds folk i dag må hele tiden stole på at Den hellige ånd gir dem åndelig næring til å leve et liv i seier.

`Hvorfor er det så lett å synde enda vi har fått så mange fantastiske løfter?`