---
title:  Misjonsfortelling
date:  19/12/2025
---

#### «Fortell oss om bibelen»

_Av Andrew McChesney_

Kvinnen ville ikke ha fotmassasje da Kim Sun kom hjem til henne for å gjøre en avtale.

«Hvorfor ikke?» spurte Sun, en sørkoreaner som tjenestegjorde som misjonær i en avsidesliggende by på Filippinene. «Har jeg gjort noe galt?»

«Nei, nei», svarte kvinnen. «Jeg vil at du skal hvile. Du får mer fotmassasje i ettermiddag. Her, ta noen kjeks og slapp av».

Sun ble rørt over kvinnens omtanke. Han hadde gitt gratis fotmassasje siden han kom til byen tre måneder tidligere. I stedet for å fortelle folk at han var misjonær, hadde Sun forsøkt å være deres venn og vise Guds kjærlighet. I tre måneder hadde innbyggerne i byen tatt imot fotmassasjen uten å tenke på ham. Men nå uttrykte denne kvinnen omsorg for hans velvære. Han innså at han hadde fått sin første virkelige venn.

Men hun var ikke den siste. Omtrent samtidig begynte mange av byens innbyggere å se på Sun som sin venn, og de plaget ham med spørsmål.

«Hvorfor gir du fotmassasje?» spurte en av dem.

«Hvor kommer du fra?» sa en annen.

Sun svarte at han kom fra 1000-misjonsbevegelsen.

«Jeg er en misjonær», sa han. «Jeg vil at dere skal kjenne Jesus Kristus, så jeg har tjent dere».

Byboerne ble forbauset over å høre at Sun var misjonær, og sa: «Hvis du er misjonær, hvorfor forteller du oss ikke om Bibelen?»

«Vil dere studere Bibelen?» sa Sun.

«Ja! Ja!» svarte de.

Snart var det ingen som ville ha fotmassasje lenger. Alle studerte Bibelen sammen med Sun. Noen få hadde ikke bedt om bibelstudier, men de takket ja da Sun inviterte dem. Etter tre måneder med gratis fotmassasje, hvordan kunne de si nei?

Sun snakket ikke om bibelske læresetninger. Som nybakt adventist hadde han i fem år forsøkt å overbevise foreldrene sine om å slutte seg til hans tro, men hadde mislykkes kapitalt. Nå holdt han bibeltimer som bare handlet om Guds kjærlighet.

Han fortalte om skapelsesberetningen i 1. Mosebok. «Dette er Guds kjærlighet til dere», sa han. Han leste lignelsene om den barmhjertige samaritan og den fortapte sønn. «Dette er Guds kjærlighet til dere», sa han. Han snakket om Jesus som døde på korset. «Dette er Guds kjærlighet til deg», sa han.

Les resten av historien neste uke.