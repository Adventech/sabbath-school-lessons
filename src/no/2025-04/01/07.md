---
title:  Til fordypning
date:  03/10/2025
---

Ellen White: «Gjennom elven på bar bunn» i _Alfa og Omega_, bd. 2, s. 77–82.

«Jesu løfter og advarsler er talt til meg. For så høyt har Gud elsket verden at han ga sin Sønn, den enbårne, for at jeg ved å tro på ham, ikke skal gå fortapt, men ha evig liv. De erfaringene som det blir fortalt om i Guds ord, må bli mine erfaringer. Bønner og løfter, råd og advarsler er talt til meg. [...] Når troen slik tar imot sannhetens prinsipper og innlemmer dem, blir de en del av oss. De blir drivkraften i livet. Når vi slipper Guds ord til, styrer det tankelivet og former vårt sinn.» – Ellen G. White: _Slektenes håp_, s. 327.

«Ingenting må gjentas oftere eller slås fast mer ettertrykkelig enn at det er umulig for syndige mennesker å gjøre seg fortjent til noe som helst ved sine egne gode gjerninger. Frelsen kommer ved tro på Jesus Kristus alene.» – Ellen G. White: _Tro og gjerninger_, side 14.

**Forslag til samtale**

`Josvas liv og erfaringer er forskjellige fra våre, men hvilke prinsipper fra hans liv kan vi gjøre bruk av? Og hvorfor må vi alltid huske sammenhengen når vi prøver å trekke paralleller?`

`Hvordan henger Guds løfter sammen med vår lydighet? Hvordan utfyller de hverandre? Hva er faren ved å fremheve det ene fremfor det andre? Altså, hva er faren ved å fremheve loven på bekostning av nåden? Eller når nåden fremheves på bekostning av loven?`

`Hvordan vil du definere suksess ut fra det bibelske perspektivet i ukens avsnitt? Hvilken plass har velstand i en kristen forståelse av suksess?`

`Forestill deg hvordan det må ha vært for Josva å ta over etter Moses. Hvilket løfte fikk han som sikkert styrket ham i den store oppgaven (se Jos 1,5)?`