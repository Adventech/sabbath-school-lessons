---
title:  Oppskrift på suksess
date:  27/09/2025
---

### Bakgrunnsstoff
5 Mos 18,15–22, Jos 1, Hebr 6,17–18, Ef 6,10–18, Sal 1,1–3, Rom 3,31

> <p>Minnevers</p>
> Vær bare modig og sterk, så du trofast følger hele den loven som Moses, min tjener, påla deg å holde. Vik ikke av fra den, verken til høyre eller venstre, så skal du lykkes overalt hvor du går. (Josva 1,7)

Benjamin Zander, musikalsk leder for Boston-filharmonikerne, underviste i musikkforståelse. Han la merke til studentenes angst når de skulle bli evaluert for prestasjonene sine. For å berolige dem og for at de kunne realisere sitt fulle potensial, sa han allerede på første kursdag at alle ville få en «A». Dette var ikke en forventning å leve opp til, men en mulighet å vokse inn i. Det eneste kravet var at de i løpet av de to første ukene av semesteret skrev et brev, datert til slutten av kurset, der de forklarte hvorfor de fortjente høyeste karakter.

Josvas bok handler om nye muligheter. Moses, som hadde preget 40 år av Israels historie, var fortid. Utvandringen fra Egypt og tiden i ørkenen, som hadde vært preget av opprør og stahet, var over. En ny generasjon, som var villig til å adlyde Gud, var klar til å gå inn i det lovede landet, og ikke bare som en forventning de skulle leve opp til.

La oss se hvordan Gud åpnet et nytt kapittel i Israels liv, og hvordan han også kan gjøre det i vårt liv.