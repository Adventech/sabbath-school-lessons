---
title:  Kryss! Ta! Del! Tjen!
date:  29/09/2025
---

`Les Josva 1. Hva lærer vi om bokens struktur ut fra det første kapitlet?`

Josva 1 er en innledning til hele boken. Det består av fire taler som tilsvarer bokens fire hoveddeler: kryssing (Jos 1,2–9); erobring (Jos 1,10–11); deling av landet (Jos 1,12–15); og tjeneste i lydighet mot loven (Jos 1,16–18).

Josvas bok kan leses som en serie initiativer fra Gud. I hvert initiativ gir Gud Josva en bestemt oppgave i forbindelse med erobringen av Kanaan, og hver av dem anerkjennes senere i boken etter at de er fullført.

Til slutt ville Guds løfter om å ta landet i eie gå i oppfyllelse. Fra da av var det opp til israelittene å beholde landet, og det kunne de bare gjøre ved sann tro og den lydighet som slik tro fører med seg.

Guds initiativ, uttrykt ved de tre verbene «gå over», «ta» og «del», får sitt svar i folkets lydighet, som har sitt utspring i det siste initiativet: «tjen».

Josvas bok består altså av fire hoveddeler, som hver for seg er preget av et bestemt begrep som beskrives ved at et hebraisk ord får dominere:

1. Krysse (Jos 1,1–5,12)
2. Ta (Jos 5,13–12,24)
3. Dele (Jos 13,1–21,45)
4. Tjeneste (Jos 22,1–24,33).

Dermed formidler bokens oppbygning hovedbudskapet: Det er ingen automatikk i Guds initiativer. De forutsetter et trofast svar fra folket. Alt det Gud har gjort for oss – også det han har gjort for oss som vi ikke kan gjøre selv – kaller oss til å gjøre det vi kan: adlyde Guds befalinger. Slik var det i hele bibelhistorien, og slik er det i dag. Den samme tanken ser vi i Åp 14,12: Troen på det Gud har gjort for oss, fører til lydighet.

`Tenk på de løftene i Guds ord du setter høyest. Hva forventer de av deg for at de skal bli virkelighet?`