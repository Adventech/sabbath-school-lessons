---
title:  Misjonsfortelling
date:  31/10/2025
---

#### «Dette var ikke et uhell»

_Av Laurie Denski-Snyman_

Maria kastet et nervøst blikk på David da mannen kom bort til dem i hjemmet sitt i en storby i det sørlige Asia. Mannens mobiltelefon tok opp lyd mens han ventet på at de skulle svare på konas spørsmål om deres religiøse overbevisning.

«Som jeg allerede har sagt, er vi syvendedagsadventister», sa David.

«Betyr det at dere er kristne?», spurte mannen.

David ba en stille bønn. Han visste at mange mennesker i landet ikke var åpne for kristendommen fordi de var plaget av at mange kristne drakk alkohol og spiste uren mat, noe religionen deres forbød.

«La meg forklare», sa David. «Vi tror på det som står i Torahen, inkludert avsnitt som 5 Mos 6,4, der det står: ‘Herren vår Gud, Herren er én!’ Vi tror at det finnes én Gud. Dette verset forteller oss det.»

«Interessant,» sa mannen.

«Vi tror også på påbudet i Torahen som sier at vi skal tilbe Herren på sabbaten, som begynner fredag ved solnedgang og varer til lørdag ved solnedgang», sa David.

Så snakket han om Herrens fordømmelse av svinekjøtt i Jes 66,17.

Mannen fortsatte å ta opp samtalen, men den dystre mine ble langsomt forvandlet til et smil. David fortsatte: «Vi tror at kroppene våre er Guds tempel, og at de er utlånt til oss. Mens vi er her på jorden, skal vi ta vare på dem».

Mannen smilte bredt.

«Vi tror ikke på å skade kroppene våre ved å røyke eller drikke alkohol».

Mannen sa: «Jeg tror vårt møte var guddommelig bestemt». Han reiste seg og gikk. Da han kom tilbake med mat, satte han den på bordet og insisterte på at de besøkende skulle spise. «Dette var ikke en tilfeldig avtale», sa han gjentatte ganger. «Det var fastsatt ovenfra».

Så ba han en takknemlig bønn for det uventede møtet og velsignet maten. Deretter hentet han inn sin voksne sønn fra et bakrom og sa: «Jeg vil at du skal møte disse menneskene». Han snudde seg mot David og Maria og sa: «Jeg vil dele familien min med dere». Han ba om unnskyldning for at han og familien ikke kunne spise fordi de holdt faste.

Mens de besøkende spiste, plaget han dem med spørsmål om Den store striden. Han virket takknemlig for svarene deres. Så sa han: «Vi er glade for at dere kom i dag, og vi vet at dere ble sendt hit. Dette var ikke et uhell. Vi vil være tolerante mot dere, og fred være med dere.»

Da de besøkende gjorde seg klare til å dra, velsignet han dem og sa: «Måtte dere få fred og velsignelse, spesielt når dere går gjennom nabolagene våre».

Be for misjonærene når de forsøker å forkynne evangeliet rundt om i verden. Takk for sabbatsskolens misjonsoffer som støtter misjonærene.