---
title:  Gud kjemper for dere
date:  25/10/2025
---

### Bakgrunnsstoff
1 Mos 15,16, 3 Mos 18,24–30, 2 Tim 4,1, 2 Tim 4,8, 2 Mos 23,28–30, 5 Mos 20,10, 5 Mos 20,15–18, Jes 9,6

> <p>Minnevers</p>
> I ett og samme felttog slo han alle kongene der og tok deres land. For Herren, Israels Gud, kjempet for Israel. (Jos 10,42)

Det er noen foruroligende scener i Josvas bok. Det stilles alvorlige spørsmål ved tanken om en guddommelig eller hellig krig der en gruppe mennesker har et gudgitt mandat til å tilintetgjøre en annen gruppe.

Spørsmålet om guddommelig krig i GT er vanskelig. I GT fremstår Gud som universets suverene Herre. Derfor må alt som skjer, på en eller annen måte være relatert til hans direkte eller indirekte vilje. Vi kan ikke unngå spørsmålet «Hvordan kan Gud tillate slikt?» Sist uke så vi at Gud selv er involvert i en konflikt som er langt større enn noen krig eller kamp som er utkjempet i menneskets historie, en kamp som gjennomsyrer alle sider av vårt liv. Vi så også at det som skjer i både bibelsk og verdslig historie bare kan forstås fullt ut i lys av denne konflikten.

Denne uken fortsetter vi å se nærmere på kompleksiteten i kriger som Gud har godkjent, begrensningene og betingelsene for guddommelig krig, profetenes endelige visjon om fred og de åndelige følgene av slike kriger.