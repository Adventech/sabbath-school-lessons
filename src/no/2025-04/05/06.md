---
title:  Fredsfyrsten
date:  30/10/2025
---

`Hvordan beskriver disse tekstene den fremtiden Gud hadde sett for seg for sitt folk? Jes 9,6; Jes 11,1–5; Jes 60,17; Hos 2,18; Mi 4,3.`

Hovedtyngden i denne ukens studium har vært de krigene Gud befalte og bisto med i GT, men GTs profetiske skrifter rommer et annet like viktig tema: visjonen om fremtidens messianske fredstid. Messias er beskrevet som «Fredsfyrsten» (Jes 9,6). Han skal skape et rike preget av fred, der løven og lammet skal beite sammen (Jes 11,1–8), et rike uten ødeleggelse eller skade (Jes 11,9), et der freden skal herske (Jes 60,17) og strømme som en elv (Jes 66,12).

`Les 2 Kong 6,16–23. Hva sier dette om Guds dypere hensikt med sitt folk og menneskeheten?`

Tenk bare på historien om da Elisa tok initiativet til å bespise arameerhæren. Han massakrerte dem ikke (2 Kong 6,22), men viste dem det høyeste idealet, fred, som alltid har vært Guds ønske for sitt folk. Det er interessant at Elisa er fullt klar over hvor overlegen den er, den usynlige hæren som omgir fienden (2 Kong 6,17). Selv om Gud står i en kosmisk konflikt som også har rammet vår planet, er frelsens endemål ikke en evig konflikt eller en evig underkastelse av fienden i slaveri, men en evig fred. Vold avler vold (Matt 26,52), men fred avler fred. Fortellingen slutter med at «Siden kom det ikke flere flokker av arameere og herjet i Israel» (2 Kong 6,23).

`Tenk på hvordan vi kan skape fred ved å prøve å etterligne Jesus. Hva med deg her og nå? Hvordan kan du bidra til fred heller enn ufred i de konfliktene du står overfor?`