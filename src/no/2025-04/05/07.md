---
title:  Til fordypning
date:  31/10/2025
---

Ellen White: «Da Jerikos murer falt» i _Alfa og Omega_, bd. 2, s. 83–92.

Som med alt annet i Bibelen er det viktig å kjenne sammenhengen og bakgrunnen. Vi har sett at den kosmiske konflikten og bildet av Gud som dommer er viktig for å forstå disse krigene mot kanaaneerne.

«Gud er sen til vrede. Han ga ugudelige folkeslag en prøvetid så de kunne bli kjent med ham og hans natur. De ble dømt etter det lyset de fikk, for de ville ikke ta imot lyset og gikk sin egen vei i stedet for Guds vei. Gud fortalte hvorfor han ikke fordrev kanaaneerne med en gang. Amorittenes misgjerning var ikke fullbyrdet. Med sine misgjerninger var de gradvis i ferd med å komme dit hvor Gud ikke lenger kunne vise overbærenhet, og de ville bli utryddet. Guds hevn ville bli utsatt inntil dette punktet var nådd og deres misgjerning var fullbyrdet. Alle folk fikk en prøvetid. De som ikke fulgte Guds lov, ville gå fra ondskap til ondskap. Barna ville arve foreldrenes opprørske sinnelag og gjøre verre ting enn sine fedre, helt til Guds vrede ville komme over dem. Straffen ble ikke mindre fordi den ble utsatt.» – Ellen G. White i _SDA Bible Commentary_, bd. 2, s. 1005.

**Forslag til samtale**

`Snakk om hva det vil si at Gud er både vår og universets øverste dommer. Hvorfor tror du det at Gud er dommer er grunnleggende for evangeliet og for vår frelse?`

`Hvilket innblikk gir historien om kanaaneerne i Guds tålmod og rettferd? Hvordan kan vi gjenspeile Guds vesen i vår håndtering av andre?`

`Tenk på den frie vilje. Hvorfor respekterer Gud vår frihet til å velge? Hva har kjærlighet og det frie valg å gjøre med hverandre?`

`GT har mange fortellinger om krig og konflikt, men har også en visjon om fred. Hvilken rolle bør kristne spille i arbeidet for fred der de er?`