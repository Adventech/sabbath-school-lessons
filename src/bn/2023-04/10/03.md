---
title:  আরেয়পাগে পৌল
date:   04/12/2023
---

ঈশ^র পৌলকে তার কাজ দিলেন। পৌল যেখানেই গিয়েছেন, সেখানেই তিনি যীশুর সুসমাচার সহভাগ করেছেন। সুতরাং, তিনি আথীনীতেও একই কাজ করলেন।

`প্রেরিত ১৭:১৮-২১ পদ পড়–ন। পৌলের প্রচার ও প্রশ্নের বিষয়ে বাজারে উপস্থিত লোকদেরকে উপলব্ধি ও চিন্তা কেমন ছিল?`

পৌল বাজারের লোকদেরকে যীশুর বিষয় বললেন। লোকেরা পৌলের কথা শুনল এবং পৌলের কথিত ‘বিজাতীয় দেবতার’ (প্রেরিত ১৭:১৮) বিষয়ে কৌত‚হলী হল। তখন আথীনীর লোকেরা পৌলকে আরেয়পাগে নিয়ে গেল (এটি মার্স হিল নামেও পরিচিত)। আরেয়পাগ ছিল নগরের একটি এলাকা যেখানে নেতারা আইন সংক্রান্ত সমস্যার ও ধর্মীয় বিতর্কের বিচার করত। আমরা যতদূর জানি, পৌল কোন সমস্যায় পড়েননি। আথীনীর লোকেরা পৌলের প্রচারিত ‘নূতন শিক্ষা’ সম্পর্কে বিস্তারিত শুনতে চাইল (প্রেরিত ১৭:১৯)। আথীনীর লোকেরা হয়ত মনে করেছিল যে, পৌলের ধারণা ছিল পুরোপুরি অদ্ভুত। একই সঙ্গে, একজন চিন্তাবিদ ও বক্তা হিসেবে পৌলের জ্ঞান ও দক্ষতাকে তারা শ্রদ্ধা করেছিল।

প্রেরিত ১৭:২১ পদ বলে যে, অথীনীর লোকেরা তাদের সম্পূর্ণ সময় নতুন ধারণাটি নিয়ে আলোচনা করায় ও শোনায় ব্যয় করেছিল। লূক কি বলতে চাচ্ছেন যে, আথীনীর লোকেরা অলস ছিল? নিঃসন্দেহে, না! লূক আমাদের বোঝাতে চেয়েছেন যে, আথীনীর লোকেরা তুখোড় চিন্তাবিদ ছিল। তারা বিশ্লেষণমূলক আলোচনা পছন্দ করত। মনে রাখবেন, ইতিহাসের সর্বাপেক্ষা গুরুত্বপূর্ণ ও নামকরা চিন্তাবিদেরা ছিলেন গ্রিক: সক্রেটিস, প্লেটো ও অ্যারিস্টটল। তাদের মতামত নিয়ে অদ্যাবধি আলোচনা করা হয়। বহু শতক ধরে, আথীনী ছিল জনপ্রিয় দার্শনিকদের মিলনস্থল। যেমনিভবে আমরা ইতোমধ্যে দেখেছি, এই দার্শনিকরা জীবনের নিগূঢ়তত্ব নিয়ে আলোকপাত করত। তাদের অনেক ধারণা খ্রীষ্টিয় তত্বশিক্ষা অপেক্ষা পুরোপুরি ভিন্ন। পুনরুত্থিত ত্রাণকর্তা বিষয়ক ধারণাটি ছিল তাদের কাছে পুরোপুরি আনকোরা।

`আথীনীতে পৌল আশা করেছিলেন যে, অথীনীবাসীর হৃদয় জয় করার জন্য পবিত্র আত্মা তার (পৌলের) পুরাতন শিক্ষাকে ব্যবহার করুন। পৌল নামকরা শিক্ষাগুরু গমলীয়েলের ছাত্র ছিলেন। পৌলকে অবাক করে, পবিত্র আত্মা আথীনীর পথে পৌলের অর্জিত শিক্ষাকে কাজে লাগালেন। পৌল লোকদের বিষয়ে এবং তাদের নগরের বিষয়ে যে শিক্ষা লাভ করেছিলেন, সেটা তাকে যীশুকে সহভাগ করার জন্য কাজে দিয়েছিল। “পৌলের বলা কথাগুলো শুনে আথীনীর জ্ঞানী লোকেরা অবাক হয়েছিল। তিনি তাদের দেখিয়েছিলেন যে, তিনি তাদের শিল্পকর্ম, তাদের সাহিত্যকর্ম ও রচনাবলি, এবং তাদের ধর্ম সম্পর্কে জানেন।” Ñঈলেন জি হোয়াইট, দি অ্যাক্টস অফ্ অ্যাপজল্স, পৃষ্ঠা: ২৩৭।`