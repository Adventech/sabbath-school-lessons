---
title:  ইষ্টের ও মর্দখয়
date:   16/12/2023
---

### শাস্ত্রপাঠ
দানিয়েল ১:১-১২; ইষ্টের ৩:১-৯; ৩:১-১৫; ৪:১-১৪; ৯:১-১২।

> <p>মুখস্থপদ</p>
> “তিনি বলেন, ‘তুমি যে যাকোবের বংশ সকলকে উঠাইবার জন্য ও ইস্রায়েলের রক্ষিত লোকদিগকে পুনর্বার আনিবার জন্য আমার দাস হও, ইহা লঘু বিষয়; আমি তোমাকে জাতিগণের দীপ্তিস্বরূপ করিব, যেন তুমি পৃথিবীর সীমা পর্যন্ত আমার পরিত্রাণস্বরূপ হও’” (যিশাইয় ৪৯:৬)।

ইষ্টের ও তার কাকা মর্দখয় ছিলেন যিহূদী, যারা শূশনে বাস করতেন। শূশন ছিল পারস্য রাজ্যের রাজধানী শহর। বহু যিহূদী বসবাসের জন্য যিহূদা রাজ্যে ফিরে গিয়েছিল। কিন্তু ইষ্টের ও তার কাকা অন্য যিহূদীদের সঙ্গে পারস্যে রয়ে যান।

পরে, ইষ্টের সমুদয় পারস্যের রাণী হন। “আর রাজা অন্য সকল স্ত্রীলোক অপেক্ষা ইষ্টেরকে অধিক ভালোবাসিলেন, এবং অন্য সকল কুমারী অপেক্ষা তিনিই রাজার দৃষ্টিতে অনুগ্রহ ও দয়া প্রাপ্ত হইলেন; অতত্রব রাজা তাঁহারই মস্তকে রাজমুকুট দিয়া বষ্টীর পদে তাঁহাকে রাণী করিলেন।” (ইষ্টের ২:১৭)।

পারস্যের রাণী হিসেবে, বাইবেলের ইতিহাসে ইষ্টেরের একটি গুরুত্বপূর্ণ ভ‚মিকা ছিল। তার বিবরণ আমাদের দেখায় যে, ঈশ^রের লোকেরা কিভাবে ভিন্ন কোন দেশে গিয়ে কিভাবে তাঁর সত্য সহভাগ করে থাকে।

এ সপ্তাহের আলোচনার জন্য ইষ্টের পুস্তকটি পাঠ করায় সময় দিন।