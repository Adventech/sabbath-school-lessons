---
title:  পরদেশের একটি রাজপ্রাসাদে
date:   18/12/2023
---

বাবিলের রাজত্ব শেষ হবার পর এবং মাদীয়-পারস্যের রাজত্ব শুরু হবার পর, অনেক যিহূদী তাদের দেশে ফিরে যায়। কিন্তু সবাই দেশে ফেরে না। কিছু যিহূদী পারস্যে রয়ে যায়।

ইতিহাসের এই সামান্য তথ্যটুকু আমাদেরকে ইষ্টেরের জীবনের গল্প ভালভাবে বুঝতে সাহায্য করে। বাইবেল আমাদের সময় ও স্থানের বিষয় বলে যেখানে ইষ্টেরের জীবনের গল্পটি ঘটেছিল। “তৎকালে অহশ্বেরশ রাজা শূশন রাজধানীতে রাজ-সিংহাসনে উপবিষ্ট ছিলেন” (ইষ্টের ১:২)। সুতরাং, আমরা এই পদটির দ্বারা বুঝতে পারি যে, ইষ্টেরের জীবনের গল্পটি পারস্যরাজ অহশে^রশের সময় ঘটেছিল। (অহশে^রসের আরেকটি নাম হল জেরক্সেস।)

প্রথম অধ্যায়ে বষ্ঠি রাণী রাজার অনুগ্রহ হারান। সুতরাং, রাজা বষ্ঠির রাণীপদ বাতিল করেন। পরে, রাজা বষ্ঠির স্থলে অন্য কাউকে রাণী হিসেবে খুঁজতে থাকেন। আর, তখন গল্পটিতে ইষ্টের ও তার কাকা, মর্দখয় উদয় হন।

`ইষ্টের ২:১-৯ পদ পড়–ন। এই পদগুলো মর্দখয় ও ইষ্টেরের বিষয়ে আমাদের কি শিক্ষা দেয়?`

আমরা যতদূর বলতে পারি, মর্দখয় রাজ-দরবারে চাকুরি করতেন। তার কাজের অংশ হিসেবে, তিনি রাজ-প্রাসাদের ফটকে বসতেন। অর্থাৎ, তিনি তার দত্তক কন্যা ইষ্টেরকে নিয়ে শূশন নগরে বাস করতেন। ইষ্টের আসলে মর্দখয়ের তুতো বোন (কাজিন) ছিলেন। (মর্দখয় ইষ্টেরকে নিজ কন্যা হিসেবে দত্তক নেন।) সুতরাং, মর্দখয় ও ইষ্টের পারস্যের প্রচলিত কৃষ্টির কিংবা চারপাশের জীবনাচণের সহভাগী ছিলেন। শীঘ্রই রাজা পারস্যরাজ্যের শ্রেষ্ঠ সুন্দরীদের শূশন রাজধানীতে প্রেরণের জন্য শাসকদের নির্দেশ দেন, যেন তাদের মধ্য থেকে একজনকে রাণী করা যেতে পারে (ইষ্টের ২:২-৪)। অতঃপর, বাইবেল আমাদের বলে, “পরে রাজার ঐ বাক্য ও আজ্ঞা প্রচারিত হইলে যখন শূশন রাজধানীতে হেগয়ের নিকটে অনেক কন্যা সংগৃহীত হইল, তখন ইষ্টেরও রাজবাটীতে স্ত্রীরক্ষক হেগয়ের নিকটে নীত হইলেন” (ইষ্টের ২:৮)।

`ইষ্টের ২:১০, ২০ পদ পড়–ন। এই পদগুলোয় কি ঘটছে? মর্দখয় ইষ্টেরকে কেন এই নির্দেশ দিলেন?`

পদটি আমাদেরকে কারণ দর্শায় না, কিন্তু উত্তর আন্দাজ করা কঠিন নয়। ইষ্টের ও মর্দখয় এমন একটি পরদেশে বাস করতেন, যেখানকার লোকেরা বিদেশি/প্রবাসীদের পছন্দ করত না। একইভাবে, আমরা দেখি, নিজেদের পরিবার ও স্বজাতিদের বিষয়ে গোপনীয়তা রক্ষা করার ব্যাপারে ইষ্টের ও  মর্দখয় ছিলেন জ্ঞানী বা দূরদর্শী।