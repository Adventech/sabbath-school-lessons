---
title:  লোকদের সাহায্য করার ব্যাপারে যীশুর পরিকল্পনা
date:   20/11/2023
---

**অসহায় লোকদের সাহায্য করার ব্যাপারে নিচের ঘটনাগুলো আমাদের কি শিক্ষা দেয়?**

`যোহন ৫:১-৯`

`মার্ক ১:২৩-২৮`

কীভাবে অসহায় লোকদের সাহায্য করা যায়, সে ব্যাপারে ঈলেন জি হোয়াইট যীশুর পরিকল্পনা ব্যাখ্যা করছেন। যীশুর পরিকল্পনার পাঁচটি অংশ রয়েছে: “তাঁর প্রতি লোকদেরকে পরিচালনা দেয়ায় কেবল যীশুর পরিকল্পনা আপনাকে প্রকৃত সফলতা দিতে পারে। ত্রাণকর্তা লোকদের সঙ্গে সময় যাপন করেছেন। তিনি তাদের দেখিয়েছেন যে, তিনি তাদের জন্য সেরাটি চেয়েছেন। যীশু লোকদের দেখিয়েছেন যে, তিনি তাদের দুঃখ-দুর্দশা বুঝতে পারেন। তাদের যা প্রয়োজন তা তিনি তাদের যোগান দিয়েছেন। তিনি তাদের আস্থা জয় করেছেন। পরে, যীশু তাদের বলেছেন, ‘আমার পশ্চাৎ আইস।’”

আসুন, যীশুর পরিকল্পনার প্রতিটি অংশ/ধাপ দেখি।

অংশ/ধাপ- ১: অসহায়দের সঙ্গে সময় যাপন করুন। তাদেরকে চিনুন। তাদের অভাবগুলো সনাক্ত করুন এবং তাদেরকে সাহায্য করার চেষ্টা করুন। পুকুরের ধারে শায়িত লোকটির প্রতি যীশু যা করেছিলেন, সেটি দেখুন। তাকে সাহায্য করার জন্য যীশু সেখানে প্রস্তুত ছিলেন (যোহন ৫:১-৯)।

অংশ/ধাপ- ২: লোকদের দেখান যে, আপনি তাদের প্রতি যতœশীল। কখনও কখনও লোকদের প্রতি আমাদের পরিচর্যার নমুনা দেখানো কঠিন। কারণ, কিছু লোক আছে যারা অন্যদের আস্থা অর্জনের জন্য ভালো মানুষের অভিনয় করে। পরে তারা সেই লোকের প্রতি তাদের নিষ্ঠুর ও কুৎসিত আচরণ প্রকাশ করে। ঈশ^র আমাদেরকে করুণা দেখাতে বলছেন এবং তাদেরকে বুঝতে বলছেন। তাদের প্রতি দয়া দেখানোর প্রতিদান হিসেবে আমরা যেন কোন কিছু প্রত্যাশা না করি।

অংশ/ধাপ- ৩: তাদের যা দরকার, তা যোগান দিন। মানুষের চাহিদার ক্ষেত্রে সুন্দর সুন্দর কথা বলা অপেক্ষা আমাদের বরং অবশ্যই অধিক কাজ করতে হবে। তাদের অভাবের ক্ষেত্রে আমাদের অবশ্যই কিছু করতে হবে। যারা তাদের হাত ও পা নাড়াতে পারে না, তাদের ক্ষেত্রে অবশ্যই আমাদের যীশুর দৃষ্টান্ত অনুসরণ করতে হবে। চার বন্ধু সেই শায়িত ব্যক্তিকে ছাদ খুলে যীশুর সামনে নামিয়ে দেবার পর, যীশু পীড়িত ব্যক্তির কাছে জানতে চান যে, সে কি চায়। পরে, যীশু তাকে সুস্থ করেন। মন্দ আত্মায় পাওয়া লোকটির ঘটনায়, যীশু সম্পূর্ণ নিয়ন্ত্রণ নেন। লোকটি নিজে যা করতে পারে না, যীশু সেই অসহায় লোকটির জন্য সেটা করে দিলেন।

অংশ/ধাপ- ৪: লোকদের আস্থা অর্জন করুন। যখন আমরা লোকদের সাহায্য করি, তখন তারা আমাদের উপর আস্থা রাখা শিখবে। তখন তারা যীশুর বিষয়ে বলা আমাদের কথার প্রতি মনোযোগ দেবে। যীশু কেবল লোকদের দেহের নিরাময় করতে চাননি। তিনি তাদের আত্মার নিরাময় করতে চেয়েছেন। তিনি তাদেরকে তাঁর অনন্তজীবন দিতে চেয়েছেন (পড়–ন, যোহন ১০:১০)।

অংশ/ধাপ- ৫: লোকদেরকে যীশুর প্রতি পরিচালনা দিন। আপনার এবং যে ব্যক্তিকে আপনি সাহায্য করছেন, সেই ব্যক্তির, অর্থাৎ উভয়েরই ঈশ^রের কাজের এই অংশ/ধাপগুলো করার ব্যাপারে যীশুতে অবশ্যই বিশ^াস থাকতে হবে।