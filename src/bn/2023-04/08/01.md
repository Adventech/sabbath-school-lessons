---
title:  অভাবগ্রস্তদের সাহায্য করি
date:   18/11/2023
---

### শাস্ত্রপাঠ
লূক ৫:১৭-২৬; যোহন ৫:১-৯; দ্বিতীয় বিবরণ ১০:১৯; লূক ৪:১৮; যোহন ১৫:১৩।

> <p>মুখস্থপদ</p>
> “তখন রাজা উত্তর করিয়া তাহাদিগকে বলিবেন, ‘আমি তোমাদিগকে সত্য কহিতেছি, আমার এই ভ্রাতৃগণেরÑ এই ক্ষুদ্রতমদেরÑ মধ্যে এক জনের প্রতি যখন ইহা করিয়াছিলে, তখন আমারই প্রতি করিয়াছিলে’” (মথি ২৫:৪০)।

লূক ৫:১৭-২৬ পদ আমাদের দেখায় যে, হত-দরিদ্রদের ঈশ^র কীভাবে সাহায্য করেন। কখনও কখনও আমদের সাহায্য করার জন্য ঈশ^র অন্য লোকদের ব্যবহার করে থাকেন। কিংবা, তিনি অন্যদের সাহায্য করার জন্য আমাদের ব্যবহার করে থাকেন। কখনও কখনও কাউকে সাহায্য করাটা খুব কঠিন হয়ে দাঁড়ায়। কিন্তু আমাদের প্রচেষ্টার জন্য ঈশ^র আমাদের পুরস্কার দিয়ে থাকেন। যখন আমরা দরিদ্র ও হতভাগ্যদের সাহায্য করি, তখন আমরা তাদেরকে সেই কাজ দেখাই যা যীশু করেছিলেন। কখনও কখনও আমরা সহজেই জানতে পারি যে, আমাদের সাহায্য কাদের দরকার। অন্য সময়গুলিতে, আমাদের সাহায্য কাদের দরকার, তা সনাক্ত করা কঠিন হয়ে দাঁড়ায়। ঈশ^র আমাদেরকে তাঁর সাহায্যকারী হতে বলছেন। তিনি চান আমরা প্রত্যেক হত-দরিদ্রকে সাহায্য করি, সে যে-ই হোক না কেন।

বাইবেল আমাদের উৎসাহিত করছে যেন আমরা আগন্তুকদের প্রতি সদয় হই, এবং তাদেরকে আমাদের নতুন বন্ধু হিসেবে বরণ করে নেই। লোকেরা যখন আমাদের প্রতি আস্থা রাখে, তখন আমরা তাদের যীশুকে খোঁজার কাজে সাহায্য করার জন্য উত্তম পন্থাগুলো আয়ত্ত করে নিতে পারি।

এ সপ্তাহের পাঠের শিরনাম হল- ‘অভাবগ্রস্তদের সাহায্য করি।’ এই শিরোনামটি আমাদের দেখায় যে, অভাবগ্রস্ত ও হতভাগ্যদের জন্য ঈশ^রের একটি পরিকল্পনা রয়েছে। ঈশ^রের পরিকল্পনা আমাদেরকে বিভিন্ন উপায়ে দরিদ্র ও হতভাগ্যদের সাহায্য করার উপায় দেখিয়ে দেয়। এই লোকেদের হয়ত অর্থ-কড়ি কিংবা স্বাস্থ্যের ব্যাপারে সাহায্য দরকার। অথবা, তারা একাকিত্বে ভুগছে কিংবা তারা দুর্দশাগ্রস্ত। হয়ত তাদের পরিবার কিংবা তাদের সমাজ তাদেরকে আর গ্রহণ করছে না। তাদের অভাব কিংবা চাহিদা যা-ই থাকুক না কেন, আমাদের সাধ্যমত তাদেরকে সাহায্য করার জন্য আমাদের অবশ্যই প্রস্তুত থাকতে হবে। যখন আমরা অন্য লোকদের সাহায্য করি, তখন আমরা প্রত্যেককে ঈশ^রের কাজের একটি গুরুত্বপূর্ণ অংশ দেখাই। তখন আমরা তাদেরকে আরও দেখাই যে, একজন খ্রীষ্টিয়ান হবার মানে কী।