---
title:  সবচেয়ে শক্তিশালী ভালবাসা
date:   23/11/2023
---

সেই সব লোকেরা সর্বদাই থাকবে, আপনার সাহায্য যাদের দরকার: ঘনিষ্ঠ বন্ধু-বান্ধব, দূর থেকে আসা অতিথি, এবং আশা ও নতুন জীবন লাভের জন্য নিজ দেশ ছেড়ে আসা বিদেশী। যখন সম্ভব, তাদেরকে আমাদের সাধ্যমত সাহায্য করতে হবে। এই পৃথিবীতে যীশুর প্রবাসকালে তিনি মানুষকে সাহায্য করেছেন। কখনও কখনও যীশু সেই সব লোকদের কাছে গিয়েছেন, তাঁর প্রয়োজন যে-সকল লোকদের ছিল। অন্য সময়ে লোকেরা যীশুর কাছে এসেছে, কিংবা তাদের বন্ধুরা তাদেরকে যীশুর কাছে এনেছে।

`যীশু বলেন, “কেহ যে আপন বন্ধুদের নিমিত্ত নিজ প্রাণ সমর্পণ করে, ইহা অপেক্ষা অধিক প্রেম কাহারও নাই” (যোহন ১৫:১৩)। ঈশ^রের পক্ষে আমাদের কাজে কীভাবে আমরা এই গুরুত্বপূর্ণ নীতি প্রদর্শন করতে পারি?`

একটি পরিবার ক্যারিবীয় মহাসাগর অঞ্চলে অবস্থিত ত্রিনিদাদ ও টোবাগো দ্বীপে যান। সেখানে তারা ছয় বছর ঈশ^রের সেবা করেন। প্রথম তিন বছরে, পরিবারটি হিন্দু ও মুসলিম প্রধান অঞ্চলে বাস করেছে। বহু হিন্দু এই অভিযোগ করে আসছিল যে, অতীতে খ্রীষ্টিয়ানরা তাদের বাৎসরিক ধন্যবাদের অনুষ্ঠানে কখনও আসতে চাননি। শীঘ্রই, খ্রীষ্টিয়ান পরিবারটি একজন হিন্দুর বন্ধুতে পরিণত হয়। তাদের হিন্দু বন্ধু পরিবারটিকে তাদের বাৎসরিক ধন্যবাদের অনুষ্ঠানে আমন্ত্রণ জানায়। এই খ্রীষ্টিয়ান পরিবারটি যীশুর দৃষ্টান্ত অনুসরণ করল। বিশেষ অনুষ্ঠানে লোকেরা যখন যীশুকে আমন্ত্রণ জানিয়েছে, তখন যীশু তাঁর বন্ধুদের সাক্ষাৎ দিতে গিয়েছেন। একইভাবে, পরিবারটি আমন্ত্রণ গ্রহণ করল। আপনি কি জানেন, হিন্দুরা এটা বিশ^াস করে যে, যখন কোনো অতিথি কিংবা কোন বন্ধু আমন্ত্রণ রক্ষা করে তাদের বাড়িতে আসে, তখন তারা আশীর্বাদ কিংবা মঙ্গল বয়ে আনে?

এই সপ্তায় একজন নতুন বন্ধু তৈরি করুন। প্রথমে, আপনার বসবাসের এলাকা নিয়ে ভাবুন। আপনি আপনার এলাকার এমন কাউকে চেনেন কি, যিনি অন্য একটি দেশ থেকে আপনার এলাকায় এসেছেন? যে রাস্তায় আপনার বাড়ি, সেই রাস্তায় বসকারীদের ব্যাপারটি কি? আপনি কি তাদের সবাইকে চেনেন? নিঃসন্দেহে, একজন অপরিচত ব্যক্তির সঙ্গে বন্ধুত্ব করা সহজ বিষয় নয়। ঈশ^রের সাহায্য প্রার্থনা করুন। যাদের সঙ্গে আপনি বন্ধুত্ব করতে পারেন, তাদের প্রত্যেককে তিনি চেনেন, এবং প্রত্যেক অতিথিকে তিনি চেনেন। মনে রাখবেন, বন্ধু হওয়াটা হচ্ছে একটি পরিকল্পনা, যেন আপনি তাদেরকে সাহায্যের জন্য ঈশ^রের কাছে আনতে পারেন।

`করণীয় কাজ- ১: আপনার এলাকার বিদেশী ও নন-খ্রীষ্টিয়ানদের বিষয়ে জানুন। বিস্তারিত তথ্যের জন্য ঔড়ংযঁধঢ়ৎড়লবপঃং.ড়ৎম সাইটটি পরিভ্রমণ করুন।`

`করণীয় কাজ- ২: আপনার এলাকায় বসবাসকারী নতুন কারও সঙ্গে কি আপনার দেখা হয়েছে? নিচের প্রশ্নগুলোর উত্তর দেবার পর, এই ব্যক্তির জন্য প্রার্থনা করুন: যীশু যেমনিভাবে মানুষের বন্ধু ছিলেন, আমি কি তদ্রƒপ এই ব্যক্তির বন্ধু হতে পেরেছি? আমি কি এই ব্যক্তির অভাবগুলো জানি? নিরাময়ের জন্য কীভাবে আমি এই ব্যক্তিকে যীশুর কাছে পরিচালনা দিতে পারি?`