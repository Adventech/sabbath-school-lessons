---
title:  ব্যথিতকে সাহায্য করা
date:   22/11/2023
---

জীবন যে কতটা যন্ত্রণাদায়ক হতে পারে, সে ব্যাপারে আমাদের সবারই একটি অভিজ্ঞতা রয়েছে, ঠিক? আপনি হয়ত এমন একটি দেশে বাস করেন, যেখানে সবাই টাকার উপাসনা করে। অথবা, আপনি হয়ত এমন একটি দেশে বাস করেন, যেখানে বেশিরভাগ মানুষ দরিদ্র এবং তাদের খুব কম সম্পদ আছে। আপনি যেখানেই বাস করেন না কেন, লোকেরা যাতনা ভুগছে। আপনি যদি সংবাদ পড়েন কিংবা দেখেন, তাহলে আপনি জানবেন যে, ধনী দেশের লোকেরা দুঃখ কিংবা হীনমন্যতা ভুলে থাকার ঔষধ কিনে সেবন করার জন্য প্রচুর অর্থ ব্যয় করে থাকে। এই ব্যয়বহুল ওষুধগুলো আমাদের দেখায় যে, অর্থ দিয়ে সুখ কিংবা শান্তি ক্রয় করা যায় না।

`“প্রভুর আত্মা আমাতে অধিষ্ঠান করেন, কারণ তিনি আমাকে অভিষিক্ত করিয়াছেন, দরিদ্রদের কাছে সুসমাচার প্রচার করিবার জন্য; তিনি আমাকে প্রেরণ করিয়াছেন, বন্দিগণের কাছে মুক্তি প্রচার করিবার জন্য, অন্ধদের কাছে চক্ষুদান প্রচার করিবার জন্য, উপদ্রæতদিগকে নিস্তার করিয়া বিদায় করিবার জন্য, প্রভুর প্রসন্নতার বৎসর ঘোষণা করিবার জন্য” (লূক ৪:১৮)। যীশু যে কাজ করেছিলেন এবং আমাদের চারপাশের লোকদের জন্য আমাদের যে কাজ করতে হবে, সে ব্যাপারে এই পদটি আমাদের কি শিক্ষা দেয়?`

ঈশ^র চান আমরা যেন চারপাশের লোকদের সাহায্য করি। আমরা জানি না তারা যীশুকে গ্রহণ করবে কিনা কিংবা কখন গ্রহণ করবে? সর্বাপেক্ষা যে গুরুত্বপূর্ণ কাজটি আমরা করতে পারি তাহল, লোকদের যীশুর কাছে পরিচালনা দিতে পারি। একইসঙ্গে, মানুষের প্রয়োজনে আমাদের সাহায্য করতে হবে, কারণ তারা অভাবী ও অসহায়। আমরা তাদের সাহায্য করব, কারণ আমরা যীশুকে আমাদের প্রভু বলে গ্রহণ করেছি। সুতরাং, অন্যদের সাহায্য করাটা হচ্ছে ঈশ^রের কাজের অংশ যা তিনি আমাদের করতে বলেছেন।

অসহায় লোকদের সাহায্য করার জন্য আমাদের অবশ্যই যীশুর দৃষ্টান্ত অনুসরণ করতে হবে। বাইবেলের এই নীতি গুরুত্বপূর্ণ। আমরা জানি না, আমরা যাদের সাহায্য করছি, তারা সবাই ঈশ^রকে গ্রহণ করবে কিনা।  তা সত্বেও, তাদেরকে আমাদের সাহায্য করতে হবে।

আমরা যদি সত্যিই অন্যদের সাহায্য করতে চাই, তাহলে তাদের অভাব আমাদের জানতে হবে। বন্ধুত্ব প্রদর্শনের ক্ষেত্রে প্রতিটা সম্প্রদায়ের নিজস্ব উপায় রয়েছে। ভারতে অতিথিদের খাবার কিংবা পানিয় পরিবেশন করা হয়। নিঃসন্দেহে, এটা খুব সহজ যে, আপনি একটি চেক লিখলেন এবং তা আপনার অপরিচিত একটি বিদেশীর জন্য পাঠিয়ে দিলেন। কিন্তু প্রিয়জন হারানো কোনো বন্ধুকে সান্ত¡না দেয়া কঠিন। এই উভয় লোকেরই অভাব রয়েছে। আপনার বন্ধুর যা দরকার তা হয়ত অর্থ-কড়ি কিংবা সুন্দর উপহার অপেক্ষা বেশি কিছু। হারানোর বেদনা লাঘব করার জন্য আপনি যখন কাউকে ভালবাসাপূর্ণ সমর্থন দেন, তখন তা তার কাছে বড় সাহায্য হয়ে ওঠে।

এই গুরুত্বপূর্ণ নীতি মনে রাখবেন: আপনি যীশুর সাহায্যকারী। বন্ধুদের প্রতি নিঃস্বার্থ ভালবাসা প্রদর্শনের মাধ্যমে তাদেরকে আমাদের সাহায্য করা শুরু হয়। তাদেরকে সাহায্য করার প্রস্তাব দেওয়ার আগে, তাদের চাহিদাগুলো আমাদের প্রথমে বুঝতে হবে। তাদেরকে তাদের প্রয়োজন অনুসারে সাহায্য করুন, যদিও আপনি জানেন যে, তারা যীশুকে অনুসরণ করার জন্য প্রস্তুত নয়।

`মথি ২৫:৩৪-৪০ পদে আমাদের জন্য কি বার্তা রয়েছে?`