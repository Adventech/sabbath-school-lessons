---
title:  অতিরিক্ত আলোচনা
date:   24/11/2023
---

যীশু অপরিচিতদের বন্ধু ছিলেন, কারণ তিনি তাদেরকে রক্ষা করতে চেয়েছেন (মথি ৮:২৮-৩৪; মার্ক ৫:১-২০)। ঈশ^র আমাদেরকে অপরিচিত ও বিদেশীদের সঙ্গে বন্ধু হতে ও তাদেরকে সাহায্য করতে বলছেন। আমাদের সর্বদা এই সত্য অবশ্যই স্মরণে রাখতে হবে: “আর তিনিই আমাদের পাপার্থক প্রায়শ্চিত্ত, কেবল আমাদের নয়, কিন্তু সমস্ত জগতেরও পাপার্থক” (১ যোহন ২:২)।

“যখন আমরা কেবল আমাদের পরিবারের প্রতি প্রেম প্রদর্শন করি, তখন আমরা সেটা করছি না, যা যীশু আমাদের করতে বলেছেন. . .।

“প্রভু যখন আমাদেরকে তাদের প্রতি প্রেম প্রদর্শন করতে বলেন, যারা আমাদের পরিবারের অংশ নয়, তখন তিনি এটা বলেন না যে, আমরা যেন আমাদের পরিবারের সদস্যদের প্রতি কিংবা আমাদের দেশের লোকদের প্রতি প্রেম প্রদর্শন বন্ধ করে দেই। যীশু চান না যে, তাদেরকে আমরা কোনো অংশে কম প্রেম প্রদর্শন করি। একইসঙ্গে, যীশু চান আমরা যেন অন্য লোকদেরও প্রেম ও সাহায্য করি। ঈশ^র আমাদের আশীর্বাদ করেছেন। তিনি চান, আমরা যেন আমাদের আশীর্বাদ অন্যদের সঙ্গে সহভাগ করি।” Ñঈলেন জি হোয়াইট, দি অ্যাড্ভেণ্ট রিভিয়্যু অ্যাÐ শাব্বাথ হেরাল্ড, অক্টোবর ১৫, ১৮৯৫।

ঈশ^র চান আমরা যেন সেই লোকদের প্রতি একটি আশীর্বাদ হই, যারা আমাদের পরিবারের অংশ নয়। এই কাজটি করা কখনও কখনও আমাদের জন্য খুব কঠিন। আমাদের অবশ্যই স্মরণে রাখতে হবে যে, যীশু আমাদেরকে এই কাজ করার নির্দেশ দিয়েছেন (প্রেরিত ১:৮; মার্ক ১১:১৭)। সুতরাং, যদি আমরা যীশুর অনুসারী হতে চাই, অসহায় ও আগুন্তুকদের অবশ্যই আমাদের সাহায্য করতে হবে।

**আলোচ্য প্রশ্নাবলী**:

`যীশু আমাদেরকে লোকদের সাহায্য করতে বলছেন। তাদেরকে সাহায্য করার জন্য আপনাকে যা করতে হবে, সর্বদা তা করা সহজ না হলে, কী করার আছে? যে করেই হোক, তাদেরকে সাহায্য করার জন্য আপনাকে উদ্যমী হতে হবে?`

`যীশু যখন ঈশ^রের কাজ করেছেন, তখন কিছু লোক যীশুর আচরণকে খারাপ বলে আখ্যা দিয়েছে: “মনুষ্যপুত্র আসিয়া ভোজন পান করেন; তাহাতে লোকে বলে, ঐ দেখ, এক জন পেটুক ও মদ্যপায়ী, করগ্রাহীদের ও পাপীদের বন্ধু। কিন্তু প্রজ্ঞা নিজ কর্মসমূহ দ্বারা নির্দোষ বলিয়া গণিত হয়” (মথি ১১:১৯)। লোকেরা যীশুর বিষয়ে কেন এ ধরণের কথা বলল? যীশু কি ভুল করেছেন? ঈশ^রের পক্ষে আমাদের কাজের ব্যাপারে এ বিষয়টি আমাদের কি শিক্ষা দেয়?`

`নন-খ্রীষ্টিয়ান কেউ যদি আপনাকে তাদের অনুষ্ঠানে যোগ দিতে বলে, তাহলে কি করার আছে? আপনি কি যাবেন? কীভাবে আপনি তাদের আমন্ত্রণ রক্ষা করবেন, এবং একই সঙ্গে, কীভাবে আপনি বাইবেলের সত্য মান্য করবেন?`