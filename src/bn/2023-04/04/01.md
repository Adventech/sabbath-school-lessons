---
title:  'অব্রাহাম: ঈশ^রের পক্ষে একজন সাক্ষী'
date:   21/10/2023
---

### শাস্ত্রপাঠ
আদি ১৮:১-১৫; ১৮:১৬-২৩; ১৮:২৩-৩২; যাকোব ৫:১৬; আদি ১৯:১-২৯।

> <p>মুখস্থপদ</p>
> “এক নূতন আজ্ঞা আমি তোমাদিগকে দিতেছি, তোমরা পরস্পর প্রেম কর; আমি যেমন তোমাদিগকে প্রেম করিয়াছি, তোমরাও তেমনি পরস্পর প্রেম কর। তোমরা যদি আপনাদের মধ্যে পরস্পর প্রেম রাখ, তবে তাহাতেই সকলে জানিবে যে, তোমরা আমার শিষ্য” (যোহন ১৩:৩৪, ৩৫)।

অব্রাহাম পাপীর পরিত্রাণের জন্য শুরু থেকে ঈশ^রের সঙ্গে কাজ করতে চেয়েছেন। আদি ১৮ অধ্যায়ে বাইবেলের এই সত্য দেখি। এই অধ্যায়ে, ঈশ^র অব্রাহামকে সাবধান করেন যে, সদোম ও ঘমোরা বিনষ্ট হবে। ঈশ^র কেন অব্রাহামের সঙ্গে এই তথ্য সহভাগ করছেন? বাইবেল আমাদের বলে: “নিশ্চয়ই প্রভু সদাপ্রভু আপনার দাস ভাববাদিগণের নিকটে আপন গূঢ় মন্ত্রণা প্রকাশ না করিয়া কিছুই করেন না” (আমোষ ৩:৭)। সদোম ও ঘমোরা বিষয়ক এই ঘটনায়, অব্রাহাম হলেন ঈশ^রের ভাববাদী।

দিনের উত্তপ্তময় সময়ে, অব্রাহাম যখন বিশ্রাম করছিলেন, তিনি তিনজন পর্যটককে দেখেন। অব্রাহাম তাদেরকে তার অতিথি হবার আমন্ত্রণ জানান। “অব্রাহাম ভেবেছিলেন যে, তার এই তিনজন অতিথি কেবল ক্লান্ত পরিব্রাজক ছিলেন। অব্রাহামের কোন ধারণা ছিল না যে, এই তিনজনের মধ্যে একজন ছিলেন সম্পূর্ণ নিষ্পাপ, এবং তিনি ছিলেন এমন কেউ যাঁর ভজনা অব্রাহাম করতে পারেন।” Ñঈলেন জি হোয়াইট, পেট্রিয়ার্কস অ্যাÐ প্রফেট্স, পৃষ্ঠা: ১৩৮, ১৩৯।

অব্রাহাম ঈশ^রের কাজে সম্পৃক্ত হলেন। তিনি সদোম ও ঘমোরার লোকদের জন্য প্রার্থনা করলেন। তিনি তাদের সুরক্ষার জন্য অনুনয় জানালেন। মানবের পরিত্রাণ যদি ঈশ^রের কাজ না হয়, তাহলে তাঁর কাজ কি? আদি ১৮ অধ্যায়ে, অব্রাহাম তিনটি কাজ করলেন: তিনি তার অতিথিদের আপ্যায়ন করলেন, তিনি পাপীদের জন্য দয়া দেখালেন, এবং তিনি প্রার্থনা করলেন। যখন আমরা ঈশ^রের কাজ করি, তখন আমাদের এই তিনটি কাজও করতে হবে।