---
title:  আপ্যায়নের বর
date:   22/10/2023
---

`আদি ১৮:১-১৫ পদের ঘটনা পড়–ন। অব্রাহাম কীভাবে তার অতিথিদের আপ্যায়ন করলেন?`

দিনের উত্তাপময় সময়ে, অব্রাহাম তার তাঁবুর প্রবেশ-পথে বসেছিলেন। অব্রাহামের আচরণ খানিকটা অদ্ভুত ছিল। গ্রীষ্মকালের সেই সময়ে, মধ্য আকাশে সূর্য ছিল। সুতরাং, এ সময়ে প্রত্যেকে গাছের ছায়ায়, শীতল বাতাসে, বসতে চায়। তাহলে, অব্রাহাম কেন উত্তপ্ত সূর্যের নিচে বসে অপেক্ষা করছিলেন? হয়ত, তিনি কোনো পথিককে সাহায্য করার জন্য প্রস্তুত থাকতে চাইছিলেন।

অব্রাহাম যখন তাঁবুর প্রবেশ-দরজায় বসেছিলেন, তিনি তিনজন পথিককে দেখলেন। অব্রাহাম অপরিচিতদের আপ্যায়ন করতে পছন্দ করতেন। সুতরাং, তিনি দৌড়ে তাদের কাছে গেলেন। ঘটনার এই অংশটি গুরুত্বপূর্ণ: অতিথিরা তার কাছে আসার আগে, তিনি উল্টো অতিথিদের কাছে প্রথমে যাওয়ার সিদ্ধান্ত নিয়েছিলেন।

অব্রাহাম অতিথিদের বললেন, “আমি আপনাদের পা ধোঁয়ার জন্য জল আনব। আপনারা গাছের নিচে ছায়ায় বসতে পারেন। আমি আপনাদের জন্য খাবার আনব, এবং আপনারা যত খুশি খেতে পারেন। পরে, আপনারা আবার যাত্রা করতে পারেন।”

অব্রাহাম জানতেন যে, তাকে কী করতে হবে। সদাপ্রভু চেয়েছিলেন যে, অব্রাহাম প্রত্যেকের সঙ্গে ঈশ^র বিষয়ক তার জ্ঞান সহভাগ করুন। পৃথিবী সেই সব লোকে পরিপূর্ণ ছিল যারা প্রকৃতি ও বহু দেবতার আরাধনা করত। এই ঘটনায় যেমনিভাবে আমরা দেখতে পাই, এই তিন ব্যক্তিকে আপ্যায়নের প্রস্তাব দেবার মাধ্যমে অব্রাহাম ঈশ^রের কাজ করলেন।

অব্রাহামের কাছ থেকে বহু লোক ঈশ^রের বিষয় জেনেছিল। অব্রাহামের “বহু দাস-দাসী ছিল। ১০০০’র বেশি লোক অব্রাহামের সেবা করত। তারা সবাই অব্রাহামের পরিবার ছিল. . .। এই দাসদের মধ্যে বেশিরভাগই সদাপ্রভুর সেবা করত। এই বড় পারিবারিক দলকে পরিচালনার জন্য অব্রাহামের অটল ও বিচক্ষণ হবার দরকার ছিল. . .। অব্রাহামের বিশ^াস অব্রাহামের পরিবারকে ছাপিয়ে বহু লোকের জীবনকে স্পর্শ করেছিল। অব্রাহাম যেখানেই তার তাঁবু স্থাপন করেছেন, সেখানেই তিনি একটি বেদি রেখে গেছেন। বহু কনানীয় পরিব্রাজক দেশ অতিক্রম করার সময় ঈশ^রের উদ্দেশ্যে একটি বলি উৎসর্গ করার জন্য থেমেছে। এই কনানীয়রা অব্রাহামের কাছ থেকে এবং তার জীবনাচরণ থেকে ঈশ^রের বিষয় শিক্ষা করেছিল।” Ñঈলেন জি হোয়াইট, এডুকেশন, পৃষ্ঠা: ১৮৭।

শুরু থেকেই, অব্রাহাম বুঝেছিলেন যে, ঈশ^র তাকে পাপীদের উদ্ধারকল্পে তাঁর সাহায্যকারী হিসেবে মনোনয়ন করেছেন। অব্রাহাম জানতেন যে, তিনি প্রতিজ্ঞাত দেশে কোনো অবকাশ যাপন করার জন্য যাচ্ছেন না। তিনি সেখানে তার চারপাশের লোকদের প্রতি এবং পৃথিবীর প্রত্যেকের প্রতি একটি আশীর্বাদের আকর হবার জন্য যাচ্ছেন।

`অব্রাহামের আপ্যায়নের দৃষ্টান্ত নিয়ে ধ্যান করুন। আপনি আপনার জীবনে কীভাবে লোকদের প্রতি এই একই ধরণের আপ্যায়নের দৃষ্টান্ত রাখতে পারেন?`