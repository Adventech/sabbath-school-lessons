---
title:  প্রত্যেকের জন্য অব্রাহামের ভালবাসা
date:   23/10/2023
---

`আদি ১৮:১৬-৩৩ পদ পড়–ন। প্রত্যেক পরিবারের কিংবা প্রত্যেক জাতির সকল লোকদের প্রতি অব্রাহাম কীভাবে তার ভালবাসা দেখালেন?`

আদি ১৮ অধ্যায় আমাদের দেখায় যে, অব্রাহাম মানুষকে ভালবাসতেন। অব্রাহাম অপরিচিতদেরও ভাল বাসতেন। অব্রাহামের প্রেম আমাদের প্রত্যেকের জন্য একটি গুরুত্বপূর্ণ শিক্ষা। সদোম ও ঘমোরার লোকেরা পাপী ছিল। তারা ঈশ^রকে অনুসরণ করত না কিংবা তাদের আচার-ব্যবহার অব্রাহামের মত ছিল না। অব্রাহামের হৃদয় তাদের জন্য এবং প্রত্যেকের জন্য ভালবাসায় পূর্ণ ছিল। লোকদের জন্য অব্রাহামের ভালবাসার বিবেচ্য বিষয় (বা পূর্বশর্ত) এগুলো ছিল না যে, তারা কে বা কারা, তারা কোন্ ভাষায় কথা বলে, কিংবা তাদের ধর্মীয় বিশ^াস কী।

সদোম ও ঘমোরা বিনষ্ট করার ব্যাপারে ঈশ^র তাঁর সিদ্ধান্ত অব্রাহামকে জানালেন। “পরে সদাপ্রভু কহিলেন, সদোম ও ঘমোরার ক্রন্দন অত্যধিক, এবং তাহাদের পাপ অতিশয় ভারী;  আমি নিচে গিয়া দেখিব, আমার নিকটে আগত ক্রন্দনানুসারে তাহারা সর্বতোভাবে করিয়াছে কি না; যদি না করিয়া থাকে তাহা জানিব” (আদি ১৮:২০, ২১)।

`অব্রাহাম যখন ঈশ^রের প্রতি সাড়া দিয়েছিলেন, তখন তিনি তার হৃদয় থেকে সব ধরণের অহংকার দূর করেছিলেন। অব্রাহামের কথাবার্তায় ঈশ^রের জন্য পূর্ণ সম্মান ছিল। “দুষ্টের সহিত ধার্মিকের বিনাশ করা, এই প্রকার কর্ম আপনা হইতে দূরে থাকুক; ধার্মিককে দুষ্টের সমান করা আপনা হইতে দূরে থাকুক। সমস্ত পৃথিবীর বিচারকর্তা কি ন্যায়বিচার করিবেন না?” (আদি ১৮:২৫)।`

অব্রাহামের প্রত্যাশা ছিল যে, মানুষের জন্য তার ভালবাসা সদোম ও ঘমোরা নগরের প্রত্যেক লোককে রক্ষা করবে, কেবল ভালো লোকদের নয়। নিঃসন্দেহে, অব্রাহাম জানতেন যে, সেখানে যে লোকেরা বাস করে, তারা চরম ভ্রষ্ট। কে জানে, তাদের জঘন্য আচরণ এবং তাদের পাপের বিষয়ে তিনি কি গল্প শুনেছিলেন? আদি ১৯ অধ্যায় থেকে আমরা যা জানতে পাই, তা থেকে আমরা বুঝি যে, তারা অত্যন্ত ভ্রষ্ট ছিল। (লোটের ঘটনা সম্পর্কে এবং তার ঘরের বাইরে উপস্থিত জনতার সম্পর্কে আদি ১৯:১-১১ পদ পড়–ন।)

অব্রাহাম ঈশ^রের প্রেমের বিষয় জানতেন। সুতরাং, তিনি সদোম ও ঘমোরার লোকদের প্রতি দয়া প্রদর্শনের জন্য ঈশ^রকে অনুনয় করেন। অব্রাহাম জানতেন যে, লোকেরা পরিবর্তিত হতে পারে। তারা ঈশ^রের কাছে আসতে পারে এবং ক্ষমা চাইতে পারে। অব্রাহাম জানতেন, একজন ব্যক্তি যতদিন জীবিত থাকে, ততদিন তার আশা রয়েছে যে, ঈশ^র এই ব্যক্তিকে রক্ষা করতে পারেন।

`আমাদের আত্মিক জীবনে অন্য লোকদের জন্য প্রার্থনা করাটা অত্যন্ত গুরুত্বপূর্ণ কেন? অসহায় লোকদের জন্য আমাদের প্রার্থনা কীভাবে আমাদের আধ্যাত্মিক জীবনের শ্রীবৃদ্ধিতে সাহায্য করতে পারে? মানুষের জন্য আমাদের ভালবাসা কীভাবে পাপীদের জন্য ঈশ^রের প্রেম অধিকরূপে বুঝতে সাহায্য করে?`