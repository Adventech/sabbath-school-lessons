---
title:  ঈশ^রের জন্য অব্রাহামের কাজ
date:   25/10/2023
---

`আদি ১৯:১-২৯ পদ পড়–ন। অব্রাহামের আপ্যায়ন, প্রেম ও প্রার্থনায় কি সুফল হয়েছিল?`

সদোম নগরে লোটের সাধিত কাজের বিষয়ে আদি ১৯:১-২৯ পদ আমাদের যে কথা বলে, তা হল: “লোট সদোমের দ্বারে বসিয়াছিলেন” (আদি ১৯:১)। পুরাতন নিয়মের যুগে, কেবল নেতারা, বিচারকরা ও রাজারা নগর-দ্বারে বসার অনুমতি পেত (দেখুন, ২ শমূয়েল ১৯:৮; যিরমিয় ৩৮:৭; রূৎ ৪:১)। সুতরাং, এই পদটি আমাদের দেখায় যে, লোট ছিলেন নগরে একজন গুরুত্বপূর্ণ ব্যক্তি। কম করে হলেও, তিনি একজন জননেতা ছিলেন।

আমরা দেখেছি, আদি ১৮ অধ্যায়ে স্বর্গদূতের সঙ্গে, এবং আদি ১৯ অধ্যায়ে লোট ও অতিথিদের সঙ্গে, অব্রাহামের অনেক কিছু ঘটেছে। অব্রাহাম ও লোট উভয়ই নগরদ্বারে বসতেন (আদি ১৮:১; ১৯:১)। অব্রাহাম ও লোট উভয়ই তাদের অতিথিদের জন্য খাবার প্রস্তুত করেছেন (আদি ১৮:৪-৮; ১৯:৩)। লোটের যা-ই দুর্বলতা ও মন্দ অভ্যাস থাকুক না কেন, তিনি কিন্তু অতিথিদের প্রতি বন্ধু ভাবাপন্ন ও সদয় ছিলেন।

“এমন সময়ে সদাপ্রভু আপনার নিকট হইতে, গগন হইতে, সদোমের ও ঘমোরার উপরে গন্ধক ও অগ্নি বর্ষাইয়া সেই সমুদয় নগর, সমস্ত অঞ্চল নগর-নিবাসী সকল লোক ও সেই ভ‚মিতে জাত সমস্ত বস্তু উৎপাটন করিলেন” (আদি ১৯:২৪, ২৫)।

আমরা জানি না যে, ঈশ^র যে সময়ে নগরগুলো বিনষ্ট করলেন, সে সময়ে সদোম ও ঘমোরায় কত লোক বাস করত। আমরা জানি যে, সদোম থেকে কেবল ৪ জন মানুষ বের হয়েছিলেন, এবং তাদের মধ্যে ৩ জন মানুষ রক্ষা পেয়েছিলেন। ঠিক আদি পুস্তকের জলপ্লাবনের মত অবস্থা হয়েছিল। আমরা জানি না যে, জলপ্লাবনের পূর্বে সেখানে কত মানুষ ছিল। কেবল আমরা জানি যে, বেশিরভাগ মানুষ রক্ষা পায়নি।

সদোমের যে অল্প সংখ্যক লোক রক্ষা পেয়েছিলেন, তারা হলেন ঈশ^রের কাজে আমাদের জন্য একটি সতর্কবার্তা। যাদের জীবন আমরা স্পর্শ করি, তারা সবাই কিন্তু রক্ষা পাবে না। নিঃসন্দেহে, আমরা চাই যেন সবাই যীশুকে গ্রহণ করে ও পরিত্রাণ পায়। একই সময়ে, আমাদের অবশ্যই স্মরণে রাখতে হবে যে, প্রত্যেক ব্যক্তির স্বাধীন মনোনয়ন শক্তি আছে। আমাদের কাজ হল- যীশুকে গ্রহণ করার জন্য, যত লোককে সম্ভব, তত লোককে, আমরা যেন প্রস্তুত করি। আমাদের সাহায্য করার জন্য ঈশ^র পবিত্র আত্মা প্রেরণ করবেন। কিন্তু ঈশ^র কারও স্বাধীন মনোনয়ন শক্তির বিরুদ্ধে গিয়ে তাঁকে গ্রহণ করার জন্য কাউকে জোর করবেন না। স্বাধীন মনোনয়ন শক্তি মানে হল- আমরা যাদের জন্য প্রার্থনা করছি, তাদের রক্ষা পাওয়া কিংবা তাদের হারিয়ে যাওয়া নির্ভর করে তাদের নিজেদের উপর।

`আমরা যাদের জন্য প্রার্থনা করছি, তাদের জীবনে আমরা যদি কোন পরিবর্তন না দেখি, তাহলে কি করার আছে? আশা না হারানোর শিক্ষা পাবার জন্য আমরা কি করতে পারি?`