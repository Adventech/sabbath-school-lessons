---
title:  সুসমাচার
date:   10/10/2023
---

`প্রকাশিত ১৪:৬, ৭ পদে, আমরা প্রথম দূতের বার্তার বিষয় পাই। দূত ‘অনন্তকালীন সুসমাচার’ ঘোষণা করছেন (৬ পদ)। এই সুসমাচার কীভাবে আমাদের জন্য ঈশ^রের পরিত্রাণ পরিকল্পনার কাজ দেখায়?`

প্রকাশিত ১৪:৬, ৭ পদ হচ্ছে সমগ্র বাইবেলে একমাত্র পদ, যেগুলো ‘অনন্তকালীন’ ও ‘সুসমাচার’ শব্দদ্বয় সংযুক্ত করছে। সুসমাচার হচ্ছে উত্তম, কারণ এটি হচ্ছে পাপ থেকে আমাদেরকে পরিত্রাণ করার ব্যাপারে ঈশ^রের অনুগ্রহের একটি বার্তা। ঈশ^রের ‘অনুগ্রহ ও সত্য’ প্রদর্শন করার জন্য যীশু এই পৃথিবীতে এলেন (যোহন ১:১৪)। যীশু পাপ করলেন না। তিনি আমাদের জন্য ক্রুশের উপরে মরলেন। তিনি ছিলেন আমাদের অনুকল্প (বিকল্প)। তিনি আমাদের শাস্তি নিজে তুলে নিলেন (যিশাইয় ৫৩:৪, ৫; ১ পিতর ৩:১৮)। যীশু মৃত্যু থেকে উঠলেন। তিনি স্বর্গে গেলেন। পিতা তাঁকে সম্মানিত করলেন। অদ্য, পাপের বিরুদ্ধে আমাদের লড়াইয়ে যীশু আমাদের জন্য শক্তি যাচ্ঞা করার জন্য পিতার কাছে গেলেন (প্রকাশিত ১:১৮; প্রেরিত ২:৩৩; ইব্রীয় ৭:২৫)। শীঘ্রই যীশু তাঁর মহা প্রতিজ্ঞা রক্ষা করবেন: এই পৃথিবীতে তিনি রাজাদের রাজার বেশে ফিরে আসবেন। তারপর, ১০০০ বছর পরে যীশু এই পৃথিবীতে ঈশ^রের রাজ্য স্থির রাখবেন (যোহন ১৪:১-৪; প্রেরিত ১:১১; প্রকাশিত ২১:১-৪)। এই প্রতিজ্ঞাগুলো সবই হচ্ছে সুসমাচারের গুরুত্বপূর্ণ অংশ।

আর অন্য কোনো সুসমাচার থাকবে না। ভ্রান্ত শিক্ষা আসবে এবং চলে যাবে (ইফিষীয় ৪:১৪)। কিন্তু এই সুসমাচার পরিবর্তন হচ্ছে না। যারা যীশুকে দেখার জন্য প্রস্তুত, তাদেরকে অবশ্যই শিষ্য বানাতে হবে। অতঃপর, এই নতুন শিষ্যরা অন্য লোকদেরকে যীশুকে দেখানোর জন্য প্রস্তুত করবে।

প্রকাশিত ১৪:৬, ৭ পদে, প্রথম দূত ঘোষণা দিচ্ছেন যে, “ঈশ^র পৃথিবীর বিচার করবেন। বিচারক হিসেবে ঈশ^রের কাজ আমাদের বুঝতে সাহায্য করে যে, দ্বিতীয় আগমন অতি সন্নিকট। এই ঘোষণা হচ্ছে অনন্তকালীন সুসমাচারের অংশ। সুতরাং, দ্বিতীয় আগমনের বিষয় আসন্ন বার্তা ও সংবাদ হচ্ছে সুসমাচারের গুরুত্বপূর্ণ অংশ।” Ñঈলেন জি হোয়াইট, খ্রাইস্ট’স অবজেক্ট লেশন্স, পৃষ্ঠা: ২২৭, ২২৮।

`বিচারক হিসেবে ঈশ^রের কাজ এবং সুসমাচারের মধ্যে যোগসূত্র কি যা প্রথম দূতের বার্তা অনুসারে অনন্তকাল থাকবে? এই সুসমাচারটি সমুদয় পৃথিবীর বিচারক হিসেবে ঈশ^রের কাজের একটি অংশ কেন?`