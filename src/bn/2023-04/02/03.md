---
title:  যীশুর জন্য শিষ্যকরণ
date:   09/10/2023
---

`মথি ২৮:১৬-২০ পদ পড়–ন। এই পদগুলোয় আমরা যীশুর শিষ্যদের প্রতি তাঁর শেষ আদেশ/নির্দেশ পাই। নতুন অনুসারীদেকে কীভাবে যীশুর জন্য প্রস্তুত করা যায়, এখানে যীশু সে বিষয়ে বলছেন। যীশু তাঁর শিষ্যদের কি করতে বলছেন?`

শিষ্যদের প্রতি যীশুর শেষ আদেশের মধ্যে তাঁর মহান আদেশ অন্তর্ভুক্ত হয়েছে (মথি ২৮:১৮-২০)। যীশু তাঁর শিষ্যদেরকে নতুন নতুন স্থানে যেতে বলছেন এবং তাঁর পক্ষে নতুন শিষ্য বানাতে বলছেন। লোকদেরকে তাদের বিশ^াস শিক্ষা দেবার জন্য এবং খ্রীষ্টিয় সহভাগিতায় তাদের সঙ্গে যুক্ত হবার জন্য যীশু তাঁর শিষ্যদের বলছেন (আরও পড়–ন, মার্ক ১৬:১৫, ১৬; লূক ২৪:৪৪-৪৯; যোহন ২০:২১-২৩; প্রেরিত ১:৮)।

যীশুর শেষ আদেশে চারটি মৌলিক অংশ রয়েছে। (১) তাঁর সঙ্গে দেখা করার জন্য যীশু তাঁর শিষ্যদেরকে গালীলে যেতে বলছেন (মথি ২৮:১৬, ১৭)। (২) যীশু ঘোষণা করছেন যে, ঈশ^র তাদেরকে আকাশমÐল ও পৃথিবীর সমস্তকিছুর উপরে ক্ষমতা দিচ্ছেন (মথি ২৮:১৮)। (৩) যীশু তাঁর শিষ্যদেরকে একটি বিশেষ কাজ করতে বলছেন: তাঁর জন্য নতুন শিষ্য করা (মথি ২৮:১৯,২০)। শেষে, (৪) শেষ উপস্থিত না হওয়া পর্যন্ত যীশু তাদের সঙ্গে সঙ্গে থাকার প্রতিজ্ঞা করছেন (মথি ২৮:২০)।

তাঁর আদেশের মধ্যে নতুন শিষ্য তৈরি করার আদেশটি হচ্ছে সর্বাপেক্ষা গুরুত্বপূর্ণ। ঈশ^রের পক্ষে আমাদের কাজের ক্ষেত্রে এটি হচ্ছে সর্বাপেক্ষা গুরুত্বপূর্ণ কাজ। ঈশ^র যে যীশুকে স্বর্গ ও পৃথিবীর সমস্ত কর্তৃত্বভার দিয়েছেন, সে কথাটি জানানোর পর যীশু তাঁর শিষ্যদের বলেন: “অতএব তোমরা গিয়া সমুদয় জাতিকে শিষ্য কর; পিতার ও পুত্রের ও পবিত্র আত্মার নামে তাহাদিগকে বাপ্তাইজ কর” (মথি ২৮:১৯)। আপনি কি ‘অতএব’ শব্দটি লক্ষ্য করেছেন? শব্দটি আমাদের বুঝতে সাহায্য করে যে, যীশু তাঁর শিষ্যদের আদেশ করছেন, কারণ তিনি এখন সমস্তকিছু নিয়ন্ত্রণ করছেন (মথি ২৮:১৮)। তিনি সর্ব-শক্তিমান, কারণ তিনি আমাদের পাপের জন্য মরেছেন এবং মৃত্যু থেকে পুনরুত্থিত হয়েছেন।

কীভাবে আমরা নতুন শিষ্য তৈরি করি? এই কাজে কোন্ বিষয় অন্তর্ভুক্ত রয়েছে? যীশু আমাদের বলছেন। তিনি চান আমরা যেন শিক্ষা দেই, বাপ্তাইজ করি এবং জগতের প্রত্যেককে তাঁর শিক্ষা সহভাগ করি। যীশু চান আমরা যেন বহু শিষ্য তৈরি করি। এটি অত্যন্ত গুরুত্বপূর্ণ একটি কাজ। সর্বদা শিষ্যদের সঙ্গে থাকার প্রতিজ্ঞার দ্বারা মথি ২৮:১৬-২০ পদ সমাপ্ত হচ্ছে।

গুরুত্বপূর্ণ আদেশটি আমাদের জন্যও প্রযোজ্য। নতুন শিষ্য তৈরির কাজে যীশুর প্রত্যেক অনুসারীকে তাঁর সঙ্গে অবশ্যই যুক্ত হতে হবে। সুসমাচার কেবল খ্রীষ্টিয়ানদের জন্য নয়, বরং তা প্রত্যেক খ্রীষ্টিয়ানের জন্য।

`যীশুর পক্ষে শিষ্য প্রস্তুত করার জন্য আপনি কি করছেন? আর কি করতে পারেন?`