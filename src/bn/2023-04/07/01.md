---
title:  আমার প্রতিবাসীকে প্রেম করি
date:   11/11/2023
---

### শাস্ত্রপাঠ
লূক ১০:২৫; মথি ২৬:৫৬; লূক ১০:২৭, ২৮; মথি ২২:৩৭-৪০; লূক ১০:৩০-৩৭।

> <p>মুখস্থপদ</p>
> “সে উত্তর করিয়া কহিল, ‘তুমি তোমার সমস্ত অন্তঃকরণ, তোমার সমস্ত প্রাণ, তোমার সমস্ত শক্তি ও তোমার সমস্ত চিত্ত দিয়া তোমার ঈশ^র প্রভুকে প্রেম করিবে, এবং তোমার প্রতিবাসীকে আপনার মত প্রেম করিবে’” (লূক ১০:২৭)।

আমরা জানি বাইবেল বলে: “তুমি তোমার সমস্ত অন্তঃকরণ, তোমার সমস্ত প্রাণ, তোমার সমস্ত শক্তি ও তোমার সমস্ত চিত্ত দিয়া তোমার ঈশ^র প্রভুকে প্রেম করিবে, এবং তোমার প্রতিবাসীকে আপনার মত প্রেম করিবে” (লূক ১০:২৭)। আমরা যদি তাঁকে ভালবাসি কিন্তু তাঁর বাধ্য না থাকি, তাহলে ঈশ^রের জন্য আমাদের ভালবাসা দুর্বল হয়ে পড়বে। আমরা মুখে বলি, আমরা ঈশ^রকে ভালবাসি, কিন্তু আমাদের প্রতিদিনের জীবনে এই ভালবাসা আমরা কীভাবে দেখাই? আমরা কেবল আমাদের অর্ধেক হৃদয় দিয়ে ঈশ^রকে ভালবাসতে পারি না। আমাদের সম্পূর্ণ হৃদয়, আত্মা, দেহ ও মন তাঁকে অবশ্যই দিতে হবে। এগুলো তাঁকে আমাদের অবশ্যই প্রতিদিন দিতে হবে। কেউ হয়ত বলতে পারে যে, ‘আমি ঈশ^রকে ভালবাসি,’ কিন্তু তাঁকে ভালবাসাটা হচ্ছে একটি মনোনয়ন, যে মনোনয়নের জন্য আমাদের সকল শক্তি ও সকল প্রচেষ্টা দরকার।

ঈশ^রকে ভালবাসাটা গুরুত্বপূর্ণ। একই সময়ে, ঈশ^র চান আমরা যেন অন্য লোকদেরও ভালবাসি। অন্য লোকদের প্রতি আমাদের ভালবাসা দেখায় যে, আমরা একটি বাস্তব ও জোরালো উপায়ে ঈশ^রকে প্রেম করি। বাইবেল বলে, “যদি কেহ বলে, ‘আমি ঈশ্বরকে প্রেম করি,’ আর আপন ভ্রাতাকে ঘৃণা করে, সে মিথ্যাবাদী; কেননা যাহাকে দেখিয়াছে, আপনার সেই ভ্রাতাকে যে প্রেম না করে, সে যাঁহাকে দেখে নাই, সেই ঈশ্বরকে প্রেম করিতে পারে না” (১ যোহন ৪:২০)। পৌল আমাদের আরও বলেন, “সমস্ত ব্যবস্থা এই একটি বচনে পূর্ণ হইয়াছে, যথা, ‘তোমার প্রতিবাসীকে আপনার মত প্রেম করিবে’” (গালাতীয় ৫:১৪)।

চলতি সপ্তাহে, আমরা শিক্ষা করব যে, কীভাবে আমরা আমাদের জীবনে বাইবেলের এই গুরুত্বপূর্ণ নীতিমালা অনুসরণ করতে পারি।