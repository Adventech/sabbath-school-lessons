---
title:  সর্বাপেক্ষা গুরুত্বপূর্ণ প্রশ্ন
date:   12/11/2023
---

`আমরা কে? আমরা এখানে কেন? আমরা মারা গেলে কি হয়? এগুলো আমাদের মানবজাতির সর্বাপেক্ষা গুরুত্বপূর্ণ জিজ্ঞাসা। লূকের পুস্তকে, একজন ব্যক্তি সর্বাপেক্ষা গুরুত্বপূর্ণ প্রশ্নটি করতে যীশুর কাছে আসেন।`

`আইনজীবী যীশুকে কি প্রশ্ন করেন? তিনি কেন প্রশ্নটি করেন? উত্তরের জন্য লূক ১০:২৫ পদ পড়–ন।`

বাইবেল আমাদের বলে যে, আসলে যীশুকে পরীক্ষা করার বাসনায় আইনজীবী (ব্যবস্থাবেত্তা) তার প্রশ্নটি করেছিলেন। বর্তমানে, অনেক লোকই এই আইনজীবীর মত। তারা সন্দেহ নিয়ে যীশুর কাছে আসে। তা সত্বেও, যীশু তাদের হৃদয় স্পর্শ করতে পারেন। আইনজীবীর ক্ষেত্রেও যীশু সেটাই করেছিলেন। যীশু জানতেন যে, আইনজীবীর ও উপস্থিত জনতার হৃদয় স্পর্শ করার জন্য আইনজীবীর প্রশ্নটি যীশুকে একটি যথার্থ সুযোগ দেবে। যীশু জানতেন যে, আইনজীবী কেন প্রশ্নটি করেছেন। একই সময়ে, যীশু লোকটির প্রশ্নটি এড়িয়ে গেলেন না কিংবা তার কাছে নরম হলেন না।

পরিশেষে, আইনজীবীর প্রশ্ন অপেক্ষা কোন্ প্রশ্ন আমাদের কাছে অধিক গুরুত্বপূর্ণ। “আর দেখ, এক জন ব্যবস্থাবেত্তা উঠিয়া তাঁহার পরীক্ষা করিয়া কহিল, হে গুরু, কি করিলে আমি অনন্ত জীবনের অধিকারী হইব?” (লূক ১০:২৫)। আমরা যাকিছু করি, সমস্ত ক্ষেত্রে এই প্রশ্নটি গুরুত্বপূর্ণ। মানুষ হিসেবে, অন্য কোনো প্রশ্ন এর থেকে অধিক অর্থবহ হতে পারে না, কারণ  আমরা “ত বা®পস্বরূপ, যাহা ক্ষণেক দৃশ্য থাকে, পরে অন্তর্হিত হয়” (যাকোব ৪:১৪)।

`১ করিন্থীয় ১৫:৩০-৩২ পদ পড়–ন। এই পদগুলোয় পৌল কি বলছেন? এই ধারণাটি আমাদের কীভাবে বুঝতে সাহায্য করে যে, অনন্তজীবন হচ্ছে অত্যন্ত গুরুত্বপূর্ণ?`

যীশুকে প্রশ্নটি করার নেপথ্যে আইনজীবীর হয়ত ভালো উদ্দেশ্য ছিল না। কিন্তু মানবের পরিত্রাণের প্রতিটি সুযোগ যীশু কাজে লাগাতে চেয়েছেন। যে উপস্থিত জনতা যীশুকে পর্যাবেক্ষণ করেছে ও তাঁর কথা শুনেছে, সেই জনতার হৃদয় স্পর্শ করার জন্য যীশু সেই প্রশ্নটিকে কাজে লাগিয়েছেন।

`যীশুর সুসমাচার সহভাগ করার যে সুযোগগুলো আমাদের কাছে আসে, সেই প্রতিটি সুযোগ আমরা কীভাবে কাজে লাগাতে পারি?`