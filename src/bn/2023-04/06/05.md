---
title:  যাঁকে তোমরা ক্রুশে পেরেকবিদ্ধ করেছ!
date:   08/11/2023
---

পঞ্চাশত্তমীর দিনে যা হয়েছিল, প্রেরিত ২ অধ্যায় আমাদের সেটা বলছে। পঞ্চাশত্তমী ছিল সেই দিন যখন ঈশ^র যীশুর স্বর্গারোহণের পর শিষ্যদের উপরে পবিত্র আত্মা বর্ষণ করেছিলেন। শিষ্যরা যখন প্রার্থনা করছিলেন, তখন স্বর্গ থেকে অগ্নিময় শিখা তাদের মাথার উপরে অবস্থান করে। তখন শিষ্যরা জানতে পারেন যে, ঈশ^র তাদেরকে পবিত্র আত্মা প্রদান করেছেন।

`পঞ্চাশত্তমীর দিনে শিষ্যদের উপরে ঈশ^রের পবিত্র আত্মা বর্ষিত হবার পর, কি হয়েছিল? উত্তরের জন্য প্রেরিত ২:১-৪১ পদ পড়–ন।`

যীশুর শিষ্যরা বিভিন্ন ভাষায় কথা বলতে শুরু করেন।

“তাহাতে তাঁহারা সকলে পবিত্র আত্মায় পরিপূর্ণ হইলেন, এবং আত্মা তাঁহাদিগকে যেরূপ বক্তৃতা দান করিলেন, তদনুসারে অন্য অন্য ভাষায় কথা কহিতে লাগিলেন” (প্রেরিত ২:৪)। অন্যদের সঙ্গে সুসমাচার সহভাগ করার কাজে ঈশ^র প্রত্যেক ব্যক্তিকে দক্ষতা ও জ্ঞান দিলেন। এই বরগুলো ঈশ^র এ কারণে দিলেন না যে, তারা যেন স্বর্গের জন্য উপযুক্ত হন কিংবা বিদেশী ভাষায় বাণিজ্য করার জন্য সুবিধাপ্রাপ্ত হন। তাঁর কাজ করার জন্য ঈশ^র এই বরগুলো দিলেন। আজও, ঈশ^র চান যে, তাঁর প্রত্যেক অনুসারী তাঁর কাজ করার জন্য তাদের ব্যক্তিগত বরগুলো ব্যবহার করুক। এই বর দিয়ে আমরা সর্বাপেক্ষা যে গুরুত্বপূর্ণ কাজটি করতে পারি, তাহল- আমরা অন্যদের কাছে যীশুকে তুলে ধরতে পারি।

ঈশ^র যখন তাঁর শিষ্যদের উপরে পবিত্র আত্মা বর্ষণ করেন, তখন বহু লোক তাদের পাপ স্বীকার করে। যীশুকে অবমাননা করার জন্য তারা দুঃখ প্রকাশ করে। যীশুকে ক্রুশে ঝুলানোর দায় যিহূদী নেতাদের ছিল। লোকেরা তাদের নেতাদের অপরাধ স্বীকার করেছে, কারণ নেতারা যীশুর মৃত্যু রহিত করার জন্য কিছু করেনি। পিতর স্মরণ করিয়ে দিচ্ছেন যে, যীশুকে ক্রুশে পেরেকবিদ্ধ করার জন্য যিরূশালেমের যিহূদীরা রোমীয়দের প্ররোচিত করেছিল। লোকেরা তাদের ভুল বুঝতে পেরেছিল। “এই কথা শুনিয়া তাহাদের হৃদয়ে যেন শেলবিদ্ধ হইল, এবং তাহারা পিতরকে ও অন্য প্রেরিতদিগকে বলিতে লাগিল, ভ্রাতৃগণ, আমরা কি করিব?” (প্রেরিত ২:৩৭)।

“তখন পিতর তাহাদিগকে কহিলেন, মন ফিরাও, এবং তোমরা প্রত্যেক জন তোমাদের পাপমোচনের নিমিত্ত যীশু খ্রীষ্টের নামে বাপ্তাইজিত হও; তাহা হইলে পবিত্র আত্মারূপ দান প্রাপ্ত হইবে” (প্রেরিত ২:৩৮)।

যীশুর শিষ্যরা পবিত্র আত্মার সঙ্গে এবং একে অন্যের সঙ্গে কাজ করেছিলেন। তারা একসঙ্গে এই সুসমাচার প্রচার করেছিলেন যে, যীশু তাদের পাপ ক্ষমা করেন এবং পাপের বিরুদ্ধে লড়াই করার শক্তি তিনি তাদের দেন। অদ্য, হারানো পাপীদের কাছে একই বার্তা সহভাগ করার জন্য ঈশ^র আমাদের বলছেন। আমরা অবশ্যই তাদের বিচার করব না। সেটা আমাদের কাজ নয়। তাদের কাছে যীশুর পরিত্রাণকারী শক্তির বিষয় আমাদের অবশ্যই বলতে হবে।