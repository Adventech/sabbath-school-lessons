---
title:  কাজের জন্য প্রস্তুত হোন
date:   04/11/2023
---

### শাস্ত্রপাঠ
লূক ২৪:১-১২; ২৪:৩৯-৪৯; প্রেরিত ১:১২-২৬; ২:১-৪১; ২:৪২-৪৭।

> <p>মুখস্থপদ</p>
> “পরে তিনি তাঁহাদিগকে কহিলেন, ‘তোমাদের সঙ্গে থাকিতে থাকিতে আমি তোমাদিগকে যাহা বলিয়াছিলাম, আমার সেই বাক্য এই, মোশির ব্যবস্থায় ও ভাববাদিগণের গ্রন্থে এবং গীতসংহিতায় আমার বিষয়ে যাহা যাহা লিখিত আছে, সেই সকল অবশ্য পূর্ণ হইবে’” (লূক ২৪:৪৪)।

পৌল ফিলিপীয়ের খ্রীষ্টিয়ানদের সমীপে লিখেছেন: “সত্য, কেহ কেহ, এমন কি, মাৎসর্য ও বিবাদেচ্ছা প্রযুক্ত, আর কেহ কেহ সুবাসনা প্রযুক্ত খ্রীষ্টকে প্রচার করিতেছে। ইহারা প্রেমে করিতেছে, কারণ জানে যে, আমি সুসমাচারের পক্ষ সমর্থন করিতে নিযুক্ত রহিয়াছি। কিন্তু উহারা প্রতিযোগিতা বশতঃ খ্রীষ্টকে প্রচার করিতেছে, বিশুদ্ধভাবে নয়, আমার বন্ধন ক্লেশযুক্ত করিবে মনে করিতেছে। তবে কি? একটি কথা নিশ্চয় কপটতায় কি সত্যভাবে, যে কোন প্রকারে হউক, খ্রীষ্ট প্রচারিত হইতেছেন; আর ইহাতেই আমি আনন্দ করিতেছি, হাঁ, পরেও আনন্দ করিব” (ফিলিপীয় ১:১৫-১৮)।

কথাগুলো জোরালো! পৌল কেবল তাদের বিষয়ে উদ্বিগ্ন ছিলেন যারা সুসমাচার প্রচার করেছে। একইসঙ্গে, যীশুর বিষয় প্রচার করার নেপথ্যে আমাদের কারণগুলো গুরুত্বপূর্ণ। আমাদের সুসমাচার প্রচার করতে হবে এবং ঈশ^রের কাজ করতে হবে, কারণ আমরা ঈশ^রকে ও তাঁর সত্যকে ভালবাসি।

যীশুর বিষয় প্রচার করার কারণগুলো কি? এছাড়া, বার্তা প্রচারের প্রস্তুতির নেপথ্যে কি কি কারণ রয়েছে? এই প্রশ্নগুলোর উত্তর পেতে, আমরা কিছু কিছু বিষয়ের প্রতি দৃষ্টি দেব যা নূতন নিয়মের সময়ে মÐলীতে ঘটেছিল।