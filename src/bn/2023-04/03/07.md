---
title:  অতিরিক্ত আলোচনা
date:   20/10/2023
---

“যীশু স্বর্গে ফিরে যাবার আগে, তিনি তাঁর শিষ্যদেরকে তাদের কাজ দিলেন। পৃথিবীর সকল স্থানের লোকদের সঙ্গে সহভাগের জন্য তিনি তাদেরকে বাইবেলের মহামূল্যবান সত্য দিলেন। এই মূল্যবান সত্যগুলো ছিল সম্পদের মত এবং এতে অনন্তজীবনের বিষয়ে শিক্ষা অন্তর্ভুক্ত ছিল। যীশু তাঁর শিষ্যদের বলেন, ‘তোমরা আমার জীবনের সাক্ষী হয়েছে। মানবজাতির পরিত্রাণার্থে আমি যাকিছু করেছি, তা তোমরা দেখেছ। ই¯্রায়েল সন্তানদের জন্য আমার করা কাজ তোমরা দেখেছ। আমার লোকেরা অনন্তজীবন লাভের জন্য আমার কাছে আসতে অস্বীকার করেছে। আধ্যাত্মিক নেতারা আমার প্রতি যা ইচ্ছা তাই করেছে। পরে, তারা আমাকে অবজ্ঞা করেছে। কিন্তু আমাকে, অর্থাৎ ঈশ^রের পুত্রকে, গ্রহণ করার জন্য আমি তাদেরকে আরেকটি সুযোগ দেব। তোমরা দেখেছ যে, যারা আমার কাছে এসেছে এবং তাদের পাপ স্বীকার করেছে, আমি তাদের সকলকে গ্রহণ করেছি। প্রিয় অনুসারী, আমার দয়ার বার্তা আমি তোমাদেরকে দিলাম। এই বার্তা তোমরা অবশ্যই যিহূদী ও অ-যিহূদী উভয়কে দিবে। তোমরা প্রথমে বার্তাটি ই¯্রায়েল জাতির সঙ্গে সহভাগ করবে। পরে, বার্তাটি তোমরা সকল স্থানের সকল লোকদের সঙ্গে সহভাগ করবে। আমার সকল অনুসারীকে আমার মÐলীতে আনার জন্য তোমরা অবশ্যই আমাকে সাহায্য করবে।’” Ñঈলেন জি হোয়াইট, দি অ্যক্টস অফ্ দি অ্যাপজল্স, পৃষ্ঠা: ২৭, ২৮।

যীশুর মহান আদেশটি আমাদেরকে বলে: “অতএব তোমরা গিয়া সমুদয় জাতিকে শিষ্য কর; পিতার ও পুত্রের ও পবিত্র আত্মার নামে তাহাদিগকে বাপ্তাইজ কর” (মথি ২৮:১৯)। অর্থাৎ, এই কাজটি আমাদেরকে পৃথিবীর বিভিন্ন দেশের লোকদের কাছে যেতে বলে।

“যীশুর অনুসারীদেরকে অবশ্যই এ জন্য বসে থাকলে চলবে না যে, লোকেরা তাদের কাছে আসবে। যীশুর দয়ার বার্তা নিয়ে তাদেরকে অবশ্যই লোকদের কাছে যেতে হবে।” Ñঈলেন জি হোয়াইট, দি অ্যক্টস অফ্ দি অ্যাপজল্স, পৃষ্ঠা: ২৮।

“বহু লোক আছে, যারা, আমাদের ধারণা অপেক্ষাও, ঈশ^রের অধিক কাছে রয়েছে। এই পৃথিবী অন্ধকারময় ও পাপে পরিপূর্ণ। কিন্তু ঈশ^রের অনেক লোক রয়েছে যারা তাঁর কাছে মহামূল্যবান রতেœর ন্যায় দামী। ঈশ^র তাঁর বার্তাবাহকদেরকে এই লোকদের কাছে পরিচালনা দেবেন। সর্বস্থানের লোকেরা যীশুর পক্ষে তাদের অবস্থান নেবে। অনেকে, এই জীবনে প্রাপ্ত যেকোনো দামী উপহার অপেক্ষা ঈশ^রের জ্ঞানকে অধিক মর্যাদা দেবে। তারা ঈশ^রের বিশ^স্ত দাস ও দাসী হবে।” Ñঈলেন জি হোয়াইট, দি অ্যক্টস অফ্ দি অ্যাপজল্স, পৃষ্ঠা: ১৪০-১৪২।

**আলোচ্য প্রশ্নাবলী**:

`আপনার কাছে ঈশ^রের পরিত্রাণকারী কাজে অর্থ কী, সেটা আপনার নিজের কথায় বর্ণনা করুন। এই কাজে আপনার ভ‚মিকা কি?`

`আপনার প্রতিদিনের কাজের মাধ্যমে, কীভাবে আপনি লোকদেরকে যীশুর জন্য জয় করতে পারেন?`