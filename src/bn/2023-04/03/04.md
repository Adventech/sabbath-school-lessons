---
title:  অব্রামের প্রতি ঈশ^রের আদেশ
date:   17/10/2023
---

ঈশ^র অব্রামকে তার পরিজন ও তার দেশ পরিত্যাগ করতে বলেছিলেন। সুতরাং, অব্রাম সেই দেশে গেলেন, যে-দেশে ঈশ^র তাকে প্রবেশ করতে বলেছিলেন। শুরু থেকেই পরিস্থিতি অব্রামের পক্ষে ছিল না। সেই দেশে তখন কনানীয়রা বাস করত (আদি ১২:৬)। কনানীয়রা অত্যন্ত নিষ্ঠুর ও দুরাচারী হিসেবে পরিচিত ছিল। অবাক হবার কিছু নেই যে, সে দেশে প্রবেশ করার পরই ঈশ^র অব্রামের কাছে উদয় হলেন এবং প্রতিজ্ঞা করলেন, “পরে সদাপ্রভু অব্রামকে দর্শন দিয়া কহিলেন, আমি তোমার বংশকে এই দেশ দিব; আর সেই স্থানে অব্রাম সেই সদাপ্রভুর উদ্দেশে এক যজ্ঞবেদি নির্মাণ করিলেন যিনি তাঁহাকে দর্শন দিয়াছিলেন” (আদি ১২:৭)। নিঃসন্দেহে, অব্রামের এই অনুপ্রেরণা প্রয়োজন ছিল।

কিন্তু পরিস্থিতি অব্রামের পক্ষে ছিল না, অন্তত প্রথম দিকে।

`পরে অব্রামের প্রতি কি ঘটল? উত্তরের জন্য আদি ১২:১০-১৩:১ পদ পড়–ন। অব্রাম কি ভুল করলেন?`

অব্রামের নিশ্চয় এমন উপলদ্ধি হয়েছিল যে, তার কোন আশা নেই। তিনি তার দেশে একটি আয়েশের ও সুখের জীবন যাপন করছিলেন। “বিশ^াসে অব্রাহাম, যখন আহূত হইলেন, তখন যে স্থান অধিকারার্থে প্রাপ্ত হইবেন, সেই স্থানে যাইবার আজ্ঞা মান্য করিলেন, এবং কোথায় যাইতেছেন, তাহা না জানিয়া যাত্রা করিলেন” (ইব্রীয় ১১:৮)। তিনি সেই দেশে প্রবেশ করার পর, যে সমস্যাটি প্রথমে দেখা দিয়েছিল, সেটি ছিল খাবারের অভাব! খাবারের অভাব এতটাই তীব্র ছিল যে, বসবাসের জন্য ঈশ^রের নির্দেশিত স্থান থেকে অন্যত্র যেতে হয়েছিল। পরে, পরিস্থিতি আরও বেশি খারাপ হয়েছিল।

“অব্রাহাম মিশরে অবস্থান করলেন। এ সময়ে, তিনি তার অন্তঃকরণের দুর্বলতা ও পাপ প্রদর্শন করলেন। অব্রাহাম কাউকে জানালেন না যে, সারা তার স্ত্রী। অতীতে অব্রাহাম ঈশ^রের জন্য তার সাহস ও তাঁর প্রতি তার বিশ^াস প্রদর্শন করেছেন। এবার, অব্রাহামের আচরণ দেখাল যে, তিনি ঈশ^রের পরিচর্যার উপর আস্থা রাখছেন না. . .। অব্রাহামের বিশ^াস স্বল্পতা সারাকে ভয়াবহ বিপদে ফেলল. . .। মিশরের রাজা জানতে পারেন যে, সারা খুবই সুন্দরী। তিনি কয়েক জন লোককে আদেশ দেন যে, তারা যেন সারাকে রাজপ্রাসাদে আনেন, যেন রাজা সারাকে তার স্ত্রী বানাতে পারেন। কিন্তু সদাপ্রভু সারার প্রতি দয়া দেখালেন এবং তাকে রক্ষা করলেন। সদাপ্রভু রাজ পরিবারের প্রতি অমঙ্গল/শাস্তি প্রেরণ করলেন।” Ñঈলেন জি হোয়াইট, পেট্রিয়ার্কস অ্যাÐ প্রফেট্স, পৃষ্ঠা: ১৩০।

কেউ বলেনি যে, ঈশ^রের পক্ষে আমাদের কাজ সহজ ছিল। অব্রাম যখন মিথ্যাকথা বলেছিলেন, তখন তিনি পরিস্থিতি আরও খারাপ করেছিলেন। ঈশ^র ধৈর্যশীল। অব্রাম ভুল করেছিলেন বলে, ঈশ^র অব্রামের উপর থেকে হাল ছাড়লেন না। পরিতাপের বিষয় হল, পরে অব্রাম আরেকটি ভুল করেন। অব্রামের জীবনী আমাদের প্রচুর আশা যোগায়। আমরাও ভুল করতে পারি। কিন্তু বিশ^াস সহকারে আমরা সদাপ্রভুর উপর আস্থা রাখতে পারি। আমাদের পাপের ও ভুলের ক্ষমার ব্যাপারে আমরা তাঁর উপর আস্থা রাখতে পারি। তাঁর কাজ গতীশীল রাখার জন্য ঈশ^র আমাদেরকে ব্যবহার করতেই থাকবেন।