---
title:  আপনি আপনার অবস্থান থেকে শুরু করুন
date:   19/10/2023
---

`যীশু তার শিষ্যদের সঙ্গে কি গুরুত্বপূর্ণ নীতি সহভাগ করলেন? উত্তরের জন্য প্রেরিত ১:৮ পদ পড়–ন। যীশুর সাক্ষী হিসেবে এই নীতি অনুসরণ করা আমাদের জন্যও গুরুত্বপূর্ণ কেন?`

যীশু স্বর্গে ফেরৎ যাবার পূর্বে তাঁর অনুসারীদের সঙ্গে একটি গুরুত্বপূর্ণ নীতি সহভাগ করলেন। এই নীতি আমাদের দেখায় যে, যখন আমরা অন্যদের সঙ্গে সুসমাচার সহভাগ করি, তখন তাঁর অনুসারী হিসেবে আমাদের কেমন আচরণ করতে হবে। আমাদের কাজ এটা নয় যে, আমরা তাদেরকে মানিয়েই ছাড়ব যে, তারা ভুল করছে। আমাদের কাজ হল, যীশুর বিষয় বাইবেলের সত্য সহভাগ করা যা আমরা প্রকাশিত ১৪:৬-১২ পদে দূতোত্রয়ের বার্তায় পড়েছি।

প্রেরিত ১:৮ পদে যীশু আমাদের দুটি গুরুত্বপূর্ণ নীতি দিচ্ছেন যা আমাদেরকে এই কাজ সাহায্য করতে পারে।

প্রথমে, আমাদের অবশ্যই স্মরণে রাখতে হবে যে, যীশু তাঁর শিষ্যদের বলেছেন: “কিন্তু  পবিত্র আত্মা তোমাদের উপরে আসিলে তোমরা শক্তি প্রাপ্ত হইবে; আর তোমরা যিরূশালেমে, সমুদয় যিহূদিয়া ও শমরিয়া দেশে, এবং পৃথিবীর প্রান্ত পর্যন্ত আমার সাক্ষী হইবে” (প্রেরিত ১:৮)। আমরা তাঁর সাক্ষী। আমাদের বসবাস স্থলে আমরা শান্তির সঙ্গে যীশুর সুসমাচার সহভাগ করব। এই স্থান হতে পারে আমাদের বাড়ি, আমাদের মÐলী, আমাদের পাড়া-প্রতিবেশী এবং আমাদের সমাজ কিংবা এলাকা। আমরা যেখানে বাস করছি, সেখানে প্রথমে আমাদের যীশুর সাক্ষী হতে হবে। আমাদেরকে অবশ্যই আমাদের নিকটবর্তী লোকদের প্রতি যীশুর সাক্ষ্যি হতে হবে। এই লোকদের মধ্যে হয়ত আমাদের পরিবারের সভ্য-সভ্যা, মÐলীর লোকেরা, সহকর্মি, প্রতিবেশি ও সমাজের লোকেরা অন্তর্ভুক্ত।

দেখা যায়, লোকেরা দূরের কোন দেশে যেতে এবং সেখানে সুসমাচার সহভাগ করতে বেশি আগ্রহ দেখায়। কিন্তু এই লোকেরা তাদের চারপাশের লোকদের সঙ্গে সুসমাচার সহভাগ করে না। আমাদেরকে আমাদের অবস্থান স্থল থেকে শুরু করতে হবে, এবং প্রভুর চালনা অনুসারে সেখান থেকে ছড়িয়ে পড়তে হবে।

পরে, যীশু বলেছেন যে, তাঁর অনুসারীরা লোকদেরকে তাঁর বিষয় বলবে: “কিন্তু  পবিত্র আত্মা তোমাদের উপরে আসিলে তোমরা শক্তি প্রাপ্ত হইবে; আর তোমরা যিরূশালেমে, সমুদয় যিহূদিয়া ও শমরিয়া দেশে, এবং পৃথিবীর প্রান্ত পর্যন্ত আমার সাক্ষী হইবে” (প্রেরিত ১:৮)। আবার, যীশু ঘোষণা করছেন যে, তিনি চান, তাঁর লোকেরা যেন বিভিন্ন জাতির কাছে সুসমাচার প্রচার করে। যীশু হয়ত আমাদেরকে অন্য কোনো অঞ্চলে যেতে বলতে পারেন, যাতে সেখানে গিয়ে আমরা বিভিন্ন জাতি ও ধর্ম ও সম্প্রদায়ের কাছে সুসমাচার বণ্টন করতে পারি।

`করণীয় কাজ- ১: আপনার এলাকায় বসবাসকারী লোকদের বিভিন্ন গোষ্ঠির একটি তালিকা প্রস্তুত করুন। এই দলগুলো কি কি বিশেষ অভাব রয়েছে? তাদের সাহায্যার্থে আপনার মÐলী কিছু কি করছে? যদি করে থাকে, তাহলে আপনার মÐলী কিভাবে তাদের চাহিদা পূরণ করছে? যদি না করে থাকে, তাহলে আপনার মÐলী কিভাবে তাদেরকে সাহায্য করতে পারে?`

`করণীয় কাজ- ২: যাদের বিশেষ চাহিদা রয়েছে, কাছে ও দূরে বসবাসকারী এমন লোকদেরকে, অদূর ভবিষ্যতে, সাহায্য করতে পারার সুযোগের জন্য প্রার্থনা করুন।`