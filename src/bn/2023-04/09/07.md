---
title:  অতিরিক্ত আলোচনা
date:   01/12/2023
---

যীশু ধনী ও ক্ষমতাবান লোকদের যেমন ভালবাসতেন, ঠিক একইভাবে তিনি দরদ্রিদেরও ভালবাসতেন। যীশু রাজকুমার ও গৃহহীন উভয়ের জন্য মরেছেন। মানবের হৃদয় স্পর্শ করার শ্রেষ্ঠ উপায় তিনি জানতেন। তিনি আমদের সতর্ক করছেন: “আবার তোমাদিগকে কহিতেছি, ঈশ্বরের রাজ্যে ধনবানের প্রবেশ করা অপেক্ষা বরং সূচের ছিদ্র দিয়া উটের যাওয়া সহজ” (মথি ১৯:২৪)। এ সপ্তাহে, আমরা শিখেছি যে, কেন আমরা ধনী ও ক্ষমতাবানদের সঙ্গে অবশ্যই যীশুর সুসমাচার সহভাগ করব। কখনও কখনও ধনী ও ক্ষমতাবান লোকেরা জানতেই পারে না যে, যীশুকে তাদের দরকার। যেকোন ব্যক্তির মত তাদেরও কিন্তু ঈশ^রের পরিত্রাণকারী অনুগ্রহ দরকার।

“অনেকে বলে যে, দরিদ্রদের আমাদের সাহায্য করতে হবে। আমরা কেন ধনীদের সাহায্য প্রদান করব না? অনেকে মনে করে যে, ধনী লোকেরা খারাপ এবং তারা পরিত্রাণ পেতে পারে না. . .। অযুত অযুত ধনী সতর্কবার্তা না পেয়েই মারা যায়। ধনী লোকেরা হয়ত এমনটা দেখতে পারে যে, তাদের অনন্তজীবনের প্রয়োজন নেই। কিন্তু তাদের মধ্যেই অনেকেই তাদের আত্মায় ভারী বোঝা বহন করছে।” Ñঈলেন জি হোয়াইট, দি মিনিস্ট্রি অফ্ হিলিং, পৃষ্ঠা: ২১০।

**আলোচ্য প্রশ্নাবলী**:

`যীশু ধনী ও গরীবের মধ্যকার বিভেদকারী দেওয়াল ভেঙ্গে দিলেন। সেভেন্থ ডে অ্যাড্ভেণ্টিস্ট হিসেবে কীভাবে আমরা এই একই কাজ করতে পারি?`

`যীশু বলেন, “আর যে কাঁটাবনের মধ্যে উপ্ত, এ সেই যে সেই বাক্য শুনে, আর সংসারের চিন্তা ও ধনের মায়া সেই বাক্য চাপিয়া রাখে, তাহাতে সে ফলহীন হয়” (মথি ১৩:২২)।`

`ক্লাশে, মঙ্গলবারের শেষে দেওয়া প্রশ্নটি নিয়ে আলোচনা করুন, যেটি বলছে যে, বাইবেলের সত্য জানা এবং এর দ্বারা আমাদের পরিত্রাণ প্রাপ্ত হওয়াÑ এক কথা নয়। এই ধারণা এতটা গুরুত্বপূর্ণ কেন? সত্য জানাটা যদি আমাদেরকে পরিত্রাণ না করে, তাহলে কি আমাদেরকে পরিত্রাণ করে?`

`সক্কেয় তাঁকে গ্রহণ করলেন, কিন্তু ধনী যুবক তাঁকে অগ্রাহ্য করল কেনÑ এর পিছনে অন্য আর কি কি কারণ থাকতে পারে?`