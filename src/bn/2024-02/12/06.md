---
title:  উচ্চরব
date:   20/06/2024
---

`পৃথিবীতে ঈশ্বরের কাজ কীভাবে শেষ হবে? উত্তরের জন্য প্রকাশিত ১৮:১-৪; হবকক‚ক ২:১৪; মথি ২৪:১৪ পদ পড়ুন।`

প্রকাশিত ১৮ অধ্যায়ে স্বর্গদূত বাবিলের পাপ ঘোষণা করছেন। এই স্বর্গদূত অনেক শক্তিশালী। এই স্বর্গদূত, প্রকাশিত ১৪ অধ্যায়ে বর্ণীত প্রথম স্বর্গদূতের মত, মানবরূপী বার্তাবাহকদের একটি রূপক। প্রকাশিত ১৮ অধ্যায়ের স্বর্গদূত ঈশ্বরকে এতটা পূর্ণরূপে সম্মান করেন যে, ঈশ্বরের জন্য দূতের প্রশংসাধ্বনি সমগ্র জগতকে পূর্ণ করল। বাইবেল বলে এই স্বর্গদূত ‘মহাক্ষমতাপন্ন’ ছিলেন (প্রকাশিত ১৮:১)। নূতন নিয়মে ব্যবহৃত ‘মহাক্ষমতাপন্ন’ কথাটি গ্রিক ‘এক্সৌশিয়া’ শব্দ থেকে এসেছে। বাইবেলের লেখকরা নরকের আত্মাদের উপরে যীশুর কর্তৃত্ব বোঝাতে অধিকন্তু ‘এক্সৌশিয়া’ শব্দটি ব্যবহার করছে। যীশু যখন তাঁর শিষ্যদেরকে ঈশ্বরের কাজ করার জন্য প্রেরণ করেন, তখন তিনি মথির পুস্তকে ‘এক্সৌশিয়া’ শব্দটি ব্যবহার করেন। মথি ১০:১ পদে, যীশু তাঁর শিষ্যদেরকে মন্দাত্মা ও নরকের শক্তির উপরে কর্তৃত্ব দেন। মন্দ আত্মার বিরুদ্ধে জয়লাভ করার জন্য যীশু তাঁর শিষ্যদেরকে স্বর্গীয় ক্ষমতা দিয়ে প্রেরণ করেন। পরে, যীশু পুনরুত্থিত হবার পর, তিনি তাঁর শিষ্যদের আবার প্রেরণ করেন। যীশু তাদের বলেন, “স্বর্গে ও পৃথিবীতে সমস্ত কর্তৃত্ব আমাকে দত্ত হইয়াছে। অতএব তোমরা গিয়া সমুদয় জাতিকে শিষ্য কর; পিতার ও পুত্রের ও পবিত্র আত্মার নামে তাহাদিগকে বাপ্তাইজ কর” (মথি ২৮:১৮, ১৯)।

পবিত্র আত্মা শিষ্যদেরকে তাঁর শক্তিতে পূর্ণ করেন। অল্প কয়েক বছরের মধ্যে, যীশুর শিষ্যরা পৃথিবীর সর্বত্র সুসমাচার ঘোষণা করেন (কলসীয় ১:২৩)।

শেষকালে, ঈশ্বর মণ্ডলীর উপরে পূর্বাপেক্ষা আরও অধিক শক্তি সহকারে পবিত্র আত্মা প্রেরণ করবেন। পবিত্র আত্মার সহায়তা সহকারে, ঈশ্বরের শেষকালিন মণ্ডলী পৃথিবীর সর্বত্র যীশুর সুসমাচার সহভাগ করবে। পরে, সকল স্থানের সহস্রাধিক লোক, প্রতিদিন যীশুকে তাদের জীবন সমর্পণ করবে। ঈশ্বরের দয়া ও বাইবেলের সত্য সমগ্র গ্রহকে বদলে দেবে। এভাবে, জগতের প্রত্যেককে সাবধান করা হবে। যীশুর সুসমাচার এবং যীশুর দেওয়া আশা সমুদয় জগতে সহভাগ করা হবে।

“ঈশ্বরের দাসগণ তাদের মুখমণ্ডল পবিত্র উৎসর্গীকরণ ও উজ্জ্বল দীপ্তিশালী হয়ে, ঈশ্বরদত্ত স্বর্গবাণী প্রচার করতে স্থান থেকে স্থানান্তরে যাবেন। হাজার কণ্ঠে সমস্ত জগৎ জুড়ে সতর্কবাণী দেওয়া হবে। অলৌকিক ঘটনা ঘটবে কারণ পীড়িতেরা আরোগ্য লাভ করবে, চিহ্নকার্য ও অদ্ভুত লক্ষণ বিশ্বাসীদের অনুগমন করবে। শয়তানও মিথ্যার পরাক্রম সহ কাজ করে, এমনকি লোকদের সাক্ষাতে স্বর্গ হতে আগুন নামাবে। প্রকাশিত বাক্য ১৩:১৩। এভাবে জগৎনিবাসী তাদের আপন আপন পক্ষ সমর্থনের সন্ধিক্ষণে উপস্থিত হবে।”-ঈলেন জি হোয়াইট, মহাসংঘর্ষ, পৃষ্ঠা: ৭৫৯ (৫৩৪)।