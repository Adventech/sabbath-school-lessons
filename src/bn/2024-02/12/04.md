---
title:  আমরা কার ভজনা করব?
date:   18/06/2024
---

পৃথিবীর ইতিহাসের চূড়ান্ত দিনগুলোয়, ঈশ্বর ও শয়তানের মধ্যকার মহাসংঘর্ষটি হবে ভজনাকে কেন্দ্র করে। আমরা কি যীশুর ভজনা করছি, যিনি আমাদের সৃষ্টি করেছেন? অথবা, আমরা কি পশু ও তার মিথ্যা প্রতিমূর্ত্তির ভজনা করছি? আমাদের বেছে নেবার দুটি বিকল্প (বা অপশন) হল- যীশু ও শয়তান। প্রকাশিত বাক্যের প্রথম দূত সকল স্থানের নর ও নারীদের আদেশ করছে: “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর” (প্রকাশিত ১৪:৭)। তৃতীয় দূত সেই ভয়ংকর বিষয় সম্পর্কে সাবধান করছে যা তাদের প্রতি ঘটবে যারা সমুদ্র থেকে উঠা পশুর ভজনা করবে। “তবে সেই ব্যক্তিও ঈশ্বরের সেই ‘রোষ-মদিরা পান করিবে, যাহা তাঁহার কোপের পানপাত্রে অমিশ্রিতরূপে প্রস্তুত হইয়াছে;’ এবং পবিত্র দূতগণের সাক্ষাতে ও মেষশাবকের সাক্ষাতে ‘অগ্নিতে ও গন্ধকে যাতনা পাইবে’” (প্রকাশিত ১৪:১০)। যারা যীশুর ভজনা করবে, তাদের বিষয় বলা হয়েছে: “এইস্থলে সেই পবিত্রগণের ধৈর্য দেখা যায়, যাহারা ঈশ্বরের আজ্ঞা পালন করে ও যীশুর বিশ্বাস ধারণ করে” (প্রকাশিত ১৪:১২)।

ঈশ্বর আকাশমণ্ডল ও পৃথিবী ছয় দিনে সৃষ্টি করলেন। আমরা যে তাঁর আরাধনা করি, তার নেপথ্যে কারণ হল- এই কাজ (প্রকাশিত ৪:১১)। “যাহা আদি অবধি সমুদয়ের সৃষ্টিকর্তা ঈশ্বরের কাছে গুপ্ত থাকিয়া আসিয়াছে, সেই নিগূঢ়তত্ত্বের বিধান কি, তাহা প্রকাশ করি” (ইফিষীয় ৩:৯)। শয়তান যীশুকে ঘৃণা করে। বিশ্রামদিনকে পরিবর্তন করার জন্য শয়তান রাজাদের ও তাদের নেতাদের মাধ্যমে কাজ করেছে। বিশ্রামদিন আমাদের স্মরণে রাখতে সাহায্য করে যে, ঈশ্বর আকাশমণ্ডল ও পৃথিবী ছয় দিনে সৃষ্টি করেছে। ঈশ্বরের ব্যবস্থা বিষয়ক আসন্ন সংঘর্ষ সংঘটিত হবে কর্তৃত্বকে কেন্দ্র করে। শয়তান যদি বিশ্রামদিনের উপাসনাকে নিশ্চিহ্ন করতে পারে, তাহলে সে ঘোষণা করবে যে, সে পৃথিবীর নিয়ন্ত্রণ (বা কর্তৃত্ব) করছে, এবং ঈশ্বর নয়। শয়তান কিভাবে বিশ্রামদিনকে নিশ্চিহ্ন করতে চাইবে? ভ্রান্ত বিশ্রামদিন মেনে নেবার জন্য সে পৃথিবীর প্রত্যেককে ভোলাতে চাইবে কিংবা জোর করবে।

`প্রকাশিত ১৩:১৩-১৭ পদ পড়ুন। যারা পশুর ছাপ মেনে নিতে চাইবে না, সেই সব লোকদের কি শাস্তি দেওয়া হবে?`

যে লোকেরা যীশুর প্রতি বিশ্বস্ত থাকবে, তাদেরকে এই শাস্তি দেওয়া হবে যে, তারা ক্রয় কিংবা বিক্রয় করতে পারবে না। পশুর কিংবা তার মিথ্যা প্রতিমূর্ত্তির ভজনা না করা লোকদের কাছ থেকে শাস্তি হিসেবে অর্থদণ্ড আদায় করা হবে। ঈশ্বরের লোকদের হত্য করার জন্য একটি আইন পাশ করা হবে। আমরা জানি না যে, শেষ পরীক্ষা কীভাবে সংঘটিত হবে। কিন্তু আমরা দেখি যে, আমরা আমাদের বিশ্বাসের জন্য যাতনা ভুগবো। ঈশ্বর বর্জিত লোকেরা হচ্ছে ভ্রষ্ট। যীশু এই বাইবেলের সত্য জানতেন। যোহন বলেন যে, “কারণ তিনি সকলকে জানিতেন, এবং কেহ যে মনুষ্যের বিষয়ে সাক্ষ্য দেয়, ইহাতে তাহার প্রয়োজন ছিল না; কেননা মনুষ্যের অন্তরে কি আছে, তাহা তিনি নিজে জানিতেন” (যোহন ২:২৫)। আবার, আমরা এখন হয়ত বুঝতে পারি না যে, এই সব ঘৃণ্য ঘটনা কীভাবে ঘটবে। কিন্তু আমরা জানি যে, যে-লোকেরা ঈশ্বরকে জানে না, তারা একে অন্যের প্রতি ঘৃণ্য কাজগুলো করতে পারে।