---
title:  স্বর্গের ছাপ
date:   17/06/2024
---

আসন্ন পরীক্ষাটি হবে আরাধনা বিষয়ক। ঈশ্বরের লোকেরা তাদের বিশ্বাস ত্যাগ করবে না কিংবা তাঁর ব্যবস্থা লঙ্ঘন করবে না (প্রকাশিত ১৪:১২)। সে সময়ে পবিত্র আত্মা ঈশ্বরের লোকদের চিহ্নিত করবেন (ইফিষীয় ৪:৩০)। এই চিহ্ন দেখায় যে, কোন কিছুই ঈশ্বরের লোকদেরকে সমুদ্র থেকে ওঠা প্রাণির কিংবা তার প্রতিমূর্ত্তির ভজনা করার জন্য ভোলাতে পারবে না। বাইবেলের যুগে, লোকেরা দলিল-পত্র কিংবা গুরুত্বপূর্ণ নথিতে বিশেষ ছাপ দিত। একটি ছাপ দেখায় যে, আপনি কাগজটি কিংবা নথিটি বিশ্বাস করতে পারেন। একটি ছাপ আরও দেখায় যে, কাগজটি কিংবা নথিটি কার অধিভুক্ত। ঈশ্বরের একটি ছাপ কিংবা গুরুত্বপূর্ণ নথি রয়েছে, তাহল- বাইবেল, যা তাঁর ব্যবস্থা ধারণ করে। শেষ বা চূড়ান্ত যুদ্ধটি হবে ভজনা ও ঈশ্বরের ব্যবস্থা নিয়ে। সুতরাং, ঈশ্বরের ব্যবস্থার মধ্য থেকে তাঁর ছাপ অনুসন্ধানের প্রত্যাশা আমাদের করতে হবে (তুলনা করুন, যিশাইয় ৮:১৬)।

`যাত্রা ২০:৮-১১ পদে বর্ণীত বিশ্রামদিন বিষয়ক আদেশ পড়ুন। বিশ্রামদিন বিষয়ক আদেশে ছাপের কি ভূমিকা রয়েছে?`

বিশ্রামদিন বিষয়ক আদেশ আমাদের সত্যিকারের ও প্রকৃত ছাপের তিনটি ভূমিকা দেখায়: (১) ছাপের স্বত্তাধিকারের নাম, (২) তার পেশা/পদমর্যাদা, এবং (৩) তারা রাজ্য। সুতরাং আমরা দেখি যে, ছাপ হচ্ছে ‘তোমার ঈশ্বর সদাপ্রভুর’ অধিভুক্ত (যাত্রা ২০:১০)। তাঁর পেশা/পদমর্যাদা কি? তিনি হলেন সমস্তকিছুর ‘সৃষ্টিকর্তা’ (যাত্রা ২০:১১)। তাঁর রাজ্য কি? যেহেতু তিনি সমস্তকিছু সৃষ্টি করেছেন, সেহেতু তাঁর রাজ্য হচ্ছে ‘আকাশমণ্ডল ও পৃথিবী, সমুদ্র ও সেই সকলের মধ্যবর্তী সমস্ত বস্তু’ (যাত্রা ২০:১১)। বাইবেলে ছাপকে কখনও কখনও ‘চিহ্ন’ হিসেবে তুলে ধরা হয়েছে (রোমীয় ৪:১১)। দুটি শব্দ একই অর্থ বহন করে। ঈশ্বরের চিহ্ন বা মুদ্রাঙ্ক হিসেবে, বিশ্রামদিন হচ্ছে শেষকালে শেষ পরীক্ষা। সুতরাং, ঈশ্বর ও শয়তানের মধ্যকার শেষ যুদ্ধ হবে আরাধনা বা ভজনা নিয়ে (যিহিষ্কেল ২০:১২, ২০; প্রকাশিত ১২:১৭)।

`প্রকাশিত ১৩:১৬, ১৭ পদের সঙ্গে প্রকাশিত ৭:১-৩ এবং ১৪:১ পদের তুলনা করুন। ঈশ্বরের ছাপ মানুষের উপরে কোথায় দেওয়া হবে? পশুর ছাপ মানুষের উপরে কোথায় দেওয়া হবে? দুটি ছাপের মধ্যে পার্থক্য কি?`

ঈশ্বরের ছাপ কপালে দেওয়া হবে। চোখের উপরের শূন্যস্থান হচ্ছে কপাল। কপালের পিছনে কি? আপনার মন। সুতরাং, ঈশ্বরের ছাপ কেবল কপালেই থাকবে। কপালে ঈশ্বরের ছাপ থাকাটা দেখাবে যে, একজন ব্যক্তি ঈশ্বরের ব্যবস্থা পালনের সিদ্ধান্ত নেয়। পশুর ছাপ কপালে কিংবা হাতে থাকবে। মনে থাকা ছাপটি দেখাবে যে, লোকটি শয়তানের মিথ্যাচারে বিশ্বাস করে। হাতে থাকা ছাপটি দেখাবে যে, তারা প্রাণ বাঁচাতে শয়তানের মিথ্যাচার মেনে নিয়েছে।