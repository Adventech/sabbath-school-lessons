---
title:  প্রথম ও শেষ বর্ষা
date:   19/06/2024
---

`যোয়েল কি বলছেন যে, ঈশ্বর তাঁর লোকদের জন্য কি করবেন? ঈশ্বর কখন সেই প্রতিজ্ঞা রাখলেন? প্রথম বর্ষণের পর কি হল? উত্তরের জন্য যোয়েল ২:১-৪, ৪১-৪৭ পদ পড়ুন।`

পঞ্চাশত্তমীর সময়ে ঈশ্বর যীশুর শিষ্যদের উপরে তাঁর আত্মা বর্ষণ করলেন। পঞ্চাশত্তমী হল সেই সময় যখন যীশু স্বর্গারোহণের পর তাঁর মণ্ডলীর উপর তাঁর আত্মা বর্ষণ করার ব্যাপারে তাঁর প্রতিজ্ঞা রক্ষা করলেন। প্রেরিত পুস্তক, পঞ্চাশত্তমীর সময়ে সংঘটিত অনেক অলৌকিক কাজের নথি সংরক্ষণ করছে। ৩০০০ লোক এক দিনে তাদের হৃদয় যীশুকে দিল। “তথাপি যে সকল লোক বাক্য শুনিয়াছিল, তাহাদের মধ্যে অনেকে বিশ্বাস করিল; তাহাতে পুরুষদের সংখ্যা কমবেশ পাঁচ হাজার হইল” (প্রেরিত ৪:৪)। ১২০ জনকে নিয়ে মণ্ডলী শুরু হল। তারা একত্রে প্রার্থনা করার জন্য সমবেত হয়েছিল। ঈশ্বর একটি বড় উপায়ে তাদের প্রার্থনার উত্তর দিলেন। সহস্রাধিক লোক মণ্ডলীতে যুক্ত হল। “আর ঈশ্বরের বাক্য ব্যাপিয়া গেল, এবং যিরূশালেমে শিষ্যদের সংখ্যা অতিশয় বৃদ্ধি পাইতে লাগিল; আর যাজকদের মধ্যে বিস্তর লোক বিশ্বাসের বশবর্তী হইল” (প্রেরিত ৬:৭)। পবিত্র আত্মার সহায়তায়, যীশুর শিষ্যরা একটি সংক্ষিপ্ত সময়ের মধ্যে সমুদয় জগতে সুসমাচার প্রচার করলেন। কিন্তু শেষ বর্ষণ অধিক প্রবল হবে। ঈশ্বর এই বর্ষণ প্রেরণ করবেন যেন লোকেরা তাঁর আসন্ন দ্বিতীয় আগমনের জন্য প্রস্তুত হয়।

`ঈশ্বর পৃথিবীতে কীভাবে তাঁর কাজ শেষ করবেন? উত্তরের জন্য সখরিয় ৪:৬; ১০:১; হোশেয় ৬:৩; ও যাকোব ৫:৭, ৮ পদ পড়ুন।`

‘প্রথম বর্ষা’ ও ‘শেষ বর্ষা’ শব্দদ্বয় হচ্ছে চাষাবাদের সঙ্গে সম্পৃক্ত। প্রথম বর্ষা বর্ষাকালে মাঠে পতিত হয় যেন ফসল জন্মাতে পারে। শেষ বর্ষা বসন্তকালে ফসলের উপর পড়ে যেন দানাগুলো পরিপক্ব হয় (বা পাকে)। সুসমাচার ঘোষণার ক্ষেত্রে পবিত্র আত্মার কাজ বোঝার সুবিধার্থে প্রথম বর্ষা ও শেষ বর্ষা শব্দ দুটি রূপক হিসেবে ব্যবহৃত হয়েছে। “কাজটি পঞ্চাশত্তমীর দিনের কাজের অনুরূপ হবে। সুসমাচারের প্রথম আবির্ভাবের সময়ে পবিত্র আত্মার বর্ষণে যেমন “প্রথম” বর্ষা প্রদান করা হয়েছিল, যাতে বহুমূল্য বীজের অঙ্কুরোদগম হয়েছিল, তেমনি তার সমাপ্তিতে “শেষ বর্ষা” প্রদান করা হবে, যেন ফসল পুষ্ট হতে পারে”।-ঈলেন জি হোয়াইট, মহাসংঘর্ষ, পৃষ্ঠা: ৭৫৮ (৫৩৩)।