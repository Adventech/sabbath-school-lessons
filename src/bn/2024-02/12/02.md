---
title:  ঈশ্বর ও বাইবেলের প্রতি আনুগত্য
date:   16/06/2024
---

`হিতোপদেশ ২৩:২৩; যোহন ৮:৩২; ও যোহন ১৭:১৭ পদ পড়ুন। এই পদগুলো আমাদের কি একই বিষয় শিক্ষা দেয়?`

সমুদয় ইতিহাস জুড়ে, ঈশ্বর ও শয়তানের মধ্যকার মহাসংঘর্ষে ভালো ও মন্দ নিয়ে সংঘর্ষ চলছে। শয়তান এক মিথ্যুক। সে মিথ্যার উদ্ভাবকও (যোহন ৮:৪৪)। যীশু হলেন সত্য। তিনি বলেন, “আমিই পথ ও সত্য ও জীবন; আমা দিয়া না আসিলে কেহ পিতার নিকটে আইসে না” (যোহন ১৪:৬)। সত্য আমাদেরকে শয়তানের মিথ্যা থেকে স্বাধীন করে। এই সত্য আমরা কোথায় পাই? বাইবেলে, ঈশ্বর হলেন জীবন্ত বাক্য। বাইবেল শয়তানের পরিকল্পনা উন্মোচন করে এবং ঈশ্বরের পরিকল্পনা আমাদের দেখায়। বাইবেল হল একটি প্রদীপের তুল্য যা আমাদেরক স্বর্গের উদ্দেশ্যে পথ দেখায় (গীত১১৯:১০৫)। গীতসংহিতা ১১৯ অধ্যায়ের লেখক সদাপ্রভুর উদ্দেশ্যে বলেন: “তব বাক্যসমূহের বিকাশ আলোক প্রদান করে, তাহা অমায়িকদিগকে বুদ্ধিমান করে” (গীত ১১৯:১৩০)। পরে কবি যুক্ত করে বলেন, “তোমার বাক্যের সমষ্টি সত্য, তোমার ধর্মময় প্রত্যেক শাসন চিরস্থায়ী” (গীত ১১৯:১৬০)।

`২ পিতর ১:১৬-২১ পদ পড়ুন। ঈশ্বর হতে আগত ভাববাণির বিষয়ে পিতর এই পদগুলোয় আমাদের কি বলেন? ঈশ্বরের ভাববাণি যে গুরুত্বপূর্ণ, সেটা বোঝার সাহায্যার্থে তিনি কি রূপক ব্যবহার করছেন?`

পৌল বলেন, “তখন আমরা কৌশল-কল্পিত গল্পের অনুগামী হই নাই. . .। আর ভাববাণীর বাক্য দৃঢ়তর হইয়া আমাদের নিকটে রহিয়াছে” (২ পিতর ১:১৬, ১৯)। বাইবেল আমাদের ভুল থেকে ঠিকটি শিখতে সাহায্য করে। বাইবেল না থাকলে, আমরা সহজেই প্রতারিত হতাম। “ভ্রান্ত শিক্ষাগুরুদের প্রভাব ও অন্ধকার আত্মাদের মোহময় শক্তির বিরুদ্ধে রক্ষাকবচ হিসেবে শাস্ত্রকে মান্য করতে ঈশ্বরের লোকদের নির্দেশ দেয়া হয়েছে। বাইবেল হতে জ্ঞান আহরণ করা হতে মানুষকে বাধাগ্রস্ত করার জন্য শয়তান সম্ভাব্য সবধরণের কৌশল প্রয়োগ করে; কারণ এর সরল বাক্যগুলো তার চাতুরীসকল প্রকাশ করবে. . .। শেষ মহা প্রবঞ্চনাটি শীঘ্রই আমাদের সামনে প্রকাশিত হবে। খ্রীষ্টারী আমাদের সামনে তার আর্শ্চয কাজগুলো করবে। তার নকল কাজগুলো আসলের এত কাছাকাছি হবে যে পবিত্র শস্ত্র ছাড়া পার্থক্য নির্ণয় করা কঠিন হবে। তাদের প্রতিটি বাক্য ও প্রতিটি অলৌকিক কাজ সাক্ষ্যের কাছে পরখ করতে হবে...। যারা বাইবেলের সত্য দ্বারা মন সুরক্ষিত করেছেন তারা ছাড়া কেউই শেষ মহা সংঘর্ষের মধ্যে টিকে থাককে পারবে না। প্রত্যেক আত্মার কাছে এই অনুসন্ধানমূলক পরীক্ষা আসবে আমি কি মানুষের চেয়ে ঈশ্বরের বাধ্য থাকব? সিদ্ধান্ত নেবার সময় কি এখনই উপস্থিত। আমাদের পাদযুগল কি ঈশ্বরের অপরিবর্তনীয় পাথরের ওপর সংস্থাপিত হয়েছে? আমরা কি ঈশ্বরের আজ্ঞা ও যীশুর বিশ্বাসের সমর্থনে দৃঢ়সংঙ্কল্প নিয়ে দাঁড়াতে প্রস্তুত?” -ঈলেন জি হোয়াইট, মহাসংঘর্ষ, পৃষ্ঠা: ৭৩৬, ৭৩৭ (৫১৮)।