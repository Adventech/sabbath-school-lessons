---
title:  অতিরিক্ত আলোচনা
date:   21/06/2024
---

“ভ্রান্ত বিশ্রামদিন পালনের মাধ্যমে মণ্ডলীতে প্রচলিত প্রথার বশ্যতা স্বীকার করতে হবে (প্রকাশিত ১৩:১৬)। যারা এতে সম্মতি দেবে না তাদেরকে শাস্তি দেওয়ার জন্য আইনের সাহায্য নেয়া হবে, রায় দেয়া হবে যে তারা মৃত্যুদণ্ডের যোগ্য। অপরদিকে সৃষ্টিকর্তার নির্দেশিত বিশ্রামবার পালনে আনুগত্য দাবি করে এবং যারা তা লঙ্ঘন করবে তাদের প্রতি গভীর রোষ প্রদর্শিত হবে।” -ঈলেন জি হোয়াইট, মহাসংঘর্ষ, পৃষ্ঠা: ৭৪৯, ৭৫০ (৫২৮)।

“প্রচণ্ড ঝড় অগ্রসর হতে থাকলে তৃতীয় দূতের বার্তায় ভানকারী বিশ্বাসী বৃহৎ দল, যারা সত্যের প্রতি আজ্ঞাবহতার মাধ্যমে পবিত্রীকৃত হয়নি, তারা তাদের অবস্থান পরিত্যাগ করে বিরোধীদের দলে যোগ দেবে। জগতের সঙ্গে যোগ দিয়ে এবং জাগতিক মনোভাব গ্রহণ করে তারা প্রায় একই দৃষ্টিভঙ্গিতে বিষয়গুলো দেখে এসেছে; আর যখন তাদের কাছে পরীক্ষা আনায়ন করা হয় তখন তারা সহজ এবং জনপ্রিয় দিক বেছে নিতে প্রস্তুত থাকে। তালন্তধারী লোক, যারা একবার সত্যে আনন্দ করেছিল; তারা আত্মাগণকে প্রতারিত করতে এবং ভুল পথে পরিচালিত করতে তাদের শক্তি ব্যবহার করবে। তারা পূর্বকার ভ্রাতৃগণের সবচেয়ে ঘোর শত্রুতে পরিণত হয়। বিশ্রামবার পালনকরীদের যখন বিশ্বাসে জবাবদিহি করতে বিচারালয়ে নেওয়া হয় তখন এই ধর্ম ভ্রষ্টলোকেরা তাদেরকে মিথ্যা পরিচয় দিতে ও দোষারোপ করতে এবং মিথ্যা বিকৃত এবং কটুক্তি দ্বারা তাদের বিরূদ্ধে শাসনকর্তাদেরকে উত্তেজিত করতে শয়তানের অতি কার্যকর প্রতিনিধি হয়ে ওঠে।” -ঈলেন জি হোয়াইট, মহাসংঘর্ষ, পৃষ্ঠা: ৭৫৪ (৫৩১)।

**আলোচ্য প্রশ্নাবলী**:

`শেষকালিন ঘটনা বোঝা আমাদের জন্য দরকার কেন? এ বিষয়ে আমাদের অনুবোধ কীভাবে ‘আসন্ন’ ঝড় মোকাবিলায় সাহায্য করবে? শয়তানের নানাবিধ মিথ্যাচার ও চাতুরি থেকে বাইবেল আমাদের কীভাবে রক্ষা করে?`

`বহু দেশ শতাধিক বছর ধরে ধর্মীয় স্বাধীনতা রক্ষা করেছে। সেই স্বাধীনতা কীভাবে একটি সংক্ষিপ্ত সময়ের মধ্যে বদলে যেতে পারে?`

`উপরে তুলে ধরা ঈলেন জি হোয়াইটের শেষের উদ্ধৃতিটি দেখুন। অদ্য, আপনি কি সিদ্ধান্তগুলো নিচ্ছেন যা আপনাকে আগামীদিনের ভ্রান্ত অ্যাড্ভেন্টিস্টদের সঙ্গে যোগ দিতে প্ররোচিত করতে পারে?`

`জগতে তাঁর কাজ সমাপ্ত করতে ঈশ্বর অন্তিম বর্ষণ প্রেরণ করবেন। অন্তিম বর্ষণের জন্য প্রস্তুত হতে আমরা কি করতে পারি?`