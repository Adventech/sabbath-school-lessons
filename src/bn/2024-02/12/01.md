---
title:  পৃথিবীর শেষ ‘ঝড়’
date:   15/06/2024
---

### শাস্ত্রপাঠ
যাত্রা ২০:৮-১১; প্রকাশিত ১৩:১৩-১৭; যোয়েল ২:২১-২৪; মহাসংঘর্ষ, ৩৭, ৩৮ অধ্যায়।

> <p>মুখস্থপদ</p>
> “সত্য ক্রয় কর, বিক্রয় করিও না; প্রজ্ঞা, শাসন ও সুবিবেচনা [ক্রয় কর]” (হিতোপদেশ ২৩:২৩)।

আপনি কল্পনা করুন যে, আপনার একজন কিশোরী মেয়ে আছে। সে তার গ্রীষ্মের ছুটিতে গাড়ি চালিয়ে কলেজ থেকে বাড়ি ফিরছে। আপনি যেমনিভাবে তার ফেরার অপেক্ষায় রয়েছেন, আপনি বারবার আবহাওয়া বার্তা যাচাই করছেন। একটি ঝড় এসে গেল। বায়ু প্রবাহ যেমনিভাবে সবল হল, আপনি দুঃশ্চিন্তায় পড়ে গেলেন। ভারী বর্ষণ শুরু হল। গাছগুলো দমকা হাওয়ায় নড়তে থাকল। শীঘ্রই গাছ ভেঙ্গে পরে ফেরার রাস্তা বন্ধ হয়ে গেল। পরে, একজন প্রতিবেশি আপনাকে জানালো যে, পার্শ্ববর্তী একটি রাস্তা খোলা আছে। আপনার মেয়ে গাছের গুড়িগুলো এড়িয়ে পার্শ্ববর্তী বিকল্প রাস্তাটি দিয়ে নিরাপদে বাড়ি ফিরতে পারে। শেষে, আপনি আপনার মেয়ের ফোনে একটি ক্ষুদেবার্তা পাঠালেন। নিরাপদে বাড়ি ফেরার জন্য বিকল্প রাস্তাটির বিষয়ে আপনি তাকে জানিয়ে দিলেন।

অন্য যেকোন কিছু অপেক্ষা, যীশু আমাদের জীবনের ‘ঝড়ের’ মধ্য দিয়ে পরিচালনা দিয়ে থাকেন এবং আমাদের নিরাপদে বাড়ি ফেরার প্রত্যাশা করেন। ঈলেন জি হোয়াইট আমাদের সতর্ক করছেন, “একটি ঝড় আসছে। এই ঝড় হবে ভয়ংকর। আপনি কি এর জন্য প্রস্তুত?” -টেস্টিমনিস ফর দ্যা চার্চ, খণ্ড: ৮, পৃষ্ঠা: ৩১৫। যীশু প্রবাস করার জন্য এবং আমাদের জন্য মরতে এই পৃথিবীতে এলেন। আমরা যেন নিরাপদে বাড়ি ফিরতে পারি, সে জন্য তিনি এখন স্বর্গীয় মন্দিরে কাজ করছেন। দানিয়েল ও প্রকাশিত বাক্য পুস্তক হচ্ছে ঈশ্বরের শেষকালিন লোকদের জন্য পাঠ। এই পাঠগুলো জীবনের চূড়ান্ত ঝড় কিংবা সঙ্কট মোকাবিলায় আমাদের সাহায্য করবে।

চলতি সপ্তাহে, পৃথিবীর শেষ সংঘর্ষের জন্য প্রস্তুত হবার জন্য, বাইবেল আমাদের যা করতে বলে, তা আমরা শিখব। আমরা শিক্ষা করব যে, যীশুর শক্তি কীভাবে আমাদের নিরাপদে বাড়ি পৌছে দেবে।