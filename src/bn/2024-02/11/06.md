---
title:  পশুর দেশ
date:   13/06/2024
---

`দ্বিতীয় পশুটি প্রকাশিত ১৩ অধ্যায়ে বর্ণীত প্রথম পশুটি অপেক্ষা কতটা আলাদা? উত্তরের জন্য প্রকাশিত ১৩:১১-১৮ পদ পড়ুন।`

প্রথম পশুটি সমুদ্র থেকে আসছে। দ্বিতীয় পশুটি ভূমি থেকে আসছে (প্রকাশিত ১৩:১১)। সমুদ্র বা জল সম্পর্কে বলা হচ্ছে: “তুমি যে জল দেখিলে, ঐ বেশ্যা যাহাতে বসিয়া আছে, সেই জল হইল প্রজাবৃন্দ ও লোকারণ্য ও জাতিবৃন্দ ও ভাষাসমূহ” (প্রকাশিত ১৭:১৫)। দ্বিতীয় পশুটি শেষকালের কাছাকাছি সময়ে তখন শক্তিমন্ত হচ্ছে যখন প্রথম পশুটি ক্ষমতায় আসীন রয়েছে (প্রকাশিত ১৩:৫)। অর্থাৎ, দ্বিতীয় পশুটি ১৭৯৮ খ্রীষ্টাব্দের ধারে-কাছের সময়ে ক্ষমতায় আসছে।

তাহলে, দ্বিতীয় পশুটি কে? যুক্তরাষ্ট্র আমেরিকা। ১১৭৬ সালে মার্কিন যুক্তরাষ্ট্র গ্রেট বিটেন থেকে স্বাধীনতা ঘোষণা করে। পরে, ১৭৮৯ খ্রীষ্টাব্দে মার্কিন যুক্তরাষ্ট্র তাদের সংবিধানিক আইন-কানুন চয়ন করে। ১৮০০ দশকে মার্কিন যুক্তরাষ্ট্র পৃথিবীর অন্যতম শক্তিশালী দেশগুলোর মধ্যে একটি সম্মানিত দেশে পরিণত হয়।

প্রকাশিত বাক্য পুস্তকে, যোহন আমাদের দ্বিতীয় পশুটির, অর্থাৎ যুক্তরাষ্ট্রের, বিষয়ে আরও কিছু বলে: “পরে আমি আর এক পশুকে দেখিলাম, সে স্থল হইতে উঠিল, এবং মেষশাবকের ন্যায় তাহার দুই শৃঙ্গ ছিল, আর সে নাগের ন্যায় কথা কহিত” (প্রকাশিত ১৩:১১)। ভবিষ্যৎ বিষয়ে বাইবেলের ভাববাণিতে, শৃঙ্গ হচ্ছে ক্ষমতার একটি রূপক। প্রথম পশুটি শৃঙ্গের উপর মুকুট পড়েছিল। কিন্তু দ্বিতীয় পশুটি মুকুট পড়েনি। মুকুট পড়েনি মানে হল- দ্বিতীয় পশুটি একটি রাজ্য নয়। দুটি শৃঙ্গ হচ্ছে আমেরিকার স্বাধীনতার প্রতীক। আমেরিকাবাসীর ইচ্ছে-খুশি মত ধর্ম পালনের স্বাধীনতা রয়েছে। তাদের আইন-কানুন রয়েছে যা নাগরিক হিসেবে তাদের স্বাধীনতা নিশ্চিত করে। এই স্বাধীনতা দুটি হচ্ছে একটি দেশ হিসেবে আমেরিকার সফলতার গোপন রহস্য।

`দ্বিতীয় পশুটির মাঝে আপনি কি পরিবর্তন দেখতে পান? এটি কীভাবে কথা বলা শুরু করে? উত্তরের জন্য প্রকাশিত ১৩:১১, ১২ পদ পড়ুন।`

আমেরিকা পরজাতীয়দের মত, শান্ত মেষের মত, তাদের ইতিহাস শুরু করে। কিন্তু পরে আমেরিকা একটি নাগের মত কথা বলতে শুরু করে। আমেরিকা প্রথম পশুর মত আচরণ করে। আমেরিকা “ঐ প্রথম পশুর সমস্ত কর্তৃত্ব তাহার সাক্ষাতে পরিচালনা করে; এবং যে প্রথম পশুর মৃত্যুজনক আঘাতের প্রতীকার করা হইয়াছিল, পৃথিবীকে ও তন্নিবাসীদিগকে তাহার ভজনা করায়” (প্রকাশিত ১৩:১২)। পরে, মার্কিন যুক্তরাষ্ট্র প্রথম পশুকে একটি মিথ্যা দেবতায় রূপান্তর করে। মিথ্যা দেবতা হচ্ছে মণ্ডলী ও শাসনব্যবস্থার সম্মিলিত রূপ। এই মিথ্যা দেবতার আরাধনা করার জন্য মার্কিন যুক্তরাষ্ট্র প্রত্যেককে নির্দেশ দেবে।