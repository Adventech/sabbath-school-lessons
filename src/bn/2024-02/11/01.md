---
title:  আসন্ন সংঘর্ষ
date:   08/06/2024
---

### শাস্ত্রপাঠ
প্রকাশিত ১৪:৭, ৯; যোহন ১৬:২; প্রকাশিত ১৩:১, ২; মহাসংঘর্ষ, ৩৫, ৩৬ অধ্যায়।

> <p>মুখস্থপদ</p>
> “তাহাদিগকে সত্যে পবিত্র কর; তোমার বাক্যই সত্যস্বরূপ” (যোহন ১৭:১৭)।

পশুর ছাপ কি? কিছু লোক মনে করে যে, এটি হবে একটি বায়োচিপ। বায়োচিপ কিংবা ভেরি চিপ হচ্ছে চিকিৎসা বিজ্ঞানের একটি নতুন উদ্ভাবন। এটি ভাতের চাল আকৃতির একটি যন্ত্র। এই চিপ রোগীর দেহের ভিতর স্থাপন করা হয়। এই চিপটি রোগীর দেহের মেডিকেল ইতিহাস বিষয়ক তথ্য সংরক্ষণ করে। রোগীর দেহের ত্বকের নিচে প্রতিস্থাপন করা বায়োচিপটির অবস্থান শনাক্ত করার জন্য চিকিৎসকরা একটি বিশেষ যন্ত্র ব্যবহার করে। মেশিনটি ডাক্তারকে চিপে ধারণ করা তথ্যগুলো পড়ার সুযোগ করে দেয়।

কিছু খ্রীষ্টিয়ান মনে করে যে, পশুর ছাপ হবে একটি বারকোড, যেমনটা খাদ্যদ্রব্যের ক্যানের (বা পাত্রের) উপর লেখা থাকে। অন্যরা মনে করে যে, পশুর ছাপ হচ্ছে ডলার বিলের উপর লেখা একটি নম্বর যার ৬৬৬ পর্যন্ত যোগফল হয়। কিছু লোক মনে করে যে, পশুর ছাপ হচ্ছে ম্যানশন কিংবা ইলুমিনাটাই, যারা হচ্ছে দুটি গোপন দল। অন্যরা মনে করে যে, পশুর ছাপ হচ্ছে হয়ত জাতিসংঘ (ইউএন) এবং ইউএন’র কালো হেলিকপ্টার।

এ সপ্তাহে, আমরা আরাধনা বিষয়ক আসন্ন সংঘর্ষের প্রতি দৃষ্টি দেব। শয়তান ঈশ্বরের ব্যবস্থাকে ও তাঁর বিশ্রামদিনকে আঘাত করবে। শয়তান বিশ্রামদিন ঘৃণা করে, কারণ এটি আমাদের যীশুকে দেখায়, যিনি হলেন আমাদের সৃষ্টিকর্তা। আমাদের দিয়ে বিশ্রামদিন লঙ্ঘন করাবার জন্য শয়তান ‘ক্রয়-বিক্রয় বিষয়ক বিধি-নিধেষ’ আইন ব্যবহার করবে। ঈশ্বরের উপর থেকে আমাদের বিশ্বাস তুলে নেবার জন্য শয়তান কারাগারের কিংবা মৃত্যুদণ্ডের ভয় দেখাবে। আমাদের ভয় করার দরকার নেই। সমগ্র পৃথিবী জুড়ে আসন্ন সঙ্কটকালে স্থির থাকার জন্য যীশু আমাদের সাহায্য করবেন।