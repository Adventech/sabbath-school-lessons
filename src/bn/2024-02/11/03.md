---
title:  আসন্ন বিপজ্জনক সময়
date:   10/06/2024
---

প্রকাশিত বাক্য ১৩ অধ্যায় পশুর ছাপের বিষয়ে বলে। ১৩ অধ্যায় ঈশ্বরের বিরুদ্ধে শয়তানের জঘন্য কাজের বিষয়ও বলে। যীশু ক্রুশের উপরে শয়তানের বিরুদ্ধে যুদ্ধজয় করেছেন। শয়তান জানে যে, সে হারিয়ে গেছে। কিন্তু ঈশ্বর আগুনের হ্রদে তাকে বিনষ্ট করার পূর্বে, শয়তান যত জনকে সম্ভব তত জনকে বিনষ্ট করতে চেষ্টা করবে। শয়তানের কাজে প্রথমাংশ হল- সে লোকদেরকে তাঁর মিথ্যাচার বিশ্বাস করানোর চেষ্টা করবে। যখন তার মিথ্যাচার আর কাজ করবে না, শয়তান তখন যা চায় তা-ই করানোর জন্য জোর করবে।

যারা পশুর ভজনা করবে না এবং ছাপ ধারণ করবে না, তাদেরকে হত্যা করার জন্য শয়তান নেতাদের কাজে লাগাবে।

ইতিহাস দেখায় যে, ঈশ্বরের লোকেরা প্রথম থেকেই তাদের বিশ্বাসের জন্য যাতনা ভুগেছে। কয়িন হেবলকে হত্যা করেছিল, কারণ সে ঈশ্বরের আজ্ঞার বাধ্য ছিল। যীশু বলেন যে, শেষকালে বিশ্বাসের কারণে খ্রীষ্টিয়ানরা অন্য খ্রীষ্টিয়ানদের আঘাত করবে।

`যোহন ১৬:২; মথি ১০:২২; ২ তীমথিয় ৩:১২ এবং ১ পিতর ৪:১২ পদ পড়ুন। নূতন নিয়মের যুগে যীশুর শিষ্যদের প্রতি কি ঘটেছিল? তাদের অভিজ্ঞতা কীভাবে আমাদের বুঝতে সাহায্য করে যে, ঈশ্বরের শেষকালিন মণ্ডলীর প্রতি কি ঘটবে?`

নূতন নিয়মের যুগে বহু খ্রীষ্টিয়ান তাদের বিশ্বাসের জন্য অত্যাচারিত হয়েছে। রোমীয়রা খ্রীষ্টিয়ানদের আঘাত করেছে এবং তাদের অনেককে হত্যা করেছে। মধ্যযুগে, রোমান ক্যাথলিক মণ্ডলী বাইবেলের প্রতি বাধ্য খ্রীষ্টিয়ানদের আক্রমণ করেছে। পশুর ছাপ হচ্ছে শয়তানের চূড়ান্ত বাণ যা সে ঈশ্বরের লোকদের বিরুদ্ধে নিক্ষেপ করবে। এই শক্তিতে বিশ্বাস করতে এবং একই শক্তির ভজনা করতে পশুর ছাপ প্রতেককে জোর করবে।

প্রকাশিত ১৩ অধ্যায় আমাদের বলে যে, পশুর ছাপ ‘ক্রয়-বিক্রয় বিষয়ক বিধি-নিধেষ’ আইন চালু করবে। ছাপ ব্যতিত কেউ কিনতে কিংবা বেচতে পারবে না। যে কেউ এই ছাপ গ্রহণ করতে অস্বিকার করে, সে অভিযুক্ত বলে বিচারিত হবে। তখন একটি আইন প্রণয়ন করা হবে যেটি ঘোষণা করবে যে, যারা ছাপ নিতে না চাইবে তারা মৃত্যুদণ্ড পাবে (প্রকাশিত ১৩:১৫, ১৭)।

যখন চূড়ান্ত পরীক্ষা আসবে, তখন পশুর ছাপ গ্রহণ করার জন্য শয়তান এখন খ্রীষ্টিয়ানদের প্রস্তত করছে। শয়তান তাদেরকে ঈশ্বরের অবাধ্য করার চেষ্টা করছে। জগতের প্রত্যেকে যখন পশুকে অনুসরণ করার জন্য দৃষ্টি নিক্ষেপ করছে (প্রকাশিত ১৩:৩), তখন দৃশ্যপট পরিবর্তিত হচ্ছে। প্রকাশিত ১৪:১২ পদ, ঈশ্বরের এ সময়ের বিশ্বস্ত লোকদের একটি চিত্র আমাদের দেখায়। ঈশ্বরের লোকেরা তাঁকে বিশ্বাস করে। প্রত্যেকে যখন পশুকে অনুসরণ করতে চলেছে, ঈশ্বরের শেষকালিন লোকেরা তখন “যে কোন স্থানে মেষশাবক গমন করেন, সেই স্থানে ইহারা তাঁহার অনুগামী হয়” (প্রকাশিত ১৪:৪)। তারা মন্দের ও শয়তানের বিরুদ্ধে যুদ্ধে বিজয়ী হবে।