---
title:  প্রকাশিত বাক্য পুস্তক ও শেষ সংঘর্ষ
date:   09/06/2024
---

প্রকাশিত বাক্য পুস্তক হচ্ছে প্রতীক, হিংস্র পশু ও অদ্ভুত রূপক অপেক্ষা অধিক কিছু। প্রকাশিত বাক্য হচ্ছে পৃথিবীতে বসবাসকারী শেষকালিন জীবিত লোকদের কাছে ঈশ্বরের শেষকালিন বার্তা। যীশু ও শয়তানের মধ্যকার আরাধনা বিষয়ক যুদ্ধ স্বর্গে শুরু হয়। চূড়ান্ত যুদ্ধটি হবে আরাধনাকে ঘিরে।

`প্রকাশিত ৪:১১ পদের সঙ্গে প্রকাশিত ১৪:৭, ৯ পদের তুলনা করুন। এই পদগুলো কি গুরুত্বপূর্ণ ধারণা দিয়ে থাকে?`

প্রকাশিত বাক্য পুস্তকে, আমরা আরাধনা এবং সৃষ্টিকর্তা হিসেবে ছয় দিনে আকাশমণ্ডল ও পৃথিবীর সৃষ্টিকাজের মধ্যে কি যোগসূত্র দেখতে পাই? এই দুটি বিষয় পরস্পর বিচ্ছিন্ন করা যায় না। প্রকাশিত ১৪:৭ পদ আমদের সমস্তকিছুর স্রষ্টা সদাপ্রভুর আরাধনা করতে আহ্বান জানায়। বিশ্রামদিন আমাদের স্মরণ করতে সাহায্য করে যে, আমরা কে। বিশ্রামদিন আমাদের বলে যে, ঈশ্বর আমাদের সৃষ্টি করেছেন। তিনি আমাদের আরাধনা (বা ভজনা) পাবার যোগ্য। বাইবেলের এই সত্য হচ্ছে একটি কারণ, যে-কারণে শয়তান বিশ্রামদিনকে এতটা ঘৃণা করে।

`শেষকালের চূড়ান্ত যুদ্ধে, কীভাবে আমরা আমাদের সৃষ্টিকর্তা ঈশ্বরের প্রতি আমাদের আনুগত্য দেখাবো? উত্তরের জন্য প্রকাশিত ১২:১৭ ও ১৪:১২ পদ পড়ুন।`

শেষকালে, আমরা দুয়ের মধ্য থেকে একের আরাধনা করব: হয় আমরা সৃষ্টিকর্তা ঈশ্বরের আরাধনা করব, নয়ত আমরা সমুদ্র থেকে ওঠা পশুর আরাধনা করব। পছন্দের জন্য আমাদের কেবল দুটি বিকল্প থাকবে। আমরা যদি ঈশ্বরের আরাধনা করি, আমরা দেখাই যে, আমরা পশুর আরাধনা প্রত্যাখ্যান করছি। চূড়ান্ত যুদ্ধে, ঈশ্বরের লোকেরা তাঁর প্রতি অনুগত থাকবে। সে সময়টি হবে মানব ইতিহাসের সর্বাপেক্ষা ভয়াবহ সময়।

“একটি দল যারা ঈশ্বরের সেবক - তাঁর প্রতি অনুগত্য থেকে সত্য বিশ্রামবার পালন করে সৃষ্টিকর্তার প্রতি বাধ্যতার প্রমাণ দেবে; আর অন্য দলটি রাষ্ট্রের আইনের সঙ্গে সামঞ্জস্য রেখে ও চতুর্থ আজ্ঞার বিরোধিতামূলক ভ্রান্ত বিশ্রামবার পালন করে ঈশ্বরের বিরুদ্ধাচারীদের ক্ষমতার প্রতি আনুগত থেকে সত্য বিশ্রামবার পালনে সৃষ্টিকর্তার প্রতি অবাধ্যতার প্রমাণ দেয়।” -ঈলেন জি হোয়াইট, মহাসংঘর্ষ, পৃষ্ঠা: ৭৫০, ৭৫১ (৫২৮)।

প্রকাশিত ১৪:১২ পদ বলে যে, যীশুর বিশ্বস্ত অনুসারীরা ‘যীশুর বিশ্বাস’ ধারণ করবে। ‘যীশুর বিশ্বাস’ হচ্ছে সেই বিশ্বাস যা পিতা ঈশ্বরের প্রতি যীশুর ছিল। এই বিশ্বাস এতটা প্রগাঢ় যে, যখন আমরা পরিস্থিতি দেখে কিছু বুঝতে না পারি, তখনও আমরা ঈশ্বরের প্রতি বিশ্বাস রাখতে প্রলুব্ধ হই। যীশু আমাদের এই বিশ্বাসের উপহার দেন। এই বিশ্বাস আমাদেরকে চূড়ান্ত যুদ্ধে ঈশ্বরের প্রতি অনুগত থাকতে সাহায্য করবে।