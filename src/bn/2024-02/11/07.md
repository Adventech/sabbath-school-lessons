---
title:  অতিরিক্ত আলোচনা
date:   14/06/2024
---

“ঈশ্বর কখনো ইচ্ছার বিরুদ্ধে জোর করেন না; কিন্তু শয়তান যাদের প্রলুব্ধ করতে পারে না তাদের নিয়ন্ত্রণ করার জন্য নিষ্ঠুরতার পথ অবলম্বন করে জোর করে তার পক্ষে নিয়ে যায়। ভয় দেখিয়ে বা বল প্রয়োগের মাধ্যমে সে বিবেকের ওপর নজরদারী করতে চেষ্টা করে। এটা করার জন্য সে ধার্মিক ও জাগতির উভয় শ্রেণীর কর্তৃপক্ষের মাধ্যমে কাজ করে, ঈশ্বরের ব্যবস্থার পরিবর্তে মানব ব্যবস্থা পালনে পরিচালিত করে।”-ঈলেন জি হোয়াইট, মহাসংঘর্ষ, পৃষ্ঠা: ৭৩৪ (৫১৬)।

“যারা ঈশ্বরের সব কয়টি ব্যবস্থা পালন করে তাদের বিরুদ্ধাচারণ ও উপহাস করা হবে। তারা কেবল ঈশ্বরে স্থির থাকতে সক্ষম হবে। তাদের সামনের পরীক্ষা সহ্য করতে হলে, ঈশ্বরের বাক্যে প্রকাশিত তাঁর ইচ্ছা বুঝতে হবে; কেবল তাঁর চরিত্র, শাসন ও উদ্দেশ্য সম্পর্কে সঠিক ধারণা থাকলেই তারা সে অনুসারে কাজ করতে ও তাঁকে সম্মান করতে পারবে। যারা বাইবেলের সত্য দ্বারা মন সুরক্ষিত করেছেন তারা ছাড়া কেউই শেষ মহাসংঘর্ষের মধ্যে টিকে থাকতে পারবে না।” -পৃষ্ঠা: ৭৩৬ (৫১৮)।

“কিন্তু পৃথিবীতে ঈশ্বরের একদল লোক থাকবেন বাইবেলকে, এবং শুধুমাত্র বাইবেলকেই তাদের সমস্ত ধর্ম বিশ্বাসের মানদণ্ড এবং সর্বপ্রকার সংস্কারের ভিত্তি হিসেবে মর্যাদা দেবেন। বিদ্বান লোকদের মত, বিজ্ঞানের সিদ্ধান্ত, যাজকদের মতবাদ বা সিদ্ধান্ত, তাদের মণ্ডলীর মতই সংখ্যায় অসংখ্য, সংখ্যাগরিষ্ঠের কণ্ঠস্বর হিসেবে তাদের একটিকেও অথবা সবকটিকে ধর্মীয় বিশ্বাসের পক্ষে অথবা বিপক্ষ হিসেবে গণ্য করা উচিত হবে না। কোন ধর্মীয় শিক্ষা অথবা ধর্মমত গ্রহণ করার পূর্বে তার প্রতি “সদাপ্রভু এই রূপ কহেন” এর স্পষ্ট সমর্থন দাবি করা উচিত”। -পৃষ্ঠা: ৭৩৮ (৫১৯)।

**আলোচ্য প্রশ্নাবলী**:

`আমরা জানি যে, যীশু শীঘ্র ফিরে আসছেন। আমরা আরও জানি যে, প্রথমে অনেক খারাপ কিছু ঘটতে চলেছে। লোকদেরকে সতর্কীকরণ ব্যতিত কীভাবে আমরা ভবিষ্যৎ বিষয়ক বাইবেলের সত্য সহভাগ করতে পারি?`

`আমরা কার কিংবা কিসের ভজনা করব, সে বিষয়ে আমাদের দৈনন্দিন জীবন আমাদের কি বলে?`

`শেষকালে যাকিছু ঘটবে, সে-ব্যাপারে ভীতসন্ত্রস্ত না হবার জন্য আমরা নিজেদেরকে ও অন্যদেরকে কীভাবে সাহায্য করতে পারি? কীভাবে আমরা তাদেরকে ঈশ্বরের প্রতি আস্থা রাখতে উৎসাহিত করতে পারি?`

`শেষকাল বিষয়ক জ্ঞান কীভাবে আমাদের পরিবর্তিত হতে এবং আমাদের জীবনকে পরিবর্তন করতে সাহায্য করে?`