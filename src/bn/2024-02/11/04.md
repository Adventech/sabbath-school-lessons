---
title:  পশু কে? প্রথমাংশ
date:   11/06/2024
---

পশু কোথা হতে এলো? পশুকে কে ক্ষমতা দিল? উত্তরের জন্য প্রকাশিত ১৩:১, ২ পদ পড়ুন।

প্রকাশিত বাক্য পুস্তক আমাদের দেখায় যে, নাগ হল শয়তান। প্রকাশিত ১২:৩-৫ পদ বলে যে, জন্মের সময় মনুষ্যপুত্রকে সে হত্যা করতে চেষ্টা করেছে। মনুষ্যপুত্র হলেন যীশু। যীশুর অনিষ্ট করার জন্য সে রোম সম্রাজ্যকে ব্যবহার করেছে (মথি ২:১৬-১৮)। কুৎসিত উদ্দেশ্য হাসিল করার জন্য সরকার ও মণ্ডলীর সঙ্গে মিলে শয়তান সর্বদা নেপথ্যে থেকে কাজ করছে।

প্রকাশিত বাক্য পুস্তক সমুদ্র থেকে ওঠা পশুর বিষয় আমাদের কি শিক্ষা দেয়? “আর সেই নাগ আপনার পরাক্রম ও আপনার সিংহাসন ও মহৎ কর্তৃত্ব তাহাকে দান করিল” (প্রকাশিত ১৩:২)। ইতিহাসের কোন্ সময়ে এই পদটির কথাগুলো ফলেছিল? রোমের রাজা কনস্টেনাইন তার রাজধানী রোম থেকে সরিয়ে কনসটানিনোপোলে নিয়ে যান, যেখানে বর্তমান তুর্কি অবস্থান করছে। কনস্টেনটাইনের স্থানান্তরের কারণে রোমের রাজার পুরাতন সিংহাসন শুন্য হয়। অর্থাৎ, এভাবে, রোমের রাজা পশুকে তার আসন, কিংবা রাজধানী শহর, দিয়ে দেয়।

প্রাবন্ধিক আইজাক বাকুস বলেন যে, কনসটেনটাইন যখন তার রোম রাজ্যের রাজধানী সরান, তখন রোমের বিশপ সকল জনসাধারণের উপরে এবং স্বর্গের রাজার উপরে নিজের অবস্থান জানান দেন। চিন্তাবিদ থমাস হোবেস বলেন, “পোপ ও তার সরকার আসলে রোমের পুরাতন রাজ্যের অংশ। পোপ রোমের পুরাতন রাজাদের মুকুট পরিধান করছে।” -লেভিয়াথন, পৃষ্ঠা: ৩৮৬। এই উদ্ধৃতিতে ‘মুকুট পরিধান করছে’ কথাটি হচ্ছে একটি রূপক। এটি আমাদের দেখায় যে, পোপের ক্ষমতা রোম-রাজ্য থেকে আসছে। প্রকাশিত ১৩ অধ্যায়ে, তখন আমরা সমুদ্র থেকে ওঠা পশুকে দেখি, তখন আমরা একটি ভ্রষ্ট-ধর্মীয় ক্ষমতার বিষয় জানতে পারি যা রোম-রাজ্য থেকে আসছে (প্রকাশিত ১৩:৩, ৪)। এই পশু কোন একজন ব্যক্তি নয়। এটি একটি শক্তিশালী মণ্ডলী যেটি ঈশ্বরের ব্যবস্থা ও বাইবেলের সত্যকে বিকৃত করেছে।

`প্রকাশিত ১৩:১, ৬ পদ পড়ুন। পশু শক্তি কে, সেটা বোঝার সাহায্যার্থে এই পদটি কোন্ গুরুত্বপূর্ণ শব্দটি ব্যবহার করেছে?`

পশুটি ঈশ্বরকে কদুক্তি করে এবং তাঁর বিষয়ে মিথ্যাচার করে। যোহন ১০:৩৩ পদে, যীশুর বিরুদ্ধে ঈশ্বর হওয়ার অভিযোগ তোলা হয়। লূক ৫:২১ পদে, পাপ ক্ষমা করার জন্য তাঁকে অভিযুক্ত করা হয়। যীশুর বিরুদ্ধে তোলা এই অভিযোগগুলো ন্যায্য নয়, কারণ যীশু হলেন ঈশ্বর এবং তিনি পাপ ক্ষমা করতে পারেন। কিন্তু রোমান ক্যাথলিক মণ্ডলীর দুটি শিক্ষা আছে যা ঈশ্বরকে ভর্ৎসনা করে: (১) মণ্ডলীটি বলে যে, মণ্ডলীর নেতারা পাপ ক্ষমা করতে পারে, (২) পোপ বলেন যে, তিনি পৃথিবীর ঈশ্বর।