---
title:  পশু কে? শেষাংশ
date:   12/06/2024
---

`প্রকাশিত ১৩:৫ পদ পড়ুন। সমুদ্র থেকে ওঠা পশুর বিষয়ে এই পদটি আমাদের কি বলে?`

পশুটি ৪২ মাস পর্যন্ত সরকার ও ধর্ম উভয়ের উপর কর্তৃত্ব করেছে। বাইবেলে বর্ণীত এ সময়ের বার্তা বোঝার জন্য ঈশ্বর আমাদের বিশেষ নীতি/আদর্শ দিয়েছেন, যা আমরা ৪র্থ পাঠে পড়েছি। সময় বিষয়ক বার্তায় এক দিন সমান হচ্ছে আক্ষরিক এক বছর (গণনা ১৪:৩৪; যিহিষ্কেল ৪:৬)। যখন আমরা ৪২ মাসের ক্ষেত্রে এ নীতিটি প্রয়োগ করি, তখন আমাদের অবশ্যই স্মরণে রাখতে হবে যে, ইব্রীয় মাসে ৩০ দিন। সুতরাং, ৪২ মাস হচ্ছে আক্ষরিক ১২৬০ দিন/বছর।

৫৩৮ খ্রীষ্টাব্দ থেকে ১৭৯৮ খ্রীষ্টাব্দ পর্যন্ত পোপেরা ছিলেন অত্যন্ত শক্তিশালী। নেপোলিয়নের শতপতি, বার্থিয়ার, ১৭৯৮ খ্রীষ্টাব্দে পোপকে বন্দি করেন। এ ঘটনা যখন ঘটে, তখন ৪২ মাস কিংবা ১২৬০ দিন শেষ হয়, এবং বাইবেলের প্রকাশিত বাক্য ১৩ অধ্যায়ে বর্ণীত সময় বিষয়ক বার্তা ফলপ্রসূ হয়: “যদি কেহ বন্দিত্বের পাত্র থাকে, সে বন্দিত্বে যাইবে; যদি কেহ খড়্গ দ্বারা হত্যা করে, তাহাকে খড়্গ দ্বারা হত হইতে হইবে। এইস্থলে পবিত্রগণের ধৈর্য ও বিশ্বাস দেখা যায়” (প্রকাশিত ১৩:১০)। পোপ ও তার শাসনব্যবস্থার প্রতি আঘাতটি ছিল মারাত্মক। কিন্তু প্রকাশিত ১৩:১২ পদ আমাদের প্রতিজ্ঞা করে যে, ‘ক্ষত’ নিরাময় লাভ করবে। ভবিষ্যতে পোপ আবার বিশ্বব্যাপী শাসন করবে।

ভবিষ্যত বিষয়ক এই সতর্কবার্তা আমাদের চোখের সামনে ফলপ্রসূ হবে। বর্তমানে, সমুদয় পৃথিবীর নেতারা পোপকে তাদের নিজ নিজ দেশে আমন্ত্রণ জানাচ্ছে। নেতারাও নিয়মিত ভ্যাটিকান সিটিতে তার প্রধান কার্যালয়ে রাষ্ট্রিয়ভাবে ভ্রমণ করছে। পৃথিবীর একমাত্র ধর্মীয় নেতা হবার জন্য পোপের সমস্ত আয়োজন সম্পন্ন হয়েছে, এবং তিনি সমস্ত লোককে এক করতে সক্ষম। জুন ৬, ২০১২ তারিখে, ষোড়শ পোপ বেনেডিক্টের বক্তব্য শোনার জন্য ১৫০০০ লোক রোমের সেইণ্ট পিটার মিলনায়তনে সমবেত হয়েছিল। পোপ ঘোষণা দেন: “রবিবার হচ্ছে প্রভুর দিন এবং সকল পুরুষ ও নারীর জন্য উপাসনার দিন। রবিবারে প্রত্যেকে পরিবারের জন্য ও ঈশ্বরের জন্য স্বাধীন থাকবে। যদি আমরা রবিবারকে রক্ষা করতে পারি, তাহলে আমরা মানবতার স্বাধীনতা রক্ষা করতে পারব।” -সংগৃহীত। রবিবার পালন আমাদের কোথায় নিয়ে যাবে, তা মহাসংঘর্ষ বইটি আমাদের জানাচ্ছে: “যারা পবিত্র বাইবেলের বিশ্রামবারকে সম্মান করে তাদের আইন ও শৃঙ্খলার শত্রু হিসেবে, সমাজের নৈতিকতার সীমবদ্ধতার ভঙ্গকারী হিসেবে, নৈরাজ্য ও দুর্নীতির সৃষ্টিকারী হিসেবে, এবং পৃথিবীতে ঈশ্বরের বিচার ডেকে আনার লোক হিসেবে বিদ্রƒপ করা হবে। তাদের ধর্মভীরু আপত্তিকে জেদ, একগুঁয়েমি ও কর্তৃত্বের প্রতি অবমাননা হিসেবে ঘোষিত হবে। তাদের দেশদ্রোহী হিসেবে অভিযুক্ত করা হবে। যে প্রচারকেরা ঐশ্বরিক ব্যবস্থার আজ্ঞাবহতা অস্বীকার করবে তারা প্রচারমঞ্চ থেকে ঈশ্বরের অভিষিক্ত ব্যক্তি হিসেবে সরকারের প্রতি আনুগত্যের দায়িত্বের বিষয়ে উপস্থাপন করবে। আইনসভার কক্ষ ও বিচারের আদালতে আজ্ঞা পালনকারীদের ভুলভাবে উপস্থাপন করা হবে এবং তাদের নিন্দা করা হবে। তাদের কথার ভুল ব্যাখ্যা দেওয়া হবে এবং তাদের উদ্দেশ্যের অপব্যাখ্যা দেওয়া হবে।” -ঈলেন জি হোয়াইট, মহাসংঘর্ষ, পৃষ্ঠা: ৭৩৪।