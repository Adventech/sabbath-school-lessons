---
title:  দুই সাক্ষ্যি
date:   04/05/2024
---

### শাস্ত্রপাঠ
প্রকাশিত ১১:৩-৬; ১১:৩; মহাসংঘর্ষ, ১২-১৭ অধ্যায়।

> <p>মুখস্থপদ</p>
> “তৃণ শুষ্ক হইয়া যায়, পুষ্প ম্লান হইয়া পড়ে, কিন্তু আমাদের ঈশ্বরের বাক্য চিরকাল থাকিবে” (যিশাইয় ৪০:৮)।

মধ্য যুগের মণ্ডলী বিশ্বস্ত খ্রীষ্টিয়ানদের অত্যাচার করেছে। কিন্তু ঈশ্বরের শত্রুরা বাইবেলের সত্য সহভাগ করা থেকে তাঁর লোকদের দমন করতে পারেনি। এই সাহসী খ্রীষ্টিয়ানদের মধ্যে অন্যতম একজন হলেন উইলিয়াম টাইনডেল। টাইনডেল বাইবেল ইংরেজীতে অনুবাদ করেন। ঈশ্বরের শত্রুরা টাইনডেলের বিশ্বাসের জন্য টাইনডেলকে বিচারে কাঠগরায় তোলে। বিচারকালে, একজন বিচারক টাইনডেলকে জিজ্ঞেস করেন যে, বাইবেলের সত্য সহভাগ করতে কে তাকে সবথেকে বেশি সাহায্য করে। টাইনডেল প্রশ্নটি নিয়ে ক্ষণিক ভাবেন। পরে তিনি বলেন, “দারহামের বিশপ।” ইংরেজদের শহর দারহামের মণ্ডলীর প্রধান হলেন বিশপ। টাইনডেলের উত্তর বিচারককে চকিত করে।

টাইনডেল ব্যাখ্যা করে বলেন যে, বিশপ বড় অংকের অর্থ ব্যয় করে বাইবেল কেনেন এবং তা জনসম্মুখে আগুনে পোড়ান। ক্যাথলিক বিশপ জানেন না যে, তিনি বাইবেল কিনে প্রোটেস্ট্যান্টদের কতটা সাহায্য করছেন। আপনি দেখেন, বিশপ অনেক উচ্চ মূল্যে বাইবেল কিনছেন। আর, লাভের অর্থ দিয়ে, বিশপ যতগুলো বাইবেল পোড়ালেন, তদপেক্ষা অধিক বাইবেল টাইনডেল ছাপাতে পারছেন।

চলতি সপ্তাহে, আমরা অধ্যয়ন করব যে, ফরাশী বিপ্লব চলাকালে বাইবেলের প্রতি কী ঘটেছিল। এ সময়ে, ফ্রান্সের রাস্তাগুলোতে প্রচুর রক্ত ক্ষরিত হয়েছে। প্যারিশের শহরের খোলা ময়দানে শিরশ্ছেদ যন্ত্র স্থাপন করা হয়েছিল। এই শিরশ্ছেদ যন্ত্রটি ছিল অত্যন্ত ধারালো যা দিয়ে সহজেই শিরশ্ছেদ করা যেত। অযুত অযুত লোককে হত্যা করা হয়েছিল। ফ্রান্স আরও ঘোষণা করেছিল যে, ঈশ্বর মরে গেছেন। কিন্তু ফ্রান্স বাইবেল কিংবা বাইবেলের বার্তা নষ্ট করতে পারেনি।