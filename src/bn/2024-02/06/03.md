---
title:  ১২৬০ দিন
date:   06/05/2024
---

`দানিয়েল ৭:২৫ পদের সঙ্গে প্রকাশিত ১১:৩ এবং ১২:৬, ১৪, ১৫ পদের তুলনা করুন। এই পদগুলো ইতিহাসের একই সময় সম্পর্কে বলার জন্য বিভিন্ন সংখ্যা ব্যবহার করছে। এই পদগুলো ইতিহাসের কোন্ একই সময় সম্পর্কে বলছে?`

ঈশ্বর তাঁর দুই সাক্ষ্যিকে শক্তি দিচ্ছেন: “আর আমি আপনার দুই সাক্ষীকে কার্য দিব, তাঁহারা চটপরিহিত হইয়া এক সহস্র দুই শত ষাট দিন পর্যন্ত ভাববাণী বলিবেন” (প্রকাশিত ১১:৩)। ১২৬০ দিন হচ্ছে ৪২ মাসের সমান। এই সময়ে, ঈশ্বর যিরূশালেমের নিয়ন্ত্রণ দিবেন: “কিন্তু মন্দিরের বহিঃস্থিত প্রাঙ্গণ বাদ দেও, তাহা পরিমাণ করিও না, কারণ তাহা জাতিগণকে দত্ত হইয়াছে; বিয়াল্লিশ মাস পর্যন্ত তাহারা পবিত্র নগরকে পদতলে দলন করিবে” (প্রকাশিত ১১:২)। জাতিগুলো হচ্ছে ঈশ্বরের শত্রু। তারা ১২৬০ বছর (৪২ মাস ী ৩০ দিনে যিহূদী মাস= ১২৬০ দিন/বছর) ধরে বাইবেলের সত্য বিনাশ করার চেষ্টা করে। যেমনিভাবে আমরা গতকাল পড়েছি, ঈশ্বরের দু’জন সাক্ষ্যি হল পুরাতন ও নূতন নিয়ম। এই দুই সাক্ষ্যি বাইবেলের সত্য বিনষ্টকারীদের বিরুদ্ধে ঈশ্বরের ক্রোধ ঘোষণা করছে।

যেমনিভাবে আমরা ৪র্থ শাব্বাথে জেনেছি, দানিয়েল ৭:২৫ পদ ক্ষুদ্র শৃঙ্গের শক্তি সম্পর্কে বলে যা রোম সম্রাজ্য ভাঙ্গার পর শক্তিশালী হবে। ক্ষৃদ্র শৃঙ্গের শক্তি ঈশ্বরের লোকদের আক্রমণ করবে: “সে পরাৎপরের বিপরীতে কথা কহিবে, পরাৎপরের পবিত্রগণকে শীর্ণ করিবে, এবং নিরূপিত সময়ের ও ব্যবস্থার পরিবর্তন করিতে মনস্থ করিবে, এবং এক কাল, [দুই] কাল ও অর্ধ কাল পর্যন্ত তাহারা তাহার হস্তে সমর্পিত হইবে” (দানিয়েল ৭:২৫)। ‘কাল’ হচ্ছে এক বছর (৩৬০ দিন), ‘দুই কাল’ হচ্ছে দুই বছর। সুতরাং, তিন ও অর্ধ কাল হচ্ছে ১২৬০ দিনের সমান, যা ১২৬০ বছরের সমান।

`প্রকাশিত ১২:৬, ১৩ পদ বলে যে, ঈশ্বরের লোকদের ১২৬০ দিন পর্যন্ত অত্যাচার করা হবে। প্রকাশিত ১২:১৪ পদ ‘কাল,’ ‘দুই কাল’ ও “অর্ধ কাল’ (কিংবা সাড়ে তিন বছর) সম্পর্কে বলে। প্রকাশিত ১৩:৫ পদ ৪২ মাস সম্পর্কে বলে। আপনি কি দেখছেন যে, প্রকাশিত ১১:২, ৩ পদ ৪২ মাস ও ১২৬০ দিন উভয় সম্পর্কে বলছে? বার্তার এই বিশেষ সময়গুলো বিভিন্নভাবে ইতিহাসের একই সময় সম্পর্কে বলছে।`

৫৩৮ খ্রীষ্টাব্দ থেকে ১৭৯৮ খ্রীষ্টাব্দ পর্যন্ত রোমান ক্যাথলিক মণ্ডলী তাকে আক্রমণ করেছে যে কিনা বাইবেলের সত্যকে সম্মান করেছে। এই সময়ে, মণ্ডলী ঈশ্বরের ব্যবস্থার বদলে নিজেদের শিক্ষামালা শিক্ষা দিয়েছে। ১২৬০ বছরের এই সময়ে, ঈশ্বরের দু’জন সাক্ষ্যিকে (পুরাতন ও নূতন) সেই লোকদের সঙ্গে তুলনা করা হয়েছিল যারা শোক বস্ত্র পরিধান করে। এই বস্ত্র আমাদের দেখতে সাহায্য করে যে, বাইবেলের সত্যে বিশ্বাসী প্রোটেস্ট্যান্টরা তাদের বিশ্বাসের জন্য ১২৬০ বছর ধরে মারাত্মকভাবে যাতনা ভুগেছে।