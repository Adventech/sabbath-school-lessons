---
title:  দুই সাক্ষ্যি
date:   05/05/2024
---

পড়ুন, প্রকাশিত ১১:৩-৬। দুই জন সাক্ষ্যির বিষয়ে পাঁচটি বৈশিষ্ট্য তুলে ধরুন যা আপনি এই পদগুলোয় পেলেন।

সখরিয় ৪ অধ্যায়ে, সখরিয় দুটি জলপাই (জিতবৃক্ষ) গাছ দেখেন। অন্য গাছটি একটি স্বর্ণময় প্রদীপদানীর পাশে দণ্ডায়মান। আমরা প্রকাশিত ১১ অধ্যায়ে এই একই রূপক দেখি। সখরিয় দেখেন যে, দুটি জলপাই গাছ “উঁহারা সেই দুই তৈল-কুমার, যাঁহারা সমস্ত ভূমণ্ডলের প্রভুর সম্মুখে দাঁড়াইয়া থাকেন” (সখরিয় ৪:১৪)। জলপাই গাছটি প্রদীপদানীতে ফোটায় ফোটায় তেল ঢেলে দিচ্ছে যেন প্রদীপটি সর্বদা আলোকিত থাকে। এই ধারণাটি আমাদের গীত ১১৯:১০৫ পদ স্মরণ করতে সাহায্য করে। এই পদে, কবি বাইবেলকে একটি প্রদীপের সঙ্গে তুলনা করছেন। তিনি লিখছেন, “তোমার বাক্য আমার চরণের প্রদীপ, আমার পথের আলোক।” তেল হচ্ছে পবিত্র আত্মার একটি রূপক (সখরিয় ৪:২, ৬)। প্রকাশিত ১১ অধ্যায়ে, ঈশ্বরের দু’জন সাক্ষ্যি সত্যের দ্বারা পৃথিবী পূর্ণ করছেন, ঠিক যেভাবে একটি প্রদীপ আলো দিয়ে একটি কক্ষ পূর্ণ করে।

ভবিষ্যতে যাকিছু ঘটবে, তা বুঝতে ঈশ্বরের দু’জন সাক্ষ্যি আমাদের সাহায্য করতে পারেন। ঈশ্বরের দু’জন সাক্ষ্যি বৃষ্টিপাত ঘটান। তারা জলকে রক্তে পরিবর্তন করতে পারেন। তারা মহামারী ও সঙ্কটের দ্বারা পৃথিবী পূর্ণ করতে পারেন। এলিয় ঈশ্বরের পক্ষে ইস্রায়েল সন্তানদের সঙ্গে কথা বলেছিলেন। ইস্রায়েলের উপর কোনো বৃষ্টিপাত হবে না বলে এলিয় বলেছিলেন। তার প্রার্থনার উত্তরে, সাড়ে তিন বছর বৃষ্টি হয়নি (যাকোব ৫:১৭)। বালদেবের বিশেষ ভাববাদিরা বৃষ্টি নামাতে পারেনি (১ রাজাবলি ১৭, ১৮ অধ্যায়)। পরে এলিয় ঈশ্বরের কাছে প্রার্থনা করেন, আর বৃষ্টি নামে। মোশিও ঈশ্বরের পক্ষে কথা বলেন। ঈশ্বর মোশিকে একটি জোরালো উপায়ে ব্যবহার করেন। মোশি মিসর দেশে প্রচুর সঙ্কট ও মহামারী ডেকে আনেন। মোশি জলকে রক্তে পরিণত করেন, কারণ ফরৌণের সেনারা ঈশ্বরের লোকদের মুক্তি দিতে চায়নি (যাত্রা ৭)।

যে কেউ বাইবেলের উপর আঘাত হানে এবং বিনষ্ট করতে চায়, সে-ই উল্টো আগুনে পুড়ে বিনষ্ট হবে। ঈশ্বর তাঁর ভাববাদি যিরমিয়কে বলেন: “তোমরা এই কথা বলিতেছ, এই জন্য দেখ, আমি তোমার মুখস্থিত আমার বাক্যকে অগ্নিস্বরূপ ও এই জাতিকে কাষ্ঠস্বরূপ করিব, উহা ইহাদিগকে গ্রাস করিবে” (যিরমিয় ৫:১৪)। বাইবেল সতর্ক করে যে, যে কেউ লোকদেরকে বাইবেলে বার্তা অগ্রাহ্য করতে বলে, সে-ই উল্টো আগুনে পুড়ে বিনষ্ট হবে। সে কারণে বাইবেলের সত্য হচ্ছে ঈশ্বরের ভাববাদি ও সাক্ষ্যিদের মুখ থেকে আসা আগুনের তুল্য।

`তাহলে, প্রকাশিত ১১ অধ্যায়ে বর্ণীত এই দু’জন শক্তিশালী সাক্ষ্যিরা কে বা কারা? তারা হল পুরাতন ও নূতন নিয়ম। তারা জগতের প্রত্যেকের কাছে ঈশ্বরের সত্য জানিয়ে দেয়।`