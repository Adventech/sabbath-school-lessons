---
title:  দুই সাক্ষ্যি পুনরুত্থিত হয়
date:   08/05/2024
---

`প্রকাশিত ১১:১১ পদ পড়ুন। বাইবেলের প্রতি কি ঘটবে বলে এই পদটি জানায়?`

ফরাসী বিপ্লবের শেষে, বাইবেল মৃত্যু থেকে ‘জাগ্রত’ হয়। নিঃসন্দেহে, এই শব্দটি হচ্ছে একটি রূপক। এটি আমাদের দেখায় যে, ফরাসী বিপ্লবের পর, সকল স্থানের লোকেরা বাইবেল পড়তে শুরু করে। এই বাইবেল-পাঠ তাদেরকে নতুন আত্মিক জীবন দেয়। লোকেরা দেখতে পায় যে, বাইবেল আবার বহু নর, নারী ও শিশুদের জীবনে শক্তিশালী হয়ে উঠেছে। পরে ফ্রান্সের লোকেরা বাইবেলের প্রতি শ্রদ্ধায় পূর্ণ হয়। ১৭০০ দশকের শেষে, পুরুষ ও নারীরা দূরের দেশগুলোতে সুসমাচার সহভাগের জন্য ভ্রমণ করে। এদের মধ্যে একজন ছিলেন উইলিয়াম কেরী। কেরী ভারতে আসেন। তিনি অনেক ভাষায় বাইবেল অনুবাদ করেন। প্রোটেস্ট্যন্ট মণ্ডলী পৃথিবীর বিভিন্ন দেশে সুসমাচার কর্মি প্রেরণ করে। ফরাসী বিপ্লবের পরপরই, অতি দ্রুত বহু দেশে বাইবেলের সত্য প্রবেশ করে। সুসমাচার প্রচারকদের সফলতা ভাগ্য বা নিয়তির উপর ভর করে আসেনি। বাইবেল হচ্ছে ঈশ্বরের জীবন্ত বাক্য। ফরাশী বিপ্লব চলাকালে, বহু লোক মনে করেছিল যে, বাইবেলের সত্য ‘মৃত।’ কিন্তু তা মানুষের অন্তঃকরণে জীবিত রইল। ফরাশী বিপ্লবের পর, বাইবেল প্রাণ পেল, যেমনিভাবে প্রকাশিত বাক্য ১১:১১ পদ প্রতিজ্ঞা করেছিল। “নাস্তিক ভলটেয়ার একবার দম্ভের সঙ্গে বলেছিলেন: ‘লোকেরা বলাবলি করছে যে, বারোজন লোক খ্রীষ্ট ধর্মের প্রতিষ্ঠা করেছিল- এ কথা শুনে আমি ক্লান্ত। আমি প্রমাণ করবো যে, এটি বিপর্যস্ত করতে মাত্র একজন লোকের প্রয়োজন।’ তাঁর মৃত্যুর পর বহু প্রজন্ম অতীত হয়েছে। লক্ষ লক্ষ লোক বাইবেলের বিরুদ্ধে সংগ্রামে যোগ দিয়েছিল। কিন্তু এটি ধ্বংস হওয়া থেকে অনেক দূরে ছিল; যেখানে ভলটেয়ারের সময় একখানা বাইবেল ছিল, সেখানে এখন দশ সহস্র, হ্যাঁ, লক্ষ কপি ঈশ্বরের বাক্য সম্বলিত পুস্তক রয়েছে।” -ঈলেন জি হোয়াইট, মহাসংঘর্ষ, পৃষ্ঠা: ৩৫৭ (২৫২)।

`গীত ১১৯:৮৯ এবং ১১১:৭,৮ পদ পড়ুন। বাইবেল সম্পর্কে এই পদগুলো আমাদের কি বলে? আমরা কেন এটা বিশ্বাস করি?`

লোকেরা হয়ত বাইবেলের সত্যের বিরোধিতা করতে পারে। তারা হয়ত বাইবেলে বিশ্বাস করায় লোকদের বাধাগ্রস্ত করতে পারে। কিন্তু বাইবেল কখনও বিনষ্ট হবে না। পরিতাপের কথা হল, বর্তমানে বহু খ্রীষ্টিয়ান মনে করে যে, বাইবেলের কোন কোন অংশ সত্য কিনা। বাইবেল সম্পর্কিত এই ধারণা যেন আমাদের ফাঁদে না ফেলে। বাইবেল আজও ‘জীবন্ত।’ বাইবেল মানব অন্তঃকরণে কথা বলে। যারা বাইবেলের শিক্ষামালা অনুসরণ করবে, বাইবেল তাদেরকে নতুন জীবন দেয়।