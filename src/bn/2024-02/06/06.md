---
title:  বৃহস্পতিবার মে ৯ ঈশ্বরের সত্য জয়লাভ করে!
date:   09/05/2024
---

খ্রীষ্টিয় বিশ্বাস ও ঈশ্বরের বিশ্বাসকে বিনষ্ট করার জন্য ফরাশী বিপ্লবকে কাজে লাগানোর ঘটনা দ্বারা প্রকাশিত ১১ অধ্যায় শুরু হচ্ছে। শয়তান ও তার ভ্রষ্ট দূতদের বিরুদ্ধে ঈশ্বরের রাজ্যের জয়লাভের ঘটনার দ্বারা প্রকাশিত ১১ অধ্যায় সমাপ্ত হচ্ছে। এই অধ্যায় তাদের প্রত্যেককে আশা দেয় যারা যীশু ও বাইবেলের সত্যের জন্য যাতনা ভোগে।

`সময়ের শেষে ৭ম দূত যখন ত‚রী বাজালেন, তখন কি হল? উত্তরের জন্য প্রকাশিত ১১:১৫-১৮ পদ পড়ুন।`

সময়ের শেষে, যীশু বিজয়ী হন। শয়তান পরাজিত হয়। এই পৃথিবীর সবগুলো রাজ্য যীশুকে দেওয়া হয়। বাইবেলের এই সত্য আমাদের স্মরণে রাখতে হবে এবং এই উপকারী উপদেশ অনুসরণ করতে হবে: “মানুষের ক্ষমতা বলে যা নির্মিত্ত হয়েছে তা উপড়ে ফেলা হবে; কিন্তু যা কিছু ঈশ্বরের অপরিবর্তনীয় বাক্যের প্রস্তরে প্রতিষ্ঠিত তা চিরকাল স্থায়ী থাকবে।” -ঈলেন জি হোয়াইট, মহাসংঘর্ষ©, পৃষ্ঠা: ৩৫৭।

`প্রকাশিত ১১:১৯ পদ পড়ুন। যোহন এমন কিছু দেখলেন যা স্বর্গে খোলা হল। সেটা কি ছিল? এছাড়া, যোহন যখন স্বর্গের দিকে দৃষ্টি দিলেন, তিনি কি দেখেন?`

যোহন স্বর্গে ঈশ্বরের মন্দির দেখেন। মন্দির খোলা ছিল। যোহন ভিতরে মহাপবিত্র স্থান দেখেন। সেখানে, যোহন ঈশ্বরের নিয়ম সিন্দুক দেখেন। পুরাতন নিয়মের যুগে, যিরূশালেমের পবিত্র তাম্বু ও মন্দির ছিল স্বর্গীয় মন্দিরের অনুরূপ। ঈশ্বরের নিয়ম সিন্দুকের ঢাকনার উপর স্থাপিত দুটি স্বর্ণময় স্বর্গদূতের মাঝখান দিয়ে ঈশ্বরের আলোর আভা ছড়াতো। আলো ছিল একটি চিহ্ন যে, ঈশ্বর তাম্বুতে কিংবা মন্দিরে আছেন। সিন্দুকের ভিতর ঈশ্বরের ব্যবস্থা রাখা ছিল। আমরা জানি যে, ঈশ্বরের ব্যবস্থা পালন হেতু আমাদের পরিত্রাণ হয় না। যীশুতে আমাদের বিশ্বাস হেতু কেবল ঈশ্বরের অনুগ্রহ আমাদের পরিত্রাণ করতে পারে। একই সময়ে, ঈশ্বরের ব্যবস্থার প্রতি আমাদের বাধ্যতা দেখায় যে, আমাদের বিশ্বাস খাঁটি। ঈশ্বরের ব্যবস্থা আমাদের বিচার করবে (যাকোব ২:১২)। শেষকালে বাইবেলের এই সত্য বোঝা আমাদের জন্য অত্যন্ত গুরুত্বপূর্ণ (প্রকাশিত ১২:১৭; ১৪:১২)।

`ফরাশী বিপ্লবের সঙ্গে প্রকাশিত ১১ অধ্যায়ে বর্ণীত শেষকালিন ঘটনার চিত্র তুলনা করুন। পার্থক্য কতখানি? প্রকাশিত ১১ অধ্যায় অদ্য আমাদের জন্য কি শিক্ষা বহন করে?`