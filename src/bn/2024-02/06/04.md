---
title:  দু’জন সাক্ষ্যিকে হত্যা করা হয়
date:   07/05/2024
---

`প্রকাশিত ১১:৭-৯ পদ পড়ুন। ঈশ্বরের এই দুই সাক্ষ্যির প্রতি কি ঘটবে বলে পুরাতন ও নূতন নিয়ম বলছে?`

৫৩৮ খ্রীষ্টাব্দে রোম সম্রাজ্য তার ক্ষমতা হারায়। সে সময় রোমের রাজা ছিল জাস্টিনিয়ান। জাষ্টিনিয়ান পোপ ভিগিলিসকে ক্ষমতা দেন। মণ্ডলী বহু বছর ধরে ধর্ম ও রাজ্য উভয়ের নিয়ন্ত্রক হয়। পরে, ফেব্রুয়ারি ১০, ১৭৯৮ তারিখে, নাপোলিয়ন জেনারেল বার্থিয়ারকে রোমে প্রবেশ করতে বলেন। বার্থিয়ার পোপ ৬ষ্ঠ পিউসকে একজন কয়েদি বানান। বার্থিয়ার পোপ পিউসকে ফ্রান্সে আনেন, যেখানে তার মৃত্যু হয়। দানিয়েল ও প্রকাশিত বাক্য পুস্তক বলে যে, ১২৬০ দিন/বছর পর মণ্ডলীর নিয়ন্ত্রণ শেষ হবে। যা-কিছু ঘটেছে তা ইতিহাস আমাদের দেখিয়ে দেয়। নিঃসন্দেহে, আমরা বাইবেলে আস্থা রাখতে পারি!

১৭৯৮ সালের পর, এক নতুন শত্রু বাইবেলকে আক্রমণ করে। এই শত্রু ছিল হিংস্র পশুশক্তি যে কিনা একটি চুঙ্গা থেকে এসেছিল। এই শক্তি ১৭৮৯ সালে শুরু হওয়া ফরাশী বিপ্লবের সময় থেকে বাইবেলের বিরুদ্ধে লড়াই করেছিল। এই শক্তি কে ছিল? এই শক্তিটি হল এই শিক্ষার রূপক যে, ঈশ্বর নেই। এই বিশ্বাস ফরাশী বিপ্লব চলাকালে প্রচলিত হয়। ফরাশী বিপ্লব চলাকালে, সরকার খ্রীষ্টধর্মের স্থলে মানুষের নিজস্ব মতামতের আরাধনার প্রচলন ঘটায়। মানুষের এই মতাদর্শকে যুক্তিবাদ বলা হয়।

সুতরাং, ফ্রান্সের লোকেরা যুক্তিবাদকে দেবতার মত উপাসনা করে। ফ্রান্স নভেম্বর ১০, ১৭৯৩ তারিখে যুক্তিবাদের উৎসব পালন করে। ফ্রান্সের গির্জাঘরগুলো যুক্তিবাদের মন্দিরে পরিণত হয়। একজন নারীকে দেবতার জীবন্ত প্রতীক হবার জন্য মনোনয়ন করা হয়। ফ্রান্সের লোকেরা রাস্তায় রাস্তায় বাইবেল পোড়ায়। নেতারা বলে যে, কোন ঈশ্বর নেই। ঈশ্বরের দু’জন সাক্ষ্যিকে ‘হত্যা’ করার জন্য শয়তান দুষ্ট লোকদের ব্যবহার করে। বাইবেল বলে, “আর তাঁহাদের শব সেই মহানগরের চকে পড়িয়া থাকিবে, যে নগরকে আত্মিকভাবে সদোম ও মিসর বলে, আবার যেখানে তাঁহাদের প্রভু ক্রুশারোপিত হইয়াছিলেন” (প্রকাশিত ১১:৮)।

সদোম ও মিসর কেন? মিসর বহু দেবতার ভজনা করেছে কিন্তু স্বর্গের ঈশ্বরকে অগ্রাহ্য করেছে (যাত্রা ৫:২)। সদোম হচ্ছে চরম ভ্রষ্টতার একটি প্রতীক। ফরাশী বিপ্লবের সময়ে, ধর্মের বিরুদ্ধে আইন জারী করে নেতারা ঈশ্বরের দু্ই সাক্ষ্যিকে ‘হত্যা’ করে। অর্থাৎ, ফ্রান্স সদোম ও মিসরের মত আচরণ করে। প্রকাশিত ১১:৯ পদ বলে যে, সাড়ে তিন দিন ধরে কেউ ঈশ্বরের সাক্ষ্যিদের কবর দেয়নি। ফরাশী বিপ্লবের সময়ে, ফ্রান্স সাড়ে তিন বছর ঈশ্বরকে অগ্রাহ্য করে যা নভেম্বর ২৬, ১৭৯৩ তারিখ থেকে শুরু হয়। সেই দিন, ধর্মের বিরুদ্ধে আইন পাশ করা হয়। এই আইন জুন ১৭, ১৭৯৭ তারিখ পর্যন্ত বলবৎ থাকে। সেই দিন সরকার আইনটি অপসারণ করে।