---
title:  পবিত্র আত্মা আমাদের বিজ্ঞ করে তোলেন
date:   30/04/2024
---

মার্টিন লুথার যখন বিশ্ববিদ্যালয়ের ছাত্র ছিলেন, তিনি গ্রন্থাগারে গবেষণা করতে যান। গ্রন্থাগারে এমন কিছু ঘটে যা তার জীবনকে সম্পূর্ণ বদলে দেয়। মার্টিন সেখানে বাইবেলের একটি অনুলিপি পান। বাইবেলটি ল্যাটিন ভাষায় লেখা ছিল। মার্টিন ইতোপূর্বে কখনও বাইবেল দেখেননি। তিনি এটি পেয়ে খুব খুশি হন! মনের আনন্দে তিনি অধ্যায়ের পর অধ্যায় এবং পদের পর পদ পড়তে থাকেন। মার্টিন এটি পড়ে মুগ্ধ হন। বাইবেলটি বুঝতে খুব সহজ ও সাবলীল লাগছিল। একই সঙ্গে, এটির শিক্ষামালা ছিল খুবই অর্থবহ। মার্টিন যেমনিভাবে পড়ে চলছিলেন, পবিত্র আত্মা তাকে সাহচর্য দিচ্ছিলেন। রোমান ক্যাথলিক মণ্ডলী যে সত্য বহু বছর ধরে আড়াল করে রেখেছিল, সেই সত্য বুঝতে পবিত্র আত্মা তাকে সাহায্য করেছিলেন। পরে, মার্টিন বাইবেল পড়ার অভিজ্ঞতা সম্বন্ধে লেখেন। বার্তায় তিনি বলেন, “ওহ্, ঈশ্বর যদি আমাকে এই বাইবেলের একটি অনুলিপি ব্যক্তিগত ব্যবহারের জন্য দিতেন!”

**নিচের পদগুলো পড়ুন। কীভাবে আমরা বাইবেলের নিহিতার্থ বর্ণনা করব? নিচের পদগুলো আমাদের কোন নীতিগুলো দেয়?**

`যোহন ১৪:২৫, ২৬`

`যোহন ১৬:১৩-১৫`

`২ পিতর ১:২০, ২১`

একই পবিত্র আত্মা যিনি লোকদেরকে বাইবেল লিখতে সাহায্য করেছিলেন, সেই একই পবিত্র আত্মা আমাদের সাহায্য করছেন যেন আমরা বাইবেল পড়ে বুঝতে পারি। ব্যাপারটি ভাবতে কি অবাক লাগে না! পবিত্র আত্মা হলেন ঈশ্বর। ঈশ্বর হিসেবে, তিনি আমাদের বাইবেলের বক্তব্য শিক্ষা দেয়। দুঃখের কথা হল- বর্তমানে বহু খ্রীষ্টিয়ান বিশ্বাস করে না যে, বাইবেল ঈশ্বর হতে এসেছে। শয়তান তাদেরকে ঠকায়। তারা বিশ্বাস করে যে, বাইবেল হচ্ছে কেবলই একটা লিখিত বই। কিন্তু তারা বিশ্বাস করে না যে, ঈশ্বর সত্যিই মানুষকে বাইবেলের প্রতি পরিচালনা দেন।

মধ্যপ্রাচে্যর প্রোটেস্ট্যান্ট নেতারা দেখেছে যে, পোপ নন বরং পবিত্র আত্মা হচ্ছেন বাইবেলের সত্যের প্রকৃত শিক্ষক। স্কটল্যাণ্ডের রাণী মেরিকে জন নক্স একই কথা বলেন। মেরি প্রত্যুত্তরে জনকে বলেন, “তুমি একভাবে শাস্ত্র ব্যাখ্যা কর, আর তারা (রোমান ক্যাথলিক শিক্ষকগণ) অন্যভাবে ব্যাখ্যা করে; আমি কাদের বিশ্বাস করব, আর কে বিচারক হবে?” জন নক্স উত্তর দেন, “তোমরা ঈশ্বরকে বিশ্বাস করবে, যা পরিষ্কারভাবে তাঁর বাক্যে বলে; আর বাক্য যা আপনাদের শিক্ষা দেয়, তদপেক্ষা অধিক আপনারা বিশ্বাস করবেন না। ঈশ্বরের বাক্য সহজ ও স্পষ্ট; আর যদি কোথাও কোন অষ্পষ্টতা দেখা যায়, পবিত্র আত্মা যিনি কখনো তাঁর নিজের বিপরীত নন, তিনি একই বিষয় অন্যস্থানে আরো পরিষ্কাররূপে ব্যাখ্যা করেন, সুতরাং কোন সন্দেহ থাকতে পারে না” -ঈলেন জি হোয়াইট, মহাসংঘর্ষ, পৃষ্ঠা: ৩১১ (২২০)।