---
title:  একমাত্র বাইবেল
date:   28/04/2024
---

`গীত ১১৯:১০৩, ১০৪; ১১৯:১৪৭; ও ১১৯:১৬২ পদ পড়ুন। ঈশ্বরের বাক্যের, অর্থাৎ বাইবেলের, ব্যাপারে দায়ূদের চিন্তা কি ছিল? বাইবেলের ব্যাপারে দায়ূদের মতাদর্শ কীভাবে প্রোটেস্ট্যান্ট নেতাদের জীবন রূপান্তর করেছিল? দায়ূদের মতাদর্শ এই নেতাদের কি করতে উদ্বুদ্ধ করেছিল? বাইবেল সম্পর্কে দায়ূদের মতাদর্শ কি আমাদের বর্তমান জীবনে গুরুত্বপূর্ণ? যদি গুরুত্বপূর্ণ হয়, তাহলে ওগুলো কতটা গুরুত্বপূর্ণ?`

মধ্য যুগের প্রোটেষ্ট্যাণ্ট নেতাদের জীবনে বাইবেল ছিল বিশ্বাসের ভিত্তি। তাদের সকল শিক্ষামালা বাইবেল হতে এসেছে। মধ্য যুগের প্রোটেস্ট্যান্টরা বুঝেছিল যে, বাইবেল ছিল “ঈশ্বরের জীবন্ত ও চিরস্থায়ী বাক্য দ্বারা পুনর্জাত হইয়াছ” (১ পিতর ১:২৩)। প্রোটেস্ট্যান্টরা বিশ্বাস করত যে, বাইবেল ছিল একটি মহামূল্যবান সম্পদের তুল্য। যেমনিভাবে তারা বাইবেলের প্রতিজ্ঞাগুলোয় বিশ্বাস করেছে, তাদের বিশ্বাস ও সাহস বলবান হয়েছে। “একইভাবে, ঈশ্বরের বাক্যের সকল অঙ্গীকারও একই প্রকার। সেগুলোর মাঝে তিনি ব্যক্তিগতভাবে আমাদের সঙ্গে কথা বলছেন; তিনি সরাসরি কথা বলছেন যেন আমরা তার রব শুনতে পাই। এই অঙ্গীকার সমূহের মাধ্যমেই যীশু তাঁর প্রেম ও শক্তি আমাদের মাঝে আদান-প্রদান করতে চান। ‘সেই বৃক্ষের পত্র জাতিগণের আরোগ্য নিমিত্তক’ (প্রকাশিত বাক্য ২২:২)। তা গ্রহণ করে হজম করে দেহের সাথে মিলিয়ে ফেললে তা আমাদের চারিত্রিক শক্তিতে আমাদের জীবনের শ্বাস-প্রশ্বাস ও পুষ্টি শক্তিতে পরিণত হতে পারে। এই প্রকার আরোগ্যকারী শক্তি আর কিছুতেই নেই। এছাড়া অন্য কিছুই এমন বিশ্বাস আনতে ও উদ্দীপনা যোগাতে পারে না যা গোটা সত্ত্বার মাঝে জীবনী শক্তি দান করতে পারে।” -ঈলেন জি হোয়াইট, স্বাস্থ্য ও সুখ, পৃষ্ঠা: ১০১।

মধ্য যুগের প্রোটেস্ট্যান্টরা বাইবেলের পদগুলো দ্বারা তাদের মন পূর্ণ করেছে। এই পুরুষ, নারী ও শিশুরা তাদের জীবনে বাইবেলের সত্য অনুসরণ করেছে। এদের মধ্যে বহু খ্রীষ্টিয়ান, বাইবেলের প্রতি বিশ্বাসের দায়ে খুন হয়েছে। এই প্রোটেস্ট্যান্টরা অন্তসার-শুন্য উদাস খ্রীষ্টিয়ান ছিল না। তারা জানত যে, শয়তানের বিরুদ্ধে দাঁড়াবার জন্য তাদের বাইবেলের সত্য দরকার।

প্রত্যেকের বোঝার সুবিধার্থে জন উইক্লিফ ইংরেজী ভাষায় বাইবেল অনুবাদ করতে চাইলেন। সে সময়ে, বাইবেল পড়া ও অনুবাদ করা ছিল একটি অপরাধ। সুতরাং, বাইবেল অনুবাদ করার অপরাধে উইক্লিফকে গ্রেফতার করা হল। তাকে মৃত্যুদণ্ড দেওয়া হল। উইক্লিফ তার বিচারকালে আদালতে দাঁড়িয়ে বলেন, “কার সঙ্গে, তোমরা মনে কর,” তিনি অবশেষে বলেন, “তোমরা প্রতিযোগীতা বিবাদ করছ? কবরের প্রান্তে উপনীত এক বৃদ্ধ ব্যক্তির সঙ্গে? না সত্যের সঙ্গে ---- সত্য যা তোমাদের থেকে অধিক শক্তিশালী, যা তোমাদেরকে পরাজিত করবে।” -ঈলেন জি হোয়াইট, মহাসংর্ঘ, পৃষ্ঠ: ১০৭।