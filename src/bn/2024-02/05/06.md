---
title:  বাধ্যতা
date:   02/05/2024
---

`পড়ুন, রোমীয় ৩:২৭-৩১; ৬:১৫-১৮; ৮:১,২ পদ। কিভাবে আমরা পরিত্রাণ পাই, সে ব্যাপারে এই পদগুলো আমাদের কি শিক্ষা দেয়?`

খ্রীষ্টিয়ানদের পরিত্রাণের জন্য মার্টিন লুথার তাদেরকে যীশুর উপর আস্থা রাখার শিক্ষা দিয়েছেন। লুথারের সময়ে, বহু খ্রীষ্টিয়ান হতাশায় ভুগেছে, কারণ তারা তাদের পরিত্রাণের জন্য তাদের সদ্কর্মের উপর নির্ভর করেছে। যখন তারা তাদের জীবনের দিকে দৃষ্টি দিয়েছে, তারা হতাশায় ভুগেছে। অদ্য, যখন আমরা আমাদের নিজেদের জীবনের প্রতি দৃষ্টি দিচ্ছি, তখন আমাদেরও একই অভিজ্ঞতা হচ্ছে, নয় কি? আমরা অধিক উত্তম কিছু দেখি না। সে কারণে, আমাদের পরিত্রাণের জন্য আমাদের যীশুর প্রতি দৃষ্টি রাখতে হবে।

ঈশ্বরের ক্ষমা ও দয়া আমাদের পরিবর্তিত করে। জন ওয়েসলীর আত্মজীবনী বাইবেলের এই সত্য বুঝতে আমাদের সাহায্য করে। ওয়েসলী লণ্ডনের মোরাভিয়ান মণ্ডলীতে একটি সভায় যোগ দিতে যান। সেখানে কেউ একজন রোমীয় পুস্তকের উপরে মার্টিন লুথারের বক্তব্য তুলে ধরে। লুথারের চিন্তা- চেতনা ওয়েসলীকে আকৃষ্ট করে। জীবনে প্রথম বারের মত ওয়েসলী যীশুর সুসমাচার বুঝতে শুরু করেন। লুথারের কথাগুলো ওয়েসলীর হৃদয় গভীরভাবে স্পর্শ করে। ওয়েসলী তার জীবন তাঁকে দিতে চান, যিনি তার জন্য জীবন দিয়েছিলেন। ওয়েসলী বলেন, “অতঃপর, আমি জানলাম যে, আমার পরিত্রাণের জন্য কেবল যীশুর উপর আস্থা রাখব। আমি উপলব্ধি করলাম যে, যীশু আমার পাপ দূর করেছেন। তিনি আমাদের পাপের ও মৃত্যুর শাস্তি থেকে রক্ষা করেছেন।” -জন হোয়াইটহেড, দ্যা লাইফ অফ্ দ্যা রেভারেণ্ড জন ওয়েসলী, এমএ, পৃষ্ঠা: ৩৩১।

`পড়ুন, ১ পিতর ২:২; ২ পিতর ৩:১৮; কলসীয় ১:১০; ও ইফিষীয় ৪:১৮- ২৪ পদ। খ্রীষ্টিয় জীবন সম্পর্কে এই পদগুলো বাইবেলের কোন্ গুরুত্বপূর্ণ সত্যগুলো শিক্ষা দেয়?`

মধ্যযুগের সময়কালে, প্রোটেস্ট্যান্ট নেতারা বাইবেলের অধিক সত্য শিক্ষার জন্য মনোযোগের সঙ্গে বাইবেল অধ্যয়ন করেছে। নেতারা যীশুকে ভালভাবে জানতে চেয়েছে। মধ্যযুগের বাইবেল বিশ্বাসী বহু খ্রীষ্টিয়ান এই ইচ্ছা পূরণের জন্য উচ্চমূল্য দিয়েছে। তাদের শত্রুরা তাদেরকে অত্যাচার করেছে এবং কারাগারে নিক্ষেপ করেছে। এদের মধ্যে কিছু খ্রীষ্টিয়ান তাদের বিশ্বাসের জন্য জীবন দিয়েছে। তাদের জমিজমা ছিনিয়ে নেওয়া হয়েছে। তাদের বসত বাড়ি পুড়িয়ে দেওয়া হয়েছে, এবং তাদের পরিবার-পরিজনদের নির্যাতন করা হয়েছে। বহু বিশ্বস্ত খ্রীষ্টিয়ানকে তাদের বাড়ি থেকে তাড়িয়ে দেওয়া হয়েছে। তারা কোন অনুযোগ করেনি। তারা “ভিত্তিমূল বিশিষ্ট সেই নগরের অপেক্ষা করিতেছিলেন, যাহার স্থাপনকর্তা ও নির্মাতা ঈশ্বর” (ইব্রীয় ১১:১০)। এই খ্রীষ্টিয়ানরা বরং তাড়ানাকারীদের মঙ্গল প্রার্থনা করেছে। যখন তাদেরকে কারাগারে নিক্ষেপ করা হয়েছে, তখন তারা একটি উন্নত ভবিষ্যতের জন্য ঈশ্বরের প্রতিজ্ঞায় নির্ভর করেছে। হ্যাঁ, তাদের দেহ কারাগারে বন্দি ছিল। কিন্তু, তাদের হৃদয় ও মন ছিল মুক্ত। যীশু ও বাইবেল তাদের আশা দিয়েছে।