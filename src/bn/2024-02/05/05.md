---
title:  কেবল যীশু...কেবল দয়া
date:   01/05/2024
---

`ইফিষীয় ২:৮, ৯; রোমীয় ৩:২৩, ২৪; ৬:২৩; ও ৫:৮-১০ পদ পড়ুন। পাপ থেকে আমাদের পরিত্রাণ করার ব্যাপারে ঈশ্বরের পরিকল্পনা সম্পর্কে এই পদগুলো আমাদের কি শিক্ষা দেয়?`

ঈশ্বর তাঁর দয়ার দ্বারা আমাদের রক্ষা করেন। পবিত্র আত্মা এই বর গ্রহণ করতে আমাদের সাহায্য করেন। যখন আমরা যীশুতে এবং আমাদের পাপের জন্য তাঁর মৃত্যুতে বিশ্বাস করি, তখন আমরা এই বর গ্রহণ করি। যীশু তাঁর নিষ্পাপ জীবন নিয়ে ক্রুশের উপর মৃত্যুবরণ করার মাধ্যমে আমাদের পাপের মূল্য দিলেন।

মানুষ যখন পাপ করল, তখন তারা ঈশ্বরের ব্যবস্থ লঙ্ঘন করল। ব্যবস্থা লঙ্ঘনের শাস্তি হল মৃত্যু। শাস্তি অবশ্যই রক্তপাতের দ্বারা মূল্য পরিশোধিত হতে পারে। একমাত্র যীশুর রক্ত মূল্য পরিশোধ করতে পারেন, কারণ তিনি কোন পাপ করেননি। ঈশ্বর যীশুর জীবনের নথির সঙ্গে আমাদের জীবনের নথি পরিবর্তন করলেন। ঈশ্বর যখন আমাদের প্রতি দৃষ্টি দেন, তিনি কেবল যীশুকে দেখতে পান এবং আমাদের পাপের জন্য তাঁর পরিশোধিত মূল্য দেখতে পান। হ্যাঁ, যখন আমরা ঈশ্বরের ব্যবস্থা লঙ্ঘন করি, তখন আমরা চিরস্থায়ী মৃত্যু লাভ করি। এই মৃত্যু হচ্ছে শেষ পরিণতি। এই মৃত্যু থেকে আমরা পুনরুত্থিত হতে পারি না। কিন্তু পৌল আমাদের সুসংবাদ দিচ্ছেন। “কেননা পাপের বেতন মৃত্যু; কিন্তু ঈশ্বরের অনুগ্রহ-দান আমাদের প্রভু যীশু খ্রীষ্টেতে অনন্ত জীবন” (রোমীয় ৬:২৩)। আমরা কি অনন্ত জীবন পাবার যোগ্য? এটি পাবার জন্য কি আমরা কিছু করেছি? না, অনন্ত জীবন হচ্ছে একটি উপহার। ধরে নিন, আমরা আমাদের সদাচরণের দ্বারা অনন্ত জীবন লাভ করলাম। তাহলে, অনন্ত জীবন আমাদের কাছে আর ঈশ্বরের উপহার হল না। যীশুর সুসমাচার যদি আমাদের কিছু শিক্ষা দিয়ে থাকে, তাহলে এটি শিক্ষা দেয় যে, আমরা ঈশ্বরের দয়া অর্জন করতে পারি না।

মধ্য যুগের সময়কালে, মার্টিন লুথার ও অন্য প্রোটেস্ট্যান্ট নেতারা আবিষ্কার করেছিলেন যে, একমাত্র যীশু আমাদের পরিত্রাণ করতে পারেন। লুথার যখন এই সত্য বুঝতে পারেন, তিনি এই বার্তা প্রচার করতে শুরু করেন। জনতা লুথারের প্রচার শোনার জন্য ভীড় করে। তার মুখের কথাগুলো তপ্ত মরু-প্রান্তরে শীতল জলের মত ছিল। মণ্ডলী বাইবেলের সত্য শিক্ষা দিত না। মণ্ডলী লোকদেরকে কেবল মণ্ডলীর শিক্ষামালা অনুসরণ করতে বলত। অর্থাৎ, রোমান ক্যাথলিক মণ্ডলীর সভ্যরা কেবল আধ্যাত্মিক দাসের তুল্য ছিল। মণ্ডলীর শিক্ষামালা কাউকে আত্মিক জীবন দেয়নি। কিন্তু বাইবেলের সত্য সম্পর্কে লুথারের প্রচার লোকদের হৃদয় স্পর্শ করেছিল এবং তাদেরকে আশা দিয়েছিল। আর, জীবন বদলে গেল।

“যীশু আমাদের পাপের জন্য মূল্য দিলেন, যেন আমরা সেই ধন লাভ করতে পারি যা তাঁর। যীশু আমাদের পাপের জন্য মরলেন। তিনি কোন ভুল করেননি। আমাদের শাস্তি তিনি তুলে নিলেন, যেন আমাদেরকে পুনরায় গ্রহণ করার ব্যাপারে তিনি ঈশ্বরকে রাজী করাতে পারেন। এই উপহার পাবার মত কিছুই আমরা করিনি। কারণ, আমাদের মৃত্যু যীশু ক্রুশের উপরে তুলে নিলেন, যেন তিনি তাঁর জীবন আমাদের দিতে পারেন।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: ২৫।