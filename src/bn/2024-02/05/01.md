---
title:  অব্যর্থ বিশ্বাস
date:   27/04/2024
---

### শাস্ত্রপাঠ
গীত ১১৯:১০৩, ১০৪; ২ করিন্থীয় ৪:১-৬; যোহন ১৪:২৫, ২৬; ইফিষীয় ২:৮, ৯; মহাসংঘর্ষ, ৭-১১ অধ্যায়।

> <p>মুখস্থপদ</p>
> “আর মোশি যেমন প্রান্তরে সেই সর্পকে উচ্চে উঠাইয়াছিলেন, সেইরূপে মনুষ্যপুত্রকেও উচ্চীকৃত হইতে হইবে, যেন, যে কেহ তাঁহাতে বিশ্বাস করে, সে অনন্ত জীবন পায়” (যোহন ৩:১৪, ১৫)।

১৫০০ দশকে প্রোটেষ্ট্যাণ্ট নেতাদের এমন কিছু ছিল যা আমাদের সবার দরকার। বেঁচে থাকার একটি কারণ তাদের ছিল। একজন প্রসিদ্ধ বিজ্ঞানী, ফিলিপ কুশম্যান, বেঁচে থাকার সকল প্রয়োজনের পক্ষে একটি কারণ সম্পর্কে বলছেন। কুশম্যান তার রচিত ‘দি এম্পটি সেî’ গ্রন্থে বলেন যে, কিছু লোক আছে যাদের মৃত্যুর কোন দাম নেই। জীবনের কোন কিছুতে তাদের কিছু এসে যায় না। অর্থাৎ, তাদের বেঁচে থাকার কোন অর্থ নেই।

কিন্তু প্রোটেষ্ট্যাণ্ট সংস্কারবাদী পুরুষ, নারী ও শিশুরা ছিল আলাদা। যেমনিভাবে আমরা গত সপ্তাহে দেখেছি, ১৫০০ দশকে ইউরোপে তখন প্রোটেষ্ট্যাণ্ট সংস্কার হয়েছিল যখন ধর্মীয় নেতারা ক্যাথলিক ধর্মে বড় পরিবর্তন এনেছিল। এই নেতারা ক্যাথলিক মণ্ডলীর ভ্রান্ত শিক্ষা প্রত্যাখ্যান করেছিল। তারা যে পরিবর্তনগুলো এনেছিল, সেই পরিবর্তনগুলো প্রোটেস্ট্যান্ট মণ্ডলীগুলোর সূত্রপাত ঘটিয়েছিল। প্রোটেস্ট্যান্টদের বেঁচে থাকার পক্ষে একটি গুরুত্বপূর্ণ কারণ ছিল। তাদের বিশ্বাস ছিল তাদের কাছে গুরুত্বপূর্ণ। তারা তাদের বিশ্বাস পরিত্যাগ করতে পারেনি। তারা যদি পরিত্যাগ করত, তাহলে সেটা তাদের পরিচয়কে পরিত্যাগ করার সামিল হত।

এ সপ্তাহে, আমরা দেখব যে, বাইবেলের শিক্ষা কীভাবে ১৫০০ দশকে প্রোটেস্ট্যান্টদের জীবন রূপান্তর করেছিল এবং বেঁচে থাকার একটি কারণ দর্শিয়েছিল। বাইবেলের সত্য সম্পর্কে আমাদের এই অনুবোধ (জ্ঞান) আমাদের শেষকালীন চূড়ান্ত পরীক্ষার জন্য প্রস্তুতিতে সাহায্য করবে।