---
title:  অতিরিক্ত আলোচনা
date:   03/05/2024
---

“যখন আধিপত্য সকল এবং প্রতিপত্তি সকল এবং ঊর্ধ্বস্থানের দুষ্ট আত্মাগণ তাদের বিরুদ্ধে একত্রিত হল, প্রভু তার লোকদেরকে পরিত্যাগ করেননি। যদি তাদের চক্ষু উন্মিলিত থাকত, তবে তারা ঐশ্বরিক চাক্ষুষ উপস্থিতি সন্দর্শন করত এবং পুরাকালীন একজন ভাববাদীর প্রতি কিভাবে মঞ্জুর করা হয়েছিল তা দেখতে পেতো। যখন ইলীশায়ের ভৃত্যগণ তার প্রভুকে তাদের পরিবেষ্টিত শত্রুসেনাদের দেখিয়ে দিচ্ছিল এবং পালাবার সব পথ ছিন্ন করা হল, তখন ভাববাদী প্রার্থনা করলেন: ‘হে সদাপ্রভু বিনয় করি, ইহার চক্ষু খুলিয়া দেও যেন এ দেখিতে পায়’ (২ রাজাবলি ৬:১৭)। আর দেখ ইলীশায়ের চারদিকে অগ্নিময় অশ্বে ও রথে পর্বত পরিপূর্ণ। স্বর্গীয় সৈন্যগণ ঈশ্বরের লোককে রক্ষা করার জন্য অবস্থান নিলেন। এরূপে দূতগণ সংস্কার কার্যের কার্যকারীদের রক্ষা করেছেন” -ঈলেন জি হোয়াইট, মহাসংঘর্ষ, পৃষ্ঠ: ২৫৫, ২৫৬ (১৮০)।

“যখন শক্তিশালী শত্রুগণ সংস্কারলব্দ পরিশোধিত বিশ্বাসকে উচ্ছেদ করতে একত্রিত হচ্ছিল, এবং হাজার হাজার তরবারী এর বিরুদ্ধে উন্মোচিত হয়েছিল, তখন লুথার লিখেছিলেন: শয়তান তার ক্রোধ প্রকাশ করছে; অধার্মিক যাজকেরা ষড়যন্ত্র করছে; এবং আর আমাদের যুদ্ধের ভয় দেখানো হচ্ছে। লোকদের সদাপ্রভুর সিংহাসনের সামনে বিশ্বাস ও প্রার্থনা সহকারে নির্ভয়ে চেষ্টা করতে অনুপ্রাণিত কর, যেন আমাদের শত্রুগণ ঈশ্বরের আত্মা দ্বারা পরাজিত হয়ে শান্তির মধ্যে সীমাবদ্ধ থাকে। আমাদের প্রধান চাহিদা আমাদের প্রধান শ্রম হল প্রার্থনা; লোকেরা যেন জানে যে, তারা এখন শাণিত তরবারির কাছে ও শয়তানের ক্রোধের কাছে উন্মুক্ত, তাই তারা যেন প্রার্থনা করে” -পৃষ্ঠা: ২৫৬, ২৫৭।

**আলোচ্য প্রশ্নাবলী**:

`কীভাবে আমরা পরিত্রাণ পাই? আমাদের পরিত্রাণের জন্য ঈশ্বরের পরিকল্পনায় দয়া ও ব্যবস্থার কি ভূমিকা রয়েছে? এছাড়া, এই কাজে বিশ্বাস ও সৎকর্মের কি ভূমিকা রয়েছে?`

`কিছু লোক মনে করে যে, তাদের নিজেদের সৎকর্ম তাদেরকে পরিত্রাণ করবে এবং তারা তাদের সৎকর্মের দ্বারা ঈশ্বরের করুণা লাভ করবে। এই ফাঁদে পড়া আমাদের পক্ষে খুবই সহজ কেন? আমরা নিজেরা যে পরিত্রাণ লাভ করতে পারি- এ শিক্ষাটি ভুল কেন? শিক্ষাটি কীভাবে আমাদের খ্রীষ্টিয় বিশ্বাসকে আঘাত করে?`

`আমরা যখন যীশুকে গ্রহণ করি, তখন ঈশ্বর তাঁর অনুগ্রহের দ্বারা আমাদের পরিত্রাণ করেন। আমাদের পরিত্রাণের ব্যাপারে সঠিক শিক্ষাটি যদি আমরা না জানি, তাহলে সেটি কি বিপদ বয়ে আনতে পারে? ভ্রান্ত শিক্ষা আমাদের কোথায় নিয়ে যেতে পারে?`

`‘সস্তা দয়া’ কথাটির দ্বারা লোকেরা কি বোঝায়? দয়া বা অনুগ্রহ কি সস্তা? ব্যাখ্যা করুন।`