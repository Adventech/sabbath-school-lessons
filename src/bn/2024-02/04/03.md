---
title:  আলো অন্ধকারকে পরাজিত করে
date:   22/04/2024
---

`যিহূদা ১:৩, ৪ পদে আমরা কি সতর্কবার্তা পাই? খ্রীষ্টিয় মণ্ডলীর ইতিহাসে কি ঘটেছিল, সেটা বুঝতে এই সতর্কবার্তা আমাদের কীভাবে সাহায্য করতে পারে?`

যিহূদা পুস্তকটি ৬৫ খ্রীষ্টাব্দের কিছুকাল আগে লেখা হয়। যিহূদা এই পুস্তকটি অনুগত খ্রীষ্টিয়ানদের উদ্দেশ্যে লেখেন। যিহূদা তাদের অনুপ্রাণিত করেন: “প্রিয়তমেরা, আমাদের সাধারণ পরিত্রাণের বিষয়ে তোমাদিগকে কিছু লিখিতে নিতান্ত যত্নবান হওয়াতে আমি বুঝিলাম, পবিত্রগণের কাছে একবারে সমর্পিত বিশ্বাসের পক্ষে প্রাণপণ করিতে তোমাদিগকে আশ্বাস দিয়া লেখা আবশ্যক” (যিহূদা ১:৩)। তারা যে বিপদের মধ্যে ছিল, সে বিষয়ে যিহূদা তাদের সাবধান করছেন: “যেহেতু এমন কয়েক জন গোপনে প্রবিষ্ট হইয়াছে, যাহারা এই দণ্ডাজ্ঞার পাত্ররূপে পূর্বে লিখিত হইয়াছিল; তাহারা ভক্তিহীন, আমাদের ঈশ্বরের অনুগ্রহ লমপটতায় পরিণত করে, এবং আমাদের একমাত্র অধিপতি ও প্রভু যীশু খ্রীষ্টকে অস্বীকার করে” (যিহূদা ১:৪)। অন্ধকারময় যুগের খ্রীষ্টিয়ানদের জন্য যিহূদার সতর্ক-বার্তা ছিল উপকারি। সে সময়ে, মণ্ডলীতে ভ্রান্ত শিক্ষা প্রবেশ করে। মণ্ডলীর নেতারা বাইবেলের সত্যের সঙ্গে মানুষের ধারণার মিশ্রণ ঘটায়।

অন্ধকারময় যুগে ঈশ্বরের সেই বিশ্বস্ত অনুসারীরা অবশিষ্ট ছিল যারা বাইবেলের সত্যের পক্ষে দাঁড়িয়েছে। এই লোকদের মধ্যে ওয়াল্ডেনসিসরা অন্তর্ভুক্ত ছিল, এরা হল সেই বিশ্বাসী দল যারা ইউরোপের উঁচু পর্বতে বাস করেছে। ওয়াল্ডেনসিস বিশ্বাস করত যে, যীশু হলেন একমাত্র সেই যিনি তাদের সাহায্য করার জন্য ঈশ্বরের কাছে যেতে পারেন। ওয়াল্ডেনসিসরা বাইবেলকে তাদের জীবনের ব্যবস্থা পুস্তক হিসেবে গ্রহণ করেছিল।

`প্রকাশিত ২:১০ পদ পড়ুন। যারা তাদের বিশ্বাসের জন্য মরেছে, তাদের জন্য ঈশ্বর এই পদে কি প্রতিজ্ঞা রাখছেন?`

যীশু স্মূর্ণা মণ্ডলীর প্রতি এই প্রতিজ্ঞা করছেন। স্মূর্ণার অন্যতম শীর্ষ দেবতাদের একজন হল দায়োনিসিস। দায়োনিসিস ছিল দ্রাক্ষারস ও ফসলের দেবতা। দেবতাদের পুরোহিত (বা পূজারী) যখন মারা গিয়েছে, তখন তাদের অন্ত্যেষ্টিক্রিয়ায় তাদের মাথায় একটি মুকুট দেওয়া হয়েছে। প্রকাশিত ২:১০ পদে, যোহন আরেকটি মুকুট সম্পর্কে বলছেন: জীবন মুকুট। যারা শয়তানের বিরুদ্ধে বিজয়ী হবে, ঈশ্বর তাঁর সেই সকল অনুসারীদের কপালে জীবন মুকুট পড়িয়ে দিবেন।

বাস্তবিক, জীবন মুকুটের প্রত্যাশা ঈশ্বরের অনুসারীদেরকে মরতে সাহসী করে তোলে। প্রতিজ্ঞাত জীবন মুকুট ওয়াল্ডেনসিসদের বিশ্বাসে যাতনাকালে অটল থাকতে সাহায্য করেছে। ওয়াল্ডেনসিসরা জানে যে, তারা যীশুকে দেখবে এবং অনন্তকাল তাঁর সঙ্গে থাকবে। জীবন মুকুট হচ্ছে আমাদের জন্যও একটি প্রতিজ্ঞা। এখন হয়ত আমাদের সঙ্কটকাল থাকতে পারে। কিন্তু আমরা যদি যীশুর প্রতি দৃষ্টি রাখি, তাহলে একটি জীবন মুকুট আমাদের জন্য অপেক্ষা করছে।

`আপনার সঙ্কটকালে কী আপনাকে উৎসাহ দেয়? কী আপনাকে ভীতসন্তস্ত্র করে? ঐ সময়গুলোতে কোন্ প্রতিজ্ঞাগুলো আপনাকে সাহায্য করে?`