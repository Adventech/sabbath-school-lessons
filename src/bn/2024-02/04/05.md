---
title:  জন উইক্লিফ
date:   24/04/2024
---

বাইবেল সম্পর্কে দায়ূদ ও যিরমিয় উভয়ই কি বিশ্বাস করতেন? উত্তরের জন পড়ুন গীত ১৯:৭-১১; ১১৯:১৪০; ১১৯:১৬২; যিরমিয় ১৫:১৬ পদ। এই ধারণাগুলি কিভাবে প্রোটেস্ট্যান্ট সংস্কার কাজের সূত্রপাতে সাহায্য করেছিল? ইউরোপে প্রোটেস্ট্যান্ট সংস্কার কাজ ১৫০০ দশকে যখন শুরু হয়েছিল তখন ক্যাথলিক ধর্মে বড় পরিবর্তনগুলো আনা হয়েছিল। এই লোকগুলো ক্যাথলিক মণ্ডলীর মিথ্যা বিশ্বাসগুলো পরিত্যাগ করেছিল। তারা যে পরিবর্তনগুলো এনেছিল, সে পরিবর্তনগুলো প্রোটেস্ট্যাণ্ট মণ্ডলীর সূত্রপাত করেছিল।

প্রটেস্ট্যান্ট সংস্কারকদের নেতারা বাইবেল ভালবাসত। তারা বাইবেল পাঠ করেছে, কারণ তারা পাঠ করতে চাইত।

এই লোকেরা যেমনিভাবে বাইবেল পাঠ করত, পবিত্র আত্মা তাদের পরিবর্তিত করেছিল। “ওয়াইক্লীফের চরিত্র হচ্ছে পবিত্র আত্মার রূপান্তরিত ও শিক্ষা প্রদান করা শক্তির এক সাক্ষ্য। তিনি যা ছিলেন তা তাকে বাইবেলই করেছে। প্রত্যাদেশের মহান সত্যসমূহের তাৎপর্য গ্রহণ করার প্রচেষ্টা সমগ্র ইন্দ্রিয় ও মনোবৃত্তিকে সতেজতা ও প্রাণশক্তি প্রদান করে। এতে মানসিক শক্তি প্রসারিত হয়, ইন্দ্রিয়ের উপলব্ধি প্রখর হয় ও বিচারবুদ্ধি পরিপক্ব হয়। বাইবেল অধ্যয়নে প্রতিটি চিন্তা, মন, অনুভবশক্তি ও উচ্চাকাঙ্খা উন্নত করবে যা অন্য কিছু অধ্যয়নে করে না। এতে অভিপ্রায়, সহিষ্ণুতা, শৌর্য, ও দৃঢ়সংকল্পের দৃঢ়তা-স্থিরতা প্রদান করে, এতে চরিত্র নির্মল ও হৃদয় পবিত্র করে। এক আন্তরিক (আগ্রহান্বিত), ভক্তিমান শাস্ত্র অধ্যয়ন পড়ুয়াদের মনকে অনন্ত মনের প্রত্যক্ষ সংস্পর্শে এনে জগৎকে অধিকতর শক্তিশালী ও সক্রিয় বুদ্ধিমত্তার তথা আরো উদারচেতা নীতিসম্পন্ন লোক প্রদান করবে, যা কখনো মানবীয় দর্শন শাস্ত্রের যোগ্যতম শিক্ষায় উৎপন্ন হতে পারে না।” -ঈলেন জি হোয়াইট, মহাসংঘর্ষ, পৃষ্ঠা: ১১২ (৮২)।

`বাইবেলের সত্য সহভাগ করার ব্যাপারে পৌল তীমথিয়কে কি উপদেশ দেন? উত্তরের জন্য পড়ুন, ২ তীমথিয় ২:১-৩ পদ পড়ুন।`

জন উইক্লিফের সময়ে, বাইবেলের ক্ষুদ্রাংশ ইংরেজিতে অনুবাদ করা হয়েছিল। উইক্লিফ দুটি কারণে তার জীবন ইংরেজীতে বাইবেল অনুবাদে আত্মনিয়োগ করেছিলেন। প্রথম কারণ, বাইবেল তার জীবন পরিবর্তন করেছিল।  দ্বিতীয় কারণ, উইক্লিফের অন্তর যীশুর প্রেমে পূর্ণ ছিল। সেহেতু, তিনি অন্যদের সঙ্গে বাইবেল সহভাগ করতে চাইলেন।

উইক্লিফের মৃত্যুর পর, পোপ লোকদেরকে উইক্লিফের কবর থেকে হাঁড়গুলো তুলতে ও আগুনে পুড়িয়ে নিশ্চিহ্ন করতে নির্দেশ দেন। লোকেরা উইক্লিফের দেহের ছাই নদীতে ছুড়ে ফেলে। জলস্রোত তার ছাইগুলো দূরের সাগরে বয়ে নিয়ে যায়। একইভাবে, উইক্লিফের কাজের মাধ্যমে বাইবেলের সত্য চারিদিকে বিস্তৃতি লাভ করেছিল।