---
title:  আশায় পরিপূর্ণ হই
date:   25/04/2024
---

`মধ্যযুগে বিশ্বস্ত খ্রীষ্টিয়ানদের কি অভিজ্ঞতা হয়েছিল? কিভাবে তারা ভাল ও মন্দের মধ্যকার সংঘর্ষের সহভাগী হয়েছিল?`

বিশ্বাসের দায়ে ওয়াল্ডেনসিসদের উপর আসা আক্রমণকালে কি কারণে তারা সদাপ্রভুতে আস্থা রাখতে পেরেছিলেন? কি কারণে মধ্যযুগে হাস, জেরোম, টাইনডেল, লাটিমার ও অন্য প্রোটেস্ট্যান্টরা ঈশ্বরের উপর অনুগত থাকতে উৎসাহিত হয়েছিল? এদের মধ্যে অনেক নর ও নারীকে তলোয়ার দিয়ে হত্যা করা হয়েছিল কিংবা জীবন্ত পুড়িয়ে মারা হয়েছিল।

ঈশ্বরের প্রতিজ্ঞায় এই নর ও নারীদের বিশ্বাস তাদেরকে সবল করেছিল। তারা যীশুর প্রতিজ্ঞা বিশ্বাস করেছিল: “আর অল্পকাল গেলে জগৎ আর আমাকে দেখিতে পাইবে না, কিন্তু তোমরা দেখিতে পাইবে; কারণ আমি জীবিত আছি; এই জন্য তোমরাও জীবিত থাকিবে” (যোহন ১৪:১৯)। সাহসের সঙ্গে মরার জন্য ঈশ্বর তাদের শক্তি দিয়েছিলেন। এই প্রোটেস্ট্যান্টরা আনন্দের অনুভূতি লাভ করেছিল, কারণ প্রভুর জন্য দুঃখভোগ ও মৃত্যুবরণ করার যোগ্যতাকে ঈশ্বর মর্যাদা দিয়েছিলেন। তাদের বিশ্বাস ছিল অন্যদের প্রতি একটি জোরালো সাক্ষ্য।

মধ্যযুগের প্রোটেষ্ট্যাণ্টরা ভবিষ্যৎ বিষয়ক ঈশ্বরের প্রতিজ্ঞার প্রতি দৃষ্টি রেখে অতীত দুঃখভোগ অতিক্রম করে গেছে। এই পুরুষ ও নারীরা জানত যে, যীশু যখন মৃত্যু থেকে পুনরুত্থিত হলেন, তখন তিনি মৃত্যুর বিরুদ্ধে যুদ্ধজয় করলেন। তারা বাইবেলে বর্ণীত যীশুর প্রতিজ্ঞায় স্থির থাকল এবং যুদ্ধে জয়ীও হল।

`যোহন ৫:২৪; ১১:২৫, ২৬; ১ যোহন ৫:১১-১৩ পদে যীশুর প্রতিজ্ঞা পড়ুন। এই প্রতিজ্ঞাগুলো আপনাকে কি আশা দেয়? এই প্রতিজ্ঞাগুলো আমাদের সঙ্কটকালে কীভাবে সাহায্য করে?`

জন হাস কয়েক মাস কারাগারে নিক্ষিপ্ত ছিলেন। কিন্তু তার বিশ্বাস শক্ত  ছিল। কারাগার ছিল শীতল ও সু্যাতসেুতে। হাস যখন সেখানে ছিলেন, তখন তার  জ্বর হয় যা তার জীবনকে প্রায় শেষ করে দিয়েছিল। “ঈশ্বরের অনুগ্রহ তাকে ধরে  রাখে। তার অন্তিম দণ্ডাদেশের পূর্বে তার সাক্ষাতে যে যন্ত্রণার সপ্তাহগুলো  অতিবাহিত হয়, যে সময়ে স্বর্গের শান্তি তার হৃদয় পূর্ণ করে। এক বন্ধুকে তিনি  বলেন, ‘আমার কারাগারে বসে, এবং আমার বন্ধন যুক্ত হাত দিয়ে এবং এই  অনুমান নিয়ে ‘আমি এই চিঠি লিখি,’ যে আগামীকাল আমার মৃত্যুদণ্ডের শুনানী  হবে।---যখন, যীশু খ্রীষ্টের সাহায্য নিয়ে আমরা আবার ভবিষ্যৎ জীবনের পরম  আনন্দজনক শান্তিতে মিলিত হব তখন তুমি জানতে পারবে আমার প্রতি ঈশ্বর  নিজেকে কত করুণাময় রূপে প্রকাশিত হয়েছেন, কত ফলপ্রদানরূপে আমাকে  তিনি আমার পরীক্ষা ও প্রলোভনে সকলের মাঝে আমার পৃষ্ঠপোষকতা করেছেন।’

“তার অন্ধ কারাগারের দুঃখ বিষণ্নতায় তিনি প্রকৃত বিশ্বাসের জয় পূর্বালোকন করেছেন।”-ঈলেন জি হোয়াইট, মহাসংঘর্ষ, পৃষ্ঠা: ১২৮, ১০৮।

পৌলের সতর্ক-বার্তা অদ্য আমাদের জন্য একটি বিশেষ অর্থ বহন করে: “আইস, আমাদের প্রত্যাশার অঙ্গীকার দৃঢ় করিয়া ধরি, কেননা যিনি প্রতিজ্ঞা করিয়াছেন, তিনি বিশ্বস্ত” (ইব্রীয় ১০:২৩)। ঈশ্বরের প্রতিজ্ঞা অতীতে তাঁর লোকদের সবল রেখেছিল। তাঁর প্রতিজ্ঞা একইভাবে আজও আমাদের সবল রাখছে।