---
title:  বাইবেলের সত্যের পক্ষে সবল অবস্থান
date:   20/04/2024
---

### শাস্ত্রপাঠ
দানিয়েল ৭:২৩-২৫; যিহূদা ১:৩, ৪; প্রেরিত ৫:২৮-৩২; মহাসংঘর্ষ, ৪-৬ অধ্যায়।

> <p>মুখস্থপদ</p>
> “আর মোশি যেমন প্রান্তরে সেই সর্পকে উচ্চে উঠাইয়াছিলেন, সেইরূপে মনুষ্যপুত্রকেও উচ্চীকৃত হইতে হইবে, যেন, যে কেহ তাঁহাতে বিশ্বাস করে, সে অনন্ত জীবন পায়” (যোহন ৩:১৪, ১৫)।

আধুনিক তুর্কীর একটি শহর হল ইজমির। বাইবেলের যুগে, ইজমির শহরটির নাম ছিল স্মূর্ণা। যোহন তার প্রকাশিত বাক্য পুস্তকে স্মূর্ণা সম্পর্কে বলছেন। প্রথম শতাব্দীতে (১-১০০ খ্রীষ্টাব্দ) স্মূর্ণায় ১০০,০০০ লোক বাস করত এবং দ্বিতীয় শতাব্দীতে (১০১-২০০ খ্রীষ্টাব্দে) স্মূর্ণা একটি সম্পদশালী শহরে পরিণত হয়। স্মূর্ণা শহরের লোকেরা রোমের রাজার প্রতি খুবই অনুগত ছিল।

প্রতি বছর স্মূর্ণার নেতারা রোমের দেবতাদের উদ্দেশ্যে শহরের বাসিন্দাদেরকে সুগন্ধি দ্রব্য উৎসর্গ করতে নির্দেশ দিতেন। খ্রীষ্টাব্দের দ্বিতীয় শতকে স্মূর্ণায় এক বিশ্বস্ত খ্রীষ্টিয়ান সমাজ গড়ে ওঠে। স্মূর্ণা মণ্ডলীর অন্যতম একজন নেতা ছিলেন পলিকার্প। রোমীয় দেবতাদের উদ্দেশ্যে সুগন্ধি দ্রব্য উৎসর্গ না করার অপরাধে পলিকার্পকে একটি জন-সমবেত কেন্দ্রে জীবন্ত পুড়িয়ে হত্যা করা হয়। নগরের নেতারা পলিকার্পকে পুড়িয়ে মারার আগে, তারা তাকে যীশুর বিশ্বাস পরিত্যাগ করার জন্য আরেকটি সুযোগ দেয়। পলিকার্প উত্তর দেন, “আমি ৮৬ বছর যীশুর সেবা করেছি। তিনি আমার কোন ক্ষতি হতে দেননি। তাহলে, আমি আমার রক্ষাকর্তা রাজার বিরুদ্ধে কি করে মন্দ কথা বলি?”

অতীত বছরগুলোতে, পুরুষ ও নারীরা তাদের বিশ্বাসের পক্ষে মৃত্যু বেছে নিয়েছিল। নিজেদের জীবন বাঁচানোর জন্য তারা যীশুকে অস্বীকার করেনি। তাদের আত্মজীবনী আমাদের সাহস ও আশা দেয়। এ সপ্তাহে, আমরা কতগুলো গুরুত্বপূর্ণ নীতির প্রতি দৃষ্টি দেব যেগুলো এমনকি মৃত্যুর মুখেও এই খ্রীষ্টিয়ানদেরকে যীশুর প্রতি বিশ্বস্ত থাকতে বাধ্য করেছে।