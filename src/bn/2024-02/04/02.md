---
title:  ঈশ্বরকে সম্মান করুন
date:   21/04/2024
---

`দানিয়েল ৭:২৩-২৫ এবং প্রকাশিত ১২:৬, ১৪ পদ পড়ুন। এই পদগুলো ইতিহাসের কোন্ সময় সম্পর্কে বলে?`

ঈশ্বরের লোকেরা যখনই তাঁর প্রতি বিশ্বস্ত থেকেছে, শয়তান তখনই ক্রুদ্ধ হয়েছে। তখন সে ঈশ্বরের লোকদের আক্রমণ করার জন্য তার অনুসারীদের ব্যবহার করেছে। দানিয়েল তার সময় থেকে দূরবর্তী একটি ভবিষ্যৎ সময় সম্পর্কে লিখেছেন যখন পোপ ‘পবিত্রগণের’ (দানিয়েল ৭:২১) বিরুদ্ধে যুদ্ধ করবে এবং তাদেরকে ‘শীর্ণ’ (দানিয়েল ৭:২৫) করবে। যোহন এই সময়ের বিষয়েও বলছেন। যোহন আমাদের বলেন যে, সে সময়ে ঈশ্বরের সত্যিকারের মণ্ডলী প্রান্তরে লুকায়। সেখানে, ঈশ্বর ‘এক কাল ও দুই কাল ও অর্ধ কাল’ (প্রকাশিত ১২:১৪) পর্যন্ত তাঁর মণ্ডলীর তত্ত্বাবধান করেন। প্রকাশিত ১২:৬ পদ যোগ দিয়ে বলছে, “আর সেই স্ত্রীলোকটি প্রান্তরে পলায়ন করিল; তথায় এক সহস্র দুই শত ষাট (১২৬০) দিন পর্যন্ত প্রতিপালিত হইবার জন্য ঈশ্বরকর্তৃক প্রস্তুত তাহার একটি স্থান আছে।” প্রান্তরে ঈশ্বর কীভাবে তাঁর লোকদের যত্ন নিলেন? তিনি তাদেরকে বাইবেলের সত্য ‘ভোজন করালেন।’ বাইবেলের সত্য ঈশ্বরের লোকদেরকে এই সময়ে সবল রাখলো, এটি ছিল ইতিহাসের অন্ধকারময় যুগ যখন পোপ মণ্ডলী ও রাজাদের বশীভূত রেখেছেন।

`হ্যাঁ, এই অন্ধকারময় যুগে ঈশ্বর তাঁর লোকদের জন্য একটি নিরাপদ স্থান নির্ধারণ করেছিলেন। সর্বাপেক্ষা সঙ্কটময় সময়ে, ঈশ্বর সর্বদা তাঁর লোকদের জন্য একটি নিরাপদ স্থান রেখেছেন। ভয়াবহ সঙ্কটকালে, ঈশ্বরের লোকেরা সর্বদা ঈশ্বরের প্রেম ও পরিচর্যার উপর আস্থা রাখতে পেরেছে। (গীত ৪৬ অধ্যায় পড়ুন।)`

প্রকাশিত ১২:৬ পদে বর্ণীত ১২৬০ বছর এবং প্রকাশিত ১২:১৪ পদে বর্ণীত সাড়ে তিন? বছর উভয় ইতিহাসের একই সময় সম্পর্কে বলছে। (আমরা যদি গণিতটি করি, তাহলে- সাড়ে তিন বছর X যিহূদী বর্ষপঞ্জি অনুসারে বছরে ৩৬০ দিন = ১২৬০ দিন।) বাইবেল সাধারণতঃ বিশেষ বার্তা নির্দেশ করতে প্রতীক কিংবা রূপক ব্যবহার করে। দানিয়েল ও প্রকাশিত বাক্য পুস্তকে, এক দিন সমান এক বছর। বাইবেলের এই সময় বিষয়ক গুরুত্বপূর্ণ নীতিকে ‘দিন-বর্ষ নীতি’ বলা হয়। গণনা ১৪:৩৪ ও যিহিষ্কেল ৪:৬ পদে বাইবেল দিন-বর্ষ নীতি সম্পর্কে বলে।

১২৬০ দিন কখন শুরু হল? এই সময়কালটি তখন শুরু হল যখন ৫৩৮ খ্রীষ্টাব্দে রোমীয়রা অষ্ট্রোগোথদের প্রতিহত করল। অষ্ট্রোগোথরা ছিল বিদেশী। রোমীয়রা অষ্ট্রোগোথদের বিতাড়িত করার পর, ইতিহাসের অন্ধকারময় যুগ শুরু হল। এই সময়টির নামই হচ্ছে ‘অন্ধকারময় যুগ।’ অন্ধকারময় যুগে বহু খ্রীষ্টিয়ান আত্মবিসর্জন দিতে হয়, কারণ তারা বাইবেলের বাধ্য ছিল। তাদের মৃত্যু হল যীশুর আগমন কাল পর্যন্ত একটি নিদ্রা মাত্র। অন্ধকারময় যুগের অস্তিত্ব ছিল ১২৬০ থেকে ১৭৯৮ খ্রীষ্টাব্দ পর্যন্ত। ১৭৯৮ খ্রীষ্টাব্দে ফরাসী শতপতি বার্থিয়ার পোপকে রোম থেকে বিতাড়িত করে।

`দানিয়েল ও প্রকাশিত বাক্য পুস্তক কীভাবে আপনার বিশ্বাসকে সবল করে?`