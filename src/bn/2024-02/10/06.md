---
title:  শয়তানের শেষকালিন আশ্চর্যকাজ, প্রথমাংশ
date:   06/06/2024
---

যীশু আমাদের আশা দেন। তিনি আমাদের রক্ষা করেন। আমাদের পাপের কারণে ক্রুশের উপরে তাঁর মৃত্যু আমাদেরকে তিনি মেনে নিতে বলছেন। শীঘ্রই যীশু আমাদের বাড়ি নিতে আসবেন। তীত ২:১৩ পদ বলে, দ্বিতীয় আগমন হচ্ছে আমাদের ‘পরম ধন্য আশা।’

শয়তান আমাদের আশা নষ্ট করতে চায়। বাইবেলের সত্য এবং ঈশ্বরের পরিত্রাণকারী অনুগ্রহ গ্রহণ করা থেকে লোকদের দূরে সরাবার জন্য শয়তান আশ্চর্যকাজ করবে এবং চিহ্নকার্য দেখাবে।

“পরে স্বর্গ হইতে বহুজলের কলোল ও মহামেঘধ্বনির ন্যায় রব শুনিলাম; যে রব শুনিলাম, তাহাতে বোধ হইল, যেন বীণাবাদক দল আপন আপন বীণা বাজাইতেছে” (প্রকাশিত ১৪:২)। ঈশ্বরের আজ্ঞা পালন করা থেকে এবং যীশুতে বিশ্বাস রাখা থেকে লোকদেরকে দূরে সরাবার জন্য শয়তান চূড়ান্ত যুদ্ধে তার সাধ্যমত সমস্তকিছুই করবে। সুতরাং, ঈশ্বরের আজ্ঞার এবং যীশুর বিশ্বাসের বিরুদ্ধে যায় এমন যেকোন শিক্ষামালার ব্যাপারে আমাদের সাবধান হতে হবে। ঈশ্বরের শেষকালিন মণ্ডলী তার ব্যবস্থা পালন করবে এবং যীশুর বিশ্বাস ধারণ করবে।

`মথি ২৪:২৩-২৭; ২ করিন্থীয় ১১:১৩, ১৪; এবং ২ থিষলনীকীয় ২:৯-১২ পদ পড়ুন। এই পদগুলো শয়তানের মিথ্যাচার সম্পর্কে আমাদের কি বলে, এবং শেষকালে সে কীভাবে কাজ করবে?`

পৃথিবীর শেষ ইতিহাসে, শয়তান মানুষকে ফাঁদে ফেলার জন্য তার শেষ কাজটি করবে: “ভূতদের অদ্ভুত কাজের ক্ষমতার নিদর্শনস্বরূপ আকাশমণ্ডলে অতি দ্রুত বিলক্ষণ অতিপ্রাকৃতিক ধরণের ভয়াবহ দৃশ্যসমূহ প্রকাশ পাবে। দিয়াবলের আত্মাগণ পৃথিবীর রাজগণকে ও সমস্ত জগদ্বাসীদের প্রতারণার জালে আবদ্ধ করাবার জন্য তাদের কাছে ছুটে যাবে এবং শয়তানের সঙ্গে যুক্ত হয়ে স্বর্গের সরকারের বিরুদ্ধে তার শেষ সংগ্রামে অংশী হতে প্ররোচিত করবে। এই মাধ্যমগুলো দ্বারা শাসনকর্তাগণ ও প্রজাগণ সমভাবে প্রতারিত হবে। প্রতারকগণ স্বয়ং খ্রীষ্টের রূপ ধরে এবং জগতের মুক্তিদাতারূপে ভজনার দাবীদার হয়ে আবির্ভূত হবে। তারা সুস্থকরণের মতো অদ্ভুত ও অলৌকিক কাজ সম্পাদন করবে এবং শাস্ত্রের সাক্ষ্য বিরোধী দর্শন ও প্রত্যাশাপ্রাপ্তি স্বর্গ থেকে পেয়েছে বলে স্বীকার করবে।

“মহাপ্রতারণা নাটকের সেরা কাজ হিসেবে স্বয়ং শয়তান খ্রীষ্টের রূপ ধারণ করবে। তার প্রত্যাশাসমূহের পূর্ণতা লাভে, ত্রাণকর্তার আগমনের অপেক্ষা করছে বলে মণ্ডলী দীর্ঘকাল যাবৎ বলে আসছে। আর তখন মহাপ্রতারক এমনভাবে আবির্ভূত হবে যেন খ্রীষ্ট এসেছেন। প্রকাশিত বাক্যে যোহন কর্তৃক ঈশ-পুত্রের বর্ণনার অনুকরণে চোখ ধুাধুানো অতিশয় উজ্জ্বলরূপী জুাকালো ব্যক্তিত্বসদৃশ শয়তান পৃথিবীর বিভিন্ন অংশে মানুষের মাঝে নিজেকে প্রকাশ করবে। প্রকাশিত ১:১৩-১৫।” -ঈলেন জি হোয়াইট, মহাসংঘর্ষ, পৃষ্ঠা: ৭৭৫, ৭৭৬ (৫৪৫)।