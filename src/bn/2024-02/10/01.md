---
title:  মৃতেরা কি আমাদের সঙ্গে কথা বলতে পারে?
date:   01/06/2024
---

### শাস্ত্রপাঠ
উপদেশক ৯:৫; গীত ৬:৫; যোহন ১১:১১-১৪; মহাসংঘর্ষ, ৩১-৩৪ অধ্যায়।

> <p>মুখস্থপদ</p>
> “কারণ প্রভু স্বয়ং আনন্দধ্বনি সহ, প্রধান দূতের রব সহ, এবং ঈশ্বরের ত‚রীবাদ্য সহ স্বর্গ হইতে নামিয়া আসিবেন, আর যাহারা খ্রীষ্টে মরিয়াছে, তাহারা প্রথমে উঠিবে। পরে আমরা যাহারা জীবিত আছি, যাহারা অবশিষ্ট থাকিব, আমরা আকাশে প্রভুর সহিত সাক্ষাৎ করিবার নিমিত্ত একসঙ্গে তাহাদের সহিত মেঘযোগে নীত হইব; আর এইরূপে সতত প্রভুর সঙ্গে থাকিব” (১ থিষলনীকীয় ৪:১৬, ১৭)।

দীর্ঘকাল আগে নয়, লোকেরা মৃত্যু-পূর্ব অভিজ্ঞতা (Near Death Experiences- NDEs) লাভ করতে শুরু করেছে। এনডিই অভিজ্ঞতার ক্ষেত্রে, একজন ব্যক্তি মারা যায়, পরে সে জীবনে ফিরে আসে। জেগে ওঠার পর, সে তার ‘মৃত’ অবস্থায় দেখা ও শোনা সকল বিস্ময়কর অভিজ্ঞতাগুলোর গল্প শোনায়। অযুত অযুত লোক এই গল্পগুলোকে প্রমাণ হিসেবে বিশ্বাস করে যে, মৃত্যু আসলে মৃত্যু নয়। শয়তানের অন্যতম মহা বিথ্যাচার হল দেহ মরার পর আত্মা জীবিত থাকে।

এই মিথ্যাচার বহু আগে সর্পের মাধ্যমে এদনে শুরু হয়েছিল। সর্প হবাকে মিথ্যা বলেছিল: “তখন সর্প নারীকে কহিল, কোন ক্রমে মরিবে না” (আদি ৩:৪)। এই মিথ্যাটি হল একটি মিথ্যা প্রতিজ্ঞা যে, মৃত্যুর পর জীবন অব্যাহত থাকে। এই মিথ্যাটি ছিল একটি মিথ্যা ধর্মের অংশ যা ১৮০০ দশকে ‘ফক্স সিসটারদের’ দ্বারা শুরু হয়েছিল। ফক্স সিসটার বলেছিল যে, তারা মৃত আত্মাদের দ্বারা তাদের প্রশ্নের উত্তর পেয়েছিল। (পরে, সিসটারেরা স্বীকার করেছিল যে, তারা মিথ্যা বলেছে। আত্মারা তাদের সঙ্গে মোটেও যোগাযোগ করেনি।)

শয়তানের মিথ্যাচারের বিরুদ্ধে ‘পবিত্র বাইবেলই’ হচ্ছে একমাত্র প্রতিরক্ষা।