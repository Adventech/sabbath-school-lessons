---
title:  শয়তানের শেষকালিন আশ্চর্যকাজ, প্রথমাংশ
date:   05/06/2024
---

`শয়তানের শেষকালিন ফাঁদ ও মিথ্যাচারের কতগুলো কি কি? উত্তরের জন্য মথি ২৪:৫, ১১, ২৪; ২ থিষলনীকীয় ২:৭-৯; প্রকাশিত ১৩:১৩, ১৪; এবং ১৬:১৩, ১৪ পদ পড়ুন।`

দ্বিতীয় আগমনের কেবলই আগে শয়তান মানুষকে ধোকা দেবার জন্য অনেক আশ্চর্যকাজ করবে। অ্যাঞ্জেল রড্রিগুয়েজ ব্যাখ্যা করে বলেন যে, শেষকালে শয়তান বহু লোককে কীভাবে ঠকাবে: “শয়তানের সফলতার রহস্য কি? মন্দাত্মারা কি তাদের শক্তিশালী বার্তার দ্বারা লোকদেরকে শয়তানের ভজনা করার জন্য ভুলাবে? না, তারা জোরালো আশ্চর্যকাজ ও চিহ্নকার্য করবে। এই আশ্চর্যকাজগুলো লোকদের হৃদয় স্পষ্ট করবে কিন্তু তাদের মন স্পর্শ করবে না। আশ্চর্যকাজগুলো ঈশ্বর হতে আগত নয়। যীশু ও শয়তানের মধ্যকার মহাসংঘর্ষ যেমনিভাবে সমাপ্ত হবে, মন্দাত্মারা প্রায় প্রত্যেকের নিয়ন্ত্রণ নেবে। জগতের প্রায় প্রত্যেকে শয়তানের এই জোরালো মিথ্যাচার বিশ্বাস করবে যে, মৃতেরা আমাদের সঙ্গে কথা বলতে পারে।” -দ্যা ক্লোজিং অফ দ্যা কসমিক কনফ্লিক্ট: রোল অফ্ দ্যা থ্রি অ্যাঞ্জেল’স মেসেজেস, পৃষ্ঠা: ৬।

সত্য বিষয়ে আমরা যেন প্রতারিত না হই, সে জন্য আমরা অবশ্যই কেন আমাদের আবেগের উপর নির্ভর করব না? আমাদের বিশ্বাসের অভিজ্ঞতার ক্ষেত্রে আবেগ-অনুভূতির কি ভূমিকা রয়েছে? শয়তান কীভাবে আমাদের আবেগউপলব্ধির নিয়ন্ত্রণ নিতে চেষ্টা করে? সে কীভাবে আমাদের এটা ভাবতে প্রলুব্ধ করে যে, বাইবেল আমাদের যা করতে বলে তদ্পেক্ষা আমাদের আবেগ-অনুভূতি অধিক গুরুত্বপূর্ণ কেন?

“শয়তান দীর্ঘকাল যাবৎ বিশ্বকে প্রতারিত করার জন্য চূড়ান্ত প্রচেষ্টার জন্য প্রস্তুতি গ্রহণ করে আসছে . . .। যে একটু একটু করে আত্মিকবাদের উন্নয়নে তার প্রতারণার সেরা কাজের জন্য পথ প্রস্তুত করেছে। যে এখনো তার পরিকল্পনার বাস্তবায়নে পৌঁছাতে পারেনি ; কিন্তু এটি যুগের একেবারে শেষ সময়ে পূর্ণ হবে . . .। কেবলমাত্র যারা তাঁর বাক্যে বিশ্বাসের মাধ্যমে ঈশ্বরের শক্তি দ্বারা সুরক্ষিত তারা ব্যতিরেকে সমগ্র বিশ্ব এই প্রতারণার ন্যক্কারজনক স্থানে ভেসে যাবে। এই লোকদের অতি দ্রুত এক সর্বনাশা নিরাপত্তার দিকে ঘুম পড়ানো হচ্ছে, যা থেকে তারা ঈশ্বরের ক্রোধের বর্ষণ দ্বারা জাগরিত হবে।” -ঈলেন জি হোয়াইট, মহাসংঘর্ষ, পৃষ্ঠা: ৬৯৭ (৪৮৯)।

`শয়তানের কতগুলো ফাঁদ ও মিথ্যা কি কি, যা থেকে যীশু আমাদের রক্ষা করেন, কারণ আমরা বাইবেল বিশ্বাস করি?`