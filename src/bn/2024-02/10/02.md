---
title:  আত্মাদের সঙ্গে কথা বলার বিপদ
date:   02/06/2024
---

কিছু লোক বিশ্বাস করে যে, মৃত্যু হচ্ছে একটি নতুন জীবনের সূচনা। এই ধারণাটি একটি মিথ্যাচার। মিথ্যাচার আসছে এই ভ্রান্ত শিক্ষা থেকে যে, মৃত্যুর পর আত্মা জীবিত থাকে। রোমীয় ধর্মগুলো এই মিথ্যা শিক্ষা দিত। এটি কীভাবে শুরু হল? রোমীয় সরকার খ্রীষ্টধর্মকে নাগরিকদের কাছে জনপ্রিয় করে তুলতে চেয়েছিল। তাই, শীঘ্রই খ্রীষ্টিয়ান নেতারা এই মিথ্যাচারটি শিক্ষা দিতে শুরু করল যে, আত্মা অনন্তজীবি; ফলে, রোমের নাগরিকরা আগ্রহের সঙ্গে খ্রীষ্টধর্ম গ্রহণ করতে থাকলো এবং মণ্ডলীতে যোগ দিতে থাকলো। “প্রাকৃতিক অনৈতিকতা শিক্ষা, প্রথমতঃ পৌত্তলিক দর্শন বিদ্যা থেকে ‘আনয়ন’ করা হয়েছিল এবং মহা ধর্মভ্রষ্টতার অন্ধকারে খ্রীষ্টান বিশ্বাসে একত্রে মিশ্রিত করা হয়েছিল, যা সত্যকে উচ্ছিন্ন করেছে।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৫৪৯।

> <p></p>
> “আর যাহারা শরীর বধ করে, কিন্তু আত্মা বধ করিতে পারে না, তাহাদিগকে ভয় করিও না; কিন্তু যিনি আত্মা ও শরীর উভয়ই নরকে বিনষ্ট করিতে পারেন, বরং তাঁহাকেই ভয় কর” (মথি ১০:২৮)।

`আত্মা অনন্তজীবি শীর্ষক মিথ্যাচারের বিষয়ে এই পদটি কি বলে?`

সদাপ্রভু তাঁর লোকদের সাবধান করেছিলেন যে, তারা যেন যাদুবিদ্যা অনুশীলন না করে: “যে মন্ত্র ব্যবহার করে, বা গণক, বা মোহক, বা মায়াবী, বা ঐন্দ্রজালিক, বা ভূতড়িয়া, বা গুনিন বা পে্রতসাধক। কেননা সদাপ্রভু এই সকল কার্যকারীকে ঘৃণা করেন” (দ্বিতীয় বিবরণ ১৮:১১, ১২)। যে কেউ যাদুবিদ্যা অনুশীলন করেছে, তাকে পাথর ছুড়ে হত্যা করা হয়েছে (লেবীয় ২০:২৭)। আমরা হয়ত মনে করতে পারি যে, এই শাস্তি অত্যন্ত নিষ্ঠুর। কিন্তু, মিথ্যা দেবতাদের আরাধনা থেকে ইস্রায়েল সন্তানদের রক্ষা করার জন্য মায়াবী, গণক ও ঐন্দ্রজালিকদের হত্যা করার নির্দেশ দিয়েছেন।

মন্দাত্মারা যাদু ও যাদুকরদের নিয়ন্ত্রণ করে। যখন আমরা যাদু বা ইন্দ্রজাল প্রয়োগ করি, তখন মন্দাত্মারা কৌশলে আমাদের ভ্রান্ত উপসনার দিকে চালিত করে। মৃতদের সঙ্গে কথা বলার জন্য যখন আমরা তাদের যাদু ব্যবহার করি, তখন আমরা আসলে মন্দাত্মাদের উপাসনা করি। মৃতদের সঙ্গে কথা বলার এই বিশ্বাসটি হচ্ছে মানুষকে নিজের দাস বানানোর জন্য শয়তানের একটি বড় পরিকল্পনা। কিন্তু যীশু আমাদের মন্দাত্মা এবং তাদের যাদু থেকে রক্ষা করছেন।

`উপদেশক ৯:৫; ইয়োব ৭:৭-৯; ও যিশাইয় ৮:১৯, ২০ পদ পড়ুন। এই পদগুলো মৃত্যু এবং মৃতদের সঙ্গে যোগাযোগের ব্যাপারে কি শিক্ষা দেয়?`

মৃত্যুর পর মৃতেরা সরাসরি স্বর্গে চলে যায় শীর্ষক বিশ্বাসটি দীর্ঘকাল ধরে আমাদের চারপাশে প্রচলিত রয়েছে। এই ধারণাকে সমর্থন দেবার জন্য লোকেরা বাইবেলের কিছু পদ বিকৃতভাবে ব্যবহার করে থাকে। কিন্তু এই বিশ্বাস তাদেরকে শয়তানের বিরুদ্ধে সুরক্ষা দিতে পারে না- এখনও পারে না কিংবা শেষকালেও পারবে না।