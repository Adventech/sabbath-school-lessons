---
title:  নূতন নিয়মে মৃত্যু
date:   04/06/2024
---

`যোহন ১১:১১-১৪, ২১-২৫; ২ তীমথিয় ১:১০; ১ করিন্থীয় ১৫:৫১-৫৪; এবং ১ থিষলনীকীয় ৪:১৫-১৭ পদ পড়ুন। মৃত্যু সম্পর্কে নূতন নিয়মের লেখকরা কি বলেন? তাদের কথাগুলো কীভাবে পুরাতন নিয়মের বক্তব্যের সঙ্গে তুলনা করা যায়?`

মৃত্যুর রূপক হিসেবে বাইবেলে ৫৩ বার ‘নিদ্রা’ শব্দটি ব্যবহৃত হয়েছে। বাইবেল লেখকরা একমত যে, আত্মা অনন্তকাল বাঁচে না। এছাড়া, বাইবেল বলে যে, দেহের মৃত্যুর পর আত্মা বেঁচে থাকে না।

দ্বিতীয় আগমনে মৃতের প্রতি যা ঘটে তা নূতন নিয়ম আমাদের জানাচ্ছে। যীশু তাদের তুলবেন।

নূতন নিয়মের প্রথম চারটি পুস্তককে সুসমাচার পুস্তক বলা হয়। সুসমাচার আমাদের শিক্ষা দেয় যে, একমাত্র যীশু আমাদের অনন্তজীবন দিতে পারেন। নরকের মন্দাত্মারা আমাদের কাছ থেকে এই উপহার ছিনিয়ে নিতে পারে না। ক্রুশের উপরে, যীশুর মৃত্যুর বিরুদ্ধে যুদ্ধজয় করলেন। যীশু যখন মৃত্যু থেকে উঠলেন, তখন তাঁর জীবন একটি প্রতিজ্ঞায় প্রবর্তিত হল: তাঁর দ্বিতীয় আগমনে তিনি তাঁর সকল অনুসারীদের পুনরুত্থিত বা জাগ্রত করবেন।

পৌলের কথাগুলো দেখুন: “কেননা মৃতগণের উত্থাপন যদি না হয়, তবে খ্রীষ্টও উত্থাপিত হন নাই। আর খ্রীষ্ট যদি উত্থাপিত না হইয়া থাকেন, তাহা হইলে তোমাদের বিশ্বাস অলীক, এখনও তোমরা আপন আপন পাপে রহিয়াছ। সুতরাং যাহারা খ্রীষ্টে নিদ্রাগত হইয়াছে, তাহারাও বিনষ্ট হইয়াছে” (১ করিন্থীয় ১৫:১৬- ১৮)। এই পদগুলো আমরা কীভাবে বুঝতে পারি যদি মৃতেরা ইতোমধ্যে স্বর্গে থাকে? তারা যদি এ মুহূর্তে ঈশ্বরের সঙ্গে স্বর্গে জীবিত অবস্থান করে, তাহলে তার কি করে ‘হারানো’ হতে পারে?

পৌলের বার্তা হল এটা যে, আমাদের পুনরুত্থিত করার ব্যাপারে যীশুর প্রতিজ্ঞায় আমরা আস্থা রাখতে পারি, কারণ তিনি (যীশু) নিজে পুনরুত্থিত হয়েছেন। যীশু যদি কখনও মৃত্যু থেকে পুনরুত্থিত না হতেন, তাহলে ‘আপনার বিশ্বাসের কোন মূল্য নেই’ কিংবা আপনার বিশ্বাস অসার। অধিকতর মন্দ বিষয় হল, আমাদের ক্ষমা হত না। সকল মৃতরা ভূমিতেই মিশে থাকত। তারা কখনও মৃত্যু থেকে উঠত না। কিন্তু ঈশ্বরকে ধন্যবাদ, যীশু মৃত্যু থেকে উঠেছেন! সুতরাং, যখন তিনি বলেন যে, তিনি আমাদের পুনরুত্থিত করবেন, তখন আমরা তাঁর উপর আস্থা রাখতে পারি।

পিতর বলেন, “অক্ষয়, বিমল ও অজর দায়াধিকারের নিমিত্ত দিয়াছেন; সেই দায়াধিকার স্বর্গে তোমাদের নিমিত্ত সঞ্চিত রহিয়াছে” (১ পিতর ১:৪)। মৃতেরা যদি ইতোমধ্যে স্বর্গে গিয়ে থাকে, তাহলে পিতর কেন বলবেন যে, স্বর্গে আমাদের জন্য আশীর্বাদ তোলা রয়েছে? নূতন নিয়মের লেখকরা আনন্দের সঙ্গে সেই সময়ের প্রতি দৃষ্টি দিচ্ছেন যখন যীশু তাঁর দ্বিতীয় আগমনের সময় মৃতদের পুনরুত্থিত করবেন। এই প্রতিজ্ঞা নূতন নিয়মের লেখকদের আশায় পূর্ণ করেছে এবং সঙ্কটকালে তাদের সাহস যুগিয়েছে।