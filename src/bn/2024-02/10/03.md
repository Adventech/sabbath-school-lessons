---
title:  পুরাতন নিয়মে মৃত্যু
date:   03/06/2024
---

`মৃত্যু সম্পর্কে গীত ৬:৫; ১ রাজাবলি ২:১০; ১১:৪৩; ১৪:২০ পদ কি শিক্ষা দেয়?`

পুরাতন নিয়ম শিক্ষা দেয় না যে, আত্মা অনন্তকাল বাঁচে এবং দেহ মরা যায়। অথবা, পরিত্রাণ-প্রাপ্তরা অনন্তজীবনের জন্য স্বর্গে উড়াল দেয় না। আমরা বাইবেলে কোথাও পাই না যে, হারিয়ে যাওয়া লোকেরা মৃত্যুর পর নরকে নেমে যায় না। অথবা, তারা অনন্ত আগুনে অনন্তকাল ধরে পোড়ে। বাইবেল শিক্ষা দেয় যে, মৃত্যু হল ঘুম। বাইবেলের কিং জেমস সংস্করণ মৃত্যুর বিষয়ে এটি রূপক হিসেবে ব্যবহার করছে। রাজা (দায়ূদ) যখন মারা যান, তখন তিনি “আপন পিতৃলোকদের সহিত নিদ্রাগত এবং দায়ূদ-নগরে কবরপ্রাপ্ত হইলেন” (১ রাজাবলি ২:১০; উদাহরণের জন্য পড়ুন, ১৫:২৪)। যে কবি গীতসংহিতা ১৩ অধ্যায় লিখেছেন, তিনি এও বিশ্বাস করেন যে, মৃত্যু হচ্ছে ঘুমের সমতুল্য: “হে সদাপ্রভু, আমার ঈশ্বর, দৃষ্টিপাত কর, আমাকে উত্তর দেও; আমার চক্ষু আলোকময় কর, পাছে আমি মৃত্যু-নিদ্রায় নিদ্রিত হই” (গীত ১৩:৩; ৯০:৫)। ইয়োবও মৃত্যুকে ঘুমের সঙ্গে তুলনা করছেন: “তদ্রƒপ মনুষ্য শয়ন করিলে আর উঠে না, যাবৎ আকাশ লুপ্ত না হয়, সে জাগিবে না, নিদ্রা হইতে জাগরিত হইবে না” (ইয়োব ১৪:১২)। গীত ১৭ অধ্যয়ের রচয়িতা যুক্ত করে বলছেন: “আমি ত ধার্মিকতায় তোমার মুখ দর্শন করিব, জাগিয়া তোমার মূর্তিতে তৃপ্ত হইব” (গীত ১৭:১৫)।

যখন কোন অসূরীয় সেনা লড়াইয়ে মারা যায়, সৈনিকের মৃত্যুকে তখন ‘মহানিদ্রা’ বলে আখ্যা দেওয়া হয় (গীত ৭৬:৬)। অর্থাৎ, মৃতরা যে আকাশে ভেসে বেড়ায় এবং আমাদের সঙ্গে যোগাযোগের জন্য অপেক্ষা করে শীর্ষক ধারণাটি বাইবেলের মতবাদ নয়।

মৃত্যু বিষয়ক বাইবেলের সত্য যদি আমরা না বুঝি, তাহলে আমরা সহজেই শয়তানের মিথ্যাচারে বিশ্বাস করব। “অনেকে সেই মন্দ আত্মা দ্বারা পরিচালিত হবে যে প্রিয়জন বা বন্ধুগণের ছদ্মবেশ ধারণ করে অতিশয় বিপজ্জনক ধর্মদ্রোহিতা ঘোষণা করবে। এই দর্শনার্থীদের আবেদন আমাদের কোমল সহানুভূতিকে স্পর্শ করবে এবং তাদের ভণ্ডামি টিকিয়ে রাখার জন্য তারা অলৌকিক কাজ সাধন করবে। আমাদেরকে বাইবেলের এই সত্য দ্বারা তাদের মোকাবিলার জন্য প্রস্তুত থাকতে হবে এই যে, মৃতেরা কিছুই জানে না এবং যারা এভাবে আবির্ভূত হয় তারা দিয়াবলের আত্মা”। -ঈলেন জি হোয়াইট, মহাসংঘর্ষ, ৬৯৫।

`মৃত্যুর বিষয়ে দানিয়েল ১২:২ ও ইয়োব ১৯:২৫, ২৬ পদ কি বলে?`

যখন আমরা মৃত্যুবরণ করি, আমরা দ্বিতীয় আগমন পর্যন্ত নিদ্রিত থাকব। সে সময়ে, যীশু আমাদের মৃত্যু থেকে তুলবেন।