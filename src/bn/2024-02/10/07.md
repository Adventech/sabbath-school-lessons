---
title:  অতিরিক্ত আলোচনা
date:   07/06/2024
---

লী স্টে্রাাবেল এনডিইগুলোর (বা মৃত্যু-পূর্ব অভিজ্ঞতাগুলো) বিষয়ে একটি বই লেখেন। স্টে্রাবেল তার ‘এ কেস ফর হেভেন’ বইয়ে সেই সব ‘মৃত’ ব্যক্তিদের বিষয়ে লেখেন যারা মৃত্যুর পর এনডিই অভিজ্ঞতাগুলো লাভ করেছে। ষ্টোবেল বলেন, এনডিইএস হচ্ছে প্রমাণ যে, মৃত্যুর পর মানুষ কোনভাবে জীবিত থাকে। একটি উদাহরণ হল: “হৃদযন্ত্রের অস্ত্রপচার চলাকালে একটি মেয়ে এনডিই অভিজ্ঞতা লাভ করে। সে জানায় যে, এনডিই’র মাধ্যমে সে তার ভাইয়ের সঙ্গে মিলিত হয়েছিল। মেয়েটি এতে অবাক হয়েছিল, কারণ তার কোনো ভাই ছিল না। মেয়েটি যখন মৃত্যু থেকে জেগে ওঠে, তখন সে তার বাবাকে ঘটনাটি বলে। তার বাবা তাকে প্রথম বারের মত জানায় যে, মেয়েটির একজন ভাই ছিল। কিন্তু সে মেয়েটির জন্মের আগেই মারা গিয়েছিল।” -লী স্টে্রাবেল, এ কেস ফর হেভেন, পৃষ্ঠা: ৬৯।

“আমাদের কেবলই সম্মুখে “সেই পরীক্ষাকাল ... যাহা পৃথিবী-নিবাসীদের পরীক্ষা করিবার জন্য সমস্ত জগতে” উপস্থিত হইবে। প্রকাশিত বাক্য ৩:১০। যাদের বিশ্বাস ঈশ্বরের বাক্যের ওপর দৃঢ়রূপে স্থাপিত হয়নি তারা প্রতারিত হবে এবং পরাজিত হবে। শয়তান “সর্বপ্রকার অধার্মিকতার প্রতারণার সহিত কাজ করে” যেন মনুষ্য-সন্তানগণকে নিয়ন্ত্রণ করতে পারে এবং তার প্রতারণাসমূহ অবিরত বৃদ্ধি পায়। কিন্তু মানুষ যদি স্বেচ্ছায় তার প্রলোভনের কাছে নিজেকে সমর্পণ করে, কেবলমাত্র তখনই প্রলোভন তাকে পেয়ে বসে। যারা একান্তভাবে সত্যের জ্ঞানের অন্বেষণ করছে এবং আজ্ঞাবহতার মাধ্যমে তাদের জীবন পবিত্রীকৃত করার জন্য প্রাণপণ চেষ্টা করছে, অতঃপর নিজেকে সংগ্রামের জন্য প্রস্তুত করতে তাদের সাধ্য মত চেষ্টা চালাচ্ছে, তারা, সত্যের ঈশ্বরে, এক নিশ্চিত সুরক্ষা খুঁজে পাবে। “তুমি আমার ধৈর্যে্যর কথা রক্ষা করিয়াছ, এই কারণ আমিও তোমাকে . . . রক্ষা করিব” (১০ পদ), ত্রাণকর্তা এই প্রতিশ্রুতি দিয়েছেন। তাঁতে নির্ভরকারী একটি আত্মাকেও শয়তান কর্তৃক পরাভূত হবার জন্য একাকী ফেলে না রেখে বরং তিনি তাঁর লোকদেরকে রক্ষা করার জন্য অতি সত্বর স্বর্গ থেকে প্রত্যেক দূত পাঠাবেন” -ঈলেন জি হোয়াইট, মহাসংঘর্ষ, পৃষ্ঠা: ৬৯৫ (৪৮৮)।

**আলোচ্য প্রশ্নাবলী**:

`মানুষের মনের উপর নিয়ন্ত্রণ নেবার জন্য শয়তান বর্তমানে কি কৌশল ও কি মিথ্যাচার ব্যবহার করছে? লোকদের উপরে নিয়ন্ত্রণ নেবার জন্য শয়তান কীভাবে টিভি শোগুলো, চলচ্চিত্রগুলো ও সামাজিক যোগাযোগ মাধ্যমগুলো ব্যবহার করছে?`

`ধরুন, আপনার একজন বন্ধু আছে যে-কিনা তার প্রিয়জন হারিয়েছে। আপনার বন্ধু বিশ্বাস করে যে, তার প্রিয়জন স্বর্গে আছে। আপনার সেই বন্ধুকে সাহায্য করার জন্য আপনি কি বলবেন? আপনার সেই বন্ধুর সঙ্গে আপনি কীভাবে আপনার সত্য সহভাগ করবেন? আপনি কি বলবেন? আপনি তাকে কি বলবেন ‘না’?`