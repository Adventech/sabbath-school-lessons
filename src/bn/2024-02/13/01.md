---
title:  ঈশ্বরের প্রেম বিজয়ী হয়
date:   22/06/2024
---

### শাস্ত্রপাঠ
প্রকাশিত ২২:১১, ১২; যোহন ১৪:১-৩; মহাসংঘর্ষ, ৩৯-৪২ অধ্যায়।

> <p>মুখস্থপদ</p>
> “পরে আমি সিংহাসন হইতে এই উচ্চ বাণী শুনিলাম, দেখ, মনুষ্যদের সহিত ঈশ্বরের আবাস; তিনি তাহাদের সহিত বাস করিবেন, এবং তাহারা তাঁহার প্রজা হইবে; এবং ঈশ্বর আপনি তাহাদের সঙ্গে থাকিবেন, ও তাহাদের ঈশ্বর হইবেন। আর তিনি তাহাদের সমস্ত নেত্রজল মুছাইয়া দিবেন; এবং মৃত্যু আর হইবে না; শোক বা আর্তনাদ বা ব্যথাও আর হইবে না; কারণ প্রথম বিষয় সকল লুপ্ত হইল” (প্রকাশিত ২১:৩, ৪)।

আমাদের ভবিষ্যৎ নিয়ে ভয় করার প্রয়োজন নেই। আমাদের আশা আছে। নিঃসন্দেহে, আমরা জানি যে, সঙ্কটকাল আসছে। আমরা জানি, যীশুতে আমাদের বিশ্বাসের জন্য আমরা যতনা ভুগবো। কিন্তু, যেহেতু আমাদের আশা আছে যে, শুভ দিন আসছে, সেহেতু এখন আমরা আনন্দে জীবন যাপন করতে পারি।

১৯৩৩-১৯৪৫ সাল পর্যন্ত ফ্রাঙ্কলিন ডি রুশভেল্ট ছিলেন আমেরিকার রাষ্ট্রপতি। ঐ বছরগুলোতে যুক্তরাষ্ট্রের ইতিহাসে সর্বাপ্রেক্ষা কঠিন সঙ্কটগুলো আসে। সেই সময়ে, পোলিও রোগের কারণে রাষ্ট্রপতি রুশভেল্টের পা দুটি ছিল পঙ্গু। সাহায্য ছাড়া তিনি হাঁটতে পারতেন না। রুশভেল্ট লেখেন, “আমরা সর্বদা বিশ্বাস রেখেছি যে, সুদিন ও সুন্দর ভবিষ্যত আমাদের জন্য অপেক্ষা করছে।” ১৯০০ দশকে আলবার্ট আইনস্টাইন ছিলেন অন্যতম একজন তুখোড় ব্যক্তি। তিনি লেখেন, “গতকাল থেকে শিক্ষা নেও। আজকের জন্য বাঁচো। আগামীর জন্য আশা রাখ।”

আমাদের শেষ পাঠে, স্বর্গীয় ইতিহাসের সর্বাপ্রেক্ষা উত্তেজনাপূর্ণ সময়ে আমরা আমাদের জন্য যীশুর প্রেম দেখব। যীশুর প্রেম কখনও বিফল হয় না। এছাড়া, ভালো ও মন্দের মধ্যকার মহাসংঘর্ষে আমরা যীশুকে বিজয়ী হতে দেখব। বাইবেলের শেষ পুস্তক, অর্থাৎ প্রকাশিত বাক্য পুস্তক, আমাদের আজকের জন্য, আগামী দিনের জন্য এবং অনন্তকালের জন্য আশা দেয়।