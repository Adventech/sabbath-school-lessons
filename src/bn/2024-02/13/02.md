---
title:  সঙ্কটকালে আশা
date:   23/06/2024
---

`দ্বিতীয় আগমনের কেবলই পূর্বে কি ঘটবে? উত্তরের জন্য প্রকাশিত ২২:১১, ১২; দানিয়েল ১২:১, ২; এবং যিরমিয় ৩০:৫-৭ পদ পড়ুন।`

আমরা এখন পরীক্ষাকালিন সময়ের মধ্যে আছি। ঈশ্বর পৃথিবীর প্রত্যেকের পরীক্ষা নিচ্ছেন। শীঘ্রই প্রত্যেকে যীশুর পক্ষে কিংবা তাঁর বিপক্ষে একটি সিদ্ধান্ত নেবে। পরে পরীক্ষাকাল শেষ হবে, এবং একটি সঙ্কটকাল শুরু হবে: “আর এমন সঙ্কটের কাল উপস্থিত হইবে, যাহা মনুষ্যজাতির স্থিতিকাল অবধি সেই সময় পর্যন্ত কখনও হয় নাই” (দানিয়েল ১২:১)। প্রকাশিত ১৬ অধ্যায়ে, ঈশ্বরের ক্রোধ সাতটি শেষ সঙ্কটের মধ্য দিয়ে নেমে আসবে। যারা যীশুকে অগ্রাহ্য করবে, তাদের প্রত্যেকের উপরে এই সাতটি সঙ্কট পতিত হবে। সাতটি সঙ্কট আমাদের দশটি আঘাত স্মরণ করিয়ে দেয় যা ঈশ্বর মিশরের প্রতি বর্ষণ করেছিলেন। ঈশ্বর ইস্রায়েল-সন্তানদেরকে দশটি আঘাত থেকে রক্ষা করেছিলেন। একইভাবে, ঈশ্বর তাঁর বিশ্বস্ত লোকদেরকে সাতটি আঘাত থেকে রক্ষা করবেন। দানিয়েল ১২:১ পদে, ঈশ্বরের প্রতিজ্ঞা দেখুন: “তৎকালে তোমার স্বজাতীয় যে কাহারও নাম পুস্তকে লিখিত পাওয়া যাইবে, সে উদ্ধার পাইবে।” দানিয়েল ১২:১ পদ কোন্ বইয়ের বিষয় বলছে? ‘জীবন-পুস্তক’ (ফিলিপীয় ৪:৩; প্রকাশিত ১৩:৮; ২০:১২, ১৫; ২২:১৯ পদ পড়ুন)। আমরা যদি যীশুর প্রতি বিশ্বস্ত থাকি, তাহলে, তিনি তাঁর জীবন-পুস্তক থেকে আমাদের নাম কাটবেন না (প্রকাশিত ৩:৫)।

`১ যোহন ৩:১-৩; ৮:২৯; ও ১৪:৩০ পদ পড়ুন। কোন্ একমাত্র উপায়ে আপনি সঙ্কটকালের জন্য প্রস্তুত থাকতে পারেন?`

যীশু সঙ্গে আমাদের একটি সুসম্পর্ক থাকতে হবে। যীশুর জন্য আমাদের প্রেম অবশ্যই এতটাই সুগভীর ও মজবুত হতে হবে যেন কোন কিছুই আমাদের অন্তরকে বদলাতে না পারে। পবিত্র আত্মার সহায়তায়, আমরা সমস্তকিছুর মাধ্যমে যীশুকে তুষ্ট করতে পারি। যখন আমরা বাইবেলের সত্যে বিশ্বাস করি, আত্মা আমাদের হৃদয়কে পরিষ্কার ও পবিত্র করেন, ঠিক যীশুর মত।

`সঙ্কটকালের ব্যাপারে ঈশ্বর আমাদের কি প্রতিজ্ঞা করছেন? উত্তরের জন্য গীত ২৭:৫; ৯১:১-১১; প্রকাশিত ৩:১০-১২ পদ পড়ুন। এই প্রতিজ্ঞা কীভাবে আমাদের আশা দেয়?`

সঙ্ককালে একজন সহায় ছাড়া আমরা কীভাবে বাঁচবো, সে-ব্যাপারে কিছু লোক বাইবেলের সত্যকে ভুলভাবে বুঝে থাকে। হ্যাঁ, তাঁর পক্ষে কিংবা বিপক্ষে সকল লোকের চূড়ান্ত সিদ্ধান্ত গ্রহণের পর, যীশু স্বর্গীয় ধর্মধামে তাঁর কাজ সমাপ্ত করবেন। কিন্তু যীশু আমাদের প্রতিজ্ঞা করছেন যে, তিনি সর্বদা আমাদের সঙ্গে সঙ্গে থাকবেন (মথি ২৮:২০)। সঙ্কটকাল চলাকালে, তাঁর পবিত্র আত্মা আমাদের হৃদয়ে বাস করবেন। আমাদের রক্ষা করার জন্য তিনি তাঁর পবিত্র দূতদের প্রেরণ করবেন।