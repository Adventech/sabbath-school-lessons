---
title:  পৃথিবীর ১০০০ বছর
date:   25/06/2024
---

দ্বিতীয় আগমন দিয়ে প্রকাশিত ১৯ অধ্যায় শেষ হচ্ছে। হারিয়ে যাওয়া মানুষগুলো সে সময় বিনষ্ট হবে। কিন্তু গল্প এখানে শেষ নয়। প্রকাশিত ২০ অধ্যায় আমাদের কাছে একটি সময়ের পরিচয় করিয়ে দেয় যা ১০০০ বছর চলবে।

`দ্বিতীয় আগমনে শয়তানের প্রতি কি ঘটছে? উত্তরের জন্য প্রকাশিত ২০:১-৩ পদ পড়ুন।`

প্রকাশিত ২০:১-৩ পদ রূপক ব্যবহার করছে। শয়তান সত্যি সত্যি শৃঙ্খলাবদ্ধ নয় এবং একটি কারাক‚পে বন্দি নয়। কারণ, ১০০০ বছর, শয়তান পৃথিবী ছাড়তে পারছে না। এ সময় শয়তান ও তার দূতেরা ছাড়া কেউ জীবিত নেই। সুতরাং, মিথ্যাচার ও চাতুরির জন্য শয়তান কাউকে পাচ্ছে না। স্বর্গে শয়তান ও তার সঙ্গীরা যুদ্ধে পরাজিত হবার পর, তাদের প্রতি যা ঘটেছিল তা আমরা ২ পিতর ২:৪ পদে জানতে পাই: “কারণ ঈশ্বর পাপে পতিত দূতগণকে ক্ষমা করেন নাই, কিন্তু নরকে ফেলিয়া বিচারার্থে রক্ষিত হইবার জন্য অন্ধকারের কারাক‚পে সমর্পণ করিলেন।” সুতরাং, দ্বিতীয় আগমনের পর, শয়তান ১০০০ বছর পর্যন্ত পৃথিবী ত্যাগ করতে পারবে না। তার লড়াইয়ের কারণে যে ধ্বংসযজ্ঞ সৃষ্টি হয়েছে, তা সে দেখবে।

২ পিতর ২:৪ পদে, ‘অন্ধকারের কারাক‚পে’ কথাটি যে গ্রিক শব্দটি থেকে এসেছে, সে গ্রিক শব্দটির অর্থ হল- ‘গভীর অন্ধকারময় গর্ত।’ যীশু সমস্তকিছু সৃষ্টি করার পূর্বে, পৃথিবী কেমন দেখাতো, সেটা বোঝাতে গ্রিক ভাষার পুরাতন নিয়মটি এই একই শব্দ ব্যবহার করছে: “পৃথিবী ঘোর ও শূন্য ছিল, এবং অন্ধকার জলধির উপরে ছিল, আর ঈশ্বরের আত্মা জলের উপরে অবস্থিতি করিতেছিলেন” (আদি ১:২)। গ্রিক ভাষার পুরাতন নিয়মে ব্যবহৃত ‘জলধি’ কথাটি গ্রিক ‘এম্বিসস’ শব্দ থেকে এসেছে। ‘এম্বিসস’ শব্দটি আমাদের বুঝতে সাহায্য করে যে, পৃথিবীতে তখন কোনো প্রাণ ছিল না। সুতরাং, ‘গভীর অন্ধকারময় গর্ত’ কোনো মাটির নিচের গুহা ছিল না কিংবা মহাকাশে কোনো বিশাল কৃষ্ণগহ্বর ছিল না। না, ‘এম্বিসস’ শব্দটি ব্যাখ্যা করছে যে, দ্বিতীয় আগমনের পূর্বে শয়তানের পাপকাজ এই পৃথিবীকে কীভাবে সম্পূর্ণরূপে বিনষ্ট করেছে। পাপ এই পৃথিবীকে শূন্য ও নিষ্প্রাণ করেছে, ঠিক যেমনটা পূর্বে ছিল- প্রাণের দ্বারা পৃথিবী পূর্ণ করার পূর্বে এবং ছয় দিনে সমস্তকিছু সৃষ্টি করার পূর্বে।

যিরমিয় ৪:২৩-২৬; ২৫:৩৩; এবং যিশাইয় ২৪:১, ৩, ৫ পদ পড়ুন। যিরমিয় ও যিশাইয় পৃথিবীর বিষয় কি বলেন, এবং যীশুর দ্বিতীয় আগমনকালে পৃথিবী কেমন দেখাবে, সে-বিষয় কি বলেন।

দ্বিতীয় আগমনে পৃথিবী বিনষ্ট হচ্ছে। পৃথিবীতে কেউ বেঁচে থাকছে না। শয়তান ও তার সঙ্গীরা তাদের দুরাচারগুলো উপলব্ধি করার জন্য একাকি পরিত্যাক্ত হচ্ছে।