---
title:  যীশু শীঘ্র আসছেন!
date:   24/06/2024
---

`যোহন ১৪:১-৩ ও তীত ২:১১-১৪ পদ পড়ুন। যখন আমরা সঙ্কটকাল আসার প্রসঙ্গ নিয়ে ভাবি, তখন এই পদগুলো কেন আমাদের প্রচুর আশা দেয়?`

“তোমাদের হৃদয় উদ্বিগ্ন না হউক; ঈশ্বরে বিশ্বাস কর, আমাতেও বিশ্বাস কর” (যোহন ১৪:১)। এই কথাগুলো হচ্ছে একটি প্রতিজ্ঞা। যীশু কখনও আমাদের ত্যাগ করবেন না। আমাদের বাড়ী নেবার জন্য তিনি আবার আসবেন। এই পৃথিবী আমাদের বাড়ী নয়। একটি উত্তম দিন আসছে। হ্যাঁ, অত্যাচারের ও তাড়নার আইন প্রণয়নের জন্য শীঘ্রই মণ্ডলীগুলো রাষ্ট্রের সঙ্গে ঐক্যবদ্ধ হবে। আমাদের সামনে অপেক্ষমান অন্ধকারময় সময়ে, যীশুর শীঘ্র আগমন আমাদের হৃদয়কে আশায় পরিপূর্ণ করবে।

`প্রকাশিত ৬:১৫-১৭ ও যিশাইয় ২৫:৮, ৯ পদ পড়ুন। এই পদগুলোয় বর্ণীত হারানোদের সঙ্গে পরিত্রাণপ্রাপ্তদের তুলনা করুন। দুটি দল কীভাবে চিন্তা করে ও উপলব্ধি করে? তারা কতটা আলাদা? তাদের চিন্তার ভিন্নতার কারণ কি?`

শেষে, যেক্ষেত্রে পরিত্রাণপ্রাপ্তরা ঈশ্বরের অনুগ্রহ-দান গ্রহণ করেছে, সেক্ষেত্রে হারানো লোকেরা শেষে দেখবে যে, পাপ কতটা বীভৎস। পাপ ভীতি, অপরাধবোধ ও অনন্তজীবন হারানোর পথে নিয়ে যায়। আমাদের হৃদয়ে ঈশ্বরের দয়া-ক্ষমা ও শান্তির পথে নিয়ে যায়। দ্বিতীয় আগমনে আমরা আনন্দ উপলব্ধি করব।

`প্রকাশিত ১৫:৩, ৪ এবং ১৯:৭ পদ পড়ুন। পরিত্রাণপ্রাপ্তরা যীশুর বিষয়ে কি গান গায়? তাঁর অনুগ্রহ-দানের বিষয়ে তাদের চিন্তা ও উপলব্ধি কি?`

অসীম অনন্তকাল পর্যন্ত খ্রীষ্টের ক্রুশই হবে মুক্তিপ্রাপ্তদের ধ্যান, গবেষণা, অনুসন্ধানের ও সঙ্গীতের বিষয়। খ্রীষ্টের মহিমায় তারা খ্রীষ্টের ক্রুশবিদ্ধ অবস্থাকে দেখবে। . . . নিখিল বিশ্বের নির্মাতা, নিয়তির অধিপতি, তাঁর নিজ ক্ষমতা বর্জন করলেন এবং মানব প্রেমে নিজেকে নত করলেন, বিশ্বের প্রশংসায় ও ভজনায় ও বিস্ময়ে আন্দোলিত হলেন। ” -ঈলেন জি হোয়াইট, মহাসংঘর্ষ, পৃষ্ঠা: ৮১০, ৮১১ (৫৬৯)।

`প্রকাশিত ১২:১৭; ১৭:১৩, ১৪; ১৯:১১-১৬ পদ পড়ুন। এই পদগুলোয় প্রথমে কি হচ্ছে? পরে কি হচ্ছে? পৃথিবীর শেষ যুদ্ধ এবং মন্দের উপরে যীশুর বিজয় সম্পর্কে এই পদগুলো কি বলে?`