---
title:  স্বর্গে ১০০০ বছর
date:   26/06/2024
---

`পরিত্রাণপ্রাপ্তরা স্বর্গে ১০০০ বছর কি করছে? সেই কাজ গুরুত্বপূর্ণ কেন? উত্তরের জন্য প্রকাশিত ২০:৪-৬ পদ পড়ুন।`

১০০০ বছর ধরে, পরিত্রাণপ্রাপ্তরা দেখবে যে, ঈশ্বর কীভাবে পাপের সমস্যা সমাধান করলেন। ঈশ্বরকে জিজ্ঞেস করার মত কোন প্রশ্ন কাদের থাকবে না? স্বর্গে ১০০০ বছর ধরে, পরিত্রাণপ্রাপ্তরা এই জিজ্ঞাসাগুলোর জবাব পাবে। প্রিয়জন কিংবা কাছের কোন মানুষ যদি স্বর্গে উপস্থিত না থাকে, তখন পরিত্রাণপ্রাপ্তরা ঈশ্বরের সিদ্ধান্ত পুরোপুরি বোঝার সুযোগ পাবে। একটি নতুন উপায়ে, পরিত্রাণপ্রাপ্তরা বুঝতে পারবে যে, এ যাবতকালের প্রতিটি ব্যক্তিকে পরিত্রাণ করার জন্য ঈশ্বর কতটা চেষ্টা করেছেন। পরিত্রাণপ্রাপ্তরা বুঝতে পারবে যে, যারা স্বর্গে যাওয়া থেকে বাদ পড়েছে, তারা তাদের ব্যক্তিগত সিদ্ধান্তের কারণেই বাদ পড়েছে। পরিত্রাণপ্রাপ্তরা যখন বিচারক ঈশ্বরের কাজ পর্যাবেক্ষণ করা শেষ করবে, তখন, কেবল তখন, ঈশ্বর দুষ্ট লোকদেরকে দ্বিতীয় মৃত্যুর দ্বারা শাস্তি দেবেন। দ্বিতীয় মৃত্যু মানে হল- হারিয়ে যাওয়া মানুষগুলো চিরতরে বিনষ্ট হবে। তারা আর জীবন ফিরে পাবে না।

`স্বর্গে ১০০০ বছর শেষে কি হচ্ছে? শয়তান ও তার অনুসারীদের প্রতি কি হচ্ছে?`

১০০০ বছর ধরে, ফাঁদে ফেলার জন্য কিংবা পাপের পথে চালিত করার জন্য কাউকে পাবে না। শয়তান ও তার সঙ্গীরা এ সময়ে একাকী থাকবে। পাপের বিষয়ে এবং পাপের সাধিত মন্দের বিষয়ে চিন্তা করার জন্য তারা ১০০০ বছর সময় পাবে। ১০০০ বছরের শেষে, ঈশ্বর ভ্রষ্ট মৃতদের তুলবেন “যে পর্যন্ত সেই সহস্র বৎসর সমাপ্ত না হইল, সেই পর্যন্ত অবশিষ্ট মৃতেরা জীবিত হইল না।”। পরে, ঈশ্বর তাদেরকে শেষ পুরষ্কার দেবেন (প্রকাশিত ২০:৫)।

ঈশ্বর যখন পাপী মৃতদের তুলবেন, শয়তান আশা ফিরে পাবে। এবার, সে একটি বাহিনী তৈরির কথা ভাববে। ভালো ও মন্দের মধ্যকার মহাসংঘর্ষে শয়তান পরাজিত হয়েছিল। কিন্তু এই বিশাল বাহিনীকে কাজে লাগিয়ে, শয়তান ঈশ্বরের বিরুদ্ধে যুদ্ধজয়ের কথা ভাববে। শয়তান তখন তার চাতুরি-বাক্য নিয়ে পুনরুত্থিত পাপীদের কাছে যাবে। শয়তান সুচতুরভাবে তাদের বিশ্বাস করাতে চেষ্টা করবে যে, তারা ঈশ্বরের বিরুদ্ধে যুদ্ধ করতে সক্ষম। শয়তান তাদের কাছে প্রতিজ্ঞা করবে যে, যুদ্ধে বিজয়ী হয়ে তারা তাদের নিজেদের রাজ্য স্থাপন করবে। ‘গোগ ও মাগোগ’ হচ্ছে শয়তান এবং ইতিহাসের এ যাবতকালের সকল পাপীদের একটি প্রতীক। শয়তান ও তার বাহিনী “পৃথিবীর বিস্তীর্ণ অঞ্চল হইতে অগ্রসর হইয়া পবিত্রগণের শিবির এবং প্রিয় নগরটি ঘেরিল” (প্রকাশিত ২০:৯)।

`১০০০ বছর শেষে, পবিত্র নগরী, অর্থাৎ নতুন যিরূশালেম, স্বর্গ থেকে পৃথিবীতে নেমে আসছে (প্রকাশিত ২১:১২)! ঈশ্বরও আসছেন। যীশু, স্বর্গদূতেরা এবং সকল পরিত্রাণপ্রাপ্তরাও আসছেন। ঈশ্বর ও শয়তানের মধ্যকার চূড়ান্ত লড়াইয়ে সেখানে প্রত্যেকে থাকছে। পাপ তখন চিরতরে বিলীন হয়ে যাচ্ছে!`