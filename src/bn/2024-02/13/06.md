---
title:  পাপীদের চূড়ান্ত পুরষ্কার
date:   27/06/2024
---

`ঈশ্বর কেন মৃত পাপীদের তুলবেন? উত্তরের জন্য পড়ুন, ২ করিন্থীয় ৫:১০; রোমীয় ১৪:১০, ১১; এবং প্রকাশিত ২০:১১-১৫ পদ।`

ঈশ্বরকে পাপের সমস্যা অবশ্যই চিরতরে সমাধান করতে হবে, যাতে ভ্রষ্টতা আর জেগে না ওঠে। প্রত্যেককে মেনে নিতে হবে যে, ঈশ্বর হলেন একজন ন্যায্য বিচারক। পরিশেষে, প্রত্যেকে একমত হয়ে ঈশ্বরের সামনে মাথা নত করবে যে, ভালো ও মন্দের মহাসংঘর্ষে তিনি সমস্ত ব্যাপারে ন্যায্য ছিলেন। শয়তান এবং তার সঙ্গীরাও মাথা নত করবে। তারা একমত হবে যে, ঈশ্বরের বিরুদ্ধে লড়াই করার কোনো কারণ তাদের ছিল না।

“যখন স্মরণ পুস্তক খোলা হল, ও যীশু দুষ্টদের দিকে তাকালেন, তাদের কৃত প্রতিটি পাপ তাদের মনে পড়ল। তারা দেখতে পেল ঠিক কোথায় কোথায় তাদের পা সিদ্ধ ও পবিত্রতার পথ থেকে বিচু্যত হয়েছে, তাদের অহংকার ও বিদ্রোহ, ঈশ্বরের ব্যবস্থা লঙ্ঘন, আকর্ষণীয় প্রলোভনগুলো তাদেরকে কত দূরে নিয়ে গেছে, তাদের অসংযম পাপগুলো করতে উৎসাহিত করেছে, আশীর্বাদকে বিকৃত করেছে, ঈশ্বরের বার্তাবাহককে অবজ্ঞা করেছে, সতর্কবাণী প্রত্যাখ্যাত হয়েছে, জেদ অনুগ্রহের প্রবাহ প্রতিরোধ করেছে, আগুনের অক্ষরের লেখার মত সব হৃদয়ের স্মৃতিপটে ভেসে ওঠে।” (৫৮২)

“সমস্ত দুষ্ট বিশ্ব স্বর্গীয় সরকারের বিরুদ্ধে রাষ্ট্রদ্রোহের অভিযোগে ঈশ্বরের কাঠগড়ায় কৈফিয়ত দেওয়ার জন্য দাড়ায়। তাদের জন্য ওকালতি করার কেউ নেই; তারা ক্ষমার অযোগ্য; ও অনন্ত মৃত্যুর রায় তাদের বিরুদ্ধে ঘোষিত হয়।” -ঈলেন জি হোয়াইট, মহাসংঘর্ষ, পৃষ্ঠা: ৮৫১, ৮৫৪।

`প্রকাশিত ২০:৯; গীত ৩৭:২০; এবং মীখা ৪:১, ২ পদ পড়ুন। ঈশ্বর তাঁর লোকদের যে পুরষ্কার দেবেন, সে-ব্যাপারে পদগুলো আমাদের কি বলে? পাপ ও পাপীর পরিণতি কি হবে?`

শয়তান ও তার সঙ্গীরা মহা-অগ্নিতে বিনষ্ট হবে। পাপ ও পাপী পুড়ে যাবে। প্রকাশিত ২০:১০ পদ আমাদের বলে: “তাহাদের ভ্রান্তি—জনক দিয়াবল ‘অগ্নি ও গন্ধকের’ হ্রদে নিক্ষিপ্ত হইল, যেখানে ঐ পশু ও ভাক্ত ভাববাদীও আছে; আর তাহারা যুগপর্যায়ের যুগে যুগে দিবারাত্র যন্ত্রণা ভোগ করিবে।” এ কথার মানে কি এই যে, তাদের পোড়া কি কখনও শেষ হবে না? নিঃসন্দেহে, তা নয়! ‘যুগপর্যায়ের যুগে যুগে’ কথাটি অশেষ বোঝায়, কিন্তু পুরোপুরি শেষ হয়ে গেলে অশেষ বলতে কিছু থাকে না। সুতরাং, ‘যুগপর্যায়ের যুগে যুগে’ কথাটি বোঝাচ্ছে যে, পোড়া তখন শেষ হবে, যখন তারা আর জীবনে ফিরতে পারবে না। তারা চিরতরে বিনষ্ট হবে। কিন্তু তারা সীমাহীন অনন্তকাল ধরে পুড়বে না।