---
title:  অতিরিক্ত আলোচনা
date:   19/04/2024
---

“সত্যের প্রতি ঘৃণা এবং বিরোধীতার একই আত্মা প্রতিটি যুগে ঈশ্বরের শত্রুদেরকে অনুপ্রাণিত করেছে এবং একই রূপ জাগ্রতাবস্থা এবং বিশ্বস্ততা তাঁর দাসগণের মধ্যেও বিরাজ করা আবশ্যক ছিল। খ্রীষ্টের সর্বপ্রথম অনুগামীদের প্রতি কথিত বাক্য শেষকালে তাঁর শিষ্যদের প্রতি প্রযোজ্য; “আর আমি তোমাদিগকে যাহা বলিতেছি, তাহাই সকলকে বলি জাগিয়া থাকিও” (মার্ক ১৩:৩৭)।” -ঈলেন জি হোয়াইট, মহাসংঘর্ষ, পৃষ্ঠা: ৬৬।

মানুষকে বাইবেলে সন্দেহ করাতে শয়তান কঠোর শ্রম দিচ্ছে। একটি উপায়ে শয়তান বাইবেলের প্রতি আমাদের বিশ্বাসকে দুর্বল করছে, উপায়টি হল বিজ্ঞান। আরেকটি উপায়ে শয়তান বাইবেলের প্রতি আমাদের বিশ্বাসকে দুর্বল করছে, তা হল- ভ্রান্ত ধারণাও শিক্ষা দেবার জন্য সে বাইবেল বিশ্লেষকদের ব্যবহার করছে। আমরা যদি এই ধারণাগুলো গ্রহণ করি, তাহলে সে বাইবেলের প্রতি আমাদের আস্থাকে দুর্বল করবে। আসুন, আমরা ভ্রান্ত শিক্ষার একটি দৃষ্টান্ত দেখি। যীশুর জন্মের ৫০০ বছর আগে দানিয়েল পুস্তক লেখা হয়েছিল। কিন্তু অনেক বাইবেল-বিশ্লেষক বলে যে, যীশুর জন্মের কেবল ১৫০ বছর আগে দানিয়েল পুস্তক লেখা হয়েছিল। দানিয়েল যদি ৫০০ বছর আগে বাইবেল লিখে থাকেন, তাহলে ভবিষ্যতে যাকিছু ঘটবে বলে তিনি বলেছিলেন, তা তিনি সঠিকই বলেছিলেন। তার মানে হল, দানিয়েল সত্যিই ঈশ্বরের একজন ভাববাদী ছিলেন। আর, এই বিশ্লেষকদের মতাদর্শে এটা সম্ভব হতে পারে না। সুতরাং, দানিয়েল পুস্তকটি সে সময়ে লেখা হয়নি যে সময়ে লেখা হয়েছিল বলে তারা বলছে। পরিতাপের বিষয় হল, বাইবেল বিষয়ক এই মিথ্যাটি হচ্ছে আধুনিক বাইবেলবিশ্লেষকদের শিক্ষা দেওয়া অনেকগুলো ভ্রান্ত শিক্ষার মধ্যে একটি। অধিকতর মন্দ কথা হল, বহু লোক এই মিথ্যাটি মেনে নিয়েছিল, কারণ শিক্ষাদানকারী বাইবেলবিশ্লেষকদের তারা বিশ্বাস করে। অবাক হবার কিছু নেই, পৌল আমাদের সাবধান করছেন, “সর্ববিষয়ের পরীক্ষা কর; যাহা ভাল, তাহা ধরিয়া রাখ” (১ থিষলনীকীয় ৫:২১)।

**আলোচ্য প্রশ্নাবলী**:

`বাইবেলের প্রতি অবিশ্বাস যোগাতে শয়তান বর্তমানে কি করছে?`

`বাইবেল ভুল বোঝার বিরুদ্ধে আমাদের শ্রেষ্ঠ প্রতিরক্ষা কি?`

`ভালো ও মন্দের মধ্যকার মহাসংঘর্ষে, শয়তান লোকদের বিশ্বাস করাতে চায় যে, ঈশ্বর হল নিষ্ঠুর ও নির্মম। এই মিথ্যাটি বিশ্বাস করানোর জন্য শয়তান কীভাবে লোকদের ছলনা করে? ঈশ্বর কীভাবে শয়তানের মিথ্যাচারের জবাব দেন?`

`পিতর বলেন যে, বাইবেলের কোনো অংশ কোনো মানুষ রচনা করতে পারে না (২ পিতর ১:২০)। সুতরাং, আমরা যা বোঝাতে চাই, সেটা বোঝানোর উছিলায় আমরা অবশ্যই বাইবেলকে পরিবর্তন করব না। কীভাবে আমরা এই পাপ থেকে নিজেদের সুরক্ষিত রাখতে পারি?`