---
title:  হিংস্র ও ক্ষুধার্ত নেকড়ে
date:   15/04/2024
---

যিরূশালেমের উদ্দেশ্যে যাবার পথে, পৌল মিলী নগরে যাত্রা-বিরতি দেন। সেখানে পৌল ইফিষ মণ্ডলী থেকে আসা নেতাদের সঙ্গে সাক্ষাৎ করেন। পৌল তাদেরকে ভবিষ্যৎ সম্পর্কে সাবধান করেন। পৌল নেতাদেরকে কোন্ দুটি বিষয় সম্পর্কে সতর্ক করেন? উত্তরের জন্য প্রেরিত ২০:২৭-৩২ পদ পড়ুন।

তিনি তাদেরকে রেখে চলে যাবার পর তাদের প্রতি যা ঘটবে সে-ব্যাপারে পৌল নেতাদেরকে সতর্ক করছেন। প্রথমে, পৌল বলেন, “আমি জানি, আমি গেলে পর দুরন্ত কেন্দুয়ারা তোমাদের মধ্যে প্রবেশ করিবে, পালের প্রতি মমতা করিবে না” (প্রেরিত ২০:২৯)। বিশ্বাসের কারণে খ্রীষ্টিয়ানদের প্রতি তাড়নাকারী লোকদের বোঝাতে নেকড়ের রূপক ব্যবহার করা হয়েছে। পৌলের প্রস্থানের খুব বেশি পরে নয়, সমস্তকিছু তার সাবধানতা মোতাবেক ঘটল। প্রথম (১-১০০ খ্রীষ্টাব্দে) ও দ্বিতীয় (১০১-২০০ খ্রীষ্টাব্দে) শতাব্দিতে, খ্রীষ্টিয়ানদের বিশ্বাসের কারণে রোমীয়রা খ্রীষ্টিয়ানদের উপর হামলা চালালো। এই খ্রীষ্টিয়ানরা রোম সম্রাটের কিংবা রোমীয় দেবতাদের সামনে প্রণিপাত করতে সম্মত ছিল না। রোমীয়রা এই অনুগত খ্রীষ্টিয়ানদেরকে কারাবন্দি করল কিংবা জীবন্ত পোড়ালো।

দ্বিতীয়ত, আরেকটি বিপদের বিষয়ে পৌল মণ্ডলীর নেতাদের সতর্ক করছেন। এই বিপদ মণ্ডলীর ভিতর থেকে আসবে। পৌল বলেন, “এবং তোমাদের মধ্য হইতেও কোন কোন লোক উঠিয়া শিষ্যদিগকে আপনাদের পশ্চাৎ টানিয়া লইবার জন্য বিপরীত কথা কহিবে” (প্রেরিত ২০:৩০)। লোকেরা মণ্ডলীতে ভ্রান্ত শিক্ষা বয়ে আনবে। চতুর্থ (৩০১-৪০০ খ্রীষ্টাব্দ) ও পঞ্চম (৪০১-৫০০ খ্রীষ্টাব্দে) শতাব্দিতে, অধিক লোককে যীশুর পক্ষে জয় করার জন্য মণ্ডলীর নেতারা বাইবেলের সত্যের সঙ্গে ভ্রান্ত শিক্ষার মিশ্রণ ঘটায়। কি ঘটেছিল? মণ্ডলী বাইবেলের গুরুত্বপূর্ণ সত্য প্রত্যাখ্যান করে।

মণ্ডলী যখন বাইবেলের সত্য অগ্রাহ্য করে, তখন কি হয়? উত্তরের জন্য পড়ুন ২ থিষলনীকীয় ২:৭-১২ পদ।

পৌলের সময়ের মণ্ডলী ইতোমধ্যে বাইবেলের সত্য প্রত্যাখ্যান করতে শুরু করেছে। ভ্রান্ত শিক্ষকরা শিক্ষা দিয়েছে যে, লোকদের ঈশ্বরের ব্যবস্থার বাধ্য হবার দরকার নেই। কিছু খ্রীষ্টিয়ান মণ্ডলীতে ভ্রান্ত দেবতাদের মূর্তি এনেছে এবং খ্রীষ্টিয়ান সাধুদের নামে তাদের নামকরণ করেছে। মণ্ডলীর নেতারা বলেছে যে, খ্রীষ্টধর্ম সহজে গ্রহণ করতে মূর্তিগুলো সাহায্য করেছে। এ সময়ে মণ্ডলী রবিবারের দ্বারা বিশ্রামদিনের পরিবর্তন ঘটায়। রবিবার ছিল রোমীয়দের সূর্য দেবতার উপাসনার দিন। মণ্ডলী যীশুর পুনরুত্থানের সম্মানে রবিবারে ঈশ্বরের উপাসনা করতে শুরু করে। বিশ্রামদিনকে রবিবারে প্রবর্তন করার ঘটনাকে বাইবেল সমর্থন করে না। বর্তমানে, অধিকাংশ খ্রীষ্টিয়ান এই ভ্রান্ত (রবিবার) বিশ্রামদিনে ঈশ্বরের উপাসনা অব্যাহত রাখছে।