---
title:  মনের জন্য যুদ্ধ
date:   18/04/2024
---

`২ করিন্থীয় ৪:৩-৬ পদ পড়ুন। ৪ পদে, পৌল বলেন, “তাহাদের মধ্যে এই যুগের দেবতা অবিশ্বাসীদের মন অন্ধ করিয়াছে, যেন ঈশ্বরের প্রতিমূর্তি যে খ্রীষ্ট, তাঁহার গৌরবের সুসমাচার-দীপ্তি তাহাদের প্রতি উদয় না হয়।” শয়তান মানুষকে অন্ধ করছে- কথাটির দ্বারা পৌল কি বোঝাচ্ছেন? এই লোকেরা কিভাবে তাদের দৃষ্টি ফিরে পেতে পারে?`

২ করিন্থীয় ৪:৪ পদে ব্যবহৃত ‘মন’ শব্দটি গ্রিক ‘নয়িমা’ শব্দ থেকে এসেছে। ‘নয়িমা’ মানে হল আমাদের চিন্তা-চেতনা কিংবা অনুবোধ। ২ করিন্থীয় ৪:৪ পদের বক্তব্য সম্পর্কে ‘দি এসডিএ বাইবেল কমেণ্টারি’ আমাদের এই ব্যাখ্যা দেয়: “যীশু ও শয়তানের মধ্যকার যুদ্ধ হচ্ছে মানুষের মনের জন্য যুদ্ধ (পড়ুন, রোমীয় ৭:২৩, ২৫; ১২:২; ২ করিন্থীয় ৩:১৪; ১১:৩; ফিলিপীয় ২:৫; ৪:৭, ৮।) শয়তান মানুষের ‘মনকে’ অন্ধ করতে চায়। অন্য কথায়, শয়তান চায় না যে, মানুষ বাইবেলের সত্য জানুক। শয়তান কীভাবে আমাদের মনকে অন্ধ করে? শয়তান আমাদের অনেক বেশি খেতে ও পান করতে উদ্বুদ্ধ করে। সে আমাদের জীবনের নানাবিধ দেন-দরবারে ব্যস্ত রাখে যেন আমরা বাইবেল পাঠে সময় না পাই। শয়তান আমাদের মন অহংকারে পূর্ণ করে যেন আমরা নিজের ভজনা করি, এবং ঈশ্বরের নয়। তখন আমরা মনে করি যে, আমাদের মোটেও ঈশ্বরের প্রয়োজন নেই।” -খণ্ড: ৬, পৃষ্ঠ: ৮৫৪।

২ করিন্থীয় ৪:৪ পদের লোকেরা হারিয়ে গেছে। তাদের কোন জ্ঞানবুদ্ধি নেই। কেন নেই? তারা কি বধির? নিঃসন্দেহে, না! তাদের জ্ঞানবুদ্ধি নেই, কারণ তারা বাইবেলের সত্য অগ্রাহ্য করে। এই হারিয়ে যাওয়া লোকদের অনেকেরই বাইবেলের সত্য জানার সুযোগ ছিল। কিন্তু তারা বিশ্বাস অগ্রাহ্য করেছে। শয়তান তাদের চোখ ‘অন্ধ’ করেছে। শয়তানের রাজ্য হল এমন একটি রাজ্য যেখানে আলো নেই, কেবল অন্ধকার রয়েছে। ‘দি এসডিএ বাইবেল কমেণ্টারী’ যোগ দিয়ে বলছে: “সুসমাচার হচ্ছে একমাত্র মাধ্যম যা আমাদের শয়তানের মন্দ পরিকল্পনা ‘দেখতে’ সাহায্য করে। সুসমাচার শয়তানের তিমির মিথ্যাচার থেকে বাইবেলের সত্যে আমাদের পরিচালনা দেয়।” -খণ্ড: ৬, পৃষ্ঠা: ৮৫৪। নূতন নিয়ম আমাদের যীশুর জীবন, মৃত্যু ও পুনরুত্থান বিষয়ক সুসমাচার শিক্ষা দেয়। পুনরুত্থান হচ্ছে সেই সময় যখন যীশু কবর থেকে ওঠেন। সমগ্র বাইবেল যীশুর বিষয় বলে (যোহন ৫:৩৯)।

`যোহন ১:৪, ৫, ৯ ও ১৪ পদ পড়ুন। এই পদগুলো যীশুর বিষয় কি বলে?`

প্রাথমিক খ্রীষ্টিয়ানদের ক্ষেত্রে, যীশু ছিলেন আলোর তুল্য। যীশু তাঁর অনুসারীদের রক্ষা করলেন। তিনি তাদের জীবন সংস্কার করেছেন। সুসমাচার তাদেরকে শয়তানের ফন্দি ও মিথ্যাচার থেকে রক্ষা করেছে। যীশুর সর্বদা সেই সব বিশ্বস্ত লোকেরা ছিল যারা বাইবেলের সত্যে পক্ষে দাঁড়িয়েছে। মণ্ডলীর প্রাথমিক বছরগুলোতে যীশুর প্রেম, দয়া ও সত্য অন্ধকারের মাঝে আলোর ন্যায় জে্যার্তির্মান হয়েছে।