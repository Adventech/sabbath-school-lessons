---
title:  অন্ধকারের মাঝে জ্যোতি
date:   13/04/2024
---

### শাস্ত্রপাঠ
যোহন ১৪:৬; প্রেরিত ২০:২৭-৩২; যোহন ১৭:১৫-১৭; হিতোপদেশ ১৬:২৫; মহাসংঘর্ষ, ৩ অধ্যায়।

> <p>মুখস্থপদ</p>
> “তখন যীশু তাহাদিগকে কহিলেন, ‘আর অল্পকালমাত্র জ্যোতি তোমাদের মধ্যে আছে। যাবৎ তোমাদের কাছে জ্যোতি আছে, যাতায়াত কর, যেন অন্ধকার তোমাদের উপরে আসিয়া না পড়ে; আর যে ব্যক্তি অন্ধকারে যাতায়াত করে, সে কোথায় যায়, তাহা জানে না’” (যোহন ১২:৩৫)।

প্রকাশিত বাক্য শয়তানের দুটি রূপক চিত্রিত করার জন্য দুটি পশু ব্যবহার করেছে। শয়তানকে নাগ ও সর্প হিসেবে দেখানো হয়েছে (প্রকাশিত ১২:৯)। শয়তান নাগের তুল্য, কারণ সে ঈশ্বরের লোকদের বিনষ্ট করতে চায়। শয়তান একটি সর্পেরও তুল্য। মিথ্যাচারের দ্বারা ঈশ্বরের লোকদের ছলনা করার সব মন্দ কৌশল সে ব্যবহার করছে। যীশুর মৃত্যুর বহু বছর পর, হাজার হাজার খ্রীষ্টিয়ানকে হত্যা করার জন্য শয়তান রোমীয়দের ব্যবহার করে। খ্রীষ্টিয়ানরা রোমীয় দেবতাদের উপাসনা অগ্রাহ্য করে। সুতরাং, রোমীয়রা তাদের বিশ্বাসের উপর নির্যাতন শুরু করে। রোমীয়রা খ্রীষ্টিয়ানদেরকে ক্ষুধার্ত সিংহের খাবারে পরিণত করে। অথবা, রোমীয়রা খ্রীষ্টিয়ানদেরকে জীবন্ত পুড়িয়ে মারে। এটা কি খ্রীষ্টিয়ানদের বৃদ্ধি ঠেকাতে পেরেছিল? না! বহু খ্রীষ্টিয়ান যীশুর সুসমাচার প্রচার অব্যাহত রাখে। মণ্ডলী বৃদ্ধি পেতে থাকে।

মণ্ডলীর বিরুদ্ধে শয়তানের আক্রমণের ফলে মণ্ডলী কেবল সবল হয়ে ওঠে। সুতরাং, ঈশ্বরের লোকদের বিনষ্ট করার জন্য শয়তান নতুন পরিকল্পনা আঁটে। শয়তানের পরিকল্পনাটি কি ছিল? সে মণ্ডলীতে ‘যুক্ত’ হয়! কীভাবে? সে অসংখ্য লোককে বাপ্তিস্ম নিতে উদ্বুদ্ধ করে যারা আসলে বাইবেলের বিশ্বাস বোঝে না। এই নতুন সভ্য-সভ্যারা ঈশ্বর সম্পর্কে শয়তানের মিথ্যা ধারণা মণ্ডলীতে বয়ে আনে।

এই অন্ধকারময় যুগে ঈশ্বর তাঁর মণ্ডলীর সঙ্গে সঙ্গে ছিলেন। বাইবেলের সত্যের প্রতি অনুগত থাকতে তিনি তাঁর সত্যিকারের অনুসারীদের সাহায্য করেন।