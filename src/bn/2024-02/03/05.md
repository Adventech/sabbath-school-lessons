---
title:  বাড়ির পথ
date:   17/04/2024
---

ঈশ্বর আমাদের মন সৃষ্টি করেছেন। আমাদের চিন্তা-চেতনার মাধ্যমে পবিত্র আত্মা আমাদের সঙ্গে যোগাযোগ করেন। প্রকৃতির রহস্য উ˜ঘাটনের জন্য আত্মা আমাদের মনকে ব্যবহারের আমন্ত্রণ জানাচ্ছেন। আমাদের মনের দ্বারা আমরা অনেক নতুন নতুন বিষয় উদ্ভাবন ও কল্পনা করতে পারি। খ্রীষ্টিয়ান হিসেবে, আমরা যখন গির্জায় যাই, তখন যেন আমরা চিন্তা করা না থামাই। একই সঙ্গে, পবিত্র আত্মার সাহায্য ব্যতিত মানুষের চিন্তাশক্তি বাইবেলের সত্য বুঝতে পারে না। মানুষ বাইবেলের সত্য উ˜ঘাটন করতে পারে না। বাইবেলের সত্য ঈশ্বর হতে আসে।

`আমাদের প্রবঞ্চনা করার জন্য শয়তান কীভাবে পরিকল্পনা করে? উত্তরের জন্য হিতোপদেশ ১৬:২৫; বিচারকর্তৃগণ ২১:২৫ ও যিশাইয় ৫৩:৬ পদ পড়ুন।`

বাইবেল আমাদেরকে শয়তানের অন্যতম শক্তিশালী একটি মিথ্যার ব্যাপারে সাবধান করছে। শয়তান এটা বিশ্বাস করাতে চেষ্টা করছে যে, পবিত্র আত্মা কিংবা বাইবেল ব্যতিত আমরা আমাদের জীবনে ঈশ্বরের পরিকল্পনা বুঝতে পারি। আমরা হয়ত একটি ধারণা, বিশ্বাস কিংবা সিদ্ধান্তকে সঠিক ভাবতে পারি। কিন্তু ঈশ্বরের দৃষ্টিতে, এই চিন্তাধারাটি হয়ত ভুল।

কয়েক বছর আগে, পুরোহিত মার্ক ফিন্লে ও তার স্ত্রী হোটেলের কাছের কোন বনে যান এবং সেখানে রাত্রি যাপন করেন। তারা এক ঘণ্টার জন্য পদব্রজে (হাইক) যান। তিনি ভাবছিলেন যে, কোন প্রকার সমস্যা ছাড়াই পথ খুঁজে ফিরতে পারবেন। কিন্তু শীঘ্রই তারা বনের মধ্যে হারিয়ে যান। সূর্য অস্ত যাচ্ছিল। মার্কের শঙ্কা চরমে উঠল, মনে হচ্ছিল বনের মধ্যে হারিয়ে যাবেন। পরে তারা আরেক দল পদব্রজীর দেখা পেলেন যারা বনের পথ চিনত। মার্ক ও তার স্ত্রী তাদের গন্তব্য থেকে অনন্ত পাঁচ মাইল দূরে চলে গিয়েছিলেন! পদব্রজীরা তাদেরকে পথ দেখিয়ে একটি রাস্তায় নিয়ে গেল যেখানে তাদের গাড়িটি ছিল। তারা মার্ক ও তার স্ত্রীকে হোটেলে পৌঁছে দিল। তারা নিরাপদে ফিরতে পেরেছিলেন, কারণ তারা এমন কাউকে পেয়েছিলেন যারা পথ চিনত।

বাড়ির পথ ঈশ্বর চেনেন। স্বর্গের উদ্দেশ্যে আমাদের যাত্রায় তিনি আমাদের ছেড়ে যাবেন না। পবিত্র আত্মা বাইবেলের মাধ্যমে আমাদের পথ দেখান। বাইবেল ব্যতিত, আমরা ভুল ও ঠিক কিংবা ভালো ও মন্দ বুঝতে পারি না। কেউ যখন বলে যে, বাইবেলের সত্য ভুল, তখন আমরা নিশ্চিত থাকতে পারি যে, তারা ভুল বলছে। মিথ্যা ধারণা কখনও নিরাপদ নয়। আমরা সর্বদা সেই সব ধারণাগুলো ও শিক্ষামালায় আস্থা রাখতে পারি যা বাইবেলের সত্যের সঙ্গে সঙ্গতিপূর্ণ। সুতরাং, আমরা যেন বাইবেলকে সত্য ও ভালো আচরণের শ্রেষ্ঠ নির্ণয়ক করি।

`বাইবেলের সত্য বুঝতে আমাদের কেন পবিত্র আত্মার সাহায্য দরকার? একই সঙ্গে, আমাদের মন কীভাবে বাইবেল বুঝতে সাহায্য করে? এখন, দানিয়েল ২ অধ্যায়ে বর্ণীত কাল (সময়) বিষয়ক বার্তার প্রতি দৃষ্টি দিন। এই বিশেষ বার্তাটি আমাদের সেই সব বিষয় সম্পর্কে বলে যা বাবিল থেকে শুরু করে ভবিষ্যৎ ইতিহাসে ঘটবে। কাল বিষয়ক এই বিশেষ বার্তা কীভাবে আমাদের মনকে প্রস্তুত করে যেন আমরা বাইবেলে আস্থা রাখি?`