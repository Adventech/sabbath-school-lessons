---
title:  সমাজের জন্য পরিচর্যা
date:   10/04/2024
---

নূতন নিয়মের মণ্ডলী বৃদ্ধি পেয়েছে, কারণ মণ্ডলীর সভ্যসভ্যারা সুসমাচার প্রচার করেছে এবং সেভাবে জীবন যাপন করেছে। যীশু এই পৃথিবীতে থাকাকালীন যে কাজগুলো করেছিলেন, যীশুর অনুসারীরাও সেই কাজগুলো করেছে। “পরে যীশু সমুদয় গালীলে ভ্রমণ করিতে লাগিলেন; তিনি লোকদের সমাজ-গৃহে সমাজগৃহে উপদেশ দিলেন, রাজ্যের সুসমাচার প্রচার করিলেন, এবং লোকদের সর্বপ্রকার রোগ ও সর্বপ্রকার পীড়া ভাল করিলেন” (মথি ৪:২৩)। যীশু ঐকান্তিকভাবে লোকদের যত্ন নিয়েছেন। নূতন নিয়মের মণ্ডলীও লোকদের প্রতি গভীরভাবে যত্নশীল ছিল। মণ্ডলী বৃদ্ধি পেয়েছে, কারণ মণ্ডলীর সভ্যসভ্যারা ছিল নিঃস্বার্থ। মণ্ডলীর সভ্যসভ্যারা লোকদের প্রয়োজনে সাহায্য করেছে। তারা সকল স্থানের সকল লোকের কাছে সুসমাচার সহভাগ করেছে। মণ্ডলীর সভ্যসভ্যারা যেহেতু এই কাজগুলো করেছে, সেহেতু তারা জীবন রূপান্তর করতে পেরেছে এবং উন্নত জীবন নিশ্চিত করতে পেরেছে।

`প্রেরিত ২:৪৪-৪৭; ৩:৬-৯; ৬:১-৭ পদ পড়ুন। একজন প্রকৃত খ্রীষ্টিয়ান হওয়ার ব্যাপারে আমরা এই পদগুলো থেকে কি গুরুত্বপূর্ণ নীতি শিক্ষা করতে পারি?`

নূতন নিয়মের খ্রীষ্টিয়ানরা যীশুর দৃষ্টান্ত অনুসরণ করেছে। পিতর বলেন, “ফলতঃ নাসরতীয় যীশুর কথা, কিরূপে ঈশ্বর তাঁহাকে পবিত্র আত্মাতে ও পরাক্রমে অভিষেক করিয়াছিলেন; তিনি হিতকার্য করিয়া বেড়াইতেন, এবং দিয়াবল কর্তৃক পীড়িত সকল লোককে সুস্থ করিতেন; কারণ ঈশ্বর তাঁহার সহবর্তী ছিলেন” (প্রেরিত ১০:৩৮)। যীশুর মণ্ডলী হল এই পৃথিবীতে তাঁর দেহের তুল্য। প্রাথমিক বছরগুলোতে মণ্ডলী আহত ও ভগ্নচিত্ত লোকদেরকে যীশুর প্রেম দেখিয়েছে। এই খ্রীষ্টিয়ানরা ছিল যীশুর প্রেমের জীবন্ত দৃষ্টান্ত।

ভালো ও মন্দের মধ্যকার মহাসংঘর্ষে, শয়তান চায় মানুষ ঈশ্বরকে প্রেম করা বন্ধ করুক। যীশুর সুসমাচার মানুষকে হৃদয় ও মন থেকে পুনরায় যীশুর ন্যায় ধার্মিক হতে সাহায্য করে। যীশু মানুষকে নিরাময় করতে চান এবং তাদেরকে পরিপূর্ণ করতে চান। তিনি তাদের দেহ, মন, হৃদয় ও অন্তঃকরণ নিরাময় করতে চান। যোহন ১০:১০ পদে, যীশু আমাদের প্রত্যেককে তাঁর পরিকল্পনা বলছেন: “চোর আইসে, কেবল যেন চুরি, বধ ও বিনাশ করিতে পারে; আমি আসিয়াছি, যেন তাহারা জীবন পায় ও উপচয় পায়।”

যীশু পুনরায় আসার পূর্বে যে সকল ভয়াবহ ঘটনা ঘটবে, মথি ২৪ ও লূক ২১ অধ্যায়ে বর্ণীত যীশুর কথাগুলো আমাদের সে সকল জানায়। সুতরাং, অন্য যেকোন সময় অপেক্ষা বরং এ সময়ে যীশুর আরোগ্যকারী স্পর্শ লোকদের আরও বেশি দরকার। যীশু যখন তাঁর নিরাময়কারী দয়ার দ্বারা আমাদের স্পর্শ করেন, তখন আমাদেরও তাঁর দয়ার দ্বারা অন্য লোকদেরকে স্পর্শ করতে হবে। তাদেরকে পরিপূর্ণ করে তুলতে হবে। প্রেমের দ্বারা লোকদের হৃদয় স্পর্শ করার জন্য যীশু আমাদেরকে তাঁর সাহায্যকারী করে প্রেরণ করছেন। নূতন নিয়মের খ্রীষ্টিয়ানরা একে অন্যকে এবং তাদের সমাজের লোকদেরকে এভাবে ভালবেসেছে।