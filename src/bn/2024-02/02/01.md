---
title:  যুদ্ধটি আসলে কিসের?
date:   06/04/2024
---

### শাস্ত্রপাঠ
লূক ১৯:৪১-৪৪; মথি ২৩:৩৭, ৩৮; গীত ৪৬:১; যিশাইয় ৪১:১০; প্রেরিত ২:৪১; মার্ক ২:৪৪-৪৭; যোহন ১৩:৩৫; ১ যোহন ৪:২১; মহাসংঘর্ষ, ১ ও ২ অধ্যায়।

> <p>মুখস্থপদ</p>
> “ভয় করিও না, কারণ আমি তোমার সঙ্গে সঙ্গে আছি; ব্যাকুল হইও না, কারণ আমি তোমার ঈশ্বর; আমি তোমাকে পরাক্রম দিব; আমি তোমার সাহায্য করিব; আমি আপন ধর্মশীলতার দক্ষিণ হস্ত দ্বারা তোমাকে ধরিয়া রাখিব” (যিশাইয় ৪১:১০)।

আপনার মনের মধ্যে ছবিটি আঁকুন: আপনি বাইবেলের যুগের একজন মেষপালক। আপনি জৈতুন পর্বতে আপনার মেষগুলো চরাচ্ছেন। পাহাড়ী অঞ্চল থেকে আপনি যিরূশালেম নগর দেখতে পাচ্ছেন। আপনি যখন আপনার পাল পাহারা দিচ্ছেন, আপনি মানুষের ভেসে আসা কথপোকথন শুনতে পাচ্ছেন। লোকদের মধ্যে একজন হলেন যীশু। শিষ্যদের প্রতি তাঁর কথাগুলো আপনাকে অবাক করছে। আপনি দেখতে পারছেন যে, তাঁর শিষ্যরাও অবাক।

যীশু যখন কথা বলছেন, তখন বিকেলের সূর্যরশি্ম মন্দিরের সোনালী ছাদের উপর পড়ছে। বিকিরিত আলোয় মার্বেল পাথরে তৈরি মন্দিরের দেয়াল ধবধবে বরফের মত চিকচিক করছে। যীশু বলছেন, “তোমরা কি এই সকল দেখিতেছ না? আমি তোমাদিগকে সত্য কহিতেছি, এই স্থানের একখানি পাথর অন্য পাথরের উপরে থাকিবে না, সমস্তই ভূমিসাৎ হইবে” (মথি ২৪:২)। যীশু কি বলছেন? তাঁর শিষ্যরা হতভম্ব হলেন, এবং আপনিও হতভম্ব হলেন।

যিরূশালেম বিনষ্ট হবার ব্যাপারে যীশুর বর্ণনা শুনে আপনি চমকিত হলেন। যীশু শয়তানের শেষকালীন মিথ্যাচার সম্পর্কেও বলছেন। যীশু সেই সব বিষয় সম্পর্কে সতর্ক করছেন যা তিনি পুনরায় আসার পূর্বে পৃথিবীতে ঘটবে। মথি ২৪ অধ্যায়ে আমরা এ বিষয়গুলো পাই। এ সপ্তাহে, আমরা ঈশ্বরের লোকদেরকে প্রতারিত ও বিনষ্ট করার ব্যাপারে শয়তানের দ্বিমুখী পরিকল্পনা সম্পর্কে অধ্যয়ন করব। শয়তানের চাতুরি হয়ত আমাদের অবাক করতে পারে, কিন্তু ঈশ্বরকে কখনও অবাক করে না। নিঃসন্দেহে, ঈশ্বর তাঁর লোকদেরকে সর্বাপেক্ষা কঠিন সময়ে সর্বদা রক্ষা করেন।