---
title:  মনুষ্যপুত্র আবার আসছেন
date:   08/04/2024
---

ঈশ্বর ভবিষ্যতের ঘটনা অগ্রিম জানেন। রোমীয় সেনারা যিরূশালেম বিনষ্ট করার পূর্বেই, আমরা ভবিষ্যত সম্পর্কে তাঁর দয়া ও প্রেম সম্পর্কে, তাঁর অবগতি দেখতে পাই। একজন রোমীয় সেনাপতি, সেসটিয়াস গালুস (Cestius Gallus), আক্রমণ করার জন্য যিরূশালেমের চারিদিকে এগিয়ে আসে। আক্রমণের ঠিক আগে, রোমীয় সেনারা নগর থেকে পিছু হঠে। যিহূদী সেনারা রোমীয় সেনাদের তাড়া করে এবং একটি বড় বিজয় অর্জন করে।

এ সময়ে, যিরূশালেমের খ্রীষ্টিয়ানরা নগর থেকে পালিয়ে যায়। খ্রীষ্টিয়ানরা যর্দনের ওপরে পিরিয়া (ঢ়বৎবধ) দেশের পেল্লা (ঢ়বষষধ) নগরে চলে যায়। “যীশু তাঁর লোকদেরকে একটি চিহ্নের প্রতিজ্ঞা করেন। চিহ্নটি যখন দেখা গেল, অপেক্ষমান খ্রীষ্টিয়ানরা ত্রাণকর্তার সতর্ক বার্তা মান্য করল। যা কিছু ঘটেছিল তা ঈশ্বর নিয়ন্ত্রণ করলেন, যেন যিহূদী ও রোমীয়রা খ্রীষ্টানদেরকে নগর পরিত্যাগে বাধা দিতে না পারে।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৩০।

`গীত ৪৬:১ ও যিশাইয় ৪১:১০ পদ পড়ুন। যীশুর প্রেমময় পরিচর্যার ব্যাপারে এই পদগুলো আমাদের কি বলে?`

স্বর্গ ও পৃথিবীতে যাকিছু ঘটে সমস্তকিছুর নিয়ন্ত্রণে ঈশ্বর আছেন। তিনি পৃথিবীর বিষয়গুলো নিয়ন্ত্রণ করতে পারেন, যাতে তাঁর পরিকল্পনা বাস্তবায়ন হয়, যেমনিভাবে বাইবেলে তিনি প্রতিজ্ঞা করেছেন। আমাদের সিদ্ধান্তের কারণে, ঈশ্বর কখনও কখনও তাঁর প্রথম পরিকল্পনা পরিবর্তন করেন। কিন্তু আমরা নিশ্চিত থাকতে পারি যে, আমাদের জন্য ঈশ্বরের পরিকল্পনা বাস্তবায়িত হবে। সঙ্কটকালে আমরা যাতনা ভুগি। আমাদের বিশ্বাসের কারণে লোকেরা হয়ত আমাদের আক্রমণ করতে পারে। তারা হয়ত আমাদের কারাবন্দি করতে পারে। বিশ্বাসের জন্য আমাদের হয়ত মৃত্যু হতে পারে। সর্বাপেক্ষা কঠিন সময়গুলোতে ঈশ্বর তাঁর মণ্ডলী রক্ষা করেন এবং তাঁর লোকদের নিরাপদ রাখেন।

ইব্রীয় ১১:৩৫-৩৮ ও প্রকাশিত ২:১০ পদ পড়ুন। শয়তানের বিরুদ্ধে আমাদের যুদ্ধের ব্যাপারে এই পদগুলো আমাদের কি শিক্ষা দেয়? ঈশ্বর যে তাঁর লোকদের নিরাপদ রাখেন, সে ব্যাপারটি বুঝতে এই পদগুলো আমাদের কিভাবে সাহায্য করে? ঈশ্বর যদি তাঁর লোকদের নিরাপদ রাখেন, তাহলে তারা তাদের বিশ্বাসের কারণে কেন কখনও কখনও যাতনা ভুগে থাকে কিংবা মৃত্যুবরণ করে?

“শয়তান ঈশ্বরের মণ্ডলী বিনষ্ট করার চেষ্টা করেছে, কিন্তু সে ব্যর্থ হয়েছে। যীশুর অনুসারীরা তাদের বিশ্বাসের জন্য মরেছে। হ্যাঁ, যীশুর অনুসারীদের হত্যা করা হয়েছে। কিন্তু তাঁর কাজ অব্যাহত রয়েছে।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৪১।

`বাইবেলের লেখকরা যথেষ্ট সঙ্কট ভুগেছেন। কিন্তু তারা ঈশ্বরের প্রেম সম্পর্কে লিখেছেন। ঈশ্বর আপনার প্রতি কীভাবে তাঁর প্রেম দেখিয়েছেন?`