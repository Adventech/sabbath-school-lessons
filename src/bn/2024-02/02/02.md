---
title:  একজন ভগ্নচিত্ত ত্রাণকর্তা
date:   07/04/2024
---

যীশু জৈতুন পর্বতে বসে ছিলেন। যীশু যেখানে বসে ছিলেন, সেখান থেকে তিনি পুরো যিরূশালেম নগর দেখতে পাচ্ছিলেন। যীশুর হৃদয় ভগ্ন হয়েছিল। কেন? যোহন আমাদের বলছেন: “তিনি নিজ অধিকারে আসিলেন, আর যাহারা তাঁহার নিজের, তাহারা তাঁহাকে গ্রহণ করিল না” (যোহন ১:১১)। আসন্ন বিপর্যয় থেকে তাঁর লোকদের রক্ষা করার জন্য যীশু সমস্তকিছু করলেন। তাদের প্রিয় শহর, যিরূশালেম, নষ্ট হতে চলেছে।

যীশু তাঁর লোকদের ভালবাসতেন। অন্তরের ভালবাসা হেতু, তিনি তাদেরকে অনুনয় করলেন যেন তারা পাপ পরিত্যাগ করে এবং তাঁর দয়া গ্রহণ করে।

`লূক ১৯:৪১-৪৪; মথি ২৩:৩৭, ৩৮ এবং যোহন ৫:৪০ পদ পড়ুন। যীশুর মনের চিন্তা ও উপলব্ধির ব্যাপারে এই পদগুলো আপনাদের কি বলে? তাঁর লোকদের ব্যাপারে তাঁর উপলব্ধি কি? লোকেরা যখন তাঁর দয়া ও ক্ষমা অগ্রাহ্য করল, তখন তার কি উপলব্ধি হল? এই পদগুলো যীশুর বিষয়ে আমাদের কি বলে?`

`অনেকে বলে থাকে যে, ঈশ্বর যদি এতটা প্রেমময় হন, তাহলে তিনি কেন যিরূশালেমের বিনাশ অনুমোদন করলেন? রোমীয় শতপতি তীত (Titus) নগরটির বিরুদ্ধে তার সেনা মোতায়েন করলেন। যুদ্ধে সহস্রাধিক লোক মারা পড়ল। যিরূশালেম বিনষ্ট হল। রোমীয় সৈন্যরা বহু পুরুষ, নারী ও শিশুদের হত্যা করল। লোকেরা যখন এতটা যাতনা ভুগছিল, তখন ঈশ্বর কোথায় ছিলেন?`

উত্তর সহজ। কিন্তু এটা বোঝা সহজ নয়। যীশুর হৃদয় ভগ্ন হল। তার চোখ অশ্রুজলে পূর্ণ হল। অতীতে যীশু তাঁর লোকদের হৃদয় স্পর্শ করার জন্য বারবার চেষ্টা করেছে। কিন্তু তাঁর লোকেরা সহস্রাধিক বছর ধরে তাঁর প্রেমের বিরুদ্ধাচরণ করেছে। শীঘ্রই যীশু তাদের আর সুরক্ষা ও আশীর্বাদ করতে পারবেন না। যখন আমরা ভুল সিদ্ধান্ত নেই, তখন মন্দ কিছু ঘটা থেকে ঈশ্বর সর্বদা বিরত রাখেন না। অধিকন্তু তিনি অনুমোদন দেন যেন আমরা আমাদের মন্দ সিদ্ধান্তের শাস্তি পাই। নগরটি যখন বিনষ্ট হয়, তখন নগরের নিষ্পাপ শিশুদের হত্যা করার অনুমোদন ঈশ্বর রোমীয়দের দেন। ঐ হত্যাকাণ্ডগুলোর দায় শয়তানের, ঈশ্বরের নয়।

শয়তান যুদ্ধ ভালবাসে। যুদ্ধ মানব অন্তঃকরণে মন্দ অনুভূতি জাগায়। শয়তানের পরিকল্পনা হচ্ছে মানুষকে ফাঁদে ফেলা ও বিনষ্ট করা, এবং পরে তার কুকর্মের দোষগুলো ঈশ্বরকে দেয়া।

আসন্ন বিপর্যয় থেকে তাঁর লোকদের বাঁচানোর জন্য যীশু তাদেরকে কি বলেন? উত্তরের জন্য মথি ২৪:১৫-২০ পদ পড়ুন।

ঈশ্বর যতলোককে সম্ভব রক্ষা করতে চান। সুতরাং, তিনি তাঁর লোকদের বলেন যে, রোমীয় সেনাদের দেখলে তারা যেন নগর থেকে পালিয়ে যায়।