---
title:  অতিরিক্ত আলোচনা
date:   12/04/2024
---

পৃথিবীতে ঈশ্বরের কাজ নিঃশেষ করার ব্যাপারে শয়তানের প্রচেষ্টা ব্যর্থ হয়। “সুসমাচার ক্রমাগত প্রচারিত হয়েছে এবং এর অনুগতদের সংখ্যা ক্রমাগত বৃদ্ধি পেয়েছে। তা এমন সব অথৈ তলে প্রবেশ করেছে যা রোমের শিকারী ঈগলের কাছে অগম্য ছিল। অত্যাচার চালিয়ে যাওয়া বিধর্মী শাসকদের অনুযোগ করে একজন খ্রীষ্টিয়ান বলেন: ‘তোমরা আমাদের মেরে ফেলতে পার, অত্যাচার করতে পার, দোষী করতে পার, তোমাদের অন্যায় প্রমাণ করবে যে, আমরা নির্দোষ। . . . তোমাদের নিষ্ঠুরতাও কোন কাজে আসবে না।’ ওসব ছিল অন্যদেরকে তাদের ধর্মমতে আনবার আরো জোরালো আমন্ত্রণ। ‘যত পুনঃ পুনঃ আমরা তোমাদের দ্বারা কাস্তে কাটা হই, আমরা ততোধিক সংখ্যায় বৃদ্ধি পাই; খ্রীষ্টানদের রক্ত হচ্ছে বীজ।’ - Tertullian, Apology paragraph 50.”-ঈলেন জি হোয়াইট, মহাসংঘর্ষ, পৃষ্ঠা: ৪৮।

“রহস্যময় দূরদর্শীতা, যা দুষ্টদের হাতে ধার্মিকদের তাড়না ভোগের অনুমতি প্রদান করে, তা দুর্বল বিশ্বাসীদের অনেকের কাছে মহা জটিলতা সৃষ্টি করে। এমন কেউ আছে ঈশ্বর তাদের প্রত্যাশা দূর করতে প্রস্তুত কেননা তিনি অবনতদের উন্নত করেন, এবং সর্বোৎকৃষ্ট এবং পবিত্রতম ব্যাক্তিগণ তাদের নিষ্ঠুর শক্তি দ্বারা নির্যাতিত এবং নিপীড়িত হয়। প্রশ্ন ওঠে, যিনি ন্যায়বান এবং করুণাময় এবং যিনি অসীম শক্তিধর, তিনি কিরূপে এরূপ অন্যায় বিচার এবং নিষ্পেষণ সহ্য করেন? এ একটি প্রশ্ন ধরে কিছুই আমরা করতে পারি না। ঈশ্বর আমাদেরকে তাঁর প্রেমের যথেষ্ট প্রমাণ দিয়েছেন। এবং আমরা তাঁর দূরদর্শীতার কর্মকাণ্ড বুঝতে পারি না।” -ঈলেন জি হোয়াইট, মহাসংঘর্ষ, পৃষ্ঠা: ৫৫।

**আলোচ্য প্রশ্নাবলী**:

`বিশ্বাসের জন্য আমাদের দুঃখভোগ আমাদের কি শিক্ষা দেয়? আপনি কেন মনে করেন যে, বিভিন্ন সময়ে ঈশ্বর কেন তাঁর লোকদের প্রতি দুঃখ-কষ্ট অনুমোদন করেন?`

`একজন বন্ধু যদি এই প্রশ্নটি করে, তাকে আপনি কি বলবেন: “আমার দুঃখ-কষ্টের সময় ঈশ্বর কোথায় থাকেন? তিনি যদি আমাকে ভালবাসেন, তাহলে আমাকে এত সমস্যায় পড়তে হচ্ছে কেন?” আপনার বন্ধুকে কি উত্তর দেবেন?`

`আপনার নিজ মণ্ডলী কীভাবে অন্যদের প্রতি সাহায্যকারী একটি যত্নশীল সমাজে পরিণত হতে পারে? এই সপ্তাহের পাঠ থেকে আপনারা যে শিক্ষাগুলো পেলেন, সেই শিক্ষাগুলো আপনার মণ্ডলী কীভাবে অন্যদের উপকারে ব্যবহার করতে পারে- এ বিষয়ে আলোচনা করুন।`