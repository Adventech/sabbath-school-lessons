---
title:  প্রেমের দান
date:   11/04/2024
---

`যোহন ১৩:৩৫ এবং ১ যোহন ৪:২১ পদ পড়ুন। একজন প্রকৃত খ্রীষ্টিয়ান হওয়া বলতে যা বোঝায় সে বিষয়ে এই পদগুলো আমাদের কি শিক্ষা দেয়?`

প্রথম দিকের খ্রীষ্টিয় মণ্ডলী ছিল একটি প্রেমময় মণ্ডলী। প্রথম দিকের মণ্ডলীর একজন নেতার নাম ছিল তেরতুলিয়ান (Tertullian)। মণ্ডলীর প্রেম সম্পর্কে তেরতুলিয়ান লেখেন: “আমরা যে সব প্রেমের কাজ করেছি, সে-জন্য বহু লোক আমাদের ঘৃণা করে। এই লোকেরা আমাদের নিয়ে রসিকতা করে ও বলে, ‘দেখ, ঐ খ্রীষ্টিয়ানরা একে অন্যকে কত ভালবাসে!’” (দেখুন, তেরতুলিয়ান’স অ্যাপোলজি ৩৯, এস থেলওয়াল, অনুবাদক।)

মণ্ডলী ১৬০ ও ২৬০ খ্রীষ্টাব্দে একটি বিশেষ উপায়ে দুই বার ঈশ্বরের প্রেম দেখিয়েছে। ঐ সময়গুলিতে, একটি ভয়াবহ রোগ বহু লোককে পীড়িত করেছে। খ্রীষ্টিয়ান স্বেচ্ছাসেবীরা অসুস্থ ও মৃত্যু-পথ যাত্রীদের পরিচর্যা করেছে। ব্যধি সহস্রাধিক লোককে হত্যা করেছে। কিছু কিছু গ্রাম ও শহরে, বলতে গেলে প্রত্যেকে অসুস্থ হয়েছে ও মারা পড়েছে। খ্রীষ্টিয়ানদের নিঃস্বার্থ মনোভাব অনেকের জীবন পরিবর্তন করেছে। মহামারীর এই সময়ে রোম সম্রাজ্যের লক্ষ লক্ষ লোক খ্রীষ্টিয়ান হয়েছে। খ্রীষ্টিয়ানরা পীড়িত ও মৃত্যুগামীদের প্রতি ভালবাসা দেখিয়েছে। যখন কেউ পীড়িতদের সাহায্য করতে পারল না, তখন মণ্ডলী তাদের যত্ন নিয়েছে।

রড্নি স্টার্ক সেই সব খ্রীষ্টিয়ানদের বিষয়ে একটি বই লেখেন যারা ১৬০ খ্রীষ্টাব্দে ও ২৬০ খ্রীষ্টাব্দে পীড়িত ও মৃত্যুমুখীদের যত্ন নিয়েছে। সেই সময়গুলিতে যাকিছু ঘটেছিল সে-সকল একটি নতুন ও উন্নত উপায়ে বুঝতে স্টার্কের বইটি আমাদের সাহায্য করে। দ্বিতীয় বারের মহামারীকালে খ্রীষ্টিয়ানরা সেবক ও সেবিকা হিসেবে যেভাবে সেবা দিয়েছিল, স্টার্ক সে কথা বর্ণনা করছেন। এই খ্রীষ্টিয়ানরা পীড়িত ও যাতনাগ্রস্ত লোকদের মৌলিক চাহিদার তত্ত্বাবধান করেছিল। স্টার্ক লেখেন, “২৬০ খ্রীষ্টাব্দের সময়কালে সংঘটিত দ্বিতীয় বারের চরম মহামারীকালে লোকদের পরিচর্যা করতে গিয়ে খ্রীষ্টিয়ানরা তাদের জীবন হারায়।

“বহু খ্রীষ্টিয়ান নিঃস্বার্থ প্রেম ও আনুগত্য প্রদর্শন করে। তারা তাদের নিজেদের অভাব নিয়ে ভাবেনি। তারা কেবল যাতনাগ্রস্তদের সাহায্যের কথা ভেবেছে। খ্রীষ্টিয়ানরা বিপদের তোয়াক্কা করেনি। তারা পীড়িতদের প্রতিটি অভাবের যত্ন নিয়েছে। যীশু যেভাবে পীড়িতদের যত্ন নিয়েছেন, তারাও ঠিক সেখানে তাদের যত্ন নিয়েছে। বহু খ্রীষ্টিয়ান অসুস্থ হয়ে পড়েছে ও মারা গিয়েছে। কিন্তু তারা সানন্দে তাদের যাতনা ও অসুস্থতা মেনে নিয়েছে।” -রডনি স্টার্ক, দি রাইজ অফ্ খ্রীষ্টিয়ানিটি, পৃষ্ঠা: ৮২।

`এই খ্রীষ্টিয় প্রেম সংক্রান্ত এই ঘটনাটি আমাদের কি শিক্ষা দেয়? আমরাও এই একই মনোভাব লাভ করার জন্য কীভাবে আত্মত্যাগী হওয়া শিখতে পারি?`