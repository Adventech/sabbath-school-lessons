---
title:  তাড়ানাকালে ঈশ্বরের প্রতি বিশ্বস্ত থাকুন
date:   09/04/2024
---

খ্রীষ্টিয় মণ্ডলী দ্রুত বৃদ্ধি পেয়েছে। সহস্রাধিক লোক যীশুকে তাদের জীবন সঁপেছে এবং তাঁর মণ্ডলীতে যুক্ত হয়েছে।

`প্রেরিত ২:৪১; ৪:৪, ৩১; ৫:৪২ এবং ৮:১-৮ পদ পড়ুন। মণ্ডলীর বিরুদ্ধে শয়তানের আক্রমণের ব্যাপারে এই পদগুলো আমাদের কি শিক্ষা দেয়? মণ্ডলী কেন দ্রুত বৃদ্ধি পেয়েছে?`

শিষ্যদেরকে যীশুর বিষয় প্রচার থামাতে বলা হয়েছিল (প্রেরিত ৪:১৭)। তাদেরকে কারাগারে নিক্ষেপ করা হয়েছিল (প্রেরিত ৫:১৭, ১৮)। তারা তাদের বিশ্বাসের জন্য তাড়িত ও অত্যাচারিত হয়েছে (প্রেরিত ৮:১); এবং তারা তাদের বিশ্বাসের জন্য খুন হয়েছে (প্রেরিত ৭:৫৯; ১২:২)। পবিত্র আত্মা যীশুর শিষ্যদের শক্তি ও সাহসে পূর্ণ করেছে। তারা সাহসের সঙ্গে যীশুর পুনরুত্থানের সুসমাচার ঘোষণা করেছেন। যিহূদা, গালীল ও শমরিয়ায় মণ্ডলী বৃদ্ধি পেয়েছে (প্রেরিত ৯:৩১)।

যীশুর শিষ্যদের অন্তর বিশ্বাসে পরিপূর্ণ। কি করে তারা এত সাহসী হয়েছেন? তারা পুনরুত্থিত যীশুর উপরে দৃষ্টি রেখেছেন। সেই একটি দৃষ্টি তাদের জীবন চিরতরে বদলে দিয়েছে। বেঁচে থাকার জন্য যীশু তাঁর শিষ্যদের একটি নতুন কারণ দর্শিয়েছেন। আমাদের প্রভু তাদেরকে একটি গুরুত্বপূর্ণ আদেশও দিয়েছেন (মার্ক ১৬:১৫)। যীশু তাদেরকে একটি প্রতিজ্ঞাও দিয়েছেন: “কিন্তু পবিত্র আত্মা তোমাদের উপরে আসিলে তোমরা শক্তি প্রাপ্ত হইবে; আর তোমরা যিরূশালেমে, সমুদয় যিহূদিয়া ও শমরিয়া দেশে, এবং পৃথিবীর প্রান্ত পর্যন্ত আমার সাক্ষী হইবে” (প্রেরিত ১:৮)।

যীশুর ১২ জন শিষ্য সর্বত্র সুসমাচার সহভাগ করেছেন (কলসীয় ১:২৩)। ১২ জন শিষ্যের মধ্যে যোহন সবার শেষে মারা যান। তিনি প্রথম শতাব্দির শেষের দিকে মারা যান (১ থেকে ১০০ খ্রীষ্টাব্দ)। যোহনের পর অন্য খ্রীষ্টিয়ানরা জীবন্ত যীশুর সুসমাচার ঘোষণা করে। প্লিনি ও ইংগার খ্রীষ্টিয়ানদের বিষয়ে একটি পত্র লেখেন। প্লিনি ছিলেন বর্তমান তুর্কীর উত্তর উপকুলে অবস্থিত বৈথনিয়ার শাসনকর্তা। যীশুর মৃত্যুর আনুমানিক ৮০ বছর পর, ১১০ খ্রীষ্টাব্দে সম্রাট ট্রাজানকে প্লিনি পত্রটি লেখেন। পত্রে প্লিনি বলেন, “খ্রীষ্টিয়ানরা তাদের বিশ্বাসের কারণে পুরুষ ও নারী, ধনী ও গরীব, নির্বিশেষে অত্যাচারিত হয়েছে। এই আক্রমণ চলতে  থাকবে। খ্রীষ্টধর্ম একটি ব্যাধির মত। এই ‘ব্যাধি’ নগরগুলো ও গ্রামগুলো পূর্ণ করছে।” -হেন্রি বেটেনসন, ডকুমেণ্টস অফ্ দ্যা খ্রীষ্টিয়ান চার্চ, পৃষ্ঠা: ৪।

শয়তান ঈশ্বরের মণ্ডলীকে আক্রমণ করে। কিন্ত মণ্ডলী দ্রুত বৃদ্ধি পায়।

`নূতন নিয়মের মণ্ডলী থেকে আমরা কি শিক্ষা পাই যা আমাদেরকে শেষকালে সাহায্য করতে পারে?`