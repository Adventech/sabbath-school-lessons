---
title:  দানিয়েল ৮:১৪ পদের ২৩০০ দিন
date:   15/05/2024
---

উইলিয়াম মিলার দেখলেন যে, বাইবেলের সমস্তকিছু ঈশ্বরের প্রতিজ্ঞানুসারে ঘটছে: আব্রাহামের ভাবী-বংশ ৪০০ বছর মিসরে দাসত্ব খাটলো (আদি ১৫:১৩)। ইস্রায়েল সন্তানেরা ৪০ বছর মরু-প্রান্তরে বিচরণ করল (গণনা ১৪:৩৪)। ৭০ বছরের জন্য যিহূদীদেরকে বাবিলে বন্দি রাখা হল (যিরমিয় ২৫:১১)। আর, ঈশ্বর দানিয়েলকে প্রতিজ্ঞা করেছিলেন যে, তারা সম্মান ও ভজনা করার জন্য কাকে বেছে নেবে, সেটা নির্ণয়ের জন্য তিনি তাদেরকে ৭০ সপ্তাহ দিবেন (দানিয়েল ৯:২৪)।

`মার্ক ১:১৫; গালাতীয় ৪:৪; ও রোমীয় ৫:৬ পদ পড়ুন। ঈশ্বরের প্রতিজ্ঞা কখন ফলপ্রসূ হবে, সে-ব্যাপারে এই পদগুলো আমাদের কি বলে?`

বাইবেল আমাদের শিক্ষা দেয় যে, ঈশ্বরের প্রতিজ্ঞা যথা-সময়ে ফলপ্রসূ হয়। উইলিয়াম মিলার বাইবেল পরে বাইবেলের এই সত্য জানতে পারেন। মিলার একটি পদের সঙ্গে আরেকটি পদের তুলনা করেছেন। তিনি বাইবেল অধ্যয়ন করে বুঝেছেন যে, দ্বিতীয় আগমনের জন্যও ঈশ্বরের একটি নির্দিষ্ট সময় বরাদ্দ রয়েছে।

`দানিয়েল ৮:১৪ পদ পড়ুন। ২৩০০ দিনের শেষে যাকিছু ঘটবে সেব্যাপারে বাইবেল কি বলে?`

ঈশ্বরের মন্দির বিষয়ক জনপ্রিয় ধারণাটি উইলিয়াম মিলার মেনে নিয়েছিলেন। এই ধারণাটি শিক্ষা দেয় যে, ঈশ্বর তাঁর মন্দির অগ্নি দিয়ে পরিষ্কার করবেন। এই পরিষ্কার-কাজ কখন করা হবে যা নির্ণয়ের জন্য মিলার বাইবেল অধ্যয়ন করেন। মিলার যেমনিভাবে অধ্যয়ন করেন, তিনি দনিয়েল ৯ অধ্যায় এবং দানিয়েল ৮ অধ্যায়ের দর্শনের মধ্যকার যোগসূত্র দেখতে পান। দানিয়েল ৮:১৬ পদের দর্শনে সদাপ্রভু তাঁর দূতকে আজ্ঞা দেন যেন তিনি দানিয়েলকে দর্শনের অর্থ বোঝান। দর্শনের যে অংশটি দূত ব্যাখ্যা করেননি, সে অংশটি ছিল ২৩০০ দিন বিষয়ক (দানিয়েল ৮:২৭)। পরে, স্বর্গদূত ফিরে আসেন এবং বলেন, “হে দানিয়েল, আমি এক্ষণে তোমাকে বুদ্ধিকৌশল দিতে আসিয়াছি” (দানিয়েল ৯:২২; আরও পড়ুন, ৯:২৩, ২৫-২৭)। অর্থাৎ, ২৩০০ দিনের অর্থ বুঝতে স্বর্গদূত দানিয়েলকে সাহায্য করেন।

আমরা কীভাবে জানি? কারণ, স্বর্গদূত প্রথম কথা বলছেন, “তোমার জাতির ও তোমার পবিত্র নগরের সম্বন্ধে সত্তর সপ্তাহ নিরূপিত হইয়াছে” (দানিয়েল ৯:২৪)। ‘নিরূপিত’ কথাটির মানে হল ‘পৃথক করা।’ অর্থাৎ, ৭০ সপ্তাহ, বা ৪৯০ বছর, পৃথক করা হবে। কি থেকে পৃথক করা হবে? উত্তর হল: ২৩০০ দিন থেকে পৃথক করা হবে। দর্শনের এই অংশটিই দানিয়েল বুঝতে পারেননি। “যিরূশালেমকে পুনঃস্থাপন ও নির্মাণ করিবার আজ্ঞা বাহির হওয়া অবধি” (দানিয়েল ৯:২৫) ৭০ সপ্তাহ হবে। এই তারিখ ব্যবহার করে মিলার জানতে পারলেন যে, কখন ৭০ সপ্তাহ ও ২৩০০ দিনের শুরু হল।