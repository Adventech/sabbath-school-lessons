---
title:  আশায় পূর্ণ হওয়া
date:   11/05/2024
---

### শাস্ত্রপাঠ
যোহন ১৪:১-৩; প্রেরিত ১:৯-১১; যিশাইয় ২৮:৯, ১০; মহাসংঘর্ষ, ১৮- ২১ অধ্যায়।

> <p>মুখস্থপদ</p>
> “সেই দিন লোকে বলিবে, ‘এই দেখ, ইনিই আমাদের ঈশ্বর; আমরা ইঁহারই অপেক্ষায় ছিলাম, ইনি আমাদিগকে ত্রাণ করিবেন; ইনিই সদাপ্রভু; আমরা ইঁহারই অপেক্ষায় ছিলাম, আমরা ইঁহার কৃত পরিত্রাণে উল্লসিত হইব, আনন্দ করিব’” (যিশাইয় ২৫:৯)।

যীশুর দ্বিতীয় আগমন হচ্ছে বাইবেলের অন্যতম একটি গুরুত্বপূর্ণ শিক্ষা। পুরাতন নিয়ম ১৮৪৫ বার দ্বিতীয় আগমন সম্পর্কে বলছে। নূতন নিয়মের লেখকরা ৩০০ বার দ্বিতীয় আগমন সম্পর্কে বলছেন।

আদি প্রোটেস্ট্যান্টদের কাছে দ্বিতীয় আগমন ছিল একটি অন্যতম গুরুত্বপূণ বিশ্বাস। এই বিশ্বাস প্রোটেস্ট্যান্টদের আশা দেয় এবং তাদেরকে আত্মায় ও মনে এক ব্যক্তি হিসেবে সংযুক্ত হতে সাহায্য করে। কিন্তু ইউরোপে নানাবিধ সমস্যার মাঝে প্রোটেস্ট্যান্ট ধর্মের সূত্রপাত হয়। নেতরা একে অন্যের সঙ্গে দ্বন্দ্বে লিপ্ত হয় এবং বিচ্ছিন্ন হয়ে পড়ে। বহু প্রোটেস্ট্যান্ট মার্কিন যুক্তরাষ্ট্রে চলে যায়। প্রোটেষ্ট্যাণ্ট ধর্ম আমেরিকায় সম্বৃদ্ধ হয়। সেখানে বহু প্রোটেস্ট্যান্ট দ্বিতীয় আগমন সহ বাইবেলের বিশ্বাসের পক্ষে দাঁড়ায়। এই প্রোটেস্ট্যান্টদের মধ্যে একজন ছিলেন উইলিয়াম মিলার। মিলার বাইবেল পড়েছেন এবং বিশ্বাস করেছিলেন যে, যীশু তার জীবনকালে আসবেন। মিলার এই বার্তা প্রচার করতে শুরু করেন। যীশু মিলারের জীবনকালে এলেন না। কিন্তু তার প্রচারের ফলে বহু লোক বাইবেলের সত্য মেনে নিয়েছিল যা এই বর্তমান সময় পর্যন্ত গুরুত্বপূর্ণ।

এ সপ্তাহে, আমরা অধ্যয়ন করব যে, দ্বিতীয় আগমনের প্রত্যাশা অতীতে কেন ঈশ্বরের লোকদের অন্তঃকরণ পূর্ণ করেছিল। আমরা অধ্যয়ন করব যে, যীশুর পক্ষে প্রস্তুত থাকার জন্য আমরা কি করতে পারি।