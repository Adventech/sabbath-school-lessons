---
title:  উইলিয়াম মিলার ও বাইবেল
date:   14/05/2024
---

দ্বিতীয় আগমন সম্পর্কে বাইবেলের সত্য লোকদের বোঝানোর জন্য ঈশ্বর উইলিয়াম মিলারকে ব্যবহার করেছিলেন। মিলার যেভাবে বাইবেল অধ্যয়ন করেছেন, তিনি একজন প্রেমময় ত্রাণকর্তাকে আবিষ্কার করেছেন। যীশু তাঁকে তার কল্পনা অপেক্ষাও অধিক প্রেম করেছে। একটি বাইবেল, একটি কলম, ও একটি নোট বই সঙ্গে নিয়ে, মিলার বাইবেলের শুরু থেকে পড়তে শুরু করেন। মিলার নিশ্চিত হয়েছিলেন যে, আরেকটি নতুন পদ পড়ার পূর্বে, তিনি তার তৎক্ষণাৎ পড়া পদটি বুঝতে পেরেছেন। মিলার তার পড়া পদটি বাইবেলের অন্য পদগুলোর সঙ্গে তুলনা করেছেন। এভাবে, মিলার বাইবেলের দ্বারাই বাইবেলের ব্যাখ্যা উদ্ধার করেছেন।

`পড়ুন, যিশাইয় ২৮:৯, ১০; হিতোপদেশ ৮:৮, ৯; যোহন ১৬:১৩; এবং ২ পিতর ১:১৯-২১। এই পদগুলো থেকে আপনি বাইবেল পড়ার ব্যাপারে কোন্ গুরুত্বপূর্ণ নীতিগুলো শিক্ষা করলেন?`

উইলিয়াম মিলার বাইবেলের একটি পদের সঙ্গে আরেকটি পদের তুলনা করেছেন। মিলার যেমনভাবে এই পরিকল্পনা অনুসরণ করেছেন, পবিত্র আত্মা মিলারকে এই পদগুলোর নিহিতার্থ দেখিয়েছেন। মিলার বাইবেলের সত্যকে একটি গুপ্তধন হিসেবে অনুসন্ধান করেছেন। ঈশ্বর তার প্রচেষ্টার পুরষ্কার দিয়েছেন। মিলার একই সাবধানতা অবলম্বন করে ভবিষ্যত সম্পর্কে বাইবেলের ভাববাণীগুলো অধ্যয়ন করেছেন।

`দানিয়েল ১:১৭; ২:৪৫; ১ পিতর ১:১০, ১১; এবং প্রকাশিত ১:১-৩ পদ পড়ুন। বাইবেলের কাল সম্পর্কিত ভাববাণিগুলো বোঝার জন্য এই পদগুলো আমাদের কি শিক্ষা দেয়?`

বাইবেলের প্রতীক ও রূপকগুলো কোন রহস্য নয়। ভবিষ্যৎ সম্পর্কে আমরা যেন প্রস্তুত থাকতে পারি, সে-জন্য প্রেমময় ঈশ্বর আমাদের ভাববাণি দিয়েছেন। উইলিয়াম মিলার বুঝতে পেরেছিলেন যে, বাইবেলই বাইবেলের ভাববাণি ব্যাখ্যা করে। বাইবেল আমাদেরকে বাইবেলের প্রতীক ও রূপকগুলোর অর্থ বলে দেয়। হিংস্র প্রাণিগুলো হচ্ছে রাজাদের কিংবা রাজ্যের প্রতীক (দানিয়েল ৭:১৭, ২৩)। বায়ু হচ্ছে এমন কিছুর প্রতীক বিনাশ করে (যিরমিয় ৪৯:৩৬)। জল হচ্ছে মানুষের প্রতীক (প্রকাশিত ১৭:১৫)। একজন স্ত্রীলোক হচ্ছে মণ্ডলীর প্রতীক (যিরমিয় ৬:২; ইফিষীয় ৫:২২-৩২)। দানিয়েল ও প্রকাশিত বাক্য পুস্তকে বর্ণীত কাল বিষয়ক ভাববাণিগুলো প্রতীক হিসেবে লেখা হয়েছে। এই পুস্তকগুলোয়, এক দিন সমান হল আক্ষরিক এক বছর (গণনা ১৪:৩৪; যিহিষ্কেল ৪:৬)। উইলিয়াম মিলার বাইবেল বোঝার জন্য বাইবেলের এই নীতিগুলো কাজে লাগিয়েছেন। যীশুর আগমন সম্পর্কে বাইবেল যা বলছে, তা অধ্যয়ন করে শীঘ্রই তিনি বিস্মিত হয়েছিলেন।

`বাইবেলের প্রতীকগুলোর সঠিক নিহিতার্থ বুঝতে পারাটা আমাদের জন্য অতীব গুরুত্বপূর্ণ কেন?`