---
title:  প্রত্যাশা রাখা ও অপেক্ষা করা
date:   13/05/2024
---

মধ্য যুগের প্রোটেস্ট্যান্টরা দ্বিতীয় আগমনে বিশ্বাস রেখেছে। তারা শিক্ষা দিয়েছে যে, পৃথিবীর প্রতিটি মানুষ যীশুকে ফিরে আসতে দেখবে ও শুনবে। কিন্তু সময় যেভাবে পেরিয়ে গেল, লোকেরা তাদের চেতনা হারালো। ১৮০০ দশকের জনপ্রিয় প্রচারক শিক্ষা দিয়েছিল যে, পৃথিবীতে তাঁর রাজ্য স্থাপন শুরু করার জন্য যীশু আসছেন। অতঃপর, পৃথিবীতে আমরা ১০০০ বছর ধরে শান্তিতে বাস করব।

একইভাবে, যীশুর ১২ জন শিষ্য তাঁর প্রথম আগমন সম্পর্কে বাইবেলের শিক্ষা ভুলভাবে বুঝেছিলেন। তারা ভেবেছিলেন যে, রোমীয়দের জুলুম থেকে যিহূদীদের স্বাধীনতা দেবার জন্য যীশু একজন শক্তিশালী রাজা হিসেবে আসবেন। যিহূদীরা বুঝতে পারেনি যে, যীশু তাদেরকে তাদের পাপ এবং পাপের শাস্তি থেকে মুক্ত করার জন্য এসেছেন। সুতরাং, তারা বুঝতে ব্যর্থ হয়েছিল যে, যীশুর কি উদ্দেশ্যে এসেছেন।

`প্রেরিত ১:৯-১১; প্রকাশিত ১:৭; মথি ২৪:২৭, ৩০, ৩১ পদ পড়ুন। এই পদগুলো যীশুর আগমনের ব্যাপারে কি শিক্ষা দেয়?`

যীশু প্রথম যখন একজন শিশুর বেশে আসলেন, তখন খুব কম লোক ব্যাপারটা জানতে পারে। কিন্তু যীশু যখন আবার আসছেন, প্রত্যেকে তাঁকে দেখবে। যখন তিনি আসছেন, তখন প্রত্যেকে ত‚রীধ্বনি ফেটে পড়তে শুনবে। জগতের প্রত্যেক ব্যক্তি তাঁকে গৌরবময় নিজ মহিমায় দেখতে পাবে। আমাদের বিভ্রান্ত হবার দরকার নেই। যীশু যখন পুনরায় আসছেন, তখন যাকিছু ঘটবে তা বাইবেল সাবলীলভাবে শিক্ষা দিচ্ছে।

“দ্বিতীয় আগমন বিষয়ক ধর্মতত্ত্বই, পবিত্র শাস্ত্রের মূলসুর। যেদিন সর্ব প্রথম জুটি, এদন হতে দুঃখদায়ক পদক্ষেপ নিয়ে বের হয়ে গেলেন, বিশ্বাসের সন্তানগণ, প্রতিজ্ঞাত ব্যক্তির আগমনের অপেক্ষায় ছিল, যিনি বিনাশকারীর ক্ষমতা চূর্ণ করে তাদেরকে পুনরায় হারানো নন্দনকাননে ফিরিয়ে আনবেন। পুরাকালের পবিত্র মানবগণ, মশীহের গৌরবময় আগমনের অপেক্ষায় ছিলেন, যা তাদের প্রত্যাশার পূর্ণতাস্বরূপ।” -ঈলেন জি হোয়াইট, মহাসংঘর্ষ, পৃষ্ঠা: ৩৭২ (২৬৩)।

লুথার রেন নামের একজন প্রাথমিক খ্রীষ্টিয়ান যুবক-যুবতীদের বলতেন, “যীশুর আগমনের জন্য প্রস্তুতির একমাত্র উপায় হল প্রস্তুত হওয়া ও প্রস্তুত থাকা।” হ্যাঁ, যীশু শীঘ্র আসছেন। সুতরাং, আমাদের অবশ্যই নিজ অন্তঃকরণের প্রতি দৃষ্টি দিতে হবে এবং যা কিছু যীশু হতে আমাদের পৃথক করে, সে-সমস্ত কিছু দূর করতে হবে। দ্বিতীয় আগমন আমাদের বর্তমানে একটি ধর্মময় জীবন যাপন করতে সাহায্য করে যেন আমরা যীশুর জন্য প্রস্তুত থাকি।

`১ থিষলনীকীয় ৫:২-৫ ও ইব্রীয় ৯:২৮ পদ পড়ুন। এই পদগুলো দ্বিতীয় আগমনের ব্যাপারে আমাদের কি অনুপ্রেরণা দেয়?`