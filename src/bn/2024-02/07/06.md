---
title:  বাইবেলের দীর্ঘতম সময়সীমা
date:   16/05/2024
---

`ইষ্রা ৭:৭-১৩ পদ পড়ুন। পারস্যের রাজা যিহূদীদেরকে কখন স্বাধীন হতে এবং তাদের মন্দির পুনর্নির্মাণ করতে আজ্ঞা দেন?`

অর্তক্ষস্ত রাজা ৪৫৭ খ্রীষ্টপূর্বে আদেশটি দিয়েছিলেন। অর্তক্ষস্ত ছিলেন পারস্যের রাজা। যিহূদীদের দেশে ফিরে গিয়ে যিরূশালেম পুনর্নির্মাণ করার ব্যাপারে এবং পুনরায় তাদের মন্দিরে উপাসনা করার ব্যাপারে অর্তক্ষস্ত রাজার আদেশটি তৃতীয় ও শেষ আদেশ। এই তৃতীয় আদেশটি প্রথম ও দ্বিতীয় আদেশ অপেক্ষা অধিক পূর্ণাঙ্গ ছিল। সুতরাং, কাল/সময় বিষয়ক তৃতীয় আদেশটি ছিল ২৩০০ দিন/বছরের ব্যাপারে ভাববাণি (দানিয়েল ৮:১৪)।

`২৩০০ বছর কখন শুরু হল? উত্তরের জন্য দানিয়েল ৯:২৫, ২৬ পদ পড়ুন। কি গুরুত্বপূর্ণ ঘটনা ঘটবে বলে এই পদগুলো বলছে?`

দানিয়েল বলেন, “যিরূশালেমকে পুনঃস্থাপন ও নির্মাণ করিবার আজ্ঞা বাহির হওয়া অবধি অভিষিক্ত ব্যক্তি, নায়ক, পর্যন্ত সাত সপ্তাহ আর বাষট্টি সপ্তাহ হইবে” (দানিয়েল ৯:২৫)। (৪৯ বছর + ৪৩৪ বছর= ৪৮৩ বছর।) অর্তক্ষস্ত রাজা ৪৫৭ খ্রীষ্টপূর্বের বর্ষাকালে আদেশটি দেন। অর্থাৎ, ২৭ খ্রীষ্টাব্দের বর্ষাকালে ৪৮৩ বছর শেষ হয়। ‘অভিষিক্ত ব্যক্তি’ বলতে যীশুকে বোঝায়। ২৭ খ্রীষ্টাব্দের বর্ষাকালে যীশু জলে বাপ্তিস্ম নেন এবং পবিত্র আত্মায় পূর্ণ হন (প্রেরিত ১০:৩৮)। পরে, “আর যোহন কারাগারে সমর্পিত হইলে পর যীশু গালীলে আসিয়া ঈশ্বরের সুসমাচার প্রচার করিয়া বলিতে লাগিলেন, ‘কাল সমপূর্ণ হইল, ঈশ্বরের রাজ্য সন্নিকট হইল; তোমরা মন ফিরাও, ও সুসমাচারে বিশ্বাস কর” (মার্ক ১:১৪, ১৫)।

৩১২ খ্রীষ্টাব্দের বসন্তকালে যীশু ক্রুশে মারা যান। দানিয়েলের সময়/কাল বিষয়ক ভাববাণির শেষ সপ্তাহের মাঝখানে তিনি মারা যান (দানিয়েল ৯:২৫, ২৬)। যীশুর বাপ্তিস্মের সাড়ে তিন বছর পর, তাঁকে ক্রুশে ঠোকা হয়। অতীতে যিহূদীরা যে সকল পশুবলি দিত, সেগুলো ছিল যীশুর প্রতীক। তিনি ছিলেন সেই মেষশাবক, যাঁকে ঈশ্বর আমাদের পাপের জন্য ক্রুশের উপরে উৎসর্গ করেছিলেন।

`দানিয়েল ৯:২৭ পদ পড়। ৭০ সপ্তাহ কীভাবে শেষ হল?`

যিহূদীদেরকে ঈশ্বর প্রদত্ত ৭০ সপ্তাহ, কিংবা ৪৯০ বছর, ৩৪ খ্রীষ্টাব্দে সমাপ্ত হল। সে সময়ে, যিহূদী নেতারা সুসমাচারের বার্তা প্রত্যাখ্যান করেছিল (প্রেরিত ৬:৮-৭:৬০)।

সময়/কাল বিষয় ভাববাণী ক্ষেত্রে, যখন আমরা ২৩০০ বছর থেকে ৪৯০ বছর বিয়োগ করি, তখন আমরা ১৮১০ বছর পাই। ১৮১০ বছর ১৮৪৪ খ্রীষ্টাব্দে শেষ হয়। উইলিয়াম মিলার এবং প্রাথমিক অ্যাড্ভেন্টিস্টরা বিশ্বাস করতেন যে, দানিয়েল ৮:১৪ পদের মন্দির পৃথিবীতে ছিল। তারা বিশ্বাস করতেন যে, ১৮৪৪ সালে যীশু পৃথিবীতে আসবেন এবং অগ্নি দ্বারা পৃথিবী পরিষ্কার করবেন।