---
title:  অতিরিক্ত আলোচনা
date:   17/05/2024
---

নিচের চার্টটি দেখুন। চার্টটি দানিয়েলের সময় বিষয়ক দুটি ভাববাণী প্রদর্শন করে: ৭০ সপ্তাহ এবং ২৩০০ দিন। দুটি সময়ই ৪৫৭ খ্রীষ্টপূর্বে শুরু হয়। উভয় ভাববাণী আমাদের ত্রাণকর্তার বিষয় বলে। ৭০ সপ্তার ভাববাণী যীশুর বিষয়ে। যীশুর বিষয়ে দানিয়েলের ভাববাণীটি বাইবেলের প্রতিজ্ঞা মোতাবেক ঘটে। সুতরাং, আমরা আস্থা রাখতে পারি যে, ২৩০০ দিন ১৮৪৪ বছরের মধ্যে শেষ হয়।

![Chart](https://sabbath-school-resources-assets.adventech.io/bn/ss/2024-02/07/chart.png)

“প্রথম শিষ্যদের ন্যায়, উইলিয়াম মিলার এবং তার সহকারীগণ; যে বার্তা তারা বহন করতেন তার গুরুত্ব তারা পূর্ণরূপে বুঝতে পারেনি। মণ্ডলীতে ভুল শিক্ষা প্রতিষ্ঠিত হবার কারণে ভবিষ্যদ্বাণীতে একটি গুরুত্বপূর্ণ বিষয়ের এক সঠিক ব্যাখ্যায় উপনীত হতে তারা বাধা প্রাপ্ত হচ্ছিল। সুতরাং, যদিও তারা ঈশ্বর দত্ত বার্তা ঘোষণা করেছিলেন, যা জগতে প্রচার করতে হবে, তথাপি এর অর্থের একটি ভুল ধারণার কারণে তাদের নিরুৎসাহের মধ্য দিয়ে যেতে হয়েছিল।” -ঈলেন জি হোয়াইট, মহাসংঘর্ষ, পৃষ্ঠা: ৪৩৭ (৩০৭)।

“তথাপি ঈশ্বর বিচারের সতর্কবাণী প্রদানে তাঁর নিজের সুফলপ্রদ উদ্দেশ্য সম্পন্ন করেছিলেন যা যেমন ছিল তেমনিভাবেই প্রদান করা হয়েছিল। মহা দিন সন্নিকট এবং তাঁর দূরদর্শীতায় লোকবৃন্দকে একটি সঠিক সময়ের পরীক্ষার নিকটে আনা হয়েছিল যেন তাদের অন্তরে যা ছিল তা তাদের কাছে প্রকাশ পায়। মণ্ডলীকে পরীক্ষা করা এবং খাঁটি করার উদ্দেশে বার্তা নিরূপণ করা হয়েছিল। তাদের আসক্তি জগৎ অথবা খ্রীষ্ট এবং স্বর্গের প্রতি ছিল কি-না তা পরীক্ষার জন্য তাদেরকে পরিচালিত করা হয়েছিল। তারা স্বীকার করেছিল যে তারা ত্রাণকর্তাকে প্রেম করে; এখন তাদের প্রেম প্রকাশ করে দেখাতে হবে। তারা কি জাগতিক প্রত্যাশা এবং উচ্চাকাঙ্খা পরিত্যাগ করতে এবং তাদের প্রভুর আগমনে আনন্দকে স্বাগতম জানাতে প্রস্তুত ছিল? বার্তার উদ্দেশ্য ছিল যেন তারা তাদের প্রকৃত আত্মিক অবস্থা দেখতে পারে; তা অনুগ্রহ সহকারে প্রেরণ করা হয়েছিল যেন অনুতাপ এবং নম্রতা সহকারে প্রভুর অন্বেষণ করে।” -ঈলেন জি হোয়াইট, মহাসংঘর্ষ, পৃষ্ঠা: ৪৩৯।

**আলোচ্য প্রশ্নাবলী**:

`উইলিয়াম মিলারের অভিজ্ঞতা থেকে আমরা কি শিক্ষা লাভ করতে পারি? পরীক্ষা করার জন্য এবং আমাদের আশীর্বাদ করার জন্য ঈশ্বর কীভাবে আমাদের ভুলভ্রান্তিগুলো কাজে লাগান?`

`দানিয়েল ৯:২৪-২৭ পদ বোঝা গুরুত্বপূর্ণ কেন? সময়/কাল বিষয়ক এই বার্তাটি কীভাবে আমাদের বাইবেলের উপর আস্থা রাখতে সাহায্য করে?`

`ভবিষ্যৎ বিষয়ক বাইবেলের ভাববাণি কীভাবে আমাদের পরিত্রাণের ব্যাপারে ঈশ্বরের পরিকল্পনা বুঝতে সাহায্য করে?`