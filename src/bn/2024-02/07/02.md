---
title:  তাঁর আগমনের প্রতিজ্ঞা
date:   12/05/2024
---

আমেরিকা যাবার জন্য বহু প্রোটেস্ট্যান্ট নেতা ও সংস্কারক হল্যাণ্ড ছেড়েছিল। তারা চেয়েছিল যে, যীশু পুনরায় আসুন। তারা আশা ও আনন্দ নিয়ে তাঁর জন্য অপেক্ষা করছিল। তাদের পূর্ববর্তী প্রোটেস্ট্যান্ট নেতারা শিক্ষা দিয়েছিল যে, দ্বিতীয় আগমন হল ঈশ্বর প্রদত্ত একটি উপহার। জন উইক্লিফ বিশ্বাস করতেন যে, দ্বিতীয় আগমন হল মণ্ডলীর জন্য আশা। ক্যালভিন তার বক্তব্যে প্রত্যেক প্রোটেস্ট্যান্টের মুখপাত্র হয়ে বলেছিলেন যে, দ্বিতীয় আগমন হচ্ছে সর্বাপেক্ষা চমকপ্রদ প্রতিজ্ঞা।

`যোহন ১৪:১-৩; ১ থিষনীকীয় ৪:১৩-১৮; ও তীত ২:১১-১৪ পদ পড়ুন। এই পদগুলো অতীতের খ্রীষ্টিয়ানদের কেন এত আশা দিয়েছিল? বর্তমানে এই পদগুলো আমাদের কেন এত বেশি আশা দেয়?`

আমরা সহজে বুঝতে পারি যে, দ্বিতীয় আগমনের বিশ্বাস কেন খ্রীষ্টিয়ানদের আশায় পরিপূর্ণ করে। দ্বিতীয় আগমন রোগব্যধি, দুঃখ-দুর্দশা ও মৃত্যুর একটি অবসান ঘটাবে। দ্বিতীয় আগমন যুদ্ধ-বিগ্রহ ও সংঘর্ষের অবসান ঘটাবে। দ্বিতীয় আগমনের পর, আমরা যীশু এবং সকল যুগের পরিত্রাণপ্রাপ্তদের সহিত অনন্তকাল ধরে শান্তি, সুখ ও সহভাগিতা উপভোগ করব।

“সর্বযুগে প্রভুর আগমন তাঁর প্রকৃত অনুসরণকারীদের প্রত্যাশা। জৈতুন পর্বতের ওপর ত্রাণকর্তার বিদায়কালীন প্রতিজ্ঞা যে তিনি পুনরায় আসবেন, এটি তাঁর শিষ্যদের ভবিষ্যৎকে আলোকিত করেছিল, তাদের হৃদয় আনন্দ ও প্রত্যাশায় পূর্ণ করে দিল, দুঃখ তা প্রশমিত করতে পারবে না বা পরীক্ষা তা নি®প্রভ করতে পারবে না...। যখন থিষলনীকীয়ের খ্রীষ্টানগণ তাদের প্রিয়জনকে সমাধিস্থ করার পর দুঃখ ও শোকে পরিপূর্ণ হয়েছিল, যারা প্রভুর আগমনের সাক্ষী হবার জন্য জীবিত থাকার আশা করেছিল, পৌল তাদের শিক্ষক, তাদেরকে পুনরুত্থানের প্রতি নির্দেশ করেছিলেন, যা ত্রাণকর্তার দ্বিতীয় আগমনে সংঘটিত হবে। যারা খ্রীষ্টে মৃত তারা ওঠবে এবং এক সঙ্গে জীবিতদের সঙ্গে আকাশে প্রভুর সহিত মিলিত হবে। “আর এই রূপে” তিনি বলেন, “চিরকাল প্রভুর সহিত থাকিব। অতএব এই কথা বলিয়া একজন অন্যজনকে সান্ত্বনা দান করবে” (২ থিষলনীকীয় ৪:১৬-১৮)।” -ঈলেন জি হোয়াইট, মহাসংঘর্ষ, পৃষ্ঠা: ৩৭৬ (২৬৫)।

`আমাদের বিশ্বাসে দ্বিতীয় আগমনের শিক্ষা এত বেশি গুরুত্বপূর্ণ কেন? যেমনিভাবে আমরা ১০ম পাঠ পড়ব, আমরা জানব যে, মৃত্যু হচ্ছে ঘুমের সমতুল্য। দ্বিতীয় আগমন ব্যতিত, আমাদের কি কোন ভবিষ্যৎ আশা আছে? উত্তরের জন্য ১ করিন্থীয় ১৫:১৫-১৮ পদ পড়ুন।`