---
title:  মহাপবিত্র স্থান বিষয়ক সুসমাচার
date:   22/05/2024
---

`ইব্রীয় ৪:১৪-১৬ ও ১০:১৯-২২ পদ পড়ুন। এই পদগুলোয় আমাদের প্রত্যেককে ঈশ্বর কি আশা দিচ্ছেন?`

এই পদগুলোয় পৌল আমাদের বলেন: “ভাল, আমরা এক মহান মহাযাজককে পাইয়াছি, যিনি স্বর্গ সকল দিয়া গমন করিয়াছেন, তিনি যীশু, ঈশ্বরের পুত্র; অতএব আইস, আমরা ধর্ম প্রতিজ্ঞাকে দৃঢ়রূপে ধারণ করি” (ইব্রীয় ৪:১৪)। তিনি যুক্ত করে বলছেন: “অতএব আইস, আমরা সাহসপূর্বক অনুগ্রহ সিংহাসনের নিকটে উপস্থিত হই, যেন দয়া লাভ করি, এবং সময়ের উপযোগী উপকারার্থে অনুগ্রহ প্রাপ্ত হই” (৪:১৬)। পৌল আরও বলেন: “এই জন্য আইস, আমরা সত্য হৃদয় সহকারে বিশ্বাসের কৃতনিশ্চয়তায় [ঈশ্বরের] নিকটে উপস্থিত হই; আমরা ত হৃদয়প্রোক্ষণ-পূর্বক মন্দ হইতে মুক্ত, এবং শুচি জলে স্লাত দেহবিশিষ্ট হইয়াছি” (১০:২২)। আমাদের যাকিছু দরকার, সবই যীশু আমাদের দেন। স্বর্গীয় ধর্মধামে ঈশ্বরের কাছে আসার জন্য যীশু আমাদের জন্য একটি ‘নূতন ও জীবন্ত পথ’ তৈরি করলেন (১০:২০)।

মন্দিরের দেয়ালের খালি জায়গায় দৃষ্টি দিয়ে আমরা কি দেখি? আমরা শৃঙ্গ বিশিষ্ট পিতলের বেদী দেখি। আমরা শৃঙ্গের উপর রক্ত দেখি। পবিত্র স্থানে, আমরা স্বর্ণময় শৃঙ্গের উপর রক্ত দেখি যেখানে সুগন্ধ ধুপ পোড়ানো হয়। আমরা পর্দার উপর ছিটানো রক্ত দেখি যা পাপাবরণের সামনে অবস্থিত। আমরা সর্বত্র রক্ত দেখি।

এটা কার রক্ত? এটি যীশুর রক্ত? আমরা ঈশ্বরের কাছে যাবার প্রতিটি ধাপে যীশুর রক্ত দেখি। যীশুর রক্ত আমাদের আশা দেয়। কেবল যীশু যদি আমাদের ক্ষমা করেন এবং তাঁর রক্ত দ্বারা যদি আমাদের পাপ মোচন করেন, তাহলে আমরা ঈশ্বরের সঙ্গে মিলিত হতে পারি। ঈশ্বরের দয়া কখনও ব্যর্থ হয় না। তাঁর ন্যায্য পথগুলো কখনও ব্যর্থ হয় না। যেহেতু, ঈশ্বর ন্যায্য, সেহেতু যীশু যাবৎ না আমাদের পাপ ক্ষমা করেন এবং যাবৎ না পাপগুলো দূর করেন, তাবৎ আমাদের পাপের জন্য যীশুর মৃত্যু তিনি গ্রাহ্য করতে পারেন না।

`প্রকাশিত ১১:১৯ পদে যোহনের দেখা নিয়ম-সিন্দুকের বিষয় পড়ুন। যোহনের দেখা ঈশ্বরের নিয়ম-সিন্দুকের দর্শন অত্যন্ত গুরুত্বপূর্ণ কেন? ব্যবস্থা ও সুসমাচার নিবিড় সম্পর্কযুক্ত কেন?`

যোহন তার দর্শনে ঈশ্বরের স্বর্গীয় মন্দিরের মহাপবিত্র স্থানে ঈশ্বরের নিয়ম সিন্দুক দেখেন। সিন্দুকের মাঝে ঈশ্বরের ব্যবস্থা (বা নিয়ম) রাখা ছিল। ইব্রীয় ৮:১০ পদ বলে: “কিন্তু সেই কালের পর আমি ইস্রায়েল-কুলের সহিত এই নিয়ম স্থির করিব, ইহা প্রভু বলেন; আমি তাহাদের চিত্তে আমার ব্যবস্থা দিব, আর তাহাদের হৃদয়ে তাহা লিখিব, এবং আমি তাহাদের ঈশ্বর হইব, ও তাহারা আমার প্রজা হইবে।” যীশুতে আমাদের বিশ্বাস হেতু, আমরা ঈশ্বরের মন্দিরে প্রবেশ করতে পারি। সেখানে, যীশু আমাদের অতীত পাপ ক্ষমা করেন। ঈশ্বরের ব্যবস্থার বাধ্য থাকার জন্য তিনি আমাদের শক্তিও দেন। যে কেউ যীশুর কাছে আসতে পারে। “এই জন্য, যাহারা তাঁহা দিয়া ঈশ্বরের নিকটে উপস্থিত হয়, তাহাদিগকে তিনি সমপূর্ণরূপে পরিত্রাণ করিতে পারেন, কারণ তাহাদের নিমিত্ত অনুরোধ করণার্থে তিনি সতত জীবিত আছেন” (ইব্রীয় ৭:২৫)।