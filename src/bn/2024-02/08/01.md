---
title:  ঈশ্বরের স্বর্গীয় মন্দির থেকে জ্ঞান
date:   18/05/2024
---

### শাস্ত্রপাঠ
যাত্রা ২৫:৮, ৯, ৪০; লেবীয় ১৬:২১, ২৯-৩৪; মহাসংঘর্ষ, ২২-২৪, ২৮ অধ্যায়।

> <p>মুখস্থপদ</p>
> “এই সমস্ত কথার সার এই, আমাদের এমন এক মহাযাজক আছেন, যিনি স্বর্গে, মহিমা-সংহাসনের দক্ষিণে, উপবিষ্ট হইয়াছেন। তিনি পবিত্র স্থানের, এবং যে তাম্বু মনুষ্যকর্তৃক নয়, কিন্তু প্রভু কর্তৃক স্থাপিত হইয়াছে, সেই প্রকৃত তাম্বুর সেবক” (ইব্রীয় ৮:১, ২)।

উইলিয়াম মিলার প্রচার করেছেন যে, যীশু অক্টোবর ২২, ১৮৪৪ তারিখে আসছেন। যীশু যখন এলেন না, তখন কিছু মিলারীয় ২৩০০ দিনের ভাববাণী পুনরায় অধ্যয়ন করল এবং তারা তাদের ভুল আবিষ্কার করতে পারল। তারা আবিষ্কার করল যে, ২৩০০ দিনের ভাববাণীটি যীশুর এই পৃথিবীতে আসার কথা বলছে না। ২৩০০ দিন ছিল সেই সময় যখন যীশু আমাদের পরিত্রাণের জন্য তাঁর কাজ শুরু করতে তিনি স্বর্গীয় ধর্মধামে প্রবেশ করলেন।

যীশু কি চূড়ান্ত কাজ শুরু করলেন? তিনি পাপ থেকে স্বর্গীয় মন্দির পরিষ্কার করা শুরু করলেন। লেবীয় পুস্তক বলে যে, প্রতি বছর পৃথিবীস্থ ঈশ্বরের পবিত্র তাম্বু কীভাবে পরিষ্কার করা হত। দানিয়েল ৭ ও ৮ অধ্যায় আমাদের আরও বলে যে, শেষ চারটি রাজ্যের রাজত্ব শেষ হবার পর, যীশু স্বর্গীয় ধর্মধাম পরিষ্কার করার জন্য প্রবেশ করবেন:

| দানিয়েল ৭ | দানিয়েল ৮ |
| --- | --- |
| বাবিল | |
| মাদিয়-পারস্য | মাদিয়-পারস্য |
| গ্রিস | গ্রিস |
| রোম | রোম |
| বিচারক হিসেবে ঈশ্বরের কাজ | যীশু ধর্মধাম পরিষ্কার করেন |

দানিয়েল ৭ ও ৮ অধ্যায় দেখায় যে, ধর্মধামে যীশুর কাজ হচ্ছে বিচারক হিসেবে তাঁর চূড়ান্ত কাজের সমতুল্য। এই সপ্তাহে, আমরা স্বর্গীয় ধর্মধামে যীশুর শেষকালিন কাজের প্রতি দৃষ্টি দেব।