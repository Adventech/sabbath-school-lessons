---
title:  অতিরিক্ত আলোচনা
date:   24/05/2024
---

“যীশু তাদের পাপ মোচন করেননি, তবে তিনি তাদের পাপের প্রায়শ্চিত্ত ও বিশ্বাসের পথ দেখিয়েছেন, যেন তারা তাদের পাপের জন্য ক্ষমা দাবি করতে পারে, তিনি তাঁর পেরেকবিদ্ধ হাত পিতার ও পবিত্র দূতগণের সম্মুখে উত্তোলন করে বলেন: আমি তাদের প্রত্যেকের নাম ধরে জানি। আমি আমার হাতের তালুতে তাদের নাম খোদাই করে লিখেছি। “ঈশ্বরের গ্রাহ্যবলি ভগ্ন আত্মা; হে ঈশ্বর, তুমি ভগ্ন ও চূর্ণ অন্তঃকরণ তুচ্ছ করিবে না” (গীতসংহিতা ৫১:১৭)। আর তিনি তাঁর লোকদের দোষারোপকারীর উদ্দেশ্যে বলেন: “তখন সদাপ্রভু শয়তানকে কহিলেন, শয়তান, সদাপ্রভু তোমাকে ভর্ৎসনা করুন; যিনি যিরূশালেমকে মনোনীত করিয়াছেন, সেই সদাপ্রভু তোমাকে ভর্ৎসনা করুন; এই ব্যক্তি কি অগ্নি হইতে উদ্ধৃত অধর্দগ্ধ কাষ্ঠস্বরূপ নয়?” (সখরিয় ৩:২)।” -ঈলেন জি হোয়াইট, মহাসংঘর্ষ, পৃষ্ঠা: ৬০২ (৪২২)।

“দর্শনে সখরিয় ঈশ্বরের লোকদের সদাপ্রভুর সামনে দণ্ডায়মান দেখেন। লোকেরা মলিন বস্ত্র পড়েছিল। [মলিন বস্ত্র হচ্ছে আমাদের নিজেদের আচরণের রূপক।] মলিন বস্ত্রের পরিধানের কারণে আমাদের অন্তঃকরণে কোন দম্ভ থাকতে পারে না। অত্যন্ত নিবিড়ভাবে আমাদের হৃদয় অনুসন্ধান করতে হবে। আমরা যখন বাইবেলের সত্যের বাধ্য থাকি, তখন আমরা আমাদের অন্তঃকরণ পরিষ্কার রাখি। এই কাজটি আমাদের অন্তঃকরণ থেকে সকল দম্ভ দূর করাবে। আমরা যীশুর প্রতি এবং তাঁর সিদ্ধ জীবনের প্রতি যতবেশি দৃষ্টি দেব, আমরা আমাদের আত্মায় ততবেশি তাঁর মত হতে চাইব। আমরা আমাদের আত্মার মাঝে অধিকতর কম সৌন্দর্য দেখব। আমাদের অবশ্যই দেখতে হবে যে, আমরা পাপী। একই সঙ্গে, আমাদের পরিত্রাণের জন্য এবং আমাদের পবিত্রীকরণের জন্য কেবল যীশুর উপরে নির্ভর করব। আমরা শয়তানের বিরুদ্ধে কিংবা তার অন্যায় কাজের বিরুদ্ধে নিজেরা প্রতিরোধ গড়তে পারি না। কেবল যীশু আমাদের রক্ষা করতে পারেন। আমাদের দোষ দেওয়া থেকে যীশু শয়তানকে প্রতিহত করতে পারেন। যীশু তাঁর নিজ ধার্মিকতার জীবন দিয়ে আমাদের রক্ষা করতে পারেন, কিন্তু আমরা আমাদের ধার্মিকতা দিয়ে পারি না।” -ঈলেন জি হোয়াইট, টেস্টিমনিস ফর দ্যা চার্চ, খণ্ড: ৫; পৃষ্ঠা: ৪৭১, ৪৭২।

**আলোচ্য প্রশ্নাবলী**:

`কল্পনা করুন যে, যীশু আমাদের জন্য তাঁর ক্ষতযুক্ত দুই হাত পিতার সামনে তুলে দাঁড়িয়ে আছেন। এই দৃশ্য আপনার মধ্যে কি উপলব্ধি জাগায়? ঈশ্বর যখন সকল লোকের বিচার করবেন যীশু তখন আমাদের একমাত্র আশা কেন?`

`ঈলেন জি হোয়াইট লেখেন: “আমাদের দোষ দেওয়া থেকে যীশু শয়তানকে প্রতিহত করতে পারেন। যীশু তাঁর নিজ ধার্মিকতার জীবন দিয়ে আমাদের রক্ষা করতে পারেন, কিন্তু আমরা আমাদের ধার্মিকতা দিয়ে পারি না।” -ঈলেন জি হোয়াইট, টেস্টিমনিস ফর দ্যা চার্চ, খণ্ড: ৫; পৃষ্ঠা: ৪৭১, ৪৭২। এই উদ্ধৃতি আপনাকে কি আশা দেয়?`