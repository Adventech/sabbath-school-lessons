---
title:  ঈশ্বরের বিচার-সময় উপস্থিত
date:   21/05/2024
---

`প্রকাশিত ১৪:৬, ৭ পদের সঙ্গে দানিয়েল ৭:৯, ১০ পদের তুলনা করুন। এই পদগুলো কি একই বিষয় সম্পর্কে বলে?`

বাইবেলে বিচারক হিসেবে ঈশ্বরের কাজ হচ্ছে একটি গুরুত্বপূণ প্রসঙ্গ। “কারণ ঈশ্বর সমস্ত কর্ম এবং ভাল হউক, কি মন্দ হউক, সমস্ত গুপ্ত বিষয়, বিচারে আনিবেন” (উপদেশক ১২:১৪)। যীশু একটি ভবিষ্যৎ সময় সম্পর্কে বলেন, যখন “মনুষ্যেরা যত অনর্থক কথা বলে, বিচার-দিনে সেই সকলের হিসাব দিতে হবে” (মথি ১২:৩৬)। পৌল যুক্ত করে বলেন, ঈশ্বর “তিনিই অন্ধকারের গুপ্ত বিষয় সকল দীপ্তিতে আনিবেন, এবং হৃদয়সমূহের মন্ত্রণা সকল প্রকাশ করিবেন; আর তৎকালে প্রত্যেক জন ঈশ্বর হইতে আপন আপন প্রশংসা পাইবে” (১ করিন্থীয় ৪:৫)। শেষকাল সম্পর্কে যোহনের দর্শনে একজন স্বর্গদূত ঘোষণা করছেন, “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর” (প্রকাশিত ১৪:৭)।

`প্রকাশিত ২২:১০-১২ পদ পড়ুন। যীশু যখন আবার আসছেন, তখন সকল মানুষের প্রতি কি ঘটবে? স্বর্গদূত যোহনকে কি বলেন?`

যীশু যখন আবার আসছেন, তখন তিনি তাঁর চূড়ান্ত পুরষ্কার দেবেন। প্রথমে, যীশু অবশ্যই আমাদের বিচার করবেন। বিচারক হিসেবে তাঁর কাজ দেখাবে যে, তাঁর আগমনকালে পুরষ্কার কিংবা শাস্তি কে পাবে। যীশু যখন আবার আসছেন, তখন আমরা কোনো দ্বিতীয় সুযোগ পাব না। তিনি আসার আগে, প্রত্যেকে একটি ন্যায়সঙ্গত সুযোগ পাবে এবং যীশুর পক্ষে কিংবা বিপক্ষে অবস্থান নেবার চূড়ান্ত সিদ্ধান্ত নেবার জন্য যথেষ্ট তথ্য পাবে।

মথি ২৫:১-১৩ পদ পড়ুন। যীশু এই পদগুলোয় এই দুই দলকে কি বলছেন? দ্বিতীয় দলকে দেওয়া উত্তর অপেক্ষা তাঁর প্রথম দলকে দেওয়া উত্তর এতটা আলাদা হবে কেন?

“যখন অনুসন্ধান সূচক বিচার কাজ সমাপ্ত হবে, যখন কারা যুগ যুগ ধরে খ্রীষ্টের অনুগামী হয়েছে বলে স্বীকার করেছে তা পরীক্ষা নিরীক্ষা করা হবে ও সিদ্ধান্ত গ্রহণের কাজ সম্পন্ন হবে, তখনই বিচার কাজের সময় বন্ধ হয়ে যাবে, এবং অনুগ্রহের দ্বার বন্ধ হয়ে যাবে, তার আগে নয়। “যাহারা প্রস্তুত ছিল, তাহারা তাঁহার সঙ্গে বিবাহ বাটীতে প্রবেশ করিল; আর দ্বার রুদ্ধ হইল” (মথি ২৫:১০), এই ছোট একটি বাক্য দ্বারা আমরা ত্রাণকর্তার সর্বশেষ পরিচর্যা কাজ পর্যন্ত, অর্থাৎ সেই সময় পর্যন্ত নীত হই, যখন মানব জাতির পরিত্রাণের মহান কাজটি সম্পন্ন হবে।” -ঈলেন জি হোয়াইট, মহাসংঘর্ষ, পৃষ্ঠা: ৫৩৩ (৩৭৫)।

`বিচারক হিসেবে ঈশ্বরের কাজের ব্যাপারে আমাদের ভীত হবার দরকার নেই। যীশু আমাদের ভালবাসেন ও ক্ষমা করেন। তিনি আমাদের অপরাধ দূর করেন। তিনি আমাদের পবিত্র করেন। পাপের বিরুদ্ধে যুদ্ধজয়ে তিনি আমাদের সাহায্য করেন?`