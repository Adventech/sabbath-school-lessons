---
title:  স্বর্গে ঈশ্বরের মন্দির
date:   19/05/2024
---

`যাত্রা ২৫:৮, ৯, ৪০ ও ইব্রীয় ৮:১-৬ পদ পড়ুন। এই পদগুলো কোন্ দুটি পবিত্র তাম্বুর কথা বলছে?`

প্রাথমিক খ্রীষ্টিয়ানরা বিশ্বাস করত বাইবেল শিক্ষা দেয় যে, যীশু ১৮৪৪ সালে পুনরায় আসবেন। যীশু যখন এলেন না, তখন সেই ঘটনাটির নাম দেয়া হল মহা নিরুৎসাহের দিন। অ্যাড্ভেন্টিস্টরা তাদের ভুল খুঁজে বের করার জন্য বাইবেল পড়তে থাকল। যেমনিভাবে তারা পাঠ করছিল, তারা জানতে পারল যে, বাইবেল দুটি পবিত্র তাম্বুর বিষয় বলে: একটি মোশির নির্মিত এবং একটি স্বর্গে অবস্থিত। যে পবিত্র তাম্বুটি মোশি নির্মাণ করেছিল, সেটি ছিল স্বর্গীয় তাম্বুর একটি ছায়া (বা রূপক)। পৃথিবীস্থ পবিত্র তাম্বুতে যাজকেরা যে কাজ করতেন, সেই কাজ ঈশ্বরের লোকদেরকে স্বর্গীয় ধর্মধামে যীশুর সম্পাদিত পরিত্রাণের কাজকে বুঝতে সাহায্য করেছিল। যীশু যখন মারা গেলেন, তখন পৃথিবীতে আর মন্দিরের প্রয়োজন রইল না। দানিয়েল ৮:১৪ পদ শেষকালে তাঁর মন্দিরে আমাদের জন্য তাঁর কাজের বিষয় বলে। সুতরাং, দানিয়েল ৮:১৪ পদের ধর্মধাম অবশ্যই স্বর্গীয় ধর্মধাম হবে।

“১৮৪৪ খ্রীষ্টাব্দে ২৩০০ দিন যখন শেষ হয়েছিল, তখন বহু শতক বর্ষ হল যখন পৃথিবীতে আর তাম্বু কিংবা ধর্মধাম ছিল না। সুতরাং, ২৩০০ দিনের ভাববাণি নিঃসন্দেহে স্বর্গীয় ধর্মধাম সম্পর্কিতই হবে।” -ঈলেন জি হোয়াইট, দি গ্রেট কন্টে্রাভার্সি, পৃষ্ঠা: ৪১৭।

প্রান্তরে স্থাপিত পবিত্র তাম্বু ছিল স্বর্গীয় মন্দিরের একটি ছোট নকশা। পৃথিবীর পবিত্র তাম্বুতে যে কাজ করা হত, তা আমাদের জন্য ঈশ্বরের পরিত্রাণ পরিকল্পনার কাজকে দেখায়। প্রতিটি বলির পশু আমাদের জন্য যীশুর কারভেরীর ক্রুশীয় মৃত্যু দেখায় (যোহন ১:২৯)। আমাদের পাপের জন্য যীশুর আত্মবলি আমাদেরকে পাপের শাস্তি থেকে মুক্ত করে। যীশুর কারণে, ঈশ্বর আমাদের ক্ষমা করছেন। যখন আমরা আমাদের তরে যীশুর আত্মবলি মেনে নিলাম এবং আমাদের পাপ স্বীকার করলাম, তখন আমাদের অপরাধ দূর হল (১ যোহন ১:৯)। যীশু হলেন সেই মেষ যিনি আমাদের জন্য মরলেন। তিনি হলেন সেই মহাযাজক যিনি আমাদের পরিত্রাণের জন্য জীবন নির্বাহ করেছেন।

ইব্রীয় ৭:২৫ পদ বর্ণনা করছে: “এই জন্য, যাহারা তাঁহা দিয়া ঈশ্বরের নিকটে উপস্থিত হয়, তাহাদিগকে তিনি সমপূর্ণরূপে পরিত্রাণ করিতে পারেন, কারণ তাহাদের নিমিত্ত অনুরোধ করণার্থে তিনি সতত জীবিত আছেন।” যীশু আমাদের অপরাধ সকল দূর করেন এবং পাপ থেকে আমাদের মুক্ত করেন (রোমীয় ৮:১-৪; ২ করিন্থীয় ৫:২১)। যীশু আমাদের জন্য স্বর্গীয় মন্দিরে কাজ করছেন। তিনি আমাদের সহায়। আমাদের জীবন থেকে পাপের শৃঙ্খল তিনি ভগ্ন করেন। আমরা আর পাপের দাস রইলাম না। যীশু আমাদের মুক্ত করছেন: পাপের শাস্তি ও শৃঙ্খল থেকে মুক্ত করছেন। যখন আমরা যীশুকে আঁকড়ে ধরব, তখন তিনি আমাদের পরিত্রাণ করবেন।