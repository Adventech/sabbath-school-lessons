---
title:  বিশ্রামদিন ও ব্যবস্থা
date:   28/05/2024
---

`প্রকাশিত ১৪:৬, ৭; ৪:১১; আদি ২:১-৩; ও যাত্রা ২০:৮-১১ পদ পড়ুন। এই পদগুলো আমাদের শিক্ষা দেয় যে, ঈশ্বর ছয় দিনে পৃথিবীর সৃষ্টি করেছেন। বিশ্রামদিন এবং ঈশ্বরের ব্যবস্থা বিষয়ক এই শিক্ষামালার মধ্যকার যোগসূত্র কি?`

যীশু আমাদের আরাধনা পাবার যোগ্য। আমরা তাঁর আরাধনা করি, কারণ তিনি আমাদের সৃষ্টি করেছেন এবং পরিত্রাণ করছেন। ছয় দিনে পৃথিবী সৃষ্টি করার পর, ঈশ্বর বিশ্রামদিনে বিশ্রাম করলেন। আমাদের সৃষ্টিকর্তা হিসেবে আমাদের প্রতি ঈশ্বরের পরিচর্যা বুঝতে বিশ্রামদিন আমাদের সাহায্য করে। বিশ্রামদিন আমাদের ত্রাণকর্তার প্রেম দেখায়। সুতরাং, পাপীর পরিত্রাণের জন্য ঈশ্বরের পরিকল্পনা বুঝতে বিশ্রামদিন আমাদের সাহায্য করে।

পৃথিবী ও আকাশমণ্ডল সৃষ্টি করার পর, তাঁর সৃষ্ট পৃথিবীর সৌন্দর্য উদ্যাপন করার জন্য ঈশ্বর সপ্তমদিন বিশ্রাম করলেন। যিনি আমাদের সৃষ্টি করেছেন, তাঁর গৌরবার্থে, বিশ্রামদিন হচ্ছে ক্ষণিক বিরতি। যেমনিভাবে আমরা বিশ্রামদিনে ঈশ্বরের আরাধনা করি, আমরা সেই দিনের বিশেষ আশীর্বাদ লাভ করার জন্য আমাদের হৃদয় খুলে দেই। এই আশীর্বাদ ঈশ্বর অন্য কোন দিনের উপর বর্তাননি।

বিশ্রামদিন আমাদের স্মরণে রাখতে সাহায্য করে যে, কে আমাদের সৃষ্টি করলেন। যখন আমরা তাঁর কথা ভুলে যাই কিংবা যখন আমরা আমাদের জীবনে তাঁর পরিকল্পনা ভুলে যাই, তখন সদাপ্রভু ব্যথিত হন। যখন আমরা বিশ্রামদিনকে পবিত্র বলে মান্য করি, তখন আমরা দেখাই যে, আমরা ঈশ্বরের প্রতি অনুগত (যিহিষ্কেল ২০:১২, ২০)। বিশ্রামদিন হচ্ছে বিশ্রামের প্রতীক, কাজের নয়। বিশ্রামদিন হচ্ছে দয়ার একটি প্রতীক, এবং আমাদের নিজেদের সৎকর্মের দ্বারা নিজেদেরকে রক্ষা করার প্রতীক নয়। বিশ্রামদিন দেখায় যে, আমাদের পরিত্রাণের জন্য আমরা ঈশ্বরের উপর আস্থা রাখি, এবং আমরা আমাদের নিজেদের উপর নির্ভর করি না। প্রকৃত বিশ্রামদিনের বিশ্রাম মানে হল এই যে, আমরা ঈশ্বরের দয়ায় আস্থা রাখি। ঈশ্বর আমাদের সৃষ্টি করেছেন, আমাদের পরিত্রাণ করছেন, এবং তিনি আমাদের জন্য আবার আসছেন।

প্রকাশিত ১৪ অধ্যায় হচ্ছে পৃথিবীর প্রত্যেকের জন্য শেষকালিন বার্তা। এই বার্তা প্রতি বিশ্রামদিনে সকল স্থানের লোকদেরকে বিশ্রাম করার জন্য, কিংবা ঈশ্বরের প্রেমে ও তত্ত্বাবধানে আস্থা রাখার জন্য, আহ্বান জানায়। প্রকাশিত ১৪ অধ্যায় আমাদের স্মরণ করতে আহ্বান জানায় যে, ঈশ্বর আমাদের সৃষ্টি করেছেন এবং আমরা যেন তাঁকে গৌরাবান্বিত করি। আমাদের বিশ্রামদিন পালন হচ্ছে অতীতের এদনের সঙ্গে, নতুন আকাশ-মণ্ডলের সঙ্গে এবং আসন্ন নতুন পৃথিবীর সঙ্গে, সম্পর্কযুক্ত। বিশ্রামদিন আমাদের স্মরণে রাখতে সাহায্য করে যে, ঈশ্বর একদিন বিস্ময়কর এদনকে নতুনীকৃত করবেন।

`বিশ্রামদিন পালন করার কারণে কি কেউ কখনও আপনার বিরুদ্ধে অভিযোগ তুলেছে যে, আপনি বিশ্রামদিন পালন করার মাধ্যমে স্বর্গে যাওয়ার পথ করার চেষ্টা করছেন? বিশ্রামদিন কেন একটি প্রতিক যে, ঈশ্বর আমাদের সৃষ্টি করছেন এবং আমাদের রক্ষা করছেন? ‘বিশ্রাম’ করার ব্যাপারে ঈশ্বরের আদেশ পালন করা দেখে লোকেরা কেন মনে করে যে, আমরা ‘কাজের’ দ্বারা স্বর্গে যাওয়ার পথ করার চেষ্টা করছি?`