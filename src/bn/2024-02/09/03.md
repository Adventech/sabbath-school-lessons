---
title:  ঈশ্বরের ব্যবস্থা কখনও বদলায় না
date:   27/05/2024
---

`মথি ৫:১৭, ১৮; গীত ১১১:৭, ৮; উপদেশক ১২:১৩, ১৪; ১ যোহন ৫:৩; হিতোপদেশ ২৮:৯ পদ পড়ুন। খ্রীষ্টিয়ান ও ঈশ্বরের ব্যবস্থার মধ্যকার যোগসূত্রের বিষয়ে বাইবেলের এই পদগুলো আমাদের কি বলে?`

সেভেন্থ ডে অ্যাড্ভেন্টিস্টরা শিক্ষা দেয় যে, ঈশ্বরের ব্যবস্থা পবিত্র। অতীতের প্রোটেস্ট্যান্ট নেতারাও একই শিক্ষা দিয়েছে। জন ওয়েসলির এই জোরালো মন্তব্যটি পড়ুন: মোশি ইস্রায়েল সন্তানদের দান ও উপহারের ব্যাপারে একটি বিশেষ ব্যবস্থা দেন। ব্যবস্থাটি ঈশ্বর হতে এসেছে। এই ব্যবস্থা উপহারের নিয়ম বর্ণনা করেছে এবং পৃথিবীর মন্দিরে সম্পাদিত কাজের বিষয় বলছে। সদাপ্রভু এই ব্যবস্থা লোপ করছেন...। কিন্তু যীশু দশ আজ্ঞা লোপ করেননি। যীশু এই আজ্ঞার কোন অংশও লোপ করছেন না। দশ আজ্ঞা লোপ করা যায় না। ব্যবস্থা হচ্ছে এক রাজ-সাক্ষ্যির মত...। এই ব্যবস্থার প্রতিটি অংশ দ্বারা সকল স্থানের সকল যুগের মানুষের জীবন নিয়ন্ত্রিত হতে হবে। ব্যবস্থার সত্য কোন স্থান কিংবা কাল কিংবা কোন কিছুর নির্ভর করে না, যে বদলে যাবে। ঈশ্বরের ব্যবস্থা ঈশ্বরের প্রেম ও পবিত্র জীবনের উপর নির্ভর করে।” -আপ-অন আওয়ার লড’স সার্মন অন ট্যা মাউণ্ড, ডিসকোর্স- ৫, পৃষ্ঠা: ২০৪, ২০৯।

`রোমীয় ৭:১১, ২; গীত ১৯:৭-১১; গীত ১১৯:১৪২, ১৭২ পদের সঙ্গে যাত্রা ৩৪:৫-৭ পদের তুলনা করুন। ঈশ্বরের ব্যবস্থা ও তাঁর প্রেমের মধ্যকার যোগসূত্র সম্পর্কে এই পদগুলো আমাদের কি বলে?`

ঈশ্বরের ব্যবস্থা হচ্ছে তাঁর প্রেমের একটি লিখিত নথি। ঈশ্বরের ব্যবস্থা হচ্ছে তাঁর পবিত্র জীবনের একটি নিখুত অনুলিপি। ঈশ্বরের ব্যবস্থা হচ্ছে তাঁর সিংহাসনের ভিত্তি। ব্যবস্থা আমাদের ভুল থেকে ঠিক শিক্ষা দেয়; এবং শিক্ষা দেয় যে, কিভাবে আমরা আমাদের জীবন যাপন করব যেন ঈশ্বর সন্তুষ্ট হন। অবাক হবার কিছু নেই যে, শয়তান ব্যবস্থা ঘৃণা করে! “কেউই দেখতে ব্যর্থ হল না, যে পার্থিব ধর্মধাম যদি স্বর্গীয় ধর্মধামের নমুনা স্বরূপ হয়ে থাকে, তা হলে পৃথিবীতে নিয়ম সিন্দুকে স্থিত ব্যবস্থা স্বর্গের সিন্দুকের ব্যবস্থার একটি প্রকৃত অনুলিপি; আর তা হল স্বর্গীয় ধর্মধাম সংক্রান্ত সত্যের একটি পরিগ্রহণ, ঈশ্বরের ব্যবস্থার দাবীর একটি স্বীকারোক্তির অন্তর্ভুক্ত এবং চতুর্থ আজ্ঞার শাব্বাথের বাধ্যবাধকতা। এখানেই ছিল শাস্ত্রের সুসামঞ্জস্য ব্যাখ্যার প্রতি তিক্ত এবং নিশ্চিত বিরোধিতা যা স্বর্গীয় ধর্মধামে খ্রীষ্টের পরিচর্যাকার্য ব্যক্ত করেছিল।” -ঈলেন জি হোয়াইট, মহাসংঘর্ষ, পৃষ্ঠা: ৫৪১।