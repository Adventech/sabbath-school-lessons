---
title:  অতিরিক্ত আলোচনা
date:   31/05/2024
---

“কিন্তু অতীতে প্রজন্মের পর প্রজন্ম খ্রীষ্টিয়ানরা রবিবার পালন করত, তারা এই ভেবে এটি পালন করত যে, তারা মনে করত এটি করে তারা বাইবেলের শাব্বাথদিন পালন করছে, আর তাই এখন প্রতিটি মণ্ডলীতে প্রকৃত খ্রীষ্টিয়ানরা রয়েছেন, যারা আশা করেন না যে, তারা ক্যাথলিক মণ্ডলীর ধর্ম বিশ্বাসে বিশ্বাসী একটি দল, তারা সরলভাবে বিশ্বাস করে যে রবিবার হল ঐশ্বরিক বিধান অনুসারে বিশ্রামবার। ঈশ্বর তাঁর সম্মুখে তাদের উদ্দেশের সরলতা এবং তাদের ন্যায়পরায়ণতা গ্রহণ করেন। তবে যখন আইন করে রোববার পালনের ঘোষণা দেয়া হবে, আর প্রকৃত শাব্বাথের বাধ্যবাধকতার বিষয়টি যখন বিশ্বের কাছে আলোকিত করা হবে, তখন যে কেউ এমন একটি অনুশাসন মেনে চলার জন্য ঈশ্বরের আজ্ঞা লঙ্ঘন করবে যার রোম ছাড়া আর কোন সর্বোচ্চ কর্তৃত্ব নেই, তখন এটি করে তারা ঈশ্বরের উর্ধ্বে পোপীয় ক্ষমতাকে সম্মান করে। সে রোমের প্রতি এবং সেই ক্ষমতার প্রতি আনুগত্য স্বীকার করে, যা রোম কর্তৃক জারিকৃত প্রবর্তন। সে পশু এবং তার প্রতিমূর্তির ভজনা করে। মানুষ যখন ঈশ্বরের বিধানকে প্রত্যাখ্যান করে যা ঈশ্বর তাঁর ক্ষমতার চিহ্নরূপে ঘোষণা করেছে, এবং পক্ষান্তরে রোম তার ক্ষমতার প্রতীকস্বরূপ যে চিহ্নটিকে মনোনীত করেছে তাকে সম্মান করে, এর মাধ্যমে তারা রোমের প্রতি বাধ্যতার চিহ্নকে গ্রহণ করে- যা “পশুর চিহ্ন।” আর যাবৎ না ব্যাপারটি লোকদের সম্মুখে পরিষ্কারভাবে স্থাপন করা হয়, এবং তাদের ঈশ্বর এবং মানুষের আদেশের থেকে মনোনয়ন করবার সুযোগ দেয়া হয়, তাতে যারা লঙ্ঘন করেই যাবে তারা “পশুর ছাপ” গ্রহণ করবে।” -ঈলেন জি হোয়াইট, মহাসংঘর্ষ, পৃষ্ঠা: ৫৫৭ (৩৯১)।

**আলোচ্য প্রশ্নাবলী**:

`জীবন অতি দ্রুত পরিবর্তন হয়। প্রতিটি দিন নতুন নতুন চ্যালেঞ্জ ও সমস্যা নিয়ে আসে। আমাদের সর্বদা কেন সজাগ থাকতে হবে এবং যীশুর জন্য অপেক্ষা করতে হবে? কীভাবে আমরা নিশ্চিত থাকতে পারি যে, আমরা তাঁর আগমনের জন্য প্রস্তুত আছি?`

`বিচারক ঈশ্বরের কাজ এবং তাঁর ব্যবস্থা কীভাবে আমাদের বুঝতে সাহায্য করে যে, কেবল তাঁর অনুগ্রহই আমাদের রক্ষা করে?`

`আপনার কি এমন কোন বন্ধু আছে যে কিনা রবিবার পালন করে এবং বুঝতে পারে না যে, সপ্তম দিনের বিশ্রামবার পালন করা গুরুত্বপূর্ণ কেন? তার (বা তাদের) সঙ্গে আপনি কীভাবে বাইবেলের সত্য সহভাগ করতে পারেন?`

`যখন মণ্ডলী ও রাষ্ট্রিয় শক্তি এক হয়, তখন কি হয়? খ্রীষ্টিয়ান হিসেবে, রাষ্ট্রের (বা সরকারের) প্রতি আমাদের দায়িত্ব কি? বাইবেল আমাদের কি শিক্ষা দেয়?`