---
title:  ঈশ্বরের শাসন ব্যবস্থার ভিত্তি
date:   25/05/2024
---

### শাস্ত্রপাঠ
প্রকাশিত ১১:১৯; মথি ৫:১৭, ১৮; মহাসংঘর্ষ, ২৫-২৭ অধ্যায়।

> <p>মুখস্থপদ</p>
> “আর সেই স্ত্রীলোকটির প্রতি নাগ ক্রোধান্বিত হইল, আর তাহার বংশের সেই অবশিষ্ট লোকদের সহিত, যাহারা ঈশ্বরের আজ্ঞা পালন ও যীশুর সাক্ষ্য ধারণ করে, তাহাদের সহিত যুদ্ধ করিতে গেল” (প্রকাশিত ১২:১৭)। ১৮৪৪ সালের মহা নৈরাশ্যের পর, আদি অ্যাডভেন্টিস্টরা একাগ্রতার

সঙ্গে বাইবেল পড়তে থাকে। তারা জানতে পারে যে, স্বর্গীয় ধর্মধামের মহাপবিত্র স্থানে ঈশ্বরের কাজের একটি গুরুত্বপূর্ণ অংশ হল ব্যবস্থা। অ্যাডভেন্টিস্টরা যেমনিভাবে ঈশ্বরের ব্যবস্থা অধ্যয়ন করেছে, তারা বুঝতে পেরেছে যে, বিশ্রামদিন পালনও হচ্ছে অতীব গুরুত্বপূর্ণ বিষয়। অন্য যেকোন আজ্ঞা অপেক্ষা বিশ্রামদিন আমাদের দেখায় যে, যীশু আমাদের সৃষ্টি করেছেন। এই সত্যটি হচ্ছে ঈশ্বরের আরাধনার পক্ষে কারণ। পৃথিবীর ইতিহাসের শেষ দিনগুলোয় আরাধনা হবে একটি গুরুত্বপূর্ণ পরীক্ষা (প্রকাশিত ১৪:৬-১২)।

শয়তান চায় না যে, কেউ ঈশ্বরের আরাধনা করুক। সে-কারণে, শয়তান লোকদের ভাবিয়ে তোলে যে, ঈশ্বরের ব্যবস্থা গুরুত্বপূর্ণ নয়। শয়তান জানে যে, আপনি যদি ব্যবস্থা পালন করেন, সেক্ষেত্রে, “যে কেহ সমস্ত ব্যবস্থা পালন করে, কেবল একটি বিষয়ে উছোট খায়, সে সকলেরই দায়ী হইয়াছে” (যাকোব ২:১০)। তাই, শয়তান মানুষদের দিয়ে ব্যবস্থা লঙ্ঘন করাতে চায়। শয়তান বিশ্রামদিন অবজ্ঞা করে। বিশ্রামদিন লোকদের স্মরণ করতে সাহায্য করে যে, ঈশ্বর তাদের সৃষ্টি করেছেন। এছাড়া, বিশ্রামদিন আমাদের দেখায় যে, ঈশ্বরের আরাধনা কীভাবে করতে হয়। ব্যবস্থা আমাদের দেখায় যে, পাপ কী। যখন আমরা ঈশ্বরের আরাধনা করি, তখন আমরা বিশ্রামদিন সহ তাঁর ব্যবস্থা পালন করব।

এ সপ্তাহে, আমরা ঈশ্বরের মন্দির, তাঁর ব্যবস্থা, বিশ্রামদিন এবং পশুর ছাপের মধ্যকার সম্পর্ক অধ্যয়ন করব। আমরা আরও অধ্যয়ন করব যে, ঈশ্বরের শেষকালিন লোকদের কাছে বিশ্রামদিন কতটা গুরুত্বপূর্ণ।