---
title:  দূতত্রয়ের বার্তা
date:   30/05/2024
---

প্রকাশিত ১৪:৭ পদে, প্রথম দূত উচ্চস্বরে ঘোষণা করছেন: “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর।” এই বার্তাটি হচ্ছে, তাঁর প্রতি বিশ্বস্ত হবার জন্য প্রত্যেকের কাছে ঈশ্বরের আহ্বান।

দ্বিতীয় দূতের বার্তা: “পরে তাঁহার পশ্চাৎ দ্বিতীয় এক দূত আসিলেন, তিনি কহিলেন, ‘‘পড়িল, পড়িল সেই মহতী বাবিল, যে সমস্ত জাতিকে আপনার বেশ্যাক্রিয়ার রোষমদিরা পান করাইয়াছে” (প্রকাশিত ১৪:৮)। বাবিল হচ্ছে বিশ্বব্যাপী প্রথম দূতের বার্তাকে প্রত্যাখ্যানকারী ধর্মীয় দ্বন্দ্বের একটি রূপক। সেকারণে প্রকাশিত ১৪:৯-১১ পদ আমাদের পশুর ভজনার বিরুদ্ধে সাবধান করছে। এই পদগুলো আমাদের দুটি সিদ্ধান্ত দেখায়: (১) ঈশ্বরের ভজনা কর, অথবা (২) পশুর ভজনা কর। সকল লোককে যীশু ও শয়তানের মধ্য থেকে একজনকে বেছে নিতে হবে। আমাদের সিদ্ধান্ত হবে চূড়ান্ত ও অপরিবর্তিত।

`প্রকাশিত ১৪:১২ পদ পড়ুন। এই পদগুলো তাদের বিষয়ে বলে যারা পশুর ভজনা প্রত্যাখ্যান করে। এই পদটি এই লোকদের বিষয়ে কোন্ দুটি বিষয় বলে?`

শেষকালে ঈশ্বরের একদল লোক থাকবে যারা ঈশ্বরের প্রতি বিশ্বস্ত থাকবে। ঈশ্বরের বিশ্বস্ত, শেষকালিন লোকেরা তাদের বিশ্বাসের জন্য ইতিহাসের অন্য যেকোন দলগুলোর থেকে অধিক যাতনা সহ্য করবে। সঙ্কটকালে ঈশ্বর তাঁর লোকদের সাহায্য করার জন্য তাদের প্রতি তাঁর অনুগ্রহের দান বর্ষণ করবেন। ঈশ্বরের লোকেরা তাঁর প্রতি বাধ্য থাকবে। কীভাবে তারা ঈশ্বরের প্রতি তাদের বাধ্যতা ও আনুগত্য দেখাবে? তারা তাঁর আদেশ পালন করবে। ভালো ও মন্দের মধ্যকার চূড়ান্ত পরীক্ষা হবে বিশ্রামদিন পালন নিয়ে।

ঈশ্বরের বিশ্বস্ত অনুসারীরা যীশুতে বিশ্বাস ধারণ করবে। তারা যীশুর বিশ্বাসও লাভ করবে। যীশুর বিশ্বাস হচ্ছে এমন বিশ্বাস যা অত্যন্ত গভীর ও শক্তিশালী- যে বিশ্বাসকে নরকের সকল মন্দাত্মা এবং পৃথিবীর সকল সঙ্কট ও যাতনা মিলেও বিনষ্ট করতে পারে না। যখন আমরা যীশুর বিশ্বাস ধারণ করি, তখন আমরা ঈশ্বরের প্রতি আস্থা রাখার কারণ দেখতে না পাওয়া সত্ত্বেও আমরা তাঁর প্রতি আস্থা রাখব। কারণ না বুঝেও আমরা বিশ্বাস করব। জীবন হতাশাময় মনে হওয়া সত্বেও আমরা আশা রাখব। যীশুর বিশ্বাস হচ্ছে একটি মহামূল্যবান উপহার। যখন আমরা তাঁর প্রতি আস্থা রাখি, তখন যীশু আমাদের এই উপহার দিয়ে থাকেন। এই উপহার আমাদের আসন্ন সঙ্কটকাল মোকাবিলার শক্তি দেবে। আর আমাদের ক্রয় কিংবা বিক্রয় করা যাবে না। আমাদের আক্রমণ করা হবে, কারাগারে নিক্ষেপ করা হবে, কিংবা আমাদের বিশ্বাসের জন্য হত্যা করা হবে। যীশুর আগমন না হওয়া পর্যন্ত পৃথিবীর এই চরম সঙ্কটকালে যীশুর বিশ্বাস আমাদের রক্ষা করবে।