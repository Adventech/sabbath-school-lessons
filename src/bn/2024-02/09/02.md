---
title:  মহাপবিত্র স্থান এবং ঈশ্বরের ব্যবস্থা
date:   26/05/2024
---

`প্রকাশিত ১১:১৯; যাত্রা ২৫:১৬; ৩১:১৮; প্রকাশিত ১২:১৭ পদ পড়ুন। ঈশ্বরের নিয়ম-সিন্দুকের মধ্যে কি ছিল বলে এই পদগুলো আমাদের বলছে? পুরাতন নিয়মের যুগে, পবিত্র তাম্বুর মহাপবিত্র স্থানে নিয়ম-সিন্দুক রাখা ছিল।`

শুচিকরণের দিনে ঈশ্বর সকল পাপ দূর করতেন। এই দিনের প্রস্তুতির জন্য ইস্রায়েল সন্তানদের ভূমিকা ছিল। যাজকেরা জনসাধারণকে তাদের পাপ স্বীকার করতে, তাদের হৃদয় অনুসন্ধান করতে, এবং বিশ্রাম করতে বলতন (লেবীয় ২৩:২৯-৩১)। এই দিনে, মহাযাজক, সমাগম তাম্বুর মহাপবিত্র স্থানে প্রবেশ করতেন। সেখানে, মহাযাজক পাপের সমাপ্তি ঘটাতেন। নিয়ম-সিন্দুক মহাপবিত্র স্থানে রাখা হত। নিময় সিন্দুকের ভিতর ঈশ্বরের ব্যবস্থা রাখা ছিল যা দুই খণ্ড পাথরের উপর লেখা হয়েছিল। সিন্দুকের একটি স্বর্ণময় ঢাকনা ছিল যেটিকে পাপাবরণ বলা হত। সমাগম তাম্বু থেকে পাপ দূর করার জন্য মহাযাজক পাপাবরণের উপর রক্ত ছিটাতেন। ঈশ্বরের প্রতাপ পাপাবরণের উপর ঔজ্জ্বল্য ছড়াত। লোকেরা যাজকদের কাছে যে উপহারগুলো আনত, সেগুলোর প্রতিটি পাপীর প্রতি ঈশ্বরের দয়া প্রদর্শন করত। এই উপহারগুলো বছরের পর বছর লোকদেরকে তাদের পাপ স্মরণ করতে সাহায্য করত (ইব্রীয় ১০:৩)। লোকদের পাপ কেবল একটি উপায়ে দূর করা যেতে পারে। তাদের সমস্ত পাপ দূর করার ব্যাপারে যীশুর রক্তের প্রতি তাদের অবশ্যই বিশ্বাস থাকতে হত (১ পিতর ১:১৮, ১৯)। যীশুর মাধ্যমে ঈশ্বরের দয়া ও তাঁর ব্যবস্থা সংযুক্ত হয়েছে।

যোহন স্বর্গীয় মন্দিরের মধ্যে দৃষ্টি দিলেন। তিনি দেখলেন যে, “পরে ঈশ্বরের স্বর্গস্থ মন্দিরের দ্বার মুক্ত হইল, তাহাতে তাঁহার মন্দিরের মধ্যে তাঁহার নিয়ম-সিন্দুক দেখা গেল, এবং বিদ্যুৎ ও রব ও মেঘধ্বনি ও ভূমিকমপ ও মহাশিলাবৃষ্টি হইল” (প্রকাশিত ১১:১৯)। ঈলেন জি হোয়াইট এই ব্যাখ্যা যুক্ত করছেন: “মহা পবিত্রস্থানে, স্বর্গীয় ধর্মধামে, ঐশ্বরিক ব্যবস্থা পবিত্ররূপে মন্দিরের মধ্যে স্থাপিত ছিল- ব্যবস্থা যা স্বয়ং ঈশ্বর কর্তৃক সীনয়ের মেঘধ্বনীর মধ্যে কথিত হয়েছিল এবং তাঁর নিজ অঙ্গুলি দ্বারা প্রস্তর ফলকের ওপরে লিখিত হয়েছিল। স্বর্গীয় ধর্মধামে স্থিত ঈশ্বরের ব্যবস্থাই মহিমাময় মৌলিক বিধি, যার দশ আজ্ঞা দুটি প্রস্তর ফলকের ওপর খোদাই করা এবং মোশি কর্তৃক বাইবেলের প্রথম পঞ্চপুস্তকে নির্ভুলভাবে লিপিবদ্ধ করা রয়েছে। যারা এই গুরুত্বপূর্ণ বিষয়ের একটি ধারণায় উপনীত হয়েছিলেন, তারা এরূপে স্বর্গীয় ব্যবস্থার পবিত্র অপরিবর্তনীয় প্রকৃতি দেখার জন্য পরিচালিত হয়েছিলেন।” -মহাসংঘর্ষ, পৃষ্ঠা: ৫৪০।

পার্থিব ও স্বর্গীয় ধর্মধামের বিষয়ে বাইবেলের শিক্ষামালা আদি (বা প্রাথমিক) অ্যাড্ভেণ্টিস্টরা অধ্যয়ন করেছিল। তারা জেনেছিল যে, ঈশ্বরের ব্যবস্থা এবং তাঁর বিশ্রামদিন গুরুত্বপূর্ণ। কারণ, যোহন স্বর্গীয় মন্দিরের ভিতর ঈশ্বরের ব্যবস্থা দেখলেন; যীশুর মৃত্যুর পরও, তাঁর ব্যবস্থা সেখান থেকে সরানো হয়নি।