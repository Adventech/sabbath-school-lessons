---
title:  স্বর্গে যুদ্ধ
date:   31/03/2024
---

`প্রকাশিত ১২:৭-৯ পদ পড়–ন। মন্দের সূচনা কীভাবে হয়েছিল, এব্যাপারে এই পদগুলো আমাদের কি দেখায়? লূসিফর পাপ করার পূর্বে কি সেখানে স্বাধীনতা ছিল? লূসিফর যখন ঈশ্বরের বিরুদ্ধে পাপ করল, তখন ঈশ্বর কি করলেন? ঈশ্বর কি ‘না’ করার সিদ্ধান্ত নিলেন? আপনার কি মনে হয়, ঈশ্বর কেন লূসিফরকে তৎক্ষণাৎ বিনষ্ট করার সিদ্ধান্ত নিলেন না?`

`প্রকাশিত ১২:৭-৯ পদ আমাদেরকে ভালো ও মন্দের মধ্যকার যুদ্ধ দেখায়। লূসিফর ও তার দূতেরা যীশুর বিরুদ্ধে লড়াই করেছে। শেষে, ঈশ্বর লূসিফর ও তার দূতদের স্বর্গ থেকে নিক্ষেপ করলেন। স্বর্গ একটি উপযুক্ত স্থান, ঠিক? তাহলে, সেখানে কীভাবে যুদ্ধ শুরু হল? একজন প্রেমময় ঈশ্বর কি মন্দ দূতদের সৃষ্টি করেছিলেন? লূসিফরের মধ্যে কি এমন কিছু দুর্বলতা ছিল যাতে সে ঈশ্বরের বিরুদ্ধে লড়াই করে?`

`যিশাইয় ১৪:১২-১৪ পদের সঙ্গে যিহিষ্কেল ২৮:১২-১৫ তুলনা করুন। এই পদগুলো লূসিফরের বিষয়ে আমাদের কি শিক্ষা দেয়? তার হৃদয় ও মনে কি ঘটেছিল যা তাকে ঈশ্বরের বিরুদ্ধে যুদ্ধ করতে প্রলুব্ধ করেছিল?`

মন্দের সূচনা কীভাবে হল তা বাইবেল বর্ণনা করছে। ঈশ্বর শয়তানকে সৃষ্টি করেনি। ঈশ্বর লূসিফর নামে একজন সিদ্ধ স্বর্গদূতকে সৃষ্টি করেছিলেন যে কিনা উজ্জ্বল ও সুন্দর ছিল। ঈশ্বর লূসিফরকে স্বাধীন মনোনয়ন শক্তি দিয়ে সৃষ্টি করেছিলেন। ঈশ্বরের স্বর্গীয় শাসন ব্যবস্থায় স্বাধীন মনোনয়ন শক্তি হচ্ছে একটি গুরুত্বপূর্ণ বিষয়। ঈশ্বর কেবল আমাদের প্রেম গ্রহণ করেন। তাঁর সেবা করার জন্য তিনি কখনও কাউকে জোর করেন না। আমরা ব্যাখ্যা দিতে পারি না যে, একজন সিদ্ধ স্বর্গদূতের অন্তর কেন গর্ব ও ঈর্ষায় পূর্ণ হবার জন্য অনুমোদন করা হল। যিনি লূসিফরকে সৃষ্টি করেছিলেন, সেই সৃষ্টিকর্তার বিরুদ্ধে যুদ্ধে লিপ্ত না হওয়া পর্যন্ত, এই মন্দ অনুভূতিগুলো লূসিফরের মধ্যে বৃদ্ধি পেয়েছিল।

লূসিফর পাপ করল, কারণ সে উপসনা পেতে চাইল। একমাত্র ঈশ্বরই হচ্ছেন উপাসনা পাবার যোগ্য। লূসিফর অনেক স্বর্গদূতের মাঝে ঈশ্বরের বিষয়ে এবং তাঁর ব্যবস্থার বিষয়ে সন্দেহ জাগালো। অতঃপর, লূসিফর ঈশ্বরের সিংহাসন দখল করার জন্য সচেষ্ট হল।

ঈশ্বর লূসিফরের ব্যাপারে অনেক ধৈর্যশীল ছিলেন। কিন্তু, ঈশ্বর লূসিফরকে তার মিথ্যাচার ও দ্বন্দ্বের দ্বারা স্বর্গের শান্তি নষ্ট করার সুযোগ দিলেন না। “ঈশ্বর লূসিফরকে রক্ষা করার চেষ্টা করলেন। স্বয়ং যীশু লূসিফরকে দেখালেন যে, যিনি তাকে সৃষ্টি করেছেন, তিনি হলেন পরাক্রমী, মঙ্গলময় ও ন্যায্য। যীশু লূসিফরকে আরও দেখালেন যে, ঈশ্বরের ব্যবস্থা পরিবর্তন হতে পারে না। স্বর্গীয় ব্যবস্থা স্বয়ং ঈশ্বর প্রণয়ন করেছেন। লূসিফর যদি এর বাধ্য থাকতে না চায়, তার মানে হল- সে ঈশ্বরকে সম্মান দেখাতে চায় না। ঈশ্বর প্রেম ও দয়ার দ্বারা লূসিফরকে সাবধান করেছিলেন। কিন্তু ঈশ্বরের সাবধানতাকে লূসিফর ঘৃণা (অবজ্ঞা) করল। তার অবাধ্যতা তাকে ধ্বংস করল।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৪৯৪, ৪৯৫।

`ঈশ্বর যেভাবে পাপ ও মন্দতার সমস্যা সমাধান করলেন, তা থেকে আপনি কি শিক্ষা অর্জন করতে পারেন?`