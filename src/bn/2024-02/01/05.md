---
title:  আশার পক্ষে একটি জোরালো কারণ
date:   03/04/2024
---

`আদম ও হবা পাপ করার পর, ঈশ্বর তাদের বলেন যে, তাদেরকে অবশ্যই উদ্যানের গৃহ ছাড়তে হবে। এখন থেকে তাদের জীবন কঠোর শ্রম ও দুর্দশায় পূর্ণ হবে। তারা কি কোন আশা ছাড়াই দুঃখভোগ করবেন ও চূড়ান্ত মৃত্যু ভোগ করবেন? মৃত্যুই কি সমস্ত কিছুর শেষ?`

ঈশ্বর আদম ও হবাকে একটি প্রতিজ্ঞা দেন। আদি ৩:১৫ পদে আমরা এ বিষয় পড়তে পারি। ঈশ্বর শয়তানকে, সর্পকে, বলেন: “আর আমি তোমাতে ও নারীতে, এবং তোমার বংশে ও তাহার বংশে পরস্পর শত্রুতা জন্মাইব; সে তোমার মস্তক চূর্ণ করিবে, এবং তুমি তাহার পাদমূল চূর্ণ করিবে” (আদি ৩:১৫)। আদম ও হবা পুরোপুরি বুঝতে পারেননি যে, এই প্রতিজ্ঞাটির মানে কী। কিন্তু তারা জানতেন যে, ঈশ্বর তাদেরকে আবার আশা দিলেন। তাদেরকে রক্ষা করার জন্য ঈশ্বর ‘নারী’র (আদি ৩:১৫) এক সন্তানকে প্রেরণ করার সিদ্ধান্ত নিলেন।

নিঃসন্দেহে, নারীর এই সন্তান হলেন যীশু খ্রীষ্ট (গালাতীয় ৩:১৬)। ক্রুশে শয়তান যীশুকে ‘চূর্ণ’ করে, একটি সর্পের দংশনের মত। কিন্তু যীশু জয়ী হলেন। তাঁর বিজয় হল একটি প্রতিজ্ঞা। ঈশ্বর শয়তানকে, অর্থাৎ সর্পের মস্তককে, চূর্ণ- বিচূর্ণ করবেন। তখন আদম ও হবার উন্মুক্ত করা ‘দ্বার’ ঈশ্বর চিরতরে বন্ধ করবেন। কেউ আর কোনোদিন সেই ‘দ্বার’ খুলতে পারবে না।

`ইব্রীয় ২:৯; গালাতীয় ৩:১৩; ও ২ করিন্থীয় ৫:২১ পদ পড়ুন। ক্রুশের উপরে আমাদের জন্য যীশুর মৃত্যুর বিষয়ে এই পদগুলো আমাদের কি বলে?`

আপনি কি কখনও ভেবে অবাক হয়েছেন যে, যীশু আপনাকে সত্যিই প্রেম করেন কিনা? ক্রুশের দিকে দৃষ্টি দিন! কাটার মুকুটের দিকে দৃষ্টি দিন! যীশুর হাতে ও পায়ে ঠোকা পেরেকের দিকে দৃষ্টি দিন! যীশুর দেহ থেকে ছলকে পড়া রক্তের প্রতিটি ফোঁটার মাধ্যমে ঈশ্বর আপনাকে বলছেন, “আমি তোমাকে ভালবাসি। তোমাকে ছাড়া আমি স্বর্গে থাকতে চাই না। হ্যাঁ, তুমি পাপ করেছ। তুমি নিজেকে শয়তানের কাছে, শত্রুর কাছে, বেঁচে দিয়েছ। হ্যাঁ, তুমি তোমার নিজ সৎকর্মের দ্বারা অনন্তজীবন লাভ করতে পার না। কিন্তু তোমাকে ফিরে পাবার জন্য আমি মূল্য দিয়েছি।” ক্রুশের দিকে তাকিয়ে তোমার ভেবে ব্যাকুল হবার দরকার নেই যে, ঈশ্বর তোমাকে ভালবাসেন কিনা।

বাইবেল বলে যে, আমাদের সহিত একজন হবার জন্য যীশু এই পৃথিবীতে এলেন। আপনার ও আমার মত তিনি বেদনাদায়ক অনুভূতি উপলব্ধি করেছিলেন। তিনি ব্যথিত হয়েছেন। তিনি ভগ্নচিত্ত হয়েছেন। যীশু আমাদের সকল সঙ্কট বুঝতে পারেন। তিনি তাঁর জীবনের মাধ্যমে এবং ক্রুশের উপরে পতিত দূতদের বিরুদ্ধে যুদ্ধজয় করলেন। তিনি আমাদের প্রত্যেকের জন্য মরলেন।

এ বিষয়ে ভাবুন: বাইবেল শিক্ষা দেয় যে, যীশু সমস্তকিছু সৃষ্টি করেছেন (যোহন ১:৩)। এই একই যীশু স্বর্গ ত্যাগ করলেন এবং এই পৃথিবীতে এলেন। তিনি এমন যাতনা ভোগ করলেন যা আমরা কখনও করিনি (যিশাইয় ৫৩:১-৫ পদ পড়ুন)। কেন? কারণ, তিনি আমাদের ভালবাসেন, আমাদের প্রত্যেককে ভালবাসেন। তাঁর প্রেম আমাদের আশার পক্ষে একটি জোরালো কারণ দর্শায়!