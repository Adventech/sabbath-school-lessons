---
title:  লূসিফরের মিথ্যাচার
date:   01/04/2024
---

লূসিফর, যে ছিল একজন নিখুঁত স্বর্গদূত, তার অন্তরে কি করে গর্বের ও হিংসার অনুভূতি জন্মালো, সেটা কেউ ব্যাখ্যা করতে পারে না। এই অনুভূতিগুলো ঈশ্বরের বিরুদ্ধাচরণ করতে প্রলুব্ধ করল। লূসিফর ঈশ্বরকে অভিযুক্ত করল। লূসিফর ঈশ্বরকে অন্যায্য বলল। ঈশ্বরের বিষয়ে লূসিফরের মিথ্যাচার বহু স্বর্গদূতের অন্তরে সন্দেহ জাগালো।

প্রকাশিত বাক্য ১২:৪ পদ পড়ুন। এই পদটি লূসিফর ও তার মিথ্যাচারের বিষয়ে আমাদের কি শিক্ষা দেয়? সে কি একজন কৌশলী মিথ্যুক ছিল? ঈশ্বরের বিষয়ে মিথ্যাচার বিশ্বাস করাতে লূসিফর কতজন স্বর্গদূতকে প্রলুব্ধ করেছিল?

স্বর্গে যখন যুদ্ধ শুরু হল, স্বর্গদূতদের বিভ্রান্ত করার প্রয়োজন পড়ল: তারা কার অনুসরণ করবে- যীশুর নাকি শয়তানের? স্বর্গের এই যুদ্ধের প্রেক্ষাপট কি ছিল? এটি কি অস্ত্রশস্ত্র দ্বারা সজ্জিত এক আক্ষরিক যুদ্ধ ছিল? অথবা, এটি কি কেবল মতামতের ও কথা কাটাকাটির যুদ্ধ ছিল? অথবা, দূতেরা কি অস্ত্রশস্ত্র ও বাক্য বিনিময়ের সমন্বয়ে যুদ্ধ করেছিল? আমরা জানি না। আমরা জানি যে, “সেই মহানাগ নিক্ষিপ্ত হইল; ইহা সেই পুরাতন সর্প, যাহাকে দিয়াবল [অপবাদক] এবং শয়তান [বিপক্ষ] বলা যায়, সে সমস্ত নরলোকের ভ্রান্তি জন্মায়; সে পৃথিবীতে নিক্ষিপ্ত হইল, এবং তাহার দূতগণও তাহার সঙ্গে নিক্ষিপ্ত হইল” (প্রকাশিত ১২:৯)। “স্বর্গে তাহাদের স্থান আর পাওয়া গেল না” (প্রকাশিত ১২:৮)। ঈশ্বর যেহেতু শয়তান ও তার দূতদের স্বর্গ থেকে নিক্ষেপ করলেন, সেহেতু আমরা দেখতে পাই যে, যুদ্ধে সত্যিকারের লড়াইয়ের ইঙ্গিত রয়েছে।

স্বর্গে সংঘটিত যুদ্ধের বিষয়ে আমরা নিশ্চিতভাবে একটি কথা বলতে পারি। তাহল, প্রত্যেক স্বর্গদূতকে যীশুর পক্ষে কিংবা বিপক্ষে যাবার সিদ্ধান্ত নিতে হয়েছিল। অনুগত স্বর্গদূতেরা যীশু ও তাঁর প্রেমপূর্ণ আদেশের পক্ষ নিয়েছিল। কিন্তু এক তৃতীয়াংশ দূত লূসিফরের কথা শুনেছিল। এই দূতেরা ঈশ্বরের অবাধ্য হয়েছিল। তারা তাদের স্বর্গীয় গৃহ হারিয়েছিল। পৃথিবীর ইতিহাসের এই গুরুত্বপূর্ণ সময়ে আমাদেরও অবশ্যই সিদ্ধান্ত নিতে হবে যে, আমরা যীশুর পক্ষ নেব কি নেব না। আমাদেরও অবশ্যই সিদ্ধান্ত নিতে হবে যে, আমরা কোন্ পক্ষে থাকবো: যীশুর পক্ষে নাকি শয়তানের পক্ষে।

`পড়ুন, আদি ২:১৫-১৭; যাত্রা ৩২:২৬; যিহোশূয় ২৪:১৫; ১ রাজাবলি ১৮:২০, ২১; এবং প্রকাশিত ২২:১৭ পদ। এই পদগুলো আমাদের কি গুরুত্বপূর্ণ নীতি শিক্ষা দেয়?`

ঈশ্বর আমাদের স্বাধীন চিন্তা ও মনোনয়নের শক্তি দিয়ে সৃষ্টি করেছেন। আমরা ভালো ও মন্দের মাঝে সিদ্ধান্ত নিতে পারি। ঈশ্বর-প্রদত্ত এই বর আমাদের মানুষে পরিণত করে, এবং রোবট কিংবা জন্তুতে পরিণত করে না। তাঁকে প্রেম করার জন্য এবং তাঁর ব্যবস্থার বাধ্য হবার জন্য ঈশ্বর তাঁর লোকদের আহ্বান করছেন। তিনি চান আমরা যেন তাঁর সেবা করার সিদ্ধান্ত নেই।

`স্বর্গে সংঘটিত এই যুদ্ধ আমাদের ব্যক্তিগত জীবনের যুদ্ধের বিষয়ে আমাদের কি শিক্ষা দেয়? শয়তান তার মিথ্যাচার বিশ্বাস করাতে যদি ধর্মময় স্বর্গদূতদের প্রলুব্ধ করতে পারে, তাহলে সে পাপীদের কত অধিক প্রলুব্ধ করতে পারে?`