---
title:  প্রথমজাত পুত্র
date:   16/02/2026
---

নূতন নিয়মে, যীশুর বিষয়ে বলতে গিয়ে ‘প্রথমজাত’ শব্দটি ব্যবহৃত হয়েছে (লূক ২:৭; রোমীয় ৮:২৯; ইব্রীয় ১:৬; প্রকাশিত ১:৫ পদ পড়ুন)। বর্তমানে, যে প্রথম জন্ম নিচ্ছে, তাকে আমরা ‘প্রথমজাত’ বলছি। কিন্তু পবিত্র বাইবেলে, শব্দটি হয়ত সেই পুত্রকে বোঝাচ্ছে না, যে কিনা তার অন্য ভাই কিংবা বোনদের আগে জন্মেছে। অর্থাৎ, পবিত্র বাইবেল শব্দটি দ্বারা পিতার সঙ্গে তার সন্তানের বিশেষ সম্পর্ক থাকার বিষয়টা বোঝাচ্ছে। বাইবেল আমাদের অনেক যুব-পুত্রদের দৃষ্টান্ত দিচ্ছে যারা জে্যষ্ঠ ভ্রাতাদের থেকে অধিক প্রভাবশালী হয়েছিলেন। দৃষ্টান্তগুলোর মধ্যে ইস্হাক, যাকোব ও যোষেফ অন্যতম।

যুব-পুত্রদের দৃষ্টান্তে দায়ূদ হলেন আরেক জন, যিনি তার ভাইদের থেকে অধিক ক্ষমতাবান হয়েছিলেন। দায়ূদের সাতজন ভাই ছিল। সব ভাইয়েরা দায়ূদের বড় ছিল। কিন্তু রাজা হবার জন্য ঈশ্বর দায়ূদকে মনোনয়ন করলেন (১ শমূয়েল ১৬:১০-১৩)। সুতরাং, ঈশ্বর দায়ূদকে তার প্রথমজাত পুত্র স্বরূপ করলেন। ঈশ্বর দায়ূদকে পৃথিবীর অন্য রাজাদের থেকে অধিক ক্ষমতাবান করেছিলেন (গীত ৮৯:২৭)। ঈশ্বর মোশিকে আরও বলেন যে, ইস্রায়েল হচ্ছে তাঁর প্রথমজাত পুত্র (যাত্রা ৪:২২)। এই পদগুলো আমাদের দেখায় যে, ‘প্রথমজাত’ শব্দের অর্থ এমন কাউকে বোঝায়, যে কিনা প্রত্যেকের থেকে অধিক গুরুত্বপূর্ণ ও অধিক শক্তিশালী।

`কলসীয় ১:১৫-১৭ পদ পড়ুন। যীশু হলেন প্রথমজাত যিনি কিনা স্বর্গ ও পৃথিবীর সমস্তকিছুর নিয়ন্ত্রণকারী- এ কথার পক্ষে পৌল কোন্ কারণগুলো দেখাচ্ছেন?`

পৌল বলছেন না যে, ঈশ্বর সমস্তকিছু সৃষ্টির পূর্বে যীশুকে সৃষ্টি করলেন। পৌল বলছেন যে, যীশু সমস্তকিছু তাঁর জন্য সৃষ্টি করলেন এবং নিজের ক্ষমতায় সৃষ্টি করলেন (কলসীয় ১:১৬)। অর্থাৎ, ঈশ্বর যীশুকে সঙ্গে নিয়ে আকাশমণ্ডল ও পৃথিবীর সৃষ্টি করলেন (ইফিষীয় ৩:৯; যোহন ১:১-৩; প্রকাশিত ৪:১১ পদ পড়ুন)।

পৌল যখন বলেন যে, যীশু সমস্তকিছু সৃষ্টি করেছেন, তখন তিনি বোঝান যে, ঈশ্বর আকাশমণ্ডল ও পৃথিবী সৃষ্টি করেছেন। আমরা যাকিছু দেখতে পাই এবং যাকিছু দেখতে পাই না, সবই যীশু সৃষ্টি করলেন। যীশু সবকিছু জীবন্ত, সজীব ও ক্রিয়াশীল রাখছেন। সমস্তকিছুর উপরে যীশুর শক্তি আছে, এমনকি স্বর্গদূতদের উপরেও (ইফিষীয় ৩:১০; ৬:১২)। পৌল বলেন যে, যীশু সমস্তকিছু সৃষ্টি করার পূর্বে তিনি জীবিত বা অস্তিমান ছিলেন (কলসীয় ১:১৭)।

যীশুকে প্রথমজাত বলার পিছনে পৌল আরেকটি কারণ দর্শাচ্ছেন। পৌল বলেন যে, যীশু সমস্তকিছু একত্রে যুক্ত করছেন। যীশু এই কাজ করতে পারেন, কারণ তিনি আমাদের সৃষ্টি করেছেন এবং আমাদের উদ্ধার করেছেন।

`ঈশ্বর আমাদের সৃষ্টি করেছেন এবং আমাদের জন্য মরেছেন। আমাদের সদ্গুণ কি এই বরের সঙ্গে যুক্ত হতে পারে? যীশু ইতোমধ্যে ক্রুশের উপরে আমাদের জন্য যাকিছু করেছেন, তার সঙ্গে কি আমাদের কাজগুলো যুক্ত হতে পারে? এই ধারণা একটি বড় ভুল কেন?`