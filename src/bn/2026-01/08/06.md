---
title:  ঈশ্বরের সঙ্গে শান্তিতে বসবাস
date:   19/02/2026
---

`কলসীয় ১:১৯, ২০ পদ পড়ুন। ঈশ্বরের সঙ্গে শান্তিতে বাস করার জন্য ক্রুশ কীভাবে আমাদের সাহায্য করতে পারে?`

কলসীয় ১:১৯, ২০ পদে, পৌল বলেন, “কারণ [ঈশ্বরের] এই হিতসঙ্কল্প হইল, যেন সমস্ত পূর্ণতা তাঁহাতেই বাস করে, এবং তাঁহার ক্রুশের রক্ত দ্বারা সন্ধি করিয়া, তাঁহার দ্বারা যেন আপনার সহিত কি স্বর্গস্থিত, কি মর্ত্যস্থিত, সকলই সম্মিলিত করেন, তাঁহার দ্বারাই করেন।” এই ‘হিতসঙ্কল্প’ আসলে কি যা ঈশ্বর যীশুর মাধ্যমে দিয়েছেন?

যোহন ব্যাখ্যা করছেন। যীশু ছিলেন “অনুগ্রহে ও সত্যে পূর্ণ” (যোহন ১:১৪)। ঈশ্বরের ‘হিতকল্প’ বা অনুগ্রহ তাঁর প্রেম, ক্ষমা ও তাঁর ধৈর্যশীলতা অপেক্ষা অনেক কিছু অন্তর্ভুক্ত করে। ঈশ্বরর হিতকল্প নতুন কিছু সৃষ্টি করার ব্যাপারে তাঁর শক্তিকে অন্তর্ভুক্ত করে। ঈশ্বর পুরাতন জিনিসকে পুনরায় নতুনও করতে পারেন। সব থেকে গুরুত্বপূর্ণ বিষয় হল, ঈশ্বরের অনুগ্রহের মধ্যে তাঁর প্রজ্ঞা রয়েছে। ঈশ্বর পাপের ও মৃত্যুর সমস্যা সমাধান করেছেন। “কারণ ঈশ্বর জগৎকে এমন প্রেম করিলেন যে, আপনার এক জাত পুত্রকে দান করিলেন, যেন, যে কেহ তাঁহাতে বিশ্বাস করে, সে বিনষ্ট না হয়, কিন্তু অনন্ত জীবন পায়” (যোহন ৩:১৬)।

যীশুকে মরতে হল। সেটি ছিল একমাত্র পথ যা ঈশ্বর পাপীর পরিত্রাণের জন্য অবলম্বন করতে পারলেন। ঈশ্বর আমাদের এত ভালবাসলেন যে, যীশুকে আমাদের জন্য ক্রুশের উপরে মরতে অনুমতি দিলেন। ঈশ্বর এটা আমাদের জন্য করলেন এবং স্বর্গের প্রত্যেকের জন্য করলেন। যীশু যখন ক্রুশের উপরে মরলেন, তখন ঈশ্বর স্বর্গের ও জগতের প্রত্যেকের সাক্ষাতে পাপীর জন্য তাঁর প্রেমের প্রমাণ দিলেন। সে কারণে পৌল বলেন, “কেননা আমরা জগতের ও দূতগণের ও মনুষ্যদের কৌতুকাস্পদ হইয়াছি” (১ করিন্থীয় ৪:৯)।

“স্বর্গবাসী যীশুকে ক্রুশের ঝুলতে দেখে। তারা বিস্মিত ও ব্যথিত হন. . .। শয়তান ঈশ্বরের বিরুদ্ধে পাপ করেছিল। যারা শয়তানের দলে যুক্ত হয়েছিল, তারা সকলে ঈশ্বরের বিরুদ্ধে পাপ করল। ঈশ্বর প্রেম। কিন্তু তাঁর মহিমা পাপীদের বিনষ্ট করবে। পাপীদের প্রতি ঈশ্বর দহনকারী অগ্নির তুল্য। ঈশ্বর ও শয়তানের মধ্যকার মহাসংঘর্ষ যখন প্রথম সূচিত হয়েছিল, তখন স্বর্গদূতেরা এই ধারণা বুঝেননি. . .। “কিন্তু যখন ঈশ্বর ও শয়তানের মধ্যকার মহাসংঘর্ষ শেষ হবে, তখন প্রত্যেকে বাইবেলের এই সত্য বুঝবে। তখন, পাপীদের রক্ষা করার জন্য ঈশ্বরের পরিকল্পনা সমাপ্ত হবে। সে সময়ে, সকল স্বর্গদূত এবং সকল লোকেরা ঈশ্বরের প্রেম ও প্রজ্ঞা বুঝবে। -ঈলেন জি হোয়াইট, দ্যা ডিজায়ার অব্ এজেস, পৃষ্ঠা: ৭৬০, ৭৬৪।