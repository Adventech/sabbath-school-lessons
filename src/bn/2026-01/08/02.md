---
title:  যীশু আমাদের পরিপূর্ণভাবে ঈশ্বরকে দেখান
date:   15/02/2026
---

যখন আমরা আয়নার দিকে তাকাই, কিংবা নিজেদের ছবি দেখি, তখন আমরা আমাদের একটি স্বরূপ দেখতে পাই। কিন্তু একটি সমান ছবি। মূর্তি একটি উত্তম দৃষ্টান্ত। একজন ভাষ্কর কাঠ কিংবা পাথর খোদাই করে একজন ব্যক্তির একটি মূর্তি বা ভাষ্কর্য তৈরি করতে পারে। একজন ব্যক্তি দেখতে কেমন, সে ব্যাপারে একটি ছবি অপেক্ষা বরং একটি মূর্তি একটি উত্তম ধারণা দিতে পারে। কিন্তু একটি মূর্তি কখনও একজন জীবন্ত, একজন শ্বাস-প্রশ্বাসকারী ব্যক্তি হতে পারে না। বাইবেল বলে যে, যীশু হলেন ঈশ্বরের জীবন্ত, শ্বাস-বায়ু সম্বলিত প্রতিরূপ। সুতরাং, যীশু আমাদের সঠিকভাবে দেখান যে, ঈশ্বর কে।

`পড়ুন, আদি ১:২৬, ২৭; ৫:৩; ১ করিন্থীয় ১৫:৪৯; ২ করিন্থীয় ৩:১৮; এবং ইব্রীয় ১০:১। প্রতিটি পদ কি বিষয়ে বলে? প্রতিরূপ কি? প্রতিরূপ কীভাবে অনেকাংশে মৌলিক বিষয়ের অনুরূপ হতে পারে? যীশু কীভাবে হুবহু ঈশ্বরের প্রতিরূপ হতে পারেন? একই সময়ে, যীশু কেবল একটি অনুরূপ অপেক্ষা অধিক কিছু কেন?`

ঈশ্বর মানুষকে অনেকাংশে তাঁর প্রতিমূর্ত্তিতে সৃষ্টি করেছেন। আমাদের দেহ আছে। আমরা চিন্তা করতে পারি, উপলব্ধি ও প্রেম করতে পারি। আমাদের সাহচর্য দরকার। ঈশ্বর আমাদের এভাবে সৃষ্টি করেছেন, কারণ আমরা তাঁর প্রতিরূপ। একই সময়ে, আমরা হুবহু ঈশ্বরের সমতুল্য নই। সুতরাং, আমরা ঈশ্বরের একটি নিখুঁত প্রতিরূপ নই। আমরা কেবল ঈশ্বরের অঙ্গগুলো দেখাতে পারি। কিন্তু যীশু আমাদের অদৃশ্য পিতাকে ‘দেখতে’ সাহায্য করেন। যীশু বলেন, “যে আমাকে দেখিয়াছে, সে পিতাকে দেখিয়াছে” (যোহন ১৪:৯)। যীশু “ইনি তাঁহার প্রতাপের প্রভা ও তত্ত্বের মুদ্রাঙ্ক, এবং আপন পরাক্রমের বাক্যে ধারণকর্তা” (ইব্রীয় ১:৩)। যীশু জানান যে, ঈশ্বর কী ভাবছেন। যীশু আমাদের দেখান যে, ঈশ্বর কে।

যীশু কেন আমাদের দেখাতে পারেন যে, পিতা কে? উত্তরের জন্য মথি ১১:২৭ ও যোহন ১:১, ২, ১৪, ১৮ পদ পড়ুন।

অন্য কতগুলো পথ দেখুন, যে পথ অবলম্বন করে যীশু আমাদেরকে পিতার সঙ্গে তাঁর সম্পর্ক সম্পর্কে বলছেন:

- “আমার পিতা এখন পর্যন্ত কার্য করিতেছেন, আমিও করিতেছি” (যোহন ৫:১৭)।
- “আমি ও পিতা, আমরা এক” (যোহন ১০:৩০)।
- “আমা দিয়া না আসিলে কেহ পিতার নিকটে আইসে না” (যোহন ১৪:৬)।

বারবার, যীশু নিজের বিষয় বলতে গিয়ে ঈশ্বরের নাম ব্যবহার করছেন। ঈশ্বর হলেন ‘আমিই’ (পড়ুন, যাত্রা ৩:১৪)। যীশু বলেন, ‘আমি জগতের জ্যোতি’ (যোহন ৮:১২)। ‘আমি উত্তম মেষপালক’ ( যোহন ১০:১১)। আরও পড়ুন, যোহন ১০:১৪; ১১:২৫; ১৪:১১; এবং ৮:৫৮)।