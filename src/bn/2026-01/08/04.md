---
title:  যীশু, সমগ্র মণ্ডলীর মস্তক
date:   17/02/2026
---

`ইফিষীয় ১:২২ ও কলসীয় ২:১০ পদ পড়ুন। এই পদগুলোয়, পৌল বলছেন যে, যীশু হলেন ‘মস্তক।’ এই রূপকের অর্থ কি? পৌল এ কথার দ্বারা কি বোঝাচ্ছেন যে, যীশু ‘মণ্ডলীর মস্তক’ (ইফিষীয় ৫:২৩)?`

‘মস্তক’ শব্দটি অধিকন্তু শীর্ষ নেতা বোঝাতে ব্যবহৃত হয়। পুরাতন ও নূতন উভয় নিয়ম বহুবার এই রূপকটি ব্যবহার করছে। উল্লিখিত দৃষ্টান্তগুলোতে ‘মস্তক’ ও ‘নেতা’ শব্দ ব্যবহৃত হয়েছে:

১. যাত্রা ১৮:২৫- মোশি “সমস্ত ইস্র্রায়েল হইতে কার্যদক্ষ পুরুষদিগকে মনোনীত করিয়া লোকদের উপরে প্রধান, অর্থাৎ সহস্রপতি, শতপতি, পঞ্চাশৎপতি ও দশপতি করিয়া নিযুক্ত করিলেন।”
২. গণনা ৩১:২৬- “ইলিয়াসর যাজক এবং মণ্ডলীর পিতৃকুলপতিগণ যুদ্ধে ধৃত জীবগণের, অর্থাৎ বন্দি মনুষ্যদের ও পশুদের সংখ্যা গ্রহণ কর।”
৩. দ্বিতীয় বিবরণ ২৮:১৩- ইস্রায়েল যদি ঈশ্বরের বাধ্য থাকে, তাহলে তিনি তাদেরকে ‘মস্তকস্বরূপ’ করবেন।
৪. যিশাইয় ৭:৮- “কেননা অরামের মস্তক দ‡ম্মশক ও দম্মেশকের মস্তক রৎসীন।” ৫. হোশেয় ১:১১- “যিহূদা-সন্তানগণ ও ইস্রায়েল-সন্তানগণ একসঙ্গে সংগৃহীত হইবে, এবং আপনাদের উপর এক জন অধ্যক্ষ নিযুক্ত করিবে।”
৬. মীখা ৩:৯- “হে যাকোব-কুলের প্রধানবর্গ ও ইস্রায়েল-কুলের অধ্যক্ষগণ, তোমরা ইহা শুন দেখি।”
৭. ১ করিন্থীয় ১১:৩- “প্রত্যেক পুরুষের মস্তকস্বরূপ খ্রীষ্ট।”

অর্থাৎ, যীশু হলেন মণ্ডলীর মস্তক কিংবা নেতা। নেতা হিসেবে, যীশু মণ্ডলীকে চালনা দেন। তিনি মণ্ডলীকে শিক্ষা দেয়। তিনি মণ্ডলীর বৃদ্ধিতে সাহায্য করেন। যীশু মণ্ডলীকে শান্তিও দিয়ে থাকেন।

১ করিন্থীয় ১২:১২-২৭ পদে, পৌল মণ্ডলীকে একটি ‘দেহ’ হিসেবে আখ্যা দিচ্ছেন। এই রূপকটি মণ্ডলীর বিষয়ে আমাদের কি শিক্ষা দেয়?

মস্তক বা মাথা ব্যতীত দেহ বাঁচতে পারে না। একইভাবে, যীশু ব্যতীত মণ্ডলী বাঁচতে পারে না। যখন দেহের অঙ্গে আঘাত লাগে কিংবা অঙ্গহানী হয়, তখন জীবন জটিল হতে পারে। অধিকন্তু, কোন অঙ্গহানী না হলে, আমরা অঙ্গের গুরুত্ব বুঝতে পারি না।

`আপনাকে যদি একটি পা কিংবা একটি চোখ হারাতে হয়, তাহলে আপনি কোন্টি হারাতে চাইবেন? মণ্ডলীতে প্রতিটা সদস্য কতটা গুরুত্বপূর্ণ, সে বিষয়ে আপনার উত্তর আপনাকে কি বলে?`