---
title:  অতিরিক্ত আলোচনা
date:   20/02/2026
---

“ঈশ্বর হলেন পিতা। তিনি দয়া, প্রেম ও ক্ষমায় পূর্ণ। তিনি আমাদের চোখে অদৃশ্য।

“যীশু সম্পূর্ণরূপে পিতাকে দেখান। পবিত্র বাইবেল বলে যে, যীশু “তাঁহার প্রতাপের প্রভা ও তত্ত্বের মুদ্রাঙ্ক, এবং আপন পরাক্রমের বাক্যে ধারণকর্তা হইয়া পাপ ধৌত করিয়া ঊর্ধ্বলোকে মহিমার দক্ষিণে উপবিষ্ট হইলেন” (ইব্রীয় ১:৩)।” -ঈলেন জি হোয়াইট, ইভানজেলিজম, পৃষ্ঠা: ৬১৪।

“যীশু খ্রীষ্ট সদা জীবন্ত। যীশু কারও সৃষ্ট নন। তিনি সবর্দা ঈশ্বরের পুত্র ছিলেন. . .। যীশু তাঁর চির-স্থিতিশীল জীবনের বিষয় বলেন। তিনি আমাদের বলেন যে, তিনি সর্বদা অনন্তজীবী পিতার সঙ্গে নিবিড় সাহচর্যে ছিলেন. . .।

“যীশু সব দিক থেকে ঈশ্বরের ন্যায়। যীশুর কোন শুরু ও শেষ নেই। তিনি সর্বশক্তিমান। যীশু অনন্তজীবী পুত্র। যীশু সর্বদা ছিলেন, আছেন এবং অনন্তকাল ধরে থাকবেন।” -ঈলেন জি হোয়াইট, ইভানজেলিজম, পৃষ্ঠা: ৬১৫।

**আলোচ্য প্রশ্নাবলী:**

`যীশুর বিষয়ে এবং তাঁর অনন্তজীবী সত্তা সম্পর্কে আরও ধ্যান করুন। যীশু যদি ঈশ্বর না হতেন, তাহলে কি হতো? তিনি যদি অনন্তজীবী না হতেন তাহলে কি হতো? ঈশ্বর যদি যীশুকে সৃষ্টি করতেন, তাহলে কি হতো? যীশু যা, তিনি যদি সর্বদা তা না থাকতেন, তাহলে তিনি কিভাবে পাপীদের রক্ষা করতে পারতেন? যীশুকে পুত্র-ঈশ্বর আখ্যা দিয়ে বাইবেল যা বলছে, তা অত্যন্ত গুরুত্বপূর্ণ কেন?`

`পাপীদের পরিত্রাণের জন্য যীশুর বিষয়, সুসমাচারের বিষয় এবং ঈশ্বরের পরিকল্পনা বিষয়ে ধ্যান করুন। এই বিষয়গুলো আমাদের অন্তর্ভুক্ত করে, কিন্তু তা স্বর্গদূতদের জীবন এবং স্বর্গের সকল সত্তার জীবন স্পর্শ করতে পারে। আমাদের সর্বদা কেন স্মরণে রাখতে হবে যে, জগতে ঈশ্বর ও শয়তানের মধ্যকার চলমান মহাসংঘর্ষের বিষয়ে স্বর্গের প্রত্যেকে আগ্রহী? হ্যাঁ, ক্রুশ আমাদের অবাক করে। কিন্তু যীশু এই পৃথিবীতে আসার আগেই স্বর্গদূতেরা ও স্বর্গের সকলে যীশুকে জানেন। তারা তাঁর ভজনা করেছেন। তিনি তাদের সৃষ্টি করেছেন। স্বর্গদূতেরা যখন যীশুকে ক্রুশের উপরে ঝুলতে দেখেছেন, তখন তাদের কি উপলব্ধি ও কি অনুভূতি হয়েছিল বলে আপনার মনে হয়?`

`যে বিশ্বাস করে না যে, পিতা ও পুত্র অনন্তজীবী, এমন একজন ব্যক্তিকে আপনি কি বলবেন? এই ধারণা এতটা গুরুত্বপূর্ণ কেন? একজন ব্যক্তির কাছে কীভাবে আপনি এটা ব্যাখ্যা করবেন যে, পিতা ও পুত্র সর্বদা এক সঙ্গে ছিলেন (কেবল ক্রুশে ঝুলে থাকা সময় ব্যতীত)?`