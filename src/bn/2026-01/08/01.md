---
title:  যীশু হলেন অগ্রগণ্য ও সর্ব-গুরুত্বপূর্ণ
date:   14/02/2026
---

### শাস্ত্রপাঠ
আদি ১:২৬, ২৭; কলসীয় ১:১৫-১৭; ইফিসীয় ১:২২; কলসীয় ১:১৮।

> <p>মুখস্থপদ</p>
> “ইনিই অদৃশ্য ঈশ্বরের প্রতিমূর্তি, সমুদয় সৃষ্টির প্রথমজাত; কেননা তাঁহাতেই সকলই সৃষ্ট হইয়াছে; স্বর্গে ও পৃথিবীতে, দৃশ্য কি অদৃশ্য যাহা কিছু আছে, সিংহাসন হউক, কি প্রভুত্ব হউক, কি আধিপত্য হউক, কি কর্তৃত্ব হউক, সকলই তাঁহার দ্বারা ও তাঁহার নিমিত্ত সৃষ্ট হইয়াছে; আর তিনিই সকলের অগ্রে আছেন, ও তাঁহাতেই সকলের স্থিতি হইতেছে” (কলসীয় ১:১৫-১৭)।

এই চলতি সপ্তাহে, কলসীয়দের প্রতি পৌলের পত্র আমরা আবার পড়তে শুরু করব। ১ম ও ২য় পাঠে আমরা ইতোমধ্যে কলসীয়দের বিষয়ে খানিকটা আলোচনা

করেছি। ২য় পাঠে, বৃহস্পতিবারের পাঠে, আমরা দেখেছি যে, কলসীয় নগরীর খ্রীষ্টিয়ানদের জন্য পৌল প্রার্থনা করছেন (কলসীয় ১:৯-১২)। ১২ ও ১৩ পদে, পৌল শয়তানের রাজ্য ও ঈশ্বরের রাজ্যের মধ্যে একটি তুলনামূলক আলোচনা করছেন। ঈশ্বরের রাজ্যকে আলোর সঙ্গে তুলনা করা হয়েছে। শয়তানের রাজ্যকে অন্ধকারের সঙ্গে তুলনা করা হয়েছে। শয়তানের প্রভাব থেকে ঈশ্বর আমাদের রক্ষা করলেন। ঈশ্বর আমাদের তাঁর রাজ্যের সভ্য-সভ্যা করলেন। যীশুর কারণে, পিতা-ঈশ্বর আমাদের পাপ ক্ষমাও করেন (কলসীয় ১:১৩, ১৪)।

যীশু আমাদের ঈশ্বর। তিনি আমাদের সৃষ্টি করেছেন। এই একই ঈশ্বর

আমাদের রক্ষা করছেন। যখন আমরা যীশুতে বিশ্বাস করি, ঈশ্বর তখন আমাদের শয়তানের রাজ্য থেকে সরিয়ে নেন। ঈশ্বর আমাদেরকে তাঁর স্বর্গীয় পরিবারের সভ্যসভ্যা করেন। আমাদের পরিত্রাণের জন্য যীশু যা কিছু করেছেন, সে-কারণে ঈশ্বর এসব আমাদের জন্য করেন।

এই সপ্তাহে, আমরা কলসীয়দের কিছু বিষয়ের প্রতি দৃষ্টি দেব যা পৌল যীশুর বিষয়ে বলছেন। এই পদগুলো হচ্ছে সমগ্র বাইবেলে যীশুর বিষয়ে সুন্দরতম কথা।