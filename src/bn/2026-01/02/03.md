---
title:  পৌলের প্রার্থনা
date:   05/01/2026
---

ফিলিপীয় ১:৯-১১ পদে পৌলের প্রার্থনা পড়ুন। পৌলের প্রার্থনা কি বিষয়ে? তিনি ঈশ্বরের কাছে কোন্ বিষয়ে প্রার্থনা করছেন? প্রার্থনা বিষয়ে আপনার উত্তরগুলো আপনাকে কি বলে?

পৌলের প্রার্থনার গ্রিক সংস্করণে ৪৩টি শব্দ বেশি আছে। কিন্তু এই অল্প কিছু শব্দের মাধ্যমে, পৌল আমাদেরকে তার অভিপ্রায় ও চাহিদার বিষয়ে বলেন। প্রেম, প্রজ্ঞা (তত্ত্বজ্ঞান), বোঝাপড়া (সূচতন্য), সরল ও বিঘ্নরহিত, এবং ধার্মিকতার ফলে পূর্ণ হওয়ার জন্য সাহায্য প্রার্থনা করেন। পৌলের প্রার্থনা নিজের বিষয়ে নয়। তিনি সমগ্র মণ্ডলী এবং মণ্ডলীর সহায়তার জন্য তিনি প্রার্থনা করছেন। আসুন, পৌলের প্রার্থনার কয়েকটি বিষয়ের প্রতি নিবিড়ভাবে দৃষ্টি দেই:

১. প্রেম: পৌল কেবল মণ্ডলীর জন্য এ প্রার্থনা করছেন না যে, মণ্ডলী অধিক প্রেম করুক। তিনি প্রার্থনা করছেন যে, মণ্ডলী তাদের প্রেম ও প্রজ্ঞা সহভাগ করুক। পৌল চান মণ্ডলী ঈশ্বরের আত্মা প্রাপ্ত হোক। আমরা কেবল ঈশ্বরের সঙ্গে সহভাগিতা থেকে আত্মা পেতে পারি। আমরা বাইবেল অধ্যয়ন থেকে ঈশ্বরের বিষয়ে শিক্ষা করতে পারি (পড়ুন, ইফিষীয় ১:১৭; ৪:১৩; ১ তীমথিয় ২:৪)।
২. তত্ত্বজ্ঞান: যখন আমরা আমাদের প্রেম বৃদ্ধি করি এবং অন্যদের সঙ্গে আমাদের জ্ঞান সহভাগ করি, তখন আমরা ভালো ও মন্দের মধ্যকার তফাৎ বুঝার দক্ষতা লাভ করতে পারি। যখন আমরা ভালো কিংবা ন্যায়ের পক্ষে সিদ্ধান্ত গ্রহণ করি, তখন আমরা পবিত্র হৃদয় ও পরিষ্কার মন প্রাপ্ত হই (ফিলিপীয় ১:১০)।
৩. সত্য কথন: সত্য কথা বলা বোঝাতে যে গ্রিক শব্দটি প্রয়োগ করা হয়েছে, সে শব্দটির অর্থ হল- ‘দিনের আলোয় পরীক্ষিত।’ রূপকটি আমাদের দেখতে সাহায্য করে যে, আমাদের আচরণ অবশ্যই ধর্মময় হতে হবে। “খ্রীষ্টিয়ানরা যা কিছু করে, তা দিনের আলোর মত পরিষ্কার হতে হবে।” —ঈলেন জি হোয়াইট, রিফলেকটিং খ্রাইস্ট, পৃষ্ঠা: ৭১। উদ্ধৃত এই কথাটির প্রকৃত অর্থ কি? আমাদের চাতুরী করার দরকার নেই, কিংবা সন্তর্পণে কিছু করার দরকার নেই। আমাদের জীবন ও আচরণ হতে হবে উন্মুক্ত ও সরল। অর্থাৎ, আমরা এটা করব না যে, আমরা সন্তর্পণে এক কথা বলব, আর জনসম্মুখে ভিন্ন কিছু করব। আমাদের ব্যক্তিগত জীবন যেন জনসম্মুখের জীবনের সঙ্গে সঙ্গতিপূর্ণ হয়।
৪. একটি সরল ও নিষ্পাপ হৃদয়: আমরা অবশ্যই এমন কিছু বলব না কিংবা এমন কিছু করব না যা যীশুকে বিশ্বাস করার ক্ষেত্রে কারও জন্য বাধাস্বরূপ হয়।
৫. ধার্মিকতার ফলে পূর্ণ হওয়া: যীশুকে বাদ দিয়ে আমরা ধর্মময় জীবন যাপন করতে পারি না। রোমীয় ও গালাতীয়দের প্রতি পত্রে পৌল এই ধারণা বিষয়ে বিস্তারিত বলেন। ফিলিপীয় ৩ অধ্যায়ে পৌল এই ধারণা সম্পর্কেও বলেন।

`যীশু আসা পর্যন্ত আমাদের প্রেম কীভাবে ‘ক্রমাগত বৃদ্ধি’ পেতে পারে (ফিলিপীয় ১:৯)? খ্রীষ্টিয় জীবনে বাইবেলের সত্য গুরুত্বপূর্ণ কেন (পড়ুন, ১ করিন্থীয় ১৩:১-৮)?`