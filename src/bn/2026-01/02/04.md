---
title:  আধ্যাত্মিক প্রেম ও তত্ত্বজ্ঞান
date:   06/01/2026
---

ফিলিপীয়রা যখন শুনল যে, পৌল কারাগারে আছেন, তখন তারা হতাশ হয়। আমরা বুঝতে পারি যে, এই সংবাদটি কেন তাদের হতাশ করেছিল। এখন পৌল সেই কাজ করতে পারছেন না, যে কাজ তার করার ছিল। তিনি ভ্রমণ করতে পারছেন না, কিংবা আর প্রচার করতে পারছেন না। যীশু যে ত্রাণকর্তা ছিলেন, সেটা লোকদের শিক্ষা দেবার জন্য তাকে যিহূদী মণ্ডলীতে ভ্রমণ করা থামাতে হল। পৌল আর মণ্ডলী স্থাপন করতে পারলেন না। পৌলকে দেখতে এবং তাকে উৎসাহিত করতে ফিলিপীয়রা ইপাফ্রাদীকে পাঠালো।

`কারাগারে থাকা অবস্থায় পৌলের উপলব্ধি কেমন ছিল? তার চিন্তা ও অনুভূতি থেকে তার অভিজ্ঞতা বিষয়ে কি শিক্ষা লাভ করতে পারি? উত্তরের জন্য ফিলিপীয় ১:১২-১৮ পদ পড়ুন।`

ফিলিপীয়দের উদ্দেশ্যে পৌলের ফিরতি বার্তা নিশ্চয় তাদের অবাক করেছিল। পৌলের আধ্যাত্মিক জ্ঞান পৌলকে সাহায্য করেছিল, যেন তিনি তার কারাজীবনকে ঈশ্বর-প্রদত্ত একটি আশীর্বাদ হিসেবে বিবেচনা করেন। কারাগার পৌলের কাজ মোটেও থামাতে পারেনি। সে কারণে পৌল লিখছেন, “আমার সম্বন্ধে যাহা যাহা ঘটিয়াছে, তদ্দ্বারা বরং সুসমাচারের পথ পরিষ্কার হইয়াছে” (ফিলিপীয় ১:১২)। পৌল রোমীয় সেনাদেরকে ঈশ্বরের রাজ্যের জন্য সম্ভাবনাময় সদস্য-সদস্যা হিসেবে দেখেছেন। পৌল বুঝেছেন যে, কারাগারে তার যাপিত জীবন অন্য লোকদেরকে সদাপ্রভুর পক্ষে পরিশ্রমী কর্মি হতে সাহায্য করবে।

`অন্যদিকে, পরিতাপের বিষয় হল, মণ্ডলীর কিছু নেতা মনে করেছিল যে, পৌল যেহেতু এখন কারাবন্দি আছেন, সেহেতু তারা এখন অধিক জনপ্রিয় ও শক্তিশালী হতে পারবেন। এই লোকেরা আরও মনে করেছিল যে, পৌল তার নির্ধারিত পথ থেকে দূরে যাওয়ার ফলে, লোকেরা এখন তাদের প্রচারের প্রতি অধিক মনোযোগ দেবে। তাদের স্বার্থপর মনোভাব ছিল অত্যন্ত পরিতাপের। অধিকতর মন্দ বিষয় হল, এই লোকেরা মণ্ডলীর লোক ছিল! পৌলের বহুকাল আগে, যিরমিয় আমাদের সাবধান করে বলেছিলেন, “অন্তঃকরণ সর্বাপেক্ষা বঞ্চক, তাহার রোগ অপ্রতিকার্য, কে তাহা জানিতে পারে” (যিরমিয় ১৭:৯)?`

তবে, প্রত্যেকে ভ্রষ্ট ছিল না। কিছু খ্রীষ্টিয়ান সদাপ্রভুর জন্য কঠিন পরিশ্রমও করেছিলেন। এই কর্মিরা পৌলকে এতটা ভালোবাসতেন যে, পৌলের যাতনা হেতু এই লোকেরা যীশুতে আরও বেশি আস্থা স্থাপন করেছিলেন। এখন, পৌলের কারণে, এই কর্মিরা সেই সব স্থানে গেলেন যেখানে তারা আগে যেতে ভয় পেয়েছিলেন। অতীতে, তারা কথা বলতে ও প্রচার করতে ভয় পেতেন। কিন্তু এখন তারা আর ভয় পান না। সাহসী কর্মিদের কারণে, আরও বেশি লোক যীশুকে গ্রহণ করল এবং সুসমাচার গ্রহণ করল।

`আপনার অতীত জীবনে এমন কি মন্দ অভিজ্ঞতা ছিল যা আপনার বিশ্বাসকে শক্তিশালী করেছে? এই অভিজ্ঞতাগুলো কীভাবে আপনাকে বৃদ্ধি পেতে সাহায্য করেছিল? ওগুলো কীভাবে আপনাকে ঈশ্বরের প্রতি অধিক আস্থা রাখতে সাহায্য করেছিল?`