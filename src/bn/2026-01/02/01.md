---
title:  ধন্যবাদ ও প্রার্থনার কারণগুলো
date:   03/01/2026
---

### শাস্ত্রপাঠ
ফিলিপীয় ১:৩-৮; ১:৯-১১; ১:১২-১৮; কলসীয় ১:৩-৮; ১:৯-১২।

> <p>মুখস্থপদ</p>
> “তোমাদের অন্তরে যিনি উত্তম কার্য আরম্ভ করিয়াছেন, তিনি যীশু খ্রীষ্টের দিন পর্যন্ত তাহা সিদ্ধ করিবেন” (ফিলিপীয় ১:৬)।

পৌল অভিবাদন ও ধন্যবাদের শব্দ প্রয়োগ করে তার পত্র শুরু করেন। “আমাদের পিতা ঈশ্বর হইতে অনুগ্রহ ও শান্তি তোমাদের প্রতি বর্তুক। আমরা সর্বদা তোমাদের নিমিত্তে প্রার্থনাকালে আমাদের প্রভু যীশু খ্রীষ্টের পিতা ঈশ্বরের ধন্যবাদ করিতেছি” (কলসীয় ১:২, ৩)।

ধন্যবাদ দেবার জন্য আমাদেরও অনেক কিছু রয়েছে। আমরা ঈশ্বরকে তাঁর দয়ার জন্য ধন্যবাদ দেই। ঈশ্বরের করুণা নিয়ে আমাদের চমৎকার অভিজ্ঞতা স্বর্গদূতেরা বুঝতে পারেন না। আমরা তাঁর শান্তি, প্রত্যাশা ও প্রেমের বরের জন্যও ঈশ্বরকে ধন্যবাদ দেই। মানুষ হিসেবে আমরা অন্য লোকদের দেখাতে পারি যে, তারা আমাদের জন্য যাকিছু করেছে, সে জন্য আমরা ঈশ্বরকে ধন্যবাদ দিতে পারি। আমরা আশা করি যে, আমরা তাদের জন্য যাকিছু করেছি, সে জন্য তারাও ঈশ্বরকে ধন্যবাদ দেবে। পিতামাতারা প্রার্থনা করেন যে, তাদের সন্তানেরা ঈশ্বরকে প্রেম করবে। পিতা-মাতারা আরও প্রার্থনা করেন যে, একদিন তাদের সন্তানেরা তাদের পরিবারের সঙ্গে তাদের আনন্দপূর্ণ সময়ের জন্যও ঈশ্বরকে ধন্যবাদ দেবে।

চলতি সপ্তাহে, আমরা ফিলিপীয় ও কলসীয় মণ্ডলীর প্রতি পত্রে পৌলের সূচনামূলক কথাগুলো পাঠ করব। এই কথাগুলো বা শব্দগুলো ধন্যবাদ ও প্রার্থনায় পরিপূর্ণ। এই কথাগুলো আমাদের নিজেদের প্রার্থনাশীল জীবনকে শক্তিমন্ত করুক।