---
title:  অতিরিক্ত আলোচনা
date:   09/01/2026
---

“অনেকেই ভবিষ্যতের জন্য নির্দিষ্ট পরিকল্পনা করতে অসমর্থ। তাদের জীবন অনিশ্চিত। তারা বলতে পারে না পরিস্থিতি কীভাবে শেষ হবে। তাই তারা উদ্বেগ ও অশান্তিতে পূর্ণ থাকে। তাদের জীবনে শান্তি নাই। আসুন আমরা পবিত্র বাইবেলের এই সত্য স্মরণ করি: এই পৃথিবী আমাদের বাড়ি নয়। আমাদের নিজেদের জীবনের পরিকল্পনা করার জ্ঞান আমাদের নেই। আমাদের ভবিষৎ নির্ধারণ করা আমাদের কাজ নয়। “বিশ্বাসে অব্রাহাম, যখন আহূত হইলেন, তখন যে স্থান অধিকারার্থে প্রাপ্ত হইবেন, সেই স্থানে যাবার আজ্ঞা মান্য করিলেন, এবং কোথায় যাইতেছেন তাহা না জানিয়া যাত্রা করিলেন। বিশ্বাসে তিনি বিদেশের ন্যায় প্রতিজ্ঞাত দেশে প্রবাসী হইলেন, তিনি সেই প্রতিজ্ঞার সহাধিকারী ইসহাক ও যাকোবের সহিত তাম্বুতেই বাস করিতেন; কারণ তিনি ভিত্তিমূল বিশিষ্ট সেই নগরের অপেক্ষা করিতেছিলেন, যাহার স্থাপনকর্তা ও নির্মাতা ঈশ্বর” (ইব্রীয় ১১:৮-১০)।

খ্রীষ্ট এ পৃথিবীতে তাঁর জীবনকালে তাঁর নিজের জন্য কোন পরিকল্পনা করেননি। তিনি তাঁর জন্য ঈশ্বরের পরিকল্পনা গ্রহণ করেছিলেন, এবং দিনের পর দিন তাঁর পরিকল্পনা ঈশ্বর তাঁর কাছে প্রকাশ করতেন। অতএব, আমাদেরও ঈশ্বরের ওপর নির্ভর করা উচিত, যেন আমাদের জীবন তাঁর ইচ্ছেমত সাধারণভাবে পরিচালিত হয়। তিনি আমাদের বলে দেবেন কী করতে হবে এবং কোথায় যেতে হবে। ভবিষ্যতের জন্য মহৎ মহৎ অনেক পরিকল্পনা নিশ্চিত অকৃতকার্যতা বয়ে আনে। আপনার জন্য ঈশ্বরকে পরিকল্পনা করতে দিন। এক জন বালকের ন্যায় তাঁর ইচ্ছায় বিশ্বাস রাখুন, যিনি “আপন সাধুদিগের চরণ রক্ষা করিবেন।” (১শমূয়েল ২:৯)। ঈশ্বর কখনো তাঁর দাসদের ইচ্ছার বিরুদ্ধে কিছু করেন না, যদি তারা প্রথম থেকে শেষ দেখতে পায় এবং তাঁর সহকর্মী হয় তাঁর গৌরব করার জন্য সিদ্ধান্ত গ্রহণ করেন।” —ঈলেন জি হোয়াইট, স্বাস্থ্য ও সুখ, পৃষ্ঠা: ৪৫৯।

**আলোচ্য প্রশ্নাবলী:**

`যে কারণে আপনি ঈশ্বরকে ধন্যবাদ দিতে পারেন, তার একটি তালিকা লিখুন। ঈশ্বরকে ধন্যবাদ দেবার আর কি কারণ থাকতে পারে বলে আপনি মনে করেন?`

`উপরের উদ্ধৃতির শেষের কথাগুলি নিয়ে ধ্যান করুন। কি করে আপনি এতটা গভীরভাবে ঈশ্বরের প্রতি আস্থা রাখা শিখতে পারেন?`

`কলসীয় ১:৬, ২৩ পদ পড়ুন। পরে এই উদ্ধৃতিটি নিয়ে আলোচনা করুন: “চল্লিশ বছরের অবিশ্বাস, বচসা এবং বিদ্রোহ প্রাচীন ইস্রায়েল জাতিকে কনান দেশে প্রবেশ করতে দেয় নি। সেই একই প্রকারের পাপ সকল আধুনিক ইস্রায়েলকে স্বর্গীয় কনানে প্রবেশে বিলম্বিত করছে। এদের কোনটায় ঈশ্বরের প্রতিজ্ঞা সমূহের ভুল নয়। অবিশ্বাস, জাগতিকতা, অপবিত্রতা এবং ঈশ্বরের লোকদের মধ্যে বিবাদ (শ্রেষ্ঠতার জন্য কলহ) আমাদেরকে এই দুঃখ ও পাপপূর্ণ পৃথিবীতে এত বছর ধরে রেখেছে। খ্রীষ্টের মণ্ডলী যদি প্রভুর অভিষিক্ত নির্দিষ্ট কাজ করত, ইতোপূর্বে সমগ্র লোকদের সতর্ক করা হতো, তবে প্রভু যীশু পরাক্রম ও মহাপ্রতাপে এই পৃথিবীতে আসতেন।” —ঈলেন জি হোয়াইট, শেষকালিন ঘটনাবলী, পৃষ্ঠা: ২৩। অদ্য, কীভাবে আমরা সেই একই পাপের সাথে সম্পৃক্ত?`