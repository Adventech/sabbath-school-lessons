---
title:  বুধবার জানুয়ারি ৭ হৃদয়ের মাঝে কাজ
date:   07/01/2026
---

ফিলিপীয় খ্রীষ্টিয়ানদের সঙ্গে পৌলের যে সম্পর্ক ছিল, কলসীয়দের সঙ্গে তদ্পেক্ষা ভিন্ন সম্পর্ক ছিল। পৌল কলসীয়দের সেই দলকে অন্তর্ভুক্ত করেছিলেন, যারা তার ‘মাংসময় মুখ দেখে নাই’ (কলসীয় ২:১)। পৌল কলসীয়দের বলেন যে, ঠিক ফিলিপীয়দের মতই, তাদের জন্য তিনি ঈশ্বরকে ধন্যবাদ জানাচ্ছেন। পৌল সর্বদা কলসীয়দের জন্য প্রার্থনা করছেন।

`কোন্ তিনটি বিষয়ের জন্য পৌল ঈশ্বরকে ধন্যবাদ জানাচ্ছেন? উত্তরের জন্য কলসীয় ১:৪-৮ পদ পড়ুন।`

পৌল তিনটি ধর্মময় আচরণ নিয়ে কথা বলছেন: বিশ্বাস, প্রত্যাশা ও প্রেম। পৌল এই তিনটি বিষয় নিয়ে অন্য পত্রগুলোতেও আলোচনা করেছেন (পড়ুন, ১ করিন্থীয় ১৩:১৩; ১ থিষলনীকীয় ১:৩; ৫:৮)। আপনি কি দেখছেন যে, পৌল এই তিনটি বিষয়ের জন্য কলসীয় মণ্ডলীকে প্রশংসা করছেন না? পৌল তাদের জন্য তাঁর স্বর্গীয় পিতাকে ধন্যবাদ দিচ্ছেন। এই তিনটি উপহার তাঁর কাছ থেকে আসে। যাকোব বলেন, “সমস্ত উত্তম দান এবং সমস্ত সিদ্ধ বর উপর হইতে আইসে” (যাকোব ১:১৭)। যখন আমরা আমাদের প্রতি ঈশ্বরের প্রেম দেখতে পাই, তখন আমরা যীশুতে বিশ্বাস লাভ করব (ইফিষীয় ২:৪-৮)। যখন আমরা যীশুতে বিশ্বাসী হই, তখন ঈশ্বর আমাদের হৃদয় স্বর্গীয় প্রত্যাশায় পরিপূর্ণ করেন। পিতর এ বিষয়ে বলেন: “অক্ষয়, বিমল ও অজর দায়াধিকারের নিমিত্ত দিয়াছেন; সেই দায়াধিকার স্বর্গে তোমাদের নিমিত্ত সঞ্চিত রহিয়াছে” (১ পিতর ১:৪)। পৌল আরও বলেন যে, আমরা সুসমাচারে আস্থা রাখতে পারি। কারণ, সুসমাচার বাইবেল হতে আসে। পবিত্র বাইবেল হচ্ছে আমাদের জন্য ঈশ্বরের বাক্য (পড়ুন, ২ করিন্থীয় ৬:৭ এবং ২ তীমথিয় ২:১৫)। বাইবেল সেই লোকদের জীবনে কাজ করে, যারা বাইবেলে বিশ্বাস করে (১ থিষলনীকীয় ২:১৩)। বাইবেল আমাদের বলে: “তাহা নিল হইয়া আমার কাছে ফিরিয়া আসিবে না, কিন্তু আমি যাহা ইচ্ছা করি, তাহা সম্পন্ন করিবে, এবং যে জন্য তাহা প্রেরণ করি, সেই বিষয়ে সিদ্ধার্থ হইবে” (যিশাইয় ৫৫:১১)। যীশুর অনুসারীরা যখন সুসমাচার প্রচার করে, পবিত্র আত্মা তখন তাদের হৃদয় স্পর্শ করেন। তখন লোকেরা ভালোর দিকে রূপান্তর হয়। কারণ হল, সুসমাচার হচ্ছে ‘জীবনের বাক্য’ যা তাদেরকে ঈশ্বরের সঙ্গে থাকার অনন্তজীবন দিতে পারে (ফিলিপীয় ২:১৫/১৬)।

`অতি সংক্ষিপ্ত সময়ে সুসমাচার অনেক জায়গায় প্রচারিত হয়েছে। যীশুর মৃত্যুর ৩০ বছর পর, পৌল বলেন যে, সুসমাচার ‘আকাশমণ্ডলের অধঃস্থিত সমস্ত সৃষ্টির কাছে প্রচারিত হইয়াছে’ (কলসীয় ১:২৩)। রোমীয়দের তৈরি করা রাস্তাগুলো এবং যোগাযোগ ব্যবস্থা কাজকে সহজ ও গতিশীল করেছিল। কিন্তু সুসমাচারের প্রকৃত সফলতার নেপথ্য কারণ হল ঈশ্বরের প্রেমের শক্তি। আমাদেরকে একটি নতুন আত্মিক জীবন দেবার জন্য ঈশ্বরের প্রেম সুসমাচারের সঙ্গে কাজ করেছে (যাকোব ১:১৮; ১ পিতর ১:২৩; ২ করিন্থীয় ৫:১৭)।`