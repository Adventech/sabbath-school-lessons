---
title:  মণ্ডলীতে সহভাগিতা
date:   04/01/2026
---

`ফিলিপীয় ১:৩-৮ পদ পড়ুন। পরে, প্রশ্নগুলোর উত্তর দিন। পৌল ঈশ্বরকে কি কারণে ধন্যবাদ দিচ্ছেন? ফিলিপীর খ্রীষ্টিয়ানদের আশা দেবার জন্য পৌল কি বলছেন? অদ্য, পৌলের কথাগুলো আমাদের কাছে এতটা গুরুত্বপূর্ণ কেন?`

পৌল কারাগারে ছিলেন। ফিলিপীতে পৌল খ্রীষ্টিয়ানদের থেকে শত শত মাইল দূরে। কিন্তু পৌল তাদের প্রগাঢ়ভাবে যত্ন নিয়ে চলেছেন। পৌল ফিলিপীতে মণ্ডলী শুরু করেছিলেন। সুতরাং, পৌলের হৃদয় সেখানকার খ্রীষ্টিয়ানদের জন্য ভালবাসায় পূর্ণ ছিল। সে কারণে তিনি তাদের বলেন, “কারণ ঈশ্বর আমার সাক্ষী যে, খ্রীষ্ট যীশুর স্নেহে আমি তোমাদের সকলের জন্য কেমন আকাঙ্ক্ষী” (ফিলিপীয় ১:৮)। পৌল তাদের জন্য ঈশ্বরকে ধন্যবাদ দিচ্ছেন। পৌলের ধন্যবাদমূলক প্রার্থনা আমাদের স্বর্গে যীশুর করা কাজের বিষয়ে বুঝতে সাহায্য করে। যীশু আমাদের মহাযাজক। একজন মহাযাজক হচ্ছেন শীর্ষ ধর্মীয় নেতা।

বাইবেলের যুগে, মহাযাজক একটি বুকপাটা পরতেন। এই বুকপাটায় ১২টি রত্ন-পাথর আঁটা থাকতো। প্রতিটি পাথর ইস্রায়েলের ১২ বংশের নামের প্রতিনিধিত্ব করত। সুতরাং, মহাযাজক যখন বুকপাটাটি পরতেন, তখন সেটি দেখাত যে, তাদের নামগুলো ‘আপন হৃদয়ের উপরে’ বহন করেছেন (যাত্রা ২৮:২৯)। পরে, তাদের জন্য সাহায্য পাবার জন্য তিনি ঈশ্বরের কাছে যেতেন। আমাদের মহাযাজক হিসেবে, যীশু তাঁর লোকদের নাম তাঁর হৃদয়ে বহন করছেন। পরে, তাদের জন্য সাহায্য পাবার জন্য তিনি ঈশ্বরের কাছে যাচ্ছেন।

ফিলিপীয় ১:৩ পদে পৌল বলেন, “যখনই তোমাদিগকে স্মরণ হয়, সর্বদাই আমি আমার ঈশ্বরের ধন্যবাদ করিয়া” থাকি। এই পদটি আমাদের সেই নিবিড় সহভাগিতা দেখায়, যে সহভাগিতা পৌল ফিলিপীয় খ্রীষ্টিয়ানদের সঙ্গে উপভোগ করেছেন। পৌল যীশুর সঙ্গে যাতনা ভুগেছেন (ফিলিপীয় ৩:১০)। একইভাবে, ফিলিপীয়রা পৌলের সঙ্গে যাতনা ভুগেছেন। ফিলিপীয়রাও ঈশ্বরের পক্ষে পৌলের কাজকে সমর্থন দিয়েছিল (ফিলিপীয় ৪:১৪, ১৫)। ফিলিপীয়রা “প্রথম দিবসাবধি অদ্য পর্যন্ত সুসমাচারের পক্ষে তোমাদের সহভাগিতা” করেছে (ফিলিপীয় ১:৫)। সে কারণে, পৌল ঈশ্বরকে ধন্যবাদ দিচ্ছেন। পৌল তাদের জন্য ‘আনন্দ সহকারে’ প্রার্থনা করেন (ফিলিপীয় ১:৪)।

পৌল কারাগারে থেকে ব্যথিত ছিল না। পৌল কারাগারে তার সময়টি ঈশ্বরের প্রশংসায় কাটিয়েছেন। পৌল যখন কারাগারে থাকেন, তখন তিনি যীশুর সুসমাচার সহভাগ করেন। পৌল আরও প্রমাণ দেন যে, সুসমাচার হল বাইবেলের সত্য। পৌল শীঘ্রই আদালতে যাবেন। কিন্তু, কারাগার থেকে রেহাই পাওয়া অপেক্ষা, বরং পৌল সৈন্যদের এবং কারাগারে আসা অতিথিদের সুরক্ষার বিষয়ে অধিক যত্নশীল ছিলেন। পৌল বাঁচবেন নাকি মরবেন, সে বিষয়ে তিনি উদ্বিগ্ন নন। পৌল বিশ্বাস করেন যে, ঈশ্বর ‘উত্তম কার্য’ সমাপ্ত করবেন যা তিনি তাঁর প্রতি আস্থাশীল প্রত্যেক ব্যক্তির মাঝে শুরু করেছেন (ফিলিপীয় ১:৬)।