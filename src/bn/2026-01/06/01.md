---
title:  আমাদের পরিত্রাণের জন্য কেবল যীশুতে আস্থা রাখি
date:   31/01/2026
---

### শাস্ত্রপাঠ
ফিলিপীয় ৩:১-৩; ৩:৪-৬; যোহন ৯; ফিলিপীয় ৩:৯; ৩:১০-১৬।

> <p>মুখস্থপদ</p>
> “যেন আমি তাঁহাকে, তাঁহার পুনরুত্থানের পরাক্রম ও তাঁহার দুঃখভোগের সহভাগিতা জানিতে পারি, এইরূপে তাঁহার মৃত্যুর সমরূপ হই; কোন মতে যদি মৃ তগণের মধ্য হইতে পুনরুত্থানের ভাগী হইতে পারি” (ফিলিপীয় ৩:১০, ১১)।

আপনি কি বিশ্বাস করেন যে, ঈশ্বরের প্রেম ও ক্ষমা আসলেই আপনাকে রক্ষা করে? কিছু মানুষের পক্ষে বাইবেলের এই সত্য বিশ্বাস করা কঠিন। তারা বিশ্বাস করে যে, তাদের রক্ষা করার জন্য ঈশ্বরের দয়া যথেষ্ট নয়। তারা মনে করে যে, ঈশ্বরের পরিত্রাণকারী বরের সঙ্গে তাদের সৎকর্মের মিশ্রণ ঘটাতে হবে। পৌলের সময়ে, কিছু খ্রীষ্টিয়ান বিশ্বাস করত যে, পরিত্রাণ লাভের জন্য তাদের ত্বকচ্ছেদ হতে হবে। তাদের পুরুষাঙ্গের অগভাগের ত্বক চ্ছেদন করতে হবে। বাইবেলের যুগে, এই প্রক্রিয়াটি ছিল একটি বিশেষ চিহ্ন যা দেখাতো যে, যিহূদীরা ঈশ্বরের প্রজা। যীশু মৃত্যু থেকে ওঠার পর, ত্বকচ্ছেদ কিংবা পুরুষাঙ্গের অগভাগের ত্বক চ্ছেদনের স্থলে বাপ্তিস্ম স্থান পেল। কিন্তু, এই ধারণা গ্রহণ করায় কিছু যিহূদী খ্রীষ্টিয়ানের আপত্তি ছিল। তারা বিশ্বাস অব্যাহত রেখেছিল যে, পরিত্রাণ পাবার জন্য তাদের অবশ্যই ঈশ্বরের জন্য ত্বকচ্ছেদ করতে হবে। পৌল তার দৃঢ় বক্তব্যে এই মিথ্যা ধারণার বিরোধিতা করেন। তিনি বলেন, “আমরাই ত ছিন্নত্বক্ লোক, আমরা যাহারা ঈশ্বরের আত্মাতে আরাধনা করি, এবং খ্রীষ্ট যীশুতে শ্লাঘা করি, মাংসে প্রত্যয় করি না” (ফিলিপীয় ৩:৩)।