---
title:  পৌলের অতীত
date:   02/02/2026
---

অনেক খ্রীষ্টিয়ান তাদের জীবনকে দুটি ভাগে দেখিয়ে থাকে: যীশুকে গ্রহণ করার পূর্বের, এবং পরের জীবন। ফিলিপীয় ৩ অধ্যায়ে পৌল একই কাজ করছেন। আমরা মাঝেমাঝে হয়ত বলে থাকি, যে লোকেরা যীশুকে গ্রহণ করেনি তারা ‘ভালো মানুষ।’ অনেক লোকের দৃষ্টিতে এই লোকেরা ভালো। কিন্তু যখন আমরা ঈশ্বরের ব্যবস্থার সঙ্গে তাদের জীবন তুলনা করি, তখন কেউই ভালো না। এমনকি, খ্রীষ্টিয়ানরাও ভালো না। ফিলিপীয় ৩:৪-৬ পদে, পৌল তার অতীত জীবনের অনেক বিষয় সম্পর্কে

`বলেন। অতীতে, দম্ভ-অহংকার সহ এই বিষয়গুলো অন্তরে পূর্ণ ছিল। এই বিষয়গুলো কি কি? আপনার জীবনের (বর্তমানের ও অতীতের) ‘ভালো’ বিষয়গুলো কি কি?`

পৌল দুই দল লোকের তুলনা করছেন: ভ্রান্ত শিক্ষক ও অ-যিহূদী খ্রীষ্টিয়ান। ভ্রান্ত শিক্ষকেরা যা-কিছু শিক্ষা দিয়ে থাকে, তা সত্য নয়। অ-যিহূদী খ্রীষ্টিয়ানরা তাদের পরিত্রাণের জন্য কেবল যীশুতে পূর্ণ বিশ্বাস রাখে। ঈশ্বরের ক্ষমা কিংবা অনুগ্রহ অর্জনের জন্য তারা নিজেদের সদাচরণে নির্ভর করে না (ইব্রীয় ৬:১ এবং ৯:১৪ পদ পড়ুন; তুলনা করুন, রোমীয় ২:২৫-২৯)। পৌলের অতীত ছিল মর্যাদাপূর্ণ। কিন্তু তার পরিত্রাণের জন্য ওগুলোর কোন গুরুত্ব ছিল না। অধিক মন্দ বিষয় হল, ওগুলো পৌলের হৃদয় অঙ্ককারে পূর্ণ করেছিল। তার জীবনে যে যীশুকে কতটা দরকার ছিল, সে ব্যাপরে তিনি ‘অন্ধ’ ছিলেন।

আসুন, পৌলের অতীত দেখি। তিনি জন্মগত ইস্রায়েল ছিলেন। তিনি বিন্যামীন বংশীয় ছিলেন। ইস্রায়েল দেশের বেশিরভাগ গুরুত্বপূর্ণ নগরগুলো এই বংশের অধিকারে ছিল। পৌল ইব্রীয় ভাষা জানতেন। তিনি নামকরা শিক্ষক, গমলীয়েলের, ছাত্র ছিলেন (প্রেরিত ২২:৩; ২৬:৪, ৫)। পৌল ছিলেন একজন ফরীশী, অর্থাৎ যিহূদীদের আধ্যাত্মিক নেতা। সুতরাং, পৌল ব্যবস্থা সম্পর্কে জানতেন, এবং ব্যবস্থার প্রতি যিহূদীদের বাধ্যতার গুরুত্ব সম্পর্কে জানতেন।

পৌল ব্যবস্থা ভালবাসতেন। তাই, তিনি খ্রীষ্টিয়ানদের আক্রমণ করতেন, কারণ তিনি মনে করতেন যে, খ্রীষ্টিয়ানরা যিহূদী ব্যবস্থাকে মর্যাদা দেয় না, কিংবা সেইমত জীবন যাপন করে না। পরে, পৌল শিক্ষা পান যে, ব্যবস্থার একটি গভীর অর্থ রয়েছে। তিনি যতটুকু দিতে সক্ষম, ব্যবস্থা তদ্পেক্ষা অধিক দাবী করে। পৌল বুঝতে পারেন যে, যীশু ব্যতীত তিনি ব্যবস্থা লঙ্ঘনের দায়ে দায়ী।

`মথি ৫:২১, ২২, ২৭, ২৮ পদের সঙ্গে রোমীয় ৭:৭-১২ পদের তুলনা করুন। ব্যবস্থা সম্পর্কে যীশু ও পৌল দু’জনই কি বলেন? ব্যবস্থায় বিশ্বাস নয়, কেবল যীশুতে বিশ্বাস (ফিলিপীয় ৩:৯) কেন আমাদের ধার্মিক করতে পারে? প্রশ্নটি এভাবে দেখুন: কতটা ভালভাবে আপনি ব্যবস্থা পালন করেন? (অন্তত এভাবে, যেভাবে যীশু এটি আমাদের পালন করতে বলেছেন।) আমাদের পরিত্রাণের জন্য যীশুকে কেন দরকার, এ ব্যাপারে আপনার উত্তর আপনাকে কি বলে?`