---
title:  যীশুর বিশ্বাস
date:   04/02/2026
---

দম্মেশকের পথে পৌলের একটি বিস্ময়কর অভিজ্ঞতা হয়েছিল। যীশুতে একটি নতুন জীবনের মাধ্যমে তার পুরাতন জীবনের অবসান হল। “আর বাস্তবিক আমার প্রভু খ্রীষ্ট যীশুর জ্ঞানের শ্রেষ্ঠতা প্রযুক্ত আমি সকলই ক্ষতি বলিয়া গণ্য করিতেছি; তাঁহার নিমিত্ত সমস্তেরই ক্ষতি সহ্য করিয়াছি, এবং তাহা মলবৎ গণ্য করিতেছি, যেন খ্রীষ্টকে লাভ করি, এবং তাঁহাতেই যেন আমাকে দেখিতে পাওয়া যায়; আমার নিজের ধার্মিকতা, যাহা ব্যবস্থা হইতে প্রাপ্য, তাহা যেন আমার না হয়, কিন্তু যে ধার্মিকতা খ্রীষ্টে বিশ্বাস দ্বারা হয়, বিশ্বাসমূলক যে ধার্মিকতা ঈশ্বর হইতে পাওয়া যায়, তাহাই যেন আমার হয়” (ফিলিপীয় ৩:৮, ৯)।

`পৌল বলেন, আমি যীশুর সঙ্গে ‘ঐক্যবদ্ধ’ থাকতে চাই। আপনার কি মনে হয়, পৌল কি বোঝাচ্ছেন? উত্তরের জন্য ইফিষীয় ১:৪; ২ করিন্থীয় ৫:২১; কলসীয় ২:৯; এবং গালাতীয় ২:২০ পদ পড়ুন।`

অনেকে পৌলের কথাগুলো ব্যাখ্যা করার চেষ্টা করেছে। সব থেকে ভালো ব্যাখ্যাটি আসে ইফিষীয়দের প্রতি পৌলের লেখা পত্র থেকে। এই পত্রে, পৌল ঈশ্বরের পরিত্রাণ পরিকল্পনা সম্পর্কে বলেন: “তাঁহার সেই হিতসঙ্কল্প অনুসারে যাহা তিনি কালের পূর্ণতার বিধান লক্ষ্য করিয়া তাঁহাতে পূর্বে সঙ্কল্প করিয়াছিলেন। তাহা এই, স্বর্গস্থ ও পৃ থিবীস্থ সমস্তই খ্রীষ্টেই সংগ্রহ করা যাইবে” (ইফিষীয় ১:১০)। শুরু থেকেই ঈশ্বরের পরিকল্পনাটি স্বর্গীয় পরিবারের সঙ্গে এবং মানব পরিবারের সঙ্গে তাঁর যুক্ত হওয়ার অভিপ্রায়ের সঙ্গে সম্পৃক্ত ছিল। পৌল ব্যাখ্যা করেন যে, কীভাবে সেই পরিকল্পনা বাস্তবায়িত হবে: “কিন্তু তাহা হইতে তোমরা সেই খ্রীষ্ট যীশুতে আছ, যিনি হইয়াছেন আমাদের জন্য ঈশ্বর হইতে জ্ঞান- ধার্মিকতা ও পবিত্রতা এবং মুক্তি” (১ করিন্থীয় ১:৩০)।

খ্রীষ্ট যীশুতে থাকা মানে কি? যখন আমরা খ্রীষ্ট যীশুতে থাকি, তখন আমাদের নতুন জন্ম হয়। ঈশ্বর আমাদের জ্ঞানবান করেন। তিনি আমাদের পবিত্র করেন। তিনি স্বর্গের জন্য আমাদের প্রস্তুত রাখেন। শেষে, দ্বিতীয় আগমনে, যীশু আমাদের দেহের রূপান্তর ঘটাবেন। যীশু সমস্তকিছু আমাদের জন্য এবং আমাদের মাঝে করেন। যখন আমরা আমাদের হৃদয়ে যীশুকে গ্রহণ করি, তখন আমাদের যাকিছু দরকার তা সবই আমরা পাই।

`ফিলিপীয় ৩:৯ পদ পড়ুন। পৌল এই পদের দুটি জিনিসের তুলনা করছেন। ওগুলো কি কি? এই ধারণা সর্বদা স্মরণে রাখা গুরুত্বপূর্ণ কেন?`

যীশু আমাদেরকে তাঁর পরিত্রাণকারী বিশ্বাস দিচ্ছেন। যদি আমরা যীশুতে থাকি, তাহলে তিনি আমাদের মাঝে থাকেন (গালাতীয় ২:২০), এবং বাধ্যতা হতে আমাদের বাধ্য হতে সাহায্য করেন। তাঁর বিশ্বাস আমাদের জীবন দেয়, কারণ আমরা তাঁতে বিশ্বাস করি।