---
title:  সদাপ্রভুতে আনন্দ
date:   01/02/2026
---

`ফিলিপীয় ৩:১-৩ পদ পড়ুন। এই পদগুলোয় পৌল কি উপদেশ ও কি সতর্কবার্তা দিচ্ছেন? যীশুর অনুসারীদের বিষয়ে পৌল কি বলেন?`

এই পদগুলোয়, পৌল তার পত্রের অন্যতম একটি গুরুত্বপূর্ণ বিষয় সম্পর্কে বলছেন: আনন্দ। আনন্দ করার নেপথ্যে পৌল তার পাঠকদের অনেক কারণ দর্শাচ্ছেন। সর্বাপেক্ষা গুরুত্বপূর্ণ বিষয় হল, নিজেদের বিষয়ে নয় বরং আমাদের অবশ্যই যীশুতে আস্থা রাখতে হবে: “আমরাই ত ছিন্নত্বক্ লোক, আমরা যাহারা ঈশ্বরের আত্মাতে আরাধনা করি, এবং খ্রীষ্ট যীশুতে শ্লাঘা করি, মাংসে প্রত্যয় করি না” (ফিলিপীয় ৩:৩)। পৌল চান তার পাঠকরা সতর্ক হোক। তার সতর্কবার্তা জোরালো। আমরা

বাইবেলে অন্য কোথাও এই সতর্ক বার্তা পাই না। পৌল যে বিপদ সম্পর্কে বলছেন, সে বিষয়ে ফিলিপীয়রা খুব ভালোভাবে জানতেন। আপনি কি দেখছেন যে, পৌল তিনটি পৃথক বিষয় সম্পর্কে ফিলিপীয়দের সতর্ক করছেন না? পৌল একটি বিষয় সম্পর্কে বিভিন্ন সময়ে তিন বার সতর্ক করছেন। পৌল যাদের বিষয়ে সতর্ক করছেন তারা হল এক দল ভ্রান্ত শিক্ষক।

বাইবেল ভ্রষ্ট ইস্রায়েলকে অধিকন্তু ‘কুকুর’ নামে আখ্যা দিচ্ছে (ফিলিপীয় ৩:২; তুলনা করুন, গীত ২২:১৬; যিশাইয় ৫৬:১০; মথি ৭:৬; ২ পিতর ২:২১, ২২)। ভ্রান্ত শিক্ষক এই দলের অন্তর্গত। পৌল এই ভ্রান্ত শিক্ষকদের দুষ্ট কার্যকারী বললেন। পৌল ফিলিপীদের সাবধান করে বলছেন: “সেই দুষ্ট কার্যকারীদের হইতে সাবধান” (ফিলিপীয় ৩:২)। কেন? কারণ, এই শিক্ষকেরা চায় যে, অ-যিহূদী খ্রীষ্টিয়ানরা যিহূদীদের ন্যায় হোক ও একই আচরণ করুক। পৌলের কথাগুলো আমাদের দেখায় যে, এই যিহূদী

শিক্ষকরা অ-যিহূদীদের জোর করত, যেন তারা মণ্ডলীর সভ্য-সভ্যা হবার জন্য ছিন্নত্বক হয়। এই শিক্ষা যিরূশালেম বৈঠকের বিপরীত ছিল (প্রেরিত ১৫ অধ্যায় পড়ুন)। পৌল তার পাঠকদের যীশুতে আনন্দ করতে বলেন। তাদের আনন্দ তাদের সঙ্কটকালে সহায়তা করবে। আনন্দ ভ্রান্ত শিক্ষাকে রদও করবে (ফিলিপীয় ৩:১; তুলনা করুন, ফিলিপীয় ৪:৪)।

ঈশ্বর চান আমরা যেন আমাদের জীবনের মাঝে আনন্দ খুঁজি। বাইবেল আমাদের শিক্ষা দেয় যে, কীভাবে আমাদের প্রকৃত সুখ ও আনন্দ লাভ করতে হবে। আমাদের অবশ্যই (১) ঈশ্বরের দয়া গ্রহণ করতে হবে (গীত ৩১:৭)। (২) ঈশ্বরে আস্থা রাখতে হবে (গীত ৫:১১)। (৩) ঈশ্বরের আশীর্বাদ গ্রহণ করতে হবে (গীত ৯:১৪)। (৪) তাঁর ব্যবস্থার বাধ্য থাকতে হবে (গীত ১৯:১৪)। (৫) বিশ্রামদিন পালন করতে হবে (যিশাইয় ৫৮:১৩, ১৪)। (৬) পবিত্র বাইবেল, অর্থাৎ ঈশ্বরের বাক্য, বিশ্বাস করতে হবে (গীত ১১৯:১৬২)। এবং (৭) সদাপ্রভুকে অনুসরণ করার জন্য আমাদের সন্তানদের শিক্ষা দিতে হবে (হিতোপদেশ ২৩:২৪, ২৫)।

`কোন্ বিষয় নিয়ে আপনি আনন্দ করতে পারেন?`