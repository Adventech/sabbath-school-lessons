---
title:  যীশুকে জানা
date:   05/02/2026
---

`ফিলিপীয় ৩:১০-১৬ পদ পড়ুন। এই পদগুলোতে বলা পৌলের সেই ধারণাগুলো কি কি?`

নিঃসন্দেহে, যীশুকে জানা অপেক্ষা অন্য কোন কিছুই অধিক গুরুত্বপূর্ণ না। যখন আমরা যীশুকে জানি, তিনি আমাদের গ্রহণ করবেন (মথি ৭:২১-২৩ পদ পড়ুন)। তাহলে, কীভাবে আমরা যীশুকে জানতে পারি? আমরা যীশুকে জানি, কারণ বাইবেল তাঁর বিষয়ে আমাদের বলে। যখন আমরা পবিত্র বাইবেল পড়ি এবং বাইবেলের সত্যে চলি, তখন আমরা যীশুকে জানি। আমরা মুখোমুখি থেকে যীশুকে জানতে পারি না, দেখতে পারি না, ঠিক যেভাবে তাঁর শিষ্যরা দেখেছিলেন। কিন্তু দেখুন, তাদের ক্ষেত্রে কী ঘটেছিল: তারা তাঁর কথা বুঝতে পারেননি। সুতরাং, বোঝার জন্য এবং আমাদের পরিচালনা জন্য পবিত্র আত্মাকে আমাদের দরকার (পড়ুন, যোহন ১৬:১৩)। যীশুকে আমরা যতবেশি জানব, আমরা ততবেশি তাঁর ঘনিষ্ঠ হব। পুনর্জাগরিত হতে যীশু আমাদের সাহায্য করেন (ফিলিপীয় ৩:১০, ১১)। অতঃপর, আমরা তাঁতে একটি নতুন জীবন যাপন করি (রোমীয় ৬:৪)।

যখন আমরা তাঁর মত যাতনা ভুগি, তখন আমরা আমাদের আত্মায় যীশুর ঘনিষ্ঠ হই (ফিলিপীয় ৩:১০)। প্রতিটি পরীক্ষার, প্রতিটি সঙ্কটের এবং প্রতিটি যাতনার অভিজ্ঞতা আমাদের জানতে সাহায্য করে যে, যীশু আমাদের জন্য কী যাতনা ভুগেছেন। তখন আমরা যীশুকে এবং আমাদের পরিত্রাণের জন্য তাঁর পরিকল্পনা ভালভাবে বুঝতে সক্ষম হই।

পৌল যীশুর সঙ্গে আমাদের অভিজ্ঞতাকে একটি দৌঁড়ের সঙ্গে তুলনা করছেন। তিনি বলেন, “লক্ষ্যের অভিমুখে দৌড়াইতে দৌড়াইতে আমি খ্রীষ্ট যীশুতে ঈশ্বরের কৃত ঊর্ধ্বদিক্স্থ আহ্বানের পণ পাইবার জন্য যত্ন করিতেছি” (ফিলিপীয় ৩:১৪)। যীশু মরলেন, মৃত্যু থেকে উঠলেন, এবং স্বর্গে গেলেন। একইভাবে, একই পুরষ্কার গ্রহণ করতে ঈশ্বর আমাদের ডাকছেন: অনন্তজীবন।

নিঃসন্দেহে, আমরা সেই দিনে অপেক্ষায়, যখন যীশু আমাদের রূপান্তর করবেন (ফিলিপীয় ৩:২১)। কিন্তু যখন আমারা তাঁকে জানি, তখন তাঁকে আমরা আহ্বান জানাই, যেন তিনি প্রতিদিন আমাদের হৃদয়ে বাস করেন। পরে, সব দিক থেকে আমরা যীশুর ন্যায় ততটাই হয়ে উঠবো, যতটা আমরা এখন হতে পারি। এই অভিজ্ঞতা পৌল অন্য যেকোন অভিজ্ঞতা থেকে অধিক লাভ করতে চান। আমরাও যদি তাই চাই, তাহলে আমরা এমন আচরণ অবশ্যই করব, যেন আমরা একটি দৌুড়ের মধ্যে রয়েছি। দৌুড়বিদ কখনও দেখে না যে, কে তার পিছনে আছে, এবং ইতোমধ্যে সে কত মাইল পথ পেরিয়ে এসেছে। তারা কেবল পুরষ্কারের বিষয়টি মাথায় রাখে, যা তারা দৌুরে শেষে লাভ করবে।

`অতীতের ভুল ও পাপের দিকে তাকিয়ে থাকা আপনার জন্য গুরুত্বপূর্ণ নয় কেন? ঈশ্বর যীশুর মাধ্যমে যা-কিছু দেবার প্রতিজ্ঞা করেছেন, সেটার প্রতি দৃষ্টি রাখাই গুরুত্বপূর্ণ কেন?`