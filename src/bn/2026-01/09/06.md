---
title:  মহাসংঘর্ষ যে বিষয়ে
date:   26/02/2026
---

`কলসীয় ১:২৮, ২৯ পদ পড়ুন। এই পদগুলোয় পৌল কি বিষয়ে বলেন?`

পৌলের প্রচারের প্রসঙ্গ হল যীশু ও তাঁর ক্রুশীয় মৃত্যু (১ করিন্থীয় ১:২৩)। যীশু খ্রীষ্ট কেন আমাদের পরিত্রাণের জন্য মরলেন, তা ইফিষীয় ৫:২৭ পদ আমাদের বলে: “যেন আপনি আপনার কাছে মণ্ডলীকে প্রতাপান্বিত অবস্থায় উপস্থিত করেন, যেন তাহার কলঙ্ক বা সঙ্কোচ বা এই প্রকার আর কোন কিছু না থাকে, বরং সে যেন পবিত্র ও অনিন্দনীয় হয়।” পৌল চেয়েছিলেন যে, তার প্রচার ‘যেন প্রত্যেক মনুষ্যকে খ্রীষ্টে সিদ্ধ’ (কলসীয় ১:২৮) করে। পৌল লোকদের শিক্ষা দিয়েছেন এবং সতর্ক করেছেন। তিনি লোকদের বাইবেলর সত্য ও জীবনাচরণ শিক্ষা দিয়েছেন (২ থিষলনীকীয় ২:১৫; ১ তীমথিয় ৪:১১; ৫:৭; তীত ১:৯)। পৌল সেই সব মন্দ বিষয় সম্পর্কে সাবধান করেছেন যা ঘটবে, যদি কিনা খ্রীষ্টিয়ানরা যীশুকে প্রত্যাখ্যান করে। পৌল ভ্রান্ত শিক্ষকদের বিপদ সম্পর্কেও সাবধানও করছেন (প্রেরিত ২০:২৯-৩১; রোমীয় ১৬:১৭)।

যখন আমরা বাইবেলের শিক্ষামালা ও সতর্কবার্তা মেনে নেই, তখন আমরা খ্রীষ্টিয়ান হিসেবে বৃদ্ধিপ্রাপ্ত হই। যীশুতে বৃদ্ধি একটি গুরুত্বপূর্ণ ধারণা। শিশুরা যখন প্রথম শব্দটি উচ্চরণ করে এবং হাঁটার জন্য প্রথম পদক্ষেপটি ফেলে, তখন তাদের পিতা-মাতারা আনন্দ করে। কিন্তু যে সন্তানেরা কয়েক বছর গড়িয়ে যাবার পরও হাঁটতে কিংবা কথা বলতে শেখে না, তাদের পিতা-মাতাদের কি হয়? পিতা-মাতারা উদ্বিগ্ন থাকে, ঠিক? বৃদ্ধি হচ্ছে জীবনের একটি সাধারণ ঘটনা।

কলসীয় ১:২৮ পদে, সম্পূর্ণ বা ‘সিদ্ধ’ কথাটি গ্রিক ‘টেলেইয়স’ শব্দ থেকে এসেছে। ‘টেলেইয়স’ মানে হল এমনকিছু যা ঠিকঠাক বা নিখুঁত, কিংবা কোনোভাবে নষ্ট নয়। যেমনিভাবে আমরা বিশ্বাসে বৃদ্ধি পাই, আমরা ঈশ্বরের ব্যবস্থা এবং ব্যবস্থার দাবী বা চাওয়াগুলো ক্রমশ বুঝতে পারি (গীত ১১৯:৯৬)। আমরা বুঝতে পারি যে, ঈশ্বরের ব্যবস্থা “হৃদয়ের চিন্তা ও বিবেচনার সূ² বিচারক” (ইব্রীয় ৪:১২)। কিন্তু আমাদের সচেতন হতে হবে। সে কারণে পৌল কলসীয় ১:২৮ পদে

‘সচেতন’ শব্দটি ব্যবহার করছেন। “একটি পথ আছে, যাহা মানুষের দৃষ্টিতে সরল; কিন্তু তাহার পরিণাম মৃত্যুর পথ” (হিতোপদেশ ১৪:১২)। যখন আমরা বাইবেল পড়ি, তখন পবিত্র আত্মা আমাদের জ্ঞান দেন। ভ্রান্ত শিক্ষামালায় হয়ত কিছুটা সত্য থাকতে পারে। কিন্তু এই শিক্ষাগুলো বাইবেলের বক্তব্য সংযোজন কিংবা বিয়োজন করে (যিশাইয় ৮:২০ পদ পড়ুন)। তাহলে আমরা হয়ত প্রশ্ন করতে পারি যে, বাইবেল যা বলছে তা আসলে আমাদের এই সময়ে প্রযোজ্য কিনা। সুতরাং, যখন আমরা বাইবেল পড়ি, তখন অবশ্যই আমাদের বিচক্ষণ হতে হবে। তাহলে, আমরা জানতে পারব যে, বাইবেলের সত্য কী এবং ভ্রান্ত শিক্ষামালা কী।