---
title:  ঈশ্বর আমাদের গ্রহণ করেন ও আশা দেন
date:   21/02/2026
---

### শাস্ত্রপাঠ
কলসীয় ১:২১, ২২; ১:২৩; ১:২৪, ২৫; ১:২৬, ২৭।

> <p>মুখস্থপদ</p>
> “যিনি পাপ জানেন নাই, তাঁহাকে তিনি আমাদের পক্ষে পাপস্বরূপ করিলেন, যেন আমরা তাঁহাতে ঈশ্বরের ধার্মিকতাস্বরূপ হই” (২ করিন্থীয় ৫:২১)। গত সপ্তাহে আমরা যেমনিভাবে দেখেছি, পৌল এ বিষয় নিয়ে কথা বলছেন যে, ঈশ্বর আমাদের কীভাবে গ্রহণ করেন (কলসীয় ১:২০)। যীশু আমাদের জন্য যাকিছু করেছেন, সে-কারণে ঈশ্বর আমাদের গ্রহণ করেন (৮ম পাঠ, বৃহস্পতিবার)। এই চলতি সপ্তাহে, আমরা দেখব যে, পৌল কলসীয়দের প্রতি তার পত্রে এ প্রসঙ্গে আর কি বলছেন।

ক্রুশের উপরে যীশুর মৃত্যু ঈশ্বরকে সাহায্য করেছিল যেন তিনি আবার আমাদের গ্রহণ করেন। পাপ আমাদের ঈশ্বর হতে বিচ্ছিন্ন করেছে। কিন্তু এখন, যেহেতু আমরা তাঁর পুত্রকে বিশ্বাস করছি, সেহেতু, যীশুর কারণে, ঈশ্বর আমাদের গ্রহণ করছেন। এ সপ্তাহে আমাদের মুখস্থপদ হল ২ করিন্থীয় ৫:২১। এই পদ বাইবেলের সেই সত্য আমাদের শিক্ষা দেয় যে, আমাদের পাপের জন্য যীশুর মৃত্যু হেতু ঈশ্বর আমাদের গ্রহণ করছেন। ঈশ্বরের প্রেমের বিষয়ে ক্রুশ হচ্ছে একটি জোরালো প্রতীক। ক্রুশ আমাদের দেখায় যে, লোকেরা যখন সুসমাচার শোনে এবং যীশুকে গ্রহণ করে, তখন ঈশ্বরের প্রেম তাদের জীবন পরিবর্তন করে। যীশু আমাদের অনন্তজীবনের আশা দেন।

পৌল “সেই নিগূঢ়তত্ত্ব, যাহা যুগযুগানুক্রমে ও পুরুষপুরুষানুক্রমে গুপ্ত ছিল” (কলসীয় ১:২৬), সে-বিষয়ে কথা বলেন। এই নিগূঢ়তত্ত্ব কি? এই নিগূঢ়তত্ত্বে কি অন্তর্ভুক্ত রয়েছে? যীশুর সুসমাচারের সঙ্গে এই ‘নিগূঢ়তত্ত্ব’ কীভাবে সম্পৃক্ত? এই সপ্তাহে, আমরা এই প্রশ্নগুলোর উত্তর খুঁজব।