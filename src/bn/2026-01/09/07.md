---
title:  অতিরিক্ত আলোচনা
date:   27/02/2026
---

“আমরা পাপপূর্ণ ও অপবিত্র বলিয়া সিদ্ধভাবে পবিত্র ব্যবস্থা পালন করিতে পারি না। আমাদের নিজেদের এমন কোনো ধার্মিকতা নাই, যাহা দ্বারা আমরা ঈশ্বরের ব্যবস্থার দাবী পূর্ণ করিতে পারি। কিন্তু খ্রীষ্ট আমাদের উপায়ের এক পথ করিয়া দিয়াছেন. . .। যদি তুমি তাঁহার নিকটে আত্মসমর্পণ কর এবং তাঁহাকে তোমার ত্রাণকর্তা বলিয়া স্বীকার করিয়া লও, তবে যদিও তোমার জীবন পাপপূর্ণ ছিল তথাপি বর্তমানে তুমি তাঁহারই জন্য ধার্মিকরূপে গণিত হইবে। তোমার স্বভাবের পরিবর্তে খ্রীষ্টের স্বভাব রহিবে এবং তুমি যেন পাপ কর নাই এইরূপ ব্যক্তির ন্যায় ঈশ্বরের সম্মুখে গৃহীত হইবে। “কিন্তু ইহা অপেক্ষাও শে্রষ্ঠ বিষয় এই যে, খ্রীষ্ট হৃদয়ের পরিবর্তন করিয়া থাকেন। তিনি বিশ্বাস দ্বারা তোমার হৃদয়ে বাস করেন। বিশ্বাস দ্বারা এবং তাঁহার প্রতি তোমার ইচ্ছার নিয়ত সমর্পণ দ্বারা, খ্রীষ্টের সহিত তোমার এই সম্পর্ক বজায় রাখিতে হইবে; এবং যতদিন তুমি এইরূপ করিবে, ততদিন তিনিও তাঁহার শুভ বাসনা অনুযায়ী তোমাকে ইচ্ছা ও কার্য করিবার প্রবৃত্তি দান করিয়া তোমাতে কার্য করিতে থাকিবেন...। “সুতরাং আমাদের নিজেদের এমন কিছুই নাই, যাহা নিয়া আমরা অহঙ্কার

করিতে পারি। আমাদের আত্মা গৌরব করিবার কোনই ভিত্তি নাই। খ্রীষ্টের যে ধার্মিকতা আমাদিগেতে আরোপিত হইয়াছে এবং যাহা তাঁহার আত্মা দ্বারা আমাদের মধ্যে ও আমাদের দ্বারা সাধিত হইয়া থাকেন, একমাত্র তাহাই আমাদের ভরসা স্থল।” -ঈলেন জি হোয়াইট, ত্রাণার্থীর আশা পূরণ, পৃষ্ঠা: ৫৪।

“ঈশ্বর আমাকে একটি জোরালো উপায়ে দেখালেন যে, বহু লোক আমাদের মণ্ডলী ছেড়ে চলে যাবে। তারা মন্দ আত্মার বশীভূত হবে এবং তাদের শিক্ষামালা গ্রহণ করবে। সদাপ্রভু চান যে, বাইবেলের সত্যে বিশ্বাস করা প্রতিটি ব্যক্তি বুঝতে পারুক যে, সত্য কী।” -ঈলেন জি হোয়াইট, ইভানজেলিজম, পৃষ্ঠা: ৩৬৩।

**আলোচ্য প্রশ্নাবলী:**

`মুখস্থপদটি আবার পড়ুন। এটির অর্থ কি? এটি কি বোঝায় যে, যীশু আমাদের জন্য পাপস্বরূপ হলেন? এই ধারণা কীভাবে আমাদেরকে আমাদের অনুকল্প হিসেবে যীশুর ক্রুশীয় মৃত্যু বুঝতে সাহায্য করে? এছাড়া, এর অর্থ কি যে, যীশুর কারণে ঈশ্বর আমাদের গ্রহণ করেন?`

`অনেক খ্রীষ্টিয়ান ‘একবার পরিত্রাণ মানে চিরন্তন পরিত্রাণ’ ধারণায় বিশ্বাস করে। এই শিক্ষাটি বোঝায় যে, যীশুকে গ্রহণ করার পর, খ্রীষ্টিয়ানরা কখনও হারিয়ে যেতে পারে না। এই ধারণাটি মিথ্যা কেন? এই ধারণায় বিশ্বাসকারী খ্রীষ্টিয়ানরা বিপদে রয়েছে কেন? আমাদের অবশ্যই এই মিথ্যা ধারণা পরিহার করতে হবে। একই সময়ে, কীভাবে আমরা আশা রাখতে পারি যে, আমরা পরিত্রাণ পেয়েছি?`

`আপনার বিশ্বাস কতটা সবল (কলসীয় ১:২৩ পদ পড়ুন)? আপনি যা বিশ্বাস করেন এবং কী কারণে তা বিশ্বাস করেন, সেটা কি আপনি ভালোভাবে বোঝেন? আপনি যা বিশ্বাস করেন, তা আপনি ভালোভাবে জানার জন্য কি করতে পারেন? বিশ্বাসে সবল হওয়াটা অত্যন্ত গুরুত্বপূর্ণ কেন?`