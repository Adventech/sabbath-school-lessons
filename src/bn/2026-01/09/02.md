---
title:  পাপ থেকে মুক্তি
date:   22/02/2026
---

কলসীয় ১:২১, ২২ পদ পড়ুন। এই পদগুলোয় পৌল কি বলছেন? ঈশ্বর হতে বিচ্ছিন্ন হওয়া এবং তাঁর শত্রু হওয়া প্রসঙ্গ তুলে ধরে পৌল কি বোঝাচ্ছেন? যীশুর মৃত্যু সে সব কীভাবে বদলে দেয়? (উত্তরের জন্য আরও পড়ুন, ইফিষীয় ৫:২৭)।

`পৌল দুই হাজার বছর আগে বেঁচেছিলেন এবং লিখেছিলেন। তিনি বুঝেছিলেন যে, মানুষের হৃদয়ে প্রেম না থাকলে তারা ভ্রষ্ট হয়ে যায়। দুই হাজার বছর আগে, কে পৌলের সঙ্গে বিতর্ক করতে পারে? কেউ একজন বলেছিল যে, একটি খ্রীষ্টিয় শিক্ষা মেনে নেবার জন্য আমাদের বিশ্বাস দরকার নেই। সে শিক্ষাটি হল- মানুষ পাপী। কেবল সন্ধ্যার সংবাদ দেখলেই জানবেন, ঠিক?`

আমরা ভ্রষ্ট, তাই ঈশ্বর আমাদের রক্ষার্থে একটি চমৎকার পরিকল্পনা গ্রহণ করলেন। কিন্তু পাপের সমস্যা সমাধানের একমাত্র পথ ছিল যীশুর মৃত্যু। এদনে আদম পাপ করার পর, সদাপ্রভু আদম ও হবাকে দেখতে গেলেন।

আদম ও হবা পাপ করার পর লুকিয়ে ছিলেন। সদাপ্রভু আদমকে ডাকলেন, “তুমি কোথায়?” (আদি ৩:৯)। অদ্য, ঈশ্বর আমাদের খুঁজেই চলেছেন। আমরা হারানো মেষের তুল্য। ঈশ্বর প্রতিবার তাঁর প্রতিটি হারানো মেষ খোঁজেন। আমরা আদি ৩:১৫ পদে ঈশ্বরের পরিত্রাণ পরিকল্পনা দেখতে পাই। এই পদটি হচ্ছে যীশুর বিষয়ে সুসমাচার।

যীশুর সুসমাচারের তিনটি সহজ অংশ রয়েছে। এই তিনটি অংশ বোঝা আমাদের জন্য সহজ:

অংশ- ১: আমরা অসহায় পাপী। পাপী হিসেবে, আমরা নিজেদের রক্ষা করতে পারি না। সুতরাং, আমাদের পাপের জন্য মৃত্যুবরণ করতে যীশু এলেন। (পড়ুন, রোমীয় ৫:৬-৮)।

অংশ- ২: আমাদের পাপের জন্য যীশুর মৃত্যুকে অবশ্যই গ্রহণ করতে হবে। অতঃপর, আমাদের পাপ অবশ্যই স্বীকার করতে হবে এবং বাপ্তিস্ম নিতে হবে। যখন আমরা এগুলো করি, তখন যীশু আমাদের ক্ষমা করেন। তিনি আমাদের পাপের অপরাধ ধৌত করেন। (রোমীয় ৫:৯-১১ এবং ৬:৬, ৭)।

অংশ- ৩: যীশু আমাদের রক্ষা করার পর, আমরা যে জীবন যাপন করছি, তা তাঁর শক্তিতে করছি। আমরা আমাদের জীবন তাঁর সঙ্গে যুক্ত করছি। তিনি আমাদের পরিবর্তন করেন এবং আমাদের নতুন হৃদয় দেন। পরে তিনি আমাদের মাঝে তাঁর জীবন দেন। (২ করিন্থীয় ৫:১৭-২১ এবং গালাতীয় ২:২০ পদ পড়ুন)।

এই তিনটি অংশ সবগুলো এক সঙ্গে হয়। অথবা, ওগুলো আলাদা আলাদা

সময়ে হতে পারে। প্রত্যেকের অভিজ্ঞতা ভিন্ন ভিন্ন হতে পারে। কিন্তু একটি বিষয় অভিন্ন: যীশুকে গ্রহণ করার জন্য আমাদের অবশ্যই প্রস্তুত হতে হবে। যখন আমরা প্রতিটি প্রভাতে আমাদের জীবন যীশুকে দেই, তখন আমরা তিনটি অংশ আবার করতে পারি। যে বিষয়টি স্মরণ করা সর্বাপেক্ষা গুরুত্বপূর্ণ সেটা হল এই যে, আমরা রক্ষা পেয়েছি, কারণ যীশু আমাদের পাপের জন্য মৃত্যুবরণ করলেন।