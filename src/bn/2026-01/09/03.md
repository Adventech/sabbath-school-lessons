---
title:  আপনি যদি বিশ্বাস অব্যাহত রাখেন. . .
date:   23/02/2026
---

`কলসীয় ১:২৩ পদ পড়ুন। এই পদে পৌল কলসীয়দের উদ্দেশ্যে কি অনুপ্রেরণাদায়ক বার্তা লিখছেন? এই পদগুলো পৌলের পাঠকদের কি আশা দেয়? (আরও পড়ুন, কলসীয় ২:৫ এবং ইফিষীয় ৩:১৭)।`

বিশ্বাস ধরে রাখার জন্য পৌল কলসীয়দের উৎসাহিত করছেন। পৌল ইতোমধ্যে তাদের বিশ্বাসের প্রমাণ দেখেছেন। পৌল জানেন যে, তাদের বিশ্বাস সবল ও কর্মনিষ্ঠ (কলসীয় ২:৫)। একই সময়ে, বিশ্বাস অব্যাহত বা স্থির রাখার উপরে তাদের আশা নির্ভর করে। তাদের বিশ্বাসকে অবশ্যই সবল হতে হবে এবং বর্ধনশীল হতে হবে।

কলসীয় ১:২৩ পদে বর্ণীত ‘স্থির’ কথাটি বিচলিত না হওয়া বোঝায়। সপ্তম আজ্ঞা অবমাননা ও লঙ্ঘনের দোষে যে সকল যিহূদী ধর্মীয় নেতারা একজন স্ত্রীলোককে যীশুর কাছে এনেছিল, তাদের বিষয় বলতে গিয়ে বাইবেল এই একই শব্দ ব্যবহার করছে। এই স্ত্রীলোকটিকে নিয়ে যিহূদী নেতারা কী করবে সে বিষয়ে যীশুর কাছে তারা ক্রমাগত জানতে চায় (যোহন ৮:৭)। পিতর কারাগার থেকে পালিয়ে যাবার পর, তার বিষয়টা বলতে বাইবেল ‘স্থির’ শব্দটা প্রয়োগ করছে। রোদা দরজা বন্ধ করে রাখার পর, পিতর ক্রমাগত করাঘাত করেছিলেন (প্রেরিত ১২:১৬)। বাইবেলের সত্যে বিশ্বাস স্থির রাখার জন্য তীমথিকে উৎসাহিত করতে গিয়ে পৌল ‘স্থির’ শব্দটি প্রয়োগ করেছিলেন (১ তীমথিয় ৪:১৬)। কলসীয় ১:২৩ পদে, পৌল তার পাঠকদের ঈশ্বরের প্রতি বিশ্বাস ধরে রাখতে এবং তাঁর প্রতি আস্থাশীল থাকতে উৎসাহিত করেন।

যেমনিভাবে আমরা পরবর্তী সপ্তাহে দেখব, পৌল চান না যে, কলসীয়রা সুসমাচার বিষয়ক ভুল ধারণা গ্রহণ করুক। (কলসীয় ২:৮, ২০-২২ পদ পড়ুন।) পৌল চান যে, কলসীয়রা তাদের বিশ্বাসে এবং ঈশ্বরের বাক্যের প্রতি, অর্থাৎ বাইবেলের প্রতি, তাদের প্রেমে তারা সবল হোক (পড়ুন, মথি ৭:২৫; ইফিষীয় ২:২০; এবং ৩:১৭)। পৌল চান যে, কলসীয়রা একটি দেয়াল কিংবা একটি ভবনের মত হোক যা

নড়ানো যাবে না। সুসমাচারের বিষয়ে তাদের আশা সর্বদা সবল থাকবে। পৌল এই একই ধারণা সম্পর্কে ১ করিন্থীয় ১৫:৫৮ পদে বলছেন: “অতএব, হে আমার প্রিয় ভ্রাতৃগণ, সুস্থির হও, নিশ্চল হও, প্রভুর কার্যে সর্বদা উপচিয়া পড়, কেননা তোমরা জান যে, প্রভুতে তোমাদের পরিশ্রম নিõল নয়।”

`বিশ্বাসে সবল থাকার বিষয়ে আপনার অভিজ্ঞতা কি? সবল থাকার সিদ্ধান্তে স্থির থাকার জন্য এটা গুরুত্বপূর্ণ কেন? আপনি যদি স্থির না থাকেন, তাহলে কি হবে?`