---
title:  একে অন্যের সঙ্গে জীবনযাপন
date:   14/03/2026
---

### শাস্ত্রপাঠ
কলসীয় ৩:১৮; হিতোপদেশ ২২:৬, ১৫; কলসীয় ৩:২২-২৫; ৪:২-৪।

> <p>মুখস্থপদ</p>
> “তোমাদের বাক্য সর্বদা অনুগ্রহযুক্ত হউক, লবণে আস্বাদযুক্ত হউক, কাহাকে কেমন উত্তর দিতে হয়, তাহা যেন তোমরা জানিতে পার” (কলসীয় ৪:৬)।

মানুষ যখন নিবিড় সম্পর্কের মাঝে একত্রে বাস করে ও কাজ করে, তখন তাদের মাঝে নানাবিধ সমস্যা হতে পারে। মাঝেমাঝে তারা তর্ক করতে পারে কিংবা মতবিরোধ হতে পারে। সুতরাং, সম্পর্কের ক্ষেত্রে প্রত্যেকের জন্য এটা গুরুত্বপূর্ণ যে, মানিয়ে নেবার জন্য তারা যেন তাদের সেরাটি করে।

নিঃসন্দেহে, পরিবারের সভ্য-সভ্যাদের সঙ্গে আমাদের অতি নিবিড় সম্পর্ক থাকে। বাড়ি কখনও কখনও ‘পারিবারিক বাণিজ্য’ নামে আখ্যাত। সে কারণে, এখানে অনেক কিছু রয়েছে যা একটি বাড়ি ও বাণিজ্য প্রতিষ্ঠান পরিচালনের সমতুল্য। পরিবারের সদস্যদের বিশ্বাস ও পরিকল্পনা বিষয়ে একমত হতে হবে। প্রত্যেককে একে অন্যের কাছাকাছি থাকতে হবে। পরিবারকে সফল এবং শান্তিময় স্থান করে তোলার জন্য পরিবারের সকল সদস্যদের তাদের করণীয় কাজ করতে হবে। মণ্ডলীর বিষয়টা কি? বাস্তবিক মণ্ডলী একটি বড় পরিবার। সুতরাং, সফলতা ও শান্তির অভিন্ন গুরুত্বপূর্ণ নীতিমালা মণ্ডলীতে অনুসরণ করতে হবে।

এই চলতি সপ্তাহের মুখস্থপদে, পৌল আমাদের কিছু গুরুত্বপূর্ণ নীতিমালা দিচ্ছেন, যে নীতিমালা অনুসরণ করে মণ্ডলী সর্বোত্তমভাবে কাজ করতে পারে। খ্রীষ্টিয় গৃহ‡ ক বাইবেলের নিয়মনীতি অনুসরণ করতে হবে। নিঃসন্দেহে, খ্রীষ্টিয় গৃহ পৌলের সময়ের গৃহ অপেক্ষা ভিন্ন হবে। গৃহের ভিতরে ও বাইরে আমাদের পারস্পরিক সম্পর্কের উন্নয়নের জন্য পৌল আমাদের কতগুলো গুরুত্বপূর্ণ নিয়মনীতি প্রদান করছেন।