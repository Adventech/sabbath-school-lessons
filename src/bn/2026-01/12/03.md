---
title:  পিতামাতা ও সন্তানেরা
date:   16/03/2026
---

সন্তানেরা পরিবারের গুরুত্বপূর্ণ অংশ। সন্তানদের জানা দরকার যে, তাদের পিতামাতারা তাদের ভালবাসে। পিতামাতারা অবশ্যই সন্তানদের শিক্ষা দিবে যে, ঈশ্বর তাদের ভালবাসেন। ঈশ্বর চান সন্তানেরা যেন তাঁর স্বর্গ©ীয় রাজ্যের সদস্য হয়। পারিবারিক উপাসনা গুরুত্বপূর্ণ। পরিবার প্রতিদিন সকালে ও বিকালে উপাসনা করবে। প্রাথমিক বয়সেই সন্তানদেরকে ঘর পরিষ্কার করা এবং গৃহস্থলীর কাজ করা শিক্ষা দিতে হবে। সব থেকে গুরুত্বপূর্ণ হল, সন্তানদের পৌলের নির্দেশ মান্য করতে হবে: “সন্তানেরা, তোমরা সর্ববিষয়ে পিতামাতার আজ্ঞাবহ হও, কেননা তাহাই প্রভুতে তুষ্টিজনক” (কলসীয় ৩:২০)।

**নিচের পদগুলো পড়ুন। আমাদের সন্তানদের লালন-পালন করার কিংবা প্রশিক্ষণ দেবার ব্যপারে বাইবেল কি গুরুত্বপূর্ণ নীতিমালা শিক্ষা দিচ্ছে?**

`হিতোপদেশ ২২:৬, ১৫`

`মথি ১৯:১৪`

`দ্বিতীয় বিবরণ ৬:৬, ৭`

`হিতোপদেশ ১:৮, ৯`

পিতামাতারা অবশ্যই সন্তানদের শিক্ষা দেবেন, কীভাবে জীবন যাপন করতে হবে। তারা তাদের সন্তানদের অবশ্যই বাইবেলের সত্য শেখাবে। পিতামাতারা যখন তাদের সন্তানদের প্রভুকে অনুসরণ করা শেখাবে, তখন সন্তানেরা পরিবারের প্রতি, মণ্ডলীর প্রতি ও সমাজের প্রতি একটি আশীর্বাদস্বরূপ হবে। পৌল সতর্ক করছেন যে, পিতামাতারা যেন ক্রোধের বশবর্তী হয়ে শিক্ষা কিংবা শান্তি না দেয়। “পিতারা, তোমরা আপন আপন সন্তানদিগকে ক্রুদ্ধ করিও না, পাছে তাহাদের মনোভঙ্গ হয়” (কলসীয় ৩:২১)। অর্থাৎ, পিতামাতারা তাদের সন্তানদের শিক্ষা ও শাস্তি দিতে গিয়ে অবশ্যই প্রেমের আচরণ করবে। সন্তানের আত্মিক জীবন সফল করে তোলার জন্য পিতা অবশ্যই মায়ের থেকে অধিক ভূমিকা রাখবে।

গবেষণা দেখায় যে, যখন পিতা ও মাতা উভয়ই গির্জায় যায়, তখন সন্তানেরাও বেড়ে ওঠার সঙ্গে সঙ্গে গির্জায় যাওয়া অব্যহত রাখে। পিতা যদি প্রতি সপ্তায় গির্জায় যায়, সন্তানেরা তাহলে বড় হয়েও মণ্ডলীতেই অবস্থান করে। সুতরাং, পরিবারের সবল আত্মিক নেতা হবার জন্য পিতাদের অবশ্যই সর্বোত্তম চেষ্টাটি করতে হবে।