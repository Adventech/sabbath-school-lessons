---
title:  একসঙ্গে কাজ করি
date:   17/03/2026
---

`কলসীয় ৩:২২-২৫ ও ৪:১ পদে, পৌল দাসদের প্রতি কি উপদেশ দিচ্ছেন? লোকদের সঙ্গে কাজ করার বিষয়ে এই পদগুলো আমাদের কি গুরুত্বপূর্ণ বার্তা শিক্ষা দেয়?`

বাইবেলের অংশবিশেষ ছুড়ে ফেলার একটি অজুহাত হিসেবে বর্তমান সময়ে লোকেরা অধিকন্তু এই প্রসঙ্গটি কাজে লাগিয়ে থাকে। কিন্তু যখন আমরা বাইবেলে দাসত্বের প্রসঙ্গটি অধ্যয়ন করি, তখন আমরা অবশ্যই পুরাতন ও নূতন উভয় নিয়মের ইতিহাসের দিকে দৃষ্টি দেব। বাইবেল শিক্ষা দেয় যে, ঈশ্বর মানুষকে তাঁর প্রতিমূর্তি করে সৃ ষ্টি করছেন। তিনি আমাদের স্বাধীন করে সৃষ্টি করেছেন। সে কারণে, মোশির ব্যবস্থা নির্দেশ দিচ্ছে যে, ইস্রায়েলরা চিরকাল দাস থাকবে না (দ্বিতীয় বিবরণ ১৫:১২)। একজন ব্যক্তি ছয় বছরের অধিক দাস থাকবে না। ছয় বছর হচ্ছে সর্বোচ্চ সময়সীমা, যে সময়ের মধ্যে একজন ব্যক্তি শ্রমের বিনিময়ে তার সমস্ত দেনা মিটিয়ে দেবে (যাত্রা ২১:২-৬; লেবীয় ২৫:৩৯-৪৩)। নূতন নিয়মের যুগের দাসত্ব আর বর্তমান সময়ের দাসত্ব এক রকম ছিল না। বিগত কয়েক শতাwব্দ ধরে দাসত্বপ্রথাকে মারাত্মক অপরাধ বলে গণ্য করা হচ্ছে।

নূতন নিয়মের যুগে, মণ্ডলীকে রোমীয় আইন অনুসরণ করতে হত। রোমীয় আইন রোমীয় নাগরিকদের দাস ক্রয়ে অনুমতি দিত। কিন্তু রোমীয় আইন দাসদেরকে অনেক অধিকার কিংবা সুবিধা দিত। এই অধিকারগুলোর মধ্যে সেই সব অনুমতি ও আইনি ক্ষমতা অন্তর্ভুক্ত ছিল যা রোমের সাধারণ নাগরিকরা পেত। নূতন নিয়মের যুগে খ্রীষ্টিয়ানরা যদি দাসত্ব লুপ্ত করার চেষ্টা করত, তাহলে ঈশ্বর তাদের যে কাজগুলো দিয়েছেন, সেগুলো করা ব্যহত হত।

মণ্ডলীর সভ্য-সভ্যা হিসেবে, দাসদের প্রথমে ঈশ্বরের প্রতি অনুগত হতে হত। খ্রীষ্টিয়ান প্রভুদেরকে তাদের দাসদের প্রতি ন্যায়সঙ্গত ও দয়ালু হতে হবে। পৌল প্রভুদের বলেন, “প্রভুরা, তোমরা দাসদের প্রতি ন্যায় ও সাম্য ব্যবহার কর, জানিও যে, তোমাদেরও এক প্রভু স্বর্গে আছেন” (কলসীয় ৪:১)। এছাড়া, পৌল ফিলীমনকে, অর্থাৎ মণ্ডলীর একজন সভ্যকে, বলেন যে, তিনি যেন ওনীষিমকে আর দাস হিসেবে না দেখেন। হ্যাঁ, ওনীষিম একজন দাস ছিল। কিন্তু ওনীষীম ও ফিলীমন উভয়ে খ্রীষ্টিয়ান ছিল। সুতরাং, ওনীষিমকে একজন ভাই হিসেবে দেখার জন্য পৌল ফিলীমনকে বলেন (ফিলীমন ১:১৬)। আপনি কি জানেন যে, পুরাতন ও নূতন উভয় নিয়মে ঈশ্বরের লোকদেরকে ঈশ্বরের দাস নামে আখ্যা দেওয়া হয়েছে? (পড়ুন, গীত ৩৪:২২; লূক ১৭:১০; ১ পিতর ২:১৬)। এগুলো আমাদেরকে আমাদের হৃদয় দম্ভশূন্য রাখার বিষয়টি স্মরণে রাখতে সাহায্য করে।

`আমরা হয়ত এমন কিছু বিষয় পছন্দ করব না যা বাইবেলের যুগে ঘটেছিল। একটি উদাহরণ হল- দাসপ্রথা। কিন্তু বাইবেল যা বলে তা আমাদের মান্য করতে হবে। আমরা যদি তা মান্য না করি, তার মানে হল- বাইবেলের সত্য অপেক্ষা বরং আমরা আমাদের নিজস্ব মতামতকে অধিক গুরুত্ব দিচ্ছি। আসুন, একটি বিষয় সম্পর্কে বাইবেল প্রথমে যা বলছে সে সমস্তের প্রতি দৃষ্টি দেই। তাহলে, আমরা ভালভাবে বুঝতে পরব যে, বাইবেল এ বিষয়ে কী বলছে।`