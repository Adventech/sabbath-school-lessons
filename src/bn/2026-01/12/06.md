---
title:  জীবনযাপনে সতর্ক হোন
date:   19/03/2026
---

খ্রীষ্টিয়ান হিসেবে, বাইবেলের সর্বাপেক্ষা গুরুত্বপূর্ণ সত্য কোন্টি যা আমাদের জানা আবশ্যক? নিঃসন্দেহে, সেটা হল- যীশু খ্রীষ্ট আমাদের জন্য মরেছেন। পাপের বিরুদ্ধে যুদ্ধ করার জন্য তিনি আমাদের শক্তিও দিচ্ছেন। যখন আমরা যীশুতে বিশ্বাস করি, তখন আমরা অনন্তজীবন পেতে পারি। আমরা বাইবেলের এই সত্য নিজেদের থেকে জানতে পারি না। ঈশ্বরকে এটা আমাদের কাছে বলতে হয়। ঈশ্বর তাঁর বাক্যের দ্বারা, অর্থাৎ বাইবেলের দ্বারা, এবং তাঁর পুত্র, যীশুর দ্বারা, এই সত্য আমাদের দেখালেন।

আমরা সত্য, জ্ঞান ও প্রজ্ঞার বিষয়ে যথেষ্ট জানি, কারণ ঈশ্বর এই বিষয়গুলো তাঁর বাক্য, বাইবেলের, মাধ্যমে আমাদের দেখালেন। ঈশ্বর আমাদের প্রচুর জ্ঞান ও প্রজ্ঞা দেন। ঈশ্বর চান, আমাদের জীবন যেন দেখায় যে, আমরা জ্ঞানে ও প্রজ্ঞায় পরিপূর্ণ।

কলসীয় ৪:৫ পদ পড়ুন এবং প্রশ্নগুলোর উত্তর দিন। পৌল আমাদের কোন্ সময়ে প্রজ্ঞাশীল হবার জন্য সতর্ক থাকতে বলছেন? আপনার কি মনে হয়, পৌল কেন সেটা বলছেন?

পরিতাপের বিষয় হল, খ্রীষ্টিয়ান হিসেবে, বেশিরভাগ সময় আমরা সেই মানের খ্রীষ্টিয়ান না! পৌল বলেন যে, ইস্রায়েলের কারণে অন্য লোকেরা ঈশ্বরকে তিরষ্কার করতে পেরেছিল, কারণ তাদের আচার-আচরণ কুৎসিত ছিল: “সেইরূপ তোমাদের হইতে

জাতিগণের মধ্যে ঈশ্বরের নাম নিন্দিত হইতেছে” রোমীয় ২:২৪)। আমাদের আচারব্যবহারের গুরুত্ব রয়েছে। সুতরাং, যারা যীশুকে জানে না, তারা সহ প্রত্যেকের প্রতি আমাদের সদয় হতে হবে (পড়ুন, তীত ২:৫ ও ২ পিতর ২:২)। আমাদের মাঝে খ্রীষ্টকে দেখাতে একটি খ্রীষ্টিয় পরিবার সাহায্য করতে পারে। এছাড়া, লোকেরা যখন আমাদের রাগায়, তখন আমাদের ধৈর্যশীল ও দয়ালু থাকতে হবে। তাহলে, তারা দেখবে যে, আমাদের বিশ্বাস সত্য।

কলসীয় ৪:৬ পদে, পৌল আমাদের কথোপকথন (বাক্য) বিষয়ে বলেন: “তোমাদের বাক্য সর্বদা অনুগ্রহযুক্ত হউক, লবণে আস্বাদযুক্ত হউক, কাহাকে কেমন উত্তর দিতে হয়, তাহা যেন তোমরা জানিতে পার।” পৌলের কথিত এই পদ অনুসারে, আমাদের কথোপকথনের তিনটি অংশ রয়েছে।

প্রথমে, আমাদের বাক্যগুলো হতে হবে দয়ার বাক্য অপেক্ষা অধিক কিছু। আমাদের বাক্য প্রেমে পরিপূর্ণ থাকতে হবে।

দ্বিতীয়ত, আমাদের সেই সব কথা বলতে হবে যা লোকদের সাহায্য করবে।

তৃতীয়ত, কী বলতে হবে, তা জানার জন্য আমাদের পবিত্র আত্মার সাহায্য প্রয়োজন। একমাত্র পবিত্র আত্মা আমাদের মুখে সঠিক সময়ে সঠিক বাক্য দিতে পারেন। লোকেদের সঙ্গে আমরা যে বাক্য সহভাগ করব, তা যেন তারা গ্রহণ করে, সে জন্য পবিত্র আত্মা যেন তাদের হৃদয় ও মন প্রস্তুত রাখে।

`আপনার কথা ও কাজ নিয়ে ধ্যান করুন। আপনার কথা ও কাজ যীশুতে আপনার বিশ্বাস সম্পর্কে অন্য লোকদের কাছে কি বার্তা দেয়?`