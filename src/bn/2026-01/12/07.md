---
title:  অতিরিক্ত আলোচনা
date:   20/03/2026
---

“পরিবারের সকল সদস্যের বুঝতে হবে যে, সুখী পরিবার গঠনের জন্য তাদের করণীয় কাজগুলো করতে হবে। একটি পরিবারের সদস্যরা অন্য পরিবারের সদস্যদের বিরুদ্ধে যাবে না। পরিবারের সদস্যরা একে অন্যের সঙ্গে কাজ করবে। তাদের প্রেমময়, ধৈর্যশীল ও দয়ালু হতে হবে। তাদের মৃদুভাষী হতে হবে। তারা বিভেদ-সৃষ্টিকারী কথাবার্তা বলবে না। পরিবারে মায়ের ঘরকন্নার কাজে তারা অবশ্যই সাহায্য করবে. . .।

“পরিবারের সকল সদস্যদের বুঝতে হবে যে, তাদের একযোগে কাজ করতে হবে। সকল ছেলে-মেয়েদের, ছয় বছর এবং বড় ছেলেমেয়েদের, বুঝতে হবে যে, ঘরকন্নার কাজে তাদের অবশ্যই সাহায্য করতে হবে।” -ঈলেন জি হোয়াইট, দি অ্যাড্ভেণ্টিস্ট হোম, পৃষ্ঠ: ১৭৯, ১৮০।

“আমরা যদি সুখী হতে চাই, তাহলে আমাদের হৃদয়ে যীশুকে প্রবেশ করতে দিতে হবে। আমাদের গৃহগুলোকে একটি বাড়িতে রূপান্তর করার জন্য সর্বাত্মক চেষ্টা করতে হবে। বাড়িকে পৃথিবীতে একটি ক্ষুদ্র স্বর্গে রূপান্তর করতে হবে। বাড়ি হতে হবে এমন একটি স্থান যেখানে আমরা আমাদের প্রেম দেখাতে পারি, এবং আড়াল করি না। একে অপরের জন্য ভালবাসার উপরে আমাদের সুখ নির্ভর করে. . .। আমাদের কেবল নিজেদের সুখ নিয়ে চিন্তা করলেই হবে না। আমাদের প্রতিটি সুযোগ কাজে লাগাতে হবে, যেন পরিবার হিসেবে আমরা দেখাতে পারি যে, আমরা তাদের কতটা ভালবাসি এবং তাদের প্রতিটি কাজকে কতটা সমীহ করি। আমরা তাদেরকে অনুপ্রাণিত করব এবং তাদের কাজকে সহজ করে তুলব। তারা যখন ব্যথিত থাকে, তখন তাদেরকে উৎফল্ল করে তোলার চেষ্টা করব। তাদেরকে যে আমরা কতটা ভালোবাসি, তা আমরা ছোট ছোট প্রচেষ্টার মাধ্যমে দেখাবো। যে ভালোবাসা গৃহে উৎপন্ন হয়, তা বৃদ্ধি পায়। আমরা এই ভালোবাসা সেই লোকদের দেখাব যারা আমাদের পরিবারের অংশ নয়। এই ভালোবাসা আমাদের জীবন এবং অন্য লোকদের জীবন তুষ্ট করবে। লোকদের সাহায্য করার ছোট ছোট কাজগুলো যখন আমরা উপেক্ষা করি, তখন আমরা অন্য লোকদের জীবনে যথেষ্ট মনোকষ্টের কারণ হই।” -ঈলেন জি হোয়াইট, টেস্টিমনিস ফর্ দ্য চার্চ, খণ্ড: ৩, পৃষ্ঠা: ৫৩৯, ৫৪০।

**আলোচ্য প্রশ্নাবলী:**

`আপনি যদি বিবাহিত হন, আপনার সম্পর্কের ক্ষেত্রে বাইবেলের কোন্ নীতিমালা আপনাকে সাহায্য করছে? অবিবাহিতদের আপনি কি উপদেশ দিতে পারেন? বিবাহের মাঝে যে সমস্যাগুলো আসে, সে সমস্যাগুলো মোকাবিলার জন্য তারা কীভাবে সর্বোত্তম প্রস্তুতিটি নিতে পারে?`

`আপনার জীবন যাপন প্রসঙ্গে সচেতন থাকার জন্য এই ধারণাগুলো নিয়ে আরও অধিক ধ্যান করুন (কলসীয় ৪:৫)। একটি সময়ের কথা স্মরণ করুন, যখন আপনি আপনার জীবনাচরণ নিয়ে সচেতন ছিলেন। আপনার জীবনের সচেতন সময়ের সঙ্গে আপনার জীবনের উদাসীন সময়ের তুলনা করুন। প্রতিটি অভিজ্ঞতা থেকে আপনি কি শিখেছেন?`