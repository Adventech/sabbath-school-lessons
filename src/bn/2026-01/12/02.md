---
title:  স্বামীরা ও স্ত্রীরা
date:   15/03/2026
---

খ্রীষ্টিয় পরিবারের জন্য নূতন নিয়ম উত্তম পরামর্শ অন্তর্ভুক্ত করেছে (পড়ুন, ইফিষীয় ৫:২১-৬:৯; কলসীয় ৩:১৮-৪:১; তীত ২:১-১০; এবং ১ পিতর ২:১৮-৩:৭)। এই ‘গৃহনীতিগুলো’ কেবল এই বিষয়ে নয় যে, পরিবারের দায়িত্বে কে থাকবে। নীতিগুলোয় সেই সব উপদেশ অন্তর্ভুক্ত রয়েছে যা তাদের পারিবারিক সম্পর্ককে সুখময় ও সুষম করে তোলার জন্য প্রদান করা হয়েছে।

`কলসীয় ৩:১৮, ১৯ পদ পড়ুন। এই পদগুলোয় পৌল কি উপদেশ দিচ্ছে? ইফিষীয় ৫:২২-২৫, ৩৩ পদে পৌল কি উপদেশমূলক বার্তা দিচ্ছেন?`

অনেক স্বামীরা বাইবেলের এই উদ্ধৃতি ভালোবাসে: “নারীগণ, তোমরা আপন আপন স্বামীর বশীভূত হও, যেমন প্রভুতে উপযুক্ত” (কলসীয় ৩:১৮)। কিন্তু এই লোকেরা পদের শেষাংশ এড়িয়ে যায়, যেখানে বলা হচ্ছে, “যেমন প্রভুতে উপযুক্ত।” নূতন নিয়ম কোথাও এমন শিক্ষা দেয় না যে, নারীরা অবশ্যই সকল পুরুষের বাধ্য থাকবে। নূতন নিয়ম এও শিক্ষা দেয় না যে, নারীরা দাসের তুল্য হবে, কিংবা তাদের স্বামীরা যা চাইবে বা যা বলতে তাই তারা করবে। পৌল বলছেন যে, স্ত্রীরা প্রথমে সদাপ্রভুর এবং পরে স্বামীর প্রতি অনুগত থাকবে। স্বামী অবশ্যই তার স্ত্রীর ব্যক্তিত্ব নিয়ন্ত্রণ করবে। স্বামী তার স্ত্রীকে এটা নির্ধারণ করে দেবে না যে, কোন্টা ঠিক ও কোন্টা ভুল। বাইবেল ও পবিত্র আত্মা নারীকে নিজের বিষয়ে সিদ্ধান্ত নিতে সাহায্য করবেন।

যীশু মণ্ডলীকে ভালোবাসেন এবং মণ্ডলীকে রক্ষা করার জন্য তাঁর জীবন দিয়েছেন। যীশুর প্রেম স্বামীদের দেখায় যে, কীভাবে তারা তাদের স্ত্রীদের প্রেম করবে (ইফিষীয় ৫:২৫)। স্বামীরা তাদের স্ত্রীদের ঠকাবে না। তারা অবশ্যই বৈবাহিক প্রতিজ্ঞার প্রতি শ্রদ্ধাশীল থাকবে। স্বামীরা সেই সব সিদ্ধান্ত নেবে যা তাদের স্ত্রীদের প্রতি আশীর্বাদস্বরূপ হবে। একজন স্বামী যখন এভাবে তার স্ত্রীকে প্রেম করবে, তখন সে স্বামীকে সম্মান করার ব্যাপারে প্রদত্ত উপদেশের প্রতি বাধ্য থাকতে স্ত্রীকে সাহায্য করবে (ইফিষীয় ৫:৩৩)।

সুষম খ্রীষ্টিয়-বিবাহে, স্বামী ও স্ত্রী দম্পতি হিসেবে একযোগে কাজ করবে। দম্পতি হিসেবে তারা সিদ্ধান্ত ও পরিকল্পনা গ্রহণ করবে। বিভিন্ন সময়ে তারা তাদের সন্তানদেরও তাদের আলোচনায় ও পরিকল্পনায় অন্তর্ভুক্ত করবে। কিন্তু পিতা ও মাতারা কখনও তাদের সন্তানদের সামনে ঝগড়া কিংবা কলহ করবে না। স্বামী ও স্ত্রীর যদি মিল না থাকে, তাহলে কি হবে? বাইবেল আমাদের জানায় যে, কী করতে হবে। স্বামীর গৃ হীত সিদ্ধান্ত যদি বাইবেলের পরিপন্থী না হয়, তাহলে স্ত্রীকে তা অবশ্যই মেনে নিতে হবে। এই উপদেশ পরিবারে শান্তি আনবে। একই সময়ে, অনেক স্বামীর সেই সব সময়ের কথা মনে পড়বে, যখন স্ত্রীরা তাদেরকে সুপরামর্শ দিয়েছিল। স্বামী ও স্ত্রী যখন একটি দল হিসেবে একত্রে কাজ করে, তখন তাদের বিবাহ সুখময় হয়।