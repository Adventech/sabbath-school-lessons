---
title:  অতিরিক্ত আলোচনা
date:   16/01/2026
---

“মণ্ডলীর ইতিহাসে অন্য কোন সময় মণ্ডলীতে এত বেশি ভিন্ন ভিন্ন বর পরিলক্ষিত হয়নি। নূতন নিয়মের সময়কালে মণ্ডলীতে শান্তি রক্ষা করে কাজ করার জন্য পবিত্র আত্মার বরের প্রয়োজন হয়েছিল। বর্তমানে, ঐক্যে ও শান্তিতে কাজ করার জন্য আমাদের একই বরগুলো বহুলাংশে দরকার! বাইবেল স্পষ্টকরে দেখায় যে, ঈশ্বরের পরিকল্পনা হল—শেষকালীন মণ্ডলীতে তাঁর সভ্য-সভ্যাদের একসঙ্গে রাখা কিংবা ঐক্যবদ্ধ রাখা। পবিত্র বাইবেল আমাদের প্রতিশ্রুতি দেয় যে, যীশু আসার পূর্বে মণ্ডলীর নেতাবর্গকে পরস্পরের সঙ্গে ঐক্যমতে থাকতে হবে। এছাড়া, শেষকালে, ঈশ্বরের জ্ঞানী লোকেরা প্রজ্ঞা লাভ করবে। তখন ঈশ্বরের মণ্ডলী শান্তিতে ঐক্যবদ্ধ থাকবে। আমরা যদি বিষয়টি সঠিকভাবে বুঝতে পারি, তাহলে আমরা পরষ্পরের সঙ্গে ঐক্যবদ্ধ থাকার জন্য উপায় খুঁজে পাব . . .। আমরা সেই সময়ের অপেক্ষায় আছি যখন নিখুঁত শান্তি মণ্ডলীতে আসবে। এই শান্তি এখন আমাদের নেই। ভবিষ্যতে শান্তির এই সময়টি মণ্ডলীতে সংঘটিত হবে। সুতরাং, ঐক্যবদ্ধ হয়ে ঈশ্বর-প্রদত্ত এই আত্মিক বরগুলো অবশ্যই ধরে রাখতে হবে।” —আর এফ কটেরল, ‘ইনট্রোডাকশন,’ ঈলেন জি হোয়াইট, আর্লি রাইটিংস, পৃষ্ঠা: ১৪০।

**আলোচ্য প্রশ্নাবলী:**

`এক সঙ্গে কাজ করার সাহায্যার্থে পবিত্র আত্মা যেন আমাদেরকে শান্তির আত্মায় পূর্ণ করতে পারেন, সে জন্য অদ্য আমাদের মণ্ডলীতে কী দরকার? ঈশ্বর তাঁর মণ্ডলীকে ঈলেন জি হোয়াইটের রচনার মাধ্যমে সতর্কবার্তা ও পরামর্শ দিচ্ছেন। মণ্ডলীতে শান্তি রক্ষার জন্য এই পরামর্শগুলো কীভাবে আমাদের একযোগে কাজ করতে সাহায্য করে?`

`ধরুন, আপনার একজন বন্ধু আছে যে-কিনা বিশ্বাস করে যে, মারা যাওয়া পৌল ও অন্য খ্রীষ্টিয়ানরা এখন স্বর্গে যীশুর সঙ্গে আছেন। এই বন্ধুর কাছে মৃত্যুর বিষয়ক বাইবেলীয় সত্য আপনি কীভাবে বর্ণনা করবেন?`

`এই জীবনে লোকেরা কেন যাতনা ভোগে? এই প্রশ্নের উত্তর পেতে ভালো ও মন্দের মধ্যকার মহাসংঘর্ষ আমাদের কীভাবে সাহায্য করে? যখন আমরা ক্রুশীয় যীশুর প্রতি দৃষ্টি দেই, তখন আমরা আমাদের প্রতি ঈশ্বরের প্রেমের সেরা উদাহরণ দেখতে পাই। আমাদের নিজেদের দুঃখ-ক্লেশ বহনে এই উদাহরণটি কীভাবে আমাদের সাহায্য করে? শেষে, চরম সঙ্কটকালেও কেন আমরা ঈশ্বরের প্রতি আস্থা রাখতে শিখব?`