---
title:  ঈশ্বরের প্রতিজ্ঞামালায় আস্থা রাখি
date:   13/01/2026
---

`ফিলিপীয় ১:২১-২৪ পদ পড়ুন। “কেননা আমার পক্ষে জীবন খ্রীষ্ট, এবং মরণ লাভ” (ফিলিপীয় ১:২১)—কথাটির দ্বারা পৌল কি বোঝাচ্ছেন?`

অনেক মানুষ ফিলিপীয় ১:২১-২৪ পদ ভুলভাবে বুঝে থাকে? এই পদগুলোয়, পৌল মরণের সঙ্গে জীবনের তুলনা করছেন। খ্রীষ্টিয়ানরা যীশুর জন্য জীবন যাপন করে, এবং তাঁর জন্য তারা মরতেও পারে। আমরা যদি যীশুর জন্য মরি, সেটা আমাদের জন্য ‘উত্তম’ হবে। লোকেরা যখন দেখে যে, আমরা যীশুর জন্য মরতে প্রস্তুত, তখন আমাদের মৃত্যু আমাদের বিশ্বাসের বিষয়ে একটি জোরালো প্রচার হয় (ফিলিপীয় ১:২১)। অর্থাৎ, পৌল বলছেন না যে, তিনি যখন মারা যাবেন, তখন তৎক্ষণাৎ তিনি স্বর্গে চলে যাবেন। আমরা যখন মারা যাই, তখন আমরা আর কিছু জানি না। যীশু তাদেরকে কবর থেকে না তোলা পর্যন্ত তারা কবরে মৃত থাকছে (পড়ুন, উপদেশক ৯:৫; যোহন ৫:২৮, ২৯)। সে কারণে, লাসারের মৃত্যুর পর যীশু বলেছিলেন, “আমাদের বন্ধু লাসার নিদ্রা গিয়াছে, কিন্তু আমি নিদ্রা হইতে তাহাকে জাগাইতে যাইতেছি” (যোহন ১১:১১)। লোকেরা মৃত্যুর পরই যদি স্বর্গে চলে যেত, তাহলে কি হতো? আপনার মনের মধ্যে বেচারা লাসারের বিষয়টা চিন্তা করুন: চার দিন স্বর্গে থাকার পর, একজন দূত লাসারের কাছে ‘দুঃসংবাদ’ নিয়ে এলেন। স্বর্গদূত বললেন, “লাসার, দুঃখিত। যীশু তোমাকে পৃথিবীতে ফিরিয়ে নিতে চাইছেন। তুমি এখানে থাকতে পারবে না!”

এ বিষয়টি তাহলে অদ্ভুত হতো, ঠিক? কিন্তু এটি আমাদের দেখতে সাহায্য করে যে, মৃত্যুর পরে স্বর্গে চলে যাবার ধারণাটি কত বড় ভুল। মৃত্যু হচ্ছে স্বপ্নবিহীন একটি নিদ্রার তুল্য। যীশু তাঁর দ্বিতীয় আগমনে তাঁর অনুসারীদের নিদ্রা থেকে জাগাবেন। পরে, যীশু পৃথিবীতে তাঁর বেঁচে থাকা অনুসারীদের সঙ্গে, তাদের স্বর্গে নিয়ে যাবেন (১ থিষলনীকীয় ৪:১৬, ১৭)। এছাড়া, পৌল বলেন, “কেননা এখন আমি পেয়-নৈবেদ্যর ন্যায় ঢালা যাইতেছি, এবং আমার প্রস্থানের সময় উপস্থিত হইয়াছে” (২ তীমথিয় ৪:৬)। “কোন মতে যদি মৃতগণের মধ্য হইতে পুনরুত্থানের ভাগী হইতে পারি” (ফিলিপীয় ৩:১১)। পরে, যীশু ঈশ্বরের সকল লোকদের সঙ্গে পৌলকে স্বর্গে ঈশ্বরের তৈরি করা বাড়িতে নিয়ে যাবেন (যোহন ১৪:৩; ১ করিন্থীয় ২:৯)।

`পৌল যীশুর জন্য মরতে প্রস্তুত ছিলেন। কিন্তু তিনি জানেন যে, ফিলিপীয়দের জন্য তার মৃত্যু অপেক্ষা তার বেঁচে থাকা মঙ্গলজনক (ফিলিপীয় ১:২৪)। কোন্টা আপনার জন্য ভালো হবে—যীশুর জন্য বেঁচে থাকা, নাকি তাঁর জন্য মরা? এই প্রশ্নের উত্তর দেওয়া সহজ না। পৌল বলেন, “অথচ আমি দুইয়েতে সঙ্কুচিত হইতেছি” (ফিলিপীয় ১:২৩)।`