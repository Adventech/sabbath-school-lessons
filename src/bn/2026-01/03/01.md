---
title:  জীবন ও মৃত্যু
date:   10/01/2026
---

### শাস্ত্রপাঠ
ফিলিপীয় ১:১৯, ২০; ২ করিন্থীয় ১০:৩-৬; ফিলিপীয় ১:২১-২৪; ১:২৭।

> <p>মুখস্থপদ</p>
> “কেননা আমার পক্ষে জীবন খ্রীষ্ট, এবং মরণ লাভ” (ফিলিপীয় ১:২১)।

লোকেরা সচরাচর বলে থাকে যে, মৃত্যু জীবনের একটি স্বাভাবিক অংশ। সেটা মিথ্যা কথা। মৃত্যু ও জীবন পুরোপুরি আলাদা। মৃত্যু হল জীবনের ‘শত্রু।’ একটি সম্পূর্ণ নতুন গাড়িতে যেমনিভাবে যন্ত্রাংশ সংযোজিত থাকে, মৃত্যুকে ঠিক সেভাবে জীবনের সঙ্গে ‘সংযোজন’ করা হয়নি। পৌল বলেন যে, যীশু মৃত্যুবরণ করলেন “যেন মৃত্যু দ্বারা মৃত্যুর কর্তৃত্ববিশিষ্ট ব্যক্তিকে অর্থাৎ দিয়াবলকে শক্তিহীন করেন, এবং যাহারা মৃত্যুর ভয়ে যাবজ্জীবন দাসত্বের অধীন ছিল, তাহাদিগকে উদ্ধার করেন” (ইব্রীয় ২:১৪, ১৫)।

পৌল যীশুর জন্য মরতে প্রস্তুত ছিলেন। ভবিষ্যতে কী ঘটবে তা পৌল জানতেন। কারণ, এখন পৌল যখন কারাগারে আছেন, তখন পৌলের জন্য সব থেকে গুরুত্বপূর্ণ বিষয় হল যীশুকে সম্মান করা। যত লোকের কাছে সম্ভব, তত লোকেরা কাছে পৌল সুসমাচার প্রচার করতে চেয়েছেন। হতেপারে, সেটি একটি কারণ, যে কারণে পৌল বাইবেলের এতগুলো পত্র লিখেছেন। পৌল তার জীবনে যত স্থানে গিয়েছেন, পত্রের মাধ্যমে তার থেকেও অধিক লোকেরা কাছে এবং অধিক স্থানে তিনি প্রচার করতে পেরেছেন। জীবন সংক্ষিপ্ত। যখনই আমরা পারছি, তখনই আমাদের অবশ্যই ঈশ্বরের রাজ্যের জন্য প্রচার করতে হবে। আমরা বুঝি যে, অন্যদের সঙ্গে শান্তি স্থাপন গুরুত্বপূর্ণ। মণ্ডলীর সভ্য-সভ্যা হিসেবে, আমাদের অবশ্যই আমাদের বিশ্বাসে একমত থাকতে হবে। যখন আমরা বিশ্বাসে একমত থাকি, তখন আমরা মণ্ডলীতে শান্তি বজায় রাখতে পারি। যেমনিভাবে, চলতি সপ্তাহে আমরা দেখব, পৌল এ বিষয়ে ফিলিপীয়দের উদ্দেশ্যে লিখেছেন যে, আমাদের মণ্ডলীতে শান্তি রক্ষা করার জন্য আমাদের একযোগে কাজ করার বিষয়টা যীশুর কাছে এতটা গুরুত্বপূর্ণ কেন।