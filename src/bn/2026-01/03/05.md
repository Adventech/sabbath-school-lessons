---
title:  সবাই এক আত্মায় দাঁড়াই
date:   14/01/2026
---

যীশুর শিষ্যদের পক্ষে তাঁর শেষ প্রার্থনাটি ছিল মণ্ডলীতে শান্তি বিষয়ক। যীশু প্রার্থনায় বলেন: “পিতঃ, আমার ইচ্ছা এই, আমি যেখানে থাকি, তুমি আমায় যাহাদিগকে দিয়াছ, তাহারাও যেন সেখানে আমার সঙ্গে থাকে, যেন তাহারা আমার সেই মহিমা দেখিতে পায়, যাহা তুমি আমাকে দিয়াছ, কেননা জগৎ পত্তনের পূর্বে তুমি আমাকে প্রেম করিয়াছিলে” (যোহন ১৭:২৪)। এছাড়া, যীশু তাঁর পিতাকে বলেন, “পবিত্র পিতঃ, তোমার নামে তাহাদিগকে রক্ষা কর—যে নাম তুমি আমাকে দিয়াছ—যেন তাহারা এক হয়, যেমন আমরা এক” (যোহন ১৭:১১)। তাঁর শিষ্যরা যদি ঐক্যবদ্ধ না থাকে, তাহলে কী হতে পারে, সে বিষয়ে যীশু বলেন। যখন আমরা একমত না থাকি, তখন অন্য লোকেরা আমাদের ধারণা ব্যবহার করতে পারে, এবং তারা এমন আচরণ করতে পারে যা সুসমাচারের প্রতি লোকদের অবিশ্বাসের কারণ হতে পারে। যোহন ১৭ অধ্যায়ে, যীশু তাঁর প্রার্থনায় দুই বার তাদেরকে তাঁর সঙ্গে ও পিতার সঙ্গে ঐক্যবদ্ধ থাকতে বলেন। যীশু চান আমরা যেন শান্তির লক্ষ্যে তাদের সঙ্গে একযোগে কাজ করি। “পিতঃ, যেমন তুমি আমাতে ও আমি তোমাতে, তেমনি তাহারাও যেন আমাদের মধ্যে থাকে; যেন জগৎ বিশ্বাস করে যে, তুমি আমাকে প্রেরণ করিয়াছ” (যোহন ১৭:২১)। আর, “যেন জগৎ জানিতে পায় যে, তুমি আমাকে প্রেরণ করিয়াছ” (যোহন ১৭:২৩)।

`ফিলিপীয় ১:২৭ পদ পড়ুন। যোহন ১৭:১৭-১৯ পদের সঙ্গে এই পদটির তুলনা করুন। যীশু ও পৌল দু’জনই কি বলছেন যা মণ্ডলীর শ্রীবৃদ্ধির জন্য আমাদের করতে হবে?`

ফিলিপীয় ১:২৭ পদে লেখা ‘এক আত্মাতে . . . বিশ্বাসের পক্ষে’ কথাটি গ্রিক ভাষার ‘পোলাইটিওমাই’ শব্দ থেকে এসেছে। এই কথাগুলোর মানে হল—ঈশ্বরের রাজ্যের জন্য ‘এক আত্মায়’ কিংবা ‘এক প্রাণে’ বাঁচা। মথি ৫-৭ অধ্যায়ে যীশুর প্রচার আমাদের বলে যে, ঈশ্বরের সন্তান এবং ঈশ্বরের রাজ্যের নাগরিক হওয়া বলতে কী বোঝায়। ঈশ্বরের সন্তানদের অন্তরে কোন দম্ভ-অহমিকা না থাকুক। তারা নম্র হোক। তারা ধর্মময় জীবনের জন্য ক্ষুধার্ত ও তৃষিত হোক। তারা দয়া দেখাক। তাদের অন্তঃকরণ নির্মল ও নিষ্পাপ হোক। তারা শান্তি স্থাপন করুক। তারা অন্যদের বিরুদ্ধে দাঙ্গা না করুক, কিংবা অন্যদের আঘাত না দিক। তারা তাদের শত্রুদের প্রেম করুক। যারা তাদের অভিশাপ দেয়, তারা উল্টো বরং তাদের আশীর্বাদ দিক। যারা তাদের ঘৃণা করে, তারা উল্টো বরং তাদের প্রতি মঙ্গলজনক কাজ করুক। সংক্ষেপে, তারা মীখা ৬:৮ পদের বক্তব্য অনুসরণ করুক: “যাহা ভাল, তাহা তিনি তোমাকে জানাইয়াছেন; বস্তুতঃ ন্যায্য আচরণ, দয়ায় অনুরাগ ও নম্রভাবে তোমার ঈশ্বরের সহিত গমনাগমন।”

অধিকন্তু, দম্ভ-অহমিকা থেকে মণ্ডলীতে দ্বন্দ্ব আসে। “এই পৃথিবীর জন্য দম্ভ ও প্রেম যখন আমাদের হৃদয়কে পরিপূর্ণ করে, তখন যীশুর আত্মা সরে যান। পরে, আমাদের মধ্যকার দ্বন্দ্ব ও কলহ মণ্ডলীকে দুর্বল করে।” —ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৫, পৃষ্ঠা: ২৪০, ২৪১।