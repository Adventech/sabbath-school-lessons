---
title:  ঐক্যবদ্ধ ও নির্ভিক একটি মণ্ডলী
date:   15/01/2026
---

`ফিলিপীয় ১:২৭-৩০ পদ পড়ুন। একটি মণ্ডলী হিসেবে, মণ্ডলীতে বিরাজমান শান্তি কিভাবে আমাদেরকে নির্ভিক-হৃদয়ে সুসমাচার সহভাগ করতে সাহায্য করে?`

শয়তানের পরিকল্পনা হল—আমাদেরকে একে অন্যের থেকে আলাদা করা। তাহলে, সে আমাদের বিরুদ্ধে যুদ্ধে জয়ী হতে পারবে। যীশু বলেন, “আর কোন পরিবার যদি আপনার বিপক্ষে ভিন্ন হইয়া পড়ে, তবে সেই পরিবার স্থির থাকিতে পারিবে না।” (মার্ক ৩:২৫)। ঈশ্বরের শেষকালীন মণ্ডলী হিসেবে, শান্তির জন্য আমাদের সমবেত প্রচেষ্টা আমাদেরকে যীশুর সুসমাচার ঘোষণা করতে সাহায্য করে (প্রকাশিত ১২:১৭; ১৪:৬)। যোহন ১৭ অধ্যায়ে, যীশুর প্রার্থনা আমাদের শিক্ষা দেয় যে, বাইবেল শান্তির জন্য একযোগে কাজ করতে সাহায্য করে (যোহন ১৭:১৭, ১৯)। একটি মণ্ডলী হিসেবে, পৃথিবীর শেষকালীন লোকদের কাছে সহভাগের জন্য আমাদের একটি বিশেষ বার্তা রয়েছে। ঈশ্বরের এই বিশেষ বার্তার বিষয়ে লোকদের বলার জন্য আমাদের একযোগে কাজ করতে হবে। আমরা যদি ঐক্যবদ্ধ থাকি, তাহলে আমাদের ভয়ের কিছু থাকবে না (ফিলিপীয় ১:২৮)। শয়তান এক পরাজয়ী। যীশু তাকে ক্রুশের উপরে পরাস্ত করেছেন। আমরা যদি ন্যায়সঙ্গত কাজটি করি, এবং আমরা যদি আমাদের বিশ্বাসের জন্য মৃত্যুবরণও করি, তাহলে কোন কিছুই আমাদেরকে ঈশ্বরের প্রেম থেকে পৃথক করতে পারবে না (রোমীয় ৮:৩৬-৩৯; ১ পিতর ৩:১৩)। শয়তান বাইবেলের সত্য রোধ করতে পারে না।

`উল্লিখিত পদগুলো পড়ুন: মথি ১০:৩৮; প্রেরিত ১৪:২২; রোমীয় ৮:১৭; এবং ২ তীমথিয় ৩:১২। এই পদগুলো কোন্ গুরুত্বপূর্ণ প্রসঙ্গ সম্পর্কে বলে?`

এই পৃথিবী পাপে পরিপূর্ণ। জীবন কঠিন, এমনকি ইয়োবের ন্যায় ‘শ্রেষ্ঠ’ ব্যক্তিদের জন্যও। ইয়োব একজন ধার্মিক ব্যক্তি ছিলেন। বাইবেল বলে, ইয়োব “সিদ্ধ ও সরল, ঈশ্বরভয়শীল ও কুক্রিয়াত্যাগী ছিলেন” (ইয়োব ১:১)। কিন্তু এক রাতের ব্যবধানে চরম ক্লেশ ইয়োবকে ও তার পরিবারকে মারাত্মকভাবে আঘাত করল। এমন কে আছে যে-কিনা বুঝতে পারেনি যে, এই পৃথিবীর জীবন বড়ই কঠিন, যেমনটা ইয়োব বুঝেছিলেন? আপনি জানেন না যে, কখন খারাপ ঘটনা ঘটবে। এই পৃথিবীর প্রত্যেকে কোনো না কোনো ভাবে যাতনা ভুগবে। উপসংহারে, অন্য কোনো কিছুর জন্য নয়, বরং যীশুর জন্য যাতনা ভোগ শ্রেয়।

`খ্রীষ্টিয়ান হিসেবে, আমাদের দুঃখ-ক্লেশের মাঝে কি আশা নিহিত আছে?`