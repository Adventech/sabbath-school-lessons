---
title:  মৃত্যুবরণ একটি আশীর্বাদ
date:   12/01/2026
---

খ্রীষ্টিয়ান হিসেবে, আমরা ভালো ও মন্দের মধ্যকার মহাসংঘর্ষের সহভাগী। এই সংঘর্ষ আমাদের চারপাশে চলছে। সংঘর্ষ আমাদের মাঝেও হচ্ছে। আমাদের জীবনে প্রতিদিন আমরা এই সংঘর্ষের অংশী হচ্ছি। মৃত্যুর আগ পর্যন্ত আমরা এই সংঘর্ষের অংশীদার থাকব।

`আমরা এই সংঘর্ষে লড়ছি? এই লড়াইয়ে আমরা কি অস্ত্র ব্যবহার করছি? উত্তরের জন্য ২ করিন্থীয় ১০:৩-৬ পদ পড়ুন।`

সব থেকে শক্তিশালী আত্মিক অস্ত্র হচ্ছে ধারণাগুলো—ভালো ও মন্দ উভয়। শয়তান মানুষকে ফাঁদে ফেলার জন্য বিভিন্ন ধারণা ব্যবহার করে। শয়তানের ‘অস্ত্রের’ মধ্যে রয়েছে নির্মম ও কটু কথা, বিশ্বাস ও প্রতিজ্ঞা ভঞ্জন, এবং লজ্জা, ভয় ও অন্যান্য মন্দ বিষয়। অন্য লোকদের আঘাত করার জন্য খ্রীষ্টিয়ানরা কোনো মন্দ বিষয় ব্যবহার করবে না। আমাদের প্রেম, দয়া, শান্তি, একটি কোমল হৃদয় ব্যবহার করতে হবে, ধৈর্যশীল ও দয়ালু হতে হবে, এবং আত্ম-সংযমী হতে হবে। আমাদের সর্বাপেক্ষা শক্তিশালী অস্ত্র হল পবিত্র বাইবেল। আমাদের অবশ্যই বিজ্ঞতার সঙ্গে পবিত্র বাইবেল ব্যবহার করতে হবে। পবিত্র আত্মা আমাদের সাহায্য করবেন (ইফিষীয় ৬:১৭, ১৮)। লোকদেরকে বাইবেলের সত্য বিশ্বাস করাতে কেবল ঈশ্বর কাউকে ব্যবহার করতে পারেন। আমরা কেবল তার বার্তাবাহক। ঈশ্বর আমাদেরকে তাঁর কাজ করতে ব্যবহার করেন।

`পড়ুন, ফিলিপীয় ১:২১, ২২। এই পদগুলোর অর্থ কি? ঈশ্বর ও শয়তানের মধ্যকার মহাসংঘর্ষ বুঝতে বাইবেলের এই সত্য আমাদের কীভাবে সাহায্য করে?`

মহাসংঘর্ষ হচ্ছে ঈশ্বর ও শয়তানের মধ্যকার একটি আধ্যাত্মিক দ্বন্দ্ব। আমরা ধারণা ও বিশ্বাসের মধ্যকার দ্বন্দ্বর মাঝে বাস করছি। যীশু ক্রুশের উপরে এই যুদ্ধে জয়ী হয়েছেন। আমরা যাবৎ যীশুর সঙ্গে সংযুক্ত থাকছি, তাবৎ পরাজিত হচ্ছি না। এমনকি, কেউ যদি আমাদের হত্যা করে, ঈশ্বর দ্বিতীয় আগমনে মৃত্যু থেকে আমাদের পুনরুত্থিত করবেন। এই পৃথিবীতে যা-ই ঘটুক না কেন, পৌল তা মেনে নিচ্ছেন। পৌল তার জীবন ঈশ্বরের প্রতি আস্থাশীল রাখছেন। স্বর্গীয় বিচারালয়ে সদাপ্রভু ছিলেন পৌলের বিচারকর্তা। পৌলের জীবনের জন্য একটি ন্যায়সঙ্গত সিদ্ধান্ত গ্রহণের জন্য তিনি ঈশ্বরের উপর আস্থা রাখছেন। সুতরাং, পৌল ভবিষ্যৎ নিয়ে উদ্বিগ্ন নয়।

যে কারণে লোকেরা আমাদের কাছে ‘ঋণী’ বলে আমরা বিশ্বাস করি, খ্রীষ্টিয়ান হিসেবে সেটা নিয়ে আমরা খুব বেশি লড়াই করবো না। আমরা ন্যায়ের জন্য লড়াই করবো। এছাড়া, আমরা সমস্তকিছুতে ঈশ্বরের বাধ্য থাকবো। ঈশ্বরের প্রতি কেবল বাধ্য থেকে আমরা মন্দের বিরুদ্ধে জয়লাভ করতে পারি। নিঃসন্দেহে, যীশু আমাদের অনুকরণীয় দৃষ্টান্ত। তিনি সব কিছুতে ঈশ্বরের বাধ্য থেকেছেন। পৌল ফিলিপীয় ২ অধ্যায়ে এই বিষয় নিয়ে আরও কথা বলবেন।

`এই মুহূর্তে আপনার জীবনে ভালো ও মন্দের মধ্যকার মহাসংঘর্ষ কীভাবে সংঘটিত হচ্ছে? যীশু মন্দতার বিরুদ্ধে বিজয়ী হয়েছেন। বাইবেলের এই সত্য কীভাবে আপনাকে আশা দেয়?`