---
title:  যীশুকে আরও বেশি সম্মান প্রদর্শন
date:   11/01/2026
---

`ফিলিপীয় ১:১৯, ২০ পদ পড়ুন। পৌল যখন আদালতে যান, তখন পৌল যা প্রত্যাশা করেন, তার প্রতি সেটাই হবে? কারাগার থেকে বের হওয়া অপেক্ষা বরং তিনি কোন্ বিষয়টিকে অধিক গুরুত্বপূর্ণ ভাবেন?`

পৌল তার যাতনাকে অন্য খ্রীষ্টিয়ানদের যাতনার সঙ্গে তুলনা করছেন: “আমি অধিকতররূপে; আমি পরিশ্রমে অতিমাত্ররূপে, কারাবন্ধনে অতিমাত্ররূপে, প্রহারে অতিরিক্তরূপে, প্রাণসংশয়ে অনেক বার। যিহূদীদের হইতে পাঁচ বার ঊনচল্লিশ আঘাত প্রাপ্ত হইয়াছি। তিনবার বেত্রাঘাত, একবার প্রস্তরাঘাত, তিনবার নৌকাভঙ্গ সহ্য করিয়াছি, অগাধ জলে এক দিবারাত্র যাপন করিয়াছি; যাত্রায় অনেক বার, নদীসঙ্কটে, দস্যুসঙ্কটে, স্বজাতি-ঘটিত সঙ্কটে, পরজাতিঘটিত সঙ্কটে, নগরসঙ্কটে, মরুসঙ্কটে, সমুদ্রসঙ্কটে, ভ্রান্ত ভ্রাতৃগণের মধ্যে ঘটিত সঙ্কটে, পরিশ্রমে ও আয়াসে, অনেক বার নিদ্রার অভাবে, ক্ষুধায় ও তৃষ্ণায়, অনেক বার অনাহারে, শীতে ও উলঙ্গতায়” (২ করিন্থীয় ১১:২৩-২৭)। পৌল যুক্ত করে বলেন, “আর সকল বিষয়ের কথা থাকুক, একটি বিষয় প্রতিদিন আমার উপরে চাপিয়া রহিয়াছে—সমস্ত মণ্ডলীর চিন্তা” (২ করিন্থীয় ১১:২৮)। পৌল তার স্থাপিত মণ্ডলীগুলোর সঙ্গে কীভাবে সংযুক্ত থাকেন? যীশুর পক্ষে অর্জিত তার লোকদের সঙ্গে পৌল কিভাবে সংযুক্ত থাকেন? উত্তরের জন্য পড়ুন, ১ করিন্থীয় ৪:১৪-১৬; ১ থিষলনীকীয় ২:১০, ১১; গলাতীয় ৪:১৯ এবং ফিলীমন ১০ পদ।

আমাদের পরিত্রাণের জন্য যীশু তাঁর সর্বস্ব দিলেন। একইভাবে, পৌল মণ্ডলীর সভ্য-সভ্যাদের বলেন, “আর আমি অতিশয় আনন্দের সহিত তোমাদের প্রাণের নিমিত্ত ব্যয় করিব, এবং ব্যয়িতও হইব” (২ করিন্থীয় ১২:১৫)। আমরা যীশুর মত করে আমাদের জীবনটা যতবেশি যাপন করব, অন্য লোকেরা হয়ত আমাদের ততবেশি সমীহ করবে। সে কারণে পৌল আমাদের সাবধান করে বলেন, “আর যত লোক ভক্তিভাবে খ্রীষ্ট যীশুতে জীবন ধারণ করিতে ইচ্ছা করে, সেই সকলের প্রতি তাড়না ঘটিবে” (২ তীমথিয় ৩:১২)। কিন্তু যখন আমরা আমাদের বিশ্বাসের জন্য যাতনা ভুগতে আগ্রহী হই, আমাদের জীবন ততটা জোরালোভাবে বাইবেলের বিশ্বাস তুলে ধরে (তুলনা করুন, ফিলিপীয় ১:৭)। “পৌল কারাগারে ধৈর্যশীল ও প্রফুল্ল ছিলেন। তার সাহস ও বিশ্বাস ছিল একটি জোরালো প্রচার।” —ঈলেন জি হোয়াইট, দি অ্যাক্টস অব্ দি অ্যাপোজলস, পৃষ্ঠা: ৪৬৪।