---
title:  ঈশ্বরকে আমাদের হৃদয়ে বাস করতে এবং আমাদের জীবনে কাজ করতে দেই
date:   25/01/2026
---

পৌল বলেন যে, যীশু আমাদের উত্তম দৃষ্টান্ত। যীশুর হৃদয়ে কোন অহঙ্কার ছিল না। তিনি তাঁর জীবনের জন্য ঈশ্বরের পরিকল্পনা অনুসরণ করেছেন। ফিলিপীয়রা যীশুর সুসমাচার গ্রহণ করে মেনে চলার পর, পৌল তাদের প্রশংসা করেন (পড়ুন, প্রেরিত ১৬:১৩-১৫, ৩২, ৩৩)। পৌল তাদেরকে ঈশ্বরের প্রতি বাধ্যতা অব্যাহত রাখতে বলেন।

আমরা কীভাবে যীশুর দৃষ্টান্ত অনুসরণ করি, এবার পৌল সেটা দেখছেন। যীশু যে আমাদের উদ্ধার করছেন, এ বিষয়ে ক্রুশ যে শিক্ষা দিচ্ছে, পৌল আমাদের সেটাও দেখতে বলছেন।

`“আরও অধিকতররূপে আমার অসাক্ষাতে, সভয়ে ও সকম্প আপন আপন পরিত্রাণ সমপন্ন কর” (ফিলিপীয় ২:১২)—পৌল এ কথাটির দ্বারা কি বোঝাচ্ছেন? উত্তরের জন্য ফিলিপীয় ২:১২, ১৩ পদ পড়ুন।`

ফিলিপীয় ২:১২, ১৩ পদে পৌল সুসমাচার বিষয়ে আমাদের নতুন কিংবা ভিন্ন কোনো শিক্ষা দিচ্ছেন না। ফিলিপীয় পুস্তকে বর্ণীত সুসমাচার হল সেই সুসমাচার, যে বিষয়ে পৌল রোমীয় পুস্তকে এবং তার পত্রগুলিতে বলছেন। যখন আমরা বাইবেলে কোন বিষয় সম্পর্কে পড়ি, তখন আমাদের একটি গুরুত্বপূর্ণ নীতি অনুসরণ করতে হয়। বিষয়টি সম্পর্কে বাইবেল যা বলছে তা আমাদের পুরোপুরি পড়তে হয়। এ সপ্তাহে আমাদের বিষয় হচ্ছে, ঈশ্বর কীভাবে আমাদের রক্ষা করেন। এই বিষয়টি ভুলভাবে বোঝা খুব সহজ। সুতরাং, যখন আমরা এমন কোন বিষয়বস্তু পাঠ করি যা বোঝা কঠিন, তখন আমাদের অবশ্যই এই গুরুত্বপূর্ণ নীতিটি অনুসরণের বিষয়টা স্মরণে রাখতে হবে। এই নীতি আমাদের এই বিষয়টি ভালোভাবে বুঝতে সাহায্য করবে।

`রোমীয় ৩:২৩, ২৪; ৫:৮; ও ইফিষীয় ২:৮-১০ পদ পড়ুন। ঈশ্বর কীভাবে আমাদের উদ্ধার করেন, সে বিষয়ে এই পদগুলো আমাদের কি শিক্ষা দেয়?`

প্রশ্নাতীতভাবে, ঈশ্বর তাঁর প্রেম ও ক্ষমার দ্বারা আমাদের উদ্ধার করেন। আমরা নিজেদের উদ্ধার করতে পারি না। আমাদের সৎকর্ম আমাদের রক্ষা করতে পারে না। আমাদের বিশ্বাস হচ্ছে একটি বর। পবিত্র আত্মা যখন আমাদের হৃদয়ে কাজ করেন, তখন আমরা এই বর লাভ করি। আত্মা আমাদের বিশ্বাস করতে সাহায্য করে। ঈশ্বর যখন আমাদের একটি নতুন হৃদয় দেন, তখন আমরা আমাদের আচার-আচরণ বদলাতে পারি। আমরা তাঁর ব্যবস্থা মান্য করতে পারি। সঠিক কাজটি করতে ঈশ্বরের আত্মা আমাদের সাহায্য করেন। পবিত্র আত্মা পাপকে ‘না’ বলতে আমাদের সাহায্য করেন।

যখন আমরা আমাদের হৃদয়ে ঈশ্বরকে বাস করতে দেই, তখন তিনি আমাদের জীবন বদলান। তখন আমরা ‘সভয়ে ও সকম্পে’ ঈশ্বরের বাধ্য থাকতে পারি (ফিলিপীয় ২:১২)। ফিলিপীয় ২:১২ পদ কি বোঝাচ্ছে যে, আমরা যেন ঈশ্বরকে ভয় পাই? নিঃসন্দেহে, তা নয়! আমাদের মনে রাখতে হবে যে, ঈশ্বর আমাদের পক্ষে এবং আমাদের সঙ্গে আছেন। তিনি সর্বদা আমাদের উপর নজর রাখছেন। তাই, তাঁকে আমরা সম্মান করব এবং তাঁর বাধ্য থাকব (পড়ুন, গীত ২:১১)।