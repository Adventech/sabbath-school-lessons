---
title:  ইপাফ্রদীতের মত লোকদের সম্মান করুন
date:   29/01/2026
---

`পৌল ইপাফ্রদীত সম্পর্কে কি বলেন? ইপাফ্রদীত কি করেছিলেন যা দেখায় যে, তিনি খ্রীষ্টের বলবান কর্মি ছিলেন? উত্তরের জন্য ফিলিপীয় ২:২৫-৩০ পদ পড়ুন।`

পৌল অন্য কোথাও নয়, কেবল ফিলিপীয়দের প্রতি পত্রে, ইপাফ্রদীতের বিষয় বলেন। পৌলের কথা থেকে ইপাফ্রদীতের বিষয়ে অনেক কিছু জানি। ইপাফ্রদীত নামটি গ্রিক দেবী অ্যাফ্রোদীতের মর্যাদা বহন করত। ইপাফ্রদীত নামটি দেখায় যে, একজন খ্রীষ্টিয়ান হবার আগে তিনি মিথ্যা দেবতাদের ভজনা করতেন। আমরা জানি যে, ইপাফ্রদীত পৌলের সঙ্গে কাজ করেছেন। তারা একসঙ্গে হয়ত ফিলিপীয়তে কাজ করে করতেন। ফিলিপীয় ১:২৫ পদে পৌল ইপাফ্রদীতকে একজন সেনার সঙ্গে তুলনা করছেন (তুলনা করুন, ২৭ পদ)। নিঃসন্দেহে, সুসমাচার সহভাগের জন্য ইপাফ্রদীত ‘মল্লযুদ্ধ’ করেছেন। বিভিন্ন সময়ে, ইপাফ্রদীত একজন সৈনিকের মতই বিপদে পড়েছেন। তিনি প্রভুর জন্য মরতে ভীত ছিলেন না (ফিলিপীয় ২:৩০)।

পৌলের বার্তাবাহক হবার জন্য ফিলিপীয় মণ্ডলী ইপাফ্রদীতকে মনোনয়ন করে। ইপাফ্রদীত কারাগারে পৌলকে দেখতে যান এবং তার অভাবের যত্ন নেয় (ফিলিপীয় ২:২৫)। ফিলিপীয়রা ইপাফ্রদীতের মাধ্যমে পৌলের জন্য টাকা পাঠান (ফিলিপীয় ৪:১৮)। এই অর্থ-উপহার গুরুত্বপূর্ণ ছিল। রোমের কারাগারে থাকা পৌলের খাবার, পোশাক, কম্বল (কিংবা শীতবস্ত্র) ও অন্যান্য প্রয়োজনীয় পণ্য ক্রয় করার জন্য এই টাকা দরকার ছিল। কিংবা, এই জিনিসগুলো তাদের কাছে আনার জন্য তাদেরকে তাদের পরিবার ও বন্ধু-বান্ধবের উপর নির্ভর করতে হয়েছে (তুলনা করুন, প্রেরিত ২৪:২৩)। রোমে তার দ্বিতীয় কারাবরণের মেয়াদ শেষ হবার কাছাকাছি সময়ে, শীতের আগমনের পূর্বে, পৌল তীমথিকে একটি শাল আনতে বলেন, যে শালটি তিনি ত্রোয়ায় ছেড়ে এসেছিলেন (২ তীমথিয় ৪:২১, ১৩)। ঠাণ্ডা পাথরের কারাকক্ষে পৌলের এই মোটা ঊলের শালটি দরকার ছিল। পৌল ইপাফ্রদীতকে আরও অনুরোধ করেন যে, তিনি যেন ফেরার পথে ফিলিপীয়দের উদ্দেশ্যে লেখা পৌলের পত্রটি নিয়ে যান (ঈলেন জি হোয়াইট, দি অ্যাক্টস অব্ দি অ্যাপোজলস, পৃষ্ঠা: ৪৭৯)।

ফিলিপীয় মণ্ডলীতে অনেক সমস্যা ছিল (৪র্থ পাঠ দেখুন)। সুতরাং, পৌল অতি শীঘ্রই ইপাফ্রদীতকে ফিলিপীয়দের কাছে ফেরৎ পাঠাচ্ছেন। পৌল বলেন যে, ফিলিপীয়রা প্রভুতে আনন্দ করে স্বাগতম জানাবে (ফিলিপীয় ২:২৯)। পৌল নিশ্চিত থাকতে চান যে, ফিলিপীয়রা যেন কারাবন্দি পৌলকে নিয়ে উদ্বিগ্ন না হয়। পৌল ফিলিপীয়দের আরও বলেন যে, তারা যেন ইপাফ্রদীতকে মহিমান্বিত করে, কারণ তিনি যীশুর দৃষ্টান্ত অনুসরণ করেন (ফিলিপীয় ২:৬-১১, ৩০; তুলনা করুন, লূক ২২:২৫-২৭)। ‘মহিমান্বিত’ শব্দের মূল গ্রিক শব্দটি নূতন নিয়মে মাত্র কয়েক বার ব্যবহৃত হয়েছে: (১) রোমীয় সেনার ক্ষেত্রে (লূক ৭:২); (২) একটি ভোজের অতিথিদের ক্ষেত্রে (লূক ১৪:৮); এবং (৩) যীশুর ক্ষেত্রে (১ পিতর ২:৪, ৬)। এই স্বতন্ত্র দলটিতে ইপাফ্রদীত যুক্ত হলেন। তিনি সর্বান্তঃকরণে সদাপ্রভুর সেবা করেছেন।