---
title:  তীমথি একজন ভালো মানুষের পরিচয় দেন
date:   28/01/2026
---

পৌল ইতোমধ্যে বলেছেন যে, ফিলিপীয়দের প্রতি পত্রটি প্রেরণ করতে তীমথি তাকে সাহায্য করেছেন (ফিলিপীয় ১:১)। এখন পৌল বলছেন যে, তীমথি তাকে তার কাজে যথেষ্ট সাহায্য করেছিলেন। তীমথি যীশুর সুসমাচার বিভিন্ন নগরী ও বিভিন্ন স্থানে নিয়ে যান (১ তীমথিয় ৪:৫)। পৌল তীমথিকে মাকিদনিয়ায় পাঠান (১ থিষলনীকীয় ৩:২; তুলনা করুন, প্রেরিত ১৮:৫; ১৯:২২)। এছাড়া, পৌল তীমথিকে অনেক বার করিন্থে পাঠান (১ করিন্থীয় ১৬:১০)। তীমথি করিন্থে পৌল ও শীলের সঙ্গে কাজ করেছেন (১ থিষলনীকীয় ১:১; ২ থিষলনীকীয় ১:১)। পরে, তীমথি পৌল ও শীলের সঙ্গে ইফিষে কাজ করেন। পৌল বলেন, “কারণ আমার কাছে এমন সমপ্রাণ কেহই নাই যে, প্রকৃতরূপে তোমাদের বিষয় চিন্তা করিবে” (ফিলিপীয় ২:২০)। বিভিন্ন সময়ে তীমথি পৌলের প্রতিরূপ ছিলেন। তীমথি যীশুকে ভালোবাসতেন। লোকদের সঙ্গে সুসমাচার সহভাগ করার জন্য তিনি কঠোর শ্রম দিয়েছেন। তীমথি ফিলিপীয়দের ব্যাপারে যত্নশীল ছিলেন।

`আপনি কেন মনে করেন যে, পৌল কেন তীমথির বিষয়ে অনেক ভালো কথা বলছেন? উত্তরের জন্য ফিলিপীয় ২:১৯-২৩ পদ পড়ুন। পৌল তার বিষয়ে কি বলছেন? উত্তরের জন্য ১ করিন্থীয় ৪:১৭ ও ২ তীমথিয় ১:৫ পদ পড়ুন।`

পৌল বলেন, “কিন্তু তোমরা ইঁহার পক্ষে এই প্রমাণ জ্ঞাত আছ যে, পিতার সহিত সন্তান যেমন, আমার সহিত ইনি তেমনি সুসমাচারের নিমিত্ত দাস্যকর্ম করিয়াছেন” (ফিলিপীয় ২:২২)। তীমথি পৌলকে দেখিয়েছেন যে, তিনি এমন একজন ব্যক্তি যার উপরে পৌল আস্থা রাখতে পারেন। পৌল দেখিয়েছেন যে, তীমথি বহু বার কতটা পরিশ্রম করেছেন! সুতরাং, পৌল জানেন যে, তিনি তীমথির উপর নির্ভর করতে পারেন (২ করিন্থীয় ২:৯; ৯:১৩)।

জীবনের কঠিন সময়গুলো একটি পরীক্ষার তুল্য। এই অভিজ্ঞতাগুলো অন্য লোকদের দেখায় যে, আমরা আসলে কে বা কারা এবং আমাদের অন্তরে কী আছে। ঈলেন জি হোয়াইট বলেন, “আমরা সেই সব অভিজ্ঞতার মুখোমুখি হব যা পরীক্ষার সমতুল্য। কিছু কিছু অভিজ্ঞতা আমাদের রাগাবে কিংবা হতাশ করবে। কিন্তু, আমরা রাগ হব না। যখন আমরা ক্ষমা ও প্রেমের একটি আত্মা নিয়ে আচরণ করব, তখন আমরা আত্মায় যীশুর মত হব। সুতরাং, লোকেরা যখন আমাদের তিরষ্কার করে কিংবা আমাদের আঘাত করে, তখন আমরা রাগে ফেটে পড়ব না কিংবা নিরাশ হব না। আমরা অবশ্যই প্রেমের শব্দ দ্বারা তাদের উত্তর দেব। যারা আমাদের প্রতি নিষ্ঠুর, তাদেরকে আমরা অবশ্যই প্রেম প্রদর্শন করব। তাহলে, আমরা প্রত্যেককে দেখাতে পারব যে, আমাদের অন্তরে যীশুর আত্মা বাস করেন।” —টেস্টিমনিস ফর দ্যা চার্চ, খণ্ড: ৫, পৃষ্ঠা: ৩৪৪।

`এমন কতগুলো বিষয় নিয়ে ভাবুন যা আপনাকে কষ্ট কিংবা ব্যথা দেয়। আপনি কি রাগ করেছিলেন? কিংবা, আপনি কি ধৈর্যশীল ও ফুরফুরে ছিলেন? কঠিন অভিজ্ঞতাগুলো কীভাবে আপনাকে যীশুর ন্যায় জীবন যাপন করতে শিক্ষা দিতে পারে?`