---
title:  রাতের উজ্জ্বল তারা
date:   24/01/2026
---

### শাস্ত্রপাঠ
ফিলিপীয় ২:১২, ১৩; ২:১৫, ১৬; ২:১৭; ২ তীমথিয় ১:৫।

> <p>মুখস্থপদ</p>
> “তোমরা বচসা ও তর্কবিতর্ক বিনা সমস্ত কার্য কর, যেন তোমরা অনিন্দনীয় ও অমায়িক হও, এই কালের সেই কুটিল ও বিপথগামী লোকদের মধ্যে ঈশ্বরের নিষ্কলঙ্ক সন্তান হও, যাহাদের মধ্যে তোমরা জগতে জ্যোতির্গণের ন্যায় প্রকাশ পাইতেছ, জীবনের বাক্য ধরিয়া রহিয়াছ” (ফিলিপীয় ২:১৪, ১৫)।

ঈশ্বর ইব্রীয়দের তাঁর ব্যবস্থা মান্য করতে বলেন: “অতএব তোমরা সেই সমস্ত মান্য করিও ও পালন করিও; কেননা জাতি সকলের সমক্ষে তাহাই তোমাদের জ্ঞান ও বুদ্ধিস্বরূপ হইবে; এই সকল বিধি শুনিয়া তাহারা বলিবে, ‘সত্যই, এই মহাজাতি জ্ঞানবান ও বুদ্ধিমান লোক’” (দ্বিতীয় বিবরণ ৪:৬)।

সহস্রাধিক বছর পর, যীশু বলেন, “তোমরা জগতের দীপ্তি; পর্বতের উপরে স্থিত নগর গুপ্ত থাকিতে পারে না” (মথি ৫:১৪)। কীভাবে আমরা ঈশ্বরের আলোস্বরূপ হতে পারি? আমাদের প্রতিদিন যীশুর সঙ্গে জীবন যাপন করতে হবে। তিনি “সকল মনুষ্যকে দীপ্তি দেন” (যোহন ১:৯)। এছাড়া, যোহন ৮:১২ ও ফিলিপীয় ২:৯-১১ পদ পড়ুন।

যীশু তাঁর আলো প্রত্যেককে দেন। কিন্তু আমাদের জীবন প্রথমে তাঁকে দিতে হবে। সে কারণে, ফিলিপীয়দের কাছে পৌলের লেখা পত্রটি বর্তমান সময়ে আমাদের কাছেও অত্যন্ত গুরুত্বপূর্ণ।