---
title:  একটি জীবন্ত যজ্ঞবলি
date:   27/01/2026
---

`পড়ুন, ফিলিপীয় ২:১৭; ২ তীমথিয় ৪:৬; রোমীয় ১২:১, ২; এবং ১ করিন্থীয় ১১:১। এই পদগুলো আমাদের কি শিক্ষা দেয়?`

পৌল ইতোমধ্যে বলেছেন যে, তিনি যীশুর জন্য মরতে ভয় পান না (ফিলিপীয় ১:২০-২৩)। এখন পৌল বলছেন, “কিন্তু তোমাদের বিশ্বাসের যজ্ঞে ও সেবায় যদি আমি পেয় নৈবেদ্যরূপে সেচিতও হই, তথাপি আনন্দ করিতেছি, আর তোমাদের সকলের সঙ্গে আনন্দ করিতেছি” (ফিলিপীয় ২:১৭)। পুরাতন নিয়মের যুগে উৎসর্গীকৃত তরল থেকে এই প্রতীক আসছে। ঈশ্বরের লোকেরা ঈশ্বরের উদ্দেশ্যে তেল, দ্রাক্ষারস, কিংবা জল ঢেলেছে (পড়ুন, আদি ৩৫:১৪; যাত্রা ২৯:৪০; এবং ২ শমূয়েল ২৩:১৫-১৭)। এই উৎসর্গটি আমাদেরকে নূতন নিয়মে বর্ণীত মরিয়মের উৎসর্গের কথা স্মরণ করিয়ে দেন। মরিয়ম যীশুর মাথায় ও পায়ে দামী সুগন্ধি ঢেলেছিলেন (মার্ক ১৪:৩-৯; যোহন ১২:৩)। নিঃসন্দেহে, মরিয়মের উপহার বাস্তবে একটি তরল পানীয়ের উৎসর্গ ছিল না। কিন্তু তার উপহার দেখায় যে, তিনি যীশুকে কতটা ভালবাসেন। সুতরাং, মরিয়মের উপহার হচ্ছে, আমাদের পাপের জন্য ক্রুশের উপরে যীশুর আত্মবলির একটি চমৎকার প্রতীক।

পৌল মেনে নিচ্ছে যে, ঈশ্বরের পক্ষে কাজ করতে গিয়ে তিনি হয়ত মারা পড়তে পারেন। একটি বিশেষ যজ্ঞবলি হিসেবে, পৌল ঈশ্বরের জন্য তার জীবন দিচ্ছেন। পুরাতন নিয়মের যুগে, ঈশ্বরের লোকেরা একটি তরল (কিংবা পানীয়) যজ্ঞবলির দ্বারা তাদের উপহার দিয়েছে (পড়ুন, গণনা ১৫:১-১০; ২৮:১-১৫)। সুতরাং, পৌলের জীবন হচ্ছে একটি তরল যজ্ঞবলির তুল্য যা ফিলিপীয়দের প্রস্তুতকৃত উপহারের সঙ্গে যুক্ত হবে। ঈশ্বরের প্রতি তাদের উপহার হল তাদের জীবন। ফিলিপীয়রা তাদের গোটা জীবন তাঁর সেবায় প্রদান করেছে। তারা জীবন্ত যজ্ঞবলির সমতুল্য (রোমীয় ১২:১)।

আদি খ্রীষ্টিয়ানরা ঘরে ঘরে গিয়েছিলেন এবং তাদের বিশ্বাস সহভাগ করেছিলেন (প্রেরিত ৫:৪২)। তারা প্রত্যেক আগ্রহী শ্রোতার সঙ্গে সুসমাচার সহভাগ করেছেন। তারা লোকদেরকে তাদের ঘরে বাইবেল আলোচনার আমন্ত্রণ জানিয়েছেন (প্রেরিত ১২:১২; ১ করিন্থীয় ১৬:১৯; কলসীয় ৪:১৫; ফিলীমন ১:১, ২)। তারা তাদের বিশ্বাসের পক্ষে বাইবেল থেকে কারণ দর্শিয়েছেন (প্রেরিত ১৭:১১; ১৮:২৬; ১ পিতর ৩:১৫)। আমাদের অ্যাড্ভেন্টিস্ট অগ্রদূতেরা একই কাজ করেছিলেন। অগ্রদূতেরা আশায় থাকেনি যে, এই সব কাজ পালক-পুরোহিতেরা করবে। তারা তাদের প্রতিবেশিদের সঙ্গে সুসমাচার সহভাগ করেছেন। তারা তাদের বিশ্বাস সহভাগ করেছেন। তারা বাইবেল শিক্ষা দিয়েছে। তারা লোকদের প্রস্তুত করে রেখেছেন, যেন পুরোহিতেরা ফিরে এসে তাদের বাপ্তিস্ম দিতে পারেন। সংক্ষেপে, অগ্রদূতেরা জীবন্ত যজ্ঞবলি স্বরূপ ছিলেন। আমরা কি তাদের কর্মকাণ্ড অনুকরণ করতে পারি না?