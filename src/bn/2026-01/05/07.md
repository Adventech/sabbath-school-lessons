---
title:  অতিরিক্ত আলোচনা
date:   30/01/2026
---

“সময় শীঘ্রই ঘনিয়ে আসবে যখন ঈশ্বর প্রত্যেক ব্যক্তিকে চূড়ান্ত পরীক্ষা দিবেন। লোকদেরকে পশুর ছাপ ধারণের জন্য চাপ দেওয়া হবে। দুর্বল লোকেরা চাপ প্রদানকারী নেতাদের বশ্যতা মেনে নিয়ে ছাপ ধারণ করবে। ধীরে ধীরে, এই দলের লোকেরা মানবীয় ধারণা ও নীতি অনুসরণ করবে। এই একই দলের লোকেরা নিন্দা, কারাগার ও মৃত্যুর ভয়ে ভীত থাকবে। সুতরাং, তারা সহজেই পশুর ছাপ গ্রহণ করবে...।

“একই সময়ে, আমরা দেখতে পাব যে, কে বা কারা আসলে যীশুর সেবা করছে। যীশুর সত্যিকারের অনুসারীরা তাঁর সঙ্গে দাঁড়াবে। অনুসারীদের মধ্যে অনেকে হয়ত ঈশ্বরের পক্ষে দাঁড়াতে অতীতে ভীত ছিল। তাদের যথেষ্ট সাহস ছিল না। কিন্তু এখন তারা ঘোষণা দেবে যে, তারা যীশুর পক্ষে এবং তাঁর সত্যের পক্ষে আছেন। সব থেকে দুর্বল ও ভীত সভ্য কিংবা সভ্যাটি দায়ূদ রাজার ন্যায় সাহসী হয়ে উঠবে। এই সভ্য-সভ্যারা সর্বান্তঃকরণে ঈশ্বরের সেবা করবে। ঈশ্বরের লোকদের জন্য সব থেকে বড় বিষয় হল, তারা রাতের উজ্জ্বল তারার ন্যায় জ্বলবে। শয়তান তাদের আক্রমণ ও আঘাত করবে। কিন্তু যীশুর নামে, ঈশ্বরের বিশ্বস্ত লোকেরা তা প্রতিহত করে বিজয়ী হবে।” —ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৫, পৃষ্ঠা: ৮১, ৮২।

**আলোচ্য প্রশ্নাবলী:**

`যারা “ধীরে ধীরে...মানুষের ধ্যান-ধারণা ও নীতিমালা অনুসরণ করেছে,” তাদের বিষয়ে উপরের উদ্ধৃতিটি নিয়ে চিন্তা করুন। আপনার কি মনে হয়, এই লোকেরা কোন্ মানবীয় ধারণা ও নীতিমালা অনুসরণ করবে? এই সতর্কবার্তার মাঝে কীভাবে সমগ্র মণ্ডলী অন্তর্ভুক্ত?`

`ঈশ্বর বলেন, “কেননা যাহারা আমাকে গৌরবান্বিত করে, তাহাদিগকে আমি গৌরবান্বিত করিব” (১ শমূয়েল ২:২০)। কীভাবে আমরা ঈশ্বরকে গৌরবান্বিত করি? ঈশ্বরকে গৌরাবান্বিত করা মানে কি তাঁর মহিমা কিংবা প্রশংসা করা (প্রকাশিত ১৪:৭)? আপনার উত্তর ব্যাখ্যা করুন।`

`পৌল লেখেন, “তোমরা সর্বদা যেমন আজ্ঞাবহ হইয়া আসিতেছ, তেমনি আমার সাক্ষাতে যেরূপ কেবল সেইরূপ নয়, বরং এখন আরও অধিকতররূপে আমার অসাক্ষাতে, সভয়ে ও সকম্প আপন আপন পরিত্রাণ সমপন্ন কর” (ফিলিপীয় ২:১২)। ঈশ্বরের পক্ষে জীবন যাপন করা মানে কি আমাদের সৎকর্মের দ্বারা তাঁর প্রেম ও ক্ষমা অর্জনের চেষ্টা করা?`