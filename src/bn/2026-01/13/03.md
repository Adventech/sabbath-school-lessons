---
title:  সংযুক্ত থাকা
date:   23/03/2026
---

বর্তমানে, সংযুক্ত থাকার জন্য আমাদের ইন্টারনেট, ফোন ও কম্পিউটর আছে। সেহেতু আমাদের পক্ষে এটা কল্পনা করা কঠিন যে, পৌল কীভাবে মণ্ডলীর সভ্যসভ্যাদের সাহায্য করেছিলেন যেন তারা তাদের স্থানীয় মণ্ডলীগুলোকে একটি বৃহৎ অঙ্গ হিসেবে মনে করতে পারে।

`পৌল বিভিন্ন মণ্ডলীতে বাইবেল কর্মিদের পাঠান। বাইবেল কর্মিরা পৌলের কাছ থেকে বার্তা বা সংবাদ নিয়ে যেতেন। পরে, তারা মণ্ডলীগুলো থেকে বার্তা নিয়ে আবার পৌলের কাছে ফেরৎ আসতেন (কলসীয় ৪:৭-৯)। অন্য আর কি কি উপায়ে পৌল মণ্ডলীর সভ্য-সভ্যাদের সংযুক্ত থাকতে অনুপ্রাণিত করতেন? পৌল কি শুভেচ্ছা-বাণী পাঠাতেন? সেই শুভেচ্ছা-বাণীটি কি বার্তা বহন করত? উত্তরের জন্য কলসীয় ৪:১০, ১১ পদ পড়ুন।`

এই বার্তাগুলোর দ্বারা, পৌল মণ্ডলীর সভ্য-সভ্যাদের মাঝে সংযোগ স্থাপন করতেন এবং পরস্পরকে সংযুক্ত রাখেন। পৌল তার সহকর্মীদের বিষয়ে সংবাদ সহভাগ করেন। এই পদগুলো থেকে আমরা জানতে পারি যে, মার্ক ছিলেন বার্ণবার কাকাতো ভাই (কাজিন)। মার্ক হয়ত কলসীয়তে গিয়েছিলেন। পৌল মার্ককে ভ্রমণের সুযোগ দিয়েছিলেন। আরিষ্টার্খ পৌলের সঙ্গে কারাগারে ছিলেন। তারা উভয়ই যীশুর সৈনিক১১৭ ছিলেন। তারা পোশাকের ন্যায় ঈশ্বরের যুদ্ধাস্ত্র পরিহিত ছিলেন (ইফিষীয় ৬:১০, ১১)। পৌল ও আরিষ্টার্খ শয়তানের শক্তি থেকে পালাতে লোকদের একত্রে সাহায্য করতেন। পরে, তারা এই লোকদের ঈশ্বরের রাজ্যের সেবা করতে শিক্ষা দেন (২ তীমথিয় ২:১৪ পদ পড়ুন)। পৌল যুষ্টের প্রশংসাও করেন। ঈশ্বরের কর্মক্ষেত্রে যুষ্ট হলেন এমন একজন যার উপর লোকেরা আস্থা রাখতে পারে। যীশুর সুসমাচার সহভাগ করার ব্যাপারে তারা যুষ্টের উপর নির্ভর করতে পারে।

লোকেরা আরও বলে যে, আরিষ্টার্খ, মার্ক ও যুষ্ট হলেন যিহূদী খ্রীষ্টিয়ান। পরে, পৌল তিন জন অ-যিহূদীর বিষয় বলেন: ইপাফ্রা, লূক ও দীমা (কলসীয় ৪:১২-১৪)। হ্যাঁ, মণ্ডলীতে যিহূদী খ্রীষ্টিয়ান ও অ-যিহূদী খ্রীষ্টিয়ানদের মধ্যে কিছু সমস্যা ছিল। কিন্তু পৌল আমাদের দেখান যে, এই যিহূদী ও অ-যিহূদীরা শান্তিতে একত্রে কাজ করেছেন। পৌল দুঃখিতও ছিলেন যে, অনেক যিহূদী তার সঙ্গে কাজে যুক্ত হয়নি। সে সময়ে, যোহন মার্ক পৌলের সঙ্গে ছিলেন। কিছু বছর আগে, যোহন মার্ক ও বার্ণবা সুসমাচার প্রচারের যাত্রায় পৌলকে ছেড়ে গিয়েছিলেন (প্রেরিত ১৩:১৩)। কিন্তু পৌল এখন মার্কের প্রতি প্রচুর আস্থাশীল। যোহন মার্ক পৌলকে আশা দিচ্ছেন (প্রেরিত ১৫:৩৬-৪০)।

ঈশ্বরের মণ্ডলীতে শান্তি নষ্ট করার জন্য শয়তান সক্রিয়। যেমনিভাবে আমাদের মণ্ডলী বিশ্বব্যপী বৃদ্ধি পাচ্ছে, অধিকন্তু মণ্ডলী বিভিন্নভাবে পরিবর্তিত হচ্ছে। এই পরিবর্তন চলাকালে, শয়তান মণ্ডলীকে আক্রমণ করছে এবং বিভিন্নভাবে শান্তি নষ্ট করার চেষ্টা করছে; আর, বিষয়টি আমাদের সকলকে আহত করছে।