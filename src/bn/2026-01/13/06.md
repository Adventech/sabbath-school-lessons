---
title:  লায়দিকেয়া মণ্ডলীর জন্য একটি বার্তা
date:   26/03/2026
---

`কলসীয় ৪:১৬-১৮ পদ পড়ুন; পদের সঙ্গে, কলসীয় ২:১-৩। প্রকাশিত বাক্য ৩:১৪-২২ পদে লায়দিকেয়ার প্রতি যীশুর বার্তার বিষয় নিয়ে খানিকটা চিন্তা করুন। (গতকালের পাঠটি পড়ুন।) পৌল জানতে চেয়েছেন যে, কলসীয় মণ্ডলীর প্রতি তার পত্রটি লায়দিকেয়াদেরও পড়তে হবে। উভয় মণ্ডলীর জন্য পৌলের উপদেশ গুরুত্বপূর্ণ কেন?`

ঈশ্বরের লোকদের ইতিহাসে একই সমস্যা বারবার সংঘটিত হয়। ভাববাদীরা ইস্রায়েলকে মিথ্যা দেবতাদের ভজনা করার ব্যাপারে সাবধান করেছিলেন। ভাববাদীরা ছিলেন ঈশ্বরের বিশেষ বার্তাবাহক। ভাববাদীরা ইস্রায়েলকে যথা সময়ের পূর্বে তাদের পাপ স্বীকার করতে এবং মিথ্যা দেবতাদের পরিহার করতে বলেন। যিশাইয় লোকদেরকে ঈশ্বরের কাছে ক্ষমা চাইতে বলেন (যিশাইয় ১:২১; ১:১৬-২০)। যোহন বাপ্তাইজক (মথি ৩:২, ৮-১০) ও যীশু (মথি ৪:১৭; ১২:৩৩-৩৭) উভয়ই ইস্রায়েল পাপকাজ বন্ধ করতে এবং ঈশ্বরের সেবা করতে বলেন। যীশুর শিষ্যরাও একই বার্তা প্রচার করেছিলেন (প্রেরিত ২:৩৮; ৩:১৯; ১৭:৩০; ২ করিন্থীয় ৭:৯, ১০)।

`উল্লিখিত পদগুলো পরস্পর তুলনা করুন: যিশাইয় ৬০:১-৩ পদের সঙ্গে প্রকাশিত ১৮:১-৪ পদ; এবং যিশাইয় ৬২:১-৫ পদের সঙ্গে প্রকাশিত ১৯:৭, ৮ পদ। এই দুটি পুস্তকের মধ্যে কি কি বিষয়ে সঙ্গতি রয়েছে?`

ঈশ্বর স্বর্গ ও পৃথিবী যুক্ত করবেন। কিন্তু ভালো ও মন্দের মধ্যকার মহাসংঘর্ষের কারণে ঈশ্বর এই কাজ অবশ্যই ভিন্ন ভিন্ন ভাগে করেন:

১. ক্রুশ: কলভেরীতে শয়তান স্বর্গদূতের মনে তার প্রতি থাকা সমস্ত প্রেম হারিয়েছে (যোহন ১২:৩১)।
২. স্বর্গে আমাদের জন্য যীশুর কাজ: স্বর্গে যীশু আমাদের মহা-যাজক হিসেবে কাজ করছেন। যীশু আমাদের জন্য সাহায্য চাইতে ঈশ্বরের কাছে যান। যীশুর কারণে “তিনি আপন ইচ্ছা সাধনার্থে তোমাদিগকে সমস্ত উত্তম বিষয়ে পরিপক্ব করুন, আপনার দৃষ্টিতে যাহা প্রীতিজনক, তাহা আমাদের অন্তরে, যীশু খ্রীষ্ট দ্বারা, সমপন্ন করুন; যুগে যুগে তাঁহার মহিমা হউক। আমেন” (ইব্রীয় ১৩:২১)।
৩. স্বর্গে ১০০০ বছর: দ্বিতীয় আগমনের পর আমরা ১০০০ বছর স্বর্গে যাপন করব। সেই সময়ে, যীশু বিচারকর্তা ঈশ্বরের বিষয়ে আমাদের সকল প্রশ্নের উত্তর দেবেন। পরে, পাপ ও সকল পাপী চিরন্তন অগ্নির হ্রদে বিনষ্ট হবে। এই অগ্নি গোটা পৃথিবীকে পরিষ্কার করবে (প্রকাশিত ২১:৮)।
৪. পাপের পরিসমাপ্তি: পাপ যখন সাফ হবে, তখন ঈশ্বর চ‚ড়ান্তভাবে স্বর্গ ও পৃ থিবীকে একত্রে সংযুক্ত করবেন।