---
title:  ঈশ্বরের জন্য জীবনযাপন
date:   25/03/2026
---

`কলসীয় ৪:১৪, ১৫ এবং ২ তীমথিয় ৪:১০, ১১ পদ পড়ুন। দীমা অপেক্ষা লূক কতটা ভিন্ন, এবং কেন তিনি ভিন্ন?`

যোহন আমাদের বলেন, “তোমরা জগৎকে প্রেম করিও না, জগতীস্থ বিষয় সকলও প্রেম করিও না। কেহ যদি জগৎকে প্রেম করে, তবে পিতার প্রেম তাহার অন্তরে নাই” (১ যোহন ২:১৫)। যীশুর জন্য লূকের ভালোবাসা লূককে পৌলের জীবনের পরিসমাপ্তি পর্যন্ত পৌলের প্রতি অনুগত রেখেছে। কিন্তু দীমা নয়। দীমা স্বর্গের প্রতি প্রেম অপেক্ষা এই জীবনের বিষয়বস্তুকে অধিক ভালোবেসেছেন।

**উল্লিখিত পদগুলো পড়ুন। যেমনিভাবে আমরা যীশুর প্রত্যাবর্তনের অপেক্ষায় আছি, এই পদগুলো আমাদের কি উপদেশ দিচ্ছে?**

`মার্ক ১৩:৩২-২৭`

`তীত ২:১১-১৪`

`২ পিতর ৩:১০-১৪`

যীশুর ও তাঁর শিষ্যরা বিভিন্ন সময়ে আমাদের জেগে থাকতে ও সতর্ক থাকতে বলেছেন। যীশুর প্রত্যাবর্তনের জন্য আমাদের অবশ্যই সব সময় প্রস্তুত থাকতে হবে। তাহলে আমাদের হতবাক হতে হবে না। পরিতাপের বিষয় হল, বহুলোক যীশুর অনুসারীদের ন্যায় হবে। যীশু তাদের জেগে থাকতে ও প্রার্থনা করতে বলেছিলেন (মার্ক ১৪:৩৮)। কিন্তু অনেক লোক ঈশ্বরের কথামত প্রস্তুত থাকবে না। আপনার অন্তরে কে কিংবা কি আছে? এই প্রশ্নের উত্তর আমাদের বলে দেবে যে, আমরা দ্বিতীয় আগমনের জন্য প্রস্তুত নাকি প্রস্তত না। আমরা দুই প্রভুর সেবা করতে পারি না। আমাদের অবশ্যই সিদ্ধান্ত নিতে হবে: যীশুকে কিংবা শয়তানকে।

লায়দিকেয়া মণ্ডলীর প্রতি যীশুর বার্তা আমাদের জানায় যে, প্রস্তুত হবার জন্য আমাদের কি করতে হবে (প্রকাশিত ৩:১৪-২২)। প্রথমে, আমাদের পাপ স্বীকার করতে হবে। দ্বিতীয়ত, যীশুর জন্য আমাদের হৃদয় খুলে দিতে হবে। আমাদের জীবনের উপরে যীশুকে পূর্ণ নিয়ন্ত্রণ দিতে হবে। তৃতীয়ত, যীশুর কাছে আমাদের অবশ্যই বিশ্বাস ও প্রেম দাবী করতে হবে। এই বিশ্বাস ও প্রেম সেই স্বর্ণের তুল্য যা উত্তপ্ত আগুনে পরিশুদ্ধ হয়। আপনি যখন উচ্চতাপে স্বর্ণ পোড়ান, তখন সকল খাদ (ময়লা) দূর হয়ে যায়। পরে, স্বর্ণ খাঁটি হয়। আগুন হচ্ছে আমাদের জীবনের সকল সঙ্কট ও সকল পরীক্ষার একটি প্রতীক। এই পরীক্ষাগুলো আমাদের পাপের বিরুদ্ধে লড়াই করতে সাহায্য করে, এবং আমাদের হৃদয় থেকে পাপ দূর করে।