---
title:  যীশুতে সিদ্ধ ও পরিপক্ব হোন
date:   24/03/2026
---

ঈশ্বরের পক্ষে পৌলের জীবন ও কাজ দেখিয়েছে যে, তার একটি পরিকল্পনা ছিল (ফিলিপীয় ৩:১৩, ১৪ পদ পড়ুন)। পৌলের সহকর্মিদের এবং যীশুর অনুসারীদের এই পরিকল্পনা ছিল। তারা রোম সাম্রাজ্যের এবং বিভিন্ন জায়গার প্রতিটি স্থানে যীশুর সুসমাচার সহভাগের পরিকল্পনা করেছে, এবং এই কাজ তারা দ্রুত করার পরিকল্পনা করেছে (কলসীয় ১:২৩)। অদ্য, আমাদেরও একই শক্তি ও উদ্যম নিয়ে কাজ করতে হবে।

`কলসীয় ৪:১২, ১৩ পদ পড়ুন। এই পদগুলোয় আমরা কি বিষয় সম্পর্কে পাঠ করি?`

যেমনিভাবে আমরা পূর্ববর্তী একটি পাঠে দেখেছিলাম, ইপাফ্রা কলসীয়দের কাছে সুসমাচার প্রচার করতে গিয়েছিলেন। তিনি হয়ত লায়দিকেয়া ও হিয়ারাপলির কাছাকাছি শহরগুলো ভ্রমণ করেছিলেন (১ম পাঠ পড়ুন)। নিঃসন্দেহে, এই নগরগুলোতে অবস্থিত মণ্ডলীগুলোর জন্য ইপাফ্রার শুভেচ্ছা ও প্রার্থনা তাদেরকে আশায় পূর্ণ করেছিল। পৌল মণ্ডলীগুলোকে বলেন যে, “ইপাফ্রা তোমাদিগকে মঙ্গলবাদ করিতেছেন, তিনি ত তোমাদেরই এক জন, খ্রীষ্ট যীশুর দাস; তিনি সতত প্রার্থনায় তোমাদের পক্ষে মল্লযুদ্ধ করিতেছেন, যেন তোমরা ঈশ্বরের সমস্ত ইচ্ছাতে সিদ্ধ ও কৃতনিশ্চয় হইয়া দাঁড়াইয়া থাক” (কলসীয় ৪:১২)। আসুন, এই প্রার্থনার বিভিন্ন অংশগুলো আরও বেশি গুরুত্ব দিয়ে দেখি।

‘দাঁড়াইয়া থাক।’ কথাটির মানে হল অটল দাঁড়িয়ে থাকা এবং বিশ্বাসের নড়চড় হতে না দেওয়া। আমরা সেটা করতে পারি, যদি কিনা আমরা কেবল বাইবেল জানি এবং যীশুর সুসমাচারে আস্থা রাখি (কলসীয় ১:২৩)। শয়তানের বিরুদ্ধে লড়াইয়ের কথা বলতে গিয়ে এবং যীশুর সুসমাচার সম্পর্কে বলতে গিয়ে পৌল ‘দাঁড়িয়ে থাকা’ শব্দটি বহুবার ব্যবহার করেন (ইফিষীয় ৬:১১)। আমাদের অবশ্যই পোশাকের ন্যায় ঈশ্বরের যুদ্ধবস্ত্র পরিধান করতে হবে। তাহলে আমরা দিয়াবলের বিরুদ্ধে এবং তার বাহিনীর বিরুদ্ধে সবল দাঁড়িয়ে থাকতে পারি (ইফিষীয় ৬:১০-১৮; তুলনা করুন, ২ তীমথিয় ২:১৯)।

‘ইচ্ছাতে সিদ্ধ।’ ‘সিদ্ধ’ কথাটির অর্থ হল ঈশ্বরের পবিত্র প্রেম প্রদর্শন। এই একই প্রেম যীশুকে আমাদের জন্য মরতে ক্রুশের দিকে নিয়ে যায় (মথি ৫:৪৪, ৪৮)।

‘কৃতনিশ্চয় হইয়া।’ ‘কৃতনিশ্চয়’ কথাটি আমাদের দেখায় যে, ঈশ্বর চান আমরা যেন পরিপূর্ণভাবে জানি। অব্রাহাম পুরোপুরিভাবে মেনে নিয়েছিলেন যে, ঈশ্বর তাঁর প্রতিজ্ঞা রাখবেন (রোমীয় ৪:২১)। সদাপ্রভু পৌলকে শক্তিমন্ত করেছিলেন, যেন পৌল সম্পূর্ণরূপে সুসমাচার প্রচার করতে পারেন (২ তীমথিয় ৪:১৭)।

‘ঈশ্বরের সমস্ত ইচ্ছাতে।’ ‘সমস্ত’ কথাটি আমাদের দেখায় যে, পৌল ও ইপাফ্রা চেয়েছিলেন কলসীয়রা আমাদের জীবনের জন্য ঈশ্বরের সকল পরিকল্পনা জানুক।তাহলে তারা ঈশ্বরকে সম্মান করবে এবং সর্ব বিষয়ে তাঁকে সন্তুষ্ট করবে (কলসীয় ১:৯, ১০)।