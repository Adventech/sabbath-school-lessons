---
title:  অতিরিক্ত আলোচনা
date:   27/03/2026
---

“যখন একটি আত্মা স্বেচ্ছায় আপনাকে খ্রীষ্টের কাছে সমর্পণ করে, একটি নূতন শক্তি আসিয়া নূতন হৃদয়কে দখল করে। একটি পরিবর্তন সাধিত হয় যাহা মনুষ্য কখনও আপনার নিমিত্ত সাধন করিতে পারে না। ইহা হইতেছে একটি

অতিপ্রাকৃতিক কার্য যাহা মানব প্রকৃতিতে একটি অতিপ্রাকৃতিক উপাদান আনয়ন করিয়া থাকে। যে হৃদয় খ্রীষ্টের নিকট সমর্পিত, তাহা খ্রীষ্টের নিজস্ব দুর্গস্বরূপ হয়, যাহা তিনি এক বিদ্রোহাচারী জগতে স্থাপন করেন, আর তিনি ইচ্ছা করেন যে, এই হৃদয়ে তাঁহার স্বীয় কর্তৃত্ব ব্যক্তিরেকে অন্য কোন কর্তৃত্ব জানা থাকিবে না। যে হৃদয় এইভাবে স্বর্গীয় শক্তিসমূহের দখলে থাকে, শয়তানের বেপরোয়া হামলাসমূহের মুখে তাহা অজেয় কিন্তু আমরা যতক্ষণ পর্যন্ত না আপনাদিগকে খ্রীষ্টের নিয়ন্ত্রণাধীনে সমর্পণ করি, ততক্ষণ আমরা মন্দ সত্ত্বা দ্বারা নিয়ন্ত্রিত হইব। জগতের উপরে আধিপত্য লাভের নিমিত্ত যে দুই মহাশক্তি পরস্পরের সহিত প্রতিযোগিতায় লিপ্ত, আমাদিগকে অপরিহার্যরূপে উহার একটি অথবা অন্যটির নিয়ন্ত্রণাধীনে থাকিতে হইবে। অন্ধকারের রাজ্যের বশীভূত হইবার নিমিত্ত, ইচ্ছাকৃতভাবে ইহার পরিচর্যা মনোনয়ন করিবার আমাদের প্রয়োজন নাই। আমাদিগকে কেবলমাত্র দীপ্তির রাজ্যের প্রতি আনুগত্য প্রদর্শন অবহেলা করিতে হইবে। যদি আমরা স্বর্গীয় বাহিনীর সহিত সহযোগিতা না করি তাহা হইলে শয়তান আসিয়া আমাদের হৃদয় সিংহাসন দখল করিবে এবং ইহাকে তাহার বাসস্থান করিবে। মন্দের বিরুদ্ধে একমাত্র প্রতিরোধ ব্যবস্থা হইতেছে, খ্রীষ্টের ধার্মিকতার বিশ্বাসের মাধ্যমে হৃদয়ে খ্রীষ্টের অন্তর্বাস। আমরা যতক্ষণ পর্যন্ত না ঈশ্বরের সহিত অবিচ্ছেদ্য রূপে সংযুক্ত হই ততক্ষণ পর্যন্ত আমরা কখনও স্বার্থ-প্রেম, স্বার্থ-চরিতার্থতা এবং পাপের প্রলোভন জনিত অপবিত্র প্রভাবসমূহের প্রতিরোধ করিতে পারি না। আমরা অনেক মন্দ-অভ্যাস বর্জন করিতে পারি, ক্ষণিকের জন্য শয়তানের সহিত আমাদের সঙ্গ ছিন্ন করিতে পারি; কিন্তু ঈশ্বরের সহিত এক জীবনদায়ক সংযোগ রক্ষা করা ব্যতীত, তাঁহার কাছে প্রত্যেক মুহুর্তে আপনাদিগকে সমর্পণ করিবার মাধ্যমে আমরা পরাজিত হইব। খ্রীষ্টের সহিত এক ব্যক্তিগত পরিচয় ব্যতীত, এবং এক স্থায়ী অবিরাম যোগসূত্র স্থাপন ব্যতীত, আমরা বিপক্ষের দয়ার বা করুণার পাত্র হইয়া পড়ি, আর পরিণামে তাহারই আদেশ মান্য করি।” -ঈলেন জি হোয়াইট, সর্বযুগের বাসনা, পৃষ্ঠা: ৩৩২, (৩১৯)।

**আলোচ্য প্রশ্নাবলী:**

`উপরে বর্ণীত ঈলেন জি হোয়াইটের উদ্ধৃতিটি আবার পড়ুন। ভালো ও মন্দের মধ্যকার মহাসংঘর্ষে দুটি পক্ষ রয়েছে। আমরা যদি যীশুর পক্ষ না নেই, তাহলে আমরা শয়তানের পক্ষে আছি (লূক ১১:২৩)। আমরা হয়ত এই ধারণা পছন্দ না-ও করতে পারি। কিন্তু, আমরা যেন ঈশ্বরের সত্য গ্রহণ করি, সে জন্য তাঁর সত্যকে জনপ্রিয় করার প্রয়োজন তাঁর নেই। যীশুকে আপনার হৃদয় এবং আপনার স্বাধীন ইচ্ছা কেন অবশ্যই তাঁকে প্রদান করতে হবে, সে ব্যাপারে এই সত্য আপনাকে কি বলে? সেটা করা অত্যন্ত গুরুত্বপূর্ণ কেন?`

`প্রকাশিত ১৪:১৪-১৬ পদ পড়ুন। যীশু স্বর্গে ফিরে যাবার পর, ঈশ্বর তাঁর পবিত্র আত্মাকে মণ্ডলীর উপর বর্ষণ করলেন। পবিত্র আত্মা মণ্ডলীর বৃদ্ধিতে সহায়তা করেছে। পবিত্র আত্মা বর্ষণের এই সময়কে অন্তিম বর্ষণ নামকরণ করা হয়েছে। শেষকালে, ঈশ্বর মণ্ডলীর উপর আবার তাঁর পবিত্র আত্মা বর্ষণ (অন্তিম বর্ষণ) করবেন। পবিত্র আত্মা পৃ থিবীতে ঈশ্বরের কাজ সমাপ্ত করতে মণ্ডলীকে সাহায্য করবেন। প্রকাশিত ১৪:১২ পদ কীভাবে বাইবেলের এই সত্য আমাদের দেখিয়ে দেয়?`