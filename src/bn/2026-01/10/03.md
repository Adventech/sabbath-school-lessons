---
title:  যীশুতে বৃদ্ধিলাভ
date:   02/03/2026
---

কীভাবে খ্রীষ্টিয় জীবন যাপন করতে হবে, সে বিষয়ে কলসীয় পুস্তক বলে: “অতএব খ্রীষ্ট যীশুকে, প্রভুকে, যেমন গ্রহণ করিয়াছ, তেমনি তাঁহাতেই চল” (কলসীয় ২:৬)। যখন আমরা সত্য গ্রহণ করি, তখন আমরা একজন সত্যিকারের ব্যক্তিকে (যীশুকে) গ্রহণ করি, এবং আমরা কেবল একগুচ্ছ শিক্ষামালা গ্রহণ করি না। একই সঙ্গে, যখন আমরা যীশুকে গ্রহণ করি, আমরা তখন তাঁর সকল শিক্ষামালা গ্রহণ করি (পড়ুন, ইফিষীয় ২:২০)।

এছাড়া, যখন আমরা যীশুকে গ্রহণ করি, তখন আমরা আত্মায় মৃত্যুবরণ করি। আমরা আমাদের জীবন সম্পূর্ণরূপে যীশুকে দেই।

যীশু জীবন্ত বাক্য। জীবন্ত বাক্য কখনও লিখিত বাক্য (বাইবেল) অপেক্ষা আলাদা হতে পারে না। নিঃসন্দেহে, আমরা কেবল বাইবেল থেকে যীশুকে জানতে পারি। বাইবেল আমাদের শিক্ষা দেয় যে, কীভাবে যীশুতে জীবন যাপন করতে পারি। আমরা যাকিছু করি এবং আমরা যেকোন সিদ্ধান্ত নেই, সকল ব্যাপারে আমরা বাইবেলের সত্যকে ও পবিত্র আত্মাকে অনুমোদন দেই।

কলসীয় ২:৭ পদে, পৌল একটি রূপক ব্যবহার করছেন যা খ্রীষ্টিয়ানদের একটি চারাগাছের সঙ্গে তুলনা করে। পৌল বলেন, আমরা যেন ‘তাঁহাতেই বদ্ধমূল ও সংগ্রথিত’ হই (কলসীয় ২:৭)।৮৯

`যিশাইয় ৬১:৩; মথি ৩:১০; লূক ৮:১১-১৫ এবং ১ করিন্থীয় ৩:৬। এই পদগুলো কীভাবে চারাগাছের রূপক অর্থ ভালভাবে বুঝতে সাহায্য করে? এই রূপক কীভাবে আমাদেরকে খ্রীষ্টিয় বিশ্বাস দেখায়?`

পৌল দুই ধরণের চারাগাছ সম্পর্কে বলেন যা খ্রীষ্টিয়ানরা বেছে নিতে পারে। প্রথম চারাগাছটি সেই খ্রীষ্টিয়ানদের তুল্য যারা “ধার্মিকতা-বৃক্ষ ও সদাপ্রভুর রোপিত তাঁহার ভূষণার্থক উদ্যান বলিয়া আখ্যাত হইবে” (যিশাইয় ৬১:৩)। খ্রীষ্টিয়ানরা সদাপ্রভুতে ক্রমাগত বৃদ্ধি পায়। তারা যীশুতে ও তাঁর শিক্ষামালায় বদ্ধমূল থাকে। দ্বিতীয় চারাগাছটি কৃত্রিম কিংবা নকল। গাছটি দেখতে আসল ও জীবন্ত মনে হয়। কিন্তু এটি আসলে নিষ্প্রাণ কিংবা মৃত। যখন আমরা মানবীয় শিক্ষামালা এবং মানব-সৃষ্ট নীতিমালা ও ধারণা অনুসরণ করি, তখন আমরা কৃতদাসের তুল্য হই (কলসীয় ২:৮)। যীশু আমাদের পাপ থেকে স্বাধীন করেছেন। কিন্তু আমরা আবার দাস হতে পারি (গালাতীয় ৫:১; তুলনা করুন, প্রেরিত ১৫:১০)।

যখন আমরা ভ্রান্ত শিক্ষামালা গ্রহণ করি, তখন যীশুকে প্রত্যাখান করি। কেন? কারণ, ভ্রান্ত শিক্ষামালা আমাদের যীশুর সুসমাচার থেকে পৃথক রাখে। যখন আমরা ভ্রান্ত শিক্ষামালা মেনে নেই, তখন আমরা বাইবেলের সত্যকে উপেক্ষা করে মানবীয় ধ্যানধারণা গ্রহণ করছি (পড়ুন, গালাতীয় ১:৬-৯)। নূতন নিয়মের যুগের খ্রীষ্টিয়ানরা এই একই ভুল করার বিপদে ছিল। আমরা যদি সচেতন না থাকি, তাহলে আমরাও এই একই ভুল করার বিপদে রয়েছি।