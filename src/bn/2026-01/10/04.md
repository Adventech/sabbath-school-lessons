---
title:  ক্রুশবিদ্ধ হলেন
date:   03/03/2026
---

বাইবেলের কোন্ সত্য কলসীয়রা বুঝুক বলে পৌল মনে করেন? উত্তরের জন্য কলসীয় ২:১১-১৫ পদ পড়ুন।

`কতটা সচরাচর আমরা দেখি যে, ৭ম দিনের বিশ্রামবার মান্য না করার একটি কারণ হিসেবে লোকেরা কলসীয় ২:১১-১৫ পদ কীভাবে ব্যবহার করে?`

এই পদগুলো বুঝতে দুটি ব্যাখ্যা আমাদের সাহায্য করবে। প্রথমটি, পুরাতন নিয়মে “আমাদের প্রতিকূল যে বিধিবদ্ধ হস্তলেখ্য আমাদের বিরুদ্ধ ছিল” (কলসীয় ২:১৪)। এই বিষয়গুলো আমরা যীশুর ক্রুশের উপরে পিলাতের লেখার সঙ্গে আমরা তুলনা করতে পারি (মথি ২৭:৩৭; যোহন ১৯:১৯, ২০)। দ্বিতীয়টি, যজ্ঞবলি বিষয়ক মোশির ব্যবস্থা (দ্বিতীয় বিবরণ ৩১:২৪-২৬ পদ পড়ুন) ক্রুশের উপরে পেরেক ঠোকা হয়েছিল।

পৌলও বলেন, “আর তাঁহাতেই তোমরা অহস্তকৃত ত্বক্ছেদে, মাংসের দেহ বস্ত্রবৎ পরিত্যাগে, খ্রীষ্টের ত্বক্ছেদে, ছিন্নত্বক্ হইয়াছ” (কলসীয় ২:১১)। ত্বকচ্ছেদ হল পুরুষাঙ্গের অগভাগের ত্বক চ্ছেদন করা। পৌল ত্বকচ্ছেদকে একটি রূপক হিসেবে ব্যবহার করেছে যা দেখায় যে, ঈশ্বর ‘মাংসের দেহ বস্ত্রবৎ পরিত্যাগ’ করেছেন (কলসীয় ২:১১)। পৌল হৃদয় ও মনের এই পরিবর্তনকে বাপ্তিস্মের সঙ্গে তুলনা করছেন। যখন আমরা বাপ্তিস্ম নেই, তখন আমাদের পুরাতন সত্তা যীশুর সঙ্গে মরে। পরে, আমরা একজন নতুন ব্যক্তি হয়ে জীবনে ফিরে আসি (কলসীয় ২:১১,১২)। পৌল ব্যাখ্যা করে বলেন: “আর ঈশ্বর তোমাদিগকে, অপরাধে ও তোমাদের মাংসের ত্বক্ছেদে মৃত তোমাদিগকে, তাঁহার সহিত জীবিত করিয়াছেন, আমাদের সমস্ত অপরাধ ক্ষমা করিয়াছেন” (কলসীয় ২:১৩)।

আবার দেখুন, বলা হচ্ছে: “আমাদের প্রতিকূল যে বিধিবদ্ধ হস্তলেখ্য আমাদের বিরুদ্ধে ছিল” (কলসীয় ২:১৪)। এই কথাগুলো গ্রিক ভাষা থেকে এসেছে যার অর্থ আইনি নির্দেশ। এই নির্দেশ সরকার কিংবা মণ্ডলী থেকে আসতে পারে। কেবল অন্য সময়গুলোতে পৌল এই গ্রিক শব্দগুলো ব্যবস্থার দান/বলি বোঝাতে ব্যবহার করছেন (ইফিষীয় ২:১৪, ১৫)। এই ব্যবস্থা হচ্ছে যিহূদী ও অ-যিহূদীদের মাঝে একটি বিভেদের দেয়ালের তুল্য। কলসীয় ২ অধ্যায়ে, পৌল চান আমরা যেন সেই বিষয়টি বুঝি যা তিনি ইফিষীয় পুস্তকে বলছেন। অ-যিহূদী খ্রীষ্টিয়ানদের পশুবলি বিষয়ক মোশির ব্যবস্থা পালনের ব্যাপারটি নিয়ে আর উদ্বিগ্ন হবার দরকার নেই। এছাড়া, তাদের ত্বকছেদ হবার দরকার নেই, কিংবা আত্মিকভাবে পরিচ্ছন্ন হওয়া সংক্রান্ত ব্যবস্থা পালনের দরকার নেই। অর্থাৎ, আমরা দেখতে পাই, পৌল এ বিষয়ে বলছেন না যে, ঈশ্বর দশ আজ্ঞাকে ক্রুশের উপরে পেরেক বিদ্ধ করেছেন। পৌল অন্যত্র বলছেন যে, পাপ দশ আজ্ঞা লঙ্ঘন করছে (রোমীয় ৭:৭)।