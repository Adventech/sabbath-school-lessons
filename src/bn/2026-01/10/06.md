---
title:  সীমাবদ্ধতা ও নিয়ম-কানুন
date:   05/03/2026
---

`মণ্ডলীকে পৌল কি উপদেশ ও সতর্কবার্তা দিয়েছেন? উত্তরের জন্য কলসীয় ২:২০-২৩ পদ পড়ুন।`

পৌল বলেন যে, পশুবলির বিধানটি আর আমাদের অনুসরণ করার দরকার নেই। এই বিষয়গুলো আমাদের সেই কাজ দেখায় যা যীশু করতে এসেছিলেন। যীশু ক্রুশের উপরে মরার পর, এই নিয়ম পালনের আর প্রয়োজন পড়লো না।

সুতরাং, খ্রীষ্টিয়ানদের (যিহূদী খ্রীষ্টিয়ান সহ) আর এই বিধানগুলো অনুসরণের দরকার ছিল না। এই ব্যবস্থা যে আর দরকার নেই, সে ব্যাপারে ঈশ্বর তাঁর লোকদের একটি দৃশ্যমান চিহ্ন দিলেন। এই চিহ্ন ছিল স্বর্গ থেকে আসা একটি হাত, যে হাত মন্দিরের পর্দা ছিঁড়েছিল। এই পর্দাটি মহাপবিত্র স্থানকে ও পবিত্র স্থান থেকে পৃথক রেখেছিল। যেক্ষেত্রে পশুবলির বিধান আর অনুসরণ করার দরকার নেই, সেক্ষেত্রে তা অনুসরণ করে কি হবে? সেটা যদি করি, তাহলে আমরা দেখাব যে, আমরা কেবল এই জীবন নিয়ে ভাবছি, এবং ঈশ্বরের রাজ্যের নাগরিক হওয়া নিয়ে ভাবছি না।

আমরা “নূতন আকাশমণ্ডলের ও নূতন পৃথিবীর অপেক্ষায় আছি, যাহার মধ্যে ধার্মিকতা বসতি করে” (২ পিতর ৩:১৩)। সে সময়ে, ঈশ্বর সমস্তকিছু নতুন করার প্রতিজ্ঞা করছেন।

যিহূদী ধর্মীয় নেতারা মোশির ব্যবস্থার সঙ্গে মানব সৃষ্ট অতিরিক্ত বিধি-বিধান যুক্ত করেছে (পড়ুন, মার্ক ৭:১-১৩)। এই সব নিয়মকানুনগুলো একটি সমস্যায় পরিণত হয়। ওগুলো খ্রীষ্টিয় বিশ্বাস শক্তিমন্ত করণে সহায়ক ছিল না। এগুলো ছিল ভারী বোঝার তুল্য। কিছু খ্রীষ্টিয়ান ওগুলো এ কারণে অনুসরণ করতে পছন্দ করত, যেন তারা দেখাতে পারে যে, তারা অন্যদের থেকে উন্নত। এ যথেষ্ট খারাপ কথা। অধিক মারাত্মক বিষয় হল, এই লোকগুলো হয়ত মনে করে যে, তারা তাদের সৎকর্মের দ্বারা এবং নিয়মকানুনগুলো অনুসরণের দ্বারা অনন্তজীবন অর্জন করতে পারে। অতীতে, বাইবেলের বহু বিশ্লেষক পবিত্র আত্মার কাজগুলো নিজেরা করার অপচেষ্টা করেছে। তারা অন্যদের জীবনে পবিত্র আত্মাকে প্রতিস্থাপন করেছে। বাইবেলের এই চিন্তাবিদেরা লোকদের সেটা বলার চেষ্টা করছে যা বাইবেল শিক্ষা দিয়েছে। কিন্তু সেটা ঈশ্বরের কাজ। যীশু হলেন সত্য। তিনি পৌল ও বাইবেলের অন্য লেখকদের দেখিয়েছেন যে, কী বলতে হবে।

`যীশু ‘আমাদের পক্ষে’ ও ‘আমাদের মাঝে’ কাজ করেন। ক্রুশে যীশু আমাদের জন্য কি করলেন? যীশু এখন আমাদের মাঝে কি করেন? ক্রুশে তিনি যা করেছিলেন, তার উপর ভিত্তি করে এখন তিনি আমাদের জন্য কি কাজ করছেন?`