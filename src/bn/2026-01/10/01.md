---
title:  যীশুতে সিদ্ধ হই
date:   28/02/2026
---

### শাস্ত্রপাঠ
কলসীয় ২:১-৭; যিশাইয় ৬১:৩; কলসীয় ২:১১-১৫; ২:১৬-১৯; ২:২০-২৩।

> <p>মুখস্থপদ</p>
> “অতএব ভোজন কি পান, কি উৎসব, কি অমাবস্যা, কি বিশ্রমবার, এই সকলের সম্বন্ধে কেহ তোমাদের বিচার না করুক; এই সকল ত আগামী বিষয়ের ছায়ামাত্র, কিন্তু দেহ খ্রীষ্টের” (কলসীয় ২:১৬, ১৭)।

লোকেরা কি আপনার কাছে জানতে চেয়েছে যে, আপনি কেন বিশ্রামদিন পালন করেন? তারা হয়ত বিশ্রামদিন পালনের বিরুদ্ধে ‘প্রমাণ’ হিসেবে এই সপ্তাহের মুখস্থপদটি ব্যবহার করতে পারে। কিন্তু কলসীয় ২:১৬, ১৭ পদ ৪র্থ আজ্ঞা সম্পর্কে বলছে না। পদটি আসলে মণ্ডলীতে ভ্রান্ত শিক্ষাদান বিষয়ে বলে। ঐ ভ্রান্ত শিক্ষাগুলো কি বিষয়ে?

প্রথমে, ভ্রান্ত শিক্ষা হচ্ছে মানুষের ধারণা, বাইবেলের সত্য নয় (কলসীয় ২:৮)। এছাড়া, ভ্রান্ত শিক্ষা যিহূদীদের পবিত্রদিনগুলো পালন ও ত্বকচ্ছেদ বিষয়ে বলে। পুরুষাঙ্গের অগভাগের ত্বক চ্ছেদন করার মাধ্যমে একজন ব্যক্তি ঈশ্বরের অধীনস্ত হয়। ভ্রান্ত শিক্ষাগুলোয় যিহূদীদের পরিষ্কার-পরিচ্ছন্নতা ও খাদ্যনীতির বিধানগুলো অন্তর্ভুক্ত করা হয়েছে (কলসীয় ২:১৬, ২১)।

ভ্রান্ত শিক্ষকরা ধর্মীয় লোক। তারা বাইবেলের সত্যের প্রতি সচেতন। কিন্তু তারা যীশুর সুসমাচার বোঝে না। এই চলতি সপ্তাহে, আমরা কারণ বোঝার চেষ্টা করব। আমরা আরও জানব যে, মুখস্থপদটি কেন ৭ম দিনের বিশ্রামবার পালন সম্পর্কে বলছে না।