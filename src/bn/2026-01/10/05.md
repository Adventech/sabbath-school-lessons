---
title:  অবিকল প্রতিলিপি?
date:   04/03/2026
---

`কলসীয় ২:১৬-১৯ পদে মানব-সৃষ্ট নিয়মগুলোর বিষয়ে পড়ুন। এই নীতিগুলো নিয়ে সমস্যা কি?`

মণ্ডলীতে একটি সমস্যা বিষয়ে কলসীয় ২:১৬-১৯ পদ আমাদের অনেক তথ্য

দেয়। সমস্যাটি ছিল যিহূদী খ্রীষ্টিয়ান ও অ-যিহূদী খ্রীষ্টিয়ানদের মাঝে (কলসীয় ২:১৩)। কলসীয় মণ্ডলীর সভ্য-সভ্যারা বেশিরভাগ অ-যিহূদী ছিল। যিহূদী খ্রীষ্টিয়ানরা বলেছে যে, অ-যিহূদী খ্রীষ্টিয়ানদের মানব-প্রণীত নিয়মগুলো অনুসরণ করতে হবে। কিন্তু পৌল বলেন যে, এই নিয়মগুলো অত্যাবশ্যক নয়।

কলসীয় ২:১৬ পদ আমাদের যিহূদীদের বিধানের একটি তালিকা দেয়। মণ্ডলীতে সংযুক্ত হবার পর অনেক যিহূদী এই নিয়মগুলো অনুসরণ করেছে। এই যিহূদীদের মধ্যে অনেকে দূতদের সেবা করেছে, কিংবা গর্বে পরিপূর্ণ থেকেছে। পৃ থিবীতে তাঁর কাজের সময়ে, যীশু যিহূদী নেতাদেরকে তাদের অন্তরের দম্ভ বিষয়ে সাবধান করেছিলেন (মথি ৬:১, ৫, ৭, ১৬ পদ পড়ুন)। সুতরাং, পৌল যে সমস্যাটি দেখেছিলেন, সেটি হল- কলসীয় মণ্ডলীতে নতুন কিছু ছিল না। অন্য স্থানের মণ্ডলীগুলোতেও পৌল একই সমস্যা দেখেছিলেন।

যেহেতু, বর্তমান সময়ের অনেক খ্রীষ্টিয়ান কলসীয় ২:১৬ পদ ভুলভাবে বুঝে থাকে, সেহেতু আসুন আমরা এটি মনোযোগ দিয়ে পড়ি।

‘অতএব’ (কলসীয় ২:১৬) শব্দটি আমাদের বলে যে, পৌল আমাদের সবেমাত্র পড়া পদগুলো এখন সমাপ্ত করছেন। পৌল বলেছেন যে, খ্রীষ্টিয়ানদের ত্বকচ্ছেদ হওয়ার দরকার নেই। আপনাদের মনে পড়বে যে, ত্বকচ্ছেদে তাদের পুরুষাঙ্গের অগভাগের ত্বক চ্ছেদন করতে হত। যিহূদীরা এটা দেখানোর জন্য ত্বকচ্ছেদ করত যে, তারা ঈশ্বরের অধীনস্ত। পৌল বলেন যে, ত্বকচ্ছেদ হওয়াটাও গুরুত্বপূর্ণ নয়। একটি নতুন হৃদয় লাভই হল গুরুত্বপূর্ণ (কলসীয় ২:১১-১৫)।

কলসীয় ২:১৬ পদে পৌল ভোজন ও পান সম্পর্কে বলেন। এই কথাগুলো খাদ্য ও পানীয় উৎসর্গের বিষয়ে বলে। ইস্রায়েলরা ওগুলো মন্দিরে আনতো।

কলসীয় ২:১৬ পদে, পৌল বিশেষ পবিত্র দিন সম্পর্কে বলেন। এই পবিত্রদিনগুলো আমাদের হোশেয় ২:১১ পদ স্মরণ করতে সাহায্য করে। হোশেয় ২:১১ পদ বিশেষ ভোজ, ধর্মীয় পবিত্রদিন ও বিশ্রামদিন সম্পর্কেও বলে (আরও পড়ুন, লেবীয় ২৩:১১, ২৪, ৩২)।

পৌল আমাদের বলেন যে, এই নিয়মগুলো এবং এই বিশেষ দিনগুলো ‘আগামী বিষয়ের ছায়ামাত্র’ (কলসীয় ২:১৭)। এই বিশেষ দিনগুলো আমাদের যীশুর আসন্ন কাজ দেখায় (পড়ুন, ১ করিন্থীয় ৫:৭; ১৫:২৩)। এদনে পাপ সংঘটিত হবার পূর্বে কিংবা পাপের জন্য প্রথম হোমবলি উৎসর্গের পূর্বে ঈশ্বর বিশ্রামদিন শুরু করেন। সুতরাং, যীশুর ক্রুশীয় মৃত্যুর পর বিশ্রামদিন বিষয়ক আজ্ঞা শেষ হয়ে যায়নি।