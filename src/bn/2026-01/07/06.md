---
title:  একটি সুখময় জীবনের জন্য পৌলের উপদেশ
date:   12/02/2026
---

`ফিলিপীয় ৪:১০-১৩, ১৯ পদ পড়ুন। একটি সুখময় জীবনের জন্য পৌল আমাদের কি উপদেশ দিচ্ছেন?`

যখন কঠিন সময় আসে, তখন আমরা সেই সব গুরুত্বপূর্ণ বিষয় নিয়ে ভাবতে শুরু করি। ক্ষুধা, পীড়া, দুঃখ-কষ্ট ও ক্ষয়-ক্ষতি আমাদেরকে তাঁর আশীর্বাদের জন্য তাঁকে ধন্যবাদ দেওয়া শিক্ষা দেয়। যখন আমরা দুঃখ বোধ করি কিংবা অভাবে থাকি, তখন ঈশ্বরের প্রতি আমাদের বিশ্বাস সবল হয় (ফিলিপীয় ৪:১২)।

এছাড়া, যখন আমাদের প্রচুর থাকে কিংবা প্রয়োজন অপেক্ষা অধিক থাকে, তখন আমাদের সর্বদা স্মরণে রাখতে হবে যে, আমরা হঠাৎ করে সব কিছু হারিয়ে ফেলতে পারি (হিতোপদেশ ২৩:৫ পদ পড়ুন)। ইয়োব ও পৌল আমাদের বলেন যে, যখন আমাদের জন্ম হয়, তখন আমরা এই জীবনে কোন কিছুই সঙ্গে নিয়ে আসি না। যখন আমরা মারা যাই, তখন সঙ্গে করে কোন কিছুই কবরে নিয়ে যাই না (ইয়োব ১:২১; ১ তীমথিয় ৬:৭)।

একটি সুখময় জীবনের ব্যাপারে বাইবেল আমাদের বিস্ময়কর প্রতিজ্ঞা প্রদান করে থাকে:

- গীত ২৩:১- “সদাপ্রভু আমার পালক, আমার অভাব হইবে না।”
- মথি ৬:৩২- “তোমাদের স্বর্গীয় পিতা ত জানেন যে, এই সকল দ্রব্যে তোমাদের প্রয়োজন আছে।”
- ১ পিতর ৫:৭- “তোমাদের সমস্ত ভাবনার ভার তাঁহার উপরে ফেলিয়া দেও; কেননা তিনি তোমাদের জন্য চিন্তা করেন।”
- ফিলিপীয় ৪:১৯- “আর আমার ঈশ্বর গৌরবে খ্রীষ্ট যীশুতে স্থিত আপন ধন অনুসারে তোমাদের সমস্ত প্রয়াজনীয় উপকার পূর্ণরূপে সাধন করিবেন।” বাইবেল আমাদের সর্বাপেক্ষা চিত্তাকর্ষক এই প্রতিজ্ঞাটি দিয়ে থাকে: “যিনি আমাকে শক্তি দেন, তাঁহাতে আমি সকলই করিতে পারি” (ফিলিপীয় ৪:১৩)। যখন আমরা ঈশ্বরের সাহায্য ও শক্তি যাচ্ঞা করি, তখন, তিনি আমাদের জন্য যেটা মঙ্গলজনক বলে মনে করেন, আমাদের প্রতি সেটা করারও অনুরোধ

আমাদের করতে হবে। আমরা ঈশ্বরের কাছে নিচের প্রতিজ্ঞাগুলো রক্ষা করার এবং আমাদেরকে নিচের জিনিসগুলো দেওয়ার জন্য প্রার্থনা করতে পারি: • আমাদের পরিবার ও পরিজনের সুরক্ষা (১ তীমথিয় ২:৩, ৪)

- আমাদের বিশ্বাস সহভাগের সাহস (প্রকাশিত ২২:১৭)
- ক্ষমা (১ যোহন ১:৯)
- ঈশ্বরের আজ্ঞার প্রতি বাধ্য থাকার শক্তি (ইব্রীয় ১৩:২০, ২১)
- যারা আমাদের অবজ্ঞা করে এবং আমাদের আঘাত করে, সেই সব লোকদের প্রতি প্রেম প্রদর্শন (মথি ৫:৪৪)
- আমাদের সমস্যাগুলো সমাধানের জন্য জ্ঞান ও প্রজ্ঞা (যাকোব ১:৫)
- পবিত্র বাইবেল বোঝার জ্ঞান ও প্রজ্ঞা (যোহন ৮:৩২)