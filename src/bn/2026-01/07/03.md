---
title:  প্রভুতে স্থির থাকি
date:   09/02/2026
---

`ঈশ্বরের স্বর্গীয় পরিবারের একজন সদস্য হবার বিষয়ে পৌল কি বলছেন? উত্তরের জন্য ফিলিপীয় ৩:২০, ২১ পদ পড়ুন।`

পৌল ক্রুশের শত্রুদের বিষয়ে কথা বলছেন। তিনি বলেন, “তাহাদের পরিণাম বিনাশ; উদর তাহাদের ঈশ্বর, এবং নিজ লজ্জাতেই তাহাদের গৌরব; তাহারা পার্থিব বিষয় ভাবে” (ফিলিপীয় ৩:১৯)। খ্রীষ্টিয়ানরা স্বর্গীয় বিষয় নিয়ে ধ্যান করবে। এর কারণ হল, খ্রীষ্টিয়ানরা ঈশ্বরের স্বর্গীয় পরিবারের সদস্য-সদস্যা। যীশু খ্রীষ্ট আমাদের রাজা। পৌল বলেন যে, যীশু “আমাদের দীনতার দেহকে রূপান্তর করিয়া নিজ প্রতাপের দেহের সমরূপ করিবেন” (ফিলিপীয় ৩:২১)। এটা সংঘটিত না হওয়া পর্যন্ত, আমরা মহামারী, যাতনা ও মৃত্যু ভোগ করব।

**নিচের পদগুলো দেখুন। যীশু আমাদের যে নতুন দেহ দেবেন, সেই দেহের বিষয়ে ওগুলো আমাদের কি শিক্ষা দেয়?**

`ইয়োব ১৯:২৫-২৭`

`লূক ২৪:৩৯`

`১ করিন্থীয় ১৫:৪২-৪৪`

`১ করিন্থীয় ১৫:৫০-৫৪`

`কলসীয় ৩:৪`

পরিশেষে, যীশু মৃত্যুকে বিনাশ করবেন। মৃত্যু আমাদের শেষ শত্রু (১ করিন্থীয় ১৫:২৬)। এই প্রতিজ্ঞা আমাদের আশা দেয়। যীশু মৃত্যু বিনাশ করবেন এবং আমাদের নতুন দেহ দিবেন (ফিলিপীয় ৩:২১)।

অর্থাৎ, পৌলের ক্ষেত্রে, ঈশ্বরের পরিবারে আমাদের সদস্য হবার মধ্যে অনন্তজীবনের ও পুনরুত্থানের প্রতিজ্ঞা অন্তর্ভুক্ত। এই পুনরুত্থান হচ্ছে সেই সময় যখন যীশু তাঁর দ্বিতীয় আগমনে তাঁর অনুগত অনুসারীদের মৃত্যু থেকে তুলবেন। তখন আমরা একটি পূর্ণাঙ্গ নতুন জীবন লাভ করব। এই সম্পূর্ণ নতুন জীবনের চিত্রটি আমরা এমনকি আমাদের মনে অংকন করা শুরুও করতে পারি না!

`খ্রীষ্টিয়ান হিসেবে আমরা যাকিছু বিশ্বাস করি, সেই বিশ্বাসের ক্ষেত্রে অনন্তজীবনের প্রতিজ্ঞা অত্যন্ত গুরুত্বপূর্ণ কেন? এই জীবন সম্ভাব্য কি প্রদান করতে পারে যা অধিকতর মূল্যবান?`