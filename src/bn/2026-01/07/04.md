---
title:  প্রভুতে সর্বদা আনন্দ করি
date:   10/02/2026
---

`ফিলিপীয় ৪:৪-৭ পদ পড়ুন। এই পদগুলোয় পৌলের কথিত শান্তি কোথা হতে আসে? কীভাবে আমরা তা পাই?`

আবার, শান্তির জন্য পৌল মণ্ডলীর সভ্য-সভ্যাদের একযোগে কাজ করার প্রয়োজনীয়তা সম্পর্কে বলছেন (ফিলিপীয় ৪:১-৩)। পরে, পৌল একটি নতুন বিষয়ে চলে যান: প্রভুতে আনন্দ করা (ফিলিপীয় ৪:৪-৭)।

কতটা সচরাচর আপনি সেই সমস্যাগুলো নিয়ে উদ্বিগ্ন হয়ে পড়েন যা সংঘটিত হবার পর শীঘ্রই সমাধান হয়? পরিস্থিতি প্রকৃত অবস্থা থেকে ঘোলাটে হতে পারে। তাই, যীশু আমাদেরকে ওগুলো নিয়ে উদ্বিগ্ন না হতে বলেন (মথি ৬:২৫-৩৪ এবং ১০:১৯ পদ পড়ুন)। পিতর আমাদের বলেন যে, সেই সব বিষয়ের ক্ষেত্রে আমরা যীশুতে আস্থা রাখতে পারি যা আমাদের হতাশ ও উদ্বিগ্ন করে। যীশু আমাদের যত্ন নেন (১ পিতর ৫:৭)। বিশ্বব্যাপী নানাবিধ সমস্যাগুলো যেভাবে আরও খারাপ হচ্ছে, আমাদের আশায় পূর্ণ হতে হবে। এই সমস্যা ও সঙ্কটগুলো হচ্ছে চিহ্ন যে, যীশু শীঘ্র আসছেন (তুলনা করুন, মথি ২৪:৩৩; লূক ২১:২৮; যাকোব ৫:৮)।

উদ্বেগ ও শঙ্কার সমাধান কি? উত্তর হচ্ছে বিশ্বাসপূর্ণ প্রার্থনা (ফিলিপীয় ৪:৬)। নিঃসন্দেহে, যীশুতে আমাদের বিশ্বাস করতে হবে, এবং আস্থা রাখতে হবে যে, তিনি আমাদের প্রার্থনা শোনেন। এছাড়া, আমাদের অবশ্যই এমন কাজ করতে হবে যা দেখাবে যে, আমাদের প্রার্থনার উত্তর আমরা ইতোমধ্যে পেয়ে গেছি। আমাদের অবশ্যই কৃ তজ্ঞতার একটি আত্মা নিয়ে প্রার্থনা করতে হবে। উত্তর পাবার জন্য আমাদের অবশ্যই সর্বান্তঃকরণে ঈশ্বরের কাছে প্রার্থনা করতে হবে। বিভিন্ন সময়ে, যখন আমরা প্রার্থনা করি, তখন আমরা উত্তর চাইব (উল্লেখিত দৃষ্টান্তগুলো অনুসরণ করুন: লূক ১:১৩; ফিলিপীয় ১:১৯; ১ তীমথিয় ৫:৫; যাকোব ৫:১৬)। আমাদের অবশ্যই সেই সব বিষয় যাচ্ঞা করতে হবে যা ঈশ্বর প্রতিজ্ঞা করেছেন (১ যোহন ৫:১৪)। তাহলে, আমরা আস্থা রাখতে পারি যে, ঈশ্বর আমাদের প্রার্থনার উত্তর দেবেন। তাহলে, আমরা বিশ্রাম পেতে পারি এবং শান্তি লাভ করতে পারি। আমরা জানি যে, ঈশ্বর এই ধরণের প্রার্থনা গ্রাহ্য করেন।

উল্লিখিত পদগুলো কীভাবে আমাদেরকে ঈশ্বরের শান্তি বুঝতে সাহায্য করে?

পড়ুন, গীত ২৯:১১; যিশাইয় ৯:৬; লূক ২:১৪; যোহন ১৪:২৭; এবং ১ করিন্থীয় ১৪:৩৩। আমাদের এই জীবন ঈশ্বরের শান্তি দিতে পারি না। ঈশ্বর-প্রদত্ত অনন্তজীবন হতে ঈশ্বরের শান্তি আসে (রোমীয় ৫:১; ৬:২৩)। এই শান্তি আমাদের আশায় পূর্ণ করে। এটি আমরা পরিপূর্ণভাবে বুঝতে পারি না (ফিলিপীয় ৪:৭)। কিন্তু আমরা জানি যে, ঈশ্বরের শান্তি আমাদের জীবনের প্রতিটি অধ্যায় বদলে দেয়!

`ঈশ্বরের শান্তি লাভ করার অর্থ কি?`