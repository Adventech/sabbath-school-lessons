---
title:  ঈশ্বরের স্বর্গীয় পরিবারের একজন সদস্য
date:   07/02/2026
---

### শাস্ত্রপাঠ
ফিলিপীয় ৩:১৭-১৯; ৩:২০, ২১; ৪:৪-৭, ৪:৮, ৯; ৪:১০-১৩, ১৯।

> <p>মুখস্থপদ</p>
> “কোন বিষয়ে ভাবিত হইও না, কিন্তু সব বিষয়ে প্রাথনা ও বিনতি দ্বারা ধন্যবাদ সহকারে তোমাদের যাচ্ঞা সকল ঈশ্বরকে জ্ঞাত কর।” (ফিলিপীয় ৪:৬)।

এই চলতি সপ্তাহে, আমরা ফিলিপীয়দের প্রতি পৌলের লেখা পত্রের অধ্যয়ন সমাপ্ত করব। ফিলিপীয়দের প্রতি পৌলের পত্র মহামূল্যবান শিক্ষামালায়, উপদেশে এবং প্রাত্যহিক জীবন যাপনের পরামর্শে পরিপূর্ণ। পৌল তার পত্রের চ‚ড়ান্ত পদগুলোয় এই জ্ঞানগর্ভ কথাগুলোর বেশিরভাগ অন্তর্ভুক্ত করেছেন। পৌলের কথাগুলো যীশুর শিক্ষামালার সঙ্গে সঙ্গতিপূর্ণ। কীভাবে একটি সুখী, বিশ্বাসপূর্ণ জীবন যাপন করা যায়, সে-বিষয়ে যীশু তাঁর শিষ্যদের শিক্ষা দিয়েছিলেন। কীভাবে একটি আনন্দময় খ্রীষ্টিয় জীবন যাপন করা যায়, সে বিষয়েও পৌল আমাদের জানাচ্ছেন।

অধিকন্তু আমাদের জীবনে এমন কিছু ঘটে যা আমরা প্রত্যাশা করি না। কিন্তু আমাদের উদ্বিগ্ন হবার কিছু নেই। স্থির থাকার জন্য এবং আমাদের নানাবিধ সমস্যা সমাধান করার বিষয়ে পবিত্র বাইবেল আমাদের অনেক গুরুত্বপূর্ণ নীতিমালা দিয়ে থাকে। সুতরাং, আমাদের উদ্বিগ্ন হবার দরকার নেই। আমরা ঈশ্বরকে সুযোগ দেই যেন তিনি আমাদের শান্তিতে পূর্ণ করেন। ঈশ্বর এই মহামূল্যবান শান্তি আমাদের দিচ্ছেন। তিনি ভবিষ্যৎ নিয়ন্ত্রণ করছেন। তিনি এখন আমাদের জীবন নিয়ন্ত্রণ করছেন। আমাদের যাকিছু দরকার, তা তিনি আমাদের দেবেন।

সব থেকে গুরুত্বপূর্ণ বিষয় হল, আমাদের আশা কিংবা শান্তি দেবার ব্যাপারে আমরা সরকারব্যবস্থা কিংবা তাদের নেতাবর্গের উপর নির্ভর করতে পারি না। খ্রীষ্টিয়ান হিসেবে, আমরা স্বর্গীয় পরিবারের অংশ। ঈশ্বরের রাজ্যের সদস্য-সদস্যা হিসেবে, ঈশ্বর আমাদের অনেক আশীর্বাদ দিচ্ছেন। ঈশ্বর আরও প্রত্যাশা করছেন যে, আমরা যেন তাঁর সেবা করি।