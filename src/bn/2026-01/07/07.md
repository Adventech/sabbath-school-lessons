---
title:  অতিরিক্ত আলোচনা
date:   13/02/2026
---

“ঈশ্বর আমাদের সকল অভাব জানেন। তিনি ঐ সকল দ্রব্য আমাদের দিয়ে থাকেন। ঈশ্বরের একটি সম্পদ ভর্তি ভাণ্ডার রয়েছে। আমাদের যা কিছু দরকার, তা তিনি আমাদেরকে তাঁর ভাণ্ডার থেকে যোগান দিয়ে থাকেন। তাহলে, কেন আমরা তাঁকে অধিক নির্ভর করব না? ঈশ্বর তাঁর সন্তানদের প্রতি মহামূল্যবান প্রতিজ্ঞা করেছেন। যদি আমরা ঈশ্বরের বাধ্য থাকি, তাহলে তিনি আমাদের প্রতি করা ঐ প্রতিজ্ঞাগুলো তিনি রক্ষা করবেন। ঈশ্বর আমাদের সকল সমস্যা দূর করতে পারেন। তিনি আমাদের প্রতিটি সমস্যা সমাধানও করতে পারেন। তিনি দুর্বল ব্যক্তিকে সবল করতে পারেন। তিনি আমাদের সকল ভয় দূর করতে পারেন। যেকোন ভাল কাজ করতে তিনি আমাদের সাহায্য করতে পারেন।

“সুতরাং, আমরা আমাদের মাঝে দৃষ্টি দেব না। আমরা আমাদের ভুলগুলো নিয়ে যতবেশি ভাবব, আমরা ততবেশি দুর্বল হব। তখন, আমাদের সমস্যাগুলো সমাধান করার জন্য আমাদের খুব অল্প শক্তি থাকবে।” -ঈলেন জি হোয়াইট, দ্যাট আই মে নো হিম, পৃষ্ঠা: ২২৪।৬৭

**আলোচ্য প্রশ্নাবলী:**

`সেই সময়গুলো নিয়ে ভাবুন যখন ঈশ্বর আপনার প্রশ্নের উত্তর দিয়েছিলেন। এই অভিজ্ঞতাগুলো ঈশ্বরের শান্তি সম্পর্কে আপনাকে কি শিক্ষা দেয়? আপনি কোন্ প্রার্থনাগুলোর উত্তর পাবার জন্য অপেক্ষায় রয়েছেন? যখন আপনি অপেক্ষা করছেন, তখন আপনি কীভাবে আপনার আত্মায় ঈশ্বরের প্রতিজ্ঞাত শান্তি উপলব্ধি করতে পারেন?`

`উত্তম চিন্তার বিষয়ে ফিলিপীয় ৪:৮ পদ পড়ুন। কোন্ উত্তম বিষয়গুলো নিয়ে চিন্তা করার জন্য আপনি আপনার সময় যাপন করতে পারেন? এই বিষয়গুলো কীভাবে আপনার বিশ্বাসকে সবল করে? ওগুলো কীভাবে সদাপ্রভুর সঙ্গে আপনার সম্পর্ককে শক্তিশালী করে?`

`উপরে বর্ণীত ঈলেন হোয়াইটের উদ্ধৃতিটি আবার পড়ুন। এই বাক্যগুলো নিয়ে চিন্তা করুন: “আমরা আমাদের ভুলগুলো নিয়ে যতবেশি ভাবব, আমরা ততবেশি দুর্বল হব। তখন, আমাদের সমস্যাগুলো সমাধান করার জন্য আমাদের খুব অল্প শক্তি থাকবে।” তাহলে, ওগুলো সমাধানের রহস্য কি?`