---
title:  এই বিষয়গুলো নিয়ে ভাবুন
date:   11/02/2026
---

ঈশ্বর আমাদের সেই শান্তি দিয়ে থাকেন যা আমাদের অনুবোধের ঊর্ধ্বে। এই শান্তি “তোমাদের হৃদয় ও মন খ্রীষ্ট যীশুতে রক্ষা করিবে” (ফিলিপীয় ৪:৭)। আমাদের আধ্যাত্মিক জীবন আমাদের রক্ষা করতে হবে। ফিলিপীয় ৪:৭ পদে ব্যবহৃত ‘রক্ষা করিবে’ কথাটি গ্রিক ‘ফ্রউরিও’ শব্দ থেকে এসেছে। গ্রিক ভাষায়, এই শব্দটির দ্বারা একটি সেনাদলকে বোঝানো হত যারা শত্রুর কবল থেকে নগরকে রক্ষা করার জন্য অবস্থান নিতো (২ করিন্থীয় ১১:৩২; তুলনা করুন, প্রেরিত ৯:২৪)।

আমাদের হৃদয়ে শান্তি লাভের আরেকটি গুরুত্বপূর্ণ বিষয় হল- ঈশ্বরের ব্যবস্থার প্রতি বাধ্য থাকা। “যাহারা তোমার ব্যবস্থা ভালবাসে, তাহাদের পরম শান্তি, তাহাদের উছোট লাগে না” (গীত ১১৯:১৬৫)।৬৪

`ফিলিপীয় ৪:৮, ৯ পদ পড়ুন। এই পদগুলোয় পৌল তার পাঠকদের কি উপদেশ দিচ্ছেন?`

ফিলিপীয় ৪:৮, ৯ পদে, পৌল আমাদের ছয়টি গুরুত্বপূর্ণ বিষয়ের একটি তালিকা দিচ্ছেন যা আমাদের মনকে পূর্ণ করে। পৌল আমাদেরকে তার দৃষ্টান্ত অনুসরণ করতে অনুপ্রাণিত করছেন। পৌল তার তালিকার প্রতিটি বিষয় সম্পর্কে কথাও বলছেন। তিনি আমাদের যে বিষয়গুলো নিয়ে চিন্তা করতে উদ্বুদ্ধ করছেন, সেগুলো হলো:

১. **সত্য:** যীশু অধিকন্তু ‘আমি তোমাদের সত্য বলছি’ কথাটির দ্বারা শিক্ষা দিতে শুরু করেছেন। গোটা নূতন নিয়ম আমাদের বলে যে, ঈশ্বরের কাছে সত্য অত্যন্ত গুরুত্বপূর্ণ (প্রেরিত ২৬:২৫; রোমীয় ১:১৮; ১ করিন্থীয় ১৩:৬; ২ করিন্থীয় ৪:২; ইফিষীয় ৪:১৫; ১ তীমথিয় ৩:১৫; যাকোব ১:১৮; ১ পিতর ১:২২; এবং ১ যোহন ২:২১)।
২. **আদরণীয় (সৎ):** যেহেতু যীশু আমাদের ভালোবাসেন, এবং তিনি সত্য, সেহেতু আমাদের সর্বদা সৎ হতে হবে। অন্য পদগুলোয় এই শব্দটি ‘ধীর’ হিসেবেও লেখা হয়েছে। (তুলনা করুন, ১ তীমথিয় ৩:৮, ১১; তীত ২:২)।
৩. **ন্যায্য:** ঈশ্বর ধার্মিক, কারণ তিনি সর্বদা ন্যায্য। (তুলনা করুন যে, এই শব্দটি ফিলিপীয় ১:৭ পদে কীভাবে ব্যবহৃত হয়েছে।)
৪. **বিশুদ্ধ:** আমাদের চিন্তা-চেতনা ও আচার-আচরণে বিশুদ্ধ হতে হবে। আমরা বিশ্বাসের সঙ্গে ঈশ্বরের ধর্মময় জীবন গ্রহণ করি। তাঁর জীবন আমাদের বিশুদ্ধ করে (১ যোহন ৩:৩ পদ পড়ুন)।
৫. **প্রীতিজনক (প্রেমপূর্ণ):** এই শব্দটি যে সৌন্দর্য নিয়ে কথা বলে তা আমরা প্রকৃতিতে দেখি। ঈশ্বর পৃথিবীতে অনেক সুন্দর ও প্রীতিজনক বিষয় সৃষ্টি করেছেন।
৬. **সুখ্যাতি:** একজন ভালো মানুষ বিনয়ী, যত্নশীল ও প্রেমময়।

এছাড়া, অন্যান্য বিষয়গুলো নিয়ে চিন্তা করুন, যে বিষয়গুলোর কারণে ঈশ্বরকে আমাদের ধন্যবাদ দিতে হবে।