---
title:  উত্তম দৃষ্টান্তগুলো
date:   08/02/2026
---

`পৌল চরম ভ্রষ্টতার সময়ে জীবনধারণ করেছিলেন। আমরাও করছি। আমাদের জন্য প্রশ্ন হল: আমাদের চারপাশে চরম ভ্রষ্টতা সত্ত্বেও, কীভাবে আমরা আচরণ করব?`

ফিলিপীয় ৩:১৭-১৯ পদ পড়ুন। পৌল ভালো ও মন্দ দৃষ্টান্ত বিষয়ে বলেন। এই উত্তম ও মন্দ দৃষ্টান্তগুলো কি কি? কীভাবে আমরা ভালো ও মন্দের তফাৎ জানতে পারি?

যে লোকেরা পৌলের সঙ্গে বিমত পোষণ করছে, পৌল তাদের প্রতিও প্রেমময় ছিলেন। পৌল তাদের জন্য ক্রন্দন করছেন! আপনি কি দেখছেন, পৌল বলছেন না যে, এই লোকেরা তার ব্যক্তিগত শত্রু? পৌল বলছেন যে, আসলে ‘তাহারা খ্রীষ্টের ক্রুশের শত্রু’ (ফিলিপীয় ৩:১৮)। পৌল বুঝতে পারছেন যে, তারা সেই পাপী যাদের একজন ত্রাণকর্তা দরকার (পড়ুন, ইফিষীয় ২:১১-১৪)। আমাদের সবার দরকার। সুতরাং, যীশুকে আমাদের সবার দরকার। যীশুর প্রয়োজনীয়তা আমাদের সকলকে এক করে। পৌল ফিলিপীয়দেরকে উত্তম দৃষ্টান্তগুলো নিয়ে ধ্যান করতে বলছেন, এবং মন্দ দৃষ্টান্তগুলো বর্জন করতে বলছেন। পৌল চান তার পাঠকরা মনোযোগের সঙ্গে লক্ষ্য করুক যে, কোন্ লোকেরা তার মত জীবনযাপন করছে। অতএব, ফিলিপীয়রা এই লোকদের জীবনাচরণ অনুকরণ করবে। রোমীয়দের প্রতি পত্রে পৌল অনেকাংশে একই কথা বলছেন। পৌল রোমীয়দের সাবধান করছেন, “ভ্রাতৃগণ, আমি তোমাদিগকে বিনতি করিতেছি, তোমরা যে শিক্ষা পাইয়াছ, তাহার বিপরীতে যাহারা দলাদলি ও বিঘ্ন জন্মায়, তাহাদিগকে চিনিয়া রাখ ও তাহাদের হইতে দূরে থাক” (রোমীয় ১৬:১৭)। পৌল বলেন যে, রোমের এই ভ্রান্ত শিক্ষকরা আস্থাভাজন হতে পারে না: “কেননা এই প্রকার লোকেরা আমাদের প্রভু খ্রীষ্টের দাসত্ব করে না, কিন্তু আপন আপন উদরের দাসত্ব করে, এবং মধুর বাক্য ও স্তুতিবাদ দ্বারা সরল লোকদের মন ভুলায়” (রোমীয় ১৬:১৮)।

`নিঃসন্দেহে, যীশু হলেন একমাত্র উত্তম দৃষ্টান্ত। একই সময়ে, সেই সকল খ্রীষ্টিয়ানরাও রয়েছে যারা আমাদের অনুকরণীয় দৃষ্টান্ত হতে পারেন। এবার আপনি আপনার নিজ জীবন নিয়ে ভাবুন। অন্য লোকদের প্রতি আপনি কি ধরণের দৃষ্টান্ত স্থাপন করে থাকেন?`