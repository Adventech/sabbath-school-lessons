---
title:  স্বর্গীয় বিষয়ের প্রত্যাশা
date:   08/03/2026
---

খ্রীষ্টিয়ান হিসেবে আমাদের কি অর্জন করতে হবে বলে পৌল বলছেন? যাকিছু স্বর্গীয় বিষয়ের অধিভুক্ত, তা প্রতাশা করার বিষয়ে এই বিষয়গুলো কীভাবে আমাদের অধিকতর সাহায্য করবে? আপনার কি মনে হয়, পৌল কি করছেন বলে তিনি জানাচ্ছেন? উত্তরের জন্য কলসীয় ৩:১-৪ পদ পড়ুন।

কলসীয় ৩ অধ্যায়ে, পৌল সেই সব বিষয় নিয়ে কথা বলেন যা-কিছু স্বর্গীয়: “অতএব তোমরা যখন খ্রীষ্টের সহিত উত্থাপিত হইয়াছ, তখন সেই ঊর্ধ্বস্থানের বিষয় চেষ্টা কর, যেখানে খ্রীষ্ট আছেন, ঈশ্বরের দক্ষিণে বসিয়া আছেন। ঊর্ধ্বস্থ বিষয় ভাব, পৃ

থিবীস্থ বিষয় ভাবিও না। কেননা তোমরা মরিয়াছ, এবং তোমাদের জীবন খ্রীষ্টের সহিত ঈশ্বরে গুপ্ত রহিয়াছে। আমাদের জীবনস্বরূপ খ্রীষ্ট যখন প্রকাশিত হইবেন, তখন তোমরাও তাঁহার সহিত সপ্রতাপে প্রকাশিত হইবে” (কলসীয় ৩:১-৪)।

খ্রীষ্টিয় জীবনের অনেক কিছু আমরা ব্যাখ্যা করতে পারি না। খ্রীষ্টিয়ানরা আসলে কীভাবে যীশুতে ‘মরে’ এবং একটি নতুন জীবনে ‘পুনরুত্থিত’ হয়? এই পরিবর্তন কীভাবে হতে পরে, যেক্ষেত্রে তাদের আগের মত দেখাচ্ছে এবং যেক্ষেত্রে তাদের জীবন-ওমৃ ত্যুর একটি প্রকৃত অভিজ্ঞতা নেই। পবিত্র আত্মার সাহায্য ব্যতীত বাইবেলের অনেক সত্য কিংবা আধ্যাত্মিক অভিজ্ঞতা বুঝতে আমরা কঠিন সঙ্কটে পড়ি। কিন্তু যদি আমরা একটি নতুন হৃদয়ের বিষয়ে ঈশ্বরের প্রতিজ্ঞা মেনে নেই, তখন আমরা যীশুতে উত্থিত হবার অর্থ বুঝতে পারি। মানুষ যেভাবে বলে থাকে, ‘আমাকে জিজ্ঞেস কর- সে কীভাবে বেঁচে আছে? আমি বলবো, সে আমার অন্তরে বেঁচে আছে?’

কলসীয় ৩:১-৪ পতে পৌল একটি গুরুত্বপূর্ণ কারণে খ্রীষ্টিয়ানদের নির্দেশ দিচ্ছেন। তিনি জানেন যে, আমাদের আধ্যাত্মিক জীবন প্রতিদিন নতুন হতে হবে (২ করিন্থীয় ৪:১৬ পদ পড়ুন)। আমরা আবার পাপ করতে পারি এবং হারিয়ে যেতে পারি! এই জীবনে আমরা পাপের কবল থেকে নিরাপদ নই।

সেহেতু, প্রতিদিন আমাদের ‘স্বর্গীয় বিষয়’ মনোনয়ন করতে হবে (কলসীয় ৩:১)। “তোমাদের জীবন খ্রীষ্টের সহিত ঈশ্বরে গুপ্ত রহিয়াছে” (কলসীয় ৩:৩)। কিন্তু লোকেরা আমাদের খ্রীষ্টিয়ান বলে জানবে, কারণ আমরা দেখাই যে, ঈশ্বরের প্রেম আমাদের অন্তরে রয়েছে।

`কোন্ বিষয়টি নিয়ে আপনি অধিক ভাবেন: স্বর্গ, নাকি এই পৃথিবীর জীবন? উত্তরে আপনি যদি ‘এই জীবন’ বলে থাকেন, তাহলে কীভাবে আপনি উত্তরটি বদলাতে পারেন?`