---
title:  নতুন জীবন যাপন
date:   12/03/2026
---

পৌল চান মণ্ডলীর সভ্য-সভ্যারা মণ্ডলীতে শান্তির জন্য কাজ করুক (কলসীয় ৩)। আমরা ইতোমধ্যে ঈশ্বরের শান্তি দেখেছি (৭ম পাঠ দেখুন)। যীশুর শান্তি মানে হল আমাদের অন্তর বশে রাখা। সেটা কেবল তখন হতে পারে যদি কিনা যীশু আমাদের জীবনের নিয়ন্ত্রণে থাকেন।

কোন্ বিষয়টা যীশুকে আমাদের জীবন নিয়ন্ত্রণ করতে অনুমোদন দেয়? যীশুতে আমাদের নতুন জীবনে গান-বাজনার কি ভূমিকা রয়েছে?

পৌল বলেন, “খ্রীষ্টের বাক্য প্রচুররূপে তোমাদের অন্তরে বাস করুক; তোমরা সমস্ত বিজ্ঞতায় গীত, †স্ত্রাত্র ও আত্মিক সঙ্কীর্তন দ্বারা পরস্পর শিক্ষা ও চেতনা দান কর; অনুগ্রহে আপন আপন হৃদয়ে ঈশ্বরের উদ্দেশে গান কর” (কলসীয় ৩:১৬)। যীশু আমাদের হৃদয়ে বাস করতে চান। এটা তখন ঘটে যখন আমরা ঈশ্বরের জ্ঞান অর্জনের জন্য বাইবেল পড়ি। ঈশ্বরের বিষয় জানতে সঙ্গীতের একটি গুরুত্বপূর্ণ ভূমিকা রয়েছে (কলসীয় ৩:১৬)।

কিন্তু যেকোন সঙ্গীত নয়। সঙ্গীতের কথা বলতে পৌল এখানে এবং ইফিষীয় ৫:১৯ পদে খুবই সাবধানতামূলক ভাষা ব্যবহার করছেন। আমরা যেন ‘ঈশ্বরের উদ্দেশে’ গান করি (কলসীয় ৩:১৬; এছাড়া পড়ুন, ইফিষীয় ৫:১৯)। এই †স্ত্রাত্র হচ্ছে গানবাজনার অন্তর্গত যা ঈশ্বর গ্রাহ্য করেন।

গীত (বা সাম) হচ্ছে সঙ্গীত কিংবা কাব্য। গীতসংহিতা হচ্ছে পুরাতন নিয়মে সংগীত কিংবা কাব্য সংগ্রহের একটি নাম। স্তুতি (বা হিম) মানে হয়ত নূতন নিয়মের সংগীত সংগ্রহ যা খ্রীষ্টিয়ানরা গাইত। আধ্যাত্মিক গান হয়ত আধ্যাত্মিক জীবন কিংবা মাণ্ডলীক জীবন বিষয়ক যেকোন প্রশংসা-গান। সংগীতের কথাগুলো বাইবেলের সত্য শিক্ষা দেয়। সংগীত মানুষকে শেখায় যে, খ্রীষ্টিয়ান হিসেবে কীভাবে জীবন যাপন করতে হবে। বিগত কয়েক শতকে অনেক সুন্দর সুন্দর স্তুতিগান রচিত হয়েছে। এই স্তুতিগানগুলো আশার জোরালো বার্তা বহন করে। ওগুলো আমাদের হৃদয়কে জাগিয়ে তোলে।

নিঃসন্দেহে, গান-বাজনার শক্তি আছে। দায়ূদ যখন বীণাযন্ত্র বাজাতেন, শৌল স্বস্তিবোধ করতেন (১ শমূয়েল ১৬:২৩)। গবেষণা দেখায় যে, কিছু কিছু গান-বাজনা নিরাময়দায়ক। গান-বাজনা আমাদের শান্তি উপলব্ধি করতে সাহায্য করে। গান-বাজনা অধিক স্বচ্ছভাবে চিন্তা করতে আমাদের মস্তিষ্ককে সাহায্য করে। গান-বাজনা আমাদেরকে শিথিল হতেও সাহায্য করে, এবং আমাদের যন্ত্রণা বা ব্যথা নিরসন করে। গান-বাজনা অন্যদের সঙ্গে আমাদের সম্পর্ক গঠনে সাহায্য করতে পারে।

গান-বাজনা ভালো কিংবা খারাপ হতে পারে। কিন্তু আমরা সকলে একমত যে, এটা আমাদের চিন্তা-চেতনা ও উপলব্ধি বদলাতে পারে। গান-বাজনা, সঠিক গানবাজনা, আমাদেরকে ঈশ্বরের কাছে আনতে পারে।

`“আর বাক্যে কি কার্যে যাহা কিছু কর, সকলই প্রভু যীশুর নামে কর, তাঁহার দ্বারা পিতা ঈশ্বরের ধন্যবাদ করিতে করিতে ইহা কর” (কলসীয় ৩:১৭)। আপনার বর্তমান জীবনে কিভাবে তা করতে পারেন? আপনি যদি না করেন, কীভাবে আপনি বদলাতে পারেন? আপনি যদি সদাপ্রভুর নামে তা না করতে পারেন, তাহলে আপনাকে অবশ্যই কি পরিহার করতে হবে?`