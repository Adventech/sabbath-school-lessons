---
title:  অতিরিক্ত আলোচনা
date:   13/03/2026
---

“যখন ঈশ্বরের আত্মা হৃদয় ও মন নিয়ন্ত্রন করে তখন পরবর্তী মানুষের মধ্য থেকে নতুন সংগীত বের হয়ে আসে; কারণ তার অভিজ্ঞতায় তিনি উপলব্ধি করেন যে ঈশ্বরের প্রwজ্ঞা পূর্ণ হয়েছে, যে, তার পাপ ক্ষমা করা হয়েছে, তার পাপ ঢেকে দেওয়া হয়েছে। তিনি ঈশ্বরের আজ্ঞা লঙ্ঘনের জন্য ঈশ্বরের কাছে অনুতাপ করেছেন এবং খ্রীষ্টের প্রতি বিশ্বাস স্থাপন করেছেন, যিনি মানুষের ধার্মিকতার জন্য মৃত্যুবরণ১০৩ করেছিলেন। ‘বিশ্বাস হেতু ধার্মিক গণিত হওয়াতে,’ তিনি, ‘আমাদের প্রভু যীশু খ্রীষ্ট দ্বারা সন্ধি লাভ করেছেন’ (রোমীয় ৫:১)।

“উচ্চতর, খাঁটি, উন্নত শক্তির জীবন আমাদের অতি আবশ্যক। আমাদের চিন্তায় জগৎ অনেক বিশাল এবং স্বর্গ রাজ্য অনেক ক্ষুদ্র।

“যদি কোন খ্রীষ্টিয়ান নিজ প্রচেষ্টায় তার জন্য ঈশ্বরের আদর্শ লাভ করতে চায় তাহলে তার হতাশ হবার কিছুই নেই। নৈতিক এবং আত্মিক শুদ্ধতা খ্রীষ্টের অনুগ্রহ এবং শক্তির মাধ্যমে আসে, যা সকলের কাছে প্রতিজ্ঞা করা হয়েছে। যীশু হলেন ক্ষমতার উৎস, জীবনের ফোয়ারা। তিনি আমাদের তার বাক্যের কাছে নিয়ে যান এবং পাপ পীড়িত আত্মার আরোগ্য করার জন্য জীবন বৃক্ষ থেকে আমাদেরকে পাতা প্রদান করেন। তিনি আমাদেরকে ঈশ্বরের সিংহাসনের দিকে চালিত করেন এবং তিনি আমাদের মুখে সেই প্রার্থনা প্রদান করেন যার মধ্য দিয়ে আমরা তার সঙ্গে গভীরভাবে যোগাযোগ স্থাপন করতে পারি। স্বর্গের সমস্ত ক্ষমতার মাধ্যমে তিনি আমাদের পক্ষে কাজ করেন। আমাদের প্রতিটি পদক্ষেপে আমরা তাঁর ভালবাসার শক্তির স্পর্শ অনুভব করে থাকি।” -ঈলেন জি হোয়াইট, প্রেরিতদের কার্যবিবরণী (অনূদিত খসড়া থেকে সংগৃহিত), পৃষ্ঠা: ৩৯১-৩৯৩।

**আলোচ্য প্রশ্নাবলী:**

`পৌল বলেন, “কেননা আমাদের মীমাংসা এই যে, ব্যবস্থার কার্য ব্যতিরেকে বিশ্বাস দ্বারাই মনুষ্য ধার্মিক গণিত হয়” (রোমীয় ৩:২৮)। এই প্রতিজ্ঞা বিষয়ে আপনার অভিজ্ঞতা কি? এই বিস্ময়কর প্রতিজ্ঞা কীভাবে আপনার জীবন বদলাতে পারে? যীশুতে একটি নতুন জীবন যাপনের নিহিতার্থ বুঝতে এই প্রতিজ্ঞা আপনাকে কীভাবে সাহায্য করতে পারে?`

`যা-কিছু স্বর্গীয় বিষয়, সেগুলো অধিকতরভাবে প্রত্যাশা করার অর্থ কি? এই জগতের ভাল বিষয়গুলো করা অপেক্ষা বরং স্বর্গীয় বিষয়গুলো প্রত্যাশা করা কি অধিক গুরুত্বপূর্ণ? আপনার উত্তরের ব্যাখ্যা দিন।`

`চিন্তা করুন যে, আপনার জীবন কিভাবে অন্যদের জীবন ভালোর কিংবা মন্দের পক্ষে বদলাতে সাহায্য করে। আমাদের মাণ্ডলীক জীবন কিভাবে এটা করতে পারে? আমাদের মণ্ডলী কীভাবে আমাদের চারপাশের পরিবেশকে ভালোর দিকে পরিবর্তন করে থাকে?`

`কলসীয় ৩:১১ পদ পড়ুন। যীশুর সঙ্গে শান্তি কিংবা ঐক্য স্থাপনের জন্য মণ্ডলীর সভ্য-সভ্যাদের একযোগে কাজ করার ব্যাপারে এই পদগুলো কি পরামর্শ দিচ্ছে?`