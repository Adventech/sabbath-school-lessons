---
title:  যীশুর বিষয়ে সত্যিকারের জ্ঞান
date:   10/03/2026
---

কলসীয় ৩:৬-১১ পদ পড়ুন। এই পদগুলোয় পৌলের বার্তা কী?

কলসীয় ৩:৮ পদের কথাগুলো মৃত্যু থেকে জীবনের প্রতি একটি বড় পরিবর্তন সম্পর্কে বলছে। “অতএব তোমরা পৃথিবীস্থ আপন আপন অঙ্গ সকল মৃত্যুসাৎ কর” (কলসীয় ৩:৫)। “কিন্তু এখন তোমরাও এই সকল ত্যাগ কর- ক্রোধ, রাগ, হিংসা, নিন্দা ও তোমাদের মুখনির্গত কুৎসিত আলাপ” (কলসীয় ৩:৮)।

সব ধরণের ক্রোধ খারাপ নয়। ঈশ্বর পাপের বিরুদ্ধে ক্রুদ্ধ হন। যীশুও ক্রুদ্ধ হন (মার্ক ৩:৫; প্রকাশিত ৬:১৬)। ঈশ্বরের ক্রোধ পবিত্র। যেহেতু আমরা পাপী, সেহেতু বাইবেল আমাদের সাবধান করছে, “ক্রুদ্ধ হইলে পাপ করিও না; সূর্য অস্ত না যাইতে যাইতে তোমাদের কোপাবেশ শান্ত হউক” (ইফিষীয় ৪:২৬)। সে কারণে যাকোব বলেন, “হে আমার প্রিয় ভ্রাতৃগণ, তোমরা ইহা জ্ঞাত আছ। কিন্তু তোমাদের প্রত্যেক জন শ্রবণে সত্বর, কথনে ধীর, ক্রোধে ধীর হউক, কারণ মনুষ্যের ক্রোধ ঈশ্বরের ধার্মিকতার অনুষ্ঠান করে না” (যাকোব ১:১৯, ২০)। আমরা আমাদের পাপের অতীত জীবন পরিহার করেছি (কলসীয় ৩:৯)। সুতরাং, আমরা পরস্পর মিথ্যাচার না করি (তুলনা করুন, লেবীয় ১৯:১১, ১৮)।

`পৌল পুরাতন সত্তা কিংবা পুরাতন জীবন সম্পর্কে বলছেন। সেটার অর্থ কি? সেটাকে কীভাবে নতুন জীবনের সঙ্গে তুলনা করা যায়? উত্তরের জন্য পড়ুন, রোমীয় ৬:৬; ইফিষীয় ৪:২২-২৪।`

যখন আমরা আত্মায় মৃত্যুবরণ করি, ঈশ্বর তখন আমাদের একটি নতুন জীবন দেন। তিনি তাঁর ব্যবস্থা আমাদের অন্তরে ‘লেখেন।’ কথাটি একই যা বোঝায় যে, ঈশ্বর আমাদের অন্তরে তাঁর ব্যবস্থার জন্য প্রেম স্থাপন করেন (২ করিন্থীয় ৩:৪-১৮)। তাঁর বাধ্য থাকার জন্য আমাদের শক্তি দেন।

এই রূপকগুলো আমাদের বুঝতে সাহায্য করে যে, যখন আমরা যীশুর বশে থাকি, তিনি আমাদের জীবন নতুন করেন (২ করিন্থীয় ৫:১৭)। “যে আপন সৃষ্টিকর্তার প্রতিমূর্তি অনুসারে তত্ত্বজ্ঞানের নিমিত্ত নূতনীকৃত হইতেছে” (কলসীয় ৩:১০)। “ইনিই অদৃশ্য ঈশ্বরের প্রতিমূর্তি, সমুদয় সৃষ্টির প্রথমজাত; কেননা তাঁহাতেই সকলই সৃষ্ট হইয়াছে” (কলসীয় ১:১৫)। বাইবেল আমাদের যীশুর বিষয় শেখায়। যখন আমরা

যীশুকে জানি, তখন “আমরা সকলে অনাবৃত মুখে প্রভুর তেজ দর্পণের ন্যায় প্রতিফলিত করিতে করিতে তেজ হইতে তেজ পর্যন্ত যেমন প্রভু হইতে, আত্মা হইতে হইয়া থাকে, তেমনি সেই মূর্তিতে স্বরূপান্তরীকৃত হইতেছি” (২ করিন্থীয় ৩:১৮)। তখন আমরা অধিকতরভাবে তাঁর নিখুঁত সৌন্দয্য ও প্রেম প্রদর্শন করব (২ করিন্থীয় ৩:১৮)। আমরা ধনী হই কিংবা গরীব হই, যিহূদী হই কিংবা অ-যিহূদী হই, তখন আমরা যীশুর বশে থাকব। আমরা সবাই ঈশ্বরের রাজ্যের সদস্য-সদস্যা হব (কলসীয় ৩:১১)।