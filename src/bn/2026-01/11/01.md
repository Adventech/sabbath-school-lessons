---
title:  যীশুর সঙ্গে জীবনযাপন
date:   07/03/2026
---

### শাস্ত্রপাঠ
কলসীয় ৩:১-৪; ৩:৫, ৬; ৩:৬-১১; ৩:১২-১৪।

> <p>মুখস্থপদ</p>
> “আর এই সকলের উপরে প্রেম পরিধান কর; তাহাই সিদ্ধির যোগবন্ধন” (কলসীয় ৩:১৪)।

আপনি কি এ কথাটি শুনেছেন: “যাকিছু স্বর্গের বিষয় তা খুব বেশি আশা করবে না। যদি করেন, তাহলে এই পৃথিবীতে আপনি কোন কাজে লাগবেন না?” নিঃসন্দেহে, এই কথাটিতে কিছুটা সত্য আছে। কিন্তু কলসীয় ৩ অধ্যায়ে পৌল আমাদের একটি ধারণা শিক্ষা দিচ্ছেন যা সমান গুরুত্বপূর্ণ: আমরা যদি কেবল এই জীবনের বিষয়গুলো চাই, তাহলে আমরা সদাপ্রভুর কোন ভাল কাজে লাগবো না।

পৌল আমাদের প্রতিদিনের বাস্তব জীবনের নীতিমালা শিক্ষা দেন। এই নিয়মনীতিগুলো স্বর্গ থেকে আসে। কেবল যে লোকেরা যীশুর সঙ্গে পুনরুত্থিত হয়েছে, তারা এই নিয়ম-নীতিগুলো বোঝে (কলসীয় ৩:১)। পৌলের উপদেশ আমাদের সকলকে সম্পর্ক উন্নয়নে সাহায্য করবে, এবং তা কেবল মণ্ডলীতেই নয়।

যীশু বলেছেন, “কিন্তু আমি তোমাদিগকে বলিতেছি, তোমরা আপন আপন শত্রুদিগকে প্রেম করিও, এবং যাহারা তোমাদিগকে তাড়না করে, তাহাদের জন্য প্রার্থনা করিও; যেন তোমরা আপনাদের স্বর্গস্থ পিতার সন্তান হও, কারণ তিনি ভাল-মন্দ লোকদের উপরে আপনার সূর্য উদিত করেন, এবং ধার্মিক-অধার্মিকগণের উপরে জল বর্ষান” (মথি ৫:৪৪, ৪৫)।

আপনার শত্রুদের প্রেম করছেন? সেটা কি অনেক কঠিন? হ্যাঁ, মানুষের জন্য কঠিন। বাস্তবিক ঈশ্বরের জন্য জীবন-যাপনের পূর্বে আমাদের অবশ্যই আত্মত্যাগ করতে হবে। সুতরাং, অন্য যেকোন কিছু অপেক্ষা আমাদের অবশ্যই স্বর্গের বিষয় অধিক চিন্তা করতে হবে। তাহলে, আমাদের স্বর্গীয় পিতা আমাদেরকে এই পৃথিবীতে সৎকর্ম করার জন্য ব্যবহার করতে পারেন।

চলতি সপ্তাহে, আমরা জানব যে, যীশুর সঙ্গে জীবনযাপন কীভাবে বর্তমান সময়ের জন্য ও ভবিষ্যতের জন্য পরিস্থিতির উন্নয়ন ঘটাতে পারে?