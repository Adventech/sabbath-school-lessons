---
title:  শৃঙ্খলাবদ্ধ পৌল
date:   29/12/2025
---

পৌল মাকিদনিয়ায় থাকাকালীন সময়ে, তিনি বলেন যে, তাকে অনেকবার কারাগারে নেয়া হয়েছে (২ করিন্থীয় ৬:৫; ১১:২৩; ৭:৫)। পৌল ফিলিপীতে প্রথমবার কারাগারে যান (প্রেরিত ১৬:১৬-২৪)। পরে, অল্প কিছু কাল পর পৌলকে যিরূশালেমের কারাগারে বন্দি করা হয়। পরে, পৌলকে কৈসরিয়ার কারাগারে পাঠানো হয়। প্রতিটি স্থান থেকেই পৌল ‘বন্ধন-দশার’ বিষয়টি জানিয়েছেন (ফিলীমন ১:১০, ১৩)। পৌল যখন রোমের কারাগারে ছিলেন, তখন তিনি একটি বাড়িতে থেকেছেন। যখন তিনি এই বাড়িতে ছিলেন, পৌল তখন একজন সৈনিকের শৃঙ্খলে বন্দি ছিলেন। সৈনিকটি ছিল সেই বিশেষ দলের সৈনিক যারা ছিল রোমীয় সেনাদলের সেরা লড়াকু। ৩০০ খ্রীষ্টাব্দের দশকে ইগ্নাটিয়াস নামে একজন খ্রীষ্টিয়ানও একজন রোমীয় সৈনিকের শিকলে বন্দি ছিলেন। ইগ্নাটিয়াস রোমীয় সেনাদের বিষয়ে বলেন, “তাদের আচরণ হিংস্র পশুর তুল্য। লোকেরা তাদের প্রতি উদারতা দেখানো সত্ত্বেও তারা জঘন্য আচরণ করত।” —মীখায়েল গ্রীন হোম্স, সম্পাদক, দি অ্যাপোসটোলিক ফাদারস, পৃষ্ঠা: ২৩১। অর্থাৎ, কারাগারের জীবন ছিল দুর্বিসহ।

পৌল যখন তার সঙ্কটকালে যাতনা ভুগছিলেন, তখন কোন্ বিষয়টা তাকে সবল থাকতে সাহায্য করেছিল? উত্তরের জন্য পড়ুন ২ করিন্থীয় ৪:৭-১২।

কঠিন সময়ে পৌল সর্বদা আশা ও বিশ্বাস রেখেছেন। তার আশা ও তার বিশ্বাস তাকে সবল থাকতে উৎসাহিত করেছে। পৌলকে ভোগাতে ও নিরাশ করতে শয়তান সবকিছু করেছে। কিন্তু পৌল জানতেন যে, ঈশ্বর সর্বদা তার সঙ্গে আছেন।

`সঙ্কটকালে সবল থাকার জন্য পৌল কি আত্মিক আশীর্বাদ পেয়েছিলেন? উত্তরের জন্য ২ করিন্থীয় ৬:৩-৭ পদ পড়ুন।`

অধিকন্তু, আমরা আমাদের অতীত ভুলত্রুটিগুলো দেখে থাকি। আমরা জানি যে, আমরা দুর্বল। আমরা আমাদের চারপাশের ভয়ঙ্কর ঘটনাগুলো দেখে থাকি এবং নিরাশ হয়ে পড়ি। তখন আমাদের অবশ্যই সফলতার সেই সব উপহারগুলোর কথা স্মরণ করতে হবে। আমাদের জন্য ঈশ্বর-প্রদত্ত অন্যতম সর্বাপেক্ষা গুরুত্বপূর্ণ উপহার হল পবিত্র বাইবেল। বাইবেল আমাদেরকে অন্য লোকদের ভুলভ্রান্তি থেকে শিক্ষা গ্রহণে সাহায্য করে। পবিত্র বাইবেল আমাদের আরও শিক্ষা দেয় যে, লোকেরা কীভাবে মন্দের বিরুদ্ধে যুদ্ধে জয়ী হয়েছিলেন। ঈশ্বর আমাদের পবিত্র আত্মাও দিয়েছেন। পবিত্র আত্মা “আমাদের ত্রাণকর্তার জীবন যাপনো সাহায্য করেন। পবিত্র আত্মা হৃদয় ও মন পরিষ্কার ও পবিত্র করেন। আত্মা আমাদেরকে আমাদের আত্মায় ঈশ্বরের মত হতে সাহায্য করেন। আমাদের প্রতিটি পাপের বিরুদ্ধে এবং আমাদের আত্মার মন্দতার বিরুদ্ধে যুদ্ধজয়ের জন্য যীশু আমাদেরকে তাঁর আত্মা দিয়েছেন। আত্মা ঈশ্বরের মণ্ডলীকে তাঁর ধর্মময় জীবনে ও তাঁর প্রেমে পূর্ণ হতে সাহায্য করেন।” —ঈলেন জি হোয়াইট, দি ডিজায়ার অব্ এজেস, পৃষ্ঠা: ৬৭১।