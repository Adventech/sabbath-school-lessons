---
title:  পৌল, ঈশ্বরের পক্ষে একজন বন্দি
date:   28/12/2025
---

`পৌল ফিলিপীয় ও কলসীয়দের উদ্দেশ্যে পত্র লেখেন। পৌলের পত্রকে বন্দিদশার পত্র বলা হয়, কারণ তিনি ওগুলো কারাগারে বন্দি থাকা অবস্থায় লিখেছিলেন। (পৌল কারাবন্দি অবস্থায় ইফিষীয়দের উদ্দেশ্যে এবং ফিলীমনের উদ্দেশ্যে পত্র লিখেছিলেন।) বেশিরভাগ বাইবেল গবেষক বিশ্বাস করেন যে, পৌল ৬০-৬২ খ্রীষ্টাব্দে রোমে থাকাকালীন সময়ে ফিলিপীয় ও কলসীয়দের প্রতি পত্র লিখেছিলেন (প্রেরিত ২৭:১৬)। ইফিষীয় ৩:১ পদ এবং ফিলীমন ১ অধ্যায় পড়ুন। পৌল তার কারাবাসের জীবন সম্পর্কে কী বলছেন?`

পৌল তার সমগ্র জীবন যীশুর সেবায় ন্যস্ত করেছেন। ঈশ্বর যদি পৌলের কারাজীবন চান, তাহলে পৌল প্রস্তুত আছেন। পৌল আমাদের তার কারা-জীবনের কারণ জানাচ্ছেন: “আমি শৃঙ্খলে বদ্ধ হইয়া রাজদূতের কর্ম করিতেছি” (ইফিষীয় ৬:২০)। কারাগারে যাবার আগে পৌল ভ্রমণ করতেন ও প্রচার করতেন। তিনি মণ্ডলী স্থাপন করেছেন এবং ঈশ্বরের পক্ষে কর্মীদের প্রশিক্ষণ দিয়েছেন। পৌল হয়ত বিস্ময় প্রকাশ করছেন: ‘কেন আমি বন্দি হলাম? আমি যদি মুক্ত থাকতাম তাহলে ঈশ্বরের জন্য তার চেয়ে অনেক বেশি কাজ করতে পারতাম!’ পরে, পৌল দ্বিতীয় বার কারাগারে গেলেন। যখন তিনি সেখানে ছিলেন, তখন তিনি ২ তীমথিয় পত্রটি লেখেন। অর্থাৎ, পৌল কারাবন্দি অবস্থায় নূতন নিয়মের অন্তত পাঁচটি পত্র লেখেন।

পৌল কোন্ নগরের কারাগারে ছিলেন, তা তিনি আমাদের জানাচ্ছেন না। কিছু কিছু বাইবেল বিশারদ মনে করেন, প্রেরিত পৌল ইফিষ ও কৈসরিয়াতে কারাগারে ছিলেন। কিন্তু পবিত্র বাইবেলে এমন কোনো প্রমাণ নেই যে তিনি ইফিষের কারাগারে ছিলেন। তিনি কি কৈসরিয়ার কারাগারে ছিলেন? হ্যাঁ, কিন্তু পৌল যখন প্রথমবার কৈসরিয়াতে যান, তখন তিনি কোনো বিপদে পড়েননি। পরবর্তীতে, তিনি যখন ফিলিপীয়দের প্রতি পত্র লেখেন, তখন তিনি সত্যিই বিপদে ছিলেন (ফিলিপীয় ১:২০ এবং ২:১৭ পদ পড়ুন)।

ফিলিপীয়দের প্রতি পৌলের পত্র আমাদের ইঙ্গিত দেয় যে, তিনি কোথায় কারাগারে ছিলেন। প্রথমতঃ, পৌল একটি বিশেষ প্রাসাদের কথা বলছেন। এই প্রাসাদটি হয়ত স্থানীয় শাসনকর্তার বাড়ি হতে পারে। পীলাত যখন যীশুর বিচার করেন, তখন তাঁকে যিরূশালেমের প্রাসাদে নেওয়া হয়েছিল (মথি ২৭:২৭; যোহন ১৮:৩৩)। পৌলকে যেখানে রাখার জন্য প্রেরণ করা হয়েছিল, সেখানে কৈসরের কারাগারের সঙ্গে একটি রাজপ্রাসাদ ছিল (প্রেরিত ২৩:৩৫)। কিন্তু, একটি প্রাসাদ বোঝানোর জন্য পৌল ‘বিশেষ প্রাসাদ’ কথাটি ব্যবহার করছেন না। পৌল ঐ কথাগুলো লোকদের বোঝাতে ব্যবহার করছেন। ‘অন্যান্য সকলের নিকটে’ কথাটির দ্বারা সেই সব প্রহরী-সেনাদের (৯০০০ পুরুষ) বোঝানো হয়েছিল, যারা যীশুর বিষয় জেনেছিল (ফিলিপীয় ১:১৩)। এই প্রহরীরা ছিল রোমীয় সেনাদলের সেরা লড়াকু। তারা রোমের রাজাকে প্রতিরক্ষা দিত এবং কয়েদীদের পাহারা দিত। দ্বিতীয়তঃ, পৌল ‘কৈসরের বাটীর’ খ্রীষ্টিয়ানদের পক্ষ থেকে শুভেচ্ছা জানিয়েছেন (ফিলিপীয় ৪:২২)। সুতরাং, পৌল যখন রোমের কারাগারে বন্দি ছিলেন, তখন তিনি ফিলিপীয় পত্রটি লেখেন। রাজপ্রাসাদে বাস করা এবং রাজপ্রাসাদে কাজ করা লোকদের সঙ্গে পৌলের যোগাযোগ ছিল।