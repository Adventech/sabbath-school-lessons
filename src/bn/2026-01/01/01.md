---
title:  সঙ্কটকালেও ঈশ্বর আমাদের সঙ্গে থাকে
date:   27/12/2025
---

### শাস্ত্রপাঠ
ইফিষীয় ৩:১; ২ করিন্থীয় ৪:৭-১২; প্রেরিত ৯:১৬; ফিলীমন ১:১৫, ১৬; ফিলিপীয় ১:১-৩।

> <p>মুখস্থপদ</p>
> “তোমরা প্রভুতে সর্বদা আনন্দ কর; পুনরায় বলিব, আনন্দ কর” (ফিলিপীয় ৪:৪)।

একজন সেভেন্থ ডে অ্যাড্ভেন্টিষ্ট পুরোহিত মিথ্যা অভিযোগে গ্রেফতার হন। পুরোহিত কমবেশ দুই বছরের জন্য কারাগারে যান। প্রথমে, পুরোহিত ছিলেন ব্যথিত ও হতাশ। ঈশ্বর কেন তার প্রতি এই অপ্রীতিকর ঘটনা ঘটার অনুমোদন দিলেন? ঈশ্বর কি তার যত্ন নিচ্ছেন না? শীঘ্রই পুরোহিত বুঝতে পারলেন যে, ঈশ্বর তাকে কারাগারে পরিচর্যা কাজের জন্য প্রেরণ করেছেন! কারাগারের কয়েদীরা যখন পুরোহিতের পরিচয় পেল, তখন তারা তার কাছে প্রচার শুনতে চাইলো। সুতরাং, পুরোহিত যীশুর সুসমাচার প্রচার করতে শুরু করলেন। পুরোহিত কয়েদীদের বাইবেল বিষয়ক কিছু বই দিলেন। এক সময় তিনি কারাগারের মধ্যে কয়েদীদের বাপ্তিস্ম দিলেন এবং প্রভুর ভোজও দিলেন। পুরোহিত বললেন, “কোন কোন দিন আমাকে কারাগারের মধ্যে কঠোর পরিশ্রম করতে হয়েছে। কিন্তু আমি যথেষ্ট আনন্দ পেয়েছি। যখন আমি প্রভুর ইচ্ছা অনুসারে লোকদের পরিবর্তন হতে দেখেছি, তখন আমি খুব খুশি হয়েছি। ঈশ্বরকে আমার প্রার্থনার উত্তর দিতে দেখেছি।”

লোকেরা মনে করেছিল যে, পৌল ও শীল কোনো অপরাধ করেছেন, কিন্তু তারা কোন অপরাধ করেননি। তাদেরকে কারাগারে নিক্ষেপ করা হয়েছিল। কারারক্ষক “তাঁহাদের পায়ে হাড়িকাঠ দিয়া রাখিল” (প্রেরিত ১৬:২৪)। কারাগারে বন্দি থাকা অবস্থায়, পৌল ফিলিপীয় ও কলসীয় নগরীর মণ্ডলীর উদ্দেশ্যে তার পত্র লেখেন (পড়ুন, ফিলিপীয় ১:৭ এবং কলসীয় ৪:৩)।

চলতি সপ্তাহে, আমরা দেখব যে, কারাবন্দি পৌলের প্রতি কী ঘটেছিল। কারাবন্দি পৌলের কষ্টই পৌলকে তার জীবনের জন্য ঈশ্বরের পরিকল্পনা দেখতে সাহায্য করেছিল। পৌলের জীবনের অভিজ্ঞতা আমাদের শিক্ষা দিক যে, সঙ্কটকালে কীভাবে আমরা ঈশ্বরের সেবা অব্যাহত রাখতে পারি।