---
title:  পৌল ও কলসীয়
date:   31/12/2025
---

বাইবেল বলে না যে, পৌল কলসীয় নগর ভ্রমণ করেছেন। কিন্তু আমরা জানি যে, ইপাফ্রা সেখানে বাস করতেন (কলসীয় ৪:১২)। ইপাফ্রা ছিলেন প্রথম ব্যক্তি যিনি কলসীয়তে যীশুর সুসমাচার প্রচার করেছেন (কলসীয় ১:৭)। ইপাফ্রা কীভাবে একজন খ্রীষ্টিয়ান হলেন? আমরা নিশ্চিতভাবে জানি না। হয়ত ইপাফ্রা তখন খ্রীষ্টিয়ান হয়েছিলেন যখন ৫০ খ্রীষ্টাব্দের দশকে পৌল ইফিষীয়ের কাছাকাছি ছিলেন। পৌলের কারণে “এশিয়া-নিবাসী যিহূদী ও গ্রীক সকলেই প্রভুর বাক্য শুনিতে পাইল” (প্রেরিত ১৯:১০; তুলনা করুন, প্রেরিত ২০:৩১)।

প্রকাশিত বাক্য পুস্তক আমাদের আরও বলে যে, ঈশ্বরের অনুসারীরা এশিয়ার সর্বত্র সুসমাচার সহভাগ করেছেন (প্রকাশিত ১:৪)। তাদের সফলতার কারণ কী ছিল? উত্তর হল—পৌলের প্রচার। ইফিষের লোকেরা প্রথম পৌলের প্রচার শুনেছিল। ইপাফ্রা ছিল এশিয়া মাইনরের সর্বাপেক্ষা গুরুত্বপূর্ণ নগরী এবং একটি বড় সমুদ্রবন্দর। ইপাফ্রা ইফিষে পৌলের প্রচার শুনেছিলেন। ইপাফ্রা পৌলের সহকর্মিদের একজন হন। পরে, ইপাফ্রা কলসীয়তে তার বাড়ি ফিরে যান এবং সেখানে সুসমাচার প্রচার করেন।

কলসীয় নগরীর অবস্থান হচ্ছে দক্ষিণ-পূর্ব লায়দিকেয়া থেকে নয় মাইল (১৫ কিমি) দূরে। বিজ্ঞানীরা এখন কলসীয় নগরী খুঁড়তে শুরু করেছে। অর্থাৎ, বর্তমান সময়ে আমরা এই নগরী সম্পর্কে খুব বেশি জানি না। আমরা যা জানি তা হল, সেখানে কমবেশ ১০০০০ যিহূদী বাস করত। কলসীয় নগরীর বিনিময় মূদ্রা থেকে আমরা জানতে পারি যে, লোকেরা বহু দেবতার ভজনা করত। সুতরাং, কলসীয়তে সুসমাচার প্রচার করাটা ছিল বড়ই প্রতিবন্ধকতামূলক। এছাড়া, সেই নগরের খ্রীষ্টিয়ানদের ঈশ্বরের প্রতি অনুগত থাকাটা কঠিন ছিল। ফিলীমন ছিলেন আরেক জন খ্রীষ্টিয়ান যিনি কলসীয়তে বাস করতেন। ফিলীমন হয়ত ইপাফ্রার সমকালীন সময়ে একজন খ্রীষ্টিয়ান হয়েছিলেন।

`ফিলীমন ১:১৫, ১৬ পদ পড়ুন। কলসীয় ৪:৯ পদও পড়ুন। ওনীষিমের প্রতি ফিলীমনকে পৌল কি করতে বলেছিলেন?`

রোমীয় ব্যবস্থা মোতাবেক, পৌলের অবশ্যই ওনীষিমকে ফিলীমনের কাছে ফেরৎ পাঠাতে হত। কিন্তু পৌল ফিলীমনকে ওনীষিমের প্রতি সদয় হতে বলেন। ওনীষিম ছিলেন ক্রীতদাস। কিন্তু পৌল ওনীষিমকে ফিলীমনের একজন ভাই হিসেবে বিবেচনা করতে ফিলীমনকে পরামর্শ দেন (ফিলীমন ১:১৬)।

`নিঃসন্দেহে, ক্রীতদাস প্রথা অনৈতিক। আমরা হয়ত চাইবো যে, ফিলীমন ওনীষিমকে স্বাধীনতা দিক। (আমেরিকায় দাসত্ব-প্রথা চলাকালীন সময়ে, ঈলেন জি হোয়াইট সেভেন্থ ডে অ্যাড্ভেন্টিস্টদেরকে পলাতক-দাসের বিষয়ে দাস-আইন মান্য করতে বলেছিলেন। এই আইন লোকেদের নির্দেশ দিচ্ছে যে, পলাতক-দাসকে তার প্রভুর কাছে ফেরৎ পাঠাতে হবে।) তাহলে, কিভাবে আমরা ফিলীমনের প্রতি পৌলের পরামর্শ বর্ণনা করবো?`