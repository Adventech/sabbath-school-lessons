---
title:  ফিলিপীয় মণ্ডলীতে মতভেদ
date:   18/01/2026
---

ফিলিপীয় মণ্ডলীর সভ্য-সভ্যাদের মাঝে কি কারণে মতভেদ তৈরি হয়? পৌল কি পরামর্শ দিলেন যা সমস্যা নিরসন করবে? উত্তরের জন্য ফিলিপীয় ২:১-৩ পদ পড়ুন।

নিঃসন্দেহে, মণ্ডলীর মধ্যকার সমস্যাগুলো পৌলকে ব্যথিত করেছিল। পৌল মণ্ডলীকে খুব ভালোবাসতেন। তিনি ফিলিপীতে মণ্ডলী স্থাপন করেছিলেন। নিঃসন্দেহে, মণ্ডলীর মধ্যকার সংঘাত তার হৃদয়কে বিদীর্ণ করেছিল। পৌল ফিলিপীয়দের সতর্ক করে বলেন যে, তারা যেন রোমীয় মণ্ডলীর নেতাদের মত স্বার্থপর না হয় কিংবা অহংকারে পূর্ণ না হয় (ফিলিপীয় ১:১৬)। এই নেতারা গুরুত্বপূর্ণ নেতা হওয়া অপেক্ষা বরং প্রধান হবার জন্য উদ্গ্রীব ছিল। যীশুর কাজ নিয়ে তারা সামান্যই ভাবত।

পৌল স্বার্থপর আত্মা ও দম্ভের পাপের বিষয়ে সাবধান করেছিলেন (গালাতীয় ৫:২০)। যাকোব আরও বলেন, “কেননা যেখানে ঈর্ষা ও প্রতিযোগিতা, সেখানে অস্থিরতা ও সমুদয় দুষ্কর্ম থাকে” (যাকোব ৩:১৬)। দাম্ভিকতায় পূর্ণ লোকেরা নিজেদেরকে অনেক বড় মনে করে, বাস্তবে যদিও তারা তা নয়। সে কারণে পৌল গালাতীয়দের কাছে আরেকটি পত্র লেখেন: “অনর্থক দর্প না করি, পরস্পরকে জ্বালাতন না করি, পরস্পর হিংসাহিংসি না করি” (গালাতীয় ৫:২৬)।

এই সমস্যাগুলো সমাধানের জন্য আমরা যা করতে পারি, সে বিষয়ে পৌল একটি তালিকা তৈরি করেছেন:

১. যীশুর দৃষ্টান্ত: অন্তরের পাপের বিরুদ্ধে যীশুর জীবন যে কত বড় একটি দৃষ্টান্ত, সেটি পৌল দেখিয়ে দিচ্ছেন।
২. প্রেম: যীশু আমাদের ঈশ্বরের প্রেম দেখান। যীশু আমাদের আজ্ঞা দিচ্ছেন: “তোমরা পরস্পর প্রেম কর, যেমন আমি তোমাদিগকে প্রেম করিয়াছি” (যোহন ১৫:১২)।
৩. পবিত্র আত্মার সঙ্গে সহভাগিতা: পবিত্র আত্মা সভ্য-সভ্যাদের সাহায্য করছেন, যেন তারা পরস্পর একপ্রাণ হয়। আদি মণ্ডলী এই নিবিড় সহভাগিতা উপভোগ করত (প্রেরিত ২:৪২; তুলনা করুন, ২ করিন্থীয় ১৩:১৪)।
৪. দয়ার একটি হৃদয়: যীশু তাঁর জীবন দ্বারা প্রেম ও ক্ষমা দেখিয়েছেন (মথি ৯:৩৬; ২০:৩৪; এবং মার্ক ১:৪১ পদ পড়ুন)। তিনি দয়ালু শমরিয়ের (লূক ১০:৩৩) এবং হারানো পুত্রের (লূক ১৫:২০) উপমার মাধ্যমে আমাদের প্রেম ও ক্ষমা বিষয়ে শিক্ষা দিয়েছেন।
৫. দয়া: যীশু দয়া দেখিয়েছেন। যীশুর অনুসারীদের জীবন দ্বারাও দয়া প্রদর্শিত হতে হবে (লূক ৬:৩৬)।
৬. শান্তি ও দলীয় কাজ: যেমনিভাবে পৌল বলেন, “খ্রীষ্ট যীশুতে যে ভাব ছিল, তাহা তোমাদের মধ্যেও হউক” (ফিলিপীয় ২:৫)।