---
title:  আমাদের আরাধনাময় জীবনের নিগূঢ়তত্ত্ব
date:   22/01/2026
---

যীশু যখন একজন মানুষ হলেন, তখন তিনি কি পরিহার করলেন? উত্তরের জন্য রোমীয় ৮:৩; ইব্রীয় ২:১৪-১৮; এবং ইব্রীয় ৪:১৫ পদ পড়ুন।

ঈশ্বরের পুত্র যীশু পবিত্র আত্মার সহায়তায় একটী শিশু হলেন। এটা কীভাবে হল? যিনি ছিলেন একজন অনন্তজীবি তিনি কীভাবে একজন মৃত্যুর পাত্র হলেন? এই রহস্যটি হচ্ছে পৌলের বক্তব্যের অংশবিশেষ: “ভক্তির নিগূঢ়তত্ত্ব” (১ তীমথিয় ৩:১৬)। ফিলিপীয় ২ অধ্যায়ে, পৌল পরিপূর্ণভাবে সেই বিষয় সম্পর্কে বলেন যা আমাদের একজন হবার জন্য যীশু করেছিলেন:

১. “ঈশ্বরের স্বরূপবিশিষ্ট থাকিতে তিনি ঈশ্বরের সহিত সমান...” (ফিলিপীয় ২:৬)। ‘ঈশ্বরের স্বরূপবিশিষ্ট’ কথাটি গ্রিক শব্দ ‘মরফি’ থেকে এসেছে। ‘মরফি’ আমাদের দেখায় যে, যীশু ছিলেন ঈশ্বর (তুলনা করুন, যোহন ১:১)।
২. ‘আপনাকে শূন্য করিলেন’ (ফিলিপীয় ২:৭)। কিংবা, বাইবেলের অন্য সংস্করণ অনুসারে তিনি ‘স্বর্গ পরিত্যাগের সিদ্ধান্ত নিলেন’ এবং ‘একজন দাস হলেন’ (ফিলিপীয় ২:৭)। যীশু তাঁর পরাক্রম ও ঐশ্বরিক মহিমা ত্যাগ করলেন এবং একজন সত্যিকারের মানুষ হলেন। যীশু বুঝেছিলেন যে, শয়তান যখন আমাদের পাপে নিমজ্জিত করার চেষ্টা করে, তখন আমাদের কি উপলব্ধি হয়।
৩. “আপনাকে অবনত করিলেন” (ফিলিপীয় ২:৮)। যীশু একজন মানুষ হবার পর, তিনি নিজেকে একজন দাস করলেন। যীশু ও লূসিফরের তুলনা করুন। যীশু দাস হয়ে এলেন, আর লূসিফর কর্তৃত্ব চাইলো।
৪. “মৃত্যু পর্যন্ত, এমন কি, ক্রুশীয় মৃত্যু পর্যন্ত আজ্ঞাবহ হইলেন” (ফিলিপীয় ২:৮)। যীশুর সময়ে ক্রুশ ছিল একটি ঘৃণ্য মৃত্যুদণ্ড। যীশু এই মৃত্যু নিজে বেছে নিলেন। পিতা ঈশ্বর ও যীশু তার ক্রুশীয় মৃত্যু নির্ধারণ করেছিলেন। পিতা ঈশ্বর ও পুত্র যীশু ‘শান্তির মন্ত্রণা’ গ্রহণ করেন (সখরিয় ৬:১৩)। যীশু ক্রুশে মরার শত শত বছর আগে ইস্রায়েল সন্তানদেরকে পিতা ও যীশু তাদের পরিকল্পনা দেখান। স্তম্ভের উপরে স্থাপিত সর্প ছিল যীশুর মৃত্যুর প্রতীক। মোশি পিতলের এই সর্প তৈরি করেন এবং একটি স্তম্ভের উপরে উঁচুতে স্থাপন করেন। এই সর্প সেই পরিত্রাণের কাজ দেখায় যা করতে যীশু এই পৃথিবীতে এসেছিলেন (গণনা ২১:৯; যোহন ৩:১৪)। যেমনিভাবে পৌল বর্ণনা করছেন: “যিনি পাপ জানেন নাই, তাঁহাকে তিনি আমাদের পক্ষে পাপস্বরূপ করিলেন, যেন আমরা তাঁহাতে ঈশ্বরের ধার্মিকতাস্বরূপ হই” (২ করিন্থীয় ৫:২১)।