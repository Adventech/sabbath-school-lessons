---
title:  শান্তির একটি আত্মা এবং গর্বহীন একটি হৃদয়
date:   17/01/2026
---

### শাস্ত্রপাঠ
ফিলিপীয় ২:১-৩; ২:৩, ৪; ২:৫; ২:৫-৮; রোমীয় ৮:৩।

> <p>মুখস্থপদ</p>
> “তবে তোমরা আমার আনন্দ পূর্ণ কর—একই বিষয় ভাব, এক প্রেমের প্রেমী, একপ্রাণ, এক ভাববিশিষ্ট হও” (ফিলিপীয় ২:২)।

যখন আমরা ঐক্যে থাকি, তখন আমরা সবল। একটি মণ্ডলী হিসেবে, আমরা জানি আমাদের একপ্রাণ হতে হবে। কিন্তু জানা আর করা দুটো এক জিনিস না। ঐক্যবদ্ধ থাকার জন্য আমরা হয়ত কঠোর চেষ্টা করতে পারি। মাঝেমাঝে আমরা সফল হই। আবার অন্য সময় আমরা হয়ত বিফল হই। পৌল ফিলিপীয়দের বলেন যে, ঐক্যবদ্ধ থাকাটা খুবই গুরুত্বপূর্ণ। সে কারণে পৌল বলেন, “একই বিষয় ভাব, এক প্রেমের প্রেমী, একপ্রাণ, এক ভাববিশিষ্ট হও” (ফিলিপীয় ২:২)।

শান্তির জন্য একসঙ্গে কাজ করার পৌলের শিক্ষামালা যীশু হতে আসে। নূতন নিয়মে সর্বত্র আমরা এই বিষয়টি পাই। কখন আমরা একসঙ্গে কাজ করা থামিয়ে দিয়েছি? স্বর্গে একজন স্বর্গ দূতের হৃদয়ে সমস্যা শুরু হয়ে গিয়েছিল। সেই দূত ছিল লূসিফর (যিশাইয় ১৪:১২-১৪)। ঈশ্বরের ব্যবস্থা ও তাঁর শাসনের বিরুদ্ধে যুদ্ধ করার জন্য অন্য দূতেরা লূসিফরের সঙ্গে যোগ দিয়েছিল। পরে এদনে, আদম ও হবা ঈশ্বরের ব্যবস্থার বিরুদ্ধে লূসিফরের সঙ্গে যোগ দেন (আদি ৩:১-৬)।

এই চলতি সপ্তাহে, আমরা দেখব যে, মণ্ডলীতে শান্তি স্থাপনের জন্য আমাদের করণীয় সম্পর্কে বাইবেল কী শিক্ষা দেয়। এ ব্যাপারে যীশুর কাছ থেকে আমরা যে শিক্ষা পেতে পারি, সে বিষয়ের প্রতিও দৃষ্টি দেব।