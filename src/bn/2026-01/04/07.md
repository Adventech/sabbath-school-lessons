---
title:  অতিরিক্ত আলোচনা
date:   23/01/2026
---

“আমরা অবশ্যই যীশুর ছাত্রছাত্রী হবো। আমাদের ত্রাণকর্তার কাছ থেকে আমরা কি শিখব? তিনি কি আমাদের দম্ভে পূর্ণ হওয়া শিক্ষা দেবেন? আমরা কি শিক্ষা করব যে, আমরা অন্য লোকদের থেকে উত্তম ও উন্নত? নিঃসন্দেহে, না! যীশু আমাদের যতবেশি শিক্ষা দিবেন, আমরা আত্মায় ততবেশি দম্ভশূন্য হব। আমরা মনে করবো না যে, যা জানার আমরা তা সবই জানি। ঈশ্বর আমাদের দক্ষতা ও প্রতিভা দিয়েছেন। তাঁর কাজের জন্য এই দক্ষতা ও প্রতিভা ব্যবহারের সেরা পন্থা কি? ঈশ্বর যখন আমাদের রূপান্তর করবেন এবং অক্ষয়ণীয় দেহ প্রদান করবেন, তখন আমরা এই জগতে শেখা ভালো বিষয়গুলো ভুলে যাব না। আমরা এই জ্ঞান আমাদের সঙ্গে করে স্বর্গে নিয়ে যাব। সেখানে, আমরা অনন্তকাল ধরে যীশুর সঙ্গে বাস করবো। আমরা যীশুর বিষয় এবং আমাদের অনন্ত ত্রাণকর্তা হিসেবে তাঁর কাজের বিষয় অধ্যয়ন করব।” —ঈলেন জি হোয়াইট, ম্যানুস্ক্রিপ্ট ৩৬, ১৮৮৫।

**আলোচ্য প্রশ্নাবলী:**

`ঈশ্বরের প্রেম সম্পর্কে আপনি কি শিখেছেন? আপনি কি অভিজ্ঞতা লাভ করেছেন যা দেখায় যে, ঈশ্বরের প্রেম বাস্তব। ক্লাশে, ঈশ্বরের প্রেম সম্পর্কে জানার বিভিন্ন পন্থা নিয়ে আলোচনা করুন।`

`“আপনাকে শূন্য করিলেন, দাসের রূপ ধারণ করিলেন, মনুষ্যদের সাদৃশ্যে জন্মিলেন” (ফিলিপীয় ২:৭)—কথাটির অর্থ কি? রোমীয় ৮:৩ পদের সঙ্গে তুলনা করুন। রোমীয় ৮:৩ পদের সঙ্গে ফিলিপীয় ২:৭ পদ নিয়ে আলোচনা করুন। এই পদগুলো কতটা সঙ্গতিপূর্ণ? কতটা ভিন্ন? পদগুলো যীশুর বিষয়ে আমাদের কী শিক্ষা দেয়?`

`এই সপ্তাহে, আমরা মণ্ডলীতে শান্তি স্থাপন করার জন্য কীভাবে একযোগে কাজ করব, সে বিষয়ে অধ্যয়ন করেছি। শান্তির জন্য একযোগে কাজ করা থেকে কোন্ সমস্যাটি আপনাকে বাধাগ্রস্ত করে? যখন আমরা সমস্যায় পড়ি, তখন সাহায্য লাভের জন্য পৌল আমাদের কিছু জোরালো উপদেশ দিচ্ছেন: “প্রতিযোগিতার কিম্বা অনর্থক দর্পের বশে কিছুই করিও না, বরং নম্রভাবে প্রত্যেক জন আপনা হইতে অন্যকে শ্রেষ্ঠ জ্ঞান কর” (ফিলিপীয় ২:৩)। একটি মণ্ডলী হিসেবে, আমাদের সমস্যাগুলো নিরসনে এই উপদেশ আমাদের কীভাবে সাহায্য করতে পারে?`