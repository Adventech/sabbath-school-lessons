---
title:  মণ্ডলীতে শান্তি স্থাপনের জন্য একযোগে কাজ করি
date:   19/01/2026
---

ধর্মীয় নেতারা শিক্ষা দিত যে, আমাদের আচার-আচরণ হচ্ছে গুরুত্বপূর্ণ। কিন্তু যীশু বলেন যে, যথাযথ আচরণ একজন ব্যক্তিকে পরিষ্কার কিংবা নিষ্পাপ করে না। মন্দ বিষয়গুলো হৃদয় ও মনের মাঝে শুরু হয়। যীশু ও ধনী যুবকের ঘটনা আমাদের এই শিক্ষা দেয়। ধনী যুবক যীশুকে বলেছিল যে, সে সারা জীবন ধরে ব্যবস্থা মান্য করে আসছে। সুতরাং, তার অন্তরে কী আছে তা তাকে দেখানোর জন্য যীশু তাকে একটি পরীক্ষা দেন। যীশু তাকে তার সমস্ত সম্পদ বিক্রয় করতে বলেন এবং তা দরিদ্রদের মাঝে বিলিয়ে দিতে বলেন, এবং তাঁকে অনুসরণ করতে বলেন। যীশু আরও বলেন, “কেননা অন্তঃকরণ হইতে কুচিন্তা, নরহত্যা, ব্যভিচার, বেশ্যাগমন, চৌর্য, মিথ্যাসাক্ষ্য, নিন্দা আইসে” (মথি ১৫:১৯)।

`মণ্ডলীতে শান্তি স্থাপনের জন্য আমাদের করণীয় কি? উত্তরের জন্য ফিলিপীয় ২:৩ পদ পড়ুন।`

পৌলের উপদেশের মধ্যে আমাদের হৃদয় থেকে সকল গর্ব দূর করার বিষয়টিও অন্তর্ভুক্ত রয়েছে। আমরা অবশ্যই ভাববো না যে, আমরা অন্যদের থেকে গুরুত্বপূর্ণ। আমাদের অবশ্যই কেবল নিজেদের ব্যাপারে নয় বরং অন্য লোকদের চাহিদার ব্যাপারে যত্নবান হতে হবে। করা অপেক্ষা বলা সহজ, ঠিক? কিন্তু আমরা যদি এই গুরুত্বপূর্ণ নীতি অনুসরণ করি, তাহলে ওগুলো সবই আমাদের পারস্পরিক সম্পর্ককে উন্নত করতে সাহায্য করবে। আমাদের অবশ্যই শ্রবণও শিক্ষা করতে হবে। সচরাচর, আমাদের কথোপকথনের মাঝে, আমরা কেবল বলতেই চাই। কিন্তু অন্যরা যা বলছে তা বোঝার জন্য প্রথমে আমাদের অবশ্যই শুনতে হবে। আপনার কথাগুলো তাকে বোঝানোর আগে, তার কথাগুলো আপনাকে অবশ্যই প্রথমে বুঝতে হবে। আমরা যদি শ্রবণকে অগ্রাধিকার দেই, তাহলে আমরা অনেক দ্বন্দ্ব ও ভুল বুঝাবুঝি এড়িয়ে যেতে পারি। আমরা হয়ত সব সময় একমত না-ও হতে পারি। কিন্তু যখন আমরা অন্যদের কথা প্রথমে শুনি এবং বোঝার চেষ্টা করি, তখন আমরা গুণগতমানের যোগাযোগ স্থাপন করতে পারি, এবং আমাদের সম্পর্কের উপর এবং মণ্ডলীর উপর আস্থা রাখতে পারি।

পবিত্র আত্মা কীভাবে একে অন্যকে সহায়তা করার জন্য আমাদের সাহায্য করেন, সে বিষয়ে পৌল আমাদের বলছেন (ইফিষীয় ৪:৩)। যখন আমরা এক সঙ্গে কাজ করার জন্য সম্মত হই, তখন আমরা ঈশ্বরের সেই শান্তি লাভ করি যা আমাদের একত্রে সংযুক্ত করে (ইফিষীয় ৪:৩)। আমরা যদি মণ্ডলীতে কলহ করি, পবিত্র আত্মা আমাদের তা থামাতে সাহায্য করতে পারেন। তিনি শান্তি আনয়ন করতে পারেন। যীশুর বিষয়ে এবং আমাদের বিশ্বাসের নীতিমালার বিষয়ে একমত হবার প্রয়োজনীয়তা প্রসঙ্গেও পৌল আলোচনা করছেন (ইফিষীয় ৪:১৩)। যখন আমরা যীশু ও তাঁর শিক্ষামালা সম্পর্কে অবগত থাকি, তখন আমরা বাইবেলের সত্য বিষয়ে একটি অভিন্ন জ্ঞান ধারণ করি। যদি আমাদের এই জ্ঞান থাকে, তাহলে মণ্ডলী ঐক্যবদ্ধ থাকবে।