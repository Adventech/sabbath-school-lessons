---
title:  যীশুর মত করে চিন্তা করা
date:   21/01/2026
---

মোহম্মদ আলি বড়াই করে বলেছিলেন, “পৃথিবীতে আমি শ্রেষ্ঠ মুষ্ঠিযোদ্ধা।” ১৯৬৩ সালে, আলি বক্সিং-এ বিশ্বসেরা হন। ছয় মাস বাদে, আলি একটি গানের অ্যালবাম রেকর্ড করান। অ্যালবামটির নাম ছিল—‘আই অ্যাম দ্যা গ্রেটেস্ট।’ নিঃসন্দেহে, আলি একজন ভাল লড়াকু ছিলেন। কিন্তু তিনি খ্রীষ্টিয়ানদের জন্য অনুকরণীয় দৃষ্টান্ত ছিলেন না। যীশু যেভাবে চিন্তা করতেন, তারা যদি সেভাবে চিন্তা না করে, তাহলে কী হবে!

যীশু ছিলেন সিদ্ধ ও পাপমুক্ত। যীশু “আমাদের দুর্বলতাঘটিত দুঃখে দুঃখিত হইতে পারেন না, কিন্তু তিনি সর্ববিষয়ে আমাদের ন্যায় পরীক্ষিত হইয়াছেন, বিনা পাপে” (ইব্রীয় ৪:১৫)। যীশু তাঁর চিন্তার দ্বারা পাপ করেননি। একই সঙ্গে, “যদিও তিনি (যীশু) পুত্র ছিলেন, তথাপি যে সকল দুঃখভোগ করিয়াছিলেন, তদ্দ্বারা আজ্ঞাবহতা শিক্ষা করিলেন” (ইব্রীয় ৫:৮)। এমনকি, যখন বাধ্য থাকা সহজ ছিল না, তখনও যীশু সর্বদা তাঁর পিতার বাধ্য থেকেছেন।

`ফিলিপীয় ২:৫-৮। এই সুন্দর ও জোরালো পদগুলোতে পৌল আমাদের কি বলছেন? ওগুলো আমাদের কাছে কতটা অর্থবহ? কীভাবে আমরা পবিত্র বাইবেলের এই সত্যে জীবন যাপন করতে পারি?`

যীশু হলেন ঈশ্বর। কিন্তু তিনি মানুষ হলেন। এর থেকে বড় কথা হল, যীশু একজন দাস হলেন। ফিলিপীয় ২:৫-৮ পদে লেখা ‘দাস’ শব্দটি গ্রিক ‘দৌলস’ থেকে এসেছে। ‘দৌলস’ শব্দটির ইংরেজী শব্দ হচ্ছে ‘slave’ (বাংলায়—দাস/ক্রিতদাস)। যীশু একজন মানব ও দাস হবার পর, তিনি নিজেকে আমাদের পাপের জন্য উৎসর্গ করলেন! আরেকটি পত্রে পৌল বলেন, “খ্রীষ্টই মূল্য দিয়া আমাদিগকে ব্যবস্থার শাপ হইতে মুক্ত করিয়াছেন, কারণ তিনি আমাদের নিমিত্তে শাপস্বরূপ হইলেন” (গালাতীয় ৩:১৩)। ঈশ্বর আমাদের সৃষ্টি করলেন, সেই ঈশ্বর আমাদের জন্য ক্রুশের উপরে মরলেন। তিনি আমাদের ত্রাণকর্তাও হলেন। আমাদের বাঁচানোর জন্য, যীশুকে আমাদের পক্ষে অভিশাপ স্বরূপ হতে হল।

পৌল যা বলছেন তা আমরা কীভাবে বুঝতে শুরু করতে পারি? এই পদগুলোয় তিনি আমাদের যা বলছেন তা আমরা কীভাবে করতে পারি? কীভাবে আমরা যীশুকে অনুসরণ করতে পারি এবং আমাদের হৃদয় থেকে সকল দম্ভ খালি করতে পারি? কীভাবে আমরা নিজেদেরকে অন্যের উপকারার্থে সঁপে দিতে পারি?

যীশু আরও বলেন, “কিন্তু তোমাদের মধ্যে যে ব্যক্তি শ্রেষ্ঠ, সে তোমাদের পরিচারক হইবে। আর যে কেহ আপনাকে উচ্চ করে, তাহাকে নত করা যাইবে; আর যে কেহ আপনাকে নত করে, তাহাকে উচ্চ করা যাইবে” (মথি ২৩:১১, ১২)। এই কথাগুলো আমাদেরকে ফিলিপীয় ২:৫-৮ পদে পৌলের বলা কথাগুলো বুঝতে সাহায্য করে।