---
title:  অতিরিক্ত আলোচনা
date:   22/08/2025
---

“ঈলেন জি হোয়াইট “পিতৃকুলপতিগণ ও ভাববাদীগণ” বইয়ের “সীনয় পর্বতে ইস্রায়েলকে দেওয়া ব্যবস্থা” পৃষ্ঠা ৩০৩-৩১০, এবং “ব্যবস্থার বিরুদ্ধে শয়তানের ঘৃণা” পৃষ্ঠা ৩৩১-৩৪২ পৃষ্ঠা পড়ুন।

“ঈশ্বর তাঁর লোকদের কাছে তাঁর ব্যবস্থা দেবার সময় কিছু অসাধারণ কাজ করেছিলেন। লোকেরা যখন এই সব বিস্ময়কর কাজ দেখেছিলেন, তারা বুঝতে পেরেছিল ঈশ্বরের ব্যবস্থা খুবই গুরুত্বপূর্ণ। ঈশ্বর চেয়েছিলেন তাঁর লোকেরা বুঝুক যে, তাঁর আরধনার সঙ্গে সংযুক্ত সবই বিশেষ ও পবিত্র”- ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা ৩০৩।

কীভাবে আমরা ঈশ্বরকে সম্মান করতে পারি, ব্যবস্থা আমাদের সেটা দেখিয়ে দেয়। যখন আমরা বুঝতে পারি যে, ঈশ্বর হলেন রাজোচিতবর্গ ও সর্ব-শক্তিমান, তখন আমরা সম্মান সহকারে তাঁর ভজনা করি। যখন আমরা ঈশ্বরের গৌরব দেখি, আমাদের হৃদয় কৃতজ্ঞতায় পূর্ণ হয়। তখন আমরা আমাদের হৃদয় থেকে সকল গর্ব ও দাম্ভিকতা শূন্য করি। আমরা ঈশ্বরের প্রেম যতবেশি দেখব, আমরা ততবেশি দেখব যে, আমরা সিদ্ধ নই। আমাদের জীবন রূপান্তরের জন্য আমরা তাঁকে চাইব। আমরা ক্রমশঃ আমাদের হৃদয় থেকে আমরা যীশুর ন্যায় হয়ে উঠতে চাইব।

আমরা আসলে যা, আমরা যখন নিজেদেরকে সেভাবে দেখি, তখন আমরা আমাদের সুরক্ষার জন্য যীশুর উপরে সম্পূর্ণরূপে নির্ভর করব। একই সময়ে, যীশু বলছেন যে, যদি আমরা যীশুকে আমাদের প্রভু ও ত্রাণকর্তা হিসেবে গ্রহণ করি, তখন তাঁর আজ্ঞায় বাধ্য থাকা কঠিন হবে না (মথি ১১:২৮-৩০)। যীশু বলেছেন যে, তাঁর ব্যবস্থা চিরস্থায়ী হবে (মথি ৫:১৭-২০)। যখন আমরা তাঁর প্রতি আমাদের প্রেম হেতু ও কৃতজ্ঞতাবোধ হেতু তাঁর ব্যবস্থা পালন করি, তখন আমরা তাঁর সহিত একটি প্রতিরক্ষামূলক সম্পর্কের মাঝে অবস্থান করব।

**আলোচ্য প্রশ্নাবলী:**

`ঈশ্বর যেন লোকদেরকে তাঁর ব্যবস্থা দেন, সে জন্য লোকেরা প্রস্তুত ছিল। তারা যা-কিছু করেছিল, তা তাদের বুঝতে সাহায্য করেছিল যে, ঈশ্বরের ব্যবস্থা হচ্ছে অসাধারণ ও ধর্মময়। অদ্য, একটি মণ্ডলী হিসেবে, কোন্ কাজগুলো আমরা করতে পারি যা আমাদের স্মরণে রাখতে সাহায্য করবে যে, ঈশ্বর পবিত্র ও ধর্মময়? অথবা, আমরা কি ধীরে ধীরে কিংবা কোন না কোন ভাবে ঈশ্বরের উপর থেকে আমাদের এই শ্রদ্ধাবোধ হারাচ্ছি? ব্যাখ্যা করুন।`

`ঈশ্বরের প্রতিজ্ঞার এই অংশ নিয়ে ধ্যান করুন: “আর আমি তোমাদের মধ্যে গমনাগমন করিব, ও তোমাদের ঈশ্বর হইব, এবং তোমরা আমার প্রজা হইবে” (লেবীয় ২৬:১২)। অদ্য, আমাদের কাছে এই প্রতিজ্ঞার অর্থ কি? সামগ্রিকভাবে আমরা আমাদের ব্যক্তিগত জীবনে এবং আমাদের মণ্ডলীতে কীভাবে এই বাইবেলের সত্য প্রদর্শন করব?`

`ঈশ্বর যখন আমাদের কিছু করতে আজ্ঞা দেন, তখন তিনি আমাদেরকে তা করার শক্তি দেন। (পড়ুন, ঈলেন জি হোয়াইট, খ্রাইষ্ট’স অবজেক্ট’স লেশন্স, পৃষ্ঠা: ৩৩৩।) কিভাবে আমরা এই প্রতিজ্ঞায় জীবন যাপন করতে পারি?`