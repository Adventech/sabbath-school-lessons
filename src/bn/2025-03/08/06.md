---
title:  ব্যবস্থা হচ্ছে আমাদের জন্য ঈশ্বরের প্রতিজ্ঞার তুল্য
date:   21/08/2025
---

`রোমীয় ৩:২০-২৪ পদ পড়ুন। এই পদগুলোয় পৌল স্পষ্ট যে, আমরা ব্যবস্থা পালনের মাধ্যমে নিজেদেরকে রক্ষা করতে পারি না। তাহলে, পৌল কেন বলছেন যে, আমাদের জীবনে ব্যবস্থা দরকার?`

দশ আজ্ঞার কথা বলতে গিয়ে মোশি ইব্রীয় ‘ডেবারিম’ শব্দটি প্রয়োগ করছেন (যাত্রা ৩৪:২৮; দ্বিতীয় বিবরণ ৪:১৩; ১০:৪)। শব্দটি আসলে ‘আজ্ঞা’ বোঝায় না, কিন্তু ‘বাক্য’ বোঝায়। ইব্রীয় শব্দ ‘ডাবার’ অর্থ হল এমন ‘বাক্য,’ যা মূলতঃ একটি ‘প্রতিজ্ঞা’ বোঝায়। সে কারণে বাইবেলের বিভিন্ন অংশে ব্যবহৃত ‘ডাবার’ শব্দটির দ্বারা একটি প্রতিজ্ঞার ধারণা তুলে ধরা হচ্ছে।

ঈলেন জি হোয়াইট এই ধারণা বুঝতে আমাদের সাহায্য করছেন: “দশ আজ্ঞা. . . হল দশটি প্রতিজ্ঞা।” -দি এসডিএ বাইবেল কমেণ্টারি, খণ্ড: ১, পৃষ্ঠা: ১১০৫। অর্থাৎ, দশ আজ্ঞাকে আমরা ঈশ্বর হতে আসা একগুচ্ছ প্রতিজ্ঞা হিসেবে বুঝবো। এই প্রতিজ্ঞাগুলো আমাদের সঠিক রাস্তা দেখিয়ে নিয়ে যাবে। যখন আমরা এই রাস্তা (ঈশ্বরের আজ্ঞা) অনুসরণ করে চলব, তখন ঈশ্বর আমাদের আশীর্বাদ করবেন এবং আমাদের জন্য বিস্ময়কর সব কাজ করবেন। কিন্তু আমাদের অবশ্যই তাঁর ব্যবস্থার বাধ্য থাকতে হবে।

`পড়ুন, রোমীয় ১০:৪। এই পদে, পৌল বলেন যে, যীশু হচ্ছেন ব্যবস্থার বা আজ্ঞা শেষ ‘পরিণাম’ (কিং জেম্স সংস্করণ)। কীভাবে আমরা পৌলের কথাগুলো বুঝবো?`

পৌল বলেন যে, যীশু হচ্ছেন ব্যবস্থার ‘টেলোস’ (পরিণাম)। পৌল বোঝাচ্ছেন না যে, যীশু ব্যবস্থা বাতিল কিংবা দূর করেছেন। পৌল বলেন যে, যীশু হচ্ছেন ব্যবস্থার সামগ্রিক কারণ। সুতরাং, ক্রুশের উপরে যীশুর মৃত্যু বোঝাচ্ছে না যে, আমাদের আর ব্যবস্থার দরকার নেই, কিংবা ব্যবস্থার গুরুত্ব রহিত করা হয়েছে।

পৌল বলেন যে, ব্যবস্থা হচ্ছে অত্যন্ত গুরুত্বপূর্ণ, এবং আমাদের পরিচালনা দেবার জন্য এবং আমাদের শিক্ষা দেবার জন্য আমাদের সর্বদা তা দরকার (রোমীয় ৩:৩১; ১ করিন্থীয় ৭:১৯; গালাতীয় ৫:৬)। ‘টেলোস’ শব্দটি সময় বিষয়ক নয়। এমন সময় আসবে না, যখন আমাদের জন্য ঈশ্বরের ব্যবস্থার প্রয়োজন আর থাকবে না। ব্যবস্থার প্রয়োজন ও গুরুত্ব সর্বদা থাকবে। সুতরাং, আমাদের এটা বললে চলবে না যে, যীশু ব্যবস্থা বাতিল করেছেন। যীশু হলেন ব্যবস্থার সামগ্রিক কারণ। যীশু কে- ব্যবস্থা আমাদের সেটা দেখিয়ে দেয়।

`ব্যবস্থা কীভাবে আমাদের যীশুকে দেখায়? তাঁকে যে আমাদের কতটা দরকার, সেটা বোঝার সাহায্যার্থে ব্যবস্থা আমাদেরকে আমাদের বিষয়ে কি দেখায়?`