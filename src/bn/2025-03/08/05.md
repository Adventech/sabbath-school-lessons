---
title:  ব্যবস্থা কি করতে পারে
date:   20/08/2025
---

ঈশ্বরের ব্যবস্থা আমাদের তাঁর প্রেম দেখায়। ঈশ্বর ধার্মিক ও উত্তম। তার ব্যবস্থাও ধর্মময় ও উত্তম। পৌল একমত পোষণ করে বলেন: “অতএব ব্যবস্থা পবিত্র, এবং আজ্ঞা পবিত্র, নায্য ও উত্তম” (রোমীয় ৭:১২)।

বাইবেল আমাদের শিক্ষা দেয় যে, ব্যবস্থা একটি অত্যন্ত উত্তম বিষয় (মথি ৫:১৭, ১৮; যোহন ১৪:১৫; ১ করিন্থীয় ৭:১৯)। আপনি হয়ত ব্যবস্থা বিষয়ে একটি কবিতা কিংবা গান লিখতে পারেন (গীত ১১৯)। আপনি হয়ত ব্যবস্থা নিয়ে গান গাইতে পারেন (গীত ১৯)। আপনি হয়ত দিন ও রাত ব্যবস্থা নিয়ে ধ্যান করতে পারেন (গীত ১:২; যিহোশূয় ১:৮)। ব্যবস্থা আমাদের মন্দ থেকে নিরাপদ থাকতে সাহায্য করে। ব্যবস্থা আমাদের জ্ঞান, বুদ্ধি-বিবেচনা, স্বাস্থ্য, সফলতা ও শান্তি দেয় (দ্বিতীয় বিবরণ ৪:১-৬; হিতোপদেশ ২, ৩)।

ঈশ্বরের ব্যবস্থা হচ্ছে একটি বড় বেড়ার মত। বেড়া বা বেষ্টনির ভিতরে আমরা নিরাপদ। আমরা যদি বেড়ার বাইরে যাই, বিপদ, সমস্যা ও মৃত্যু আমাদের জন্য অপেক্ষা করছে (আদি ২:১৬, ১৭; যাকোব ২:১২)।

ব্যবস্থা আমাদেরকে যীশুর কাছেও পরিচালনা দেয়। যীশু আমাদের পাপ ক্ষমা করেন এবং আমাদের জীবন রূপান্তর করেন (২ করিন্থীয় ৫:১৭; ১ যোহন ১:৭-৯)। সুতরাং, ব্যবস্থা হচ্ছে আমাদের একজন শিক্ষক ও একজন প্রহরীর তুল্য, যা কিনা আমাদের উপর নজর রাখে (গালাতীয় ৩:২৪)।

`যাকোব ১:২৩-২৫ পদ পড়ুন। এই পদগুলোয় যাকোব কি বলেন? ব্যবস্থা কী করে এবং ব্যবস্থা কেন গুরুত্বপূর্ণ, যদিও ব্যবস্থা আমাদের পরিত্রাণ করতে পারে না- বিষয়টি বুঝতে এই পদগুলো আমাদের কীভাবে সাহায্য করে?`

একটি আয়না আপনার ত্বকের সকল সমস্যা দেখাবে। কিন্তু আয়নাটি ত্বক নিরাময় করতে পারবে না। ঈশ্বরের ব্যবস্থা আয়নার তুল্য। আপনি যতক্ষণ ইচ্ছা আয়নার দিকে তাকিয়ে থাকতে পারেন। কিন্তু আয়না আপনার ব্রণ ও ফুসকুড়ি দূর করতে পারে না। ব্যবস্থা পালনের বিষয়টাও ঠিক তাই। আমরা ব্যবস্থা পালনের সর্বোত্তম চেষ্টা করতে পারি। কিন্তু আমাদের ব্যবস্থা পালনের সর্বোত্তম চেষ্টাও আমাদের রক্ষা করবে না।

আমাদের অবশ্যই বিশ্বাস করতে হবে যে, ঈশ্বর আমাদের রক্ষা করেন। আমাদের উত্তম আচরণের দ্বারা এই উপহার অর্জন করতে পারি না। তাই, কিছু খ্রীষ্টিয়ান মনে করে যে, ব্যবস্থা পালনের বিষয়ে আমাদের আর উদ্বিগ্ন হবার দরকার নেই। কিন্তু এই ধারণা ঠিক নয়। ব্যবস্থা আমাদের বলে যে, পাপ কী (রোমীয় ৭:৭)। আমাদের সুরক্ষার জন্য যীশুর সুসমাচার কেন দরকার- ব্যবস্থা ঠিক সে বিষয়টি দেখায়।

`আপনি কি আপনার নিজ শক্তিতে ঈশ্বরের ব্যবস্থার বাধ্য থাকতে পারেন? আপনার প্রচেষ্টা কি আপনাকে রক্ষা করার জন্য যথেষ্ট? যীশুর সুসমাচার আমাদের আমাদের কেন দরকার- সে বিষয়ে আপনার উত্তর আপনাকে কি বলে?`