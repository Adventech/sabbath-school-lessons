---
title:  "ঈশ্বরের বিশেষ উপহার: দশ আজ্ঞা"
date:   19/08/2025
---

`দশ আজ্ঞার ব্যবস্থাগুলো কি কি? কীভাবে ওগুলোর শ্রেণী বিভাজন করা যায়? উত্তরের জন্য যাত্রা ২০:১-১৭ পদ পড়ুন।`

আপনি কি লক্ষ্য করেছেন যে, দশ আজ্ঞার অধ্যায়টা আজ্ঞা (বা আদেশ) দিয়ে শুরু হচ্ছে না? তাঁর লোকদের পক্ষে ঈশ্বরের সাধিত প্রেমের বিষয় দিয়ে অধ্যায়টি শুরু হচ্ছে: “আমি তোমার ঈশ্বর সদাপ্রভু, যিনি মিসর দেশ হইতে, দাস-গৃহ হইতে, তোমাকে বাহির করিয়া আনিলেন” (যাত্রা ২০:২)। ঈশ্বর ইস্রায়েলদের উদ্দেশ্যে তাঁর পরিকল্পনা বলার পূর্বে, তিনি তাদেরকে দাসত্ব থেকে রক্ষা করছেন। ঈশ্বর চেয়েছেন যে, তাঁর লোকেরা যেন তাঁর প্রতি বাধ্য হয়, কারণ তারা তাঁকে প্রেম করেছে, এবং তাদের প্রতি তাঁর সাধিত সমস্তকিছুর জন্য তারা কৃতজ্ঞতা দেখিয়েছে।

কোন্ একটি শব্দ গোটা ব্যবস্থাকে বর্ণনা করে? উত্তর হল- প্রেম (রোমীয় ১৩:১০)। সর্বাপেক্ষা গুরুত্বপূর্ণ আদেশ হল প্রেম করার আদেশ। আমরা দুটি উপায়ে আমাদের প্রেম দেখাই: ঈশ্বরের জন্য প্রেম (দ্বিতীয় বিবরণ ৬:৫), এবং মানবের জন্য প্রেম (লেবীয় ১৯:১৮)।

প্রথম চারটি আজ্ঞায় আমরা ঈশ্বরকে প্রেম করার নিহিতার্থ দেখি। শেষ ছয়টি আজ্ঞায়, ব্যবস্থা আমাদের দেখায় যে, কীভাবে আমরা আমাদের প্রতিবেশিদের প্রেম করব। অন্য যেকোনো কিছু অপেক্ষা বরং ঈশ্বরকে প্রেম করার মধ্য দিয়ে ঈশ্বরকে সম্মান প্রদর্শন শুরু হয়। পরে, ব্যবস্থা অন্যদেরকে সম্মান করার বিষয়টা তুলে ধরে। আসুন, আমরা প্রতিটি আজ্ঞা একটি একটি করে দেখি:

১ম আজ্ঞা: ‘আমার সাক্ষাতে তোমার অন্য দেবতা না থাকুক।’

২য় আজ্ঞা: ‘তুমি আপনার নিমিত্তে খোদিত প্রতিমা নির্মাণ করিও না।’

৩য় আজ্ঞা: ‘তোমার ঈশ্বর সদাপ্রভুরর নাম অনর্থক লইও না।’

৪র্থ আজ্ঞা: ‘তুমি বিশ্রামদিন স্মরণ করিয়া পবিত্র করিও।’

৫ম আজ্ঞা: ‘তোমার পিতাকে ও তোমার মাতাকে সমাদর করিও।’

৬ষ্ঠ আজ্ঞা: ‘নরহত্যা করিও না।’

৭ম আজ্ঞা ‘ব্যভিচার করিও না।’

৮ম আজ্ঞা: ‘চুরি করিও না।’

৯ম আজ্ঞা: ‘তোমার প্রতিবাসীর বিরুদ্ধে মিথ্যা সাক্ষ্য দিও না।’

১০ম আজ্ঞা: ‘তোমার প্রতিবাসীর গৃহে লোভ করিও না।’

যেমনিভাবে যীশু বলেছেন: “তোমরা যদি আমাকে প্রেম কর, তবে আমার আজ্ঞা সকল পালন কর” (যোহন ১৪:১৫; আরও পড়ুন, ১ যোহন ৪:২০, ২১)। যেমনিভাবে আমরা দেখি, সত্যিকারের বাধ্যতা হচ্ছে যীশুর জন্য প্রেম ও কৃতজ্ঞতা প্রকাশের আরেকটি রূপ। যখন আমরা অন্য লোকদের প্রতি প্রেমপূর্ণ ও সদয় হই, তখন আমরা তাঁর প্রতি আমাদের প্রেম জোরালোভাবে প্রদর্শন করি।