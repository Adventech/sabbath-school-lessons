---
title:  সীনয় পর্বতে
date:   17/08/2025
---

ঈশ্বর ইস্রায়েলদের সীনয়ের উদ্দেশ্যে পরিচালনা দিলেন। সেখানে, ঈশ্বর তাঁর লোকদের দশ আজ্ঞা দিবেন। বর্তমানে, বাইবেলের বেশিরভাগ চিন্তাবিদ বিশ্বাস করে যে, সীনয় হচ্ছে জেবেল মূসা। জেবেল মূসা অর্থ হল মোশির পর্বত। জেবেল মূসা ৭৪৯৭ ফুট উঁচু। বহু আধুনিক বাইবেল বিশ্লেষক বিশ্বাস করে যে, জেবেল মূসা হচ্ছে সেই স্থান যেখানে মোশি বহুবার ঈশ্বরের সঙ্গে মিলিত হয়েছিলেন (পড়ুন, যাত্রা ৩:১; ১৯:২; ২৪:১৮)। বহু বছর পর, এলিয় এই পর্বতে ঈশ্বরের সঙ্গে মিলিত হন (১ রাজাবলি ১৯:৮)। এছাড়া, জেবেল মূসা হচ্ছে সেই পর্বত যেখান থেকে ঈশ্বর মোশিকে নির্দেশ দিয়েছিলেন, যেন তিনি ইস্রায়েলদের মিসর থেকে বের করে আনেন (যাত্রা ৩:১, ১০)। সেই সময়ে, ঈশ্বর মোশিকে বলেছিলেন যে, ইস্রায়েল জাতি উক্ত স্থানে ঈশ্বরের ভজনা করবে। এখন তারা সেই স্থানে মিলিত হয়েছে। সেটা হবে মোশির জন্য একটি চিহ্ন যে, অব্রাহামের, ইস্হাকের ও যাকোবের ঈশ্বর তাদের পরিচালনা দিলেন (যাত্রা ৩:১২)।

দুই মাস পথ হাঁটার পর, ইস্রায়েল সন্তানেরা সীনয়ে পৌঁছালো (যাত্রা ১৯:১)। ইস্রায়েল সেখানে কমবেশ এক বছর অবস্থান করল (গণনা ১০:১১, ১২ পদের সঙ্গে যাত্রা ১৯:১ পদের তুলনা করুন)। এই বছরটিতে, ঈশ্বর মোশিকে অনেক ব্যবস্থা দেন, যেমন- যাত্রা ১৯-৪০ অধ্যায়, লেবীয় ১-২৭ অধ্যায় এবং গণনা ১:১-১০:১০ পদ। ইস্রায়েল যে সীনয়ে অবস্থান করেছিল, সেটা মোশির পাঁচটি পুস্তকে গুরুত্ব পেয়েছে। যেক্ষেত্রে ইস্রায়েল সীনয়ে অবস্থান করে, সেক্ষেত্রে তারা ঈশ্বরের মনোনীত দাস হয়। সেই সময়ে ইস্রায়েল ছিল একমাত্র দল যারা মিথ্যা দেবতাদের ভজনা করত না।

সীনয় পর্বতে ঈশ্বর নিজের ও ইস্রায়েলের মধ্যে নিয়ম স্থির করেন। লোকেরা ঈশ্বরের প্রতি বাধ্যতার ব্যাপারে একমত হয় এবং তাঁর সঙ্গে তাদের সম্পর্ক অব্যাহত রাখে। তারা যদি বাধ্য থাকে, তাহলে তিনি ইস্রায়েলকে তাঁর বিশেষ সম্পদে পরিণত করার প্রতিজ্ঞা করেন। ইস্রায়েল হবে যাজকদের একটি রাজ্য। তারা হবে পবিত্র প্রজা।

পবিত্র প্রজা হওয়া মনে কি? পবিত্র প্রজা হওয়া মানে হল, নিজেকে সম্পূর্ণরূপে ঈশ্বরের কাছে সমর্পণ করা, এবং সর্বান্তঃকরণে তাঁর সেবা করা। পবিত্র প্রজা হওয়া মানে হল, অন্য লোকদের প্রতি ঈশ্বরের প্রেম দয়া প্রদর্শন করা। ঈশ্বর চেয়েছিলেন যে, ইস্রায়েল সন্তানেরা যেন যাজকদের এমন একটি রাজ্য হয় যারা অন্যদেরকে ঈশ্বরের কাছে টেনে আনবে। যাজকদের রাজ্য হিসেবে, ঈশ্বরের লোকেরা অন্যদেরকে তাঁর কাছে পরিচালনা দিয়ে আনবে এবং তাদেরকে তাঁর পথ ও ব্যবস্থা শিক্ষা দেবে। ঈশ্বর চেয়েছিলেন যে, বিশেষ প্রজা হিসেবে ইস্রায়েল সন্তানেরা ঈশ্বর-বিষয়ক জ্ঞান অন্যদের সঙ্গে সহভাগ করবে। ঈশ্বরের প্রতিজ্ঞা ছিল আইনগত চুক্তির সমতুল্য। এই চুক্তি ঈশ্বরের লোকদের সেই সম্পর্ক দেখিয়েছে যা ঈশ্বর তাদের কাছে প্রত্যাশা করেছে (পড়ুন, যাত্রা ৬:৭; লেবীয় ২৬:১২; যিরমিয় ২৪:৭; ৩১:৩৩; ইব্রীয় ৮:১০; প্রকাশিত ২১:৩)।