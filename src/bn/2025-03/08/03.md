---
title:  উপহার গ্রহণের প্রস্তুতি
date:   18/08/2025
---

`দশ আজ্ঞার উপহার গ্রহণ করার জন্য ইস্রায়েল সন্তানেরা কীভাবে প্রস্তুত হয়েছিল? উত্তরের জন্য যাত্রা ১৯:৯-২৫ পদ পড়ুন।`

ঈশ্বর সীনয় পর্বতে ইস্রায়েল সন্তানদের তাঁর ব্যবস্থা দিয়েছিলেন। কিন্তু প্রথমে, ঈশ্বর তাঁর লোকদের জানালেন যে, ব্যবস্থা গ্রহণের জন্য তাদের কীভাবে প্রস্তুত হতে হবে। ইস্রায়েল সন্তানদেরকে বাইরে থেকে পরিষ্কার হতে হবে। তাদের পরিষ্কার হওয়াটা দেখায় যে, তারা সম্পূর্ণরূপে ঈশ্বরের সেবা করছে। লোকদেরকে ঈশ্বরের গৌরবের জন্যও প্রস্তুত হতে হয়েছিল। যখন তার গৌরব উপস্থিত হল, তখন “মেঘগর্জন ও বিদ্যুৎ এবং পর্বতের উপরে নিবিড় মেঘ হইল, আর অতিশয় উচ্চরবে তূরীধ্বনি হইতে লাগিল; তাহাতে শিবিরস্থ সমস্ত লোক কাঁপিতে লাগিল” (যাত্রা ১৯:১৬)।

দশ আজ্ঞা আমাদের দেখায় যে, ঈশ্বর কে। দশ আজ্ঞা আমাদের আরও দেখায় যে, কীভাবে আমরা আমাদের জীবন যাপন করব। এই নীতি হচ্ছে চিরস্থায়ী, এবং প্রত্যেকের জন্য। বাইবেল আমাদের বলে যে, ঈশ্বর দশ আজ্ঞা বলেছিলেন (যাত্রা ১৯:১৯; ২০:১; দ্বিতীয় বিবরণ ৫:৪, ৫, ২৪)। ঈশ্বর তাঁর ব্যবস্থা লিখেও দিয়েছিলেন (যাত্রা ২৪:১২; ৩১:১৮; দ্বিতীয় বিবরণ ৫:২২)। ঈশ্বর মোশিকে একটি বিশেষ উপহার হিসেবে দুই বার দশ আজ্ঞা দিয়েছিলেন (যাত্রা ৩২:১৯; ৩৪:১; দ্বিতীয় বিবরণ ১০:১, ২)।

যাত্রাপুস্তকে, দশ আজ্ঞাকে ‘সাক্ষ্য’ নামেও আখ্যা দেওয়া হয়েছে (এটি ইব্রীয় ‘এডুট’ শব্দ থেকে এসেছে; যাত্রা ৩১:১৮)। দশ আজ্ঞাকে ‘নিয়মের বাক্য’ নামেও আখ্যা দিয়েছে (এটি ইব্রীয় ‘ডিব্রি হ্যাব্বেরিট’ কথাটি থেকে এসেছে; যাত্রা ৩৪:২৮)। দ্বিতীয় বিবরণ পুস্তকে ঈশ্বর দুটি প্রস্তর ফলকের উপর দশ আজ্ঞা লিখছেন (দ্বিতীয় বিবরণ ৯:১১; আরও পড়ুন ৯ ও ১৫ পদ)। যাত্রা ও দ্বিতীয় বিরবণ পুস্তক ঈশ্বরের ব্যবস্থাকে ‘দশ আজ্ঞা’ বলছে। ইব্রীয় ভাষায় ‘দশ আজ্ঞা’ হল ‘আসেরেট হাড্ডেবারিম’ যা ‘ডাবার’ শব্দ থেকে এসেছে, এটির অর্থ হল ‘শব্দ, বাক্য, বিষয়বস্তু, বিষয়, কথা, গল্প, প্রতিজ্ঞা কিংবা এমন কিছু যা বলা হয়েছে। (পড়ুন, যাত্রা ৩৪:২৮; দ্বিতীয় বিবরণ ৪:১৩; ১০:৪)।

দশ আজ্ঞার দুটি অনুলিপি বাইবেলে রয়েছে (যাত্রা ২০:১-৭ এবং দ্বিতীয় বিবরণ ৫:৬-২১), তবে সেখানে অতি ক্ষুদ্র তারতম্য রয়েছে। দ্বিতীয় বিবরণ পুস্তকে মোশি আজ্ঞাগুলো কমবেশ ৪০ বছর পর, প্রতিজ্ঞাতদেশে প্রবেশের ঠিক আগে, সীনয় পর্বতে আওড়াচ্ছেন (দ্বিতীয় বিবরণ ১:৩, ৪; ৪:৪৪-৪৭)। সে কারণে, দুটি অনুলিপিতে ক্ষুদ্র পার্থক্য রয়েছে। পৌল যখন বলেন যে, ব্যবস্থা হচ্ছে প্রেম (রোমীয় ১৩:৮-১০), তখন তিনি দশ আজ্ঞা থেকে একটি উদ্ধৃতি গ্রহণ করেন। ঈশ্বরের ব্যবস্থা হল প্রেম, কারণ তিনি একজন প্রেমের ঈশ্বর (১ যোহন ৪:১৬)।