---
title:  সীনয় পর্বতে প্রতিজ্ঞা
date:   16/08/2025
---

### শাস্ত্রপাঠ

যাত্রা ১৯:১-৮; ১৯:৯-২৫; ২০:১-১৭; যাকোব ১:২৩-২৫; রোমীয় ৩:২০-২৪।

> <p>মুখস্থপদ</p>
> “আমি মিসরীয়দের প্রতি যাহা করিয়াছি, এবং যেমন ঈগল পক্ষী পক্ষ দ্বারা, তেমনি তোমাদিগকে বহিয়া আমার নিকটে আনিয়াছি, তাহা তোমরা দেখিয়াছ। এখন যদি তোমরা আমার রবে অবধান কর ও আমার নিয়ম পালন কর, তবে তোমরা সকল জাতি অপেক্ষা আমার নিজস্ব অধিকার হইবে, কেননা সমস্ত পৃথিবী আমার। আর আমার নিমিত্তে তোমরাই যাজকদের এক রাজ্য ও পবিত্র এক জাতি হইবে। এই সকল কথা তুমি ইস্রায়েল-সন্তানদিগকে বল” (যাত্রা ১৯:৪-৬)।

মিসর থেকে বের হয়ে আসতে সাহায্য করার পর ঈশ্বর ইস্রায়েল সন্তানদের কোথায় পরিচালনা দিলেন? প্রতিজ্ঞাত দেশের উদ্দেশ্যে, ঠিক? আর কোথায়? যেক্ষেত্রে উত্তরটি সঠিক, অন্যদিকে, এক বিবেচনায়, উত্তরটি ভুল। ঈশ্বর আমাদের আসল উত্তর বলছেন: “আমি মিসরীয়দের প্রতি যাহা করিয়াছি, এবং যেমন ঈগল পক্ষী পক্ষ দ্বারা, তেমনি তোমাদিগকে বহিয়া আমার নিকটে আনিয়াছি, তাহা তোমরা দেখিয়াছ” (যাত্রা ১৯:৪)। অর্থাৎ, বাইবেলের সঠিক উত্তর আমাদের দেখায় যে, সদাপ্রভু তাঁর লোকদের স্বয়ং তাঁর কাছে আনছেন। এটা ছিল তাঁর পরিকল্পনা।

লোকেরা যখন ঈশ্বরকে পরিত্যাগ করল, তিনি তাদের দেখতে গেলেন। এদন উদ্যানেও আমরা বাইবেলের এই সত্য দেখতে পাই। আদম ও হবা পাপ করার পর, তারা ঈশ্বর কাছ থেকে লুকালেন। ঈশ্বর তাদের দেখতে গেলেন। তিনি ডাকলেন, “তুমি কোথায়” (আদি ৩:৯)? ঈশ্বর সর্বদা প্রথম উদ্যোগ গ্রহণ করেন। সে কারণে, যীশু বলেন: “হে পরিশ্রান্ত ও ভারাক্রান্ত লোক সকল, আমার নিকটে আইস, আমি তোমাদিগকে বিশ্রাম দিব. . .। তাহাতে তোমরা আপন আপন প্রাণের জন্য বিশ্রাম পাইবে” (মথি ১১:২৮, ২৯)।

ঈশ্বর আমাদের সকলকে তাঁর কাছে আসতে আমন্ত্রণ জানাচ্ছেন। আমাদের সাড়াদানের প্রকারভেদের উপর আমাদের ভবিষ্যৎ নির্ভর করে।