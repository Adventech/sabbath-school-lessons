---
title:  আমি সদাপ্রভু
date:   15/07/2025
---

নিঃসন্দেহে, আমরা সহজেই মোশির জন্য বেদনা কাতর হতে পারি। প্রথমে, ফরৌণ তাকে ভর্ৎসনা করেন। এখন তার নিজ লোকেরা তার প্রতি ক্রোধান্বিত।

সুতরাং, মোশি তার অভিযোগ ঈশ্বরের কাছে আনছেন। “পরে মোশি সদাপ্রভুর কাছে ফিরিয়া গিয়া তাঁহাকে কহিলেন, হে প্রভু, তুমি এই লোকদের প্রতি অমঙ্গল কেন করিলে? আমাকে কেন পাঠাইলে? যে অবধি আমি তোমার নামে কথা কহিতে ফরৌণের নিকটে উপস্থিত হইয়াছি, সেই অবধি তিনি এই লোকদের অমঙ্গল করিতেছেন, আর তুমি আপন প্রজাদের উদ্ধার কিছুই কর নাই” (যাত্রা ৫:২২, ২৩)। আমরা বুঝতে পারি যে, মোশি কেন সদাপ্রভুকে নিয়ে অসন্তুষ্ট।

ঈশ্বরের উত্তর জোরালো। ঈশ্বর শক্তি ও পরাক্রমের সঙ্গে কাজ করবেন। “তখন সদাপ্রভু মোশিকে কহিলেন, ‘আমি ফরৌণের প্রতি যাহা করিব তাহা তুমি এখন দেখিবে’” (যাত্রা ৬:১)।

`ঈশ্বর মোশিকে কি বলছেন? উত্তরের জন্য যাত্রা ৫:২২-৬:৮ পদ পড়ুন। ঈশ্বরের উত্তর থেকে আমরা বাইবেলের কোন্ গুরুত্বপূর্ণ সত্য শিক্ষা করতে পারি?`

ঈশ্বর এখন তাঁর লোকদের সুরক্ষার কাজ করবেন। বাইবেলের কয়েকটি গুরুত্বপূর্ণ সত্য স্মরণ করতে ঈশ্বর তাকে সাহায্য করছেন: (১) আমি সদাপ্রভু। (২) আমি অব্রাহাম, ইস্হাক ও যাকোবের কাছে উপস্থিত হয়েছি। (৩) তাদের সঙ্গে আমি আমার প্রতিজ্ঞা স্থির করেছি। (৪) আমি তাদেরকে কনান দেশ দেবার প্রতিজ্ঞা করেছি। (৫) আমি ইস্রায়েল জাতির আর্তনাদ ও যাতনা শুনেছি। আর, (৬) প্রতিজ্ঞাত দেশ তোমাকে দেবার বিষয়ে আমার প্রতিজ্ঞা স্মরণ করেছি।

আপনি কি দেখছেন যে, ঈশ্বর বারবার ‘আমি’ কথাটি বলছেন? আমি সদাপ্রভু তোমার ঈশ্বর। আমি এটা ও ওটা করেছি। সুতরাং, তুমি আস্থা রাখতে পার যে, আমি যা প্রতিজ্ঞা করেছি তা তোমার জন্য করব।

সদাপ্রভু এখন ঘোষণা করছেন যে, তিনি ইস্রায়েলের জন্য চারটি বড় কাজ করবেন, কারণ তিনি তাদের জীবন্ত ঈশ্বর: (১) ‘আমি তোমাদিগকে মিসরীয়দের ভারের নিচ হইতে বাহির করিয়া আনিব।’ (২) ‘প্রসারিত বাহু ও মহৎ শাসন দ্বারা তোমাদিগকে মুক্ত করিব।’ (৩) ‘আমি মিশরীয়দের প্রতি ভয়ংকর শাস্তি আনয়ন করব’ (যাত্রা ৬:৬)। (৪) ‘আর আমি তোমাদিগকে আপন প্রজারূপে গ্রাহ্য করিব, ও তোমাদের ঈশ্বর হইব’ (যাত্রা ৬:৭)।

এই চারটি কাজ ঈশ্বরের লোকদের সঙ্গে তাঁর সম্পর্ক দেখায়। ঈশ্বর তাঁর লোকদেরকে মুক্ত করার জন্য এই চারটি কাজ করতে চান, কারণ তিনি তাদের ভালবাসেন। তাহলে তিনি তাঁর লোকদের এই উপহারগুলো দেবেন। তিনি অদ্য আমাদের এই একই উপহারগুলো দিতে চান।

`পবিত্র বাইবেলের অন্য কোন্ লোকেরা ক্রন্দন করে ঈশ্বরের কাছে অভিযোগ করছে? আপনার হৃদয়ে কি রয়েছে তা ঈশ্বরকে বলতে হবে কেন? আপনাকে সর্বদা অবশ্যই বিশ্বাস ও আস্থা সহকারে ঈশ্বরের সঙ্গে কথা বলতে হবে কেন?`