---
title:  বিশ্রামদিনকে সম্মানিত করার দুটি কারণ
date:   14/07/2025
---

মোশি অবশ্যই জানতেন যে, ঈশ্বর তাকে যে কাজ করতে দিয়েছেন তা করা সহজ ছিল না। কিন্তু মোশি জানতেন না যে, অতঃপর কি ঘটতে যাচ্ছে।

মিশর-রাজের সঙ্গে মোশি ও হারোণের প্রথমবার দেখা হবার পর কি হল? উত্তরের জন্য যাত্রা ৫:৩-২৩ পদ পড়ুন।

মোশি ও হারোণ ফরৌণের কাছে যাবার পূর্বে, তারা প্রাচীনবর্গ ও ইস্রায়েলের লোকদের সঙ্গে সাক্ষাৎ করলেন। মোশি ও হারোণ তাদেরকে ঈশ্বরের বার্তা বললেন এবং ঈশ্বরের চিহ্নকার্য তাদের দেখালেন। ইস্রায়েল সন্তানেরা বিশ্বাস করল যে, দাসত্ব থেকে নিস্তার পেতে সদাপ্রভু তাদের সাহায্য করবেন। সুতরাং, লোকেরা সদাপ্রভুর ভজনা করল (যাত্রা ৪:২৯-৩১)।

পরে, মোশি ঈশ্বরের বার্তা নিয়ে মিশর-রাজের কাছে গেলেন। পরে, ইস্রায়েল সন্তানদের জন্য পরিস্থিতি আরও খারাপ হল। ইস্রায়েল সন্তানেরা প্রতিদিন আরও বেশি কষ্ট ভুগতে থাকলো। তাদের প্রতিদিনের কাজ কঠিন হতে থাকলো। মিশরীয়রা ইস্রায়েল সন্তানদেরকে অলস বলে আখ্যা দিতে থাকলো। মিশরীয়রা ইস্রায়েল সন্তানদের প্রতি নির্মম ও নিষ্ঠুর হয়ে উঠতে থাকলো।

ইস্রায়েল প্রাচীনেরা সুখি ছিল না। তারা মোশি ও হারোণের সঙ্গে দেখা করল। তাদের মধ্যকার সাক্ষাৎ ছিল কলহপূর্ণ। এই সাক্ষাৎ মূলতঃ এ বিষয়ে ধারণা দেখায় যে, মোশি তার নিজ লোকদের নিয়ে বহু বছর ধরে কতটা সমস্যায় ছিলেন।

যাত্রা ৫:২১ পদ পড়ুন এবং আপনার মনে কল্পনা করুন যে, আপনি হলেন সেই ব্যক্তি যে-কিনা মোশি ও হারোণকে সমস্যায় ফেলছেন। আপনার কি মনে হয়, মোশি ও হারোণের উদ্দেশ্যে কেন তারা এভাবে কথা বলেছিল?

আমরা সহজেই দেখতে পাই যে, এই লোকগুলো মোশির প্রতি কেন হতাশ ছিল। [এই লোকেরা বলেছিল, “সদাপ্রভু তোমাদের প্রতি দৃষ্টিপাত করিয়া বিচার করুন” (যাত্রা ৫:২১)] ইস্রায়েল সন্তানেরা আশা করত যে, মোশি তাদেরকে মিসর থেকে পালাতে সাহায্য করবেন। তারা এটা ভাবেনি যে, মোশি এসে তাদেরকে প্রথমে মিসরীয়দের অধীনে কঠিন পরিশ্রম করাবেন।

সুতরাং, মোশি ও হারোণের সমস্যা কেবল ফরৌণের সঙ্গে ছিল না। মোশি ও হারোণের সমস্যা তাদের নিজ লোকদের সঙ্গেও ছিল।

`শীঘ্র হোক কিংবা দেরিতে হোক, মণ্ডলীতে মতভেদ আসবে। নিজ মণ্ডলীর নেতাদের সঙ্গে যখন মতভেদ তৈরি হয়, তখন আপনি এবং মণ্ডলীর অন্য সভ্য-সভ্যারা শান্তি স্থাপনের জন্য কোন্ কোন্ কাজগুলো করতে পারেন?`