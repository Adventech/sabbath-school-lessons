---
title:  বাকপটু নন
date:   16/07/2025
---

সদাপ্রভু পরে যা করবেন, সে বিষয়ে তিনি মোশিকে জোরালো প্রতিজ্ঞাগুলো দিচ্ছেন। নিঃসন্দেহে, এই প্রতিজ্ঞাগুলো মোশিকে আশা দিয়েছিল।

`গল্পে পরে কি ঘটেছিল? উত্তরের জন্য যাত্রা ৬:৯-১৩ পদ পড়ুন। এই ঘটনাটি আমাদের কি শিক্ষা দেয়? এই শিক্ষাগুলো সঙ্কটকাল এবং আমাদের জীবনের হতাশা সম্পর্কে আমাদের কি শিক্ষা দেয়?`

দুঃখ-কষ্ট ও কঠোর পরিশ্রমের কারণে ইব্রীয়রা বড়ই ব্যথিত। সুতরাং, তারা মোশির কথা কিংবা উৎসাহ দেওয়া কথাগুলো শুনতে চান না। মোশি ইব্রীয়দের বলেন যে, ঈশ্বর যা প্রতিজ্ঞা করেছেন তা তিনি করবেন। ইব্রীয়রা দীর্ঘকাল ঈশ্বরের সাহায্যের জন্য অপেক্ষায় ছিল। অথচ, তাদের দাস্যকর্মই করে যেতে হচ্ছে। এখন পরিস্থিতি ভিন্ন কেন? ইব্রীয়রা আশা হারাচ্ছে।

অতীতে এমন অভিজ্ঞতা আমাদের সবার হয়েছে, ঠিক? আমরা প্রত্যেকে বিভিন্ন সময়ে ব্যথিত, হতাশ ও অসন্তুষ্ট হয়েছি। আমরা হয়ত উপলব্ধি করেছি যে, ঈশ্বর আমাদের একাকী পরিত্যাগ করেছেন।

ইয়োবের বিষয়ে গল্পটি পড়ুন। আসফের ব্যাপারটি কি? আসফ ছিলেন একজন গীতরচক। আসফ ভেবে ব্যকুল যে, যেক্ষেত্রে ধার্মিকেরা যাতনা ভুগছে, সেক্ষেত্রে দুষ্টরা কেন সফল হচ্ছে। হ্যাঁ, আসফ কঠিন প্রশ্নগুলো করছেন। একই সময়ে, এই আত্ম-জিজ্ঞাসাগুলো বিশ্বাস সম্পর্কে অত্যন্ত সুন্দর একটি গীতিকাব্য লিখতে তাকে সাহায্য করেছিল:

“কিন্তু আমি নিরন্তর তোমার সঙ্গে সঙ্গে আছি;\
তুমি আমার দক্ষিণ হস্ত ধরিয়া রাখিয়াছ।\
তুমি নিজ মন্ত্রণায় আমাকে গমন করাইবে,\
শেষে সপ্রতাপে আমাকে গ্রহণ করিবে।\
স্বর্গে আমার কে আছে?\
পৃথিবীতেও তোমা ভিন্ন আর কিছুতে আমার প্রীতি নাই।\
আমার মাংস ও আমার চিত্ত ক্ষয় পাইতেছে,\
তথাপি ঈশ্বর চিরকাল আমার চিত্তের শৈল ও আমার দায়াংশ।”\
-গীত ৭৩:২৩-২৬।

সমুদয় বাইবেল জুড়ে, ঈশ্বর তাঁর লোকদের প্রতিজ্ঞা করছেন যে, তিনি তাদের সঙ্গে সঙ্গে আছেন (যিশাইয় ৪১:১৩; মথি ২৮:২০)। ঈশ্বর তাঁর লোকদেরকে তাঁর শান্তি ও সান্ত্বনা প্রদান করছেন। ঈশ্বর তাদেরকে বলবান করছেন, যেন তারা জীবনের সমস্যাগুলো ভালোভাবে সমাধান করতে পারে (যোহন ১৪:২৭; ১৬:৩৩; ফিলিপীয় ৪:৬, ৭)।

ঈশ্বরের লোকদের সঙ্গে তাঁর প্রতিজ্ঞা বলছে: “আর আমি তোমাদিগকে আপন প্রজারূপে গ্রাহ্য করিব, ও তোমাদের ঈশ্বর হইব; তাহাতে তোমরা জানিতে পারিবে যে, আমি যিহোবা, তোমাদের ঈশ্বর, যিনি তোমাদিগকে মিসরীয়দের ভারের নিচ হইতে বাহির করিয়া আনিতেছেন” (যাত্রা ৬:৭)। এই পদ আমাদের দেখাচ্ছে যে, ঈশ্বর তাঁর লোকদের , ইস্রায়েল সন্তানদের , একটি নিবিড় সম্পর্ক চান।