---
title:  অতিরিক্ত আলোচনা
date:   18/07/2025
---

লক্ষ্য করে দেখুন যে, মোশির ক্ষেত্রে পরিস্থিতি কতটা খারাপ ছিল এবং ইস্রায়েল সন্তানেরা মোশির পরে মিশর-রাজ ফরৌণের সাক্ষাতে দাঁড়ায়:

“রাজা সন্দেহ করলেন যে, ইস্রায়েলীয়রা তাঁর সেবা করা বাদ দিয়ে বিদ্রোহ করার পরিকল্পনা করছে। অবাধ্যতা অলসতার ফল; তিনি নিশ্চিত করতে চাইলেন যেন তাদের বিপজ্জনক পরিকল্পনা করার জন্য সময় না পায়। সেই দেশের সবচেয়ে সাধারণ নির্মাণ সামগ্রী ছিল রোদে শুকানো ইট; সবচেয়ে অভিজাত প্রাসাদগুলোর দেওয়াল এই ইট দিয়ে তৈরি করা হত, এবং তারপর পাথরের আবরণ দেওয়া হত; আর ইট তৈরিতে অনেক দাস নিয়োগ করা হত। ইট মজবুত করার জন্য টুকরো টুকরো করে কাটা খড় মাটির সঙ্গে মেশানো হত, এই কাজের জন্য অনেক খড়ের প্রয়োজন হত; রাজা নির্দেশ দিয়েছিলেন ইট তৈরির জন্য এখন থেকে আর প্রয়োজনীয় খড় সরবরাহ করা হবে না; শ্রমিকদের নিজেদেরই তা সংগ্রহ করতে হবে, একই সঙ্গে তাদের আগের মত একই পরিমাণ ইট তৈরি করতে হবে। সেই দিনই এমন নির্দেশ দেওয়া হয়, যা তাঁদের শ্রমকে আরও নিষ্ঠুর এবং কঠোর করে তুলেছিল। নতুন আদেশে শ্রমিকদের নিজেদের জন্য খড় সংগ্রহ করতে বলা হল, কিন্তু একই পরিমাণ ইট তাদের তৈরি করতে হবে।

এই আদেশ ইস্রায়েলীয়দের চরম দুর্দশার সৃষ্টি করল। মিশরীয় তত্ত্বাবধায়করা ইব্রীয় কর্মকর্তাদের ওপর দায়িত্ব দিয়েছিলেন এবং তারা তাদের অধীনস্থ শ্রমিকদের কাজের জন্য দায়ী ছিলেন। লোকেরা খড়ের পরিবর্তে নাড়া সংগ্রহের জন্য সারা দেশে ছড়িয়ে পড়ল, কিন্তু তারা তাদের উপর নিরূপিত দায়িত্ব অনুসারে বেধে দেওয়া লক্ষ্য পূরণে ব্যর্থ হল। এই ব্যর্থতার জন্য ইব্রীয় কর্মকর্তাদের নির্মমভাবে প্রহার করা হল।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৮২।

**আলোচ্য প্রশ্নাবলী:**

`একটি সময়ের কথা চিন্তা করুন যখন আপনি ঈশ্বরের কথা মত কাজ করেছিলেন, এবং পরিস্থিতি মন্দে পরিণত হয়েছিল কিংবা মন্দভাবে শুরু হয়েছিল। সেই অভিজ্ঞতা থেকে আপনি কি কঠিন শিক্ষা লাভ করেছিলেন?`

`সহভাগ করুন যে, যখন আপনি তাঁর কাছে সাহায্য প্রার্থনা করেন, তখন তিনি কীভাবে আপনাকে সাহায্য করে থাকেন; কিংবা, যখন আপনি সাহায্য না চান, তখনও তিনি কীভাবে সাহায্য করে থাকেন। যখন মন্দ কিছু ঘটে, তখন কিভাবে আমরা সাহায্যের জন্য ঈশ্বরের প্রতি আস্থা রাখতে পারি?`

`আপনি এমন কাউকে কীভাবে সাহায্য করতে পারেন, যে-কিনা সদাপ্রভুকে জানে না? কীভাবে আমরা তাকে বোঝাতে পারি যে, ঈশ্বরকে জানাটা হচ্ছে অত্যন্ত গুরুত্বপূর্ণ?`