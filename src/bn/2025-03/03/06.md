---
title:  মিশর-রাজ ফরৌণের সাক্ষাতে ঈশ্বরস্বরূপ
date:   17/07/2025
---

`সদাপ্রভু মোশিকে কীভাবে উত্তর দিলেন? উত্তরের জন্য যাত্রা ৬:২৮-৭:৭ পদ পড়ুন।`

ঈশ্বর ইয়াহুয়ে হিসেবে মোশির কাছে আসেন। ইয়াহুয়ে নামটি দেখায় যে, তিনি হলেন ঈশ্বর যিনি তাঁর লোকদের সঙ্গে একটি ঘনিষ্ঠ, ব্যক্তিগত সম্পর্ক চান। সম্পর্কের অংশ হিসেবে, ঈশ্বর তাঁর লোকদের সঙ্গে প্রতিজ্ঞাগুলো করলেন।

এই একই ঈশ্বর পুনরায় মোশিকে যেতে বলেন এবং ফরৌণের সঙ্গে কথা বলতে বলেন। মোশি আবার অজুহাত দেন যে, কেন তিনি তাঁর কথা অনুসারে কাজ করতে পারবেন না: “দেখ, আমি বাক্পটু নহি, ফরৌণ কি প্রকারে আমার কথা শুনিবেন” (যাত্রা ৬:৩০)? আবার, আমরা দেখি যে, মোশির অন্তরে কোন গর্ব নেই। একই সময়ে, আমরা আরও দেখি যে, মোশি সেটা করতে চান না যা ঈশ্বর তাকে করতে বলছেন। এ পর্যন্ত, মোশির জন্য পরিস্থিতি ভালো চলছিল না।

“ঈশ্বর যখন মোশিকে ফরৌণের কাছে ফিরে যেতে বলেন, তখন মোশি দেখান যে, তিনি স্বয়ং নিজের উপরে আস্থা রাখতে পারছেন না। ‘বাকপটু’ কথাটি ইব্রীয় ভাষার শব্দকোষ থেকে এসেছে যা যাত্রা ৪:১০ পদে বর্ণীত মোশির কথার সঙ্গে সদৃশ্যপূর্ণ: ‘আমি জড়মুখ জড়জিহ্বা।’” -এণ্ড্রুস বাইবেল কমেণ্টারি: ওল্ড টেস্টামেণ্ট, ‘যাত্রাপুস্তক,’ পৃষ্ঠা: ২০৫।

ঈশ্বর তাঁর দয়ার গুণে মোশিকে ফরৌণের কাছে ফেরত পাঠাচ্ছেন। মোশি হারোণকে ঈশ্বরের বার্তা বলবেন। পরে, হারোণ জনসমুখে ফরৌণের কথা বলবেন। সুতরাং, মিসরের রাজার সাক্ষাতে মোশি হবেন ঈশ্বরের রূপক বা প্রতিনিধি। হারোণ মোশির বিশেষ বার্তাবাহক হবেন।

এই গল্পটি একজন বার্তাবাহক কিংবা ভাববাদীর কাজের বিষয়ে আমাদের একটি উৎকৃষ্ট অনুবোধ দেয়। একজন ভাববাদী ঈশ্বরের পক্ষে কথা বলেন। একজন ভাববাদী ঈশ্বরের লোকদের উদ্দেশ্যে তাঁর কাজ অব্যাহত রাখার কাজ করেন এবং তাঁর বার্তা ব্যাখ্যা করেন। মোশি হারোণের সঙ্গে কথা বলেন, এবং পরে হারোণ মোশির কথাগুলো ফরৌণের সাক্ষাতে ঘোষণা করেন। একইভাবে, ঈশ্বর বাইবেলের ভাববাদীদের সঙ্গে যোগাযোগ করেন। পরে, ভাববাদী ঈশ্বরের শিক্ষামালা লোকদের সাক্ষাতে ঘোষণা দেন। মাঝে মাঝে ভাববাদীরা ঈশ্বরের বার্তা শোনেন এবং তা ঘোষণা করেন। অধিকাংশ ক্ষেত্রে, ভাববাদী ঈশ্বরের বার্তা প্রথমে লিখে নিয়েছেন এবং পরে তা লোকদের সহভাগ করেছেন।

ফরৌণের সঙ্গে মোশির সাক্ষাতের মাঝে তাঁর প্রত্যাশা কী, তা ঈশ্বর মোশিকে আগেই বর্ণনা করেছিলেন। ঈশ্বর মোশিকে জানিয়েছিলেন যে, সাক্ষাৎ হবে দীর্ঘ ও জটিল। দ্বিতীয় বারের মত, ঈশ্বর মোশিকে বলছেন যে, তিনি ফরৌণের হৃদয় কঠিন করবেন (যাত্রা ৪:২১; ৭:৩)। সমস্তকিছু ভালোয় রূপান্তর হবে, কারণ মিশরীয়রা জানতে পারবে যে, সদাপ্রভুই হলেন ঈশ্বর (যাত্রা ৭:৫)। সুতরাং, পরিশেষে, মিশরীয়রা ঈশ্বরকে ভক্তি ও সম্মান করবে।