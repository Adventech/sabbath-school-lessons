---
title:  সদাপ্রভু কে?
date:   13/07/2025
---

`মোশি ও হারোণ মিসর-রাজ ফরৌণকে বলেন, “সদাপ্রভু ইস্রায়েলের ঈশ্বর, এই কথা বলেন, ‘প্রন্তরে আমার উদ্দেশে উৎসব করিবার জন্য আমার প্রজাদিগকে ছাড়িয়া দেও’” (যাত্রা ৫:১; আরও পড়ুন, ২ পদ)। ফরৌণ কীভাবে উত্তর দিলেন? তার বিষয়ে তার উত্তর কি বলে?`

ফরৌণ উত্তর দেন, “সদাপ্রভু কে?” (যাত্রা ৫:২)। ফরৌণ এটি প্রশ্ন করছেন না, কারণ তিনি সদাপ্রভুর বিষয় জানতে চান। ফরৌণের অন্তরে কী ছিল তা তার প্রশ্নের মধ্যেই দেখা যায়: তিনি ঈশ্বরকে তার সদাপ্রভু ও ত্রাণকর্তা হিসেবে অগ্রাহ্য করছেন।

ফরৌণ যখন বলেন, ‘আমি সদাপ্রভুকে জানি না’-(যাত্রা ৫:২) তিনি তখন বড়াই করছেন। তিনি দম্ভে পরিপূর্ণ।

ফরৌণের মত করে ইতিহাসে কত লোক এ কথা বলেছে? প্রশ্নের উত্তরটি আমাদের ব্যথিত করবে, কারণ লোকেরা ঈশ্বরকে প্রত্যাখ্যান করে, তারা অনন্ত জীবন অগ্রাহ্য করে। যেমনিভাবে যীশু বলেন, “আর ইহাই অনন্ত জীবন যে, তাহারা তোমাকে, একমাত্র সত্যময় ঈশ্বরকে, এবং তুমি যাঁহাকে পাঠাইয়াছ, তাঁহাকে, যীশু খ্রীষ্টকে, জানিতে পায়” (যোহন ১৭:৩)।

মিসর হচ্ছে যেকোন একদল লোকের একটি প্রতীক যারা ঈশ্বরের নিয়ন্ত্রণকে এবং তাঁর রক্ষাকারী শক্তিকে প্রত্যাখ্যান করে। এই লোকেরা ঈশ্বরের, বাইবেলের ও তাঁর লোকদের বিরুদ্ধে দাঁড়ায়।

পরে, ফরৌণ বলেন, ‘আমি ইস্রায়েলকে ছাড়িয়া দিব না’ (যাত্রা ৫:২)। এই কথাগুলো জীবন্ত ঈশ্বরের বিরুদ্ধে তার প্রচণ্ড বিরোধিতা প্রদর্শন করে। সুতরাং, আমরা দেখতে পাই যে, মিসর হচ্ছে এমন কারও প্রতীক যে-কিনা ঈশ্বরকে অগ্রাহ্য করে এবং তাঁর বিরুদ্ধাচরণ করে।

ফরাশী বিপ্লব চলাকালে বহু খ্রীষ্টিয়ান এই একই মনোভাব দেখিয়েছিল (আরও পড়ুন, যিশাইয় ৩০:১-৩ ও প্রকাশিত ১১:৮)। বিপ্লব হচ্ছে সরকারকে সম্পূর্ণভাবে পতিত করা। ফরৌণ মনে করেছিলেন যে, তিনি দেবতা, কিংবা দেবপুত্র। কেউ যদি নিজেকে দেবতা বলে বিশ্বাস করে, তখন সে বিশ্বাস করে যে, যেকোন ব্যক্তির ঊর্ধ্বে তার ক্ষমতা, শক্তি ও জ্ঞান রয়েছে।

“বাইবেলে উল্লিখিত সকল জাতিগণের মধ্যে মিশর অত্যাধিক দৃঢ়তার জীবন্ত ঈশ্বরের অস্তিত্ব অস্বীকার করেছিল এবং তাঁর আজ্ঞা সকলের প্রতিরোধ করেছিল। মিশরের রাজা অপেক্ষা, অন্য কোন সম্রাট কখনো স্বর্গের অধিপতির বিরুদ্ধে প্রকাশ্যে এবং জবরদস্ত বিদ্রোহ করেনি। মোশি কর্তৃক তা কাছে সদাপ্রভুর বার্তা আনীত হলে, ফরৌণ গর্ব সহকারে বললেন, “সদাপ্রভু কে যে, আমি তাঁহার কথা শুনিয়া ইস্রায়েলকে ছাড়িয়া দিব? আমি সদাপ্রভুকে জানি না, ইস্রায়েলকেও ছাড়িয়া দিব না।” যাত্রাপুস্তক ২:২। এ হল নাস্তিকতা, আর মিশর দ্বারা প্রতিনীধিত্বকারী দেশ, এইরূপে জীবন্ত ঈশ্বরের দাবী অস্বীকার কররবে এবং অবিশ্বাস এবং প্রকাশ্যে অস্বীকারের মনোভাব প্রকাশ করবে। “মহা নগরী” কে “আত্মিক” সদমের সঙ্গে তুলনা করা হয়। ঈশ্বরের ব্যবস্থা লঙ্ঘনে সদমের ভ্রষ্টতা ছিল বিশেষ করে লাম্পত্যে। এই পাপও ছিল জাতির একটা চারিত্রিক বৈশিষ্ট্য যা এই শাস্ত্রকলাপের সুনিদিষ্ট অংশের পূণতা সাধন করবে।” -ঈলেন জি হোয়াইট, মহাসংঘর্ষ, পৃষ্ঠা: ২৩৬।