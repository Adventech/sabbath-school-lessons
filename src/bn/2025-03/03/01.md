---
title:  একটি কঠিন সূচনা
date:   12/07/2025
---

### শাস্ত্রপাঠ

যাত্রা ৫:১, ২; ৫:৩-২৩; ৫:২২-৬:৮; ৬:৯-১৩; ৬:২৮-৭:৭।

> <p>মুখস্থপদ</p>
> “পরে মোশি ও হারোণ গিয়া ফরৌণকে কহিলেন, সদাপ্রভু ইস্রায়েলের ঈশ্বর, এই কথা বলেন, প্রান্তরে আমার উদ্দেশে উৎসব করিবার জন্য আমার প্রজাদিগকে ছাড়িয়া দেও। ফরৌণ কহিলেন, সদাপ্রভু কে, যে আমি তাহার কথা শুনিয়া ইস্রায়েলকে ছাড়িয়া দিব? আমি সদাপ্রভুকে জানি না, ইস্রায়েলকেও ছাড়িয়া দিব না” (যাত্রা ৫:১, ২)।

বহু খ্রীষ্টিয়ান মনে করে যে, যখন তারা ঈশ্বরকে অনুসরণের সিদ্ধান্ত নেয়, জীবন তখন সহজ ও সুখময় হবে। তারা সর্বদা সম্পদ ও সফলতা উপভোগ করবে। পবিত্র বাইবেল আমাদের দেখায় যে, পরিস্থিতি সব সময় এক রকম হয় না। কখনও কখনও আমাদের সমস্যা মন্দতর হয়। সেটা যখন হয়, তখন আমরা হয়ত অসহায় বোধ করি। আমরা জীবন ও ঈশ্বর সম্পর্কে কঠিন প্রশ্নগুলো জিজ্ঞাসা করতে শুরু করি, যে প্রশ্নগুলোর উত্তর আমরা সহজে পাই না কিংবা মোটেও উত্তর নেই।

আমরা যখন ঈশ্বরে আস্থা রাখি, তখন নিঃসন্দেহে আমাদের কঠিন সময় আসবে। কিন্তু আমরা যদি ঈশ্বরে আস্থা রাখা অব্যাহত রাখি, তাহলে তিনি তাঁর সঠিক পদ্ধতিতে এবং তাঁর যথা সময়ে আমাদের সমস্যাগুলো সমাধান করবেন। কিন্তু আমাদের অবশ্যই তাঁর জন্য অপেক্ষা করতে এবং তাঁর উপর আস্থা রাখতে শিখতে হবে।

মোশি সঙ্কটকালে ঈশ্বরের প্রতি আস্থা রাখতে শিখেছিলেন। ঈশ্বর যখন তাঁর লোকদেরকে মিসর থেকে বের করে আনার জন্য মোশিকে নির্দেশ দিয়েছিলেন, তখন ঈশ্বর সঠিকভাবে সেটাই বলেছিলেন যা তিনি করতে চান। সুতরাং, পরিস্থিতি মোশির জন্য সহজ, ঠিক?

কিন্তু যেমনিভাবে আমরা দেখব, পরিস্থিতি সর্বদা তদ্রূপ সহজ না।