---
title:  অতিরিক্ত আলোচনা
date:   05/09/2025
---

পবিত্র তাম্বু ছিল একটি বিশেষ স্থান যেখানে ঈশ্বর তাঁর লোকদের ক্ষমা করতেন এবং তাদেরকে তাদের সকল পাপ থেকে শুচি করতেন। মানবের পরিত্রাণের পুরো পরিকল্পনা পবিত্র তাম্বুর মাঝে প্রদর্শিত হয়। প্রান্তরে অবস্থানকালে ঈশ্বর তাঁর লোকদের এই পরিকল্পনা দেখালেন। পবিত্র তাম্বু ইস্রায়েলকে ক্ষমা ও ধার্মিকতা বিষয়ে দেখায়, এবং বিচারক হিসেবে তাঁর কাজ সম্পর্কে দেখায়। হোমবলিকৃত প্রতিটি পশু যীশুর মৃত্যুকে ও পাপের ক্ষমাকে নির্দেশ করে, এবং স্বর্গ ও পৃথিবী থেকে সকল পাপ দূর করার ব্যাপারে ঈশ্বরের চূড়ান্ত কাজকে নির্দেশ করে। পবিত্র তাম্বু ঈশ্বরের ব্যবস্থাও ধারণ করত। তাঁর ব্যবস্থা আমাদের দেখায় যে, কীভাবে ধার্মিক হতে হবে।

“সিন্দুকের ভিতরে ঈশ্বরের ব্যবস্থা ধার্মিকতা ও ন্যায় বিচারের প্রধান নীতি ছিল। ব্যবস্থা লঙ্ঘনকারীর জন্য মৃত্যুদণ্ড কার্যকর করা হত; কিন্তু ব্যবস্থার উপরে ছিল অনুগ্রহের আসন। প্রায়শ্চিত্তকারীর মাধ্যমে অনুতপ্ত পাপীর পাপ ক্ষমা করা হত। ‘দয়া ও সত্য পরস্পর মিলিল, ধার্মিকতা ও শান্তি পরস্পর চুম্বন করিল’” (গীতসংহিতা ৮৫:১০)। -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ২৪৩।

**আলোচ্য প্রশ্নাবলী:**

`এ কথা আপনি কতবার বলেছেন: ‘সদাপ্রভু আমাকে যা করতে বলেন, তা আমি সকলই করব?’ আপনি কতটা সফলতা লাভ করেছেন?`

`বিশ্রামদিন হল ঈশ্বর ও তাঁর লোকদের মাঝে একটি চিহ্ন যে, সদাপ্রভু তাদের পবিত্র করবেন। বিশ্রামদিন পালন কীভাবে পবিত্র ও বাধ্য হওয়ার সঙ্গে সম্পর্কযুক্ত?`

`পবিত্র তাম্বু একটি প্রতীক হিসেবে ঈশ্বরের পরিত্রাণ পরিকল্পনাকে প্রদর্শন করে। আমাদের পরিত্রাণের জন্য আমাদের যে সম্পূর্ণরূপে ঈশ্বরের উপর নির্ভর করতে হবে, সে ব্যাপারে এই প্রতীকগুলো আমাদের কী বলে?`

`প্রতি বছর একবার মহাযাজক পবিত্র তাম্বুর মহাপবিত্র স্থানে একটি বলির পশুর রক্ত আনতেন। এই রক্ত ছিল লোকদের পাপের একটি প্রতীক। যীশুর আমাদের জন্য ক্রুশের উপরে যা-কিছু করলেন, তা বাইবেলের এই সত্য কীভাবে আমাদের প্রদর্শন করে? তিনি স্বর্গে এখন আমাদের জন্য যা করছেন, তা এই রক্ত কীভাবে আমাদের দেখায়?`