---
title:  ঈশ্বরের আত্মায় পরিপূর্ণতা
date:   04/09/2025
---

তাঁর আরাধনা করার প্রস্তুতির জন্য তাঁর লোকদের যা প্রয়োজন ছিল, সে বিষয়ে ঈশ্বর মোশিকে জানালেন। যাজকদের অবশ্যই বিশেষ পোশাক পড়তে হবে। মহাযাজককে অবশ্যই এফোদ নামক একটি বিশেষ বস্ত্র পরিধান করতে হবে। এফোদ ইস্রায়েলের পুত্রদের নামগুলো ধারণ করে। মহাযাজককে তার হৃদযন্ত্রের উপরে একটি বিশেষ বক্ষ আবরণী পড়তে হবে (যাত্রা ২৮)। সকল যাজককে তাঁর পবিত্র কাজে সেবা প্রদানের জন্য নিবেদিত থাকতে হবে। ঈশ্বর মোশিকে আরও বলেন যে, অন্য উপকরণগুলো কীভাবে পরম গুরুত্বের সঙ্গে প্রস্তুত করতে হবে যা তাঁর আরাধনায় ব্যবহৃত হবে: সুগন্ধময় জ্বলন্ত দীপবৃক্ষ, প্রক্ষালনপাত্র ও পবিত্র তেল (যাত্রা ৩০)।

`যাত্রা ৩১:১-১৮ পদ পড়ুন। ঈশ্বর মোশিকে কি বিশেষ সাহায়তা প্রদান করলেন, যেন পবিত্র তাম্বুর সকল আসবাবপত্রা ও উপকরণ তৈরি করা যায় এবং সুদৃশ্যমান ও সঠিক উপায়ে স্থাপন করা যায়?`

পবিত্র বাইবেলে আমরা প্রথম বার পাঠ করি যে, ঈশ্বর তাঁর আত্মা দ্বারা একজনকে পূর্ণ করবেন। কথাটির অর্থ কি? ঈশ্বর বৎসলেলকে পবিত্র তাম্বুর উপরে কাজ করার শক্তি দিলেন। ঈশ্বর বৎসলেলকে জ্ঞান দ্বারা পূর্ণ করলেন। ঈশ্বর বৎসলেলকে দক্ষতা দিলেন এবং কর্মপন্থা জানালেন। এছাড়া, এই কাজে সহায়তা করার জন্য অহলীয়াব ও আরও অনেক শিল্পকারকে আত্মা প্রদান করলেন।

এই সময়ে, ঈশ্বর আরও ঘোষণা করলেন যে, তাঁর বিশ্রামদিন হচ্ছে তাঁর ও তাঁর লোকদের মাঝে একটি নিয়ম (চুক্তি)। বিশ্রামদিন দেখায় যে, তিনি তাদের পবিত্র করছেন। পরে, সদাপ্রভু এই একই ধারণা যিহিষ্কেলের সঙ্গে সহভাগ করছেন: “আর আমিই যে তাহাদের পবিত্রকারী সদাপ্রভু, ইহা জানাইবার জন্য আমার ও তাহাদের মধ্যে চিহ্নস্বরূপে আমার বিশ্রামদিন সকলও তাহাদিগকে দিলাম” (যিহিষ্কেল ২০:১২)।

বিশ্রামদিন আমাদের স্মরণ করতে সাহায্য করে যে, সদাপ্রভু আমাদের নির্মাতা (আদি ২:২, ৩) এবং তিনি আমাদের উদ্ধার করছেন। তিনি আমাদের ঈশ্বর (দ্বিতীয় বিবরণ ৫:১৫; মার্ক ২:২৭, ২৮)। আমাদের ঈশ্বর পবিত্র। তিনি মানুষকে কল্যাণের জন্য পরিবর্তন করেন। তাঁর পবিত্র আত্মা ও বাইবেলের সত্য মানুষকে অনুরাগী, সদয়, আত্মত্যাগী ও ক্ষমাশীল করে তোলে।

ঈশ্বর সর্বাপেক্ষা যে দামী উপহারটি মোশিকে দিয়েছিলেন, সেটি ছিল- দশ আজ্ঞা (যাত্রা ৩১:৮)। ঈশ্বর দুই খণ্ড পাথরের উপর আজ্ঞাগুলো লিখলেন এবং সেগুলো তিনি মোশিকে দিলেন (যাত্রা ৩১:১৮; দ্বিতীয় বিবরণ ৯:৯-১১)। নিয়মের এই দুই খণ্ড পাথর পবিত্র তাম্বুর মধ্যে মহাপবিত্র স্থানে সংরক্ষিত সিন্দুকে রাখা হল। নিয়ম সিন্দুকের আরেকটি নাম ছিল সাক্ষ্য-সিন্দুক। এই পবিত্র সিন্দুকের উপরে রয়েছে একটি ঢাকনা (যাত্রা ২৫:২১)। এই ঢাকনাটির আরেক নাম হল পাপাবরণ (বা অনুগ্রহের সিংহাসন)।