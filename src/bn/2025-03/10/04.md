---
title:  বাধ্য থাকার শক্তি
date:   02/09/2025
---

`কীভাবে আমরা বাধ্য হই? উত্তরের জন্য যিহিষ্কেল ৩৬:২৬-২৮ পদ পড়ুন।`

ইস্রায়েলরা তিন বার ঘোষণা দেয় যে, তারা ঈশ্বরের বাধ্য থাকবে (যাত্রা ১৯:৮; ২৪:৩, ৭)। এমনকি, যদিও আমরা দুর্বল, ভগ্নচিত্ত হই, যেমনিভাবে বাইবেল শিক্ষা দিচ্ছে তবুও বাধ্যতা গুরুত্বপূর্ণ।

`তাহলে, কীভাবে আমরা ঈশ্বরের বাধ্য হতে পারি?`

সুসমাচার হল এটা যে, ঈশ্বর যখন আমাদের কিছু করতে নির্দেশ দেন, তখন তিনি আমাদের তা করার শক্তি দেন। যে সাহায্য আমাদের ভিতর থেকে আসে না, তা বাইরে থেকে আসে, এবং তিনি আমাদের তাঁর প্রত্যাশিত কাজগুলো করার শক্তি দেন। ঈশ্বর আমাদের মাঝে কাজ করেন। যিহিষ্কেল ভাববাদী বলেন যে, একমাত্র ঈশ্বর আমাদের হৃদয় বদলাতে পারেন (যিহিষ্কেল ৩৬:২৬, ২৭)। যেমনিভাবে যিহোশূয় ঈশ্বরের প্রজাদের বলেন: “তোমরা সদাপ্রভুর সেবা করিতে পার না; কেননা তিনি পবিত্র ঈশ্বর, স্বগৌরব রক্ষণে উদ্যোগী ঈশ্বর; তিনি তোমাদের অধর্ম ও পাপ ক্ষমা করিবেন না” (যিহোশূয় ২৪:১৯)। সুতরাং, ঈশ্বরকে সুযোগ দিতে হবে যেন তিনি আমাদের কঠিন পাথুরে হৃদয় পরিবর্তন করেন এবং সেখানে একটি কোমল মাংসময় হৃদয় দান করেন। এই নতুন হৃদয় হবে প্রেম ও নমনীয়তার হৃদয়, এবং তা তাঁর বাধ্য থাকতে পারবে।

কিন্তু প্রথমে, ঈশ্বরকে অনুসন্ধান করার সিদ্ধান্ত আমাদের নিতে হবে। আমাদের জীবনের প্রতিটি মুহূর্তে ঈশ্বরের বাধ্য থাকার জন্য আমাদের অবশ্যই স্বাধীন মনোনয়ন শক্তিকে ব্যবহার করতে হবে। তাঁর সাহায্য ব্যতীত, তাঁর সেবা করার শক্তি আমাদের নেই। কিন্তু যখন আমরা আমাদের দুর্বলতা ঈশ্বরকে অর্পণ করি, তিনি আমাদের শক্তিশালী করবেন। যেমনিভাবে পৌল বলেন, “এই হেতু খ্রীষ্টের নিমিত্ত নানা দুর্বলতা, অপমান, অনটন, তাড়না, সঙ্কট ঘটিলে আমি প্রীত হই, কেননা যখন আমি দুর্বল, তখনই বলবান” (২ করিন্থীয় ১২:১০)।

আসুন, এবার আমরা আবারও যিহিষ্কেল ৩৬ অধ্যায়ের প্রতি দৃষ্টি দেই; বিশেষকরে, ২৪-৩০ পদের প্রতি। ঈশ্বরের কৃত সকল কাজ কি আমরা দেখছি? যেন আপনি সযত্নে তাঁর ব্যবস্থা পালন করেন, সে জন্য ঈশ্বর আপনাকে একত্রিত করছেন, ধৌত করছেন, অপসারণ করছেন, যোগান দিচ্ছেন, স্থাপন করছেন ও স্থানান্তর করছেন। ঈশ্বর যা করছেন, তা আপনি করবেন। ঈশ্বর আপনাকে বুঝতে পারেন। আপনি যদি আপনার হৃদয় দিয়ে তাঁর কাছে থাকেন, তাহলে তাঁর উদ্যোগগুলো আপনার উদ্যোগ হবে। তখন আপনি ও ঈশ্বর এতটাই অভিন্ন হবেন যে, আপনার সকল চিন্তা, আবেগ-অনুভূতি, আচার-আচারণ ও প্রচেষ্টাগুলো তাঁর তরফ থেকে আসবে। আপনার ও ঈশ্বরের মধ্যকার ঐক্যমত জোরালো হবে এবং প্রাণবন্ত ও শক্তিমন্ত হবে।

যিহিষ্কেল ৩৬:২৭ পদে, সদাপ্রভু বলেন, “আর আমার আত্মাকে তোমাদের অন্তরে স্থাপন করিব, এবং তোমাদিগকে আমার বিধিপথে চালাইব, তোমরা আমার শাসন সকল রক্ষা করিবে ও পালন করিবে।” আবার, আপনি কি দেখছেন যে, ঈশ্বর কিভাবে কাজ করেন? ঈশ্বর লোকদেরকে তাঁর বাধ্য হবার আদেশ দেন এবং পরে তাদেরকে বাধ্য হবার শক্তি দেন। ঈশ্বর যা চান, তা করার সাহায্য তিনি তাঁর লোকদের সর্বদা দেন। বাধ্যতা হল- আমাদের প্রতি ঈশ্বর-প্রদত্ত উপহার, ঠিক যেমনিভাবে তাঁর ক্ষমা ও তাঁর অনুগ্রহও হচ্ছে উপহার (ফিলিপীয় ২:১৩)।