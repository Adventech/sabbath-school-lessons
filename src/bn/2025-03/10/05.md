---
title:  তাঁর লোকদের মাঝে
date:   03/09/2025
---

ঈশ্বর তাঁর লোকদের বাইবেলের সত্য শিক্ষা দেবার জন্য বিভিন্ন জিনিস ব্যবহার করেছেন। ঈশ্বরের ব্যবহৃত জিনিসগুলোর মধ্যে একটি হল পবিত্র তাম্বু। পবিত্র তাম্বুর মাঝে যে কাজগুলো করা হত, তা ইস্রায়েলকে ঈশ্বরের বিষয় এবং তাঁর পরিত্রাণ পরিকল্পনার বিষয়ে শিক্ষা দিয়েছে। যীশু যা করবেন, তা তাম্বুর সেবার দ্বারা প্রদর্শিত হবার শত শত বছর পরে তিনি এলেন।

`যাত্রা ২৫:১-৯ পদ পড়ুন। এই পদগুলোয় আপনি বাইবেলের কি গুরুত্বপূর্ণ সত্য দেখতে পান?`

ঈশ্বর তাঁর প্রজাদের পরিচালনা দিয়ে মিসর থেকে বের করে আনলেন, এবং তারা ইতোমধ্যে তাঁর হৃদয়ের ঘনিষ্ঠ লোক হয়েছে। কিন্তু তিনি চাইলেন, মোশি যেন একটি বিশেষ উদ্দেশ্যে তাঁর জন্য একটি তাম্বু স্থাপন করেন: “আর তাহারা আমার নিমিত্তে এক ধর্মধাম নির্মাণ করুক, তাহাতে আমি তাহাদের মধ্যে বাস করিব” (যাত্রা ২৫:৮)। ঈশ্বর তাঁর লোকদের দেখাতে চাইলেন যে, তিনি সত্যি সত্যি তাদের মাঝে আছেন। ঠিক যে, লোকেরা বারবার পাপ করেছে। কিন্তু ঈশ্বর কখনও তাঁর প্রজাদের উপর থেকে হাল ছাড়েননি। “লোকেরা তাদের পাপ স্বীকার করার পর, ঈশ্বর তাদের ক্ষমা করলেন এবং তাদেরকে আবার গ্রহণ করে নিলেন।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ৩৪৩। পরে, তিনি নির্মাণের জন্য তাঁর চূড়ান্ত আদেশটি দিলেন, যেন তিনি একটি বিশেষ স্থানে তাদের মাঝে বাস করতে পারেন।

বাইবেল আমাদের বলে যে, ঈশ্বর আকাশমণ্ডল ও পৃথিবীর সৃষ্টি করলেন, এবং তিনি মানব-নির্মিত মন্দির কিংবা ভবনের মাঝে বাস করেন না: “. . .তথাপি যিনি পরাৎপর, তিনি হস্তনির্মিত গৃহে বাস করেন না; যেমন ভাববাদী বলেন, ‘স্বর্গ আমার সিংহাসন, পৃথিবী আমার পাদপীঠ;

প্রভু কহেন, তোমরা আমার জন্য কিরূপ গৃহ নির্মাণ করিবে. . .’” (প্রেরিত ৭:৪৭-৫০; আরও পড়ুন, ১৭:২৪)? এছাড়া, শলোমন রাজা বলেন: “কিন্তু ঈশ্বর কি সত্য সত্যই পৃথিবীতে বাস করিবেন? দেখ, স্বর্গ ও স্বর্গের স্বর্গ তোমাকে ধারণ করিতে পারে না, তবে আমার নির্মিত এই গৃহ কি পারিবে” (১ রাজাবলি ৮:২৭)? পবিত্র তাম্বু ছিল সেই স্থান, যেখানে ঈশ্বর তাঁর লোকদের কাছে প্রকাশিত হবেন বলে পরিকল্পনা করেছিলেন।

পবিত্র তাম্বু নির্মাণের জন্য ইস্রায়েল সন্তানেরা মোশির কাছে স্বেচ্ছাদান এনেছিল। লোকেরা সোনা, রূপা, পিতল, কাঠ, মসীনা বস্ত্র, জলপাই তেল ও মসলা সহ বিভিন্ন মূল্যবান ও দামী উপহার এনেছিল। যাত্রা ২৫:১০-২৭:২১ পদে, মোশি আমাদের পবিত্র তাম্বু বিষয়ে যথেষ্ট তথ্য দেন। কীভাবে পবিত্র তাম্বু নির্মাণ করা হবে এবং কীভাবে সজ্জিত করা হবে, সে-বিষয়ে ঈশ্বর মোশিকে একটি নির্মাণ-পরিকল্পনা প্রদান করেন। মোশিকে নিখুঁতভাবে ঈশ্বরের পরিকল্পনা অনুসরণ করতে হয়েছিল (যাত্রা ২৫:৯, ৪০; ২৬:৩০)। পার্থিব পবিত্র তাম্বুর ধর্মধামটি হুবহু স্বর্গীয় ধর্মধামের একটি প্রতিকৃতি ছিল (ইব্রীয় ৮:১, ২; ইব্রীয় ৯:১১)।