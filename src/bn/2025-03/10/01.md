---
title:  প্রতিজ্ঞা ও নির্মাণ-পরিকল্পনা
date:   30/08/2025
---

### শাস্ত্রপাঠ

যাত্রা ২৪:১-৮; ২৪:৯-১৮; যিহিষ্কেল ৩৬:২৬-২৮; যাত্রা ২৫:১-৯; ৩১:১-১৮।

> <p>মুখস্থপদ</p>
> “তখন মোশি আসিয়া লোকদিগকে সদাপ্রভুর সকল বাক্য ও সকল শাসন কহিলেন, তাহাতে সমস্ত লোক একস্বরে উত্তর করিল, ‘সদাপ্রভু যে যে কথা কহিলেন, আমরা সমস্তই পালন করিব’” (যাত্রা ২৪:৩)।

সদাপ্রভু ছিলেন ইস্রায়েলের ঈশ্বর ও ত্রাণকর্তা। সদাপ্রভু তাদের সৃষ্টি করেছেন এবং তাদের জীবন দিয়েছেন। তাদের ঈশ্বর হিসেবে, সদাপ্রভু তাঁর লোকদের সঙ্গে থাকতে চেয়েছিলেন এবং তাদের মাঝে বাস করতে চেয়েছিলেন। সদাপ্রভু আমাদের সৃষ্টি করেছেন যেন আমরা তাঁর সঙ্গে নিবিড় সহভাগিতা লাভ করি। আমরা জানি যে, অন্যদের সঙ্গে মজবুত সম্পর্ক স্থাপন করতে হলে সময় যাপন ও প্রচেষ্টা অপরিহার্য। ঈশ্বরের সঙ্গে আমাদের সম্পর্কের ক্ষেত্রেও ব্যাপারটা তাই। ঈশ্বরের সঙ্গে আমাদের সম্পর্ক একটি পূর্ণ বর্ধনশীল সম্পর্ক হতে পারে, যেন আমরা একজন উত্তম মানুষ হই। কিন্তু আমাদের অবশ্যই তাঁর সঙ্গে সময় যাপন করতে হবে। তাহলে, কীভাবে আমরা সময় যাপন করব? ঈশ্বর আমাদের যা বলতে চান, তা জানার জন্য আমরা অবশ্যই বাইবেল পাঠ করব। আমরা অবশ্যই প্রার্থনা করব। যখন আমরা প্রার্থনা করি, তখন আমরা ঈশ্বরের প্রতি আমাদের হৃদয় খুলে দেই। অন্য লোকদের সঙ্গে আমাদের এই সুসমাচার সহভাগ করতে হবে যে, যীশু আমাদেরকে আমাদের পাপ থেকে উদ্ধার করছেন। ঈশ্বর যেমনিভাবে আমাদের আশীর্বাদ করেন, আমরা অন্য লোকদের জীবনে আশীর্বাদ বয়ে আনব।

আমরা অবশ্যই যীশুর প্রতি দৃষ্টি রাখব, আমাদের নিজেদের প্রতি নয় (ইব্রীয় ১২:১, ২)। যখন আমরা তাঁর সঙ্গে সংযুক্ত থাকি, তখন তিনি তাঁর শিক্ষামালা অনুসরণের জন্য এবং বাইবেলের সত্যের প্রতি বাধ্য থাকার জন্য আমাদের শক্তি দেন। শেষকালিন খ্রীষ্টিয়ানরা ঈশ্বরের ব্যবস্থা পালন করবে এবং ‘যীশুর বিশ্বাস’ ধারণ করবে (প্রকাশিত ১৪:১২)।

সুতরাং, আমাদের যা করতে হবে, তা সত্যিই অতি সাধারণ: আমরা ঈশ্বরকে প্রেম করব। যদি আমরা তাঁকে ভালবাসি, তাহলে আমরা তাঁর বাধ্য থাকব।