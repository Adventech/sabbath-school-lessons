---
title:  পুস্তক ও রক্ত
date:   31/08/2025
---

ঈশ্বর তাঁর লোকদের সঙ্গে একটি প্রতিজ্ঞা স্থির করেন। ঈশ্বর যে প্রতিজ্ঞা গ্রাহ্য করেছেন, সেটা দেখানোর জন্য মোশি দুটি কাজ করেন: (১) তিনি ঈশ্বরের প্রতিজ্ঞার পুস্তক থেকে পাঠ করেন, এবং (২) তিনি লোকদের উপর কিছু রক্ত ছিটিয়ে দেন। এই দুটি বিষয় অত্যন্ত গুরুত্বপূর্ণ কেন? ওগুলো কীভাবে সেই বিশেষ সম্পর্ক প্রদর্শন করতে সাহায্য করে, যে সম্পর্ক ঈশ্বর তাঁর লোকদের সঙ্গে স্থাপন করতে চান? উত্তরের জন্য যাত্রা ২৪:১-৮ পদ পড়ুন।

`বাইবেলের জীবন্ত ঈশ্বর হচ্ছেন সম্পর্কের ঈশ্বর। ঈশ্বর যেকোন কিছু অপেক্ষা বরং মানুষের প্রতি যত্নবান। তাই, ঈশ্বর মানুষের প্রতি গভীর মনোযোগ দিচ্ছেন। যে কারণে ঈশ্বর গভীর মনোযোগ দিচ্ছেন, তা হল- তিনি যেন আমাদের সঙ্গে একটি ব্যক্তিগত সম্পর্ক গড়ে তুলতে পারেন। ঈশ্বর হলেন প্রেম। তাই, সম্পর্কের ব্যাপারে তাঁর যত্নবান হতে হবে, ঠিক? সম্পর্ক ব্যতীত কীভাবে প্রেম হতে পারে?`

যীশু বলেন, “আর আমি ভূতল হইতে উচ্চীকৃত হইলে সকলকে আমার নিকটে আকর্ষণ করিব” (যোহন ১২:৩২)। ঈশ্বর চান আমরা যেন সদাচারী হই, সঠিক শিক্ষা দেই এবং সঠিক কাজটি করি। এ সবের ঊর্ধ্বে যা রয়েছে তাহল- ঈশ্বর চান তাঁর সঙ্গে যেন আমাদের একটি ব্যক্তিগত ও নিবিড় সম্পর্ক থাকে। ঈশ্বর-কর্তৃক পৃথিবী ও আকাশমণ্ডল সৃষ্টির সপ্তাহে, ঈশ্বর-প্রদত্ত দুটি বিষয়ের মধ্যে আমরা বাইবেলের এই গুরুত্বপূর্ণ সত্যটি দেখতে পাই: ঈশ্বর আমাদের ‘বিশ্রামদিন’ ও ‘বিবাহ’ দিলেন (আদি ১-২)। বিশ্রামদিন ঈশ্বরের সঙ্গে আমাদের আধ্যাত্মিক সম্পর্ক গড়ে তোলে। বিবাহ স্বামী কিংবা স্ত্রীর মধ্যে সম্পর্ক গড়ে তোলে। সুতরাং, বিশ্রামদিন ও বিবাহ আসলে সম্পর্ক গঠন করে।

ঈশ্বর তাঁর লোকদের সঙ্গে যে সম্পর্ক গঠন করতে চান, সে সম্পর্ক প্রদর্শন করার জন্য ঈশ্বর প্রতিজ্ঞার প্রতি সম্মতি দিয়েছেন এবং তা মেনে নিয়েছেন। লোকেরা দুইবার উচ্চরব করেছে যে, তারা ঈশ্বরের বাধ্য থাকবে: “সদাপ্রভু যাহা যাহা কহিলেন, আমরা সমস্তই পালন করিব ও আজ্ঞাবহ হইব” (যাত্রা ২৪:৭)। লোকেরা যা বলেছে, সেটাই তারা বুঝিয়েছে। কিন্তু তারা জানতো না যে, তারা দুর্বল ও ভগ্ন। অর্থাৎ, বাধ্য থাকার শক্তি তাদের নেই। কিন্তু তাদেরকে আশা দেবার জন্য মোশি কিছু করলেন। মোশি লোকেদের উপর কিছু রক্ত ছেটালেন। রক্ত দেখালো যে, ইস্রায়েল ঈশ্বরের বাধ্য থাকতে পারবে, কিন্তু কেবল তা যীশুর সাহায্যে।

আমরা মেনে নিতে চাই না যে, আমরা দুর্বল ও ভগ্নচিত্ত পাপী। আমরা মন্দকাজ করতে চাই। ভাল কাজ করার জন্য আমাদের নিজেদের বাইরে থেকে সাহায্য আসতে হবে। এই সাহায্য ঈশ্বর হতে, তাঁর দয়া থেকে, বাইবেল থেকে ও পবিত্র আত্মা হতে আসে। এই সকল সাহায্য সত্ত্বেও, আমরা অতি সহজেই মন্দ কাজ করতে চাইতে পারি, ঠিক?

`সে কারণে, সীনয়ের লোকদের কাছে ঈশ্বরের সঙ্গে একটি নিবিড় ব্যক্তিগত সম্পর্কের বিষয়টি ছিল, আমাদের বর্তমান সময়ের মতই, গুরুত্বপূর্ণ।`