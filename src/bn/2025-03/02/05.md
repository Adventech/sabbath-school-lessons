---
title:  চারটি অজুহাত
date:   09/07/2025
---

`যাত্রা ৪:১-১৭ পদ পড়ুন। ফরৌণকে, অর্থাৎ মিসরের রাজাকে, মোশি ঈশ্বর-প্রদত্ত এক গুচ্ছ চিহ্নকার্য দেখালেন? এই চিহ্নগুলো কীভাবে প্রত্যেককে সম্মত করালো যে, ঈশ্বর মোশির সঙ্গে ছিলেন?`

ঈশ্বর মোশিকে যে কাজ করতে বলেছিলেন, সেই কাজ এড়িয়ে যাবার জন্য মোশি আবারও অজুহাত দেখানোর চেষ্টা করেন (যাত্রা ৩:১০)। মোশি ফরৌণকে চ্যালেঞ্জ করার জন্য মিশর যেতে চাননি। নিজের চেষ্টায় ইব্রীয়দের সাহায্য করতে গিয়ে মোশি ইতোমধ্যে ব্যর্থ হয়েছেন। তার নিজের লোকেরা তাকে বিশ্বাস করেনি কিংবা তাকে তাদের নেতা হিসেবে মেনে নেয়নি। সুতরাং, আমরা এবার একটি তৃতীয় অজুহাতে এসে পৌঁছেছি: “কিন্তু দেখুন, তাহারা আমাকে বিশ্বাস করিবে না, ও আমার রবে মনোযোগ করিবে না, কেননা তাহারা বলিবে, সদাপ্রভু তোমাকে দর্শন দেন নাই” (যাত্রা ৪:১)। মোশি নতুন কিছু শিক্ষা করার জন্য এই প্রশ্নগুলো করছেন না। ঈশ্বর মোশিকে যে কাজ করতে বলেছেন, সেই কাজকে তিনি ‘না’ বলার চেষ্টা করেছেন।

ঈশ্বর মোশিকে ইস্রায়েলের নেতাদের সামনে এবং পরে ফরৌণের সামনে দুটি আশ্চর্যকাজ করতে দেন। প্রথমে, মোশির ভর দিয়ে হাঁটার লাঠি সাপে পরিণত হয় এবং পরে তা আবার লাঠি হয়ে যায়। দ্বিতীয় আশ্চর্যকাজটি হল, মোশির হাত কুষ্ঠরোগে, অর্থাৎ ভয়াবহ চর্মরোগে, সাদা হয়ে যায়। পরে, মোশির হাত তৎক্ষণাৎ নিরায়ম লাভ করে। আশ্চর্যকাজ দুটি নেতাদের বোঝায় যে, ঈশ্বর তাদের পক্ষে কাজ করছেন। কিন্তু তারা যদি বিশ্বাস প্রত্যাখ্যান করে, তখন ঈশ্বর তৃতীয় আশ্চর্যকাজটি করেন: মোশি জলকে রক্তে পরিণত করেন (যাত্রা ৪:৮, ৯)।

ঈশ্বর মোশিকে এই মহৎ চিহ্নকার্য প্রদান করার পর, মোশি এবার চতুর্থ অজুহাতটি দেখান: তিনি ভালো বক্তা নন।

`ঘটনাটি যাত্রা ৪:১০-১৮ পদ পড়ুন। সদাপ্রভু মোশিকে কীভাবে উত্তর দেন? সদাপ্রভু আমাদের যা-ই করতে বলুক না কেন, সেটা করার সাহায্যার্থে এই ঘটনা থেকে আমরা কি শিক্ষা লাভ করতে পারি?`

মোশি চারটি অজুহাত দেখাচ্ছেন। এই অজুহাতগুলো আমাদের দেখায় যে, ঈশ্বর যা চাইলেন তা মোশি করতে চাননি। ঈশ্বরকে না বলার জন্য মোশি চারটি কারণ দর্শান। কাজ না করার জন্য এই কারণগুলো হচ্ছে কেবলই অজুহাত। প্রথম তিনটি অজুহাত হল প্রশ্ন: (১) ‘আমি কে?’ (২) ‘আপনি কে?’ (৩) ‘তারা যদি আমাকে বিশ্বাস না করে?’ চতুর্থ অজুহাতটি হচ্ছে ঘোষণা: ‘আমি বাক্পটু নই।’ ঈশ্বর মোশির সকল অজুহাতের জবাব দেন এবং তাকে সাহায্য করার জন্য একটি জোরালো প্রতিজ্ঞা দেন। কিন্তু মোশি তা করতে চাননি। পরে, মোশি অন্য কাউকে পাঠাতে বলেন (যাত্রা ৪:১৩)। ঈশ্বর মোশিকে বলেন যে, তিনি ইতোমধ্যে তার ভাই হারোণকে তার অগ্রে প্রেরণ করছেন এবং তিনি তাকে সমর্থন দিবেন। পরিশেষে, মোশির আর কোন অজুহাত থাকলো না, এবং তিনি যাবার জন্য সম্মত হলেন। তিনি যিথ্রোর কাছে আশীর্বাদ চান। পরে, মোশি মিসরে যান।