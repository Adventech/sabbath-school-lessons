---
title:  অতিরিক্ত আলোচনা
date:   11/07/2025
---

নিঃসন্দেহে, জ্বলন্ত ঝোপের ঘটনা মোশির জীবন বদলে দেয়। মোশির জীবনের অন্য সব অভিজ্ঞতা ঈশ্বরের তাকে সাড়া দিয়ে তাঁকে সেবা করার বাধ্যতার উপর নির্ভর করেছিল। মোশিকে অবশ্যই সমস্তকিছুতে অবশ্যই বাধ্য থাকতে হবে। মিসর থেকে বের করে আনার জন্য এবং প্রতিজ্ঞাত দেশে নিয়ে যাবার জন্য ঈশ্বর মোশিকে নির্বাচন করেন।

নিঃসন্দেহে, আমরা জানি ঘটনাটি কীভাবে শেষ হচ্ছে। কিন্তু আপনার মনে কল্পনা করুন যে, আপনি হচ্ছেন ঝোপের ধারের মোশি। অবশেষে, ৪০ বছর পর, নতুন প্রজন্মের বহু ইব্রীয় মোশির ব্যাপারে কিংবা তার পরিচয় সম্পর্কে খুব বেশি জানত না। কিংবা, হতেপারে, তারা যা শুনেছিল তা ভুল বা গুজব ছিল। কিন্তু এখন ঈশ্বর কি চাইলেন যে, একজন প্রতাপশালী রাজা কবল থেকে নিস্তার লাভের জন্য তিনি এই একই লোকদের নেতৃত্ব দিক? অবাক হবার কিছু নেই যে, মোশি কাজটি করতে চাইলেন না!

হ্যাঁ, কাজটি খুব কঠিন। আবার, ভাবুন ত্, মোশি যদি ঈশ্বরের উদ্দেশ্যে পাকাপাকিভাবে ‘না’ বলতেন, তাহলে মোশি কী হারাতেন। তাহলে, মোশি ইস্রায়েল জাতিকে মিসর থেকে বের করে আনার ইতিহাস থেকে বাদ পড়তেন। মোশি এ যাবৎকালে, বাইবেলের ও পৃথিবীর সর্বাপেক্ষা শক্তিশালী ও গুরুত্বপূর্ণ নেতা হলেন।

**আলোচ্য প্রশ্নাবলী:**

`প্রান্তরের বিবর্ণ বছরগুলোতে মোশি সেটাই করেছেন, যা ঈশ্বর চেয়েছিলেন: তিনি ছিলেন পরিবারের একজন আদর্শ ব্যক্তি। তিনি মেষদের যত্ন নিয়েছেন। তিনি পবিত্র আত্মার সহায়তায় বাইবেলের দুটি পুস্তক লেখেন। পরে, তাঁর লোকদের নেতা হবার জন্য ঈশ্বর তাকে ডাকেন। আমাদের জীবনের দায়িত্ব ও কর্তব্যের বিষয়ে মোশির অভিজ্ঞতা আমাদের কি শিক্ষা দেয়?`

`আমরা হয়ত বলতে পারি যে, অনেক অজুহাত দেবার বিষয়ে মোশির যুক্তি আমরা বুঝি। ‘লোকেরা কেন আমাকে বিশ্বাস করবে?’ ‘আমি কে? আমি গুরুত্বপূর্ণ ব্যক্তি নই।’ ‘আমি ভালো বক্তা নই।’ আপনি যদি আস্থা রাখেন যে, ঈশ্বর আপনাকে যা করতে বলেছেন, তা করতে তিনি আপনাকে সাহায্য করবেন, তাহলে আপনার জীবনে কি পরিবর্তন আসবে?`

`মোশি আদিপুস্তক লিখেছেন। আদিপুস্তক আমাদের বাইবেলের ইতিহাস বুঝতে এবং পাপীর পরিত্রাণের জন্য ঈশ্বরের পরিকল্পনা বুঝতে সাহায্য করে। আমাদের কেন এমন যেকোন ধারণা পরিত্যাগ করতে হবে যে, আদিপুস্তক (এবং বিশেষ করে এর প্রথম ১১টি অধ্যায়) হচ্ছে একটি বানোয়াট বিশ্বাস?`