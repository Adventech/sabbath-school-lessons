---
title:  জ্বলন্ত ঝোপ
date:   05/07/2025
---

### শাস্ত্রপাঠ

যাত্রা ৩:১-৬; ৩:৭-১২; ৩:১৩-২২; ৪:১-১৭; ৪:১৮-৩১।

> <p>মুখস্থপদ</p>
> “পরে সদাপ্রভু কহিলেন, ‘সত্যই আমি মিসরস্থ আপন প্রজাদের কষ্ট দেখিয়াছি, এবং কার্যশাসকদের সমক্ষে তাহাদের ক্রন্দনও শুনিয়াছি; ফলতঃ আমি তাহাদের দুঃখ জানি। আর মিসরীয়দের হস্ত হইতে তাহাদিগকে উদ্ধার করিবার জন্য, এবং সেই দেশ হইতে উঠাইয়া লইয়া উত্তম ও প্রশস্ত এক দেশে, অর্থাৎ কনানীয়, হিত্তীয়, ইমোরীয়, পরিষীয়, হিব্বীয় ও যিবূষীয় লোকেরা যে স্থানে থাকে, সেই দুগ্ধমধুপ্রবাহী দেশে তাহাদিগকে আনিবার জন্য নামিয়া আসিয়াছি” (যাত্রা ৩:৭, ৮)।

আমাদের জন্য ঈশ্বরের পরিকল্পনা সাধারণত আমাদের গোটা জীবন বদলে দেবে। আমরা যদি ঈশ্বরের পরিকল্পনা অনুসরণ করি, আমরা জানতে পারব যে, তিনি আমাদের জন্য যা চান তা সর্বদাই আমাদের জীবনের জন্য সর্বোত্তম। কিন্তু ঈশ্বরের পরিকল্পনা সর্বদা মেনে নেওয়াটা আমাদের জন্য সহজ হয় না।

মোশিরও প্রথমে কঠিন লেগেছিল। জ্বলন্ত ঝোপের ধারে ঈশ্বর মোশিকে তার জীবনের জন্য তাঁর পরিকল্পনা দেখালেন। মোশি জানতেন যে, তিনি একটি অলৌকিক কাজ দেখেছেন। সদাপ্রভুর পক্ষে মোশির কিছু কাজ করার ছিল। প্রশ্ন ছিল: মোশি কি এই কাজ মেনে নেবেন? নিঃসন্দেহে, এই কাজ তার জীবনে বড় পরিবর্তন আনবে। প্রথমত, মোশি আসলে দায়িত্বটি গ্রহণ করতে আগ্রহী নন।

আপনার হয়ত মনে পড়বে যে, আপনি আপনার জীবনের জন্য বড় বড় পরিকল্পনা গ্রহণ করেছেন। কিন্তু ঈশ্বর সেই পরিকল্পনাগুলো বদলে দিলেন। হ্যাঁ, আমরা বিভিন্নভাবেই ঈশ্বরের কাজে লাগতে পারি। কিন্তু যখন আমরা সম্পূর্ণভাবে ঈশ্বরের পরিকল্পনা অনুসরণ করি এবং তাঁর পরিচালনা অনুসরণ করে চলি, তখন আমরা সুখি হব। ঈশ্বর হয়ত আমাদেরকে এমন কিছু করতে বলবেন যা করা সর্বদা সহজ নয়। নিঃসন্দেহে, মোশির জন্য বিষয়টি সর্বদা সহজ ছিল না। কিন্তু আমাদেরকে পরিচালনা দেবার সুযোগ ঈশ্বরকে অবশ্যই দিতে হবে, নতুবা আমরা ভুল পথে চলে যাব।