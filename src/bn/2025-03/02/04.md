---
title:  সদাপ্রভুর নাম
date:   08/07/2025
---

`যাত্রা ৩:১৩-২২ পদ পড়ুন। মোশি কেন ঈশ্বরের নাম জানতে চান? ঈশ্বরের নাম আমাদেরকে তাঁর বিষয়ে কি বলে?`

ঈশ্বর মোশিকে বলেন যে, তিনি হলেন “‘এহেজেহ্ ‘আসের ‘এহেজেহ্” যার অর্থ হল ‘আমি যে আছি, সেই আছি’ কিংবা ‘আছি।’ যাত্রা ৩:১২ পদে, ঈশ্বর তাঁর ১৪ পদে উচ্চারিত সেই ‘এহেজেহ্’ শব্দটি বলেন; কথাটির দ্বারা তিনি মোশিকে বলেন যে, আমি তোমার সঙ্গে সঙ্গে ‘আছি।’ এই শব্দগুলো আমাদেরকে ঈশ্বরের বিষয়ে কি বলে? ঈশ্বর অনন্তজীবি। তিনি সমস্তকিছুকে জীবন দেন। সেই একই ঈশ্বর প্রতিজ্ঞা করে বলছেন, “কেননা যিনি উচ্চ ও উন্নত, যিনি অনন্তকাল-নিবাসী, যাঁহার নাম ‘পবিত্র’, তিনি এই কথা কহেন, আমি ঊর্ধ্বলোকে ও পবিত্র স্থানে বাস করি, চূর্ণ ও নম্রাত্মা মনুষ্যের সঙ্গেও বাস করি, যেন নম্রদের আত্মাকে সঞ্জীবিত করি ও চূর্ণ লোকদের হৃদয়কে সঞ্জীবিত করি” (যিশাইয় ৫৭:১৫)।

শুরু থেকে ঈশ্বরের লোকেরা তাঁকে ‘ইয়াহুয়ে’ হিসেবে জানত। এই নামটি ইংরেজী ভাষার বাইবেলে ‘দ্যা লর্ড’ হিসেবে লেখা হয়েছে (বাংলায়- সদাপ্রভু)। ইস্রায়েল সন্তানেরা হয়ত ঈশ্বরের এই নামের গভীর মানে জানত না। মোশিও ইয়াহুয়ে নামটি জানতেন। কিন্তু তিনিও আসল মানে জানতেন না। সে কারণে মোশি সদাপ্রভুর কাছে জানতে চান, ‘আপনার নাম কি?’ তিনি আসলে সদাপ্রভুর কাছে গভীর অর্থ জানতে চেয়েছিলেন।

যাত্রা ৬:৩ পদে, বাইবেল আমাদেরকে ঈশ্বরের নামের বিষয়ে একটি সহায়ক ইঙ্গিত দেয়। এই পদে ঈশ্বর বলেন, “আমি অব্রাহামকে, ইস্হাককে ও যাকোবকে ‘সর্বশক্তিমান ঈশ্বর’ বলিয়া দর্শন দিতাম, কিন্তু আমার যিহোবা [সদাপ্রভু] নাম লইয়া তাহাদিগকে আমার পরিচয় দিতাম না” (যাত্রা ৬:৩)। ঈশ্বর বলছেন না যে, আদম, নোহ, অব্রাহম এবং ঈশ্বরের লোকদের অন্য পিতৃকুলপতিরা ‘ইয়াহুয়ে’ নাম জানতেন না (পড়ুন, আদি ২:৪, ৯; ৪:১, ২৬; ৭:৫; ১৫:৬-৮ ও ইত্যাদি)। ঈশ্বর বলছেন যে, এই লোকেরা তাঁর নামের পূর্ণ অর্থ জানত না।

ঈশ্বরের নাম, ইয়াহুয়ে, আমাদের দেখায় যে, তিনি হলেন তাঁর লোকদের নিজস্ব ঈশ্বর। তিনি প্রতিজ্ঞার ঈশ্বর। তিনি একজন প্রেমময়, যত্নশীল ঈশ্বর যিনি তাঁর লোকদের সঙ্কটকালে সাহায্য করেন। ইয়াহুয়ে নামটি আমাদের আরও দেখায় যে, ঈশ্বর হলেন সর্বশক্তিমান ঈশ্বর (আদি ১৭:১)। তাঁর আশ্চর্যকাজগুলো তাঁর পরিত্রাণকারী শক্তি প্রদর্শন করে। কিন্তু ইয়াহুয়ে হলেন একজন ঈশ্বর যিনি প্রেম ও যত্নের সঙ্গে তাঁর লোকদেরকে তাঁর পরাক্রম দেখান। ইয়াহুয়ে হচ্ছে এলোহিম-এর (‘সমস্তকিছু ঊর্ধ্বে ঈশ্বর হলেন পরাক্রমী, শক্তিমান’) মতই একই ঈশ্বর। ইয়াহুয়ে হলেন ‘সকল লোকের ঈশ্বর।’ তিনি আকাশমণ্ডল ও পৃথিবী নিয়ন্ত্রণ করেন। তিনি সমস্তকিছু সৃষ্টি করেছেন। একই সময়ে, ইয়াহুয়ে নামটি আমাদেরকে মানবের সঙ্গে তাঁর সম্পর্কের বিভিন্ন দিক প্রদর্শন করে।

ঈশ্বরের নাম জানার অর্থ কি? ঈশ্বরের নাম কোনো যাদুকরী শব্দ নয়। আমাদের পক্ষে, তাঁর নাম জানার নিহিতার্থ হচ্ছে অন্য লোকদের কাছে এটা ঘোষণা করা যে, বিশ্বাস সহকারে যারা তাঁর কাছে আসবে, তাদের প্রত্যেককে তিনি পরিত্রাণ করবেন বলে আমরা বিশ্বাস করি (যোয়েল ২:৩২)।