---
title:  জ্বলন্ত ঝোপ
date:   06/07/2025
---

মোশি মিদিয়োন দেশে পালিয়ে যাবার পর, তিনি বিয়ে করেন এবং তার দুই পুত্র হয়- গোর্শোম ও ইলীয়েষর (যাত্রা ১৮:৩, ৪)। মোশি যিথ্রোর পরিবারের অংশ হন। যিথ্রো ছিলেন মোশির শ্বশুর। যিথ্রো ছিলেন মিদিয়োনের একজন যাজক বা ধর্মীয় নেতা। মোশি পরবর্তী ৪০ বছর একজন মেষপালক হয়ে জীবন কাটান। একজন মেষপালক হিসেবে দায়ূদ যে কাজ করতেন, মোশি দায়ূদের আগে সেই একই কাজ করেছেন (২ শমূয়েল ৭:৮)। মোশি বাইরে গিয়ে প্রকৃতির মাঝে সময় কাটাতে পছন্দ করতেন, কারণ প্রাকৃতিক পরিবেশ তাকে ঈশ্বর সম্পর্কে ধ্যান করতে সাহায্য করত।

মরুভূমির মধ্যে এই নীরবতার বছরগুলো মোশিকে পরিবর্তিত হতে সাহায্য করেছে এবং তাকে ঈশ্বরের প্রজাদের নেতা হবার প্রস্তুতিতে সাহায্য করেছে। ঈশ্বর মোশিকে বিশেষ কর্মভার দিয়েছিলেন। পবিত্র আত্মার সাহায্য নিয়ে মোশি বাইবেলের প্রাচীনতম দুইটি পুস্তক লেখেন (পড়ুন, ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ২৫১; এবং ফ্রান্সিস ডি নিকোল, দি এসডিএ বাইবেল কমেণ্টারী, খণ্ড: ৩, পৃষ্ঠা: ১১৪০)। ঈশ্বর মোশিকে ভালো ও মন্দের মধ্যকার মহাসংঘর্ষের বিষয়ে, পতনের, জলপ্লাবনের এবং পাপীদের জন্য তাঁর পরিকল্পনার বিষয়ে গুরুত্বপূর্ণ তথ্য দিলেন। যে ঈশ্বর আমাদের সৃষ্টি করেছেন এবং আমাদের সজীব রাখছেন, সেই অনন্তজীবী ঈশ্বরের বিষয়ে মোশি আমাদেরকে বাইবেলের সত্য জানালেন। পাপের সমস্যা সমাধানের জন্য ঈশ্বর যা করছেন, তা বুঝতে মোশি আমাদের সাহায্য করলেন। সর্বোপরি, মোশি আমাদের আদিপুস্তক দিলেন। এই পুস্তক ব্যতিত আমরা আসলে বাইবেলের ইতিহাস জানতাম না, কিংবা আমাদের জন্য ঈশ্বরের পরিকল্পনা জানতাম না।

`যাত্রা ৩:১-৬ পদ পড়ুন। এই পদগুলোয়, সদাপ্রভু মোশির কাছে নিজের পরিচয় দিচ্ছেন: “আমি তোমার পিতার ঈশ্বর, অব্রাহামের ঈশ্বর, ইস্হাকের ঈশ্বর ও যাকোবের ঈশ্বর” (যাত্রা ৩:৬)। মোশির পূর্বপুরুষ ও ঈশ্বরের মধ্যকার এই যোগসূত্র গুরুত্বপূর্ণ কেন?`

মোশি দেখলেন যে, ঝোপে আগুন জ্বলছে কিন্তু ঝোপটি পুড়ছে না। মোশি বুঝতে পারলেন যে, তিনি একটি অলৌকিক কাজ দেখলেন। তার সামনে অবশ্যই গুরুত্বপূর্ণ কিছু ঘটছে। মোশি যখন কাছে আগালেন, সদাপ্রভু তাকে ঈশ্বরের সম্মানার্থে তার পায়ের জুতা খুলতে বললেন। স্থানটি ছিল পবিত্র, কারণ ঈশ্বর সেখানে ছিলেন।

সদাপ্রভু মোশিকে বললেন যে, “আমি তোমার পিতার ঈশ্বর, অব্রাহামের ঈশ্বর, ইস্হাকের ঈশ্বর ও যাকোবের ঈশ্বর” (যাত্রা ৩:৬)। সদাপ্রভু প্রতিজ্ঞা করলেন যে, তিনি তার ভবিষ্যৎ প্রজন্মের জন্য কনান দেশ দিবেন। নিঃসন্দেহে, মোশি এই প্রতিজ্ঞা সম্পর্কে জানতেন। এই প্রতিজ্ঞা মোশিকে এটা বুঝতে সাহায্য করেছে যে, তাঁর লোকদের রক্ষা করার জন্য ঈশ্বরের একটি পরিকল্পনা আছে, এবং মোশি ছিলেন সেই পরিকল্পনার একজন সহযোগী।

`মোশি যে তাঁর লোকদেরকে পরিচালনার জন্য প্রস্তুত, ঈশ্বরের কাছে সেটা নিশ্চিত করতে মোশিকে ৮০ বছর ব্যয় করতে হয়েছিল। ধর্যশীল হওয়ার প্রয়োজনীয়তা সম্পর্কে এই সত্য আমাদের কী শিক্ষা দেয়?`