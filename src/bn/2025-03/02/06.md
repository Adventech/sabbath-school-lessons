---
title:  ঈশ্বরের প্রতিজ্ঞার চিহ্ন
date:   10/07/2025
---

`যাত্রা ৪:১৮-৩১ পদের ঘটনাটি পড়ুন। এই ঘটনাটি আমরা কীভাবে বুঝতে পারি? এটি থেকে আমরা কি শিক্ষা পেতে পারি`

এই ঘটনাটি যখন বাইবেলের শিক্ষার্থীরা পড়ে, তখন তারা বিস্মিত হয়: “পরে পথে পান্থশালায় সদাপ্রভু তাঁহার কাছে গিয়া তাঁহাকে বধ করিতে চেষ্টা করিলেন” (যাত্রা ৪:২৪)। এখানে কি ঘটছে? ঈশ্বর কি মোশিকে কেবল তাঁর পক্ষে কাজ করতে বলছেন না? ঈশ্বর এখন কেন মোশিকে হত্যা করতে চেষ্টা করছেন? ঘটনাটি আমাদের বুঝতে সাহায্য করে যে, সমস্যাটি হচ্ছে ত্বকচ্ছেদ বিষয়ক। পুরুষ যৌনাঙ্গের অগ্রভাগের ত্বক কেটে ফেলা হল ত্বকচ্ছেদ। এই কাজটি দেখায় যে, ইস্রায়েল পুরুষরা ঈশ্বরের প্রতিজ্ঞা গ্রহণ করেছে। সমস্যা যেটি ছিল, তা হল- মোশি তার পুত্রের জন্মের পর, ঈশ্বরের নির্দেশ মোতাবেক পুত্রটির ত্বকচ্ছেদ করেননি (আদি ১৭:১০, ১১)।

মোশি ছিলেন ঈশ্বরের লোকদের নেতা। সুতরাং, ঈশ্বরের বাধ্য থাকার জন্য সমস্ত কিছুতে তাকে বাধ্য থাকতে হবে। তাহলে, তিনি অন্য লোকদেরকে ঈশ্বরের প্রতি অনুগত করতে পারবেন। মোশির স্ত্রী সিপ্পরা ছিলেন কর্ম্মমুখর একজন নারী। তিনি তার পুত্রের ত্বকচ্ছেদ করেন। রক্তমাখা ত্বক হাতে থাকা অবস্থায় সিপ্পরা মোশিকে স্পর্শ করেন। এই রক্ত হচ্ছে যীশুর রক্তের, তাঁর জীবনের ও তাঁর প্রতিজ্ঞার একটি প্রতীক।

এই ঘটনা থেকে একটি গুরুত্বপূর্ণ শিক্ষা পেতে পারি: যেটি ঠিক সব সময় সেটিই কর।

“মিদিয়োনের পথে একজন ক্রুদ্ধ দূত মোশির সামনে ভীতিকর ভাবে উপস্থিত হলেন, যেন তিনি তাকে ধ্বংস করে ফেলবেন। এর কোন কারণ দেয়া হয়নি; কিন্তু মোশির মনে পড়ল যে তিনি ঈশ্বর প্রদত্ত একটি আদেশ অমান্য করেছেন। তিনি পদ্ধতিগত ভাবে তার ছোট ছেলের ত্বকচ্ছেদ করানোর প্রতি অবহেলা করেছেন। ইস্রায়েলের মনোনীত নেতার এ ধরণের অবহেলা প্রদর্শন মানুষের প্রতি ঈশ্বরের সমস্ত আদেশই দুর্বল হয়ে পড়বে। তার স্বামীকে হত্যা করা হবে এই ভয়ে ভীত হয়ে সিপ্পোরা এই প্রথা নিজেই আদায় করলেন এবং তখন দূত মোশিকে তার যাত্রা অব্যাহত রাখতে দিলেন। শুধু পবিত্র দূত দ্বারা নিরাপত্তা বিধানেই তার জীবন রক্ষা পেতে পারে। কিন্তু জানা কোন কর্তব্যে অবহেলা দেখালে তিনি নিরাপদ থাকতে পারবেন না, কেননা তখন ঈশ্বরের দূতগণ তাকে রক্ষা করবেন না।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৭৯, ১৮০।