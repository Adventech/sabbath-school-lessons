---
title:  প্রথমজাত পুত্রেরা ঈশ্বরের
date:   04/08/2025
---

ঈশ্বর ইস্রায়েলকে উদ্ধারের প্রতিজ্ঞা করেছিলেন। সুতরাং, তাঁর লোকদের প্রস্তুত হবার দরকার ছিল। তাদের বিশ্বাস করতে হয়েছিল যে, ঈশ্বর তাদের উদ্ধার করবেন। তাদেরকে তাদের বিশ্বাস অনুসারে কাজও করতে হয়েছিল। তাদের কী করতে হবে, তা ঈশ্বর তাদের বলেছিলেন। এখন তাদের বিশ্বাস সহকারে তা করার প্রয়োজন হল। বিশ্বাস ও কাজ বিষয়ে যাকোবের কথাগুলো এখানে অত্যন্ত সামঞ্জস্যপূর্ণ: “তদ্রূপ বিশ্বাসও কর্মবিহীন হইলে আপনি একা বলিয়া তাহা মৃত” (যাকোব ২:১৭; আরও পড়ুন, ১৮-২০ পদ)।

`ঈশ্বর ইস্রায়েল সন্তানদের প্রথমজাত পুত্রকে রক্ষা করলেন এবং শেষ আঘাতের সময় তাদের হত্যা করলেন না। যাত্রা ১৩:১-১৬ পদের নির্দেশটি পড়ুন। ঈশ্বর কেন তাঁর লোকদের এই আদেশ দিলেন? এই আদেশ আমাদের বর্তমান সময়ের জন্য অর্থবহ কেন?`

যারা রক্তের আশ্রয়ে ছিল, ঈশ্বর তাঁর দয়ার গুণে সেই সব ইস্রায়েলদের রক্ষা করেছিলেন। বিশ্বাস সহকারে, এই পরিবারগুলো তাদের ঘরের চৌকাঠে চিহ্ন দিয়েছিল। ঈশ্বর তাঁর লোকদের কাছে কী চান, সে ব্যাপারে ঈশ্বর এখন মোশিকে নতুন তথ্য দিচ্ছেন: “ইস্রায়েল-সন্তানদের মধ্যে মনুষ্য হউক কিম্বা পশু হউক, গর্ভ উন্মোচক সমস্ত প্রথমজাত ফল আমার উদ্দেশে পবিত্র কর; তাহা আমারই” (যাত্রা ১৩:২)। এই আজ্ঞা ছিল মানুষ ও পশুপাল উভয়ের জন্য।

সমস্তকিছু ঈশ্বর, কারণ তিনি আমাদের সৃষ্টিকর্তা। সুতরাং, ঈশ্বর সমস্তকিছুর মালিক: “পৃথিবী ও তাহার সমস্ত বস্তু সদাপ্রভুরই;

জগৎ ও তন্নিবাসিগণ তাঁহার” (গীত ২৪:১)। “রৌপ্য আমারই, স্বর্ণও আমারই, ইহা বাহিনীগণের সদাপ্রভু বলেন” (হগয় ২:৮)। ইস্রায়েলের প্রথমজাত পুত্ররা ছিল তাঁর লোকদের পক্ষে প্রথম আশীর্বাদ প্রাপ্ত। তাদের যা-কিছু আছে, সে সমস্তকিছু স্বয়ং যে ঈশ্বর হতে আসে, তা অনুধাবণের ব্যাপারে এই পুত্রেরা ছিল একটি প্রতীক।

প্রথমজাত পুত্রদের বিষয়ে এই বিশেষ আদেশে আমরা ঈশ্বরের রক্ষাকারী দয়া দেখতে পাই। ঈশ্বর ইস্রায়েলের প্রথমজাত পুত্র সন্তানদের রক্ষা করলেন, কারণ তারা রক্তের আশ্রয়ে সুরক্ষিত ছিল। সুতরাং, ঈশ্বর তাদের মৃত্যু থেকে রক্ষা করলেন। একইভাবে, যারা যীশুর রক্তের নিচে আশ্রয় নেবে, ঈশ্বর তাদের প্রত্যেককে রক্ষা করবেন। যেমনিভাবে পৌল যীশুর বিষয়ে বলেন: “ইঁহাতেই আমরা মুক্তি, পাপের মোচন, প্রাপ্ত হইয়াছি” (কলসীয় ১:১৪)।

এই সময়ের মধ্যে, ঈশ্বর মোশিকে এ বিষয়ে কতগুলো আজ্ঞা দিলেন যে, কীভাবে পুত্রদেরকে তাঁর প্রতি উৎসর্গীকৃত থাকতে হবে। এই উৎসর্গীকরণ ছিল ইস্রায়েলের উৎসবের অংশ বিশেষ। তারা উদ্যাপনপূর্বক স্মরণ করেছিল যে, কীভাবে তারা দাসত্ব থেকে রক্ষা পেয়েছিল। লোকদেরকে অবশ্যই পশু হত্যা করতে হল, কিন্তু কৃপাময় ঈশ্বর তাদের পুত্রদের রক্ষা করলেন।