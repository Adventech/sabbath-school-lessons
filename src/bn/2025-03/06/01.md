---
title:  সূফ সাগর অতিক্রম
date:   02/08/2025
---

### শাস্ত্রপাঠ

যাত্রা ১২:৩১-৩৬; ১২:৩১-৩৬; ১৩:১-১৬; ১৩:১৭-১৪:১২; ১৪:১৩-৩১; ১৫:১-২১।

> <p>মুখস্থপদ</p>
> “তখন মোশি লোকদিগকে কহিলেন, ভয় করিও না, সকলে স্থির হইয়া দাঁড়াও। সদাপ্রভু অদ্য তোমাদের যে নিস্তার করেন, তাহা দেখ; কেননা এই যে মিসরীয়দিগকে অদ্য দেখিতেছ, ইহাদিগকে আর কখনই দেখিবে না। সদাপ্রভু তোমাদের পক্ষ হইয়া যুদ্ধ করিবেন, তোমরা নীরব থাকিবে” (যাত্রা ১৪:১৩, ১৪)।

যাত্রা হচ্ছে সেই সময় যখন ঈশ্বর ইস্রায়েল সন্তানদেরকে মিসরের দাসত্ব ছেড়ে বেরিয়ে আসতে সাহায্য করেছিলেন। যাত্রা হচ্ছে ঈশ্বরের পুরাতন নিয়মের লোকদের জন্য একটি জোরালো অভিজ্ঞতা। ঈশ্বর যেভাবে তাঁর প্রজা ইস্রায়েল সন্তানদের শত্রুদের পরাস্ত করলেন, এবং পরে তাদেরকে প্রতিজ্ঞাত দেশে নিয়ে এলেন, সেটাও হচ্ছে এ সংক্রান্ত একটি অভিজ্ঞতা। যাত্রা আমাদের আরও দেখায় যে, ঈশ্বর কীভাবে যীশুর মাধ্যমে আমাদের রক্ষা করবেন।

ইস্রায়েল সন্তানেরা ভয়াবহ সঙ্কটে ছিল। তারা নিজেদের চেষ্টায় দাসত্ব থেকে নিস্তার লাভ করতে পারিনি। ঈশ্বরের সাহায্য তাদের দরকার হয়েছিল। আমাদেরও ঈশ্বরের সাহায্য দরকার। আমরা পাপ থেকে রেহাই পেতে পারি না। ঈশ্বরের সাহায্য ব্যতিত, আমরা হচ্ছি অসহায় দাস। যাত্রার অভিজ্ঞতা অপেক্ষা অধিক জোরালো কিছু আমাদের দরকার। আমাদের ক্রুশ দরকার।

যাত্রা ১২-১৫ অধ্যায় হচ্ছে চিত্তাকর্ষক অধ্যায়। ইস্রায়েল জাতি কীভাবে গোশেন ত্যাগ করেছিল, তা আমরা এগুলোর মাধ্যমে জানতে পাই। আমরা মোশির গীত সম্পর্কেও জানতে পাই। এই অধ্যায়গুলোয় যে ঘটনাগুলো ঘটেছে তা বিস্ময়কর। ঈশ্বরের বিস্ময়কর অলৌকিক কাজের ও চিহ্নকার্যের কিছু কিছু আমাদের দরকার।

যীশু ক্রুশের উপরে যা-কিছু করলেন, তার সঙ্গে যাত্রার ঘটনার তুলনা চলে না। কিন্তু যাত্রার অভিজ্ঞতা আমাদের সেই সব বিস্ময়কর অভিজ্ঞতা ভালভাবে বুঝতে সাহায্য করে, যা ঈশ্বর যীশুর মাধ্যমে আমাদের জন্য করলেন।