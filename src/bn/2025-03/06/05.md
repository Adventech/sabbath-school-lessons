---
title:  বিশ্বাসে এগিয়ে চলা
date:   06/08/2025
---

`যাত্রা ১৪:১৩-৩১ পদ পড়ুন। ইস্রায়েল সন্তানদের ঈশ্বরের প্রতি যথেষ্ট বিশ্বাস ছিল না। যাই হোক, ঈশ্বর তাঁর লোকদের জন্য কি করলেন?`

মোশি ঈশ্বর ও তাঁর প্রতিজ্ঞায় আস্থা রেখেছেন। সুতরাং, মোশি লোকদেরকে তাঁর উপর আস্থা রাখতে উৎসাহিত করেন। মোশি লোকদেরকে চারটি কাজ করতে বলেন। আমাদের সঙ্কটকালে এই চারটি শিক্ষা স্মরণে রাখা আমাদের জন্য গুরুত্বপূর্ণ:

‘ভয় করিও না’ (যাত্রা ১৪:১৩)! আমাদের অবশ্যই সদাপ্রভুতে আস্থা রাখতে হবে, কারণ তাঁর প্রতি আমাদের আস্থাই হচ্ছে ভয়কে জয় করার একমাত্র উপায়। যিশাইয় আমাদের একই কথা বলেন। যখন আমরা তাঁকে আমাদের ঈশ্বর ও সদাপ্রভু হিসেবে গ্রহণ করি, তখন তিনি আমাদের পক্ষে সক্রিয় হবেন (যিশাইয় ৪১:১০, ১৩)।

‘সকলে স্থির হইয়া দাঁড়াও’ (যিশাইয় ১৪:১৩)। যেক্ষেত্রে ‘স্থির হইয়া দাঁড়াও’ মানে হল দোষারোপ করা বন্ধ কর, সেক্ষেত্রে তাদেরকে ঈশ্বরের আশ্চর্যকাজের জন্য অপেক্ষা করতে হবে; কথাগুলো এর থেকেও আরও অনেক বেশি কিছু বোঝায়। ‘স্থির হইয়া দাঁড়াও’ কথাটির আরও মানে হল- আমাদের অবশ্যই ঈশ্বরের উপর আস্থা রাখতে হবে এবং ধৈর্য ধারণ করতে হবে। সাহায্যের জন্য আামদের অবশ্যই তাঁর জন্য অপেক্ষা করতে হবে, কারণ তিনি উদ্যোগ নিবেন।

‘সদাপ্রভু অদ্য তোমাদের যে নিস্তার করেন, তাহা দেখ’ (যাত্রা ১৪:১৩)। আমাদের বিশ্বাসকে অবশ্যই বৃদ্ধি পেতে হবে। বৃদ্ধির সাহায্যার্থে আমাদের অবশ্যই ঈশ্বরের নেতৃত্ব মেনে নিতে হবে এবং তাঁর সাহায্য গ্রহণ করতে হবে। আমাদের প্রতি তাঁর সাহায্যের প্রতিজ্ঞার জন্য কৃতজ্ঞ হতে হবে। ‘দেখ’ মানে হল বিশ্বাস ধারণ কর (যখন আমরা বিশ্বাস না করি, তখন আমরা ‘অন্ধ’)। একমাত্র ঈশ্বর আমাদের জয়ী হতে সাহায্য করবেন। একমাত্র তিনি আমাদের নিরাপদ ও সুরক্ষিত রাখতে পারেন। ঈশ্বর সব সময় আমাদের পক্ষে আছেন। তিনি যত্নশীল, এবং সঠিক সময়ে আমাদের যা দরকার তা তিনি আমাদের দিয়ে থাকেন।

জানিও ‘সদাপ্রভু তোমাদের পক্ষ হইয়া যুদ্ধ করিবেন’ (যাত্রা ১৪:১৪)। ঈশ্বর যা করবেন, তা এই পদ আমাদের বলে দেয়। তিনি তাঁর লোকদের পক্ষ হয়ে ব্যক্তিগতভাবে লড়বেন। পরবর্তিতে, সদাপ্রভু যখন তাঁর লোকদের পক্ষ হয়ে যুদ্ধ করলেন, তখন মিসরীয়রা বাইবেলের সত্য দেখেছিল। সদাপ্রভু তাঁর লোকদের পক্ষ হয়ে তাদের (বা মিসরীয়দের) বিরুদ্ধে লড়লেন (যাত্রা ১৪:২৫)। কালভেরীর ক্রুশও আমাদের দেখায় যে, ঈশ্বর আমাদের পক্ষ হয়ে লড়বেন। ক্রুশের উপরে, যীশু শয়তানের বিরুদ্ধে জয়ী হয়েছেন যেন তিনি আমাদের অনন্ত জীবন দিতে পারেন (যোহন ৫:২৪; ইব্রীয় ২:১৪; প্রকাশিত ১২:১০, ১১)।

ঈশ্বর মোশিকে সামনে এগিয়ে যেতে নির্দেশ দেন। ঈশ্বর ইস্রায়েলকে তাঁর যুদ্ধ পরিকল্পনা দেখালেন: (১) লোকদেরকে রক্ষা করার জন্য মেঘ তাদের অনুসরণ করল। (২) মোশি সাগরের উপর তার হস্ত বিস্তার করলেন। (৩) সদাপ্রভু জোরালো বাতাস ব্যবহার করে জল বিভক্ত করলেন এবং তা শুকিয়ে দিলেন। (৪) ইস্রায়েল শুকনো মাটির উপর দিয়ে হেঁটে ওপারে গেল। (৫) মিসরীয়রা তাদের তাড়া করল ও ডুবে মরল। তারা বুঝতে পারেনি যে, যথা সময়ের পূর্বে ঈশ্বর তাঁর লোকদের জন্য এই বৃহৎ কাজগুলো করছেন (যাত্রা ১৪:২৫)।