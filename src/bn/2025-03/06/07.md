---
title:  অতিরিক্ত আলোচনা
date:   08/08/2025
---

প্রতিজ্ঞাত দেশে যাবার পথ ঈশ্বর মনোনয়ন করেছিলেন, যেন পথ চলতে গিয়ে তাঁর লোকদের কম সঙ্কটে পড়তে হয়। “ইস্রায়েলদের ঈশ্বরের বিষয়ে খুব সীমিত স্থান ছিল এবং তাঁর উপর তাদের বিশ্বাসও খুব দুর্বল ছিল, এবং তারা ভীত হয়ে নিরুৎসাহিত হয়ে পড়তে পারত। তারা অস্ত্রহীন ছিল, এব যুদ্ধের বিষয়ে অনভ্যস্ত ছিল, তারা মহিলা ও শিশু, ভেড়া ও পশু পাল দ্বারা বাধাগ্রস্ত ছিল। লোহিত সাগরের দিকে পরিচালনার মাধ্যমে সদাপ্রভু তাদের নিকট নিজেকে একজন প্রেমিক ঈশ্বররূপে প্রকাশ করলেন।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৯৮।

‘দি এণ্ড্রুস বাইবেল কমেণ্টারি’ মোশির স্তোত্র বিষয়ে বলে: “ঈশ্বর তাঁর লোকদের রক্ষা করলেন। এই প্রতিরক্ষাকার্য আমাদের শিক্ষা দেয় যে, ভবিষ্যৎ বিষয়ে আমাদের শঙ্কিত হবার দরকার নেই। মোশির স্তুতিগানের শেষ স্তবকটি ইস্রায়েলদের ভবিষ্যৎ শত্রুদের বিষয়ে বলে। কনান জয় করার জন্য ইস্রায়েলরা তাদের বিরুদ্ধে লড়াই করবে। যুদ্ধে ঈশ্বর তাঁর লোকদের সহযোগী হবেন এবং তাদের শত্রুদের ভয়ের কারণ হবেন (যাত্রা ১৫:১৬)। যখন আমরা শঙ্কিত হই, এবং জানি না যে, কী করতে হবে, তখন আমরা ‘মোশির স্তোত্র’ স্মরণ করতে পারি। এই স্তুতিগান আমাদের আশায় পূর্ণ করে, কারণ এটি আমাদেরকে একটি কঠিন সময় সম্পর্কে স্মরণ করতে সাহায্য করে, যখন ঈশ্বর তাঁর লোকদের রক্ষা করেছিলেন।” -এক্সোডাস, পৃষ্ঠা: ২১৪।

**আলোচ্য প্রশ্নাবলী:**

`ঈশ্বরের প্রেম ও পরাক্রমের অনেক প্রমাণ আমাদের আছে। তাহলে, আমাদের সঙ্কটকালে আমরা কেন তাঁর প্রতি এত কম বিশ্বাস প্রদর্শন করব?`

`ইস্রায়েল বেরিয়ে যাবার পর মিসর-রাজ ফরৌণ তাদের পিছু নিলেন। মিসরের প্রতি এত সব আঘাত আসার পারও ফরৌণ কেন তাদের পিছু নিলেন? আমরা যদি আমাদের হৃদয়কে পাপের দ্বারা কঠিন করি, তাহলে আমরা যে বিপদে পড়তে পারি, সে বিষয়ে ফরৌণের কঠিন হৃদয় আমাদের কি বলে?`

`নিঃসন্দেহে, আমাদের সবার কঠিন সময় আসে। একই , আমরা অনেকেই সুদিন উপভোগ করে থাকি। যখন আমাদের প্রতি কিংবা আমাদের প্রিয়জনদের প্রতি কোন অঘটন ঘটে না, তখন আমরা সুদিন উপভোগ করে থাকি। এই সময়গুলোকে কেন আমরা ঈশ্বরের দয়া ও সুরক্ষার প্রমাণ হিসেবে দেখব? সুসময়ে কেন আমরা সর্বদা ঈশ্বরের প্রশংসার বিষয়টা মাথায় রাখব, কারণ আমরা অবগত নই যে, ঈশ্বর আমাদেরকে কোন্ অমঙ্গল থেকে রক্ষা করে আসছেন?`