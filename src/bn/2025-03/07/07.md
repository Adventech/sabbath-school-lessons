---
title:  অতিরিক্ত আলোচনা
date:   15/08/2025
---

মরুভূমিতে তাঁর লোকদের জল সরাবরাহ করার কিয়দকাল বাদে একটি নতুন বিপদ এলো (পড়ুন, যাত্রা ১৭:৮-১৬)। অমালেকের লোকেরা আক্রমণ করল। অমালেকীয়রা ছিল লড়াকু ও যুদ্ধপ্রিয় জাতি। “অমালেকেরা ঈশ্বরের চরিত্র ও তার আধিপত্য সম্বন্ধে অজ্ঞ ছিল না; কিন্তু তারা তাঁর ক্ষমতার মোকাবেলা করতে চেয়েছিল। মোশি মিস্রীয়দের নিকট যে সকল আশ্চর্য্য ঘটনা ঘটিয়েছিলেন, সেগুলিকে তারা ঠাট্টা- তামাসার বস্তুতে পরিণত করেছিল। তারা তাদের দেবতাদের নিকট প্রতিজ্ঞাবদ্ধ হয়েছিল যে তারা যিহূদীদের ধ্বংস করবে এবং গর্ব করত যে ইস্রায়েলদের ঈশ্বর তাদের ঠেকানোর মত কোন ক্ষমতাই রাখেন না। ইস্রায়েলরা তাদের জন্য কোন ভীতির কারণ ছিল না। তারা বিনা প্ররোচনায় আক্রমণ করেছিল। ঈশ্বরের বিপক্ষতা করতে গিয়ে তারা তাঁর লোকদের ধ্বংস করতে চেয়েছিল। দীর্ঘ দিন পর্য্যন্ত অমালেকীয়রা অত্যাচারী ও পাপে মগ্ন ছিল, ঈশ্বরের দয়াতে তাদের অনুতাপ করার জন্য আহবান জানিয়েছে; কিন্তু যখন তারা ক্লান্ত ও নিরস্ত্র ইস্রায়েলদের আক্রমণ করল, তারা ঈশ্বরের দৃষ্টি থেকে অনেক দূরে চলে গেল। তাদের কৃতকর্মের কারণে জাতি হিসেবে ঈশ্বর তাদের ধ্বংস করতে বাধ্য হন।” -ঈলেন জী হোয়াইট, পিতৃকুলপতিগণ ও ভাববাদীগণ, পৃষ্ঠা: ২১০।

**আলোচ্য প্রশ্নাবলী:**

`ঈশ্বর তাঁর লোকদের প্রতি যা-কিছু করেছিলেন, সে সব ঘটনা থেকে যিথ্রো সত্য ঈশ্বর সম্পর্কে যতখানি শিক্ষা নিয়েছিলেন, সেটা নিয়ে আরও ধ্যান করুন। (পড়ুন, যাত্রা ১৮:৮-১০)। বর্তমান সময়েও আমরা কি একইভাবে ঈশ্বরের বিষয় শিক্ষা করতে পারি? যদি পারি, তাহলে নিজেকে ও আপনার ক্লাশকে প্রশ্ন করুন: আমার মণ্ডলী অন্য লোকদেরকে ঈশ্বরের বিষয় কি দেখায়?`

`কিছু লোক বিশ্বাস করে যে, পুরাতন নিয়মের ঈশ্বর নির্মম ও নিষ্ঠুর, এবং যীশু হলেন প্রেমময়। এই বিশ্বাসটি ভুল কেন- সে ব্যাপারে ১ করিন্থীয় ১০:৪ পদ আমাদের কি দেখায়?`

`অমালেকীয়দের বিষয়ে ঈলেন জি হোয়াইটের উদ্ধৃতিটি আবার পড়ুন। ঈশ্বর সম্পর্কে জানার সুযোগ তাদের ছিল। যিথ্রোর সঙ্গে তাদের তুলনা করুন। যাত্রাপথে ঈশ্বর যে ইস্রায়েল সন্তানদের সামনে পড়া অমালেকীয় ও অন্য লোকদের বিচার করলেন- এ ঘটনা থেকে আমরা কি শিক্ষা পাই?`