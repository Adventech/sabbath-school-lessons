---
title:  ভারুই পক্ষী ও মান্না
date:   11/08/2025
---

পরিতাপের কথা হল, লোকেরা বারবার ভুলে গেছে যে, ঈশ্বর অতীতে তাদের সাহায্য করেছিলেন। ঈশ্বর তাদেরকে সর্বদা তাদের সমস্যাগুলোর সমাধান দিয়েছেন। কিন্তু ঈশ্বর তাদের জন্য যা-কিছু করেছেন এবং তাদেরকে ভবিষ্যৎ বিষয়ক যে সকল বিস্ময়কর প্রতিজ্ঞা প্রদান করেছেন, লোকেরা সে সব তাদের সমস্যার কারণে ভুলে গেছে। ঈশ্বরের লোকেরা বর্তমানেও অধিকন্তু একই সমস্যায় ভুগে থাকে।

`কি কারণে ইস্রায়েল সন্তানেরা অভিযোগ করেছে? পরে কি ঘটল? উত্তরের জন্য যাত্রা ১৬:১-৩৬ পদ পড়ুন।`

বাইবেলে পাপ অধিকন্তু খাবারের সঙ্গে সম্পৃক্ত। এদন উদ্যানে, পতন হয়েছিল, কারণ আদম ও হবা নিষিদ্ধ গাছের ফল খেয়েছিলেন (আদি ২:১৬, ১৭; আদি ৩:১-৬)। যীশু যখন মরুভূমিতে ছিলেন, শয়তান তাঁকে খাবারের প্রলোভন দিয়ে পাপে ফেলতে চেয়েছিল (মথি ৪:৩)। এষৌ খাবারের লোভে তার জেষ্ঠাধিকার হারিয়েছিলেন (আদি ২৫:২৯-৩৪)। ইস্রায়েল সন্তানদের পাপ খাদ্যদ্রব্য ও পানীয়ের সঙ্গে সম্পর্কযুক্ত! অবাক হবার কিছু নেই, মোশি ইস্রায়েলদের বলেন: “মনুষ্য কেবল রুটিতে বাঁচে না, কিন্তু সদাপ্রভুর মুখ হইতে যাহা যাহা নির্গত হয়, তাহাতেই মনুষ্য বাঁচে” (দ্বিতীয় বিবরণ ৮:৩)।

মরুভূমির মধ্যে ৪০ বছরের পথ-যাত্রায় ঈশ্বর ইস্রায়েলদের মান্না দিয়েছিলেন। নিঃসন্দেহে, মান্না ছিল স্বর্গীয় খাদ্য। ঈশ্বর তাঁর লোকদের এটা শিক্ষা দেবার জন্য মান্না দিয়েছিলেন যে, তিনি আকাশমণ্ডল ও পৃথিবীর নির্মাণকর্তা। ঈশ্বর প্রতিটি উত্তম বিষয়ের দাতা। ঈশ্বর মান্না প্রদানের মাধ্যমে তাঁর লোকদের সপ্তম দিনের বিশ্রাম শিক্ষা দিলেন।

প্রতি সপ্তাহে, চারটি আশ্চর্যকাজ হত: (১) পাঁচ দিন পর্যন্ত ঈশ্বর তাঁর লোকদের সেই পরিমাণ মান্না দিতেন যা তাদের প্রতিদিন লাগত। (২) শুক্রবারে ঈশ্বর তাঁর লোকদের দ্বিগুন মান্না দিতেন। (৩) শুক্রবার থেকে শনিবার পর্যন্ত তাদের মান্না পচতো না। (৪) শনিবারে কোন মান্না পতিত হত না। ঈশ্বর এই চারটি আশ্চর্যকাজ প্রতি সপ্তাহে ঘটাতেন যেন লোকেরা বিশ্রামদিন স্মরণ করতে পারে এবং সেই দিনে ঈশ্বরের প্রেম উদ্যাপন করতে পারে। ঈশ্বর বলেন, “দেখ, সদাপ্রভুই তোমাদিগকে বিশ্রামবার দিয়াছেন” (যাত্রা ১৬:২৯)।

`লোকেরা খেতে পছন্দ করত। খাদ্যদ্রব্য ও আহার ঈশ্বরের সৃষ্টি। বৃক্ষে ও মাটিতে উৎপন্ন বিভিন্ন ধরণের খাদ্যদ্রব্য আমাদের দেখায় যে, ঈশ্বর চান আমরা খাই। ঈশ্বর চান, আমরা যা খাই তা যেন আমরা পছন্দ করি। একই সময়ে, বিভিন্ন ক্ষেত্রে আমাদের সতর্ক হতে হবে। খাদ্যদ্রব্যের প্রতি আমাদের এই আগ্রহকে কীভাবে আমরা আমাদের জন্য ক্ষতিকর করে তুলতে পারি?`