---
title:  যিথ্রো
date:   13/08/2025
---

যিথ্রো মোশিকে সাক্ষাৎ দেন। যিথ্রো রূয়েল নামেও পরিচিত (যাত্রা ২:১৮), যিনি ছিলেন মোশির শ্বশুর। যিথ্রো সঙ্গে নিয়ে আসেন মোশির স্ত্রী, সিপ্পোরাকে, তাদের দুই পুত্র গের্শোম ও ইলীয়েষরকে। মোশি যখন জানতে পারেন যে, তার স্ত্রী তার সঙ্গে সাক্ষাৎ করতে আসছেন, তখন তিনি তাদেরকে স্বাগতম জানাতে বেরিয়ে পড়েন।

`যাত্রা ১৮:১-২৭ পদ পড়ুন। ইস্রায়েলের ইতিহাসে কি গুরুত্বপূর্ণ ঘটনা এই পদগুলোয় ঘটেছিল?`

যিথ্রো এলেন কারণ তিনি ইস্রায়েলের জন্য সাধিত ঈশ্বরের বিস্ময়কর কাজগুলোর কথা শুনেছিলেন। “আর সদাপ্রভু ইস্রায়েলের জন্য ফরৌণের প্রতি ও মিসরীয়দের প্রতি যাহা যাহা করিয়াছিলেন, এবং পথে তাহাদের যে যে ক্লেশ ঘটিয়াছিল, ও সদাপ্রভু যে প্রকারে তাহাদিগকে উদ্ধার করিয়াছিলেন, সেই সকল বৃত্তান্ত মোশি আপন শ্বশুরকে কহিলেন” (যাত্রা ১৮:৮)।

ঈশ্বর তাঁর লোকদের সাহায্যার্থে যা-কিছু করেছিলেন, তা শুনে তিনি ঈশ্বরের প্রশংসা করলেন: “ধন্য সদাপ্রভু, যিনি মিসরীয়দের হস্ত হইতে ও ফরৌণের হস্ত হইতে তোমাদিগকে উদ্ধার করিয়াছেন, যিনি মিসরীয়দের হস্তের অধীনতা হইতে এই লোকদিগকে উদ্ধার করিয়াছেন। এখন আমি জানি সকল দেব হইতে সদাপ্রভু মহান; সেই বিষয়ে মহান, যে বিষয়ে উহারা ইহাদের বিপক্ষে গর্ব করিত” (যাত্রা ১৮:১০, ১১)।

এই ঘটনাটি ঈশ্বরের লোকদের পক্ষে তাঁর কাজ একটি জোরালো দৃষ্টান্ত দেখায়। ঈশ্বর যখন ইস্রায়েলদেরকে মিসর ত্যাগ করতে সাহায্য করেছিলেন, তখন তিনি প্রত্যেককে দেখালেন যে, তিনি (ঈশ্বর) কে ছিলেন এবং তিনি তাঁর অনুরাগী ও বাধ্য সন্তানদের জন্য কী করতে পারেন।

সত্য ঈশ্বর সম্পর্কে যিথ্রো যখন অবগত হলেন, সেই সময়ে, ঈশ্বরের লোকদের জন্য তিনি মূল্যবান কিছু উৎসর্গ করলেন: নেতৃত্ব বিষয়ে বিজ্ঞ ও সহায়ক উপদেশ। মোশিকে ইস্রায়েল সন্তানদের উপরে একটি শাসনব্যবস্থা নির্ধারণ করতে হল। এই শাসনব্যবস্থায় অবশ্যই ন্যায্য ও ন্যায়সঙ্গত বিধান থাকতে হবে। মোশির সেই সব লোকদের দরকার হল যারা ছিল উত্তম ও সৎ বিচারক। যিথ্রো বিজ্ঞতার সঙ্গে মোশিকে সেই সব লোকদের মনোনয়ন করতে বলেন যারা ছিল (১) ঈশ্বরের বাধ্য, (২) নির্ভরযোগ্য, এবং (৩) সৎ। বিভিন্ন দলের লোকদের উপর নেতা হবার জন্য মোশিকে ভালো মানুষ খুঁজতে হবে। বড় দলটিতে সহস্র লোক অন্তর্ভুক্ত থাকবে। অনেকগুলো ছোট দল থাকবে, যেগুলোর সদস্য সংখ্যা হবে শতক জন। অন্য দলটির সদস্য সংখ্যা হবে পঞ্চাশজন এবং ক্ষুদ্রতম দলটির সদস্য সংখ্যা হবে দশ জন। এভাবে কাজ করলে মোশির কাজের চাপ কমবে। তাহলে মোশি ইস্রায়েল সন্তানদের বড় বড় সমস্যাগুলো নিয়ে সমাধানের কাজ করার সুযোগ পাবেন। মোশি যিথ্রোর বিজ্ঞতাপূর্ণ উপদেশ গ্রহণ করলেন (যাত্রা ১৮:২৪)। মোশি সেই সব লোকদের মনোনয়ন করলেন যারা লোকদের নেতৃত্ব দিতে ও বিচার করতে সক্ষম (আরও পড়ুন, দ্বিতীয় বিবরণ ১:৯-১৮)।