---
title:  পাহাড় থেকে জল
date:   12/08/2025
---

যখন আপনি মরুভূমিতে থাকেন, তখন আপনার প্রচুর জলের প্রয়োজন হয়। ঈশ্বর ইস্রায়েল সন্তানদের জন্য জলের সমস্যার যত্ন নেন। লোকেরা বচসা করে, ঈশ্বরের প্রতি অনাস্থা জানায়, এবং তাঁর পরীক্ষা করে। যেহেতু লোকেরা বিশ্বাস করেনি, তাই তারা মিসর ফিরে যেতে চায়!

`যাত্রা ১৭:১-৭ পদের ঘটনা পড়ুন। যা-কিছু ঘটেছিল, সেখান থেকে লোকদের কি শিক্ষা গ্রহণ করার রয়েছে?`

মোশি স্থানটির নাম ‘মঃস’ দেন। ‘মঃস’ অর্থ হল ‘একটি পরীক্ষা।’ মোশি এই স্থানটির আরেকটি নাম দেন: ‘মরীবা,’ যার অর্থ হল ‘বিবাদ।’ ইস্রায়েল সন্তানেরা সদাপ্রভুর প্রতি আস্থা রাখেনি। কিন্তু সদাপ্রভু তদ্সত্ত্বেও ইস্রায়েল সন্তানদের জল দিলেন। এই দুটি নাম ইস্রায়েলদের সাহায্য করল যেন তারা ঈশ্বরকে পরীক্ষা না করে এবং তাঁর সঙ্গে বিরোধ না করে (ইব্রীয় ৩:৭, ৮, ১৫)। ঈশ্বরের সাহায্য ও শক্তির বিষয়ে লোকেরা প্রচুর প্রমাণ পেয়েছিল। তবে, তারা সন্দেহ করেছিল যে, ঈশ্বর তাদের সঙ্গে আছেন কিনা।

“তিনি সে ভাবেই আদেশ পালন করলেন, আর এক জীবন্ত উনুইয়ের সৃষ্টি করে জল বেরিয়ে এল। তাতে সমস্ত তাঁবুর অধিবাসীদের জন্য পর্য্যপ্ত জলের বন্দোবস্ত হল। সদাপ্রভু তাঁর দয়াতে যষ্টিকে তাঁর পরিত্রাণের হাতিয়ারে পরিণত করলেন। মেঘেরস্তম্ভ আবৃত হয়ে ঈশ্বরের পুত্র মোশির সামনে দাঁড়িয়েছিলেন এবং জীবনদায়ী জলেন উনুই সৃষ্টি করেছিলেন। সমস্ত জনতা ঈশ্বরের মহিমা দেখতে পেল; কিন্তু যদি মেঘ সরে যেত, তাহলে যিনি ঐ মেঘের আড়ালে ছিলেন তাঁর প্রখর ঔজ্জল্যে সকলেই মারা পড়ত।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ২০৮।

জল হচ্ছে জীবনের প্রতীক। জল ব্যতিত প্রাণের কোন অস্তিত্ব থাকে না। দেহের প্রতিটি কোষের জল দরকার। আমাদের দেহের ৬০% জল। আমাদের অস্থিগুলোর একাংশ জল দ্বারা তৈরি। সুতরাং, ঈশ্বর যখন মরুভূমির মধ্যে তাদের জল দিলেন, তখন তিনি তাদের দেখালেন যে, তিনি তাদের চাহিদার তত্ত্বাবধান করেন। নিঃসন্দেহে, লোকেরা তাঁর উপর আস্থা রাখতে পারত। কিন্তু আবার, তাঁর প্রতি তাদের বাধ্য হতে হত।

বহু শতক বছর পর, পৌল তার পাঠকদের বলেন যে, মরুভূমির মধ্যে ইস্রায়েলের অভিজ্ঞতা ছিল অসাধারণ। যীশু স্বয়ং তাদের পরিচালনা দিয়েছেন। তিনি তাদের জল দিয়েছেন (গীত ৭৮:১৫, ১৬)। যীশু তাদের অন্যান্য চাহিদাগুলোরও যত্ন নিয়েছেন। তিনি তাদের দেহের ও আত্মার যত্ন নিলেন। পৌল ঘোষণা করছেন: “আর সেই শৈল খ্রীষ্ট” (১ করিন্থীয় ১০:৪)। যীশু জগতের জীবনদাতা এবং স্বর্গে অনন্ত-জীবনদাতা। পাহাড়ের মত অটল ও শক্তিশালী হিসেবে, ঈশ্বর দৃঢ়ভাবে তাঁর লোকদের পরিচালনা দিলেন। আমরা যীশুর উপর নির্ভর করতে পারি, কারণ তিনি সর্বদা তাঁর প্রতিজ্ঞা রাখেন।

`অন্য আর কোন্ কোন্ বিষয়ে ঈশ্বরের উপর আপনার আস্থা রাখা দরকার? তিনি যেন তাঁর সঠিক সময়ে উদ্যোগ নেন, সে জন্য কীভাবে আপনি ধৈর্য ধরতে শিখতে পারেন?`