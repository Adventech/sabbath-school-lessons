---
title:  তিক্তজল
date:   10/08/2025
---

বাইবেলের গল্পগুলোতে, ভিন্ন ভিন্ন লোকের ভিন্ন ভিন্ন ভূমিকা রয়েছে- ভালো কিংবা মন্দ। সুতরাং, স্থান, দৃশ্যপট, পরিকল্পনা, সময় ও শত্রু বিবেচনায় আমাদের সর্বাধিক গুরুত্বপূর্ণ ভূমিকা নিতে হবে। কিন্তু যেকোন গল্পের সর্বাপেক্ষা গুরুত্বপূর্ণ অংশ হচ্ছে এর পরিসমাপ্তি, এবং এর অর্জিত শিক্ষামালা। বাইবেলের গল্পগুলোর ক্ষেত্রেও বিষয়টা একই।

ইস্রায়েলদের মরুপথের যাত্রার গল্পগুলো আমাদের দেখায় যে, ঈশ্বর তাঁর লোকদের সমস্যাগুলো সমাধান করছেন। ঈশ্বর তাঁর লোকদের প্রতি শান্তি আনছেন। কিন্তু ঈশ্বরের কাজ জটিল হতে থাকলো, কারণ তাঁর লোকদের বিশ্বাস ছিল খুব কম। লোকেরা অভিযোগ করতে থাকে এবং ঈশ্বরের অবাধ্য হতে থাকে। সুতরাং, তাদের সামনে অনেক অনাকাঙ্ক্ষিত সঙ্কট, বিপদ-আপদ ও প্রাকৃতিক বিপর্যয় রয়েছে। তাদের অনেক সমস্যার কারণ তারাই ছিল, কারণ তারা পাপাচরণ ত্যাগ করেনি এবং ঈশ্বরের প্রতি বিশ্বস্ত হয়নি।

`মিসরীয়রা সূফ সাগর অতিক্রম করার পর, ঈশ্বর তাদের জন্য কোন্ আশ্চর্যকাজটি প্রথম করলেন? ঈশ্বর এই আশ্চর্যকাজটি করার ঠিক পূর্বে কি ঘটে? উত্তরের জন্য যাত্রা ১৫:২২-২৭ পদ পড়ুন।`

ইস্রায়েলের বিশ্বাসের প্রথম পরীক্ষা ছিল জলের অভাব বিষয়ক। এই অভাবটি অবাক করা বিষয় ছিল না। মরুভূমি শুষ্ক ও উত্তপ্ত। তিন দিন হাঁটার পর, লোকেরা শেষে জল পেল। কিন্তু কিন্তু তারা জল পান করতে পারল না, কারণ এটি ছিল ‘মারা।’ ইব্রীয় মারা শব্দের বাংলা অর্থ হল ‘তিক্ত।’ যেহেতু জলের স্বাদ তিক্ত ছিল, সেহেতু ইস্রায়েলদের বিশ্বাস করতে সমস্যা হচ্ছিল যে, ঈশ্বর তাদের প্রতি যত্নশীল। কিন্তু ঈশ্বর তাঁর লোকদের জন্য প্রেম ও ক্ষমা দেখান এবং একটি আশ্চর্যকাজ করেন। ইস্রায়েল সন্তানদের জন্য এক টুকরা কাঠ দিয়ে এই আশ্চর্যকাজটি করা হল। জলকে ইস্রায়েল সন্তানদের জন্য মিঠা করে তোলার কাজটি নিঃসন্দেহে সদাপ্রভু করলেন, কিন্তু এই কাঠের টুকরাটি নয়। লোকদের দুটি গুরুত্বপূর্ণ শিক্ষা গ্রহণ করার প্রয়োজন ছিল: (১) তাদের ধৈর্যশীল হতে হবে এবং সদাপ্রভুর সাহায্যের জন্য অপেক্ষা করতে হবে। (২) তাদের শিখে নিতে হল যে, পরিস্থিতি ইতিবাচক করে তোলার জন্য ঈশ্বর মানুষের সঙ্গে একযোগে কাজ করেন।

কিন্তু ঈশ্বর-কর্তৃক সম্পাদিত বহু আশ্চর্যকাজ ইস্রায়েল ভুলে গিয়েছিল। এই আশ্চর্যকাজগুলো ছিল সেই সব মহৎ কাজের তুল্য, যে মহৎ কাজগুলোর জন্য তারা কিছু কাল আগে ঈশ্বরের স্তুতিগান করেছিল: “হে সদাপ্রভু, দেবগণের মধ্যে কে তোমার তুল্য? কে তোমার ন্যায় পবিত্রতায় আদরণীয়,

`প্রশংসায় ভয়ার্হ, আশ্চর্য ক্রিয়াকারী” (যাত্রা ১৫:১১)?`

ইস্রায়েল সন্তানেরা এমনকি অভিযোগ করার পরও, ঈশ্বর প্রতিজ্ঞা করলেন যে, তিনি তাদের প্রতি সেই সব বিপর্যয় ঘটাবেন না যা মিসরীয়দের আক্রান্ত করেছিল (যাত্রা ১৫:২৬)। ঈশ্বর তাঁর লোকদের রক্ষা করবেন। লোকেরা কেবল যদি ঈশ্বরের বাধ্য থাকে, তাহলেই তারা এ সব প্রতিজ্ঞার সুফল ভোগ করতে পারে।