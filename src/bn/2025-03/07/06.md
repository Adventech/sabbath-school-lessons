---
title:  জীবন-খাদ্য ও জীবন-জল
date:   14/08/2025
---

`পুরাতন নিয়মের গল্পগুলো কেন লেখা হয়েছিল? পৌল কি কারণ দর্শাচ্ছেন? উত্তরের জন্য ১ করিন্থীয় ১০:১১ পদ পড়ুন।`

পৌল ব্যাখ্যা করছেন যে, ইস্রায়েল সন্তানদের প্রতি যা-কিছু ঘটেছিল সমস্তকিছুই হচ্ছে যীশুর অনুসারীদের জন্য দৃষ্টান্ত ও সতর্কবার্তা। ইস্রায়েল সন্তানেরা যে সকল সমস্যার মধ্যে পড়েছিল, সে ধরণের সমস্যাগুলো এড়িয়ে যেতে এই গল্পগুলো আমাদের সাহায্য করবে। সে কারণে, তাদের দৃষ্টান্ত থেকে আমাদের শিক্ষা নিতে হবে। এই উপদেশ আমাদের জন্য গুরুত্বপূর্ণ: “আমাদের, যাহাদের উপর যুগকলাপের অন্ত আসিয়া পড়িয়াছে” (১ করিন্থীয় ১০:১১)। ঈশ্বর তাঁর লোকদের পবিত্র আত্মা দিচ্ছেন। পবিত্র আত্মা “আমাদিগকে ভীরুতার আত্মা দেন নাই, কিন্তু শক্তির, প্রেমের ও সুবুদ্ধির আত্মা দিয়াছেন” (২ তীমথিয় ১:৭)। তাহলে, ঈশ্বরের লোকেরা সঠিক সিদ্ধান্ত নিতে পারবে এবং তাঁর শিক্ষামালা অনুসরণ করবে। যীশু হলেন জীবনদাতা (যোহন ১৪:৬)। কেবল যীশু আমাদের সাহায্য করতে পারেন: “তোমরা আপন আপন দেহকে জীবিত, পবিত্র, ঈশ্বরের প্রীতিজনক বলিরূপে উৎসর্গ কর... আর এই যুগের অনুরূপ হইও না, কিন্তু মনের নূতনীকরণ দ্বারা স্বরূপান্তরিত হও; যেন তোমরা পরীক্ষা করিয়া জানিতে পার, ঈশ্বরের ইচ্ছা কি; যাহা উত্তম ও প্রীতিজনক ও সিদ্ধ” (রোমীয় ১২:১, ২)।

পরবর্তীতে, গুরুত্বপূর্ণ শিক্ষাগুলো দেবার জন্য যীশু পুরাতন নিয়মের ঘটনাগুলো ব্যবহার করেছেন। তাঁর বিষয়ে আধ্যাত্মিক সত্য শিক্ষা দেবার জন্য যীশু মান্নার ও জলের রূপক ব্যবহার করেছেন। যীশু হলেন একই সদাপ্রভু যিনি তাঁর লোকদের মরুভূমির মধ্য দিয়ে পরিচালনা দিয়েছেন।

`যোহন ৪:৭-১৫ পদ পড়ুন। এই পদগুলো আমাদের বাইবেলের কোন্ গুরুত্বপূর্ণ সত্যগুলো শিক্ষা দেয়?`

শমরীয় স্ত্রীলোকটি জেনেছিল যে, যীশু এমন কিছু সাধছেন যা সে কোথাও পাবে না। মানব আত্মা শান্তি, আনন্দ ও সুখের প্রত্যাশী যা ঈশ্বর হতে আসে। অর্থাৎ, একমাত্র ঈশ্বর আমাদের এই বিষয়গুলি দিতে পারেন (গীত ৪২:১, ২)।

পরে, যীশু বলেন যে, মোশি নয় বরং ঈশ্বর তাঁর লোকদের স্বর্গ থেকে মান্না বা আহার দিয়েছিল। পরে, যীশু ঘোষণা করেন: “আমিই সেই জীবন-খাদ্য” (যোহন ৬:৩৫)। যীশু তিনবার বলছেন যে, তিনি হলেন সেই জীবন-খাদ্য (যোহন ৬:৩৫, ৪১, ৪৮)। যীশু ইব্রীয়দের মান্না, অর্থাৎ স্বর্গীয় আহার, দিয়েছিলেন। পাহাড় থেকে বেরিয়ে আসা জল ছিল মরুভূমির তৃষ্ণার্ত লোকদের জন্য যীশুর উপহার। একমাত্র যীশু আমাদের আত্মিক তৃষ্ণা ও ক্ষুধা মেটাতে পারেন।