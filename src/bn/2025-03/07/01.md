---
title:  জীবন-খাদ্য ও জীবন-জল
date:   09/08/2025
---

### শাস্ত্রপাঠ

যাত্রা ১৫:২২-২৭; ১৬:১-৩৬; ১৭:১-৭; ১৮:১-২৭; ১ করিন্থীয় ১০:১১।

> <p>মুখস্থপদ</p>
> “তখন সদাপ্রভু মোশিকে কহিলেন, তোমরা আমার আজ্ঞা ও ব্যবস্থা পালন করিতে কত কাল অসম্মত থাকিবে? দেখ, সদাপ্রভুই তোমাদিগকে বিশ্রামবার দিয়াছেন, তাই তিনি ষষ্ঠ দিনে দুই দিনের খাদ্য তোমাদিগকে দিয়া থাকেন; তোমরা প্রতিজন স্ব স্ব স্থানে থাক; সপ্তম দিনে কেহ নিজ স্থান হইতে বাহিরে না যাউক। তাহাতে লোকেরা সপ্তম দিনে বিশ্রাম করিল” (যাত্রা ১৬:২৮-৩০)।

ইস্রায়েল সন্তানেরা মিসর ত্যগ করার পর, তারা প্রতিজ্ঞাত দেশের উদ্দেশ্যে যাত্রা করল। সামনে যে সকল বিপদ ও সমস্যা রয়েছে, সে সকল সম্পর্কে তারা জানত না। তাদের অনেক নতুন নতুন শিক্ষা নিতে হয়েছিল। হ্যাঁ, সদাপ্রভু তাদের পরিচালনা দিবেন ও তাদের পরিচর্যা করবেন। হ্যাঁ, সদাপ্রভু তাদের বৃদ্ধিতে সাহায্য করতে চাইলেন। কিন্তু লোকদের আত্মনিয়ন্ত্রণ ও বাধ্যতা শিক্ষা করা দরকার ছিল। তাদের সদাপ্রভুর প্রতি আস্থা রাখা শিক্ষা নেবার দরকার ছিল।

জয়লাভ করার জন্য তাদের অবশ্যই মোশিকে অনুসরণ করতে হবে। সুতরাং, একটি সামাজিক-দল হিসেবে লোকদের একসঙ্গে কাজ করতে হবে। একে অন্যকে তাদের সাহায্য করতে হবে। অর্থাৎ, এ বিষয়ের উপর তাদের আধ্যাত্মিক বৃদ্ধির অনেকাংশ নির্ভর করে যে, কীভাবে তাদের সমস্যা সমাধান করতে হবে এবং	কীভাবে তাদের মোশির বাধ্য থাকতে হবে।

চিনাদের একটি প্রচলিত প্রবাদ আছে: “সহস্র মাইলের যাত্রা প্রথম পদক্ষেপ দিয়ে শুরু হয়।” এই প্রবাদটি ইস্রায়েল সন্তানদের ক্ষেত্রেও প্রযোজ্য। তাদের গৃহীত প্রতিটি পদক্ষেপে সদাপ্রভুর উপর আস্থা রাখার প্রয়োজন ছিল। পরিতাপের বিষয় হল, যেমনিভাবে আমরা দেখব, ইস্রায়েল সন্তানেরা সহজে তাদের শিক্ষা গ্রহণ করতে পারেনি।