---
title:  ভ্রষ্টতা এবং মিথ্যা দেবতাদের ভজনা
date:   08/09/2025
---

`মিথ্যা দেবতাদের ভজনা ইস্রায়েলকে অচিরেই কোথায় নিয়ে গেল? উত্তরের জন্য যাত্রা ৩২:৬ পদ পড়ুন।`

স্বর্ণময় দেবতাটি দেখতে অনেকটা মিসরীয় ষাঁড়-দেবতা ‘আপিস’ কিংবা গো-দেবতা ‘হাথোরের’ মত ছিল। ইস্রায়েল যখন স্বর্ণময় গো-বৎস তৈরি করে, তখন তারা প্রথম ও দ্বিতীয় আজ্ঞা লঙ্ঘন করে। ঈশ্বরকে এই পাপের শাস্তি অবশ্যই দিতে হল, কারণ লোকেরা জীবন্ত সদাপ্রভুর সঙ্গে তাদের সম্পর্ককে চাক্ষুস ভগ্ন করেছে। ইস্রায়েলরা এমন কিছুর ভজনা করল যা তারা নিজেরা সৃষ্টি করেছিল, এবং তারা ঈশ্বরের ভজনা করেনি যিনি তাদের সৃষ্টি করেছিলেন। তাদের দেবতা দেখতে পায় না, শুনতে পারে না, গন্ধ নিতে পারে না, কথা বলতে পারে না, যত্ন নিতে পারে না, প্রেম করতে পারে না, কিংবা নেতৃত্ব দিতে পারে না।

ঈশ্বর মানুষকে ঈশ্বরের প্রতিমূর্তিতে নির্মাণ করেছিলেন। কিন্তু লোকেরা এখন এমন একজন দেবতা তৈরি করল, যে-কিনা দেখতে একটি জন্তুর মত। তারা কেন এই জন্তুকে একজন দেবতা হিসেবে ভজনা করতে চাইল? অর্থাৎ, লোকেরা সদাপ্রভুর বিরুদ্ধে অত্যন্ত মারাত্মকভাবে পাপ করল (যিশাইয় ৩১:৭; ৪২:১৭)।

`স্বর্ণময় গো-বৎস বিষয়ক পাপ কীভাবে আমাদেরকে রোমীয় ১:২২-২৭ পদে লিখিত বিষয়বস্তু প্রদর্শন করে?`

লোকেরা যখন মিথ্যা দেবতাদের ভজনা করে, তখন তারা বাইবেলের এই সত্য প্রত্যাখান করে যে, ঈশ্বর হলেন ঈশ্বর এবং মানুষ হল মানুষ। মিথ্যা দেবতাদের ভজনা ঈশ্বর ও মানুষের মধ্যকার যোগসূত্র ভগ্ন করে এবং আমাদেরকে তাঁর থেকে আলাদা করে। কিছু লোক মূর্ত্তির সামনে প্রণিপাত করে। অন্যরা মনে মনে মিথ্যা দেবতাদের ভজনা করে। এই সব ধরণের ভজনা সদাপ্রভুর সঙ্গে আমাদের সম্পর্ককে ভেঙ্গে ফেলে, এবং পাপের মাঝে আমাদেরকে অবনত করে। অবাক হবার কিছু নেই যে, পরের দিন কী করেছিল, তা পদটি আমাদের বলছে। প্রথমে, তারা পশুবলি দিয়েছিল এবং স্বর্ণময় বাছুরের মূর্ত্তির সামনে উপহার হিসেবে উৎসর্গ করেছিল। পরে, লোকেরা আনন্দ-উৎসব শুরু করে এবং সুন্দর সময় যাপন করে। ঈলেন জি হোয়াইট বলেন যে, উৎসবটি ছিল “অনেকটা মিসরীয়দের উদ্যাপিত ভোজ-উৎসবের সমতুল্য যা লোকেরা মিথ্যা দেবতাদের সম্মানে উদ্যাপন করত।” -পিতৃকুলপতিগণ ও ভাববাদীগণ, পৃষ্ঠ: ৩২০।

নিজস্ব মিথ্যা দেবতা নির্মাণের ক্ষেত্রে লোকেরা অত্যন্ত দক্ষ। অধিকতর মন্দ বিষয় হল, তারা তাদের নিজেদের দেবতা তৈরি করার পর, তারা প্রণিপাত করে এবং ওগুলোর সেবা করে। এই লোকেরা ত্রাণকর্তাকে সেই বস্তুগুলোর সঙ্গে অদল-বদল করে, যা, শীঘ্র হোক কিংবা খানিকটা পরে হোক, তাদেরকে বিনষ্ট করে।

`বর্তমানে, কি কি উপায়ে লোকেরা প্রকৃতি এবং সেই সব বস্তুর ভজনা করে থাকে যা ঈশ্বর সৃষ্টি করেছেন, এবং যেগুলো ঈশ্বর নন?`