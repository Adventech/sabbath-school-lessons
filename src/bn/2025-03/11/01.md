---
title:  ঈশ্বর-ত্যাগীদের জন্য প্রার্থনা করা
date:   06/09/2025
---

### শাস্ত্রপাঠ

যাত্রা ৩২:১-৬; রোমীয় ১:২২-২৭; যাত্রা ৩২:৭, ৮; ৩২:৯-২৯; ৩২:৩০-৩২।

> <p>মুখস্থপদ</p>
> “পরে মোশি সদাপ্রভুর নিকটে ফিরিয়া গিয়া কহিলেন, হায় হায়, এই লোকেরা মহাপাপ করিয়াছে, আপনাদের জন্য স্বর্ণ-দেবতা নির্মাণ করিয়াছে। আহা! এখন ইহাদের পাপ ক্ষমা কর- আর যদি না কর, তবে আমি বিনয় করিতেছি, তোমার লিখিত পুস্তক হইতে আমার নাম কাটিয়া ফেল” (যাত্রা ৩২:৩১, ৩২)।

মোশি মাত্র ৪০ দিন ঈশ্বরের সঙ্গে পর্বতে ছিলেন, আর কি ঘটল? ঈশ্বরের লোকেরা তাঁর পথ থেকে ফিরে গেল, এবং মানব-নির্মিত দেব-মূর্তির, স্বর্ণময় বাছুরের, ভজনা শুরু করল। ঈশ্বর তাদেরকে মহৎ মহৎ চিহ্নকার্য, অভিজ্ঞতা ও আশ্চর্যকাজগুলো প্রদর্শনের পরেও তাঁর লোকেরা কেন এটা করতে পারল?

লোকেরা কি বোঝেনি যে, ঈশ্বর আসলে কে ছিলেন? অথবা, পাপের প্রতি তাদের আসক্তিই কি তাদেরকে ঈশ্বরের সব মহৎ কাজগুলো ভুলিয়ে দিয়েছিল? ঈশ্বর তাদের জন্য যা-কিছু করেছিলেন, সে জন্য কি ইস্রায়েল কৃতজ্ঞ ছিল না? অথবা, তারা কি আসলে তৎপর ছিল না? ঈশ্বর তাদের জন্য যা-কিছু করেছিলেন, সেগুলো কি তারা পুরোপুরি বোঝেনি? তাদের পাপ এবং তাদের অতীত চিন্তা-চেতনা কি তাদের মনকে কলুষিত করেছিল? তারা কি ঈশ্বরের দয়ার উপহারের জন্য কৃতজ্ঞ ছিল না? তারা কি এতটা দ্রুত ঈশ্বরের মহৎ মহৎ চিহ্নকার্যের অভিজ্ঞতা ভুলে গেল (গীত ১০৬:১৩, ২১-২৩)? অথবা, আমরা কি তাদের স্বর্ণময় গোবৎস পূজার কারণ হিসেবে হারোণের নেতৃত্বকে ব্যর্থ বিবেচনা করব? মোশি আমাদের জানান যে, সদাপ্রভু “হারোণকে বিনষ্ট করণার্থে তাঁহার উপরে অতিশয় ক্রুদ্ধ হইয়াছিলেন” (দ্বিতীয় বিবরণ ৯:২০)।

`ঈশ্বরের বিরুদ্ধে পাপ করার এবং তাঁর পথ থেকে ফেরার পিছনে ইস্রায়েলদের যে কারণই থাকুক না কেন, তাদের এই অভিজ্ঞতা থেকে পাপ ও ঈশ্বরের দয়ার বিষয়ে আমরা কি শিক্ষা পাই?`