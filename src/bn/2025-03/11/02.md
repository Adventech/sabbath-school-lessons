---
title:  ব্যর্থ নেতৃত্ব
date:   07/09/2025
---

ঈশ্বর মোশিকে তাঁর সঙ্গে সময় যাপনের আমন্ত্রণ জানান। ৪০ দিন ও ৪০ রাত মোশির কাছে হতে পারে একটি সংক্ষিপ্ত সময়। কিন্তু ৪০ দিন ও ৪০ রাত ইস্রায়েল সন্তানদের কাছে ছিল একটি দীর্ঘ সময়। তাদের দৃশ্যমান নেতা, মোশি, দীর্ঘ দিন হয় গেছেন। লোকেরা মোশির জন্য অপেক্ষা করতে করতে হতাশ হয়ে গেছে। তারা শঙ্কা ও অনিশ্চয়তায় ভুগতে থাকে। লোকেরা একজন দৃশ্যমান দেবতা চাইল, যে-কিনা তাদেরকে পরিচালনা দেবে; এই দেবতা হবে মিসর দেশে তাদের জীবনকাল ব্যাপী দেখা ‘দেবতার’ মত।

`যাত্রা ৩২:১-৬ পদ পড়ুন। নিবিড়ভাবে দেখার পরও হারোণের নেতৃত্ব কীভাবে ব্যর্থতায় পর্যবশিত হতে পারে?`

হারোণ সঠিক কাজটি করতে ব্যর্থ হন। হারোণ সদাপ্রভুতে আস্থা রাখেননি। লোকেরা যা চেয়েছে, তিনি তা-ই করেছেন। লোকেরা এমন কিছু চেয়েছে যা ছিল নিষিদ্ধ ও ভয়াবহ: “উঠুন, আমাদের অগ্রগামী হইবার জন্য আমাদের নিমিত্ত দেবতা নির্মাণ করুন” (যাত্রা ৩২:১)।

মূর্তি তৈরির জন্য লোকেরা সোনা দেয়। হারোণ তাদেরকে দান আনা থামাতে পারেননি। অধিক মন্দ বিষয় হল, হারোণ তাদেরকে দিতে আমন্ত্রণ জানান! অতঃপর, হারোণ এই মিথ্যা দেবতা নির্মাণে সহায়তা করেন। হারোণের স্বর্ণময় বাছুরটি নির্মিত হবার পর, তারা ঘোষণা দেয়: “হে ইস্রায়েল, এই তোমার দেবতা, যিনি মিসর দেশ হইতে তোমাকে বাহির করিয়া আনিয়াছেন” (যাত্রা ৩২:৪)। লোকেরা ছিল ভ্রষ্ট, পাপে পূর্ণ ও অদূরদর্শী। তারা এই মূর্ত্তি তৈরি করল এবং পরে তারা ঘোষণা দিল যে, এই ‘দেবতা’ তাদেরকে মিসরীয়দের কবল থেকে উদ্ধার করেছে। পাপ যেভাবে আমাদের চিন্তা-চেতনাকে ও কৃতকর্মকে মন্দের দিকে নিয়ে যায়, সে ব্যাপারে এটি কি একটি অদ্ভুত বিষয় নয়? লোকেরা তাদের নির্মিত বস্তু নিয়ে আনন্দ ও আরাধনা করতে থাকলো। যখন তারা সেটা করছিল, তখন তাদের হৃদয় ও মন নষ্ট হল।

“হারোণ খুব ক্ষীণ স্বরে লোকদের নিকট প্রতিবাদ জানালেন, কিন্তু এই সন্ধিক্ষণে তার অনিশ্চয়তা ও ভীরুতা তাদেরকে আরও সাহসী করে তুলল। একটি অন্ধ, অযৌক্তিক আবেগ সমস্ত জনতাকে যেন অভিভূত করে ফেলল। কিছু লোক ঈশ্বরের সহিত তাদের চুক্তির প্রতি বাধ্য থাকলেন; কিন্তু অধিকাংশই বিশ্বাস পরিত্যাগ করায় অংশ গ্রহণ করল। যে অল্প কয়েকজন এই মূর্তি তৈরীকে পৌত্তলিকতা বলে ধিক্কার দিতে সাহস করলেন, তাদেরকে আক্রমণ করা হল ও ফলে তারা জীবন হারালেন। হারোণ তার নিজের নিরাপত্তার জন্য ভীত হলেন, এবং ঈশ্বরের সম্মান রক্ষার্থে সাহস সহকারে প্রতিবাদ না করে তিনি জনতার দাবী মানতে সম্মত হলেন।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ২২২।

`একজন নেতা, হারোণ, কেন এত দুর্বল ছিলেন? তার এই কৃতকর্মের পক্ষে হারোণ মনে মনে কি অজুহাত দিয়ে থাকতে পারেন বলে আপনি মনে করেন?`