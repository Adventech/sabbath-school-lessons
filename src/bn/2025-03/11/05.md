---
title:  ঈশ্বরের পবিত্র ক্রোধ
date:   10/09/2025
---

`ঈশ্বর যখন ইস্রায়েলদের বিনষ্ট করতে চাইলেন তখন মোশি কি বললেন ও কি করলেন? উত্তরের জন্য যাত্রা ৩২:৯-২৯ পদ পড়ুন।`

মোশি যখন সীনয় পর্বতে ছিলেন তখন ঈশ্বর বলেন যে, তাঁর বিরুদ্ধাচারীদের তিনি বিনষ্ট করবেন। পরে, মোশির ভাবী বংশধরদের ঈশ্বর একটি শক্তিশালী বংশে পরিণত করবেন। কিন্তু মোশি চাননি যে, ঈশ্বর তা করেন। মোশি সদাপ্রভুকে স্মরণ করতে বললেন যে, ইস্রায়েল সন্তানেরা তার লোক নয়, বরং ঈশ্বরে লোক। মোশি লোকদেরকে মিসর থেকে বের করে আনেননি। ঈশ্বর মহৎ মহৎ কাজের দ্বারা তাদের বের করে এনেছেন। সুতরাং, মোশি ঈশ্বরকে তার পূর্ব-পুরুষদের কাছে করা প্রতিজ্ঞাগুলো স্মরণ করতে বলেন। মোশি ঈশ্বরের ক্রোধ ও জনতার মধ্যেখানে দাঁড়ান।

“তখন সদাপ্রভু আপন প্রজাদের যে অনিষ্ট করিবার কথা বলিয়াছিলেন, তাহা হইতে ক্ষান্ত হইলেন” (যাত্রা ৩২:১৪)। এরপর, মোশি শিবিরে ফিরে যান।

মোশি যখন শিবিরের কাছাকাছি পৌঁছান, তিনি স্বর্ণময় বাছুর দেখতে পান। মোশি জনতাকে নাচতে দেখেন। তিনি আধিক ক্রোধান্বিত হন, এবং তিনি প্রস্তর ফলক দুটি ভূমিতে আছাড় দেন। পাহাড়ের পাদদেশে এই প্রস্তর দুটি ভেঙ্গে টুকরা টুকরা হয় (যাত্রা ৩২:১৯)। এই প্রস্তর দুটির উপরে ঈশ্বর তাঁর দশ আজ্ঞা লিখেছিলেন। প্রস্তর ভাঙ্গার বিষয়টি ছিল একটি নিদর্শন যে, ইস্রায়েল ঈশ্বরের ব্যবস্থা ভগ্ন (লঙ্ঘন) করেছে। প্রস্তর ভাঙ্গার কারণে ঈশ্বর মোশিকে ভর্ৎসনা করেন। পরে, ঈশ্বর মোশিকে ঐ প্রস্তর ফলক দুটির পরিবর্তে আরও দুটি প্রস্তর-ফলক কেটে বের করতে বলেন: “তোমা কর্তৃক ভগ্ন প্রথম দুই প্রস্তরফলকে যে যে বাক্য ছিল, তাহা আমি এই দুই প্রস্তরফলকে লিখিব, পরে তুমি তাহা সেই সিন্দুকে রাখিবে” (দ্বিতীয় বিবরণ ১০:২)।

জনতার দাবীর প্রতি সায় দেবার কারণে মোশি হারোণকে তিরষ্কার করেন। “পরে মোশি হারোণকে কহিলেন, ‘ঐ লোকেরা তোমার কি করিয়াছিল যে, তুমি উহাদের উপরে এমন মহাপাপ বর্তাইলে’” (যাত্রা ৩২:২১)? ঈশ্বর ইতোপূর্বে হারোণকে যথেষ্ট সম্মানিত করেছিলেন, আর সে কারণেই এই খারাপ বিষয়টিকে আরও বেশি গুরুত্ব দিয়ে আমলে নিতে হয়েছিল। মোশি এবং আরও ৭০ জন প্রাচীন নেতার সঙ্গে হারোণ পর্বতে গিয়েছিলেন (যাত্রা ২৪:১)।

হারোণ বলেন যে, স্বর্ণময় গো-বৎসটি অলৌকিকভাবে আগুনের মাঝে উদয় হয় এবং অগ্নিশিখা থেকে লাফিয়ে বেরিয়ে আসে (যাত্রা ৩২:২৪, শেষাংশ)। (দেখলেন, একটি পাপ কীভাবে আরেকটি পাপের দিকে নিয়ে যায়? এই দৃষ্টান্তে দেখি যে, মিথ্যা দেবতাদের ভজনা মিথ্যাচারের দিকে নিয়ে যায়।) মোশি বোকা হয়ে যাননি। তিনি দেখেন যে, লোকেরা বন্য আচরণ করছে। মোশি সেই ভ্রষ্ট আচরণ দেখতে পান যা স্বর্ণময় গো-বৎসের ভজনার সময় লোকেরা করেছিল। সুতরাং, মোশি অবগত হলেন যে, তাদের এই পাপাচারণ এক্ষণেই তাকে রুখতে হবে।