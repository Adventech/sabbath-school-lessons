---
title:  ‘চক্ষুর পরিশোধে চক্ষু’
date:   27/08/2025
---

`মথি ৫:৩৮-৪৮ পদ পড়ুন। এই পদগুলোয়, যীশু প্রতিশোধ ও মন্দতার বিষয়ে পুরাতন নিয়মের ব্যবস্থা আলোচনা করেন। এই ব্যবস্থার নিহিতার্থ বিষয়ে যীশু কি বলেন? বর্তমানে আমাদের নিজেদের জীবনে এই ব্যবস্থা আমরা কীভাবে বুঝবো?`

পর্বতে দত্ত উপদেশে, যীশু পুরাতন নিয়ম থেকে উদ্ধৃতি ব্যবহার করছেন। যে লোকগুলো যীশুর উপদেশ শুনেছিল, তারা এই পদগুলো ভালোভাবে জানতো। কিন্তু যিহূদী নেতারা যেভাবে পদগুলোর ব্যাখ্যা দিত, তা যীশুকে সন্তুষ্ট করেনি। শত শত বছর ধরে, যিহূদী নেতারা তাদের শিক্ষায় বাইবেলের গভীর সত্য লুকিয়ে রাখত। নেতারা তাদের মনগড়া নিয়ম তৈরি করেছিল, যেগুলোকে তারা বাইবেলের সত্য অপেক্ষা অধিক গুরুত্ব দিত। অধিক মন্দ বিষয় হল, এই নেতারা পদগুলোর প্রকৃত অর্থ বিকৃত করেছিল। যীশু তাঁর উপদেশের মাধ্যমে লোকদেরকে এই ব্যবস্থাগুলোর প্রকৃত অর্থ বুঝতে সাহায্য করেন। পুরাতন নিয়মের ব্যবস্থার বিষয়ে প্রচলিত কিছু ভুল শিক্ষা যীশু শুধরে দিতে চেয়েছিলেন।

যাত্রা ২১:২৪ পদ ‘চক্ষুর পরিশোধে চক্ষু, দন্তের পরিশোধে দন্ত’ বিষয়ে বলে। মথি ৫:৩৮ পদে যীশু এই উদ্ধৃতিটি ব্যবহার করছেন। এই বিধানটিকে ‘লেক্স টালিওনিস’ নামে আখ্যা দেওয়া হয়েছে, যার অর্থ হল ‘বুঝে নেওয়ার’ নীতি। যাত্রা ২১:২৪ পদের এই নীতিটি বাইবেলের অন্য অনেক স্থানে ব্যবহৃত হয়েছে (লেবীয় ২৪:২০; দ্বিতীয় বিবরণ ১৯:২১)।

কারও বিরুদ্ধে লোকেদের ব্যক্তিগত প্রতিশোধ নেওয়া থামাতে ঈশ্বর এই নিয়মটি স্থির করেছিলেন। কী ঘটেছিল সেটা বিচার না করেই ‘বুঝে নেওয়া’ থামাতে চেয়েছিলেন তিনি। বিচারকদের ক্ষত বা আঘাত পরীক্ষা করে দেখতে হত। পরে তারা সিদ্ধান্ত নিতে পারত যে, সেই ক্ষতির জন্য অনিষ্টকারী কতটা ক্ষতিপূরণ দেবে। ‘নিজেদের হাতে আইন তুলে নেওয়া’ থামাতে বিচারকেরা এ কাজটি করেছে। বিচারকদের অবশ্যই ন্যায়পরায়ণ হতে হত। তাদের সিদ্ধান্তের দ্বারা ঈশ্বরের ব্যবস্থাকে সম্মান করতে হত।

যীশু মোশিকে এই বিশেষ ব্যবস্থা দিয়েছিলেন। যীশু এই ব্যবস্থার যুক্তি বুঝেছিলেন। তাই, যীশু এই ব্যবস্থাটি সঠিকভাবে প্রয়োগ করতে পারলেন। ব্যবস্থাটির নেপথ্য যুক্তি ছিল এটা নিশ্চিত করা যে, বিচারকদের সিদ্ধান্তগুলো ন্যায্য ছিল। ব্যবস্থাটি যদি অনুসরণ করা হত, তাহলে ভগ্ন সম্পর্ক মেরামত হত এবং	 শান্তি ফিরে আসত।

এক বিচারে, একটি ন্যায়সঙ্গত সিদ্ধান্ত, আমাদের প্রতিশোধ-প্রবণতাকে নিবৃত করার বিষয়টি অন্তর্ভুক্ত করে। এর কারণ হল, আমাদের অবশ্যই পরিস্থিতি শুধরাতে হবে, একই সঙ্গে ন্যায্য অবস্থানে থাকার চেষ্টা করতে হবে।

`ভবিষ্যতে ঈশ্বর সমস্তকিছু ঠিক করবেন। আপনার বর্তমান জীবনে যা-কিছু ন্যায়সঙ্গত বলে মনে হচ্ছে না, সেগুলো নিয়েই জীবনযাপন করতে এই ধারণাটি আপনাকে কিভাবে সাহায্য করে?`