---
title:  অতিরিক্ত আলোচনা
date:   29/08/2025
---

আমরা আমাদের শত্রুর, অর্থাৎ শয়তানের, দেশে বাস করছি। তাই, শয়তানের দুষ্ট মতলব ও মিথ্যাচারের কারণে, আমরা হয়ত আমাদের বাস্তব জীবনে আঘাত পেতে পারি। দুঃখের কথা হল, দুঃখ-ব্যথা ও যাতনা হচ্ছে আমাদের বর্তমান জীবনের অংশ। কিন্তু ঈশ্বর আমাদেরকে কঠিন সঙ্কটের মাঝে স্থির থাকতে সাহায্য করেন।

“আমাদের ঠিক প্রয়োজনের মুহূর্তে আমাদের অমূল্য ত্রাতা সাহায্য প্রেরণ করবেন। স্বর্গের পথ তাঁর পদচিহ্নের দ্বারা উৎসর্গীকৃত হয়েছে। প্রতিটি কাঁটা ঘা যা আমাদের পায়ে বেঁধে তা তাঁর পায়েও বিঁধেছে। যে সব ক্রুশ আমাদের বহন করার কথা ছিল, তার সবই তিনি আমাদের পূর্বে বহন করেছেন। শানি—র জন্য আত্মাকে প্রস্তুত করতে সদাপ্রভু সংঘাত আসতে অনুমোদন করেন। সঙ্কটকালে ঈশ্বরের প্রজাদের জন্য একটি অগ্নি পরীক্ষা; কিন্তু এটিই সেই সময় যখন প্রতিটি প্রকৃত বিশ্বাসের ঊর্ধ্বদৃষ্টি করতে হবে, এবং যেন বিশ্বাসে তার চতুর্দিকে বেষ্টনকারী প্রতিজ্ঞাত মেঘধনু দেখতে পায়।” -ঈলেন জি হোয়াইট, মহাসংঘর্ষ, পৃষ্ঠা: ৫৫৩।

**আলোচ্য প্রশ্নাবলী:**

`এখন ও অতীতে, বহু খ্রীষ্টিয়ান বুঝতে চেষ্টা করেছে যে, সদাপ্রভু কেন অ-যিহূদীদেকে তাদের দেশ থেকে তাড়ালেন? কখনও কখনও ঈশ্বর তাদেরকে পুরোপুরি বিনষ্ট করেছেন। হ্যাঁ, এই গল্পগুলো বোঝা কঠিন। কিন্তু ঈশ্বরের প্রেম ন্যায্য। কীভাবে আমরা আস্থা রাখতে পারি যে, যারা তখন ঈশ্বরের অবাধ্য হয়েছিল, তাদেরকে তাদের দেশ থেকে জোর করে দূর করার বিষয়ে এই সব গল্পগুলোর মাঝে ঈশ্বরের প্রেম দৃশ্যমান হয়েছে?`

`যীশু আমাদের বলেন, “অতএব তোমাদের স্বর্গীয় পিতা যেমন সিদ্ধ, তোমরাও তেমনি সিদ্ধ হও” (মথি ৫:৪৮)। আমাদের শত্রুদের ও আমাদের ঘৃণাকারীদের ভালবাসতে নির্দেশ দেবার পরই যীশু কেন আমাদের এই নির্দেশ দিলেন? স্বর্গীয় পিতার ন্যায় ‘সিদ্ধ’ হওয়া বলতে যীশু এখানে আমাদের কি বলছেন?`

`পৌল এই কথাটির দ্বারা কি বোঝাচ্ছেন: “তোমরা ব্যবস্থার অধীন নহ, কিন্তু অনুগ্রহের অধীন” (রোমীয় ৬:১৪)? কীভাবে আমরা ঈশ্বরের ব্যবস্থা ভুলভাবে ব্যবহার করতে পারি?`

`ন্যায়পরায়ণতা ও সমতার মধ্যে তুলনা করুন। এই দুটি ধারণা কি পুরোপুরি আলাদা? অথবা, এটি কি একই বিষয় ভিন্নভাবে তুলে ধরার দুটি ভিন্ন পন্থা? ন্যায্যতার দাবী যে আসলে কোন প্রতিশোধের দাবী নয়, সে ব্যাপারে আমরা কীভাবে নিশ্চিত থাকতে পারি?`