---
title:  প্রতিশোধ
date:   28/08/2025
---

“হে প্রিয়েরা, তোমরা নিজেরা প্রতিশোধ লইও না, বরং ক্রোধের জন্য স্থান ছাড়িয়া দেও, কারণ লেখা আছে, ‘প্রতিশোধ লওয়া আমারই কর্ম, আমিই প্রতিফল দিব’ (দ্বিতীয় বিবরণ ৩২:৩৫), ইহা প্রভু বলেন” (রোমীয় ১২:১৯)।

`উপরের এই পদে আপনি কি প্রতিজ্ঞা ও কি নির্দেশ খুঁজে পান? এ দুটি বিষয় কীভাবে পরস্পারিক সম্পর্কযুক্ত?`

ঈশ্বর সমস্তকিছু ঠিক করা পর্যন্ত প্রাচীন ইস্রায়েলের বিচারকদের অবশ্যই সিদ্ধান্ত নিতে হয়েছিল যে, কীভাবে তারা অনিষ্টকারীকে কিংবা আক্রমণকারীকে শাস্তি দেবে। কিন্তু বিচারকদের প্রথমে সংঘটিত ঘটনার বিষয়ে তথ্য প্রয়োজন হত। যীশুর সময়ে সমস্যা ছিল এটা যে, ব্যবস্থাগুরুরা দ্বিতীয় বিবরণ ৩২:৩৫ পদের ব্যবস্থাকে এমনভাবে প্রয়োগ করত যা লোকদের মেনে নিতে হত। সেটা যখন করা হত, তখন ব্যবস্থাকে ভুলভাবে প্রয়োগ করা হত। তখন ব্যবস্থার সামগ্রিক কারণটি আর বোধগম্য হত না। সর্বাধিক মন্দ কথা হল, ব্যবস্থা-গুরুরা ব্যবস্থার বিধি-নিষেধকে অনুমোদিত হিসেবে প্রয়োগ করত!

`মথি ৬:৪, ৬; ১৬:২৭; লূক ৬:২৩ এবং ২ তীমথিয় ৪:৮ পদ পড়ুন। পুরষ্কার ও শাস্তির বিষয়ক নিয়মগুলো যীশু যেভাবে বুঝেছিলেন সে ব্যাপারে এই পদগুলো আমাদের কি বলে?`

যীশু পুরষ্কার ও শাস্তির বিরোধিতাকারী ছিলেন না। ন্যায়সঙ্গত সিদ্ধান্তগুলো হচ্ছে জীবনের গুরুত্বপূর্ণ অংশ। কিন্তু কেউ নিজেকে যেন অন্য একজনের উপর বিচারক মনে না করে, সে যেন অন্যের অপরাধ নির্ণয় না করে এবং তাকে শাস্তি না দেয়! এতে আমাদেরও অন্তর্ভুক্ত হওয়া উচিৎ নয়। যদি কেউ অন্যায় করে, তাহলে আমরা প্রতিফলের জন্য আদালতের বিচারকের উপর বিষয়টি সোপর্দ করব।

যীশু আমাদেরকে আমাদের স্বর্গীয় পিতার ন্যায় সিদ্ধ হতে বলেন। কীভাবে আমরা স্বয়ং ঈশ্বরের ন্যায় সিদ্ধ হতে পারি? আমরা স্বার্থপর হব না, এবং আমরা অন্য লোকদের প্রেম করব। এটা করার মাধ্যমে আমরা লোকদেরকে প্রেম দেখাই। ঈশ্বর তাঁর অনুসারীদের সেই সব লোকদের জন্য প্রার্থনা করতে শিক্ষা দেন, যারা তাদের অনিষ্ট করেছে এবং তাদেরকে আঘাত করেছে। এমনকি, যারা আপনাদের প্রতি সদয় নয়, তাদের প্রতি সিদ্ধ হোন, তাদেরকে প্রেম করুন, তাদের প্রতি ক্ষমাশীল ও সদয় হোন (লূক ৬:৩৬)। যখন আমরা এই গুরুত্বপূর্ণ নীতিটি অনুসরণ করি, তখন আমাদের হৃদয় পরিবর্তিত হয়। তখন আমরা প্রত্যেককে ঈশ্বরের প্রেম দেখাতে পারব।

`ঈশ্বর যেভাবে আমাদের প্রেম করতে বলেছেন, সেভাবে প্রেম করতে শেখার জন্য আমরা প্রতিদিন কি কি উপায় অবলম্বন করতে পারি? এ ধরণের প্রেম কেন সর্বদা আমাদের আত্মত্যাগ দাবী করে?`