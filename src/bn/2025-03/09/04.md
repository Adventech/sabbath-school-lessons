---
title:  ঈশ্বরের প্রথম পরিকল্পনা
date:   26/08/2025
---

`প্রতিজ্ঞাত দেশে প্রবেশ করতে তাঁর লোকদের জন্য ঈশ্বর কি পরিকল্পনা গ্রহণ করেছিলেন? উত্তরের জন্য যাত্রা ২৩:২০-৩৩ পদ পড়ুন।`

ঈশ্বর পরিকল্পনা করেননি যে, ইস্রায়েল সন্তানেরা তাদের নতুন দেশে প্রবেশের জন্য যুদ্ধ করুক। ঈশ্বর তাদের দেশ দিবেন। দেশটি দেবার প্রতিজ্ঞা ঈশ্বর অব্রাহাম, ইস্হাক ও যাকোবের কাছে করেছিলেন। ঈশ্বর ইস্রায়েলকে একটি উপহার হিসেবে দেশটি দিতে চাইলেন।

সদাপ্রভু ইস্রায়েলকে দেখালেন যে, কীভাবে তিনি তাদের প্রতিজ্ঞাত দেশ দিবেন। ঘটনাটির মাঝে আমরা নিজেরা ঈশ্বরের পরিকল্পনা দেখতে পারি যে, কীভাবে ঈশ্বর সূফ সাগর অতিক্রম করতে ইস্রায়েলকে সাহায্য করেছিলেন: ঈশ্বর তাঁর লোকদের হয়ে যুদ্ধ করলেন। হত্যা-পরিকল্পনাকরী মিসরীয়দের উপরে ঈশ্বর তাদের একটি পূর্ণ বিজয় দিলেন (যাত্রা ১৪:১৩, ১৪)। মিসরীয়রা বিনষ্ট হয়েছিল, কারণ ঈশ্বর ইস্রায়েলকে সাহায্য করেছিল। একইভাবে, ঈশ্বর পরে অশূর-রাজ সন্হেরীবের বাহিনীকে বিনষ্ট করেন। অশূূর-রাজের বাহিনী ছিল ইস্রায়েল বাহিনী অপেক্ষা সুবিশাল ও সু-প্রশিক্ষিত ও অস্ত্র-সজ্জিত। কিন্তু ঈশ্বর যুদ্ধের প্রয়োজন ছাড়াই ইস্রায়েলকে রক্ষা করলেন। ঈশ্বর ইস্রায়েলদের হয়ে যুদ্ধ করলেন ও বিজয়ী হলেন, কারণ হিষ্কিয় রাজা যিশাইয়ের পুস্তক থেকেই ঈশ্বরের প্রতিজ্ঞায় বিশ্বাস করতেন (২ রাজাবলি ১৯:৩৫; যিশাইয় ৩৭:৩৬)।

ঈশ্বর অব্রাহামকে বলেছিলেন যে, তার বংশধরদের তিনি তৎক্ষণাৎ প্রতিজ্ঞাত দেশ দিবেন না। তাদের অবশ্যই ৪০০ বছর অপেক্ষা করতে হবে (আদি ১৫:১৩-১৬)। কেন? কারণ, ঈশ্বর তাঁর দয়ার গুণে লোকদের ভ্রষ্ট কনানীয়দের দেশে আশ্রয় দিয়ে রক্ষা করতে চেয়েছিলেন। অর্থাৎ, ঈশ্বর তাদের পাপ থেকে মন ফেরানোর জন্য সময় দিলেন। কিন্তু লোকেরা ঈশ্বর ও তাঁর ব্যবস্থার বিরুদ্ধে বিরুদ্ধাচরণ অব্যাহত রেখেছিল। সুতরাং, এই দেশের লোকেরা যখন ঈশ্বরের বিরুদ্ধাচরণ করার স্থায়ী সিদ্ধান্ত নিল, তখন ঈশ্বর তাদের রাজ্যটি হরণ করে ইব্রীয়দেরকে নতুন দেশ হিসেবে দেবার জন্য প্রস্তুত হলেন।

এছাড়া, ঈশ্বর প্রতিজ্ঞা করলেন যে, তিনি কনানীয়দের দুটি বিশেষ উপায়ে বিতাড়িত করবেন: (১) ঈশ্বর তাদের হৃদয় ভয়ে পূর্ণ করবেন, (২) তাদেরকে তাড়ানোর জন্য ঈশ্বর ভীমরুল পাঠাবেন। নতুন দেশে ইস্রায়েল সন্তানেরা পৌঁছানোর পূর্বে, তাদের শত্রুরা পালিয়ে যাবে (যাত্রা ২৩:২৭, ২৮)।

`ইস্রায়েল সন্তানদের পক্ষে প্রতিজ্ঞাত দেশ জয় করার জন্য ঈশ্বরের দূতের একটি গুরুত্বপূর্ণ ভূমিকা রয়েছে। এই দূত ছিলেন যীশু। যীশু ইস্রায়েলদের পরিচালনা দিয়েছিলেন, দেশ জয় করেছিলেন, এবং তাঁর লোকদের ও তাদের দেশ রক্ষা করেছিলেন। যীশু মেঘস্তম্ভের মধ্যে ছিলেন যা তাদেরকে দিনের বেলা পরিচালনা দিত; যীশু অগ্নিস্তম্ভের মধ্যে ছিলেন যা তাদেরকে রাতের বেলা পরিচালনা দিত। যীশুর কথার প্রতি ইস্রায়েলকে মনোযোগ দিতে হয়েছিল এবং কথাগুলো শুনতে হয়েছিল, কারণ তিনি ছিলেন তাদের নেতা (যাত্রা ২৩:২১)। লোকেরা যদি যীশুর বাধ্য না থাকত কিংবা তাঁর পরিচালনায় আস্থা না রাখত, তাহলে তারা সফলতা লাভ করত না।`