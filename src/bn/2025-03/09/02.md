---
title:  প্রাত্যহিক জীবনের জন্য আরও ব্যবস্থা
date:   24/08/2025
---

সীনয় পর্বতে, ঈশ্বর ইস্রায়েলদের দশ আজ্ঞা দেন। ব্যবস্থা ঈশ্বরের লোকদের শিক্ষা দিয়েছে যে, কীভাবে ধর্মময় জীবন যাপন করতে হয়। ধর্মময় জীবন যাপন করার জন্য লোকদেরকে ঈশ্বরের সঙ্গে সংযুক্ত থাকতে হয়েছে। তাই, ঈশ্বর তাঁর লোকদের প্রাত্যহিক জীবনের জন্য আরও ব্যবস্থা দিলেন। এই ব্যবস্থাগুলো রক্ষা করার জন্য এবং লোকদের তা সঠিকভাবে পালন করানোর জন্য বিচারকদের দায়িত্ব ছিল।

“দাসত্ব ও পৌত্তলিকতায় অন্ধ এবং সংকীর্ণমনা হয়ে যাওয়ার ফলে লোকেরা ঈশ্বরের দশটি অনুশাসনের সুদূরপ্রসারী নীতি পূর্ণরূপে অনুধাবন করার জন্য প্রস্তুত ছিল না। দশম আজ্ঞার দৃষ্টান্তস্বরূপ ও ব্যবহারের পদ্ধতির জন্য আরো অতিরিক্ত নীতি দেয়া হল। এগুলোকে ‘বিচার’ রূপে অভিহিত করা হয় কেননা বিচারকরা ঐগুলোর ভিত্তিতে বিচার করতেন। দশম আজ্ঞার অনুরূপ না করে, এগুলি মোশিকে একাকী দেয়া হয়!” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ২১৭।

`যাত্রা ২১:১-৩২ পদ পড়ুন। ইব্রীয় দাসদের বিষয়ে, হত্যাকাণ্ড ও জখম করার বিষয়ে, ঈশ্বর লোকদের কী ব্যবস্থা দিলেন?`

আমরা ব্যবস্থা পাঠ করতে পারি যা ঈশ্বর তাঁর লোকদের প্রাত্যহিক জীবনের জন্য যাত্রা ২১:১-২৩:১৯ পদে দিয়েছিলেন। মন্দতা দমন করার জন্য এবং একটি মজবুত সমাজ গঠন করার জন্য ঈশ্বর এই ব্যবস্থাগুলো তাঁর লোকদের দিয়েছিলেন।

দাসত্ব বিষয় আইন ছিল অসাধারণ। ইস্রায়েল সন্তানদের মাঝে যে দাসত্ব প্রচলিত ছিল, তা ছিল মধ্যযুগ কিংবা বর্তমান যুগের দাসত্ব অপেক্ষা ভিন্ন। ইব্রীয় দাসদের রক্ষা করা হয়েছিল। ইস্রায়েলরা তাদের বিষয়ে যত্নশীল ছিল। মধ্যযুগে ও বর্তমান যুগে চাকর ও দাসরা ছিল সম্পত্তি। তারা তাদের প্রভুদের মালিকানাধীন ছিল, আর প্রভুরা তাদের দাসদের নিয়ে যা ইচ্ছে তা-ই করতে পারত। বর্তমান যুগের দাসত্ব আইন কিংবা মধ্যযুগের দাসত্ব আইন অপেক্ষা বাইবেলের দাসত্ব বিষয়ক আইন ছিল ভিন্ন। বাইবেলে, দাসত্ব ছিল ছয় বছরের মধ্যে সীমাবদ্ধ (যাত্রা ২১:১, ২; যিরমিয় ৩৪:৮-২২)। সপ্তম বছরে, দাসদেরকে অবশ্যই মুক্তি দিতে হত। এ সময়ে একজন দাস তার প্রভুর সঙ্গে থাকার ব্যাপারে সিদ্ধান্ত নিতে পারত। প্রভুরা তাদের চাকর কিংবা দাসদের বিশ্রামদিনে ছুটি দিত (যাত্রা ২০:৯, ১০)। তাদের মৌলিক চাহিদাগুলোর প্রতি প্রভুদের অবশ্যই যত্নবান হতে হত।

`বর্তমান সময়ের অধিকাংশ স্থানগুলিতে দাসপ্রথা আইন সম্মত নয়। পরিতাপের বিষয় হল, দাসপ্রথা ক্রমাগত একটি সমস্যা হয়ে উঠছে। কি কি উপায়ে আমরা বর্তমানে দাসপ্রথা দেখতে পাই? এর বিরুদ্ধে লড়াই করার জন্য আমরা কি করতে পারি?`