---
title:  সমাগম-তাম্বু
date:   14/09/2025
---

`ঈশ্বর মোশিকে কেন সমাগম-তাম্বু নির্মাণ করতে বললেন? পড়ুন, যাত্রা ৩৩:৭-১১)।`

আমরা অবশ্যই সমাগম-তাম্বুকে পবিত্র তাম্বুর সঙ্গে গুলিয়ে ফেলব না। ইস্রায়েলরা তাদের শিবিরের বাইরে সমাগম-তাম্বু নির্মাণ করল। পরে, তারা শিবিড়ের কেন্দ্রে পবিত্র তাম্বু নির্মাণ করে। প্রান্তরে স্থাপিত পবিত্র তাম্বুর আরেকটি নাম ছিল টাবেরনাকল। আমরা জানি না যে, মোশি সমাগম-তাম্বুতে কতটা ঘনঘন ঈশ্বরের সঙ্গে কথা বলেছেন। আমরা একটি বিষয় নিশ্চিতভাবে জানি: ঈশ্বরের সঙ্গে মোশির সাক্ষাতের ফলে তাদের মধ্যে বন্ধুত্ব ঘনিষ্ঠ হয়। “আর মনুষ্য যেমন তাহার বন্ধুর সহিত আলাপ করে, তদ্রূপ সদাপ্রভু মোশির সহিত সম্মুখাসম্মুখি হইয়া আলাপ করিতেন। পরে মোশি শিবিরে ফিরিয়া আসিতেন, কিন্তু নূনের পুত্র যিহোশূয় নামে তাঁহার যুব পরিচারক তাম্বুর মধ্য হইতে বাহিরে যাইতেন না” (যাত্রা ৩৩:১১)। একজন বন্ধু হচ্ছেন এমন একজন ব্যক্তি যিনি আমাদের সদোপদেশ দিতে পারেন। আমরা একজন বন্ধুর সঙ্গে কমবেশ সব কিছুই আলোচনা করতে পারি এবং আস্থা রাখতে পারি যে, সে আমাদের গোপন বিষয়গুলো অন্য লোকদের সঙ্গে সহভাগ করবে না। একজন বন্ধু থাকা এবং বন্ধুত্ব রক্ষা করা হচ্ছে একটি চমৎকার বিষয়।

যাত্রা ১৯-৩৪ অধ্যায়ে, মোশির গল্প আমাদের শিক্ষা দেয় যে, ঈশ্বর কীভাবে আমাদের জীবন পরিবর্তন করেন। মোশি, যিনি ছিলেন একজন অসাধারণ নেতা, তার সঙ্গে ঈশ্বর কীভাবে একটি সম্পর্ক স্থাপন করলেন? যদি আমরা মোশির জীবনী অধ্যয়ন করি, আমরা দেখতে পাব যে, কীভাবে তিনি ঈশ্বরের পরাক্রম ও প্রেম সম্পর্কে তার জ্ঞানে বৃদ্ধি প্রাপ্ত হন। ঈশ্বরের সঙ্গে আমাদের সম্পর্কের ক্ষেত্রে অধ্যাত্মিক বৃদ্ধি হচ্ছে একটি গুরুত্বপূর্ণ বিষয়।

মোশি সীনয়ে পৌঁছানোর পূর্বে, ঈশ্বর তাকে একটি শক্তিশালী উপায়ে ব্যবহার করলেন। ইস্রায়েলের নেতাদের সঙ্গে তার বিশেষ কাজ করার প্রস্তুতির জন্য ঈশ্বর মোশিকে সাহায্য করলেন। মিদিয়োন দেশে মোশি মেষ পালন করতেন। সেখানে থাকাকালিন, ঈশ্বর মোশিকে দুটি বই লিখতে সাহায্য করেছিলেন: ইয়োবের পুস্তক ও আদিপুস্তক। পরে, জ্বলন্ত ঝোপের ধারে, ঈশ্বর মোশিকে পরিচালনা দিয়ে তাঁর লোকদেরকে মিসর থেকে বের করে আনতে বলেন। ঈশ্বর যে মিসরীয় দেবতাদের পরাজিত করেছিলেন, তা মোশি দেখেছিলেন, এবং তিনি মিসরীয় বিশাল সেনাবাহিনীকে সূফ সাগরে নিমজ্জিত হতে দেখেছিলেন। মোশি বহু সপ্তাব্যাপি দেখলেন যে, ঈশ্বর কীভাবে ইস্রায়েলদের মিসর থেকে সীনয়ে নিয়ে গেলেন। পর্বতে ঈশ্বর তাঁর ব্যবস্থা মোশিকে দিয়েছিলেন। এই অভিজ্ঞতায় মোশির মুখমণ্ডল উজ্জ্বল হয়ে গিয়েছিল। পরে, মোশি আরও ৩৯ বছর ইস্রায়েল সন্তানদেরকে প্রতিজ্ঞাত দেশের সীমানার উদ্দেশ্যে পরিচালন্ াদিলেন। বাইবেল আমাদের বলে যে, মোশি ছিলেন ঈশ্বরের একজন বিশ্বস্ত দাস (দ্বিতীয় বিবরণ ৩৪:৫; যিহোশূয় ১:১)। মোশি ছিলেন ঈশ্বরের বিশেষ বার্তাবাহক যিনি কিনা অন্ধকারের মাঝে একটি আলোর তুল্য (দ্বিতীয় বিবরণ ১৮:১৫, ১৮)। মোশি ঈশ্বরের লোকদেরকে সৎ পথে ফেরার জন্য অনুপ্রেরণা দেন, যদিও লোকেরা সর্বদা তার বাধ্য থাকেনি। লোকেরা যখন বাধ্য থেকেছে, তারা সফলতা উপভোগ করেছে।

`মোশির কাছ থেকে আমরা অনেক কিছু শিখতে পারি। তার জীবনের গল্প আমাদের দেখায় যে, আমরা যদি রাজী থাকি, তাহলে ঈশ্বর কী করতে পারেন। আপনি যদি আপনার জীবনে তাঁকে পরিবর্তন সাধনের সুযোগ দেন, তাহলে তিনি কি বিস্ময়কর ঘটনা ঘটতে পারেন?`