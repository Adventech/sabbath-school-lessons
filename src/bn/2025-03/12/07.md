---
title:  অতিরিক্ত আলোচনা
date:   19/09/2025
---

একটি মেঘময় দিনে, পিতা ও পুত্র একটি মণ্ডলীতে গির্জায় গেলেন। বাইবেলের বিভিন্ন গল্পের বিষয়বস্তু দ্বারা জানালায় অঙ্কিত রঙ্গীন ছবিগুলো তারা দেখলেন। হঠাৎ কাঁচের উপরে আঁকা লোকগুলোর উপরে সূর্য কিরণ দিতে শুরু করল। চারপাশের আলোয় ছবির লোকগুলো উজ্জ্বল জ্যোতির্ময় হয়ে উঠল। ছোট বালকটি তার পিতাকে প্রশ্ন করল, “বাবা, ঐ লোকগুলো কে বা কারা?” পিতা খ্রীষ্টধর্মের বিষয়ে, যীশুর বিষয়ে, কিংবা তাঁর অনুসারীদের বিষয়ে খুব বেশি জানতেন না। কিন্তু পিতা তৎক্ষণাৎ উত্তর দেন, “এই লোকগুলো খ্রীষ্টিয়ান।” বালকটির স্মৃতিতে সেই উজ্জ্বল জ্যোতির্ময় চিত্রটি গেঁথে রইল। পরবর্তীতে, বালকটির শিক্ষক ক্লাশে জিজ্ঞাসা করেন, “ছেলেমেয়েরা, তোমরা কি জান, খ্রীষ্টিয়ানরা কে বা কারা?” বালকটির স্মৃতিতে থাকা গীর্জাঘরের সেই উজ্জ্বল চিত্রটি মনে পড়ল। বালকটি উত্তর দিল, “আমি জানি। খ্রীষ্টিয়ান হচ্ছে সেই লোকেরা যারা জ্যোতির্মান।” যীশু তাঁর শিষ্যদের বলেছিলেন, “তদ্রূপ তোমাদের দীপ্তি মনুষ্যদের সাক্ষাতে উজ্জ্বল হউক্, যেন তাহারা তোমাদের সৎক্রিয়া দেখিয়া তোমাদের স্বর্গস্থ পিতার গৌরব করে” (মথি ৫:১৬)। কেবল উজ্জ্বল জ্যোতির্ময় লোকেরা অন্য লোকদের জীবন উত্তমের জন্য রূপান্তর করতে পারে।

**আলোচ্য প্রশ্নাবলী:**

`“আমাদের হৃদয়ে কোন প্রকার গর্ব ও অহংকার ছাড়াই আমাদের ঈশ্বরের কাছে আসতে হবে। আমাদের অবশ্যই সদয়, চিন্তাশীল, অনুরাগী, কোমল ও করুণাপূর্ণ হতে হবে। তাহলে, যেক্ষেত্রে কেবল ১ জন লোক পরিত্রাণকর্তাকে গ্রহণ করত, সেক্ষেত্রে ১০০ জন লোক খ্রীষ্টিয়ান হবে।” -ঈলেন জি হোয়াইট, টেস্টিমনিস ফর দ্যা চার্চ, খণ্ড: ৯, পৃষ্ঠা: ১৮৯। আমাদের কর্মকাণ্ড, চিন্তা-ভাবনা, আবেগ-অনুভূতি ও আচার-আচরণ কীভাবে লোকদেরকে যীশুর কাছে পরিচালিত করতে সাহায্য করে, কিংবা দূরে ঠেলে দিতে পারে, সে-ব্যাপারে এই উদ্ধৃতিটির মধ্যে আমাদের সবার জন্য কি জোরালো বার্তা রয়েছে?`

`যাত্রা ৩৪:৬, ৭ পদকে পুরাতন নিয়মের যোহন ৩:১৬ পদ বলে আখ্যা দেওয়া হয়েছে। কেন?`

`যারা আপনাকে প্রশ্ন করে যে, ‘আপনাদের ঈশ্বর কে,’ তাদের কাছে আপনি যাত্রা ৩৪:৭, ৬ পদের দ্বারা কীভাবে ঈশ্বরের সৌন্দর্য বর্ণনা করতে পারেন?`

`খ্রীষ্টিয়ানরা কিভাবে তাদের জীবন রূপান্তর করেছে, সে ব্যাপারে, ক্লাশে, অংশগ্রহণকারীদের জিজ্ঞাসা করুন। যে লোকেরা প্রেমময়, ধৈর্যশীল ও ক্ষমাবান, সেই লোকেরা কিভাবে আপনার জীবন উত্তমের দিকে রূপান্তর করে থাকে? যে ‘খ্রীষ্টিয়ানরা’ নিষ্ঠুর কিংবা দাম্ভিক, সেই খ্রীষ্টিয়ানরা ঈশ্বরের সঙ্গে আপনার গমনাগমনের ক্ষেত্রে কি উপলব্ধি জাগিয়েছে?`