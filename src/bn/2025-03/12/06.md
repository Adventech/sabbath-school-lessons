---
title:  মোশির উজ্জ্বল মুখমণ্ডল
date:   18/09/2025
---

`কি কারণে মোশির মুখমণ্ডল উজ্জ্বল হয়েছিল? পড়ুন- যাত্রা ৩৪:২৯-৩৫।`

ঈশ্বর নিজেকে মোশির কাছে প্রদর্শন করার পর, মোশি ইস্রায়েল শিবিড়ে নেমে এলেন। মোশির মুখমণ্ডল ছিল উজ্জ্বল। মোশি কি প্রথমে জানতে পেরেছিলেন যে, তার মুখমণ্ডল উজ্জ্বল? নিঃসন্দেহে, না। আপনি সদাপ্রভুর যতটা ঘনিষ্ঠ হবেন, আপনি আপনার নিজের দুর্বলতা ও ভুলগুলো ততবেশি দেখতে পাবেন, এবং ঈশ্বরের সিদ্ধ ও পবিত্র জীবনের সঙ্গে নিজেকে তুলনা করতে পারবেন।

মোশির প্রতি কি হয়েছিল যে, মোশির মুখমণ্ডল উজ্জ্বল হয়েছিল। মোশির মুখমণ্ডল উজ্জ্বল হবার কারণ কি এটা ছিল যে, মোশি দীর্ঘক্ষণ ঈশ্বরের সামনে দাঁড়িয়েছিলেন? না। স্মরণ করুন, ইতোপূর্বে কয়েকবার মোশি সদাপ্রভুর সান্নিধ্যে থেকেছেন এবং ঐ সাক্ষাতগুলির পর তার মুখমণ্ডল উজ্জ্বল হয়নি। একই সঙ্গে, মোশি যদি সদাপ্রভুর সঙ্গে সাক্ষাৎ করতে না যেতেন, তাহলে তার মুখমণ্ডল কখনও উজ্জ্বল হত না। কিন্তু মোশি যখন ঈশ্বরের প্রেম ও দয়া বুঝতে সক্ষম হলেন, তখন তিনি তাঁর প্রেমের সৌন্দর্যে মুগ্ধ হয়ে নিজেকে সম্পূর্ণরূপে ঈশ্বরের কাছে মেলে দিলেন। তখন মোশি রূপান্তরিত হলেন। তার অবয়ব উজ্জ্বল হল। আমাদের হৃদয় ও মন একই রূপান্তরের অভিজ্ঞতা লাভ করে, যখন আমরা নিজেদেরকে পরিপূর্ণভাবে ঈশ্বরের কাছে সমর্পণ করি এবং তাঁকে আমাদের জীবনের প্রভু ও রাজা হিসেবে মেনে নেই।

যীশু কীভাবে আপনাকে পরিবর্তন করেন যাতে আপনি প্রেমময় ও সদয় হন, ঠিক তাঁর মত? উত্তরের জন্য ২ করিন্থীয় ৩:১৮ পদ পড়ুন।

পৌল মোশির উজ্জ্বল মুখমণ্ডলকে যীশু খ্রীষ্টের সঙ্গে তুলনা করছেন (২ করিন্থীয় ৩:১২-১৮)। মোশিকে ঈশ্বরের দেওয়া ব্যবস্থার সঙ্গে আসা প্রতাপ অপেক্ষা যীশুর প্রতাপ অনেক বেশি (২ করিন্থীয় ৩:৭-১১)। যখন আমরা যীশুর উপরে আমাদের দৃষ্টি স্থির রাখি, তখন যীশু, তাঁর ব্যবস্থা সহ, আমাদের হৃদয়ে মুদ্রিত হন (ইব্রীয় ৩:১; ইব্রীয় ১২:২)। একমাত্র পবিত্র আত্মার শক্তি আমাদের এই পরিবর্তন ঘটাতে পারে।

মোশি হলেন আমাদের পক্ষে একজন দৃষ্টান্ত। যখন আমরা আমাদের হৃদয় পরিবর্তনের সুযোগ তাঁকে দেই, তখন ঈশ্বর আমাদের জন্য যা করতে পারেন, তা মোশি আমাদের দেখাচ্ছেন। ঈশ্বর তাঁর আত্মায় যেমন, তিনি আমাদের তদ্রূপ হতে সাহায্য করেন। এটিই হচ্ছে সেই পরিবর্তন যা পৌল তার এই কথাটির দ্বারা বোঝাচ্ছেন: “তেমনি আমরাও জীবনের নূতনত্বে চলি” (রোমীয় ৬:৪)।

`আপনার জীবনের কোন্ অধ্যায়গুলোতে (বা দিকগুলোতে) ঈশ্বরের প্রেম ও দয়া ভালভাবে প্রদর্শন করা দরকার? জীবনের প্রতিটি অংশে, ঠিক? ক্রুশের নিহিতার্থ বিষয়ক চিন্তা কীভাবে আপনাকে পরিত্রাণকর্তার মাধ্যমে একটি অনন্তজীবনের বিষয়ে আশা দেয়?`