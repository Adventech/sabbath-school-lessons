---
title:  আমি যেন তোমাকে জানতে পারি
date:   15/09/2025
---

`মোশি সদাপ্রভুর কাছে কী শিক্ষা চেয়েছিলেন? মোশি কেন চেয়েছিলেন যে, ঈশ্বর যেন দৃশ্যমান হয়ে তাদের পরিচালনা দেন? উত্তরের জন্য যাত্রা ৩৩:১২-১৭ পদ পড়ুন।`

মোশির আধ্যাত্মিক বৃদ্ধি চলতে থাকল। তিনি সদাপ্রভুর ঘনিষ্ঠতা লাভ করলেন এবং ঈশ্বরের হৃদয়ের ন্যায় একটি হৃদয় ধারণ করতে ইচ্ছা করলেন। মোশি যখন সমাগম-তাম্বুতে ঈশ্বরের সঙ্গে কথা বললেন, তখন মোশি বুঝতে পারলেন যে, তিনি ঈশ্বরকে চেনেন না। তাই মোশি প্রার্থনা করলেন: “ভাল, আমি যদি তোমার দৃষ্টিতে অনুগ্রহ প্রাপ্ত হইয়া থাকি, তবে বিনয় করি, আমি যেন তোমাকে জানিয়া তোমার দৃষ্টিতে অনুগ্রহ পাই, এই জন্য আমাকে তোমার পথ সকল জ্ঞাত কর, এবং এই জাতি যে তোমার প্রজা, ইহা বিবেচনা কর” (যাত্রা ৩৩:১৩)। ঈশ্বরকে ভালভাবে জানার প্রয়োজনীয়তা মোশি বুঝতে পেরেছিলেন। মোশি বুঝেছিলেন যে, সদাপ্রভুর বিষয়ে তিনি যতই জানেন না কেন, তিনি আসলে খুব কম জানেন। মোশি তার অভাব বুঝতে পেরেছিলেন এবং সর্বান্তঃকরণে তিনি নতুনভাবে সদাপ্রভুকে জানতে ইচ্ছা করেছিলেন। মোশি যা চেয়েছিলেন, ঈশ্বর তাকে সেটা দিলেন।

মোশির আধ্যাত্মিক অভিজ্ঞতা আমরা যতদূর দেখতে পাই, আমরা দেখি যে, সদাপ্রভু কীভাবে মোশিকে তাঁর সঙ্গে একটি গভীর সম্পর্কে সম্পৃক্ত করলেন। এই অভিজ্ঞতা মোশিকে সবল করেছিল।

প্রথমে, মোশি পর্বতে আরোহণ করলেন এবং “ঈশ্বরের নিকটে উঠিয়া গেলেন” (যাত্রা ১৯:৩)। এরপর, ঈশ্বর মোশিকে “সেই পর্বত-শিখরে ডাকিলেন; তাহাতে মোশি উঠিয়া গেলেন” (যাত্রা ১৯:২০)। অতঃপর, মোশি ঈশ্বরের পুরু, ঘন মেঘে আবৃত হলেন (যাত্রা ২০:২১)।

আরেক বার, “মোশি মেঘের মধ্যে প্রবেশ করিয়া পর্বতে উঠিলেন” যেখানে ঈশ্বর ছিলেন এবং তিনি ৪০ দিন ও ৪০ রাত তাঁর সঙ্গে থাকলেন (যাত্রা ২৪:১৮)। এই ৪০ দিনে, ঈশ্বর মোশিকে দুটি মহামূল্যবান উপহার দিলেন: (১) ঈশ্বর মোশিকে দশ আজ্ঞা দিলেন। ওগুলো ঈশ্বর দুটি প্রস্তর ফলকে লেখেন, যে প্রস্তর ফলক দুটি তিনি স্বয়ং পর্বত থেকে কেটেছিলেন (যাত্রা ২৪:১২)। (২) ঈশ্বর মোশিকে একটি নির্মাণ-নক্সা দিলেন এবং পবিত্র তাম্বুর নির্মাণকাজ সমাপ্ত করতে বললেন (পড়ুন, যাত্রা ২৫-৩১)।

পরে, মোশি আরও ৪০ দিন ও রাত সদাপ্রভুর সঙ্গে থাকলেন। মোশি তাঁর লোকদের জন্য ঈশ্বরের কাছে দয়া প্রার্থনা করলেন, কারণ তারা তাঁর বিরুদ্ধে পাপ করেছিল (যাত্রা ৩২:৩০-৩২; দ্বিতীয় বিবরণ ৯:১৮)।

এই সব জোরালো অভিজ্ঞতার পর, মোশি ঈশ্বরের বিষয় আরও জানতে চাইলেন। সুতরাং, তাঁর বিষয় ভালভাবে জানার জন্য শীঘ্রই ঈশ্বর মোশিকে পাঠদান করলেন। মোশির ঈশ্বরের বিষয় কেবল তথ্য অপেক্ষা অধিক কিছু জানতে চাইলেন। মোশি ঈশ্বরের সঙ্গে একটি সুগভীর অভিজ্ঞতা ও সম্পর্ক অর্জন করতে চাইলেন।

অবাক হবার কিছু নেই যীশু পরবর্তীতে বলেন: “আর ইহাই অনন্ত জীবন যে, তাহারা তোমাকে, একমাত্র সত্যময় ঈশ্বরকে, এবং তুমি যাঁহাকে পাঠাইয়াছ, তাঁহাকে, যীশু খ্রীষ্টকে, জানিতে পায়” (যোহন ১৭:৩)। তাঁর সম্পর্কে মানবকে ভালভাবে জানাতে ঈশ্বরের সেরা পন্থা কি ছিল? তিনি আমাদের একজন হলেন।