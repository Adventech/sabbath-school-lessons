---
title:  ‘বিনয় করি, তুমি আমাকে তোমার প্রতাপ দেখিতে দেও’
date:   16/09/2025
---

ইস্রায়েল সন্তানেরা স্বর্ণময় গোবৎসের ভজনা করার পর, মোশি তাঁর লোকদের হয়ে ঈশ্বরের কাছে দয়া যাচ্ঞা করলেন। মোশি নিশ্চিত হতে চাইলেন যে, সদাপ্রভু তাদেরকে প্রতিজ্ঞাত দেশের উদ্দেশ্যে নেতৃত্ব দেওয়া অব্যাহত রাখবেন কিনা। মোশি তার হৃদয়ের গভীর থেকে সদাপ্রভুকে ভালভাবে জানতেও চাইলেন।

`ঈশ্বরের উত্তর কীভাবে মোশির মনে তাঁর প্রতাপ দেখার আগ্রহ জাগালো? উত্তরের জন্য যাত্রা ৩৩:১৮-২৩ পদ পড়ুন।`

মোশি সদাপ্রভুকে বলেন: “বিনয় করি, তুমি আমাকে তোমার প্রতাপ দেখিতে দেও” (যাত্রা ৩৩:১৮)। হ্যাঁ, ঈশ্বর মোশিকে তাঁর প্রতাপ দেখালেন। কিন্তু ঈশ্বর যখন উত্তর করলেন, তখন আপনি কি লক্ষ্য করছেন, তিনি কিভাবে মোশিকে তাঁর ‘প্রেম ও দয়া’দেখালেন (১৯ পদ)? সুতরাং, এই তথ্য আমাদের কি বলে? আমরা নিরাপদে বলতে পারি যে, ঈশ্বরের প্রতাপ হচ্ছে তাঁর প্রেম ও দয়া (পাঠ করুন- ঈলেন জি হোয়াইট, দি অ্যাক্টস অব দি অ্যাপজলস, পৃষ্ঠা: ৫৭৬; খ্রাইস্টস অবজেক্ট লেশন্স, পৃষ্ঠা: ৪১৪, ৪১৫; প্রফেটস অ্যাণ্ড কিংস, পৃষ্ঠা: ৩১৩)।

“যখন তাঁর সন্তানেরা তাঁর প্রেম ও দয়া গ্রহণ করে, তখন ঈশ্বর প্রশংসিত ও সম্মানিত হন। ঈশ্বর নর ও নারীদের দেখাতে চান যে, তিনি যা-কিছু পরিকল্পনা করেছেন, তা সবই তাদের জন্য।” -ঈলেন জি হোয়ইট, দি অ্যক্টস অব্ দি অ্যাপজল্স, পৃষ্ঠা: ৫৩০। পাপীরা যখন পাপাচরণ বন্ধ করে এবং তাঁর প্রতি ফেরে, তখন ঈশ্বর গৌরাবান্বিত হন (পড়ুন- প্রফেটস অ্যাণ্ড কিংস, পৃষ্ঠা: ৬৬৮)। উত্তমের পথে রূপান্তরের জন্য ঈশ্বর পাপীদের সমস্তকিছু দিয়ে থাকেন। একই সময়ে, যখন আমরা আমাদের জীবন দ্বারা আমাদের সহ-মানবদেরকে তাঁর প্রেম ও দয়া দেখাই, তখন আমরা ঈশ্বরকে গৌরব, সম্মান ও প্রশংসা দিয়ে থাকি।

আমরা অবশ্যই আমাদের আচার-ব্যাবহার ও কাজ-কর্মের দ্বারা ঈশ্বরের প্রেম ও ক্ষমা দেখাব। তখন আমরা অন্যদের প্রতি একটি আশীর্বাদস্বরূপ হতে পারব। আমরা গ্রহের সেই সব লোকদের প্রতি উজ্জ্বল আলোস্বরূপ হব, যারা এই পৃথিবীতে ঈশ্বর ও শয়তানের মধ্যকার সংঘটিত সংঘর্ষ দেখছে। যেমনিভাবে পৌল বলেন, “কারণ আমার বোধ হয়, প্রেরিতগণ যে আমরা, ঈশ্বর আমাদিগকে বধ্য লোকদের ন্যায় শেষের বলিয়া দেখাইয়াছেন; কেননা আমরা জগতের ও দূতগণের ও মনুষ্যদের কৌতুকাস্পদ হইয়াছি” (১ করিন্থীয় ৪:৯)। বাহ্! অন্য গ্রহের দূতেরা ও লোকেরা আমাদের দেখছে। এই ধারণাটি আমাদের জীবনে একটি চমৎকার মর্মার্থ প্রদর্শন করছে যা আমরা কষ্টেশিষ্টে বুঝতে শুরু করি!

রোমীয় ২:৪ পদে, পৌল বলেন যে, “ঈশ্বরের মধুর ভাব যে তোমাকে মনপরিবর্তনের দিকে লইয়া যায়।” ঈশ্বরের প্রেম লোকদের মেনে নিতে শেখায় যে, তারা হচ্ছে পাপী, যাদের পরিত্রাণ দরকার।