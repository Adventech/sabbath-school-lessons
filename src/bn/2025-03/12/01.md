---
title:  ‘বিনয় করি, তুমি আমাকে তোমার প্রতাপ দেখিতে দেও’
date:   13/09/2025
---

### শাস্ত্রপাঠ

যাত্রা ৩৩:৭-১১; ৩৩:১২-১৭; ৩৩:১৮-২৩; ৩৪:১-২৮; ৩৪:২৯-৩৫।

> <p>মুখস্থপদ</p>
> “ফলতঃ সদাপ্রভু তাঁহার সম্মুখ দিয়া গমন করতঃ এই ঘোষণা করিলেন, ‘সদাপ্রভু, সদাপ্রভু, স্নেহশীল ও কৃপাময় ঈশ্বর, ক্রোধে ধীর এবং দয়াতে ও সত্যে মহান; সহস্র সহস্র [পুরুষ] পর্যন্ত দয়ারক্ষক। অপরাধের, অধর্মের ও পাপের ক্ষমাকারী; তথাপি তিনি অবশ্য [পাপের] দণ্ড দেন; পুত্র পৌত্রদের উপরে, তৃতীয় ও চতুর্থ পুরুষ পর্যন্ত, তিনি পিতৃগণের অপরাধের প্রতিফল বর্তান’” (যাত্রা ৩৪:৬, ৭)।

আমাদের সবার ঈশ্বরের সঙ্গে গমনাগমনের মাধ্যমে বৃদ্ধি পেতে হবে। বৃদ্ধি না হলে, আমরা মৃত। পিতর বলেন: “কিন্তু আমাদের প্রভু ও ত্রাণকর্তা যীশু খ্রীষ্টের অনুগ্রহ ও জ্ঞানে বর্ধিষ্ণু হও। এখন ও অনন্তকাল পর্যন্ত তাঁহার গৌরব হউক। আমেন” (২ পিতর ৩:১৮)। বৃদ্ধিলাভের জন্য আমাদের আগ্রহী হতে হবে। আমরা প্রতিদিন ঈশ্বরের বিশ্ববিদ্যালয়ে শিখছি। আমরা কখনও স্নাতকোত্তর লাভ করব না। আমরা অনন্তকাল ধরে শিক্ষা অর্জনকারী শিক্ষার্থীই থাকব। যেমনিভাবে আপনি বৃদ্ধি লাভ করছেন, আপনি আপনার জীবনের প্রতিটি দিক থেকে নিখুঁত হতে পারবেন, যদি কিনা আপনি সেই মানুষটি হয়ে ওঠার জন্য ঈশ্বরের সাহায্য মেনে নেন, যে মানুষটি যীশুতে থাকে।

চলতি সপ্তাহে আমরা পাঠ করব যে, মোশি ঈশ্বরের আজ্ঞা কতটা জানতেন ও অনুসরণ করতেন। যেহেতু মোশি এগুলো পালন করলেন, সেহেতু তিনি সদাপ্রভুর সঙ্গে গমনাগমন করে বৃদ্ধি লাভ করলেন।