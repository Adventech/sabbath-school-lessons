---
title:  ঈশ্বর হতে আসা শাস্তি
date:   31/07/2025
---

`যাত্রা ১২:২৯, ৩০ পদ পড়ুন, যেখানে এই গল্পটি বলা হয়েছে যে, ঈশ্বর মিসরীয়দের প্রথমজাত পুত্রদের হত্যা করেছেন। ঈশ্বর কেন এই সন্তানদের হত্যা করলেন? (আরও পড়ুন, ইব্রীয় ১১:২৮)।`

শেষ আঘাতটি মিসরীয়দের প্রথমজাত পুত্রদের উপর পতিত হয়েছিল। এই আঘাতটি মিসরের দেবতাদের বিরুদ্ধে এবং মিথ্যা দেবতাদের ভজনাকারীদের বিরুদ্ধে ঈশ্বরের ক্রোধ প্রদর্শন করল। যেমনিভাবে আমরা প্রথম পর্যায়ের আঘাতগুলোয় দেখেছি যে, এই মিথ্যা দেবতারা মিসরীদেরকে রক্ষা করতে পারেনি। ১০ম আঘাতটি দেখায় যে, মিসরীয়দের দেবতারা আসলে কতটা অসহায় ছিল। এই শেষ আঘাতটি মিসরীয়দের উপরে চরম মর্ম বেদনা এনেছিল।

“প্রত্যেক ঘরের গৌরবই ধূলিস্মাৎ হয়েছিল। মহাক্রন্দন ও চিৎকার বাতাস পূর্ণ করেছিল। রাজা এবং পরিষদরা এই পরাভূতকারি ভীতির প্রতি হতবাক্ ও কম্পিত পদে দাঁড়িয়ে থাকলেন।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৯৭।

মিসর-রাজ ফরৌণ ছিলেন দেশের শীর্ষ নেতা। লোকেরা বিশ্বাস করত যে, তিনি ছিলেন মিসরের একজন দেবতা। সুতরাং, লোকেরা বিশ্বাস করত যে, তার জেষ্ঠ্য পুত্র হচ্ছে একজন দেবতার পুত্র। আইসিস ছিল একজন দেবী যে-কিনা সন্তানদের রক্ষা করত। হেকেট ছিল একজন দেবী যে-কিনা নারীদের প্রসবকালিন সময়ে সাহায্য করত। মিন ছিল একজন দেবতা যে-কিনা লোকদেরকে সন্তান জন্ম দিতে সাহায্য করত। মিসরীয়দের অন্য আরও অনেক দেবতা রয়েছে যারা সন্তান জন্ম দিতে সাহায্য করত। কিন্তু এই সকল দেবতাদের কোন ক্ষমতা ছিল না। একমাত্র জীবন্ত সদাপ্রভুর শক্তি রয়েছে। মোশি বলেন, “হে সদাপ্রভু, দেবগণের মধ্যে কে তোমার তুল্য? কে তোমার ন্যায় পবিত্রতায় আদরণীয়, প্রশংসায় ভয়ার্হ, আশ্চর্য ক্রিয়াকারী” (যাত্রা ১৫:১১)? পরে, যিথ্রো বলেন, “এখন আমি জানি সকল দেব হইতে সদাপ্রভু মহান; সেই বিষয়ে মহান, যে বিষয়ে উহারা ইহাদের বিপক্ষে গর্ব করিত” (যাত্রা ১৮:১১)।

যাত্রা ১ অধ্যায় আমাদের বলে যে, মিসরীয়রা ফরৌণের নির্দেশে ইস্রায়েল সন্তানদের প্রথমজাত পুত্রদের হত্যা করেছে। ইস্রায়েল জাতিকে যেন দুর্বল করা যায় এবং তাদেরকে যেন লজ্জার পাত্র করা যায়, সে-জন্য ফরৌণ তাদের সন্তানদের হত্যা করার নির্দেশ দিয়েছিলেন। এখন ঈশ্বর সকল মিসরীয়দের শাস্তি দিলেন। তিনি তাদের প্রথমজাত পুত্রদের হরণ করলেন। অন্যদের কষ্ট দেবার জন্য আমরা যা করি, ঈশ্বর আমাদের প্রতি সেই একই কষ্ট অনুমোদন করেন। আমাদের নেওয়া সিদ্ধান্তগুলো এবং আমাদের আচার আচরণ অন্য লোকদের জীবনকে ভালোর জন্য কিংবা মন্দের জন্য পরিবর্তন করেন। দুঃখজনক সত্য হল এটা যে, যখন আমরা ভুল করি, তখন কেবল আমরা একারাই দুঃখভোগ করি না। কখনও কখনও নিরাপরাধ লোকেরা সহ অন্য অনেক লোকও দুঃখভোগ করে থাকে। পাপের ক্ষেত্রে এটি একটি দুঃখজনক সত্য।