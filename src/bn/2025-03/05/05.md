---
title:  আমাদের সন্তানদের শিক্ষাদান
date:   30/07/2025
---

সন্তানেরা কীভাবে ঈশ্বরের বিষয় এবং তাঁর প্রেমপূর্ণ পরিচর্যার বিষয় জানতে পারে, গীতরচক সেটা বর্ণনা করছেন: “বংশানুক্রমে এক পুরুষ অন্য পুরুষের কাছে তোমার ক্রিয়া সকলের প্রশংসা করিবে, তোমার পরাক্রমের কার্য সকল প্রচার করিবে” (গীত ১৪৫:৪)। একটি পরিবার আরেকটি পরিবারের ঈশ্বরের বিষয় কথা বলবে, তাঁর মহৎ কাজগুলো নিয়ে আলোচনা করবে, এবং তাঁর শিক্ষামালা সহভাগ করবে। এভাবে অভিভাবকেরা তাদের সন্তানদেরকে বাইবেলের সত্য শিক্ষা দেবে।

`যাত্রা ১২:২৪-২৮ পদ পড়ুন। এই পদগুলোয় আমরা কি গুরুত্বপূর্ণ ধারণা সম্পর্কে শিক্ষা পাই?`

ইস্রায়েলদের মাঝে পিতামাতারা হলেন প্রথম শিক্ষক। ঈশ্বর পিতামাতাদের নির্দেশ দিয়েছিলেন যেন তারা তাদের সন্তানদেরকে যাত্রার বিষয় বলেন। যাত্রা ছিল সেই সময় যখন ঈশ্বর তার লোকদেরকে মিসরের দাসত্ব থেকে বের করে এনেছিলেন। ঈশ্বর চেয়েছিলেন অভিভাবকরা যেন তাদের নিজেদের অভিজ্ঞতা সহভাগ করে, এবং এটাকে যেন তারা কেবল ইতিহাস হিসেবে না দেখে। পিতামাতারা যখন মিসর ত্যাগের ঘটনা উদযাপন করেছে, তখন তারা তাদের ইতিহাস নিয়ে বেঁচেছে। মিসরের দাসত্ব থেকে নিস্তার লাভের জন্য ঈশ্বর যখন তাদেরকে নিস্তারপর্ব পালন করতে বলেছেন, তখন তারা মিসরেই অবস্থান করেছিল। সুতরাং, উৎসবের সমগ্র কার্যক্রম ছিল বিশ্বাস-নির্ভর।

দ্বিতীয় বিবরণ পুস্তকে মোশি ইস্রায়েল সন্তানদেরকে তাদের সেই অতীত ঘটনা সহভাগ করতে বলছেন, যা তাদের নিজেদের গল্পে পরিণত হয়ে গেছে। দেখুন, এই পদগুলো গল্পটা কীভাবে বলা হয়েছে: “আর তুমি আপন ঈশ্বর সদাপ্রভুর সম্মুখে এই কথা কহিবে, ‘এক জন নষ্টকল্প অরামীয় আমার পিতৃপুরুষ ছিলেন; তিনি অল্প সংখ্যায় মিসরে নামিয়া গিয়া প্রবাস করিলেন; এবং সেই স্থানে মহৎ, পরাক্রান্ত ও বহুপ্রজ জাতি হইয়া উঠিলেন। পরে মিসরীয়েরা আমাদের প্রতি দৌরাত্ম্য করিল, আমাদিগকে দুঃখ দিল ও কঠিন দাসত্ব করাইল; তাহাতে আমরা আমাদের পিতৃপুরুষদের ঈশ্বর সদাপ্রভুর কাছে ক্রন্দন করিলাম; আর সদাপ্রভু আমাদের রব শুনিয়া আমাদের কষ্ট, শ্রম ও উপদ্রবের প্রতি দৃষ্টিপাত করিলেন। সদাপ্রভু বলবান হস্ত, বিস্তারিত বাহু ও মহা ভয়ঙ্করতা এবং নানা চিহ্ন ও অদ্ভুত লক্ষণ দ্বারা মিসর হইতে আমাদিগকে বাহির করিয়া আনিলেন। আর তিনি আমাদিগকে এই স্থানে আনিয়াছেন এবং এই দেশ, দুগ্ধমধুপ্রবাহী দেশ দিয়াছেন’” (দ্বিতীয় বিবরণ ২৬:৫-৯)। পিতামাতারা যখন তাদের সন্তানদের কাছে এভাবে গল্প বলেছে, তখন সেটা পিতামাতাদেরকেও সাহায্য করেছে যেন তারা ঈশ্বরের সাধিত অতীত ঘটনার সমস্তকিছু স্মরণ করতে পারে।