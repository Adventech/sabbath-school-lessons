---
title:  অতিরিক্ত আলোচনা
date:   01/08/2025
---

ইতোমধ্যে আমরা যেমনিভাবে দেখলাম, নিস্তারপর্ব হচ্ছে সেই সময় যখন ঈশ্বর মিসরীয়দের প্রথমজাত পুত্রদের এক রাতে হত্যা করেছিলেন। ঈশ্বর এই আঘাত থেকে তাঁর নিজ লোকদের রক্ষা করেছিলেন। “নিস্তারপর্ব হল একটি স্মারক ও একটি প্রতীক, ইহা শুধু অতীতকালে মিসর হতে মুক্তি লাভেরই স্মারক নয়, কিন্তু ভবিষ্যতে যীশু খ্রীষ্ট যে নিজ লোকদের পাপের বন্ধন হতে মুক্ত করবেন এরও একটি নিদর্শন। বলির মেষটি হল “ঈশ্বরের মেষশাবকেরই” প্রতীক যাঁর উপর আমাদের পরিত্রাণের প্রত্যাশা নির্ভরশীল। প্রেরিত পৌল বলেন, “আমাদের নিস্তারপর্বীয় মেষশাবক বলীকৃত হইয়াছেন, তিনি খ্রীষ্ট।” ১ করিন্থীয় ৫:৭। নিস্তারপর্বের মেষশাবক বলীকৃতই যথেষ্ট ছিল না; এর রক্ত দরজার চৌকাঠে ছিটিয়ে দিতে হত; তাই খ্রীষ্টের রক্তের গুণাগুণ আমাদের আত্মার উপর প্রয়োগ করতে হবে। আমরা বিশ্বাস আবন যে, তিনি সমস্ত পৃথিবীর জন্য মরেছেন সত্য, কিন্তু তিনি আমাদের প্রত্যেকের জন্য মরেছেন।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৯৪, ১৯৫।

অদ্যাবধি, বিশ্ব জুড়ে বহু যিহূদী পরিবার নিস্তারপর্ব পালন করছে। বিভিন্ন বংশের এই পরিবারগুলো ‘সেডের’ নামক একটি বিশেষ ভোজ-উৎসব পালন করে থাকে। সেডের উৎসব চলাকালে যিহূদী পরিবারগুলো যাত্রার গল্প বলে থাকে; এই যাত্রাটি ছিল ঈশ্বরের সহায়তায় মিসরের দাসত্ব থেকে নিস্তার লাভ করে বেরিয়ে আসার যাত্রা। গল্প বলার পর পরিবারগুলো একটি বিশেষ ভোজ উপভোগ করে। কেবল ভাবুন: যিহূদীরা সেই যাত্রাকালিন সময় থেকে অদ্যাবধি এই একই ভোজ উৎসব পালন করে আসছে! বিস্ময়কর!

**আলোচ্য প্রশ্নাবলী:**

`মিসরীয়দের পুত্রদের যখন ঈশ্বর সংহার করলেন, তখন সত্যিই কি ঈশ্বর ন্যায়পরায়ণ ছিলেন? এই গল্পটি আমরা কীভাবে বুঝতে পারি?`

`তখন আমরা কি বুঝাই, যখন আমরা বলি যে, আমরা যীশুর রক্তে আবৃত?`

`“পাপের ক্ষমার জন্য খ্রীষ্টের উপর বিশ্বাস আনাই যথেষ্ট নয়; আমাদের বিশ্বাস তাঁর পবিত্র বাক্যের মাধ্যমে অনবরত জীবন খাদ্য খেতে হবে. . .। খ্রীষ্টের অনুসারীরা ঈশ্বরের বাক্য পাঠ করবে যেন এগুলো জীবন ও কাজের শক্তির উৎস হয়। খ্রীষ্টের ক্ষমতায় তারা তাঁর আকৃতি প্রাপ্ত হবে এবং ঈশ্বরের প্রতিমূর্ত্তির প্রতিফলন করবে।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৯৫। এই সংকলিত অংশে যা লেখা রয়েছে, তা আমাদের মাঝে বাস্তবায়ন করার জন্য কীভাবে আমরা যীশুকে সুযোগ দিয়ে থাকি?`