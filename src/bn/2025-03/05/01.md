---
title:  নিস্তারপর্ব
date:   26/07/2025
---

### শাস্ত্রপাঠ

যাত্রা ১১:১-১০; ১২:১-২০; ১২:১৭-২৩; ১২:২৪-২৮; ১২:২৯, ৩০।

> <p>মুখস্থপদ</p>
> “আর তোমাদের সন্তানগণ যখন তোমাদিগকে বলিবে, তোমাদের এই সেবার তাৎপর্য কি? তোমরা কহিবে, ‘ইহা সদাপ্রভুর উদ্দেশে নিস্তার পর্বের যজ্ঞ, মিসরীয়দিগকে আঘাত করিবার সময়ে তিনি মিসরে ইস্র্রায়েল-সন্তানদের গৃহ সকল ছাড়িয়া অগ্রে গিয়াছিলেন, আমাদের গৃহ রক্ষা করিয়াছিলেন।’ তখন লোকেরা মস্তক নমনপূর্বক প্রণিপাত করিল” (যাত্রা ১২:২৬, ২৭)।

১০ম আঘাতটি ছিল মিসরের পতন বিষয়ক। মোশি মিসর-রাজ ফরৌণকে তার শেষ সতর্কবার্তাটি দেন। রাজাকে অবশ্যই তার চূড়ান্ত সিদ্ধান্ত নিতে হবে। ফরৌণ ও তার নেতাদের শীঘ্রই এমন একটি সিদ্ধান্ত নিতে হবে যা বহু লোকের বাঁচা কিংবা মরার কারণ হবে। ফরৌণের এই সিদ্ধান্ত মিসরের প্রত্যেকের জীবন চিরতরে বদলে দেবে। ইস্রায়েলের জীবন্ত ঈশ্বরের বিষয়ে ফরৌণের চিন্তা-চেতনা ও উপলব্ধি মিসরীয়দের প্রতিটি নাগরিকের ভবিষ্যৎ নির্ধারণ করবে।

যখন আমাদের সিদ্ধান্ত নিতে হয়, তখন আমরা যেভাবে উপলব্ধি করি, এবং আমরা যাকিছু করি, তা কীভাবে বহু লোকের জীবন বদলে দেয়?

আমরা যেন সঠিক সিদ্ধান্ত নিতে পারি, সে জন্য ঈশ্বর আমাদেরকে প্রজ্ঞা, জ্ঞান ও ধী-শক্তি অপেক্ষা অধিক কিছু দিতে আগ্রহী (১ করিন্থীয় ১:৩০; ফিলিপীয় ২:১৩)।

পরিতাপের বিষয় হল, যাকিছু ন্যায্য ও করণীয়, তা আমরা সব সময় করতে চাই না। কোন্টি ঠিক ও ন্যায্য, তা আমরা জানি, কিন্তু তা আমরা করা থেকে এড়িয়ে যাই। মিসর দেশ ত্যাগ করতে ঈশ্বর ইস্রায়েলকে যেভাবে সাহায্য করেছিলেন, সেই গল্পে রাজা ঈশ্বরের প্রতি বাধ্যতা অগ্রাহ্য করছিলেন। রাজার গৃহীত সিদ্ধান্ত বহু লোকের কষ্টের কারণ হয়েছিল এবং তার দেশটি বিনষ্ট হয়েছিল।