---
title:  ঈশ্বর তাঁর লোকদের ন্যায়পরায়ণ হতে বলেন
date:   27/07/2025
---

আমোষ ছিলেন ঈশ্বরের একজন ভাববাদী। আমোষ বলেন, “নিশ্চয়ই প্রভু সদাপ্রভু আপনার দাস ভাববাদিগণের নিকটে আপন গূঢ় মন্ত্রণা প্রকাশ না করিয়া কিছুই করেন না” (আমোষ ৩:৭)। মিসর-রাজ ফরৌণের প্রতি যা ঘটবে তা ঈশ্বর তাঁর ভাববাদী মোশিকে বলেছিলেন। মোশি ফরৌণকে একটি জোরালো সতর্ক-বার্তা দিলেন। ঈশ্বর ফরৌণের দম্ভের ও পাপের শাস্তি দিয়ে যাচ্ছিলেন। এই পাপগুলোর মধ্যে মিথ্যা দেবতাদের আরাধনা করার বিষয়টি অন্তর্ভুক্ত ছিল। ফরৌণ ঈশ্বরের লোকদেরও আঘাত করেছিলেন এবং তাদেরকে তার দাস করেছিলেন। রাজার সমস্ত পাপহেতু ঈশ্বর মিসরকে শাস্তি দিলেন।

`মিসরকে শাস্তি দেবার পূর্বে ঈশ্বর ফরৌণকে কি সতর্কবার্তা দিয়েছিলেন? উত্তরের জন্য পড়ুন যাত্রা ১১:১-১০ পদ।`

ঈশ্বর মিসরকে সময় দিলেন: তিন দিনের অন্ধকার (যাত্রা ১০:২২, ২৩)। ঈশ্বর চাইলেন যে, ইতোমধ্যে যে সকল ঘটনা ঘটে গেছে, মিসরীয়রা এই সময়ের মধ্যে সেই সব ঘটনাগুলো নিয়ে এবং ঘটনাগুলোর নিহিতার্থ নিয়ে ধ্যান করুক। ঈশ্বর মিসরীয়দের একটি সতর্কবার্তা দিয়েছিলেন। সতর্কবার্তা ছিল স্পষ্ট। সঠিক কাজটি করার জন্য ঈশ্বর মিসরীয়দের একটি চূড়ান্ত সুযোগ দিলেন।

কিন্তু যাত্রা ১১:৮ পদ বলে যে, মোশি “মহা ক্রোধভরে ফরৌণের নিকট হইতে বাহিরে গেলেন।” মোশি কেন এতটা ক্রোধান্বিত ছিলেন। কারণ হতেপারে, তিনি জানতেন যে, ১০ম আঘাতটি অত্যন্ত ভয়াবহ হবে এবং বহু নিরাপরাধ লোকদের জীবনও বিপন্ন করবে। এ সকল ঘটনা ঘটল, কারণ ফরৌণ ছিলেন অত্যন্ত ঘাড়ু।

১০ হচ্ছে বাইবেলে একটি গুরুত্বপূর্ণ সংখ্যা। দশ আমাদের সম্পূর্ণতার, পরিপূর্ণতার কিংবা পরিপক্বতার ধারণা দেয়। (ঈশ্বরের ব্যবস্থার সম্পূর্ণতা হিসেবে দশ আজ্ঞার কথা বিবেচনা করুন।) মিশরের উপর যে দশটি আঘাত পতিত হয়েছিল, তা মিসরের পাপের বিরুদ্ধে ঈশ্বরের পূর্ণ ক্রোধ প্রদর্শন করে।

ঈশ্বর হলেন বিচারক। তিনি গর্ব ঘৃণা করেন। লোকেদের অন্যায়-কাজও তিনি ঘৃণা করেন। ঈশ্বর লোকদের স্বার্থপরতা, নির্মমতা, কিংবা অন্যদের প্রতি ক্ষতিসাধনও তিনি ঘৃণা করেন। যারা যাতনা ভোগে, তাদের প্রতি ঈশ্বর প্রেম ও করুণা বোধ করেন। ঈশ্বর মন্দের শাস্তি দিবেন। বিচারক হিসেবে ঈশ্বরের কাজ আমাদেরকে তাঁর প্রেম দেখায়। (পড়ুন, গীত ২:১২; ৩৩:৫; ৮৫:১১; ৮৯:১৪; ১০১:১; যিশাইয় ১৬:৫; যিরমিয় ৯:২৪।)

`প্রেমময় ও ন্যায়পরায়ণ হয়ে উঠার জন্য আমাদেরও সর্বোত্তম চেষ্টা করতে হবে। আমরা সহজেই অধিক কিংবা অল্প প্রেম করতে পারি। অন্যদের যে ভুলগুলোর সংশোধন দরকার, সেই ভুলগুলোর মধ্য থেকে দোষ খুঁজে বের করার চেষ্টায় আমরা যেন মুখিয়ে না থাকি। এছাড়া, আমাদের অন্তরে প্রেম ধারণ না করেও আমরা সৎকর্ম করতে পারি। দুটোই ভুল। কিন্তু “হে মনুষ্য, যাহা ভাল, তাহা তিনি তোমাকে জানাইয়াছেন; বস্তুতঃ ন্যায্য আচরণ, দয়ায় অনুরাগ ও নম্রভাবে তোমার ঈশ্বরের সহিত গমনাগমন, ইহা ব্যতিরেকে সদাপ্রভু তোমার কাছে আর কিসের অনুসন্ধান করেন” (মীখা ৬:৮)?`