---
title:  নিস্তারপর্ব
date:   28/07/2025
---

`ইস্রায়েল সন্তানেরা মিসর ত্যাগ করার পূর্বে কী করুক বলে ঈশ্বর চেয়েছিলেন? উত্তরের জন্য যাত্রা ১২:১-২০ পদ পড়ুন।`

আমরা হয়ত আশা করতে পারি- মোশি ও হারোণকে ঈশ্বর সে-ব্যাপারে বলবেন যে, মিসর ত্যাগ করার পূর্বে জনতাকে কীভাবে প্রস্তুত হতে হবে। তারা বয়ষ্কদের জন্য কী করবে, ছোট শিশুদের মাতাদের জন্য কী করবে, পশুপালের জন্য কী করবে ও ইত্যাদি? কিন্তু ঈশ্বর মোশি ও হারোণকে চিত্তাকর্ষক নির্দেশনা দিচ্ছেন। ঈশ্বর তাদের বলছেন যে, কীভাবে নিস্তারপর্ব উদ্যাপন করতে হবে। নিস্তারপর্ব ছিল সেই সময়টি যখন ঈশ্বর এক রাতে মিসরীয়দের প্রথমজাত পুত্রদের হত্যা করেছিলেন এবং তাঁর লোকদেরকে আঘাত থেকে মুক্ত রেখেছিলেন। অর্থাৎ, ঈশ্বরের আদেশ ছিল আরাধনা বিষয়ক।

প্রতিটি পরিবারকে একটি মেষশাবক অবশ্যই রান্না করতে হয়েছিল। ইস্রায়েল সন্তানেরা অবশ্যই মেষের কোন অংশ অপচয় করেনি। পরিবারের প্রতিটি সদস্যকেই অবশ্যই মেষের মাংস খেতে হয়েছে। যদি কোন পরিবার একটি আস্ত মেষশাবক খেতে অপারক হয়েছে, তাদেরকে অবশ্যই অন্য একটি পরিবারের সঙ্গে যুক্ত হয়ে তাদের আহার করতে হয়েছে।

`মিসরের উপর যখন চূড়ান্ত আঘাতটি নেমে এলো, তখন সদাপ্রভু তাঁর লোকদের জন্য কি করলেন? উত্তরের জন্য যাত্রা ১২:১৩, ১৪ পদ পড়ুন। ঈশ্বরের প্রতিরক্ষা কিসের নিদর্শন?`

ঈশ্বর ইস্রায়েল সন্তানদেরকে প্রতি বছর এই যাত্রাকে (বা প্রস্থানকে) উদ্যাপন করতে বলেন। যাত্রা বলতে সেই সময়কে বোঝানো হয়েছে যখন ঈশ্বর তাঁর লোকদেরক মিসর ছেড়ে বেরিয়ে আসতে সাহায্য করলেন। ঈশ্বর চাইলেন, তাঁর লোকেরা স্মরণ করুক যে, অতীতে কীভাবে তিনি তাদের রক্ষা করেছিলেন। তিনি আরও চাইলেন যে, লোকেরা এখন ও ভবিষ্যতের সুরক্ষার জন্য তাঁর উপর আস্থা রাখুক।

১২ ও ১৩ পদ নিস্তারপর্বের অর্থ বর্ণনা করছে: ঈশ্বরের শাস্তি ইস্রায়েল সন্তানদের ছেড়ে যাবে বা রেহাই দেবে (ঢ়ধংং ড়াবৎ) এবং তাদের কোন ক্ষতি হবে না। বাংলা ‘নিস্তারপর্ব’ শব্দটি ইংরেজী (ঢ়ধংংড়াবৎ) দুটি শব্দের সমন্বয়ে গঠিত: ঢ়ধংং ও ড়াবৎ (পেরিয়ে যায় এবং উপর দিয়ে), কারণ আঘাতটি মেষশাবকের রক্ত দ্বারা চিহ্নিত করা ইস্রায়েলদের ঘরগুলো ‘পেরিয়ে গিয়েছিল’ (ঢ়ধংংবফ ড়াবৎ)। মেষশাবকের রক্ত ছিল জীবনের ও ঈশ্বরের রক্ষাকারী দয়ার প্রতীক। ইব্রীয় ভাষায় নিস্তারপর্বের প্রতিশব্দ হল- ‘চবংধপয;’ শব্দটি একটি ক্রিয়াপদ থেকে এসেছে, যার অর্থ হল- ‘পেরিয়ে যায়’ কিংবা ‘পার হয়ে যায়।’

নিস্তারপর্বের যজ্ঞ ইস্রায়েল সন্তানদেরকে সেই সব মহৎ ও প্রেমপূর্ণ কার্যগুলিকে স্মরণ করতে সাহায্য করে যা ঈশ্বর তাঁর লোকদের রক্ষার্থে করেছিলেন। এই উৎসবটি ইস্রায়েল সন্তানদেরকে একটি জাতি হতে সাহায্য করেছিল, এবং ঈশ্বরের প্রতি তাদের বিশ্বাসের পক্ষে জোরালো কারণ দর্শিয়েছিল।

`অতীতে ঈশ্বর আমাদের জন্য যে সকল মঙ্গলকার্য সাধন করেছেন, সে সকল স্মরণ করাটা অত্যন্ত গুরুত্বপূর্ণ কেন? আমাদের এই স্মরণ করাটা কীভাবে আস্থা রাখতে সাহায্য করে যে, ঈশ্বর ভবিষ্যতে আমাদের জন্য মঙ্গলকার্য করবেন?`