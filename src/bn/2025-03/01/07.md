---
title:  অতিরিক্ত আলোচনা
date:   04/07/2025
---

বাইবেল বলে যে, “কিন্তু ঐ ধাত্রীরা ঈশ্বরকে ভয় করিত, সুতরাং মিসর-রাজের আজ্ঞানুসারে না করিয়া পুত্রসন্তানদিগকে জীবিত রাখিত” (যাত্রা ১:১৭)। ঈলেন জি হোয়াইট ধাত্রীদের বিষয়ে এবং ঈশ্বরের প্রতি তাদের বিশ্বাস সম্পর্কে বলেছেন। একজন ধাত্রী হচ্ছেন একজন বিশেষ সেবিকা যিনি প্রসবকালে প্রসূতি মাকে সাহায্য করে থাকেন। “রাজা এবং তার পরিষদরা আশা করেছিলেন যে কঠোর শ্রমের মাধ্যমে তারা ইস্রায়েলদের সংখ্যা কমিয়ে ফেলবেন এবং তাদের স্বাধীনচেতা মনোভাবকে ধ্বংস করে দেবেন। এখন আজ্ঞা জারী হল সেই সমস্ত মহিলাদের উপর যাদের পেশা তাদের সুযোগ করে দেয় যে তারা যিহূদীদের পুরুষ-সন্তানকে জন্মের মুহূর্তে মেরে ফেলে। শয়তান জানত যে মুক্তিদাতা ইস্রায়েলদের মধ্যেই আসবেন তাই সে আশা করল যে রাজাকে তাদের সন্তান মেরে ফেলায় প্রচোরিত করে সে ঈশ্বরের লক্ষ্য নষ্ট করে দেবে। কিন্তু ঐ মহিলারা ঈশ্বরকে ভয় করত তাই তারা এই আদেশ কার্যকার করতে সাহস পেল না।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৭০।

সুসমাচার হল এটা যে, শয়তানের দুষ্ট চক্রান্ত নস্যাৎ করার জন্য ঈশ্বর রাজকীয় লোকদের ব্যবহার করলেন। আমরা আমাদের শত্রুর, শয়তানের, ভূখণ্ডে বাস করছি। যীশু শয়তানকে পতিত গ্রহের অধিপতি বা নেতা আখ্যা দিয়েছেন (ইফিষীয় ২:২; যোহন ১৪:৩০)। শয়তান এই রাজ্য আদমের কাছ থেকে ছিনিয়ে নিয়েছে। কিন্তু যীশু যখন এই জগতে এলেন, তিনি তাঁর জীবনের বিনিময়ে, এবং ক্রুশে মৃত্যুবরণ করে শয়তানকে পরাস্ত করলেন (মথি ৪:১-১১; যোহন ১৯:৩০; ইব্রীয় ২:১৪)। শয়তান বেঁচে আছে ও কাজ করছে। কিন্তু সে বিনষ্ট হবে (যোহন ১২:৩১; ১৬:১১; প্রকাশিত ২০:৯, ১০, ১৪)। এই সময়ের মধ্যে, ঈশ্বরের অনুগ্রহ আমাদের সাহায্য করতে পারে যেন আমরা আমাদের সকল দুঃখ-কষ্টের বিরুদ্ধে বিজয়ী হতে পারি (ফিলিপীয় ৪:১৩)। ঈশ্বরের দয়া হচ্ছে আমাদের একমাত্র আশা।

**আলোচ্য প্রশ্নাবলী:**

`ঈশ্বর কেন ইব্রীয় জাতিকে মিসরে দাস হিসেবে বাস করার অনুমোদন দিলেন? ঈশ্বর কেন তাদেরকে উদ্ধার করার জন্য এতটা দেরি করলেন? ইস্রায়েল সন্তানেরা এক দীর্ঘকাল যাতনা ভুগেছে। কিন্তু মনে রাখবেন, ইস্রায়েল সন্তানেরা যাবৎ বেঁচেছিল তাবৎ যাতনা ভুগেছে। এই ধারণাটি কীভাবে আমাদেরকে মানবীয় দুঃখ-কষ্টের নিহিতার্থ ভালোভাবে বুঝতে সাহায্য করে?`

`মিসরীয়কে হত্যা করার পরিকল্পনা মোশির ছিল না। একই সময়ে, মোশির এই মাথা-গরম আচরণ কীভাবে ঘটনার পটভূমি বদলে দিল? মোশি যদি মিসরীয়কে হত্যা করার সিদ্ধান্ত না নিতেন তাহলে কি হত? তার মানে কি এই যে, ইব্রীয়রা মিসর দেশ ত্যাগ করতে পারত না? আপনার উত্তর ব্যাখ্যা করুন।`