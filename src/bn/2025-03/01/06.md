---
title:  পরিকল্পনাগুলোর একটি পরিবর্তন
date:   03/07/2025
---

`মোশির প্রতি কি ঘটেছিল যা তার গোটা ভবিষ্যৎ বদলে দিয়েছিল? এই ঘটনা থেকে আমরা কি শিক্ষা অর্জন করতে পারি? উত্তরের জন্য যাত্রাপুস্তক ২:১১-২৫ পদ পড়ুন।`

`মোশি কি করবেন? তিনি কি মিসরের সুখভোগ অনুসরণ করবেন? নাকি, তিনি তার লোকদের সঙ্গে দুঃখভোগ করবেন? শীঘ্রই কিছু ঘটল যা তাকে সিদ্ধান্ত গ্রহণে বাধ্য করল: তিনি একজন মিসরীয়কে হত্যা করলেন।`

“পরে ফরৌণ ঐ কথা শুনিয়া মোশিকে বধ করিতে চেষ্টা করিলেন। কিন্তু মোশি ফরৌণের সম্মুখ হইতে পলায়ন করিলেন, এবং মিদিয়ন দেশে বাস করিতে গিয়া এক কূপের নিকটে বসিলেন” (যাত্রা ২:১৫)। মিসরীয়কে হত্যা করার পর, পরবর্তী করণীয় কাজের বিষয় সিদ্ধান্ত নেবার জন্য মোশির খুব কম সুযোগ ছিল। তিনি আর মিসরে থাকতে পারবেন না। মোশিকে মিসরের সিংহাসনে বাসানোর এবং তাকে একজন ‘দেবতা’ করে তোলার ব্যাপারে হাটসেপসাটের যে পরিকল্পনা ছিল তা ভেস্তে গেল। মোশিকে সত্য ঈশ্বরের সেবা করতে হল। নিঃসন্দেহে, যখন মোশি পালিয়ে যান, তখন মোশির কোনো ধারণা ছিল না যে, তার ভবিষ্যৎ কী।

“সমস্ত বিষয়টি ফরৌণের কানে গেল। রাজাকে বুঝানো হল যে এই ঘটনার অর্থ সুদূর প্রসারিত, তাকে বুঝানো হল যে মোশি তার লোকদের মিস্রীয়দের বিরুদ্ধে পরিচালিত করার মাধ্যমে সরকারকে গদিচ্যুত করে নিজে সিংহাসনে বসতে চান। রাজা তৎক্ষণাৎ সিদ্ধান্ত নিলেন যে মোশিকে মরতে হবে, কিন্তু নিজের বিপদের কথা জানতে পেরে মোশি আরব দেশের দিকে পালিয়ে গেলেন।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৭৪, ১৭৫।

মোশি ১২০ বছর বেঁচে ছিলেন (দ্বিতীয় বিবরণ ৩৪:৭)। তার জীবনী তিনটি পর্বে বিভক্ত করা যায়। প্রতিটি পর্বের স্থিতিকাল ৪০ বছর। প্রথম ৪০ বছর তিনি মিসরে বাস করেন। এই ৪০ বছরের বেশিরভাগ সময় তিনি রাজপ্রাসাদে বাস করেন। দ্বিতীয় ৪০ বছর তিনি মিদিয়োন দেশে যিথ্রোর বাড়িতে বাস করেছেন।

`মোশির জীবনের শেষ ৪০ বছর সম্পর্কে মোশির লেখা পাঁচটি বই (এবং এই ত্রৈমাসের পাঠ) আমাদের অনেক কথা বলে। ঈশ্বর ইস্রায়েল জাতিকে যে কাজ দিয়েছিলেন, সেই বিশেষ কাজ সম্পর্কে এই বইগুলো আমাদের বলে থাকে। ঈশ্বর চেয়েছিলেন যে, ইস্রায়েল জাতি এই পৃথিবীর লোকদেরকে তাঁর প্রেম দেখাক এবং তাদেরকে তাঁর পবিত্র ব্যবস্থা শিক্ষা দিক (দ্বিতীয় বিবরণ ৪:৬-৮ পদ পড়ুন)। লোকেরা ঈশ্বরকে জানত না। তারা মিথ্যা দেবতাদের আরাধনা করত।`

`মোশি কর্তৃক মিসরীয়র হত্যাকাণ্ড কি ঈশ্বরের পরিকল্পনা ছিল? যদি না হয়ে থাকে, তাহলে, ঈশ্বর যেভাবে কোন একটি অভিজ্ঞতাকে বৈধ করেন এবং সেটি যে তাঁর নামের গৌরবার্থে ব্যবহার করেন, সে বিষয়ে এই ঘটনা আমাদের কি শিক্ষা দেয়? বাইবেলের এই গুরুত্বপূর্ণ সত্য বুঝতে রোমীয় ৮:২৮ পদ আমাদের কীভাবে সাহায্য করে?`