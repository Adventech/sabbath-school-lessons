---
title:  "মোশি: প্রথম দিকের বছরগুলো"
date:   28/06/2025
---

### শাস্ত্রপাঠ

যাত্রা ১:১-৭; আদি ৩৭:২৬-২৮; যাত্রা ১:৯-২১; ২:১-১০; ২:১১-২৫।

> <p>মুখস্থপদ</p>
> “ইস্রায়েল-সন্তানগণ দাস্যকর্ম প্রযুক্ত কাতরোক্তি ও ক্রন্দন করিল, দাস্যকর্মের জন্য তাহাদের আর্তনাদ ঈশ্বরের নিকটে উঠিল। আর ঈশ্বর তাহাদের আর্তস্বর শুনিলেন, এবং ঈশ্বর অব্রাহামের, ইস্হাকের ও যাকোবের সহিত কৃত আপনার নিয়ম স্মরণ করিলেন; ফলতঃ ঈশ্বর ইস্রায়েল-সন্তানদের প্রতি দৃষ্টিপাত করিলেন; আর ঈশ্বর তাহাদের তত্ত্ব লইলেন” (যাত্রা ২:২৩-২৫)।

যাত্রাপুস্তক সেই সব ঘটনাবলীতে পরিপূর্ণ, যে ঘটনাগুলো লোকদের করা কঠোর পরিশ্রম সম্পর্কে বলে। এই ইব্রীয় লোকেরা, এই, ছিল দুর্বল। মিসরীয়রা এই ইব্রীয়দের তুচ্ছ বলে গণ্য করত। সুতরাং, মিসরীয়রা ইব্রীয়দের প্রহার করত এবং তাদের সঙ্গে নির্মম আচরণ করত। মিসরীয়রা সেই সব কাজ করাতে ইব্রীয়দের ব্যবহার করত, যে কাজগুলো মর্যাদাপূর্ণ ছিল না। মিসরীয়রা ইব্রীয়দেরকে তাদের চাকরে পরিণত করেছিল। বর্তমান পৃথিবীতে সর্বত্রই সেই সব লোকের অস্তিত্ব রয়েছে যাদের দেখভাল করার কেউ নেই, রক্ষা করার কেউ নেই, কিংবা সাহায্য করার কেউ নেই। এই লোকেরা উপলব্ধি করে যে, কেউ তাদের স্মরণ করে না কিংবা যত্ন নেয় না। তাদেরকে চাকরের জীবন যাপন করার জন্য জোর করা হয়। এই লোকেরা অদ্য যদি যাত্রাপুস্তক পাঠ করে, তাহলে তারা আশা লাভ করতে পারে, কারণ যে ঈশ্বর ইব্রীয়দের রক্ষা করেছিলেন, সেই একই ঈশ্বর তাদেরও রক্ষা করতে পারেন।

যাত্রাপুস্তক আমাদেরকে আমাদের জীবনের সঙ্কটময় সময় সম্পর্কে বলে। ঈশ্বর তাঁর যাতনাভোগী লোকদের যেভাবে রক্ষা করলেন, সেটা যারা পাঠ করবে, তারা সকলে আশা উপলব্ধি করতে পারবে। ঈশ্বর আমাদের ক্রন্দন শোনেন, আমাদের চোখের জল দেখেন, এবং তিনি সাহায্য করার জন্য এগিয়ে আসেন। ঈশ্বর সেই লোকদের সাহায্য করেন যারা তাঁর প্রতি আস্থা রাখে। ঈশ্বর-প্রদত্ত সাহায্য আমাদের অবশ্যই বিশ্বাস সহকারে গ্রহণ করতে হবে। যীশু আমাদের সকলের জন্য যা-কিছু করবেন, তা যাত্রাপুস্তক আমাদের দেখিয়ে দিচ্ছে। তিনি আমাদেরকে ‘প্রতিজ্ঞাত দেশে’ পরিচালনা দিয়ে নিয়ে যাবেন।