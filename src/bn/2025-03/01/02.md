---
title:  মিসরে ঈশ্বরের লোকেরা
date:   29/06/2025
---

যাত্রাপুস্তককে ইব্রীয় ভাষায় ‘সেমট’ (ংযবসড়ঃ) নামে নামকরণ করা হয়েছে। ‘সেমট’ শব্দটির ইংরেজি অর্থ হল ‘নাম।’ যাত্রাপুস্তক এই কথাগুলো দ্বারা শুরু হচ্ছে: “ইস্রায়েলের পুত্রগণ, যাঁহারা মিসর দেশে গিয়াছিলেন, সপরিবারে যাকোবের সহিত গিয়াছিলেন, তাঁহাদের নাম এই এই” (যাত্রা ১:১)। পরেই, ঠিক শুরু থেকেই আমরা যাকোবের উত্তরাধিকারীদের নাম পাই।

`যাত্রা ১:১-৭ পদ পড়ুন। এই পদগুলো বাইবেলের কোন্ গুরুত্বপূর্ণ সত্য আমাদের শিক্ষা দেয়?`

যাত্রাপুস্তক সেই তথ্যগুলো দিয়ে শুরু হচ্ছে, যে তথ্যগুলো আমাদেরকে যাকোবের প্রতি ঈশ্বর-প্রদত্ত আশীর্বাদ প্রদানের প্রতিজ্ঞা স্মরণ করতে সাহায্য করে। যখন যাকোব ও তার পরিবার মিসরে স্থানান্তর হয়, তখন তারা মাত্র ৭০ জন লোক ছিল (আদি ৪৬:২৭; যাত্রা ১:৫)। “আর ইস্রায়েল-সন্তানেরা ফলবন্ত, অতি বর্ধিষ্ণু ও বহুবংশ হইয়া উঠিল, ও তাহারা অতিশয় প্রবল হইল এবং তাহাদের দ্বারা দেশ পরিপূর্ণ হইল” (যাত্রা ১:৭)। ইস্রায়েল সন্তানেরা যখন মিসর ত্যাগ করে, তখন “তখন ইস্রায়েল-সন্তানেরা বালক ছাড়া কমবেশ ছয় লক্ষ পদাতিক পুরুষ রামিষেষ হইতে সুক্কোতে যাত্রা করিল” (যাত্রা ১২:৩৭)।

`যাত্রা ১:৮-১১ পদ পড়ুন। মোশি ইস্রায়েল সন্তানদেরকে বের করে আনার আগে মিসর দেশে তাদের জীবন কেমন ছিল?`

যাত্রাপুস্তক আমাদের জানায় যে, মিসর দেশে ইস্রায়েলের সময় ছিল সঙ্কটময় ও অসুখী। ইস্রায়েল সন্তানদেরকে দাসে রূপান্তর করার তথ্য প্রদানের মধ্য দিয়ে ঘটনাটি শুরু হচ্ছে। মিসরীয়রা ইস্রায়েল সন্তানদেরকে কঠিন পরিশ্রম করানোর জন্য জোর খাটাতো। ইস্রায়েল সন্তানদের প্রতি মিসরীয়রা ছিল নিষ্ঠুর। পবিত্র তাম্বুর কেন্দ্রস্থলে ঈশ্বরের সঙ্গে ইস্রায়েল সন্তানদের মিলিত হবার বর্ণনার মধ্য দিয়ে যাত্রাপুস্তক সমাপ্ত হচ্ছে (৪০ অধ্যায় পড়ুন)। যাত্রাপুস্তকের অবশিষ্ট অংশ দেখায় যে, ঈশ্বর কীভাবে তাঁর লোকদের পক্ষ হয়ে যুদ্ধ করলেন ও বিজয়ী হলেন। মিসরের দাসত্ব থেকে ঈশ্বর তাঁর লোকদের উদ্ধার করেন। তিনি সূফ সাগর খুলে দেন। সে সময় তিনি সর্বাপেক্ষা শক্তিশালী সেনাবাহিনীকে পরাজিত করে। আমরা শয়তানের বিরুদ্ধে ঈশ্বরকে জয়লাভ করতে দেখি।

ঘটনাটি আমাদের বলে যে, যেমনিভাবে তারা সংখ্যায় ‘বৃদ্ধি পাচ্ছিল’ (যাত্রা ১:১২), বেশিরভাগ মিসরীয় ইস্রায়েল সন্তানদেরকে জোর পূর্বক কঠোর পরিশ্রম করতে বাধ্য করেছে। ঘটনার এই অংশটি আমাদের কি শিক্ষা দেয়? এটি আমাদের শিক্ষা দেয় যে, ঈশ্বর নিয়ন্ত্রণে আছেন। এমনকি, যখন আমাদের মনে হয় যে, কোন আশা নেই, তখনও তিনি তাঁর লোকদের রক্ষা করবেন।

`একজন নতুন রাজা মিসর দখল করেন। এই রাজা যোষেফকে কিংবা মিসর দেশের জন্য তার ইতোপূর্বের অবদানকে মর্যাদা দেননি। এই ঘটনা আমাদের কীভাবে বুঝতে সাহায্য করে যে, সুসময় দ্রুত শেষ হয়ে যেতে পারে, এবং জীবন সর্বদা মসৃণ না-ও হতে পারে?`