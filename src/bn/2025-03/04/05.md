---
title:  দংশক, পশুপাল ও স্ফোটক
date:   23/07/2025
---

`যাত্রা ৮:২০-৯:১২ পদ পড়ুন। এই গল্পটি আমাদের দেখায় যে, ঈশ্বর হচ্ছেন অত্যন্ত শক্তিশালী। একই সঙ্গে, ঈশ্বরকে প্রত্যাখ্যানের স্বাধীনতার বিষয়ে এই গল্পটি আমাদের কি শিক্ষা দেয়?`

উয়াতচিৎ হচ্ছে মিসরীয়দের দংশকের (মশা) দেবী। সে ছিল জলাভূমি ও জলাশয়ের কন্যা। খেপরি ছিল সূর্যোদয়ের, জীবনের এবং এই পৃথিবীতে পুনর্জন্মের জন্য দায়িত্বপ্রাপ্ত দেবতা। সদাপ্রভু এই সকল ‘দেব-দেবীকে’ পরাস্ত করলেন। যাত্রা ৮:২০-৯:১২ পদের গল্পে, ঈশ্বর ইব্রীয়দের সুরক্ষিত রাখলেন, অন্য দিকে মিসরীয়রা যাতনা ভুগলো। এই সময় থেকে শুরু করে পরবর্তী সময় পর্যন্ত ঈশ্বরের প্রেরিত কোন আঘাত ইব্রীয়দের বিড়ম্বনা দিল না।

আবার, ঈশ্বর কর্তৃক শাস্তি প্রদানের উদ্দেশ্য ছিল মিসর-রাজ ফরৌণকে এটা জানানো যে, “পৃথিবীর মধ্যে আমিই সদাপ্রভু” (যাত্রা ৮:২২)।

ফরৌণ ঈশ্বরের সঙ্গে দর-কষাকষি শুরু করলেন। ইস্রায়েল সন্তানদেরকে তাদের ঈশ্বরের ভজনা করতে দেবার এবং তাঁর উদ্দেশ্যে বলি দিতে দেবার ব্যাপারে ফরৌণ ইচ্ছুক ছিলেন। কিন্তু ইস্রায়েল সন্তানদেরকে মিসর থেকে মুক্তি দিতে ইচ্ছুক ছিলেন না (যাত্রা ৮:২৫)। মোশি এই পরিকল্পনার সঙ্গে একমত হতে পারলেন না, কারণ মিসরীয়রা পশুপালকে পবিত্র জ্ঞান করত। ইস্রায়েল সন্তানেরা যদি এই পশুগুলো হত্যা করে এবং বলি হিসেবে ঈশ্বরকে দেয়, তাহলে মিসরীয়রা ইব্রীয়দের আঘাত করবে। এছাড়া, জনতার জন্য ঈশ্বরের পরিকল্পনা এটা ছিল না যে, তারা মিসরে থাকুক।

এই মত সময়ের মাঝে, ঈশ্বরের পরবর্তি আঘাত পশুপালের উপরে পতিত হল (যাাত্রা ৯:১-৭)। হাথোর ছিল মিসরীয়দের প্রেম ও সুরক্ষার দেবী। হাথোরের ছিল একটি গরুর মাথা। ষাঁড়ের দেবতা আপিসও ছিল মিসরে জনপ্রিয়। সুতরাং, পঞ্চম আঘাতের সময়ে যখন মিসরীয়দের পশুপাল মারা যায়, তখন ঈশ্বর মিসরীয়দের গুরুত্বপূর্ণ দেবতাদের পরাস্ত করেন।

ষষ্ঠ আঘাতের সময়ে, ঈশ্বর দেবী আইসিসকে সম্পূর্ণরূপে পরাজিত করেন। আইসিস ছিল ঔষধপত্র, যাদুটোনা ও জ্ঞানের দেবী। ঈশ্বর মিসরীয়দের অন্য দেব-দেবীদেরও পরাস্ত করলেন: সেখমেট ও ইমহোটেপ। সেখমেট ছিল যুদ্ধ ও রোগ-ব্যধির দেবী। ইমহোটেপ ছিল ঔষধপত্র ও নিরাময়ের দেবতা। সেখমেট ও ইমহোটেপ তার উপাসনাকারীদের প্রতিরক্ষা দিতে পারে না। এখন যাদুকরেরা অত্যন্ত অসুস্থ হয়ে পড়ল, আর তারা ফরৌণের রাজপ্রাসাদে উপস্থিত হতে পারল না। যাদুকরেরা আকাশমণ্ডল ও পৃথিবীর নির্মাতাকে প্রতিহত করতে নিরূপায় হয়ে পড়ল।

দশ আঘাত বিষয়ক গল্পে প্রথমবারের মত একটি পদ বলছে যে, “আর সদাপ্রভুর ফরৌণের হৃদয় কঠিন করিলেন” (যাত্রা ৯:১২)। যেমনিভাবে আমরা ইতোমধ্যে দেখলাম, এই কথাগুলো আমাদের বলছে যে, সদাপ্রভু আমাদের সিদ্ধান্তকে মর্যাদা দিবেন। যখন আমরা তাঁকে প্রত্যাখ্যান করব, তখন তিনি আমাদের প্রতি দুঃখ-দুর্দশা অনুমোদন করবেন।