---
title:  ঈশ্বর মিশরকে শাস্তি দেন
date:   19/07/2025
---

### শাস্ত্রপাঠ

যাত্রা ৭:৮-১৫; ৭:৩, ১৩, ১৪, ২২; ৭:১৪-৮:১৯; ৮:২০-৯:১২; ৯:১৩-১০:২৯।

> <p>মুখস্থপদ</p>
> “ফরৌণের হৃদয় কঠিন হওয়াতে তিনি ইস্রায়েল-সন্তানদিগকে যাইতে দিলেন না; যেমন সদাপ্রভু মোশি দ্বারা বলিয়াছিলেন” (যাত্রা ৯:৩৫)।

একজন কৃষক তার গাধাটিকে হাঁটানোর চেষ্টা করছিলেন। কিন্তু গাধাটি নড়তে চাই ছিল না। সুতরাং, কৃষক একটি পুরু ডাল হাতে তুলে নিলেন এবং গাধাটিকে প্রহার করলেন। আবার, গাধাটির উদ্দেশ্যে কৃষক কথা বলেন। পরে, গাধাটি এগুতে শুরু করে।

একজন ব্যক্তি যখন কৃষকের কাছে জানতে চান যে, কৃষকের পরিকল্পনা কেন কাজে দিল, তখন তিনি উত্তর দিলেন, “প্রথমে আপনাকে পশুটির মনোযোগ পেতে হবে।”

এই গল্পটি আমাদের মিসর-রাজ ফরৌণকে নিয়ে মোশির অভিজ্ঞতা বুঝতে সাহায্য করে। ঈশ্বর মোশিকে তার আদেশ দেন। পরে, মোশি ঈশ্বরের কথাগুলো নিয়ে ফরৌণের কাছে যান: ‘সালাচ্ এট আমি,’ যার অর্থ হল ‘আমার লোকদের যেতে দেও!’

ফরৌণ ঈশ্বরের লোকদের যেতে দিতে চাননি। বাইবেল ব্যাখ্যা করে না যে, ফরৌণ কেন প্রত্যাখ্যান করলেন। হ্যাঁ, মিসরীয়রা বিশ্বাস করত যে, ইব্রীয়রা মিসরীয়দের শত্রুদের সঙ্গে যুদ্ধে যোগ দেবে, তাদের বিরুদ্ধে লড়াই করবে, এবং মিসর পরিত্যাগ করবে (পড়ুন, যাত্রা ১:১০)। একই সঙ্গে, ইব্রীয়রা মিসরীয়দের দাস ছিল। দাস হিসেবে, ইব্রীয়রা বিনা পারিশ্রমিকে কাজ করত। ফরৌণ তার দাসদের হারাতে চাননি। সুতরাং, ঈশ্বরের প্রথমে প্রয়োজন ছিল ফরৌণের মনোযোগ আকর্ষণ করা, যেন ফরৌণ তাঁর লোকদের ছেড়ে দেবার জন্য তার মন পরিবর্তন করতে পারেন।