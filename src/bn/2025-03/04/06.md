---
title:  শিলাবৃষ্টি, পঙ্গপাল ও অন্ধকার
date:   24/07/2025
---

`মিসরী দেবতাদের বিরুদ্ধে ঈশ্বরের শাস্তি কি একটি সফলতা? ওগুলো কি মিসর-রাজ ফরৌণের মন পরিবর্তনের সহায়ক ছিল? উত্তরের জন্য যাত্রা ৯:১৩-১০:২৯ পদ পড়ুন।`

নাট ছিল মিসরীয়দের আকাশমণ্ডলের দেবী। মিসরীয়রা সচরাচর নাটের ছবিগুলো এমনভাবে আঁকতো যেখানে দেখানো হত যে, আকাশে ও পৃথিবীতে যা-কিছু ঘটছে, সমস্তকিছুতে নাট নিয়ন্ত্রণে রয়েছে। অসিরিস ছিল ফসল ও সন্তান লাভের (উর্বরতার) দেবতা। বাইবেলে শিলাবৃষ্টিকে ঈশ্বর-প্রদত্ত একটি শাস্তি দেখা হয়ে থাকে (যিশাইয় ২৮:২, ১৭; যিহিষ্কেল ১৩:১১-১৩)। এই শাস্তি চলাকালীন যে সকল মিসরীয়রা তাদের সম্পদ নিরাপদ আশ্রয়ে রাখবে, তারা সুরক্ষিত থাকবে (যাত্রা ৯:২০)। এবার প্রত্যেককে একটি পরীক্ষা দেওয়া হল: তারা সকলে ঈশ্বরে বিশ্বাস করবে কি করবে না, তারা সকলে ঈশ্বরের দেওয়া সতর্কবার্তা বিশ্বাস করবে কি করবে না?

ঈশ্বর বলেন যে, ফরৌণকে টিকিয়ে রাখার বিষয়ে তাঁর যুক্তি হল সমগ্র পৃথিবী যেন তাঁকে জানতে পারে (যাত্রা ৯:১৬)। মিসরের রাজা এবার স্বীকার করল যে, সে পাপ করেছে। কিন্তু পরে, সে তার মন পরিবর্তন করে।

সেথ ছিল মিসরীয়দের ঝড়ের, যুদ্ধের, বিভেদের ও রোগব্যধির দেবতা। সেথ ও আইসিস ছিল চাষাবাদের দেবতা। সু ছিল বাতাসের দেবতা। সেরাসিপ ছিল সন্তান জন্মদানের (উর্বরতার), নিরাময়ের ও মৃত্যু পরবর্তী জীবনের দেবতা। মিসরের কোনো দেব-দেবী ঈশ্বরের শাস্তি প্রতিহত করতে পারল না (যাত্রা ১০:৪-২০), কারণ প্রতিমার কোনো শক্তি নেই (যিশাইয় ৪৪:৯, ১০, ১২-১৭)।

ফরৌণের কর্মচারীরা তাকে অনুরোধ করল, যেন তিনি ইস্রায়েলীয়দের ছেড়ে দেন। কিন্তু ফরৌণ আবার অস্বীকার করলেন। ফরৌণ মোশির সঙ্গে একটি চুক্তি করতে চাইলেন। কিন্তু মোশি ফরৌণের প্রস্তাব অগ্রাহ্য করলেন, কারণ তিনি চাইলেন না যে, ইব্রীয় নারী ও শিশুরা যেন পুরুষদের সঙ্গে মরুভূমিতে যোগ না দেয়। নারী ও সন্তানেরা ছিল আরাধনার একটি গুরুত্বপূর্ণ অংশ।

পরিশেষে, রা ছিল মিসরীয়দের শীর্ষ দেবতা। ইতোমধ্যে আমরা জেনেছি যে, রা ছিল সূর্যের দেবতা। থথ ছিল চন্দ্রের দেবতা। কিন্তু রা ও থথ আলো দিতে পারে না। ফরৌণ আবার মোশির সঙ্গে একটি চুক্তিতে বসতে চাইলেন। কিন্তু মোশি চুক্তি অগ্রাহ্য করলেন। পরে, মিসরে তিন দিন অন্ধকারে আচ্ছন্ন হল। অথচ, ইস্রায়েল সন্তানদের বসবাসের অঞ্চলে আলো ছিল। ইস্রায়েলীয় ও মিসরীয়দের মধ্যকার পার্থক্য জোরালো হল।

ফরৌণ তার পাপ সকল স্বীকার করতে চাইল না। সদাপ্রভু ফরৌণকে অত্যন্ত জোরালো প্রমাণ দিলেন যে, তিনি হলেন ঈশ্বর। ফরৌণের নিজস্ব কর্মচারীরা তাকে বলল: “এই ব্যক্তি কত কাল আমাদের ফাঁদ হইয়া থাকিবে? এই লোকদের ঈশ্বর সদাপ্রভুর সেবা করণার্থে ইহাদিগকে ছাড়িয়া দিউন; আপনি কি এখনও বুঝিতেছেন না যে, মিসর দেশ ছারখার হইল” (যাত্রা ১০:৭)? কিন্তু ফরৌণ ঈশ্বরের প্রতি বাধ্যতা অস্বীকার করল এবং তাঁর লোকদের ছাড়লো না।