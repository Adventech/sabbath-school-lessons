---
title:  প্রথম তিনটি আঘাত
date:   22/07/2025
---

ঈশ্বর মিসরীয়দের প্রতি ১০টি শাস্তি (আঘাত) পাঠান। নিঃসন্দেহে, এই আঘাতগুলো মিসরীয়দের জীবনকে দুঃসহ করে তুলেছিল। কিন্তু শাস্তিগুলো আসলে ছিল তাদের দেবতাদের বিরুদ্ধে। প্রতিটি আঘাত অন্তত একজন দেবতাকে আক্রান্ত করেছিল।

`শাস্তিগুলো কি ছিল? উত্তরের জন্য যাত্রা ৭:১৪-৮:১৯ পদ পড়ুন।`

ঈশ্বর মোশিকে বললেন যে, মিসর-রাজ ফরৌণের সঙ্গে কথা বলাটা হবে কঠিন (যাত্রা ৭:১৪)। কিন্তু ঈশ্বর ফরৌণের সাক্ষাতে ও মিসরীয়দের সাক্ষাতে নিজেকে প্রকাশ করতে চাইলেন। তাই, ঈশ্বর তাদের সঙ্গে এমনভাবে যোগাযোগ করতে চাইলেন যেন তারা বুঝতে পারে। এছাড়া, মিসরীয়দের বিরুদ্ধে তাঁর প্রেরিত শাস্তি দেখে ইব্রীয়রা তাদের ঈশ্বর সম্পর্কে আরও বেশি জানতে পারবে।

প্রথম আঘাতটি ছিল হাপির বিরুদ্ধে। হাপি হল নীল নদের দেবতা (যাত্রা ৭:১৭-২৫)। মিসরের জীবন নীল নদের জলের উপর নির্ভর করত। যেখানে জল ছিল, সেখানে জীবন ছিল। কারণ, জলই জীবনকে সম্ভব করেছে; মিসরীয়রা হাপিকে উদ্ভাবন করেছিল এবং জীবনদাতা হিসেবে এই দেবতার ভজনা করত।

নিঃসন্দেহে, একমাত্র জীবন্ত ঈশ্বর হচ্ছেন জল ও খাদ্য সহ সকল জীবনের উৎস (আদি ১:১, ২, ২০-২২; গীত ১০৪:২৭, ২৮; ১৩৬:২৫; যোহন ১১:২৫; ১৪:৬)। জলকে রক্তে পরিণত করাটা হচ্ছে জীবনকে মৃত্যুতে পরিণত করা। হাপি জীবন প্রদান করতে পারে না কিংবা রক্ষা করতে পারে না। একমাত্র ঈশ্বর পারেন।

ঈশ্বর ফরৌণকে আরেকটি সুযোগ দিলেন। এবার, ঈশ্বর আবার লড়াই করেন এবং ব্যাঙের দেবতা হেকেতকে আঘাত করেন (যাত্রা ৮:১-১৫)। নীল নদ ব্যাঙ যোগান দেয়, জীবন না। মিসরীয়রা ব্যাঙ ভয় পেত ও ঘৃণা করত। মিসরীয়রা ব্যাঙের অপসারণ চাইত। ঠিক যে সময়ে এই শাস্তিটি শেষ হয়, সে সময়ে দেখা যায় যে, ব্যাঙ দ্বারা প্রেরিত শাস্তির নেপথ্য কারণ হল ঈশ্বরের শক্তি।

তৃতীয় কারণটির বর্ণনা বেশ সংক্ষিপ্ত (যাত্রা ৮:১৬-১৯)। পোকার (বাংলায়- পিশু, ইব্রীয় ভাষায়- কিন্নিম) ধরণ বিষয়ক ধারণাটি এখানে স্পষ্ট না। (পোকাটি হতে পারে- ডাশ মাছি, মশা, আঁটুলি কিংবা উকুন।) শাস্তিটি ছিল গেব দেবতার বিরুদ্ধে। গেব ছিল মিসরীয়দের পৃথিবীর দেবতা। ধুলি থেকে ঈশ্বর পোকা সৃষ্টি করেছেন। (‘ধুলি’ কথাটি আমাদের স্মরণ করতে সাহায্য করে যে, ঈশ্বর আকাশমণ্ডল ও পৃথিবীর সৃষ্টি করেছেন।) পোকা ভূমি আবৃত করে। মিসরীয় যাদুকরেরা এই আশ্চর্যকাজটি করতে পারেনি (এর কারণ হল, একমাত্র ঈশ্বর জীবন প্রদান করতে পারেন)। সুতরাং, যাদুকরেরা ঘোষণা করছে: “এ ঈশ্বরের আঙ্গুলি” (যাত্রা ৮:১৯)। অর্থাৎ, ঈশ্বরের পরাক্রমই হচ্ছে পোকার নেপথ্য কারণ। অথচ, ফরৌণ তার মন পরিবর্তন করলেন না।