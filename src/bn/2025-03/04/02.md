---
title:  মিসরীয় ‘দেবতাদের’ বিরুদ্ধে সদাপ্রভু ঈশ্বর
date:   20/07/2025
---

`ইব্রীয়দের ঈশ্বর এবং মিসরীয়দের দেবতাদের মাঝে প্রথম সাক্ষাত থেকে আমরা কি শিক্ষা লাভ করতে পারি? উত্তরের জন্য যাত্রা ৭:৮-১৫ পদ পড়ুন।`

আসন্ন লড়াই ছিল জীবন্ত ঈশ্বর ও মিসরীয়দের ‘দেবতাদের’ মধ্যকার লড়াই। যে বিষয়টি পরিস্থিতি অধিক ঘোলাটে করেছিল, সেটি ছিল ফরৌণের এই বিশ্বাস যে, তিনি নিজেকে ঐ দেবতাদের একজন মনে করতেন। সদাপ্রভু কেবল মিসরীয়দের বিরুদ্ধে কিংবা মিসরের বিরুদ্ধে লড়াই করেননি। সদাপ্রভু তাদের দেবতাদের বিরুদ্ধে লড়াই করেছেন। মিসরীয়রা ১৫০০ দেব ও দেবীকে সম্মান করত। বাইবেল আমাদের অত্যন্ত স্পষ্টভাবে বলে: “আর আমি মিসরের যাবতীয় দেবের বিচার করিয়া দণ্ড দিব; আমিই সদাপ্রভু” (যাত্রা ১২:১২)। পরে, ইস্রায়েল সন্তানেরা যখন গল্পটি পুনরায় শুনতে পায় যে, ঈশ্বর কীভাবে তাদের উদ্ধার করেছিলেন, তখন মোশি আমাদের বলেন: “সেই সময়ে মিসরীয়েরা, তাহাদের মধ্যে যাহাদিগকে সদাপ্রভু আঘাত করিয়াছিলেন, সেই সমুদয় প্রথমজাতকে কবর দিতেছিল; আর সদাপ্রভু তাহাদের দেবগণকেও দণ্ড দিয়াছিলেন” (গণনা ৩৩:৪)।

ঈশ্বর কীভাবে একটি লাঠিকে সাপে রূপান্তর করে তাদের দেবতাদের শাস্তি দিলেন, সে গল্পটির মাধ্যমে আমরা একটি দৃষ্টান্ত দেখতে পাই (যাত্রা ৭:৯-১২)। মিসর দেশে জাতি সাপ (কোবরা) ছিল নাগিনী ‘ওয়াডজেটের’ প্রতীক। জাতি সাপ হচ্ছে এমন একটি সাপ যার দংশনে একজন ব্যক্তি মৃত্যুবরণ করতে পারে। ওয়াডজেট মিসরের দক্ষিণাংশ ও নিম্নাঞ্চলগুলো নিয়ন্ত্রণ করত। ফরৌণের মুকুটে জাতিসাপের একটি প্রতীক ছিল। কোবরা ছিল ফরৌণের ক্ষমতার প্রতিক, এবং প্রতীকটি ফরৌণকে একজন দেবতা হিসেবে প্রদর্শন করত। সে কারণে মিশরীয়রা বিশ্বাস করত যে, ওয়াডজেট ফরৌণের শত্রুদের উপরে বিষ ছুড়তে পারে। মিসরীয়রা আরও বিশ্বাস করত যে, সাপ পবিত্র। সুতরাং, ফরৌণদের মৃত্যুর পর তাদের যেখানে যাবার কথা, সেখানে যাবার জন্য সাপ তাদের পথ দেখাবে।

হারোণের লাঠিটি একটি সাপে পরিণত হল এবং ফরৌণের সামনে অন্য সাপগুলো গিলে ফেলল। এভাবে, ঈশ্বর মিসরীয় যাদুকরদের উপরে তাঁর পরাক্রম দেখালেন। ঈশ্বর ফরৌণের ক্ষমতার প্রতীককে পরাস্ত করলেন। কেবল তা-ই নয়, হারোণ ও মোশি সাপটি তাদের হাতে তুলে নিলেন (যাত্রা ৭:১২, ১৫)। এই প্রথম লড়াইটি মিসরের উপরে ঈশ্বরের ক্ষমতা দেখালো। ফরৌণ যিনি ‘দেবতা,’ তার থেকে মোশির অনেক বেশি ক্ষমতা ও কর্তৃত্ব ছিল।

প্রাচীন মিসরীয়রা আরও বিশ্বাস করত যে, ‘নেহেবকাউ’ নামক আরেক নাগ-দেবতাও ছিল পবিত্র। তাই, মিসরীয়রা তার ভজনা করত। নেহেবকাউ নামের অর্থ হল- ‘তিনি যিনি আত্মাদের নিয়ন্ত্রণ করেন।’ মিসরীয়া বিশ্বাস করত যে, নেহেবকাউ অত্যন্ত শক্তিশালী, কারণ সে সাতটি জাতিসাপ গিলতে পারে। তাই, হারোণের যষ্ঠি যখন সাপ হল এবং অন্য সাপগুলো গিলে খেল, তখন ঈশ্বর মিসরীয়দের দেখালেন যে, অন্য কোন নাগ-দেবতা নয়, বরং ঈশ্বরই হচ্ছেন সকল শক্তির ঊর্ধ্বে। এই শক্তিশালী সাক্ষাতের পর, মিসরীয়রা এই বার্তাটি সঠিকভাবে ও সুস্পষ্টভাবে বুঝল।