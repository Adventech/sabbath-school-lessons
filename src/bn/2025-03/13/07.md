---
title:  অতিরিক্ত আলোচনা
date:   26/09/2025
---

“পবিত্র তাম্বু নির্মাণের পূর্বে ঈশ্বর ইস্রায়েলকে মিসরের দাসত্ব থেকে পালাতে সাহায্য করেছিলেন। পরে ঈশ্বর তাঁর লোকদের সঙ্গে একটি প্রতিজ্ঞা করেন। এই চুক্তি ছিল একটি সম্পর্ক যা অনন্তকাল ধরে চলবে। সদাপ্রভু ইস্রায়েলের ঈশ্বর হবেন। তারা তাঁর প্রজা হবে (যাত্রা ৬:৭)। তাঁর লোকেরা যা করুক বলে ঈশ্বর চান এবং তারা একে অন্যকে যেভাবে প্রেম করবে- সেটা ব্যবস্থা লোকদের দেখিয়ে দেয়। পবিত্র তাম্বু হচ্ছে একটি সমাগম স্থান। এটি ছিল এমন একটি স্থান যেখানে ঈশ্বর ও লোকেরা সম্মিলিত হবে। ঈশ্বর ইস্রায়েলকে উদ্ধার করার পর এবং অনন্তকাল ধরে তাদের ঈশ্বর হবার প্রতিজ্ঞা করার পর, লোকেরা ঈশ্বরের সঙ্গে সেই স্থানে মিলিত হতে পারল, যে স্থানটি তিনি তাদের সঙ্গে মিলিত হবার জন্য মনোনয়ন করেছিলেন।” -এণ্ড্রুস বাইবেল কমেণ্টারী: ওল্ড টেস্টামেণ্ট, ‘যাত্রাপুস্তক,’ পৃষ্ঠা: ২২৬।

“এই ভাবে ধর্মধামে যাজকীয় কাজের মাধ্যমে লোকদের খ্রীষ্টের মৃত্যু ও যাজকীয় কাজের সত্যসমূহ শিক্ষা দেয়া হত; এবং বৎসরে একবার খ্রীষ্ট ও শয়তানের মধ্যের মহা-দ্বন্দ্বের শেষ ঘটনাবলীর প্রতি, যখন পৃথিবী পাপ ও পাপীদের হতে মুক্ত হবে, তার প্রতি, লোকদের মন নিবেশিত হত।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ২৫১।

**আলোচ্য প্রশ্নাবলী:**

`পবিত্র তাম্বুতে যে কাজ করা হত, সে কাজে একটি গুরুত্বপূর্ণ বিষয় ছিল- রক্ত। রক্ত কিসের প্রতীক? এই বলিগুলো ঈশ্বরের লোকদেরকে বাইবেলের কোন্ গুরুত্বপূর্ণ সত্যগুলো দেখায়?`

`ঈশ্বর আমাদের সঙ্গে বাস করার জন্য এবং আমাদের পক্ষে মৃত্যুবরণ করার জন্য এলেন। এই বিস্ময়কর দানটি ঈশ্বরের প্রেম সম্পর্কে আমাদের কী শিক্ষা দেয়? এছাড়া, তাঁর চিরস্থায়ী রাজ্যে আমাদেরকে উদ্ধারপ্রাপ্ত হিসেবে দেখার জন্য ঈশ্বর যে কতটা ব্যকুল, সে বিষয়ে এই দান আমাদের কী শিক্ষা দেয়?`

`ইব্রীয় ৮:১-৬ পদ পড়ুন। পদগুলো এ বিষয়ে কী শিক্ষা দেয় যে, যীশু এ মুহূর্তে স্বর্গীয় ধর্মধামে আমাদের জন্য যা করছেন তা পার্থিব পবিত্র তাম্বুুই আমাদের দেখিয়ে দেয়?`