---
title:  পবিত্র তাম্বু নির্মাণ
date:   23/09/2025
---

`যাত্রা ৩৬:৮-৩৯:৩১ পদ পড়ুন। আপনার কি মনে হয়, ঈশ্বর কেন মোশিকে একটি সুস্পষ্ট নীলনক্সা অনুসরণ করতে দিলেন? তাঁর কাজের প্রতিটি অংশের প্রতি ঈশ্বর যে কতটা যত্নবান সে বিষয়ে এই পরিকল্পনা আমাদের কি শিক্ষা দেয়?`

মোশি যত্ন সহকারে পবিত্র তাম্বু নির্মাণ করেন। তিনি যখন পর্বত শিখরে ছিলেন, তখন ঈশ্বর তাকে যা করতে বলেন, তা তিনি সমস্তই করেন। নির্মাণ পরিকল্পনার বিভিন্ন অংশগুলোর বিষয়ে পবিত্র বাইবেল আমাদের বলে দেয়। সেগুলো ছিল: (১) বিভিন্ন পোশাক, পর্দা ও উপকরণ সম্বলিত পবিত্র তাম্বু (যাত্রা ৩৬:৮-৩৮)। (২) নিয়ম সিন্দুক (যাত্রা ৩৭:১-৯)। (৩) পবিত্র দর্শন রুটির বিশেষ টেবিল (যাত্রা ৩৭:১০-১৬)। (৪) দীপাধার (যাত্রা ৩৭:১৭-২৪)। (৫) ধুপদানী (যাত্রা ৩৭:২৫-২৯)। (৬) যজ্ঞবেদী (যাত্রা ৩৮:১-৭)। (৭) প্রক্ষালন পাত্র (বেসিন)। (৮) প্রাঙ্গণ (যাত্রা ৩৮:৯-২০)। (৯) পবিত্র তাম্বুর জন্য ব্যবহৃত উপকরণ (যাত্রা ৩৮:২১-৩১)। যাত্রা ৩৯ অধ্যায় আধ্যাত্মিক নেতাদের পরিহিত বিশেষ বস্ত্র বিষয়ক আলোচনা অব্যাহত রাখছে।

পবিত্র তাম্বু ছিল একটি মৌলিক শিক্ষা যা পাপীদের রক্ষার জন্য ঈশ্বরের সমগ্র পরিকল্পনা প্রদর্শন করে। পবিত্র তাম্বু দেখিয়েছে: (১) ঈশ্বর পাপ কতটা ঘৃণা করেন এবং পাপের সমস্যা সমাধানের জন্য তিনি কী করছেন। (২) যারা পাপ স্বীকার করে, তাদেরকে ঈশ্বর রক্ষা করেন। (৩) পবিত্র তাম্বু বর্ণনা করে যে, দুষ্ট লোকদের কী পরিণতি হবে। (৪) ঈশ্বর তাঁর নিষ্পাপ লোকদের জন্য একটি ভবিষ্যৎ নির্ধারণ করবেন।

প্রতিদিন যাজকেরা পবিত্র তাম্বুতে সেবা-কাজ করেছেন। এই কাজ দেখায় যে, ঈশ্বর কীভাবে পাপীদের রক্ষা করবেন। ঈশ্বর দেখালেন যে, তিনি অনুশোচনাকারী পাপীদের ক্ষমা করেছেন এবং তাদের পরিত্রাণ সেধেছেন। এই ক্ষমার বর পাওয়ার জন্য পাপীকে অবশ্যই একটি নৈবেদ্য দিতে হত। এই নৈবেদ্য ছিল একটি পশু যা বলি দেওয়া হত। এই বলির পশুগুলো যীশুর ভবিষ্যৎ মৃত্যু দেখাত। ত্রাণকর্তার রক্ত “আমাদিগকে সমস্ত পাপ হইতে শুচি করে” (১ যোহন ১:৭)। এই উপহার পাবার জন্য আমাদের অবশ্যই পাপ স্বীকার করতে হবে এবং যীশুর ধর্মময় জীবনকে নিজ জীবন হিসেবে গ্রহণ করতে হবে (গীত ৩২:১, ২)। এভাবে, ঈশ্বর পাপীদের দেখালেন যে, তিনি তাদের ক্ষমা করেছেন, এবং তাঁর দেওয়া পরিত্রাণের জন্য তারা আনন্দ করতে পারে।

প্রায়শ্চিত্তের দিনে যাজকেরা প্রতি বছর বিশেষ কাজ করেছেন যেন তারা সকল পাপ দূর করতে পারেন। এই কাজ দেখায় যে, ঈশ্বর পাপের সমস্যা চিরতরে সমাধান করবেন (লেবীয় ১৬; যোহন ১:২৯)। এ মুহূর্তে যীশু স্বর্গীয় মন্দিরে আমাদের জন্য কাজ করছেন (ইব্রীয় ৭:২৫)। তিনি পাপের সমস্যা সমাধান করবেন (দানিয়েল ৭:১৩, ১৪, ২২, ২৭; ৮:১৪; প্রকাশিত ২১:৪)।

পবিত্র তাম্বুতে লোকেরা ঈশ্বরের আরাধনা করেছে, প্রশংসা করেছেন এবং ঈশ্বরের ধন্যবাদ দিয়েছেন। আরাধনা বলতে সেই ঈশ্বরের আমাদের সম্পর্কে বোঝায়, যিনি আমাদেরকে তাঁর সঙ্গে সহভাগিতা লাভ করতে আহ্বান জানাচ্ছেন।