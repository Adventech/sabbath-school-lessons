---
title:  সদাপ্রভুর বিশ্রামদিন
date:   21/09/2025
---

বাইবেলের কিছু চিন্তাবিদ বলেন যে, সপ্তমদিনের বিশ্রামদিন ছিল কেবল যিহূদীদের জন্য। অথবা, তারা বলে যে, বিশ্রামদিনের বিষয়ে যিহূদীরা সীনয় পর্বতে প্রথম শোনে। কিন্তু এই ধারণাগুলো মিথ্যা। ঈশ্বর এদনে বিশ্রামদিনকে পবিত্র করেছিলেন (পড়ুন- আদি ২:১-৩)। এছাড়া, যিহূদীরা সীনয়ের অনেক আগে থেকেই বিশ্রামদিন পালন করে আসছে (পড়ুন- যাত্রা ১৬:২২-২৯)। সুতরাং, কোন বিতর্ক চলবে না যে, বিশ্রামদিন শুরু থেকেই অনেকাংশে ইব্রীয়দের জীবনের অংশ ছিল।

`লোকেরা যখন পবিত্র তাম্বু স্থাপন করে, তখন তারা শাস্ত্রের কি সত্য শিক্ষা করেছিল? উত্তরের জন্য যাত্রা ৩৫:১-৩ পদ পড়ুন।`

বিশ্রামদিন এবং বিশ্রামদিন বিষয়ক বার্তা ঈশ্বর-বিষয়ক ছিল, আছে ও থাকবে: তিনি কে এবং তাঁর মহৎ কাজগুলো কী কী। বিশ্রামদিন আমাদের স্মরণে রাখতে সাহায্য করে যে, ঈশ্বর আকাশমণ্ডল ও পৃথিবীর সৃষ্টি করলেন। বিশ্রামদিন আমাদের স্মরণ করতে আরও সাহায্য করে যে, ঈশ্বর আমাদের রক্ষা করছেন। বিশ্রামদিন আমাদের সেই ঈশ্বরের বিষয় চিন্তা করতে সাহায্য করে, যিনি তাঁর লোকদের বাস করতে চান। এভাবে, বিশ্রামদিন ও পবিত্র তাম্বু আমাদের একই বিষয় স্মরণ করতে সাহায্য করে: আমাদের হৃদয়ে ও আমাদের জীবনে ঈশ্বরের প্রেম।

পুরাতন নিয়মে বিশ্রামদিন আমাদের পবিত্র বাইবেলের পাঁচটি গুরুত্বপূর্ণ সত্য শিক্ষা দেয়:

১ম, ঈশ্বর আকাশমণ্ডল ও পৃথিবী সৃষ্টি করলেন। এই বিস্ময়কর ঘোষণাটি দিয়ে বাইবেল শুরু হচ্ছে (আদি ১:১)। বিশ্রামদিন আমাদের ঈশ্বরের কাজ স্মরণ করতে সাহায্য করে (আদি ২:২, ৩; যাত্রা ২০:৮-১১)। বাইবেলের অন্য সত্যগুলো এই সত্য থেকে আসছে।

২য়, ত্রাণকর্তা আসছেন। ত্রাণকর্তা সর্প (শয়তান) ও মন্দের বিরুদ্ধে যুদ্ধে জয়ী হবেন।

৩য়, ঈশ্বর তাঁর রাজ্য স্থাপন করবেন। বিশ্রামদিন আমাদেরকে ঈশ্বরের রাজ্য ভালোভাবে বুঝতে সাহায্য করে।

৪র্থ, সদাপ্রভু আমাদের উদ্ধার করেন। ঈশ্বরের লোকেরা ঘোষণা করে যে, ঈশ্বর তাদের সদাপ্রভু ও ত্রাণকর্তা। তাঁর লোকেরা বুঝতে পারে যে, তাদের বিশ্বাসের কারণে, ঈশ্বর তাঁর দয়ার গুণে, তাদেরকে রক্ষা করছেন।

৫ম, ঈশ্বর প্রত্যেকের বিচার করবেন। যে লোকেরা ঈশ্বরের বিরুদ্ধে লড়াই করে এবং তাঁকে প্রত্যাখ্যান করে, তাদের কোন ভবিষ্যৎ নেই। যে লোকেরা তাঁকে অনুসরণ করে, সদাপ্রভু তাদের অনন্তজীবন দেন।

`যিহূদীদের মধ্যে বিশ্রামদিন বিষয়ে একটি প্রচলিত প্রবাদ আছে: “ইস্রায়েল বিশ্রামদিন পালন করেছে, কিন্তু বিশ্রামদিনও ইস্রায়েলদের রক্ষা করেছে।” বিশ্রামদিন আমাদের কাছে গুরুত্বপূর্ণ কেন?`