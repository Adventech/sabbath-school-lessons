---
title:  ঈশ্বরের বিশেষ শেষকালিন লোকেরা
date:   22/09/2025
---

`যাত্রা ৩৫:৪-৩৬:৭ পদ পড়ুন। অদ্য এই পদগুলো আমাদের জন্য কি গুরুত্বপূর্ণ শিক্ষা প্রদান করছে?`

পবিত্র তাম্বু তৈরি করতে অনেক দামী দামী উপকরণ দরকার হয়েছিল। ঈশ্বরের প্রজারা উপকরণগুলো দিয়েছিল। যেমনিভাবে তারা দিচ্ছিল, তাদের হৃদয় আনন্দে পূর্ণ হয়েছিল। লোকেরা স্বর্ণ, রৌপ্য, পিতল, মসীনা কাপড়, মূল্যবান রত্ন, বিশেষ পরিচ্ছদ, কাঠ, ঊল, জলপাই তেল, সুগন্ধি দ্রব্য এবং অন্য অনেক দরকারী উপকরণ দিয়েছিল। লোকেরা তাদের সময় ও প্রতিভা দিয়েছিল, কারণ পবিত্র তাম্বু এবং এর আসবাবপত্র তৈরির জন্য বিভিন্ন উপকরণ যোগাড় করতে হয়েছিল। এছাড়া, যাজকদের জন্য দর্জিরা পোশাক তৈরি করেছিল, যেন তারা পবিত্র তাম্বুতে শোভনীয়ভাবে সেবা দিতে পারেন। মহাযাজকের জন্যও পোশাক বানাতে হয়েছিল। তার পোশাকে একটি বক্ষ-আবরণী এবং একটি বিশেষ শিরস্ত্রাণ সংযোজন করতে হয়েছিল।

ইস্রায়েল সন্তানেরা যখন মিসর ত্যাগ করে, তখন ঈশ্বর মিসরীয়দের মাধ্যমে তাদের অনেক দামী দামী উপহার দিয়েছিলেন। এখন, ঈশ্বর ইস্রায়েলকে ঈশ্বরের দয়া ও তাঁর জোরালো পরিচালনার জন্য তাঁকে ধন্যবাদ দেবার সুযোগ দিলেন। ঈশ্বরের গৌরবার্থে কাজ করার জন্য ঈশ্বর লোকদের হৃদয় আলোড়িত করলেন।

লোকেরা এত বেশি উপকরণ দান করল যে, সদাপ্রভু মোশিকে বলেন: “সদাপ্রভু যাহা যাহা রচনা করিতে আজ্ঞা করিয়াছিলেন, লোকেরা সেই রচনাকার্যের জন্য অতিরিক্ত অধিক বস্তু আনিতেছে” (যাত্রা ৩৬:৫)। সুতরাং, দান করা বন্ধ করার জন্য মোশিকে ঘোষণা দিতে হল (পড়ুন- যাত্রা ৩৬:৬, ৭)।

ঈশ্বরের আত্মা লোকদেরকে পবিত্র তাম্বু সঠিকভাবে নির্মাণ করতে সাহায্য করল। সদাপ্রভু বৎসলেল, অহলীয়াব ও অন্যদেরকে “ঈশ্বরের আত্মায়- জ্ঞানে, বুদ্ধিতে, বিদ্যায়, ও সর্বপ্রকার শিল্প-কৌশলে পরিপূর্ণ করিলেন” (যাত্রা ৩৫:৩১)। ঈশ্বর মোশিকে যেভাবে নক্সা দিয়েছিলেন, সেইভাবে কাজ সম্পন্ন করার জন্য ঈশ্বর তাদের প্রজ্ঞা, দক্ষতা ও জ্ঞান দিলেন।

এই পদগুলো থেকে, আমরা দেখি যে, পবিত্র আত্মার বর (বা ফল) বলতে কেবল প্রেম, আনন্দ ও শান্তিকে বোঝানো হয়নি। পবিত্র আত্মার বরের মধ্যে দক্ষতা ও জ্ঞাও অন্তর্ভুক্ত। তাঁর কাজ করার জন্য ঈশ্বর তাঁর লোকদের প্রজ্ঞা দিয়ে থাকেন। যখন আমরা আত্মায় পূর্ণ থাকি, তখন আমরা বিশেষ আধ্যাত্মিক শক্তিতে পূর্ণ হই। এই কাজে শ্রীবৃদ্ধির জন্য ঈশ্বর তাঁর অনুসারীদের তাঁর কাজ করার জন্য এবং নিপুঁণভাবে করার জন্য দক্ষতা দেন।

যখন আপনি পবিত্র আত্মায় পূর্ণ থেকেছেন, তখন আপনি কি কি আত্মিক বর লাভ করেছিলেন? মনে রাখবেন, যখন আমাদের মাঝে আত্মার ফল বিরাজ করে, কেবল তখনই আমরা আত্মিক বর লাভ করতে পারি (গালাতীয় ৫:২২, ২৩ পদ পড়ুন)।