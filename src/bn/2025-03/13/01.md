---
title:  পবিত্র তাম্বু
date:   20/09/2025
---

### শাস্ত্রপাঠ

যাত্রা ৩৫:১-৩; ৩৫:৪-৩৬:৭; ৩৬:৮-৩৯:৩১; ৪০:১-৩৮; যোহন ১:১৪।

> <p>মুখস্থপদ</p>
> “তখন মেঘ সমাগম-তাম্বু আচ্ছাদন করিল, এবং সদাপ্রভুর প্রতাপ আবাস পরিপূর্ণ করিল। কেননা সমস্ত ইস্রায়েল-কুলের দৃষ্টি-গোচরে তাহাদের সমস্ত যাত্রায় দিবাতে সদাপ্রভুর মেঘ এবং রাত্রিতে অগ্নি আবাসের উপরে অবস্থিতি করিত” (যাত্রা ৪০:৩৪, ৩৮)।

বাইবেলের যুগে ঈশ্বরের লোকদের সর্বাপেক্ষা গুরুত্বপূর্ণ যে কাজ ছিল, তাহল- সদাপ্রভুর সঙ্গে নিবিড়ভাবে বাস করা, তাঁর বাধ্য থাকা এবং অন্য লোকদেরকে তাঁর প্রেম প্রদর্শন করা (দ্বিতীয় বিবরণ ৪:৫-৮)।

এদন উদ্যানে, আদম ও হবা ঈশ্বরের থেকে লুকিয়েছিলেন, কারণ পাপ তাদেরকে শঙ্কিত করেছিল। পাপী হিসেবে, আমরা ঈশ্বরের ভয়ে ভীত। আমাদের পাপ তাঁর প্রেম বুঝতে বাধা দেয়। সুখবর হল এটা যে, তাঁর ও আমাদের মধ্যকার ভগ্ন সম্পর্ক মেরামত করার জন্য ঈশ্বর প্রথম পদক্ষেপ নিলেন।

আমাদের সর্বাপেক্ষা গুরুত্বপূর্ণ কাজ হল, অন্য লোকদেরকে ঈশ্বরের ও তাঁর প্রেমের একটি সঠিক ‘ছবি’ প্রদর্শন করা। লোকেরা যখন ঈশ্বরের কাছে আসে, এবং বিশ্বাস করে যে, তিনি তাদের ভালবাসেন, তখন তারা তাদের জীবন তাঁকে দিবে। তখন তারা সেটাই করবে যা ঈশ্বর তাদের করতে বলেছেন, কারণ তারা তখন জানতে পারছে যে, তাঁর আজ্ঞা হচ্ছে তাদের মঙ্গলের জন্য।

পবিত্র তাম্বু সেই নিবিড় সম্পর্ক প্রদর্শন করেছে, যে সম্পর্ক ঈশ্বর তাঁর লোকদের সঙ্গে চেয়েছেন। ঈশ্বর তাঁর লোকদের শাস্ত্রের গুরুত্বপূর্ণ সত্য বোঝানোর জন্য পবিত্র তাম্বু ব্যবহার করলেন। পবিত্র তাম্বু আমাদের দেখায় যে, যারা বিশ্বাস সহকারে তাঁর কাছে আসে, তাদেরকে তিনি কীভাবে রক্ষা করে থাকেন।