---
title:  আমাদের একজন হয়ে যীশু আমাদের মাঝে বাস করলেন
date:   25/09/2025
---

যীশু একজন মানুষ হলেন এবং আমাদের মাঝে বাস করলেন। পুরাতন নিয়মের কিংবা প্রান্তরে স্থাপিত পবিত্র তাম্বুর বিষয়টির সঙ্গে তাঁর একজন মানব হবার বিষয়টির কীভাবে তুলনা করা যায়? উত্তরের জন্য যোহন ১:১৪ পদ পড়ুন।

যীশু একজন মানুষ হলেন। আমরা ঠিক বুঝি না যে, সেটা কীভাবে ঘটল। আমরা যখন স্বর্গে যাব, তখন আমরা এই রহস্য অধ্যয়ন করব। যোহন বলেন যে, যীশুর মানব হওয়াটা দেখায় যে, তিনি বাস্তবিক অর্থে ও স্বশরীরে আমাদের মাঝে বাস করেন। মানব দেহে এই পৃথিবীতে যীশুর বসবার আমাদেরকে পুরাতন নিয়মে, ইস্রায়েলদের মাঝে সীনয়ের পবিত্র তাম্বুতে বাস করার বিষয়টি এবং পরবর্তীতে প্রান্তরের মধ্য দিয়ে প্রতিজ্ঞাত দেশের উদ্দেশ্যে ভ্রমণের বিষয়টি স্মরণ করায়।

যীশু মানব হবার পর, তিনি এই পৃথিবীতে লোকদের সঙ্গে বাস করলেন। এই চিন্তাটি চিত্তাকর্ষক! অনন্তজীবি ঈশ্বর আমাদের একজন হয়ে আমাদের কাছে নেমে এলেন। ঈশ্বর আমাদের জানাতে চান যে, তিনি সত্যি সত্যি ‘ইম্মানূয়েল’ (যিশাইয় ৭:১৪)। “‘ইম্মানূয়েল, অনুবাদ করিলে ইহার অর্থ, ‘আমাদের সহিত ঈশ্বর’” (মথি ১:২৩)।

মথি ১৮:২০ পদে, যীশু বলেন যে, যদি দুই কি তিন জন তাঁর নামে একত্রিত হয়, তাহলে তিনি তাদের মাঝে থাকবেন। যীশু পবিত্র আত্মায় ব্যক্তিরূপে তাঁর লোকদের মাঝে থাকেন। যীশু তাঁর লোকদেরকে তাঁর সঙ্গে একটি নিবিড় সম্পর্কের জন্য আমন্ত্রণ জানান: “দেখ, আমি দ্বারে দাঁড়াইয়া আছি, ও আঘাত করিতেছি; কেহ যদি আমার রব শুনে ও দ্বার খুলিয়া দেয়, তবে আমি তাহার কাছে প্রবেশ করিব, ও তাহার সহিত ভোজন করিব, এবং সেও আমার সহিত ভোজন করিবে” (প্রকাশিত ৩:২০)।

`প্রকাশিত ২১:১-৩ পদ পড়ুন। এই পদগুলো বাইবেলের কোন্ সত্য আমাদের শিক্ষা দেয়?`

নতুন যিরূশালেম স্বর্গ থেকে পৃথিবীতে নেমে আসবে। যোহন ঘোষণা দেন: “পরে আমি সিংহাসন হইতে এই উচ্চ বাণী শুনিলাম, ‘দেখ, মনুষ্যদের সহিত ঈশ্বরের আবাস; তিনি তাহাদের সহিত বাস করিবেন, এবং তাহারা তাঁহার প্রজা হইবে; এবং ঈশ্বর আপনি তাহাদের সঙ্গে থাকিবেন, ও তাহাদের ঈশ্বর হইবেন’” (প্রকাশিত ২১:৩)। নতুন যিরূশালেমে মন্দির আর থাকবে না (প্রকাশিত ১২:২২), কারণ তখন সম্পূর্ণ নগরী হবে মন্দির। এই নগরটি সমগ্র পরিমাপে অভিন্ন: নগরটি দৈর্ঘে ও প্রস্তে এক। (পবিত্র তাম্বুর মহাপবিত্র স্থানটি সমগ্র পরিমাপে অভিন্ন। অর্থাৎ, এই কক্ষটি আকৃতিতে নিখুঁত চতুষ্কোণ- সকল দিক সমান।) পাপ, মৃত্যু কিংবা দুঃখ-কষ্ট বিহীন একটি পৃথিবীর এই নগরে আমরা অনন্তকাল ধরে ঈশ্বরের সঙ্গে বাস করব।