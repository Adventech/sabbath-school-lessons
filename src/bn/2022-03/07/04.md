---
title:  'আমাদের সঙ্গে ঈশ্বর (যিশাইয় 41:13)'
date:  09/08/2022
---

> <p></p>
> “কেননা আমি সদাপ্রভু তোমার ঈশ্বর তোমার দক্ষিণ হস্ত ধারণ করিব; তোমাকে বলিব, ভয় করিও না, আমি তোমার সাহায্য করিব”(যিশাইয় 41:13)।

অজ্ঞাতনামা কেউ বলেছেন, “আপনি হয়তো ভাবতে পারেন, ঈশ্বর অনেক দূরে। তাই যদি হয়, তাহলে নিজেকে প্রশ্ন করুন, কে দূরে সরেছে? ঈশ্বর? নাকি, আমি?” যখন সমস্যা আসে, আমরা সাধারণত মনে করি যে, ঈশ্বর আমাদের একাকী ত্যাগ করেছেন। সত্য হল এই যে, ঈশ্বর কোথাও চলে যাননি।

যুদ্ধে বন্দি হওয়া যিহূদীরা মনে করেছিল যে, ঈশ্বর তাদের কাছ থেকে অনেক দূরে সরে গেছেন। কিন্তু যিশাইয় প্রতিজ্ঞা করছেন যে, তাঁর লোকেরা ভবিষ্যতে মুক্তি পাবে। তখন তারা যিরূশালেমে আবার ফিরে আসবে। হ্যাঁ, যিশাইয় লোকদের বলছেন যে, এই প্রতিজ্ঞা ভবিষ্যতে বহু বছর পর পূর্ণ হবে। কিন্তু ঈশ্বর চান, তাঁর লোকেরা জানুক যে, তিনি তাদের কাছ থেকে কোথাও সরে যাননি। আশা রাখার প্রতিটি কারণ তাদের আছে।

`আশার রাখার কোন্ কারণগুলো ঈশ্বরের লোকদের রয়েছে যে, তিনি ভবিষ্যতে তাদেরকে মুক্ত করবেন? যিশাইয় 41:8-14 পদ পড়–ন। যেমনিভাবে আমরা যীশুর আগমনের জন্য এবং তাঁর সঙ্গে স্বর্গে যাবার জন্য অপেক্ষায় রয়েছি, এই পদের প্রতিজ্ঞাগুলো কীভাবে আমাদের সাহায্য করে?`

যিশাইয় 41:8-14 পদের মহা-পরাক্রমী পদগুলোর মধ্যে অন্যতম একটি পদ হল 13 পদ। ঈশ্বর সমস্ত কিছুর নিয়ন্ত্রণে আছেন। সুতরাং, তিনি তাঁর লোকদের বলছেন যে, ভয় করার দরকার নেই। তিনি আপনার ‘দক্ষিণ হস্ত’ ধরে আছেন (যিশাইয় 41:13)। নিঃসন্দেহে, আমরা আমাদের মনেন মধ্যে ঈশ্বরের বিষয়ে একটি চিত্র অংকন করতে পারি যে, তিনি পৃথিবী থেকে বহু আলোকবর্ষ দূরে একটি বড় সিংহাসনে বসে আছেন। কিন্তু আপনি কি জানেন যে, ঈশ্বর আপনার এত কাছে অবস্থান করছেন যে, তিনি আপনার হাত ধরছেন?

যখন আমরা ব্যস্ত থাকি, তখন আমরা এ-কথা স্মরণে আনার অবকাশ পাই না যে, ঈশ্বর আমাদের খুব কাছে আছেন। সুতরাং, আমাদের অবশ্যই স্মরণে রাখতে হবে যে, ঈশ্বর হলেন ইম্মানূয়েল, যার অর্থ হল- ‘আমাদের সহিত ঈশ্বর।’ ঈশ্বর যখন আমাদের সঙ্গে থাকেন, তখন তাঁর পরিকল্পনা, প্রতিজ্ঞামালা, ও জীবন পরিবর্তনকারী শক্তিও আমাদের সঙ্গে থাকে।

কিছু দিন যাবৎ এ অভিজ্ঞতা নেবার চেষ্টা করুন। প্রতিটি পরিবর্তনের সঙ্গে সঙ্গে নিজেকে বলুন যে, সমস্তকিছুর সৃষ্টিকর্তা ঈশ্বর আপনার হাত ধরার জন্য কাছেই আছেন। তিনি আপনাকে ব্যক্তিগতভাবে সাহায্য করার প্রতিজ্ঞা করেছেন। আপনার জীবনের এই পরিবর্তনগুলোর হিসেব (নথি/রেকর্ড) রাখুন। বিশ্রামদিনে আপনার অভিজ্ঞতা সহভাগ করার জন্য প্রস্তুত থাকুন।