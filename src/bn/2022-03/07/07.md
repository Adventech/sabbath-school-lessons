---
title:  অতিরিক্ত আলোচনা
date:  12/08/2022
---

“আমাদের জীবনে আমরা কোনো না কোনো সময় অসহায় ও হতাশ বোধ করব। আমাদের সেই দিনগুলো আসবে যখন আমরা অত্যন্ত দুঃখিত হব। তখন আমাদের বিশ্বাস করতে কষ্ট হবে যে, ঈশ্বর সত্যিই আমাদের ভালবাসেন কিনা এবং আমাদের প্রতি যত্নশীল কিনা। আমাদের দিনগুলো সঙ্কটে পরিপূর্ণ হবে। কখনও হয়তো আমরা মৃত্যু কামনা করব। যখন সঙ্কট ও তাড়না শুরু হবে, তখন বহু লোক ঈশ্বরে আস্থা রাখা থামিয়ে দেবে। তারা সন্দেহের দাস হওয়া পর্যন্ত সন্দেহ করতেই থাকবে। আমাদের জীবনে ঈশ্বরের পরিচালনা বুঝতে পারার জন্য আমাদের আধ্যাত্মিক অন্তর্দৃষ্টি দরকার হবে। তখন আমরা হয়তো নিজেরাই দেখতে পাব যে, আমাদের রক্ষা করার জন্য স্বর্গদূতেরা কর্মরত রয়েছেন। স্বর্গদূতেরা আমাদেরকে সেই বিশ্বাস ধারণ করতে সাহায্য করেন যা যেকোন পর্বত অপেক্ষা অটল। এই স্বর্গদূতদের দেখার জন্য ঈশ্বর যদি আমাদের চোখ খুলে দেন, তখন আমাদের হৃদয়ে নতুন বিশ্বাস জন্মাবে।” -ঈলেন জি হোয়াইট, প্রফেট্স অ্যাণ্ড কিংস, পৃষ্ঠা: 162।

**আলোচ্য প্রশ্নাবলী**

`ঈলেন জি হোয়াইট বলেন যে, আমরা সবাই সেই অভিজ্ঞতা লাভ করব যা আমাদের হতাশার উপলব্ধি দেবে। আপনার জানা মতে কেউ কি আছে যে-কিনা হতাশায় নিমজ্জিত রয়েছে? অধিক আশা লাভের জন্য যে ব্যক্তি সংগ্রাম করছে, তাকে আমরা কীভাবে সাহায্য করতে পারি?`

`একটি ক্লাশ হিসেবে, মঙ্গলবারের শেষ প্রশ্নের আলোকে আপনার উত্তর সহভাগ করুন। যখন আপনি মনে করেন যে, ঈশ্বর আপনার খুব কাছেই রয়েছেন, তখন আপনি আপনার জীবন কীভাবে ভালোর দিকে পরিবর্তন করতে পারেন?`

`ক্লাশ হিসেবে, ইয়োব 38-41 অধ্যায়ের অংশগুলো পাঠ করুন। এই পদগুলো ঈশ্বরের বিষয়ে কি ‘চিত্র’ দেখায়? আপনি কি শিক্ষা লাভ করতে পারেন যা আপনাকে আশা ও অনুপ্রেরণা দেবে? ইয়োবের পুস্তকের এই পদগুলো কীভাবে ঈশ্বরের প্রেম দেখায়?`

`যে প্রত্যাশা জীবন সংস্কার করে, সে-প্রত্যাশা ঈশ্বর হতে আসে। সুতরাং, আমরা প্রার্থনা করতে পারি যেন আমাদের একে অন্যের জীবনে আশা/প্রত্যাশা থাকে। যারা আশা হারিয়েছে (আশাহত) তাদের জন্য কিছুটা সময় প্রার্থনায় যাপন করুন। প্রার্থনা করুন যেন তাদের আশা নবায়ন হয়। যারা আশা খুঁজে পায়নি, তাদের জন্য আপনি কি করতে পারেন?`

`একজন আগ্রহী ব্যক্তিকে তার জীবনের একটি সঙ্কটময় সময়ের বিষয়ে সাক্ষ্য দিতে বলুন যখন সে আশা ও বিশ্বাস হারিয়ে ফেলেছিল। কীভাবে সে আশা ও বিশ্বাস ফিরে পেয়েছিল? একে অন্যের সঙ্গে আমরা কী সহভাগ করতে পারি যা আমাদেরকে আশা হারাবার পরিস্থিতিতে সুরক্ষা দিতে পারে?`