---
title:  'আমাদের জন্য আমাদের পিতার পরিকল্পনা (যিরমিয় 29:1-10)'
date:  10/08/2022
---

প্রত্যেকেই আশা পেতে চায়। কোথায় আমরা আশা পেতে পারি? কিছু লোক বন্ধুর মুচকি হাসিতে আশা পায়। অন্যদের ক্ষেত্রে, প্রচুর অর্থ-কড়ি থেকে কিংবা মজবুত বিবাহ বন্ধন থেকে আশা আসে। আশা ও অনুপ্রেরণার জন্য আমরা কোথায় দৃষ্টি দেব?

যিরমিয় সেই সব লোকদের উদ্দেশ্য করে লিখছেন যারা বাবিলের বন্দিত্বে নীত হয়ে আশা হারিয়েছে। মানুষ যখন দুঃখ-যাতনার মধ্যে থাকে, তখন তাদের কি উপলব্ধি হয়, সে-বিষয়ে গীতসংহিতার একজন লেখক লিখছেন: “বাবিলীয় নদী সকলের তীরে, তথায় আমরা বসিতাম আর কাঁদিতাম, যখন সিয়োনকে মনে পড়িত” (গীত 137:1)। নিঃসন্দেহে, লোকেরা দুঃখভোগ করেছে। কিন্তু, কেন তারা আশা ছাড়বে না, সে বিষয়ে যিরমিয় তাদের কারণ দর্শিয়েছেন।

`যিরমিয় 29:1-10 পদে আমরা আশা/প্রত্যাশার পক্ষে কি কারণগুলো দেখতে পাই?`

এই পদগুলো আমাদেরকে আশার পক্ষে তিনটি গুরুত্বপূর্ণ কারণ দর্শায়:

1) ঈশ্বর তাঁর লোকদেরকে আশা ছাড়তে নিষেধ করছেন, কারণ তাদের প্রতি ঘটা সঙ্কটগুলো দুর্ভাগ্যক্রমে আসেনি। ঈশ্বর যা করবেন সে বিষয়ে তিনি ঘোষণা দিয়ে বলছেন: “আমি যে সকল লোককে যিরূশালেম হইতে বাবিলে বন্দি করিয়া আনিয়াছি, তাহাদের প্রতি- আদেশ এই” (যিরমিয় 29:4)। ঈশ্বরের লোকদের চারিপাশে দুষ্টরা রয়েছে। কিন্তু ঈশ্বর কখনও তাদের ছেড়ে দেন না।

2) ঈশ্বর তাঁর লোকদের বলছেন যে, দ্বিতীয় কোনো কারণে তাঁর লোকেরা যেন আশা না ছাড়ে। “আর আমি তোমাদিগকে যে নগরে বন্দি করিয়া আনিয়াছি, তথাকার শান্তির চেষ্টা কর, ও সেখানকার নিমিত্ত সদাপ্রভুর কাছে প্রার্থনা কর; কেননা তথাকার শান্তিতে তোমাদের শান্তি হইবে” (যিরমিয় 29:7)।

3) ঈশ্বর তাঁর লোকদের বলছেন যে, তৃতীয় কোনো কারণে তাঁর লোকেরা যেন আশা না ছাড়ে। ঈশ্বর তাদেরকে আবার বাড়ি ফিরিয়ে আনতে যাচ্ছেন। “বস্তুতঃ সদাপ্রভু এই কথা কহেন, বাবিলের সম্বন্ধে সত্তর বৎসর স¤পূর্ণ হইলে আমি তোমাদের তত্ত¡াবধান করিব, এবং তোমাদের পক্ষে আমার মঙ্গলবাক্য সিদ্ধ করিব, তোমাদিগকে পুনর্বার এই স্থানে ফিরাইয়া আনিব” (যিরমিয় 29:10)।

ঈশ্বর তাঁর লোকদের ব্যাখ্যা করে বলছেন যে, অতীতে তিনি তাদের পরিচালনা দিয়েছেন। তিনি তাঁর লোকদের আরও বলছেন যে, এখন তিনি তাদের জীবনের নিয়ন্ত্রণে আছেন। ভবিষ্যতেও তিনি তাদের জীবন নিয়ন্ত্রণ করবেন। পরে, ঈশ্বর তাঁর লোকদের বলছেন যে, তিনি তাদের প্রতি কতটা যত্নশীল (পড়–ন, যিরমিয় 29:11-14)।

`যিরমিয় 29:11-14 পদ পড়–ন। প্রতিটি পদে লিখিত ‘তুমি/তোমরা’ কথাটির স্থলে নিজের নাম এমনভাবে উচ্চরণ করে পড়–ন যেন প্রতিজ্ঞাটি ঈশ্বর আপনার জন্য করেছেন। এই প্রতিজ্ঞাগুলো আপনাকে কীভাবে আশা যোগায়?`