---
title: প্রত্যাশা আমাদের কখনও ব্যর্থ করে না
date: 06/08/2022
---

### শাস্ত্রপাঠ
হবক্কূক 1:1-4; 1:5-11; 2:2, 3; ইব্রীয় 10:37; প্রকাশিত বাক্য 19:2; হবক্ক‚ক 3:16-19; ইয়োব 42:1-6; 2:9; 38; 39; 40:4, 5; যিশাইয় 41:8-14; যিরমিয় 29:1-10; 29:11-14; গীতসংহিতা 137:1; ইব্রীয় 11; 12:1-13।

> <p>মুখস্থপদ</p>
> “আর প্রত্যাশা লজ্জাজনক হয় না, যেহেতু আমাদিগকে দত্ত পবিত্র আত্মা দ্বারা ঈশ্বরের প্রেম আমাদের হৃদয়ে সেচিত হইয়াছে” (রোমীয় 5:5)।

মণ্ডলীতে যদি হাসি-খুশি মনের মানুষের আনাগোনা থাকে, তাহলে আশার প্রসঙ্গ নিয়ে আলোচনা করা এবং স্তুতিগান করা খুব সহজ। কিন্তু যখন আমরা যাতনা ভুগি, তখন গান করা ও আলোচনা চালিয়ে যাওয় সহজ নয়, ঠিক? পরিস্থিতি যেমনিভাবে খারাপ হয়ে ওঠে, তখন আমরা সমস্ত বিষয় নিয়ে প্রশ্ন করতে থাকি, এমনকি ঈশ্বরের প্রজ্ঞা নিয়েও।

সি এস লুইস তার একটি বইয়ে একটি প্রশিক্ষিত সিংহের বিষয়ে লিখেছেন। যারা সেই সিংহটির কাছে যেতে যায়, তারা পাশে থাকা লোকটির কাছে জানতে চায় যে, সিংহটি নিরাপদ কিনা। লোকটি বলে যে, সিংহটি নিরাপদ নয়, ‘কিন্তু সিংহটি ভালো।’

আমরা সব সময় ঈশ্বরকে বুঝতে পারি না। মাঝেমাঝে, তিনি এমন কিছু করেন যা আমাদের হতাশ করে কিংবা তিনি এমন কিছু করেন যা আমরা আশা করি না। কিন্তু এগুলো এটা বোঝায় না যে, ঈশ্বর আমাদের বিরোধিতা করছেন। এ বিষয়ে আমাদের কোন পূর্ণ চিত্র নেই। অধিকন্তু, আমরা ভ্রান্ত ধারণা পোষণ করি যে, আমরা শান্তি কিংবা প্রত্যাশা লাভ করতে পারি না, যদি কিনা আমরা ঈশ্বরকে বুঝতে না পারি এবং তিনি যা করতে যাচ্ছেন তা বুঝতে না পারি। আমরা চাই ঈশ্বর ‘নিরাপদ’ থাকুন। এই ইচ্ছা আমাদের হতাশ করে কিংবা আমাদের আশা বিফল করে।