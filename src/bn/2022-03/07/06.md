---
title: আমাদের পিতার শাসন
date: 11/08/2022
---

`ইব্রীয় 12:5-13 পদ পড়–ন। আমাদের প্রতি এই পদগুলোয় কি বার্তা রয়েছে? এই ত্রৈমাসে আমরা যা-কিছু পড়লাম, সেক্ষেত্রে এই পদটি কীভাবে খাপ খায়?`

ইব্রীয় 12:5-13 পদে পৌল আমাদের ব্যাখ্যা করে বলছেন যে, কেন আমাদের প্রতি পরীক্ষা এবং সঙ্কটময় অভিজ্ঞতা আসে। তিনি বলেন যে, আমাদেরকে শাসন করার জন্য ঈশ্বর এই অভিজ্ঞতাগুলো ব্যবহার করেন। পৌলের সময়ের গ্রীসে ‘শাসন’ শব্দটি ‘শিক্ষা’র বিকল্প শব্দ হিসেবে ব্যবহৃত হত। সুতরাং, যদি আমরা ‘শাসন’ কথাটির অর্থ বুঝতে চাই, তাহলে আমাদের অবশ্যই বুঝতে হবে যে, ঈশ্বর আমাদেরকে বিশ্বাসের বিদ্যালয়ে শিক্ষা দিচ্ছেন। পৌল ইব্রীয় 11 অধ্যায়ে এই ধারণা নিয়ে কথা বলছেন।

ইব্রীয় 11 অধ্যায়ে পৌল সেই সব পুরুষ ও নারীদের বিষয়ে লিখছেন যাদের অটল বিশ্বাস আছে। যখন তাদের জীবনে কঠিন অভিজ্ঞতা এসেছে এবং কঠিন পরীক্ষা এসেছে, তখন তাদের বিশ্বাস তাদেরকে সবল রেখেছে। 12 অধ্যায়ে, পৌল আমাদের বলছেন যে, ইব্রীয় 11 অধ্যায়ের পুরুষ ও নারীদের ন্যায় সমশক্তিতে আমরাও বিশ্বাসের ‘দৌড়ে’ দৌড়াতে পারি ও সম্পন্ন করতে পারি। কীভাবে আমরা তা করতে পারি? যীশুর প্রতি আমাদের দৃষ্টি স্থির রেখে করতে পারি (ইব্রীয় 12:2)। সঙ্কটকালে আমাদের কেমন ব্যবহার করতে হবে, তা তিনি আমাদের দেখাচ্ছেন (ইব্রীয় 12:3)। যখন আমরা ইব্রীয় 12 অধ্যায় পড়ি, তখন চশমা পরার মত ব্যাপারটি দাঁড়ায়। চশমার এই কাঁচগুলো ব্যতীত, আমাদের দৃষ্টিশক্তি কিংবা দুঃখকষ্ট বোঝার জ্ঞান সর্বদা অস্পষ্ট। কিন্তু যখন আমরা কাঁচের ভিতর দিয়ে তাকাই, তখন আমাদের দৃষ্টিশক্তি ঠিক হয়। এই ‘কাঁচ’ অস্পষ্টতাকে এবং অন্যদের দেওয়া বিভ্রান্তিকর ব্যাখ্যাকে সংশোধন করবে। কিন্তু যখন আমরা ইব্রীয় 12 অধ্যায় পড়ি, তখন আমরা আমাদের দুঃখভোগের কারণ বুঝতে পারি। তখন আমরা সেই ধরণের আচরণ করি, যে-ধরণের আচরণ আমরা আমাদের কঠিন পরীক্ষায় এবং সঙ্কটপূর্ণ অভিজ্ঞতাকালীন সময়ে করি বলে যীশু চান।

**ইব্রীয় 12:1-13 পদ পড়–ন। এখন, 5-13 পদের প্রতি দৃষ্টি দিন এবং এই প্রশ্নগুলোর উত্তর দিন:**

`কে আমাদের শাসন করেন?`

`আমাদের কেন শাসন করা হয়?`

`যখন আমাদের শাসন (শিক্ষা) সম্পন্ন হয়, তখন আমরা কেমন আচরণ করি?`

`ইব্রীয় 12:1-13 পদ আবার পড়–ন। যে-কারণগুলো আপনাকে আশা যোগায়, সে-কারণগুলোর একটি তালিকা প্রস্তুত করুন। ঈশ্বর যখন আপনাকে শাসন করেছেন, তখন আপনি যেন আত্মিক ‘শিক্ষাটি’ পেতে পারেন, সে-ব্যাপারে এই আশা/প্রত্যাশা আপনাকে কীভাবে সাহায্য করেছে?`