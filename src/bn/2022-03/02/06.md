---
title: যে পরীক্ষাগুলো আমাদের বৃদ্ধি পেতে সাহায্য করে
date: 07/07/2022
---

> <p></p>
> “আর ঐ প্রত্যাদেশের অতি মহত্ত্ব হেতু আমি যেন অতিমাত্র দর্প না করি, এই কারণে আমার মাংসে একটা কণ্টক, শয়তানের এক দূত, আমাকে দত্ত হইল, যেন সে আমাকে মুষ্ট্যাঘাত করে, যেন আমি অতিমাত্র দর্প না করি” (2 করিন্থীয় 12:7)।

একজন মালীকে জিজ্ঞেস করুন, আর তিনি আপনাকে জানাবেন যে, একটি চারাগাছ কেটে ফেলা এবং গাছের একটি মরা অংশ কেটে ফেলা হচ্ছে দুটি আলাদা বিষয়। আমরা কেবল সেই গাছগুলোই কেটে দূর করি, যেগুলো অবাঞ্ছিত। যখন আমরা চারাগুলো বড় করে তুলতে চাই, তখন আমরা ওগুলো ছেঁটে দেই। দুটি কাজেই একটি ধারালা ছুরি দরকার হয়। যখন আমরা গাছ ছাঁটি, তখন আমরা সেই অংশগুলো (শাখাগুলো) কেঁটে ফেলি যেগুলো দেখে হয়তো গুরুত্বপূর্ণ মনে হয়। যারা বনায়ন সম্পর্কে যথেষ্ট জ্ঞান না রাখে, তারা হয়তো মনে করবে যে, আমরা গাছটি নষ্ট করছি! গাছ ছেঁটে দেওয়ার কাজটি হচ্ছে একটি চমৎকার রূপক, যে-কাজের মাধ্যমে ঈশ্বর আমাদের শক্তভাবে বড় করে তুলতে চান। ব্রুস উইলকিনসন বলেন, “আপনি কি ঈশ্বরের আশীর্বাদ চেয়ে প্রার্থনা করছেন? আপনি কি যীশু ন্যায় হওয়ার জন্য তাঁর কাছে প্রার্থনা করছেন?”

“আপনার উত্তর যদি ‘হ্যাঁ’ হয়, তার মানে হল- আপনার আত্মিক জীবনের মন্দ অংশগুলো (শাখা-উপশাখাগুলো) ‘ছেঁটে ফেলার’ জন্য ঈশ্বরকে অনুরোধ করছেন। তখন আপনি একজন ভালো ও সবল খ্রীষ্টিয়ান হিসেবে বৃদ্ধি পাবেন, ঠিক যেমনিভাবে একটি গাছের মরা পাতা ও মরা শাখা-উপশাখা ছেঁটে ফেলার পর গাছটি ভালভাবে বৃদ্ধি পায়।” -ব্রুস উইলকিনসন, সিক্রেট্স অব্ দ্যা ভাইন, পৃষ্ঠা: 60।

মানুষ পৌলের ‘দুঃখভোগ’ নিয়ে বিস্মিত হয় (2 করিন্থীয় 12:7)। কিছু লোক দুঃখভোগ বা সঙ্কটকে শত্রু ভাবে। অন্যরা মনে করে, পৌল একটি কঠিন সময় সম্পর্কে বলছেন। কিন্তু ঈলেন জি হোয়াইট আমাদের জানান যে, পৌলের দৃষ্টিশক্তির সমস্যা ছিল (পড়–ন, ঈলেন জি হোয়াইট, দি এসডিএ বাইবেল কমেণ্টারি, খণ্ড: 6, পৃষ্ঠা: 1107।)

`আপনার কি মনে হয়, পৌল এ-কথার দ্বারা কী বোঝাচ্ছেন: “আমার মাংসে একটা কণ্টক” (2 করিন্থীয় 12:7)। কে পৌলকে পীড়া দিচ্ছেন? এই পীড়া ব্যবহার করে ঈশ্বর কীভাবে পৌলকে আশীর্বাদ করেছেন?`

পীড়া বা সমস্যার নেপথ্য কারণ হিসেবে পৌল আমাদের জানাচ্ছেন যে, “যেন আমি অতিমাত্র দর্প না করি” (2 করিন্থীয় 12:7)। পৌলকে অতীত পাপের শাস্তি দেবার জন্য ঈশ্বর এই সমস্যা দেননি। বরং, ঈশ্বর পৌলকে এই সমস্যা দিলেন, যেন তিনি ভবিষ্যতে পাপ করা থেকে দূরে থাকেন। পৌল উপলব্ধি করতে পেরেছিলেন যে, তিনি দুর্বল। তার হৃদয় সহজেই অহমিকায় পূর্ণ হতে পারত। তাই, ঈশ্বর পৌলকে এই ‘সমস্যা’ দিলেন, যেন তার হৃদয় অহমিকায় পূর্ণ হওয়া থেকে সুরক্ষা পায়।