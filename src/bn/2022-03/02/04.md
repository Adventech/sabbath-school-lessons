---
title: 'আমাদের পাপ যখন দুঃখ-কষ্ট বয়ে আনে (রোমীয় 1:18)'
date: 05/07/2022
---

> <p></p>
> “কারণ ঈশ্বরের ক্রোধ স্বর্গ হইতে সেই মনুষ্যদের সমস্ত ভক্তিহীনতা ও অধার্মিকতার উপরে প্রকাশিত হইতেছে, যাহারা অধার্মিকতায় সত্যের প্রতিরোধ করে” (রোমীয় 1:18)।

আমরা যা-কিছু করি, সমস্তকিছুর ভালো কিংবা মন্দ প্রভাব রয়েছে। আপনি যদি সূর্যের উত্তাপে একটি আইসক্রিম হাতে নিয়ে দাঁড়ান, নিঃসন্দেহে তখন আইসক্রিমটি গলে যাবে। পাপের ব্যাপারটাও ঠিক তাই। পাপ সর্বদা মন্দ ঘটনা ঘটায়। শয়তান স্বর্গীয় সিংহাসনে বসে কেবল পাপীদের শস্তি দেবার বিভিন্ন পন্থা উদ্ভাবন করছেন না। সুতরাং, আমরা অবশ্যই ঈশ্বরের দোষ দেব না। আমরা যখন পাপ করি, তখন তিনি আমাদের প্রতি মন্দ ঘটনা ঘটান না। মন্দ ঘটনা আমরা ঘটাই।

সমস্যাটি তখন আমরা আরও বেশি জটিল করে তুলি, যখন আমরা পাপ করে উল্টো ঈশ্বরের সঙ্গে কৌশল অবলম্বন করি। কীভাবে? আমরা মনে করি যে, আমরা পাপ করতে পারি এবং মন্দ কিছু ঘটবে না। কিন্তু সেটা কখনও হয় না। পৌল আমাদের দেখাচ্ছেন যে, পাপ আমাদের এই পার্থিব জীবনকে বদলে দেবে।

লোকেরা কীভাবে পাপে পতিত হয় এবং পাপ করলে কী হয়, সে-কথা পৌল আমাদের রোমীয় 1:21-32 পদে বলছেন। এই পদগুলো মনোযোগ দিয়ে পড়–ন। পরে, পৌলের কথাগুলো আপনার নিজের কথায় বলুন।

রোমীয় 1:18 পদে, পৌল আমাদের সেই সব মন্দ বিষয়গুলো সম্পর্কে বলছেন যা পাপের কারণে ঘটে থাকে। পৌল বলছেন যে, ঈশ্বর তাঁর ক্রোধ দেখাচ্ছেন। এই রূপকটি আমাদের দেখায় যে, মানুষের মন্দ সিদ্ধান্তের কারণে  ঈশ্বর মানুষের প্রতি মন্দতার অনুমোদন দেন। আমাদের পাপ ও আমাদের মন্দ আচরণের দ্বারা আমাদের জীবনে আনীত দুঃখ-যাতনা ঈশ্বর সর্বদা দূরীভ‚ত করেন না। বেশিরভাগ সময় ঈশ্বর আমাদের যাতনা ভুগতে দেন, কারণ এতে আমরা বুঝতে পারব যে, পাপ হচ্ছে জঘন্য খারাপ ও মন্দ।

দশ আজ্ঞা লঙ্ঘন করা থেকে সংঘটিত পাপ নিয়ে আমরা আলোচনা করে আসছি। কিন্তু যখন আমরা ঈশ্বর-প্রদত্ত স্বাস্থ্যবিধি লঙ্ঘন করি, তখন কী হয়। যখন আমরা শরীর চর্চা উপেক্ষা করে, স্বাস্থ্য-সম্মত খাবার না খেয়ে, কিংবা অক্লান্ত পরিশ্রম করে, আমাদের শরীরের ক্ষতি করি, তখনও আমরা ঈশ্বরের বিরুদ্ধে পাপ করি। এই মন্দ সিদ্ধান্তগুলোও দুঃখভোগের পরীক্ষা ডেকে আনার কারণ হতে পারে।

`আপনার মন্দ সিদ্ধান্তগুলোর কারণে, কীভাবে আপনি আপনার নিজের জীবনে এভাবে যাতনা ভুগেছেন? এই অভিজ্ঞতাগুলো আপনাকে কি শিক্ষা দিয়েছে? আপনি কি সিদ্ধান্ত নিতে পারেন যেন আপনাকে এই অভিজ্ঞতা পুনরায় লাভ করতে না হয়?`