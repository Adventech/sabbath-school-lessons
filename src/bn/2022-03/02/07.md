---
title:  অতিরিক্ত আলোচনা
date:  08/07/2022
---

“ঈশ্বর আমাদের হৃদয় ও মনের সমস্তকিছু জানেন। ঈশ্বর আমাদেরকে আমাদের থেকেও অধিক ভালভাবে জানেন। ঈশ্বর দেখেন যে, আমাদের অনেকের মহা-মূল্যবান প্রতিভা আছে। আমরা যদি এই প্রতিভাগুলো সঠিকভাবে ব্যবহার করি, তাহলে আমরা ঈশ্বরের পার্থিব কাজের পক্ষে একটি আশীর্বাদ-স্বরূপ হতে পারি। ঈশ্বর তাঁর প্রজ্ঞার দ্বারা আমাদেরকে নানাবিধ কঠিন অভিজ্ঞতা প্রদান করছেন, যেন আমরা আমাদের দুর্বলতা ও পাপ দেখতে পাই। এই পাপ হয়তো আমাদের মাঝে লুকায়িত থাকতে পারে। এই লুকায়িত সমস্যাগুলো সমাধানের জন্য ঈশ্বর আমাদের একটি সুযোগ দিচ্ছেন, এবং আমাদেরকে তাঁর দ্বারা ব্যবহৃত হবার সুযোগ দিচ্ছেন। ঈশ্বর সাধারণতঃ আমাদের জীবনে ভয়ংকর অভিজ্ঞতা ও দুঃসময় আসার অনুমোদন দেন। আমাদের হৃদয় থেকে পাপ দূর করার জন্য এই কঠিন সময়গুলো আমাদের সাহায্য করে থাকে।” -ঈলেন জি হোয়াইট, দ্যা মিনিষ্ট্রি অফ্ হিলিং, পৃষ্ঠা: 471।

**আলোচ্য প্রশ্নাবলী**

`আমরা যখন পাপ করি, তখনা আমরা সন্দেহ ও ভয় নিয়ে বেশি ভুগে থাকি। কখনও কখনও আমরা হয়তো বলে ফেলি, “আমি কি আর কখনও ঈশ্বরের ঘনিষ্ঠতা লাভ করতে পারব? তিনি কি আমাকে গ্রহণ করবেন?” এ সব সঙ্কটের সময়ে আমরা আমরা যেন বিশ্বাস ও আশা না হারাই, সে-জন্য বাইবেল আপনাকে অনুপ্রেরণার কি প্রতিজ্ঞা দিচ্ছে? (প্রশ্নটির উত্তর পেতে, রোমীয় 5:1-11 পদে পৌলের বক্তব্য পড়–ন।) যে ব্যক্তি তার অতীত পাপের কারণে দুঃখভোগ করছে, তাকে আশা দেবার জন্য পৌলের লেখা এই পদগুলো আপনি কীভাবে ব্যবহার করতে পারেন?`

`হয়তো আপনি এমন কারও ব্যাপারে জানেন, যে সম্প্রতি কঠিন সময়ের ভিতর দিয়ে যাচ্ছে। তাকে সাহায্য করার পূর্বে আপনার কি এটা জানা প্রয়োজন যে, সে কি কারণে দুঃখভোগ করছে? আপনার উত্তর ব্যাখ্যা করুন।`

`একজন খ্রীষ্টিয়ান যুবক দক্ষিণ আমেরিকায় বাস করতেন। তার দুঃসহ অভিজ্ঞতা হয়েছিল এবং তাকে যাতনা ভুগতে হয়েছিল। দুঃসময় কেটে যাবার পর যুবকটি ইউরোপে স্থানান্তর হন। পরে, তিনি কাউকে বলেন, “আমি আমার মৃতদেহ দক্ষিণ আমেরিকায় ফেলে এসেছি।” এই রূপক বাক্যটির অর্থ কি? যখন আমরা যীশুকে অনুসরণ করি, তখন আমাদের ‘মৃত সত্তাকে’ অবশ্যই কেন পরিত্যাগ করতে হবে? আমাদের দুঃসময় কীভাবে আমাদেরকে এটা করতে সাহায্য করে?`

`একটি ক্লাশ হিসেবে, কোন একটি হাসপাতালে কিংবা এমন কোন যাতনাভোগী ব্যক্তিকে সাক্ষাৎ দিতে যাওয়ার পরিকল্পনা করুন যার সাহায্য, সান্ত্বনা ও উৎসাহ দরকার।`