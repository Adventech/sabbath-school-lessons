---
title: আশ্চর্য-জ্ঞান
date: 03/07/2022
---

> <p></p>
> “প্রিয়েরা, তোমাদের পরীক্ষার্থে যে আগুন তোমাদের মধ্যে জ্বলিতেছে, ইহা বিজাতীয় ঘটনা বলিয়া আশ্চর্য জ্ঞান করিও না” (1 পিতর 4:12)।

আমাদের জীবনে যেকোন সময় চমকপ্রদ ঘটনা, অবাক করা বেদনাদায়ক ঘটনা ঘটতে পারে। রাস্তা পার হতে গিয়ে আপনি গাড়ির ধাক্কা খেতে পারেন। অথবা, আপনি আপনার কর্মস্থল থেকে চাকুরি হারানোর চিঠি পেতে পারেন। অথবা, স্বাস্থ্য পরীক্ষায় আপনি এমন একটি ফলাফল পেতে পারেন যা আপনি আশাও করেননি। অথবা, আপনি যাকে ভালবাসতেন ও বিশ্বাস করতেন কিংবা যাকে আপনি ভালবাসার মানুষ হিসেবে মনে করতেন, সে আপনার প্রতি শত্রুতা করল। আপনার যাতনা যতই গভীর হোক না কেন, হঠাৎ করে আসা (বা অবাক করা) বেদনাদায়ক ঘটনাগুলো আপনার কষ্টের অনুভ‚তি আরও বাড়িয়ে দেয়।

এ সপ্তাহে আমরা কয়েক ধরণের পরীক্ষার প্রতি দৃষ্টি দেব যা আমাদের মোটেও অবাক করবে না।

শুরু করার জন্য 1 পিতর 4:12 পদে ফিরে যাই। ‘আশ্চর্য-জ্ঞান’ কথাটির গ্রিক প্রতিশব্দের অর্থ হল- ‘অদ্ভুত।’ সুতরাং, পিতর তার পাঠকদের বলছেন যে, বেদনাদায়ক পরীক্ষা হচ্ছে খ্রীষ্টিয় অভিজ্ঞতার একটি অংশ। এই পরীক্ষাগুলো সাধারণ ঘটনা। খ্রীষ্টিয়ান হিসেবে, আমরা কঠিন পরীক্ষায় পড়তে পারি।

‘বিজাতীয় ঘটনা’ কথাটি যে গ্রিক শব্দটি থেকে এসেছে, সে শব্দটির অর্থ হল ‘জ্বলন্ত’। বাইবেলের অন্য স্থানগুলোয় এই গ্রিক শব্দটি ‘একটি গরম চুলার’ ধারণা দিচ্ছে। ‘গরম চুলা’ হচ্ছে আমাদের বিশ্বাসের কারণে আমাদের দুঃখভোগের অভিজ্ঞতার একটি রূপক-চিত্র।

1 পিতর 4:12-19 পদে আমাদের জন্য পিতরের বার্তা কি?

যখন আমরা দুঃখভোগ করি, তখন আমরা অবাক হই, কারণ খ্রীষ্টিয় জীবন সম্পর্কে আমাদের সঠিক ধারণা নেই। আমরা জানি দুটি পক্ষ (পথ) আছে: ঈশ্বরের পক্ষ ও শয়তানের পক্ষ। আমরা সাধারণত মনে করি যে, যা-কিছু আমাদের ভালো উপলব্ধি দেয়, তা নিশ্চয় ঈশ্বর হতে আসে। যা-কিছু আমাদের মন্দ উপলব্ধি দেয়, তা নিশ্চয় শয়তান হতে আসে। কিন্তু জীবন এত সাধারণ কিংবা সহজ নয়। আমরা আমাদের উপলব্ধি ব্যবহার করে সিদ্ধান্ত নিতে পারি না যে, এটি ঈশ্বর হতে এসেছে নাকি শয়তান হতে এসেছে। মাঝেমাঝে, ঈশ্বরের সঙ্গে আমাদের পথচলা কঠিন হয়ে পড়ে। আমরা হয়তো দেখে থাকি যে, শয়তানের পক্ষের লোকদের দেখতে সুখী মনে হয় এবং তারা তাদের জীবনে বড় পুরষ্কার উপভোগ করছে। ইয়োব এই সমস্যাটি দেখেছেন। সে-কারণে ইয়োব ঈশ্বরকে প্রশ্ন করেন: “দুর্জনেরা কেন জীবিত থাকে, কেন বৃদ্ধ হয়, আবার ঐশ্বর্যে বীর্যবান হয়?” (ইয়োব 21:7)।

`1 পিতর 4:12-19 পদ কিভাবে আপনাকে কারও কাছে ব্যাখ্যা করতে সাহায্য করে যে, হঠাৎ করে বেদনাদায়ক কিছু ঘটলে তার বিস্মিত (অবাক) হবার দরকার নেই?`