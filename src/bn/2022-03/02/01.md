---
title: বিশ্বাসের পরীক্ষা
date: 02/07/2022
---

### শাস্ত্রপাঠ
1 পিতর 4:12; গণনা 12:1-3; রোমীয় 1:18; যিরমিয় 9:7; 2 করিন্থীয় 12:7।

> <p>মুখস্থপদ</p>
> “প্রিয়েরা, তোমাদের পরীক্ষার্থে যে আগুন তোমাদের মধ্যে জ্বলিতেছে, ইহা বিজাতীয় ঘটনা বলিয়া আশ্চর্য জ্ঞান করিও না; বরং যে পরিমাণে খ্রীষ্টের দুঃখভোগের সহভাগী হইতেছ, সেই পরিমাণে আনন্দ কর, যেন তাঁহার প্রতাপের প্রকাশকালে উল্লাস সহকারে আনন্দ করিতে পার” (1 পিতর 4:12, 13)।

বিজ্ঞানীরা পরীক্ষাগারে একটি বিশেষ পাত্রের মধ্যে বিভিন্ন ধরণের উপকরণ (তরল, কঠিন কিংবা বায়বীয়) মিশ্রণ করে। পাত্রটিতে উচ্চ মাত্রার তাপ দেওয়া হয়। পাত্রটি যখন গরম হয়, তখন বিজ্ঞানীর রাখা ভিতরের উপকরণগুলো বৈশিষ্ট্য অনুসারে গলে যায়, স্ফুলিঙ্গ ছড়ায়, কিংবা পুড়ে উজ্জ্বল বর্ণ ধারণ করে। এই বিশেষ পরীক্ষণ-পাত্রটি হচ্ছে একটি কঠিন পরীক্ষার রূপক। পাত্রটি জীবনের সেই সব বিষয়েরও রূপক, যে-বিষয়গুলো আমাদের পরিবর্তন কিংবা বৃদ্ধি ঘটায়।

এই রূপকটি আমাদের আত্মিক জীবনে সংঘটিত নানাবিধ গুরুত্বপূর্ণ বিষয় বুঝতে সাহায্য করে। এ সপ্তাহে, আমরা এ বিষয়ের প্রতি দৃষ্টি দেব যে, কেন দঃখকষ্ট আসে এবং কেন কঠিন অভিজ্ঞতার ভিতর দিয়ে যেতে হয়। এই অভিজ্ঞতাগুলো আমাদেরকে উত্তমের পক্ষে বৃদ্ধি করে ও পরিবর্তন ঘটায়। ঈশ্বর আমাদের জীবনে যা করে থাকেন, তা বুঝতে এই অভিজ্ঞতাগুলো আমাদের সাহায্য করে থাকে। অতঃপর, ভবিষ্যতে যখন আরেকটি কঠিন পরীক্ষা আসবে, তখন আমরা জানতে পারব যে, আমাদের কী করতে হবে।