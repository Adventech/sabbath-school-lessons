---
title: যে পরীক্ষাগুলো আমাদের হৃদয় পরিষ্কার করে
date: 06/07/2022
---

`“অতএব বাহিনীগণের সদাপ্রভু এই কথা কহেন, ‘দেখ, আমি তাহাদিগকে গলাইব, তাহাদের পরীক্ষা করিব; আমার জাতির কন্যা হেতু আর কি করিব?’” (যিরমিয় 9:7)।`

“ঈশ্বরের আত্মা কি আপনাকে কখনও এমন একটি বাইবেল পদ দেখিয়েছে যেটি আপনাকে এ কারণে ব্যথিত করেছে যে, এটি আপনার হৃদয়ের পাপ প্রদর্শন করছে? তাহলে, আপনি নিশ্চিত থাকতে পারেন যে, আপনার ভিতরে এমন কিছু আছে যার জন্য ঈশ্বর আপনাকে আঘাত করতে চাচ্ছেন। ঈশ্বর চান আপনার সেই অধ্যায়ের (বিষয়ের) মৃত্যু হোক।” -ওসওয়াল্ড চ্যামর্বাস, মাই আটমোস্ট র্ফ হিজ হায়েস্ট, পৃষ্ঠা: 271।

`কীভাবে আপনি উপরের বাইবেল-পদ ও উদ্ধৃতি দুটোই বুঝতে পারেন? ঈশ্বরের-কর্তৃক পাপ থেকে মুক্ত হওয়ার ব্যাপারে আপনার ব্যক্তিগত অভিজ্ঞতা কি?`

`যিরমিয় 9:7-16 পদ পড়–ন। এই পদগুলোয় ঈশ্বর বলছেন যে, “অতএব বাহিনীগণের সদাপ্রভু এই কথা কহেন, দেখ, আমি তাহাদিগকে গলাইব, তাহাদের পরীক্ষা করিব। তাঁর লোকদের ‘পরীক্ষা’ করার ব্যাপারে ঈশ্বর যিরমিয় 9:13, 14 পদে কি কারণ দর্শাচ্ছেন? ঈশ্বর কীভাবে তাঁর লোকদের জীবনে এই কাজ করেন? উত্তরের জন্য যিরমিয় 9:15, 16 পদ পড়–ন।`

ঈশ্বর যখন আমাদের জীবন থেকে পাপ দূর করেন, তখন তিনি প্রায়ই এমন কিছু করেন থাকেন যা আমরা হয়তো সর্বদা পছন্দ করি না। এগুলো হয়তো আমাদের জীবনে ব্যথা ও দুঃখভোগ বয়ে আনে। সে-কারণে, অভিজ্ঞতাটি হয়তো একটি পরীক্ষার মত মনে হতে পারে। পরীক্ষা কেন একটি বেদনাদায়ক অভিজ্ঞতা হয়ে থাকে, সে-বিষয়ে অন্তত তিনটি কারণ রয়েছে: প্রথমতঃ, আমাদের পাপ দেখিয়ে দেবার জন্য ঈশ্বর যখন এই ঘটনাগুলো ঘটার অনুমোদন দেন, তখন আমরা ব্যথিত হই। যিরমিয় বলছেন, “যাঁতা দগ্ধ হইয়াছে, সীসা অগ্নিতে শেষ হইয়াছে; অনর্থক তাহা খাঁটি করিবার চেষ্টা হইতেছে; কারণ দুষ্টগণকে বাহির করা যাইতেছে না” (যিরমিয় 6:29)। এই পদটি আমাদের দেখায় যে, আমাদের দৃষ্টি আকর্ষণের জন্য ঈশ্বরকে কখনও কখনও বড় কিছু ঘটাতে হয়। এই বড় ঘটনাটি সে সময়ে সাধারণতঃ আমাদের ব্যথিত করে। দ্বিতীয়তঃ, যখন আমরা আমাদের পাপের জন্য দুঃখিত হই, তখন আমরা ব্যথিত হই। তৃতীয়তঃ, পরিবর্তন বেদনাদায়ক হতে পারে। ঈশ্বর তখন হয়তো আমাদের কাছে এমন কিছু পরিহার করার আহ্বান জানান যা দীর্ঘকাল ধরে আমাদের জীবনের একটি অংশ ছিল। এই পরিবর্তনের কারণে আমাদের জীবনে দুঃখভোগও আসতে পারে।

`আজকে, ঈশ্বর কীভাবে আপনার জীবন থেকে পাপ দূর করছেন?`