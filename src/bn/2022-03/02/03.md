---
title: শয়তানের আনা দুঃখ-কষ্ট
date: 04/07/2022
---

> <p></p>
> “তোমরা প্রবুদ্ধ হও, জাগিয়া থাক; তোমাদের বিপক্ষ দিয়াবল, গর্জনকারী সিংহের ন্যায়, কাহাকে গ্রাস করিবে, তাহার অন্বেষণ করিয়া বেড়াইতেছে” (1 পিতর 5:8)।

`উপরের পদটি পড়–ন। এই পদে আমাদের জন্য কি বার্তা রয়েছে? নিজেকে প্রশ্ন করুন: “এই কথাগুলো আমি কতটা বিশ্বাস করি?” আপনি আপনার জীবনে কি করছেন যা আপনার উত্তর প্রদর্শন করে?`

আপনি কি কখনও ক্ষুধার্ত সিংহ দেখেছেন? একটি সিংহ তার ইচ্ছামত প্রায় সবই শিকার করতে পারে ও খেতে পারে? পিতর বলেন যে, শয়তান ঠিক একই আচরণ করে। যখন আমরা আমাদের চারিদিকে দৃষ্টি দেই, তখন আমরা আমাদের জীবনে দেখতে পাই যে, আমাদের বিনষ্ট করার জন্য দিয়াবল কতটা ব্যগ্র হয়ে ঘুরছে। আমরা দৃষ্টি দিলে সর্বত্র মৃত্যু ও দুঃখভোগ দেখতে পাই। যা-কিছু উত্তম ও ধর্মময় (পবিত্র), সেগুলো ধ্বংস করার জন্য শয়তান কঠিন পরিশ্রম করছে। শয়তানের করা মন্দ কাজগুলো দেখা থেকে আমরা চোখ ফেরাতে পারি না।

`1 পিতর 5:8-11 পদ পড়–ন। যা-কিছু ধর্মময় ও উত্তম, সেগুলো শিকার ও বিনষ্ট করার জন্য শয়তান যখন সচেষ্ট থাকে, খ্রীষ্টিয়ানদের তখন কি করতে হবে?`

যারা যাতনা ভুগছে, সেই সব লোকদের জন্য ঈশ্বর কি প্রতিজ্ঞা করেছেন? উত্তরের জন্য 1 পিতর 5:10 পদ পড়–ন।

শয়তান কীভাবে খ্রীষ্টিয় বিশ্বাসকে আক্রমণ করছে, পিতর সে কথা 1 পিতর 5 অধ্যায়ে বলছেন। ইতোমধ্যে আমরা যেমনিভাবে বলেছি, শয়তান বিভিন্ন ভাবে কাজ করছে। নিশ্চিতভাবে আমাদের বুঝতে হবে যে, শয়তান এক বলবান শত্রু। কিন্তু আমাদের নিরুৎসাহিত হলে চলবে না। মনে রাখবেন, যীশু প্রান্তরে ও ক্রুশের উপরে শয়তানকে পরাস্ত করেছেন। সুতরাং, যীশুর সঙ্গে আমাদের নিবিড় সম্পর্ক রক্ষা করতে হবে। যখন আমরা সেটা করব, তখন শয়তান আমাদের পরাজিত করতে পারবে না। ক্রুশের কারণে, যীশুর বিজয় হচ্ছে আমাদেরও বিজয়।

`দুঃখ-কষ্ট বয়ে আনার ব্যাপারে শয়তানের অন্য পন্থাগুলো নিয়ে চিন্তা করুন। শয়তান এই পৃথিবীতে অনেক দুঃখ-কষ্ট বয়ে এনেছে। 1 পিতর 5:8-11 পদ কিভাবে আমাদেরকে এই পৃথিবীতে সংঘটিত নানাবিধ দুঃখ-কষ্টের কারণ বুঝতে সাহায্য করে?`