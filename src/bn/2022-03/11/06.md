---
title: ‘সদাপ্রভুতে আমোদ কর’
date: 08/09/2022
---

> <p></p>
> “আর সদাপ্রভুতে আমোদ কর, তিনি তোমার মনোবাঞ্ছা সকল পূর্ণ করিবেন” (গীত ৩৭:৪)।

গীত ৩৭:৪ পদ একটি চমৎকার প্রতিজ্ঞা। আপনি সেই সব বিষয়ের একটি মনচিত্র আঁকুন যা আপনি সর্বদা চেয়েছেন। আপনি যা-কিছু চান তা পাবার পিছনে একটি গোপন রহস্য রয়েছে। আপনাকে প্রভুতে আনন্দ করতে হবে। প্রভুতে আনন্দ করা বলতে এবং তাঁর সেবার আনন্দ বলতে কি বোঝায়? 

পড়–ন, গীত ৩৭:১-১১। যে কারণে দায়ূদ গীত ৩৭ অধ্যায় লিখেছেন, সে কারণটি খানিকটা চিত্তাকর্ষক। দায়ূদ লিখছেন যে, যারা ঈশ্বরের বিরোধিতা করে এবং তার বিরোধিতা করে, তারা চারপাশের লোক। লোকেরা যখন আমাদের বিরুদ্ধে কাজ করে, আমরা হয়তো ক্রোধান্বিত হই। অথবা, আমরা হয়তো প্রমাণ করতে চাই যে, আমরা ঠিক এবং তারা ভুল। কিন্তু দায়ূদ আমাদের ভিন্ন উপদেশ দিচ্ছেন। 

**নীচের পদগুলো পড়–ন। প্রতিটি পদে দায়ূদ কি বলছেন যে, ঈশ্বরের লোকেরা কী করবে?**

`গীত ৩৭:১`

`গীত ৩৭:৫`

`গীত ৩৭:৭`

`গীত ৩৭:৮`

`এখন, গীত ৩৭:৪ পদ আবার পড়–ন। ‘সদাপ্রভুতে আমোদ কর’ কথাটির দ্বারা আপনার পঠিত এই পদগুলোয় দায়ূদ কী বোঝাতে চেয়েছেন (গীত ৩৭:৪)?`

আমাদের দেখা উপরের এই পদগুলো অনুসারে, দায়ূদ আমাদের বার বার বলছেন যে, কি কি উপায়ে আমরা ঈশ্বরের প্রতি আস্থাশীল থাকতে পারি। ঈশ্বরের উপর আস্থা রাখুন যে, তিনি সক্রিয় আছেন। আপনি আপনার সঙ্কটের দ্বারা হতাশ হবেন না, কারণ ঈশ্বর হচ্ছেন আপনার ঈশ্বর। এখন, তিনি আপনার হয়ে কাজ করছেন। আপনি এখন তাড়াহুড়োর চেষ্টা করবেন না এবং নিজেই ঠিক করার চেষ্টা করবেন না। আপনার স্বর্গীয় পিতা নিয়ন্ত্রণে আছেন। তাঁর উপর আস্থা রাখুন। তাঁর উপর সম্পূর্ণ আস্থা রাখুন। 

সদাপ্রভুতে আমোদ করা মানে হল, ঈশ্বরের উপরে সম্পূর্ণ ও পরিপক্বভাবে আস্থা রাখা। কোন কিছুই আমাদের হতাশ করতে পারে না কিংবা আমাদের শান্তি নষ্ট করতে পারে না। ঈশ্বর এখানে আছেন এবং আমাদের পক্ষে কাজ করছেন। সুতরাং, আমরা হাসিমুখে থাকতে পারি। আমরা তাঁর গৌরব করতে পারি, কারণ আমাদের ঈশ্বর অপেক্ষা অধিক বুদ্ধিমান ও তৎপর কেউ নেই! যখন আমরা ঈশ্বরের উপরে এই পরিমাণ আস্থা রাখতে পারি, তখন আমরা সেটাই পাব যা আমরা পাবার ইচ্ছা করি। আমাদের প্রেমময় পিতা যা আমাদের দিতে চান, তা আমরা পাব। উপযুক্ত সময়ে তিনি আমাদের তা দিবেনও।