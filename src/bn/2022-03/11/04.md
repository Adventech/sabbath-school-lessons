---
title: 'দায়ূদ: অপেক্ষার প্রসঙ্গে একজন দৃষ্টান্ত'
date: 06/09/2022
---

১ শমূয়েল ১৬:১-১৩ পদে, শমূয়েল এটা দেখানোর জন্য বালক দায়ূদের মাথায় তেল দ্বারা অভিষিক্ত করেন যে, তিনি বড় হয়ে একজন রাজা হবেন। কিন্তু রাজা হবার জন্য দায়ূদকে অবশ্যই দীর্ঘকাল অপেক্ষা করতে হয়েছিল। নিঃসন্দেহে, মাঝেমাঝে দায়ূদের মনে হয়েছে যে, এতগুলো বছর অপেক্ষা করতে গিয়ে তাকে প্রচুর যাতনা সহ্য করতে হচ্ছে। 

রাজা হবার আগে দায়ূদের কিছু অভিজ্ঞতার প্রতি দৃষ্টি দেই। প্রথমে, রাজা শৌলের মন ভালো করার জন্য দায়ূদকে বাজনা বাজাতে হত (১ শমূয়েল ১৬)। পরে, দায়ূদ দৈত্য গলিয়াতকে হত্যা করে ইস্রায়েল সন্তানদের কাছে একজন নায়ক (বীর) হন (১ শমূয়েল ১৭)। শৌল রাজা দায়ূদকে হত্যা করতে চাচ্ছিলেন, আর দায়ূদকে শৌলের কবল থেকে পালিয়ে বেড়াতে হয়েছে। কারণ, শৌল ও তার পুত্র যোনাথন উভয় জানতেন যে, পরবর্তীতে দায়ূদ রাজা হবেন (১ শমূয়েল ২৩:১৭; ২৪:২০)। নিজেকে রাজা করে তোলার জন্য দায়ূদ কিছু করছেন না। শৌল যখন দায়ূদকে হত্যা করার চেষ্টা করেন, তখন দায়ূদ রাজার পোশকের এক অংশ কেটে নিয়েছিলেন। পরে, দায়ূদ তার কৃতকর্ম নিয়ে খারাপ বোধ করেন। তার মনে হয়েছিল যে, এটা না করলেই ভালো হত (১ শমূয়েল ২৪:৫-৭)। আবার, শৌল যখন দায়ূদকে হত্যা করার চেষ্টা করেন, তখন দায়ূদ শৌলকে হত্যা করার আরেকটি সুযোগ পান। কিন্তু দায়ূদ তাকে হত্যা করা থেকে বিরত হন (১ শমূয়েল ২৬:৭-১১)। 

`দায়ূদ কেন শৌলকে হত্যা করা থেকে নিবৃত্ত হলেন? দায়ূদের সিদ্ধান্ত থেকে আমরা আমাদের জীবনে ঈশ্বরের কাজ করার ব্যাপারে কি গুরুত্বপূর্ণ নীতিমালা শিক্ষা পাই? উত্তরের জন্য ১ শমূয়েল ২৬:১-১১ পদ পড়–ন।`

শৌলকে হত্যা না করার ব্যাপারে দায়ূদের গৃহীত সিদ্ধান্ত কীভাবে শৌলের মন পরিবর্তন করেছিল? এই ঘটনা আমাদের কি শিক্ষা দেয় যে, কেন আমাদের ধৈর্য ধারণ করতে হবে, এবং অপেক্ষা করতে হবে যেন ঈশ্বর যথা সময়ে তাঁর কাজ করেন? উত্তরের জন্য ১ শমূয়েল ২৬:১২-২৫ পদ পড়–ন।

দায়ূদের রাজা হবার গল্প আমাদেরকে বাইবেলের এই সত্য শিক্ষা দেয়: ঈশ্বর যা আপনাকে দেননি, তা কেড়ে (থাবিয়ে) নেবার চেষ্টা করবেন না। অপেক্ষা করুন। আমরা যদি অপেক্ষা করি, তবে ঈশ্বরের উপহার (দান) সর্বদাই সেরা হয়। হতেপারে, এ জন্য আমাদের দীর্ঘকাল অপেক্ষা করতে হয়। শিমের বীজ খুবই শীঘ্রই বা কয়েক ঘণ্টার মধ্যে অঙ্কুরিত হয়। কিন্তু একটি ওক (এরস) গাছ জন্মাতে ও বেড়ে উঠতে বহু বছর লেগে যায়। যখন ঝড়ো বাতাস আসে, তখন গাছটি নত হয় না কিংবা ভাঙ্গে না। 

`শৌলকে হত্যা করার জন্য দায়ূদের অনেকগুলো ভালো কারণ (উছিলা) ছিল। (শমূয়েল দায়ূদকে বলেছিলেন যে, তিনি ভবিষ্যতে ইস্রায়েলের রাজা হবেন। এছাড়া, রাজা শৌল ছিলেন অত্যন্ত দুষ্ট।) কিন্তু দায়ূদের আচরণ ঈশ্বরের প্রতি তার বিশ্বাস দেখায়। তার (দায়ূদের) দৃষ্টান্ত আপনাকে এ-ব্যাপারে কী শিক্ষা দেয় যে, যেকোন কিছুর পাবার জন্য আপনাকে অবশ্যই ধৈর্যশীল হতে হবে?`