---
title: ধৈর্য শিখন (শিক্ষা)
date: 03/09/2022
---

### শাস্ত্রপাঠ
রোমীয় ১৫:৪, ৫; গীত ২৭:১৪; ৩৭:৭; রোমীয় ৫:৩-৬; ৫:৬; গালাতীয় ৪:৪; দানিয়েল ৯:২৪-২৭; ১ শমূয়েল ২৬:১২-২৫; ১৬:১-১৩; ২৩:১৭; ২৪:২০; ১ রাজাবলি ১৯:১-৯; ১৮; আদি ১৬:১-৩; গণনা ২০:১০-১২; বিচারকর্তৃগণ ১৪:১-৩; মথি ২০:২০, ২১; লূক ৯:৫২-৫৬; প্রেরিত ৯:১; গীত ৩৭:৪; ২ তীমথিয় ১:১২; ১ করিন্থীয় ১০:১৩। 

> <p>মুখস্থপদ</p>
> “কিন্তু আত্মার ফল. . .দীর্ঘসহিষ্ণুতা” (গালাতীয় ৫:২২)।

বিজ্ঞানীরা ৪ বছরের কয়েকজন শিশু এবং কিছু মার্শমেলো (হাওয়াই মিঠাইয়ের মতো মিষ্টি খাবার) নিয়ে একটি গবেষণা করেন। বিজ্ঞানীরা প্রতিটি শিশুকে একটি মার্শমেলো দেন। আর, বিজ্ঞানীরা তাদের একটি জরুরী কাজ সেরে ফিরে শীঘ্র আসা পর্যন্ত শিশুদেরকে অপেক্ষা করতে বলেন; অতঃপর, তারা অতিরিক্ত মার্শমেলো আনতে যান। তখন কি ঘটে? বিজ্ঞানীরা সরা মাত্র কয়েক জন শিশু তাদের মার্শমেলো মুখে পুরে দেয়। অন্য শিশুরা বিজ্ঞানীদের ফিরে আসা পর্যন্ত অপেক্ষা করেছিল।

শিশুরা কিশোর হওয়া পর্যন্ত বিজ্ঞানীরা এই গবেষণা চালিয়ে গেলেন। দ্বিতীয় মার্শমেলোটি পাওয়া পর্যন্ত অপেক্ষায় থাকা ছেলেমেয়েরা পরবর্তীতে ভালো শিক্ষার্থী হয়েছিল। তারা তাদের জীবনে অধিক সফল হয়েছিল। কেন? কারণ, তারা জানত যে, ধৈর্য অত্যন্ত গুরুত্বপূর্ণ। তারা জেনেছিল যে, কীভাবে অপেক্ষা করতে হয়। অবাক হওয়ার কিছু নেই যে, প্রভু আমাদের ধৈর্যশীল (দীর্ঘসহিষ্ণু) হতে বলেন! 

এ সপ্তাহে, আমাদের জীবনের সকল পরীক্ষার মধ্য থেকে কঠিনতম পরীক্ষাটির প্রতি দৃষ্টি দেব: কঠিন পরীক্ষার ও সঙ্কটের সময়ে দীর্ঘসহিষ্ণু হওয়া শিক্ষা।