---
title: আমাদের ধৈর্যশীল ঈশ্বর
date: 04/09/2022
---

`রোমীয় ১৫:৪, ৫ পদ পড়–ন। বাইবেলের এই সত্যগুলো আমাদের কি শিক্ষা দেয়?`

আমরা যা পেতে চাই, তা পাবার জন্য আমাদের মধ্যে বেশিরভাগ লোকই ধৈর্য ধারণ করতে পারে না। আমাদেরকে যে জিনিসটি দেবার প্রতিজ্ঞা করা হয়েছে এবং যে জিনিসটি আমার নেই, সে জিনিসটি পাবার জন্য আমরাও ধৈর্য ধারণ করতে পারি না। আমরা যে জিনিসের জন্য অপেক্ষা করছি, সে জিনিসটি পেলেই কেবল আমরা সুখি হই। কিন্তু আমরা যা চাই, তা সাধারণত আমরা পাই না। ফলে, আমরা হতাশ ও রাগান্বিত হই। যখন আমাদের এই উপলব্ধি হয়, তখন আমরা ঈশ্বরের প্রতি স্বস্তি রাখতে ও তাঁর উপরে আস্থা রাখতে ব্যর্থ হই। 

অপেক্ষা বিরক্তিকর হতে পারে। গীত ৩৭:৭ পদে বর্ণীত ‘অপেক্ষায় থাক’ কথাটি একটি ইব্রীয় শব্দ থেকে এসেছে যেটি এভাবেও লেখা যায়: ‘যাতনা সহ্য কর,’ ‘ঝাঁকুনি সহ্য কর,’ ‘আঘাত সহ্য কর,’ ‘ব্যথিত হও।’ আমাদের পক্ষে ধৈর্য শিক্ষা সহজ নয়। মাঝেমাঝে, ধৈর্য শিখতে গিয়ে মনে হয় যে, আমরা আমাদের জীবনের কঠিনতম পরীক্ষা দিচ্ছি। 

`গীত ২৭:১৪; ৩৭:৭ ও রোমীয় ৫:৩-৫ পদ পড়–ন। এই পদগুলো আমাদের কী বলে? আমাদের ধৈর্যশীলতা আমাদের কোথায় নিয়ে যায়?`

যখন আমরা অপেক্ষা করি, তখন আমরা দুটির একটি করি। যে জিনিসটির জন্য আমরা অপেক্ষা করছি, আমরা সেটি নিয়ে ভাবতে পারি। অথবা, আমরা তাঁকে নিয়ে ভাবি যাঁর হাতে আমাদের কাঙ্খিত জিনিসটি রয়েছে। আমাদের অপেক্ষা কীভাবে সফল হয়? আমাদের কি কেবল অপেক্ষায় থাকতে হবে? না, আস্থা রাখতে হবে। আমরা যদি প্রভুতে আস্থা রাখি, তখন আমরা আমাদের জীবন তাঁর হাতে রাখি। আমরা আমাদের জীবন যখন যীশুকে দেব, তখন আমরা আস্থা রাখব যে, তিনি আমাদের জন্য সেই সেরাটাই করবেন যা আমাদের জন্য মঙ্গলজনক, তাতে সেটা বিশ্বাস করা আমাদের জন্য যতই কঠিন হোক না কেন। 

`কিসের জন্য আপনি অপেক্ষা করে আছেন এবং আপনি মরিয়া হয়ে কি চাইছেন? কীভাবে আপনি সবকিছু ঈশ্বরকে দেওয়া এবং তাঁতে আস্থা রাখা শিখতে পারেন? প্রার্থনা ও যাচ্ঞা করুন যেন ঈশ্বর আপনাকে তাঁর প্রতি বিশ্বাস ও আস্থায় পরিপূর্ণ একটি ধৈর্যশীল হৃদয় দেন।`