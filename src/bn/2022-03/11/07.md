---
title: অতিরিক্ত আলোচনা
date: 09/09/2022
---

“আমি জানি না যে, আমার দুঃখভোগের দ্বারা আমি কী শিক্ষা করি বলে ঈশ্বর চান। কিন্তু ঈশ্বর সেরাটি জানেন। আমি তাঁকে আমার দেহ, আমার আত্মা ও আমার জীবন দেব। তিনি হলেন সেই যিনি আমাকে সৃষ্টি করেছেন। তিনি আমাকে কখনও হেয় হতে দিবেন না। ‘এই কারণ এত দুঃখভোগও করিতেছি, তথাপি লজ্জিত হই না, কেননা যাঁহাকে বিশ্বাস করিয়াছি, তাঁহাকে জানি, এবং দৃঢ়রূপে প্রত্যয় করিতেছি যে, আমি তাঁহার কাছে যাহা গচ্ছিত রাখিয়াছি, তিনি সেই দিনের জন্য তাহা রক্ষা করিতে সমর্থ’ (২ তীমথিয় ১:১২)। অধিক বিশ্বাস, প্রেম প্রদর্শন করার জন্য এবং অধিক ধৈর্যশীল হবার জন্য আমরা কীভাবে নিজেদেরকে প্রশিক্ষিত করতে পারি? তখন, আমরা আমাদের স্বর্গীয় পিতার প্রতি অধিক পরিপক্ব বিশ্বাস লাভ করব। আমি জানি, আমরা আমাদের এই জীবনের সকল পরীক্ষায় দিনের পর দিন অধিক শান্তি ও অধিক আনন্দ লাভ করব। 

“যখন আমরা এত বেশি দুঃশ্চিন্তা করি যে, যীশুতে আমাদের বিশ্বাস রাখা ছেড়ে দেই, তখন প্রভু সন্তুষ্ট হন না। আমাদের লক্ষ্য করা শিখতে হবে এবং নিরবিচ্ছিন্ন প্রত্যাশায় তাঁর জন্য অপেক্ষা করতে হবে। আমাদের বিশ্বাসের প্রমাণ হিসেবে কিছু কিছু চিহ্ন লক্ষ্য করতে হবে। আমরা মনে করি, আমাদের যে বিশ্বাস আছে, তা প্রদর্শনের জন্য আমাদের গভীর ব্যকুলতা থাকতে হবে। কিন্তু, বিশ্বাস কোনো অনুভ‚তি নয়।” -ঈলেন জি হোয়াইট, সিলেক্টেড মেসেজেস, গ্রন্থ: ২, পৃষ্ঠা: ২৪২। 

**আলোচ্য প্রশ্নাবলী**

`যীশু আমাদের এমন কঠিন কোনো পরীক্ষা দেন না যাতে আমরা বিফল হই (১ করিন্থীয় ১০:১৩)। বাইবেলের এই সত্য যখন আমরা জানলাম, তখন কীভাবে আমরা অপেক্ষায় থাকতে পারি, যেন তিনি তাঁর প্রতিজ্ঞা রক্ষা করেন?`

`ধৈর্য ধরে অপেক্ষা করা বলতে যা বোঝায়, সে-ব্যাপারে ক্লাশের কাউকে তার ব্যক্তিগত অভিজ্ঞতা সহভাগ করতে বলুন। যেমনিভাবে তারা অপেক্ষা করছিলেন, তখন তাদের আশঙ্কা ও আনন্দের (আমোদ) বিষয় কি ছিল? কীভাবে তারা বিশ্বাসে সবল থেকেছে? কোন্ প্রতিজ্ঞাগুলো সে-সময় তাদেরকে সাহায্য করেছিল?`

`দুঃখভোগের সময়ে যে লোকেরা ঈশ্বরের সাহায্যের জন্য অপেক্ষায় রয়েছে, একটি মণ্ডলী কিংবা একটি ক্লাশ হিসেবে কীভাবে আপনারা তাদেরকে সাহায্য করতে পারেন?`

`আমাদেরকে ধৈর্যশীল করে তোলার জন্য প্রার্থনার কী ভ‚মিকা রয়েছে? কাউকে খুঁজে বের করুন যিনি আপনার জন্য প্রার্থনা করতে পারেন। আপনি যেন আরও অধিক ধৈর্যশীল হতে পারেন, সেজন্য পবিত্র আত্মা প্রেরণের জন্য ঈশ্বরের কাছে প্রার্থনা করুন।`