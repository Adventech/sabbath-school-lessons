---
title: উপযুক্ত সময়
date: 05/09/2022
---

`রোমীয় ৫:৬ এবং গালাতীয় ৪:৪ পদ পড়–ন। এই কথাগুলো আমাদের এ ব্যাপারে কি বলে যে, কখন ঈশ্বর কাজগুলো করবেন?`

এই পদগুলোয়, পৌল আমাদের বলছেন যে, যীশু সঠিক সময়ে আমাদের জন্য মরতে এলেন। কিন্তু পৌল আমাদের বলছেন না যে, কেন সেটা সঠিক সময় ছিল। রোমীয় ৫:৬ ও গালাতীয় ৪:৪ পদ পড়া ও ভাবিত হওয়া খুব সহজ যে, ‘পাপের বিরুদ্ধে লড়াই করতে যীশু কেন সহস্রাধিক বছর অপেক্ষা করলেন? যীশু এখানে আসার পূর্বে কি স্বর্গের প্রত্যেকে জানতেন না যে, পাপ ছিল অত্যন্ত জঘন্য একটি বিষয়?’ আমরা হয়তো প্রশ্ন করতে পারি যে, যীশু কেন দ্বিতীয়বার আসার অপেক্ষায় রয়েছেন। আমরা হয়তো আরও প্রশ্ন করতে পারি, ‘প্রভু আমার প্রর্থনার উত্তরগুলো দিতে কেন এত অপেক্ষা করছেন?’ 

`দানিয়েল ৯:২৪-২৭ পদে বর্ণীত ভবিষ্যতের ৭০ সপ্তাহ নিয়ে ভাবুন। এই বিশেষ সময়ের বার্তা আমাদের দেখায় যে, যীশু হলেন ত্রাণকর্তা। ৭০ সপ্তা আসলে কতটা দীর্ঘ সময়? এ প্রশ্নের উত্তরটি আমাদেরকে এ-ব্যাপারে কি বলে যে, যথা সময়ে ঈশ্বরের কার্য সাধনের জন্য কেন আমাদের অপেক্ষা করতে হবে, এতে যদিও আমাদের দীর্ঘকালও অপেক্ষা করতে হয়?`

যথা সময়ে ঈশ্বরের কার্য সাধনের জন্য কেন আমরা অপেক্ষা করব, সে-ব্যাপারে অনেক গুরুত্বপূর্ণ কারণ রয়েছে। আমরা ছয়টি আধ্যাত্মিক কারণ দেখব:

১) অপেক্ষা আমাদের মনোযোগকে ‘বিষয়বস্তু’ থেকে দূরে নিয়ে যেতে পারে, এবং স্বয়ং ঈশ্বরের প্রতি তা আবার ফিরিয়ে আনতে পারে। 

২) অপেক্ষা আমাদের ভালভাবে বোঝার সুযোগ করে দেয় যে, আমাদের হৃদয়ে কী আছে।

৩) অপেক্ষা আমাদের ধৈর্যশীল হতে শিখায়।

৪) অপেক্ষা আমাদেরকে বিশ্বাসে বলবান হতে শিখায়।

৫) আমাদের অপেক্ষা ঈশ্বরকে সুযোগ করে দেয় যেন তিনি অন্য প্রতিজ্ঞাত বিষয়গুলোও আমাদের জীবনে বাস্তবায়ন করতে পারেন।

৬) কী কারণে আমাদের অবশ্যই অপেক্ষা করতে হবে তার কারণ হয়তো আমরা কখনও জানতে পারব না। 

সুতরাং আমাদের অবশ্যই বিশ্বাসের দ্বারা জীবন যাপন করা শিখতে হবে। কখনও কখনও কেন আমাদের অবশ্যই অপেক্ষা করতে হবে, তার কি কোন কারণ আপনি চিন্তা করে বের করতে পারেন? 

`বাইবেল থেকে সেই সময়গুলোর দৃষ্টান্ত কি আপনি খুঁজে পেতে পারেন যখন ঈশ্বর কেবল যথা সময়ে তাঁর কাজগুলো করেছিলেন? ঈশ্বর যেন তাঁর উপযুক্ত সময়ে আপনার জন্য তাঁর কাজগুলো করেন, সে-জন্য কিভাবে আপনি এই দৃষ্টান্তগুলো থেকে আস্থা রাখা শিক্ষা করতে পারেন? (অব্রাহাম ও সারা এবং তাদের প্রতিজ্ঞাত সন্তানের বিষয়ে চিন্তা করুন।) আপনি কি কোন কিছু পাবার জন্য দীর্ঘকাল ধরে একাগ্রভাবে প্রার্থনা করছেন? নিজেকে প্রশ্ন করুন: ‘আমি কি এমন কিছু করছি যে-কারণে আমার প্রার্থনার উত্তর পেতে দেরী হচ্ছে?’ আপনার উত্তর যদি হ্যাঁ হয়, তাহলে- আপনার কি মনে হয় যে, আপনি কি করছেন যে কারণে দেরী হচ্ছে?`