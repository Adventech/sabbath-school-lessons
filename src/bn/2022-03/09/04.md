---
title: প্রশংসার জীবন
date: 23/08/2022
---

আমরা যদি মনে করি যে, সুসময়ে ঈশ্বরের প্রশংসা করা কঠিন। তাহলে, দুঃসময়ে তাঁর প্রশংসা করা আরও কত কঠিন? বাইবেল আমাদের ঠিক এটাই করতে বলছেন। প্রশংসা হচ্ছে এমন কিছু যা উত্তমরূপে করতে পারি। প্রথমতঃ, প্রশংসা হয়তো কঠিন হতে পারে। কিন্তু আমরা যতবেশি প্রশংসা করব, প্রশংসা আমাদের ততবেশি পরিবর্তন করবে। শীঘ্রই, প্রশংসা জীবনের একটি পথে পরিণত হবে।

`গীত ১৪৫ অধ্যায় পড়–ন। ঈশ্বরকে প্রশংসা করার ব্যাপারে দায়ূদ কি কারণ দর্শাচ্ছেন? গীত ১৪৫ অধ্যায়ের কথাগুলো কীভাবে আপনার নিজের কথা হতে পারে?`

জনপ্রিয় বিট্রিশ বক্তা চার্লস হ্যাড্ন স্পারজিয়ন ‘দ্যা প্রাকটিস অফ্ প্রেইজ’ (বাংলায় ‘প্রশংসার অনুশীলন’ বলতে পারি) নামে একটি গ্রন্থ রচনা করেছেন। গ্রন্থটি গীত ১৪৫:৭ পদ ভিত্তিক। আমাদের জীবনে উত্তমরূপে ঈশ্বরের প্রশংসা করার জন্য আমরা তিনটি কাজ করতে পরি বলে স্পারজিয়ন বলেন। 

১) আমাদের চারপাশে দৃষ্টি দিন। আমরা যদি আমাদের চারপাশে দৃষ্টি না দেই, আমরা এই জীবনে ঈশ্বরের গৌরব ও সৌন্দর্য দেখব না। তখন, তাঁর প্রশংসা করার পিছনে আমরা কোনো কারণ খুঁজে পাব না। প্রকৃতির মাঝে আপনি কি দেখতে পান যা আপনাকে ঈশ্বরের প্রশংসা করার পিছনে একটি কারণ দর্শায়? আপনি আপনার আধ্যাত্মিক জীবনে কি দেখতে পান যা আপনাকে ঈশ্বরের প্রশংসা করার পিছনে একটি কারণ দর্শায়? আপনি হয়তো একজন যুব-খ্রীষ্টিয়ানের জীবনে বিশ্বাসের বৃদ্ধি দেখতে পারেন?

২) আপনি যা দেখলেন তা স্মরণে রাখুন। আমরা যদি প্রশংসার একটি জীবন যাপন করতে চাই, তাহলে আমাদের অবশ্যই ঈশ্বরের প্রশংসা করার কারণগুলো স্মরণে রাখতে হবে। কীভাবে আপনি ঈশ্বরের বিস্ময়কর বিষয়গুলো স্মরণে রাখতে পারেন? আরাধনার কোন্ বিষয়টি কিংবা কোন্ রূপকটি আপনাকে স্মরণে রাখতে সাহায্য করে যে, ঈশ্বর মঙ্গলময়? এই বিষয়গুলো নিয়ে বারবার ধ্যান করুন। তাহলে, আপনি ঈশ্বরের প্রেম ভুলবেন না। 

৩) ঈশ্বর আপনার জন্য যা-কিছু করছেন, সেসবের সাক্ষ্য দিন। প্রশংসা এমন কোনো বিষয় না যা আমরা একাকী মনে মনে করব কিংবা একাকী প্রার্থনার মাধ্যমে করব। প্রশংসা হচ্ছে এমন কিছু যা আমরা অন্যদের কাছে ঈশ্বরের বিষয়ে বলে থাকি। ঈশ্বরের প্রশংসার জন্য আপনি কি কি কারণ খুঁজে বের করতে পারেন? আপনি ঈশ্বরের যে প্রশংসা করছেন, আপনার সেই প্রশংসা কীভাবে অন্য লোকদের জীবন বদলাতে পারে? 

`একটি কলম ও কিছু কাগজ নিন এবং ঈশ্বরের প্রশংসা করার পিছনে তিনটি কারণ ভেবে বের করুন এবং সেগুলো কাগজে লিখুন। আপনার জীবনে ঈশ্বরের প্রশংসা করার একটি শক্ত অভ্যাস গড়ে তোলার জন্য আপনি কি করতে পারেন?`