---
title: প্রাচীর ধসে পড়ার জন্য প্রার্থনা
date: 22/08/2022
---

ইংরেজীতে একটি প্রবাদ আছে: ‘রং করতে করতে এক কোণায় যাবেন না।’ কথাটির প্রকৃত মানে কি? একটি কক্ষের বিষয় কল্পনা করুন। আপনি কক্ষটির মেঝ রং করছেন। কিন্তু রং করতে করতে কিছুক্ষণ পর আপনি লক্ষ্য করলেন যে, আপনি এক কোণায় গিয়ে আটকা পড়েছেন, এবং টাটকা রঙ্গের উপর দিয়ে হেঁটে আপনি কোণা থেকে বেরিয়ে আসতে পারছেন না। সুতরাং, মেঝ না শুকানো পর্যন্ত আপনাকে সেখানেই অবস্থান করতে হবে!

মাঝেমাঝে, আমাদের বিশ্বাস ‘রং’ করে এক কোণায় আটকে পড়ার মত হয়। আমাদের জীবনে সমস্যা ও সঙ্কট আসে। তখন আমাদের বিশ্বাস ফাঁদে আটকা পড়ে, ঠিক মেঝের ওপরে কাঁচা রঙ্গের মত। আমরা আমাদের সমস্যাগুলোর দিকে তাকিয়ে থাকি এবং একটি সিদ্ধান্ত গ্রহণ করি। আমরা ঈশ্বরকে, আস্থা ও বিশ্বাসকে উপেক্ষা করি। অথবা, বিশ্বাস দ্বারা আমরা এমন কিছু মেনে নেই যা হয়তো এমন মানুষের পক্ষে সম্ভব কিন্তু ঈশ্বরের পক্ষে নয়। 

ঈশ্বর ইস্রায়েল-সন্তানদের এক ‘কোণে’ কিংবা একটি কঠিন পরীক্ষার মাঝে এনেছিলেন। ইস্রায়েল সন্তানেরা ৪০ বছর প্রান্তরে বিচরণ করেছিল। এই সময়ের পর, ঈশ্বর তাঁর লোকদের একটি সুন্দর, সুবিস্তৃত চারণভ‚মিতে পরিচালনা দেননি। ঈশ্বর তাঁর লোকদেরকে দেশের অন্যতম একটি শক্তিশালী নগরে নিয়ে যান। পরে, ঈশ্বর ইস্রায়েল জাতিকে যিরিহো নগরের চারিপাশে ছয়দিন কুচকাওয়াজ (মার্চ) করান। ঈশ্বর তাদের নির্দেশ দিয়েছিলেন যে, তারা তাদের কুচকাওয়াজের সময়ে যেন কোনো কথা না বলে। সুতরাং, তারা নীরবে ছয়দিন কুচকাওয়াজ করল। সপ্তম দিনে ঈশ্বর ইস্রায়েল সন্তানদের উচ্চধ্বনি করতে বলেন। ঈশ্বর প্রতিজ্ঞা করলেন যে, তাদের উচ্চধ্বনি (সিংহনাদ), তাদের ত‚রীধ্বনি নগরের প্রাচীরকে স্বস্থানে ভ‚পাতিত করবে।

`যিহোশূয় ৫:১৩-৬:২০ পদ পড়–ন। ঈশ্বর ইস্রায়েল  সন্তানদের কি শিক্ষা দিতে চেয়েছিলেন?`

উচ্চধ্বনি কিংবা চিৎকার কিন্তু প্রাচীরগুলো ভ‚পাতিত করবে না। ঈশ্বর যখন ইস্রায়েল সন্তানদের উচ্চধ্বনি করার নির্দেশ দেন, তখন তারা উচ্চেঃস্বরে কিছু যাচ্ঞা করেছিল যা দায়ূদ গীত ৬৬ অধ্যায়ে বর্ণনা করেছেন: “সমস্ত পৃথিবী! ঈশ্বরের উদ্দেশে আনন্দধ্বনি কর। তাঁহার নামের গৌরব কীর্তন কর, 

তাঁহার প্রশংসা গৌরবান্বিত কর” (গীত ৬৬:১, ২)। এই উচ্চৈঃধ্বনি ছিল প্রশংসা! ইস্রায়েল সন্তানেরা ছয় দিন প্রাচীর পরিভ্রমণ করেছিল। তারা জানত যে, তাদের নিজেদের পক্ষে ঐ প্রাচীর ধ্বসে ফেলার সুযোগ নেই।

`যিহিরো নগরের প্রাচীরের গল্প কীভাবে আমাদেরকে ইব্রীয় ১১:৩০ পদের নিহিতার্থ বুঝতে সাহায্য করে?`

ঈশ্বর যখন আমাদের জন্য নতুন কিছু করতে চান, তিনি হয়তো আমাদেরকে একটি ‘যিরিহোর’ কাছে আনেন। কেন? তিনি আমাদের শিক্ষা দিতে চান যে, আমরা আমাদের নিজেদের শক্তিতে জয়ী হতে পারি না। আমাদের যা-কিছু দরকার তা ঈশ্বর হতে আসে। সুতরাং, আমাদের অবশ্যই তাঁর প্রশংসা করতে হবে। এই কৃতকর্মটি আমাদের বিশ্বাস দেখায়।