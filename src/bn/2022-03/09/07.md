---
title: অতিরিক্ত আলোচনা
date: 26/08/2022
---

“আসুন, আমরা আমাদের হৃদয় ও হস্তদ্বয়কে ঈশ্বরের প্রেমের প্রশংসা করা শিক্ষা দেই। ঈশ্বরের ভালবাসার সঙ্গে কারও ভালবাসার তুলনা হয় না। আসুন, আমরা আশায় পূর্ণ হওয়া শিখি। আসুন, আমরা সেই জ্যোতিতে বাস করা শিখি যা কালভেরীর ক্রুশ থেকে বিকীর্ণ হয়। আমাদের সর্বদা অবশ্যই স্মরণে রাখতে হবে যে, আমরা স্বর্গীয় ঈশ্বরের সন্তান। আমরা প্রভুর পুত্র ও কন্যা। তিনি সমুদয় স্বর্গীয় বাহিনীর নেতা। এ কারণে, ঈশ্বর আমাদেরকে শান্তির উপহার দিচ্ছেন। কোন প্রকার ভয় কিংবা উদ্বেগ ব্যতীত আমরা তাঁর উপরে আস্থা রাখতে পারি।” -ঈলেন জি হোয়াইট, দি মিনিস্ট্রি অফ্ হিলিং, পৃষ্ঠা: ২৫৩।

“আমি সদাপ্রভুকে প্রেম করি ও তাঁর প্রশংসা করি। আমি চাই আপনিও আমার সঙ্গে তাঁর প্রশংসা করুন। যখন আপনি ব্যথিত, তখন সদাপ্রভুর প্রশংসা করুন। যখন আপনি পাপের বিরুদ্ধে লড়াই করেন, তখন সদাপ্রভুর প্রশংসা করুন। পৌল বলেন, ‘তোমরা প্রভুতে সর্বদা আনন্দ কর; পুনরায় বলিব, আনন্দ কর’ (ফিলিপীয় ৪:৪)। আনন্দ কি আপনার পরিবারে একটি দুঃখের আত্মা আনবে? মোটেও না। আনন্দ প্রতাপ (রশ্মি) বয়ে আনবে। এভাবে আপনি ঈশ্বরের সিংহাসন থেকে বিচ্ছুরিত অনন্ত রশ্মি সংগ্রহ (সঞ্চয়) করতে থাকবেন। এই রশ্মি আপনি আপনার চারপাশের লোকদের সঙ্গেসহভাগ করবেন। আমি আপনাদেরকে এই কাজ করতে অনুপ্রাণিত করি। এই আলো ও জীবন আপনার চারপাশের অন্য লোকদের সঙ্গেসহভাগ করুন। আপনার চারপাশের লোকদের জীবন উন্নত করার চেষ্টা করুন। তাদেরকে ঈশ্বরের উদ্দেশ্যে পরিচালনা দিন। তাদেরকে স্বর্গ এবং স্বর্গের প্রতাপ দেখতে দিন। স্বর্গ থেকে আস ধন অনুসন্ধান করতে তাদের সাহায্য করুন। এই ধনে কখনও মরিচা পড়বে না, পচন ধরবে না, ফ্যাকাশে (নিষ্প্রভ) হবে না কিংবা বিফল হবে না। এই ধন অনন্তকাল টিকে থাকবে।” -ঈলেন জি হোয়াইট, টেস্টিমনিজ র্ফ দ্যা চার্চ, খণ্ড: ২, পৃষ্ঠা: ৫৯৩, ৫৯৪। 

**আলোচ্য প্রশ্নাবলী**

`মাণ্ডলীক জীবনে ঈশ্বরের প্রশংসা করা কতটা গুরুত্বপূর্ণ? বিশ্রামদিনে আপনার মণ্ডলী কীভাবে ঈশ্বরের প্রশংসা করে? এই প্রশংসা কি আপনাকে ঈশ্বরের কাছে নিয়ে আসে? যদি না এনে থাকে, তাহলে মণ্ডলী অভিজ্ঞতার বিকাশ ঘটানোর জন্য কি করতে পারে?`

`যখন আপনি ব্যথিত থাকেন, তখন ঈশ্বরের প্রশংসা করার মানে কী দাঁড়ায়? অথবা, যখন আপনি পাপের বিরুদ্ধে লড়াই করেন, তখন তাঁর প্রশংসা করার মানে কী দাঁড়ায়? এই অভিজ্ঞতাগুলোর সময়ে প্রশংসা কীভাবে আপনাকে সাহায্য করতে পারে?`

`প্রশংসা কীভাবে আপনার জীবন পরিবর্তন করেছে?`

`ক্লাশ হিসেবে, গীতসংহিতা পুস্তক থেকে একটি প্রশংসা-গীত নির্বাচন করুন। এই গীতটি আপনাকে প্রশংসা সম্পর্কে কী শিক্ষা দেয়? এটি কীভাবে আপনার বিশ্বাস অধিক সবল করে?`