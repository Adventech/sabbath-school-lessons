---
title: একটি অতীব কার্যকর প্রশংসা-গান
date: 24/08/2022
---

প্রেরিত পুস্তক আমাদের দেখায় যে, আমাদের প্রশংসা-গান অন্যদের জীবনে একটি জোরালো শক্তি হতে পারে। প্রেরিত ১৬:১৬-৩৪ পদ পড়–ন। এই ঘটনায়, পৌল ও সীলকে প্রহার করার পর কারাগারে নিক্ষেপ করা হয়। তাদের পিঠের ক্ষতস্থানে ঔষধ লাগানোর জন্য কেউ সেখানে ছিল না। নিঃসন্দেহে, পৌল ও সীল অসহ্য যন্ত্রণা ভোগ করছিলেন। তাদের পাগুলো ভারী চৌকাঠ দিয়ে আটকানো হয়েছিল। পরে, তাদের একটি অন্ধকারময় কারাগারে রাখা হয়েছিল। পৌল ও সীল কি আশা ছেড়ে দিলেন? না! তারা প্রার্থনা করতে ও গান গাইতে শুরু করলেন। 

পরে, সেখানে একটি ভ‚মিকম্প হল এবং কারাগার খুলে গেল। কিন্তু পৌল, সীল ও অন্য কয়েদিরা পালানোর চেষ্টা করলেন না। কেউ যখন পালিয়ে গেলেন না, তখন কারারক্ষক বিস্ময়ে পূর্ণ হলেন। “তখন সে আলো আনিতে বলিয়া ভিতরে দৌড়াইয়া গেল, এবং ত্রাসে কাঁপিতে কাঁপিতে পৌলের ও সীলের সম্মুখে পড়িল; আর তাঁহাদিগকে বাহিরে আনিয়া বলিল, ‘মহাশয়েরা, পরিত্রাণ পাইবার জন্য আমাকে কি করিতে হইবে?’” (প্রেরিত ১৬:২৯, ৩০)।

`যে-ঘটনা ঘটেছিল, সে-ঘটনার কারণে কারারক্ষক কেন পরিত্রাণের প্রয়োজন বোধ করেছিলেন? আপনার কি মনে হয়, পৌলের ও সীলের প্রার্থনা ও প্রশংসা-গানের মধ্যে কি বিশেষত্ব ছিল, যে-কারণে অন্য কয়েদিরাও পালিয়ে যায়নি? পৌল ও সীলের প্রশংসা-গান ও প্রার্থনা যে কারারক্ষকের ও তার পরিবারের হৃদয় প্রভুকে দেবার জন্য সাহায্য করেছিল, সে-ব্যাপারটা আপনি কীভাবে বুঝতে পারেন?`

`আপনি হয়তো ভেবে অবাক হবেন যে, আপনার প্রশংসা-গান আপনার চারপাশের লোকদের জীবন বদলাতে পারে। পৌল ও সীল যদি কারাগারের অন্ধকারে বসে থাকতেন এবং বচসা করতে থাকতেন, তাহলে কি হত? আপনার কি মনে হয়, তাহলে সেই রাতে কি কেউ পরিত্রাণ পেত?`

কারারক্ষক ও তার পরিবারের প্রতি কি ঘটেছিল তা আমরা জানি না। কিন্তু পৌল অন্য একটি কারাগার থেকে যে কথাগুলো লিখেছেন, সে-কথাগুলো পড়ে আপনার মনের মধ্যে একটি কল্পচিত্র আঁকার চেষ্টা করুন: “যেহেতু তোমাদিগকে খ্রীষ্টের নিমিত্ত এই বর দেওয়া হইয়াছে, যেন কেবল তাঁহাতে বিশ্বাস কর, তাহা নয়, কিন্তু তাঁহার নিমিত্ত দুঃখভোগও কর; কারণ আমাতে যেরূপ দেখিয়াছ, এবং এখনও আমাতে হইতেছে শুনিতেছ, সেইরূপ প্রাণপণ তোমাদেরও হইতেছে” (ফিলিপীয় ১:২৯, ৩০)। নিঃসন্দেহে, কারারক্ষক যদি এই কথাগুলো পড়ে থাকতেন, তাহলে তার হৃদয় আনন্দে পরিপূর্ণ হত!

যখন আপনি অন্য লোকদের মাঝে থাকেন, তখন ঈশ্বরের আরও বেশি প্রশংসা করুন। আপনি জানেন না যে, ঈশ্বরের উদ্দেশ্যে আপনার বাক্য এবং আপনার প্রশংসা-গানের মাধ্যমে আপনি অজ্ঞাতে কতজনের জীবন পরিবর্তন করে বসতে পারেন।