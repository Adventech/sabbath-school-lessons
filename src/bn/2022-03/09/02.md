---
title: আমরা কেন ঈশ্বরের প্রশংসা করব
date: 21/08/2022
---

জনপ্রিয় রুশ লেখক ফয়োড দস্তয়ভস্কি কারাগারে বন্দি থেকে শাস্তির অপেক্ষা করছিলেন। তার মৃত্যুদণ্ডের রায় হয়েছিল। কিন্তু শেষ মিনিটে, দস্তয়ভস্কির সাজা বদলে যায়। তাকে প্রাণভিক্ষা দেওয়া হয়। এরপর তিনি বহু বছর কারাগারে যাপন করেছিলেন। পরে, তিনি তার দীর্ঘ বছরের কারাজীবন সম্পর্কে লেখেন: “কখনও আশা ছাড়বেন না। আপনার চারপাশের সকলেই হয়তো বিশ্বাস করা ছেড়ে দেবে যে, আপনি মুক্তি পাবেন। হতেপারে, আপনি একাই অবশিষ্ট থাকবেন যার বিশ্বাস থাকতে পারে। কিন্তু আপনাকে বিশ্বাস করা বন্ধ করলে চলবে না। যখন আপনি নিঃসঙ্গ, তখন ঈশ্বরের প্রশংসা করুন।”

এই পাঠগুলোয় আমরা ইতোমধ্যে দেখেছি যে, পৌল কীভাবে দুঃখভোগের ও সঙ্কটকালের অভিজ্ঞতা ভোগ করলেন। লোকেরা তাকে মারধর (প্রহার) করেছে এবং তাকে কারাগারে নিক্ষেপ করেছে। কিন্তু পৌল মোটেও বিষণ্ন হননি। তিনি ফিলিপীয়ের বিশ্বাসীদের উদ্দেশ্যে অনুপ্রেরণাদায়ক পত্র লিখেছেন!

`ফিলিপীয় ৪:৪-৭ পদে পৌল কি বিষয়ে লিখছেন? কারাগারে বন্দি থেকেও পৌল কীভাবে এই চমৎকার কথাগুলো লিখলেন? এই পদে পৌলের কথিত ‘ঈশ্বরের শান্তি’ আমরা কীভাবে লাভ করতে পারি?`

যখন মঙ্গলজনক ঘটনা ঘটে, তখন আনন্দ পাওয়া সহজ। কিন্তু পৌল আমাদের সর্বদা আনন্দ করতে বলেছেন। ব্যাপারটা আমাদের কাছে উদ্ভট মনে হতে পারে। তাহলে, সর্বদা ঈশ্বরের প্রশংসা করার প্রকৃত মানে কি হতে পারে? আমরা যদি পৌলকে বিশ্বাস করি, তাহলে আমাদের অবশ্যই দুটি কাজ করতে হবে:

(১) সুসময় ও দুঃসময়- আমাদের উভয় সময়ে ঈশ্বরের প্রশংসা করতে হবে। (২) যে সময়গুলোতে আমরা তাঁর প্রশংসা মোটেও করতে চাই না, সেই সময়গুলোতে ঈশ্বরের প্রশংসা করা অবশ্যই শিখতে হবে। 

যখন আমরা ঈশ্বরের প্রশংসা করার কোন যৌক্তিক কারণ খুঁজে পাই না, তখনও পৌল আমাদেরকে তাঁর প্রশংসা করতে বলছেন। কোন্ সময়ে ঈশ্বর আমাদের কাছে অধিক প্রশংসা চান, তা আমরা দেখব। অন্য কথায়, প্রশংসা হচ্ছে আমাদের বিশ্বাস প্রদর্শন করার একটি মাধ্যম। বিশ্বাস কোনো অনুভ‚তি নয়। বিশ্বাস হচ্ছে আমাদের একটি অন্তর্নিহিত সম্পদ, কারণ ঈশ্বর-সম্পর্কিত বাইবেলের সত্য আমরা বিশ্বাস করি। একইভাবে, প্রশংসাও কোন ভালো লাগার (ফুরফুরে উপলব্ধির) বিষয় নয়। প্রশংসা হচ্ছে এমন কিছু যা আমরা এ-কারণে করি যে, ঈশ্বর-সম্পর্কিত বাইবেলের সত্য আমরা গ্রহণ করেছি। আমরা ঈশ্বরের প্রতিজ্ঞমালায় আস্থা রাখতেও পারি। ঈশ্বরের প্রতি আস্থা রাখা থেকে যে বিশ্বাস আসে, সে-বিশ্বাস আমাদের চিন্তা-ভাবনা, আবেগ-উপলব্ধি ও জীবনমান উন্নতির দিকে বদলাতে সাহায্য করে। 

`বাইবেলে, ফিলিপীয় ৪:৪-৭ পদে, ঈশ্বর সম্পর্কে কি সত্য রয়েছে? ঈশ্বর-বিষয়ক সত্যের একটি নিজস্ব তালিকা প্রস্তুত করুন। বাইবেলের প্রতিটি সত্যের জন্য ঈশ্বরের প্রশংসা করুন। আপনার প্রস্তুতকৃত এই তালিকা কীভাবে আপনার জীবনে আসা দুঃসময়ের উপলব্ধিগুলো বদলে দিতে পারে?`