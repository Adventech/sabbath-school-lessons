---
title: যীশু, আমাদের আশ্রয়গিরি, আমাদের রক্ষদূর্গ
date: 01/09/2022
---

অধিকন্তু দাম্ভিক লোকেরা এমন বড়-মানুষী দেখায়, অথচ আসলে তারা তা নয়। তাদের দম্ভ হচ্ছে একটি মুখোশের তুল্য। এই লোকেরা নিজেদেরকে ঢাকার জন্য দাম্ভিকতার এই ‘মুখোশ’ ব্যবহার করে। অথবা, তারা তাদের মনের গর্ব ঢাকার জন্য এটি ব্যবহার করে। তারা আশা করে যে, তাদের ভিতরের শুন্যতা (খালি) কেউ দেখবে না। এই লোকদের এমন কিছু দরকার, যা আমাদের সবার দরকার। তা হল- নিরাপত্তাবোধ, এবং এই উপলব্ধিবোধ যে, তাদের মূল্য আছে এবং তারা গ্রাহ্য হয়েছে। যখন আমরা যাতনা ভুগি, তখন আসলে আমাদের ওগুলো দরকার হয়। কম কথায় বলা যায়, একজন ব্যক্তি যে যীশুর সঙ্গে সংযুক্ত আছে, তার প্রমাণ হল- ব্যক্তির একটি বিনম্ৰ হৃদয়, কিংবা মৃদুশীল হৃদয়। যীশু হলেন শক্ত পর্বতের (গিরি) তুল্য। এই পর্বতের উপর আমরা দাঁড়াতে পারি এবং স্থির থাকতে পারি। যীশু, আমাদের আশ্রয়গিরি, আমাদের রক্ষা করবেন। 

`গীত ৬২:১-৮ পদ পড়–ন। দায়ূদ কি কারণে এই গীতটি লিখেছিলেন? দায়ূদ আমাদের কি গুরুত্বপূর্ণ শিক্ষাটি দিচ্ছেন? অধিক গুরুত্বপূর্ণ বিষয় হল, কীভাবে আপনি আপনার জীবনে এই নীতিমালা অবলম্বন (অনুসরণ) করতে পারেন?`

“যথাযথ কারণ ছাড়া কিংবা বিনা কারণে লোকেরা আমাদের শত্রু হবে। লোকেরা বুঝতে ব্যর্থ হবে যে, ঈশ্বরের লোকেরা কেন এমনটা করছে। যে সকল লোক ঈশ্বরে বিশ্বাস করে না, সেই লোকেরা ঈশ্বরের লোকদের নিকৃষ্ট বলে বিশ্বাস করবে। বাস্তবিক যে খ্রীষ্টিয়ানেরা প্রভুকে জানে না, তারাও একই আচরণ করবে। প্রভুর দাসদের কঠিন পরীক্ষা দেওয়া হবে। লোকেরা সামান্য কারণে ঈশ্বরের লোকদের দোষ দেবে এবং তাদের ক্ষুদ্র ভুলটিকে বৃহৎ করে তুলবে। এসব তারা কেন করবে? তারা নিজেদের দুষ্টতাকে হাসিল করার জন্য এসব করবে . . .। দুষ্টরা ঈশ্বরের লোকদের বিরুদ্ধে অসততার অপবাদ দেবে। অন্যরা এই মিথ্যা অপবাদগুলো বিশ্বাস করবে। তখন ঈশ্বরের দাসদের কেউ বিশ্বাস করবে না। মণ্ডলীর লোকেরা মিথ্যাগুলো অতিরঞ্জিত করবে। এই কঠিন সময়গুলোতে ঈশ্বরের দাসদের অবশ্যই যীশুর মত করতে হবে। তাদেরকে অবশ্যই যীশুর মত করে ভাবতে হবে। তারা অবশ্যই ভর্ৎসনা মেনে নেওয়া থেকে এড়িয়ে যাবে না। তাদের বিরুদ্ধে প্রহসনের বিচার করা হবে। লোকেরা তাদেরকে বক-ধার্মিক বলে দোষ দেবে। কিন্তু ঈশ্বরের দাসদের আশা হারালে চলবে না। ঈশ্বর নিয়ন্ত্রণে আছেন। তিনি তাঁর কাজ পরিচালনা দেন। তিনি তাঁর নামের গৌরব আনবেন।” -ঈলেন জি হোয়াইট, দি আপওয়ার্ড লুক, পৃষ্ঠা: ১৭৭। 

`মানুষ যখন আপনার নিন্দা করে, তখন কি আপনি অতি সহজেই আঘাত পান? ঈশ্বর আপনাকে এমন প্রেম করলেন যে, তিনি আপনার পাপের জন্য মৃত্যুবরণ করলেন। বাইবেলের এই সত্যটির দ্বারা আপনি কীভাবে জানতে পারেন যে, আপনি কতটা মূল্যবান (দামী)? এই সত্যটি কীভাবে আপনার বিরুদ্ধে আনীত নিন্দা থেকে আপনাকে সুরক্ষা দেয়?`