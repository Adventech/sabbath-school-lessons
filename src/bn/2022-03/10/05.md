---
title: নিন্দিত হলে প্রতিনিন্দা না করি
date: 31/08/2022
---

যেমনিভাবে আমরা জেনেছি, একজন নম্ৰ নারী কিংবা পুরুষের হৃদয়ে দম্ভ থাকে না। একজন নম্ৰ ও বিনয়ী ব্যক্তি তাদের প্রতি ধৈর্যশীল ও দয়ালু যারা তাকে তাড়না করে। যীশু হলেন একজন নম্ৰ ব্যক্তির সর্বশ্রেষ্ঠ দৃষ্টান্ত। যীশু বলেন, “আমার জোয়ালি আপন স্কন্ধে তুলিয়া লও, এবং আমার নিকটে শিক্ষা কর, কেননা আমি মৃদুশীল ও নম্রচিত্ত; তাহাতে তোমরা আপন আপন প্রাণের জন্য বিশ্রাম পাইবে” (মথি ১১:২৯)। 

`১ পিতর ২:১৮-২৫ পদ পড়–ন। খ্রীষ্টিয়ান দাসদের পিতর কিছু লক্ষণীয় উপদেশ দিচ্ছেন। লোকেরা যখন যীশুর প্রতি নির্মম ব্যবহার করেছিল, তখন যীশু কেমন আচরণ করেছিলেন, তা পৌল আমাদের জানাচ্ছেন। “কারণ তোমরা ইহারই নিমিত্ত আহূত হইয়াছ; কেননা খ্রীষ্টও তোমাদের জন্য দুঃখভোগ করিলেন, এই বিষয়ে তোমাদের জন্য এক আদর্শ রাখিয়া গিয়াছেন, যেন তোমরা তাঁহার পদচিহ্নের অনুগমন কর” (১ পিতর ২:২১)। আমরা যখন যাতনা ভুগি, তখন যীশুর দেখানো দৃষ্টান্ত থেকে আমরা একটি নম্ৰাত্মার (নম্ৰচিত্তের) বিষয়ে কি গুরুত্বপূর্ণ নীতিমালা শিক্ষা পাই?`

আমরা যখন দেখি যে, একজন ব্যক্তি আরেক জন ব্যক্তিকে বিনা কারণে তাড়না করছে, তখন আমরা ব্যথিত হই। আমাদের অনুভ‚তি তখন আরও অধিক ব্যাথাতুর হয় যখন আমরা নিজেরই তাড়িত হই। আমরা পরিস্থিতি সংশোধন করতে চাই, কারণ আমরা আমাদের জীবনে ন্যায্যতা চাই। সুতরাং, যখন আমরা কোনো নির্দোষ ব্যক্তিকে কারও আঘাতের দ্বারা যাতনা ভুগতে দেখি, তখন আমরা ক্রোধান্বিত হই। 

অন্তরে ক্রোধ জিইয়ে রেখে বেঁচে থাকাটা আমাদের পক্ষে সম্ভব না। তাহলে, আমাদের করণীয় কি? আমাদের অবশ্যই বিশ্বাস করতে হবে যে, আমাদের স্বর্গীয় পিতা নিয়ন্ত্রণে আছেন। অন্য লোকদের প্রতি আশীর্বাদ বয়ে আনার জন্য এবং তাঁর নামের গৌরব বয়ে আনার জন্য তিনিই আমাদের সাহায্য করবেন। সুতরাং, আমাদের অবশ্যই মেনে নিতে হবে যে, ঈশ্বর হয়তো সব সময় আমাদেরকে দুঃখভোগ থেকে রক্ষা করবেন না। একইভাবে, ঈশ্বর যীশুকে ক্রুশভোগ থেকে রক্ষা করলেন না। আমরা হয়তো এমন যাতনা ভোগ করতে পারি যা যৌক্তিক নয়। কিন্তু আমাদের সর্বদা স্মরণে রাখতে হবে যে, আমাদের স্বর্গীয় পিতা আমাদের সঙ্গে আছেন এবং তিনি নিয়ন্ত্রণে আছেন। 

আমাদের প্রতি পিতরের দেওয়া উপদেশ চিত্তাকর্ষক। কেন? কারণ, যখন আমরা আমাদের বিরুদ্ধে দোষারোপকারীদের প্রতি এবং তাড়ণাকারীদের প্রতি পাল্টা আক্রমণ করব না, তখন আমাদের দ্বারা ঈশ্বরের প্রেমের জোরালো প্রমাণ প্রকাশিত হবে। কেবল যীশুর প্রতি দৃষ্টি রাখুন। কায়াফা ও পীলাত যখন বিচারালয়ে যীশুকে প্রশ্ন করেছিলেন, তখন যীশু কীভাবে উত্তর দিয়েছিলেন? তিনি কি নিজের ব্যাপারে প্রতিরক্ষা গড়ে তুলে ছিলেন? না, তিনি তা করেননি। যীশু কিছুই বলেননি। তাঁর নীরবতা ছিল এমন একটি প্রমাণ যা তাঁর বিনম্ৰ আত্মাকে প্রদর্শন করেছিল। 

`লোকেরা যখন আপনার প্রতি ভালো ব্যবহার করে না কিংবা আপনার প্রতি প্রেম দেখায় না, তখন আপনি কেমন আচরণ করেন? তখন আপনি আপনার জীবন দ্বারা আজকের শেখা আদর্শগুলোর উত্তম প্রতিফলন কীভাবে ঘটাবেন?`