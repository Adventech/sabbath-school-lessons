---
title: অতিরিক্ত আলোচনা
date: 02/09/2022
---

“যে সকল অসুবিধার সম্মুখীন আমরা হই তাহার পরিণাম স্বয়ং খ্রীষ্টে লুক্কায়িত মৃদুতা দ্বারা বিপুল পরিমাণে হ্রাস পাইতে পারে। আমরা যদি আমাদের প্রভুর নম্ৰতার অধিকারী হই তবে প্রতিদিন আমরা যে সকল আজ্ঞা প্রত্যাখান এবং নানাবিধ বিরক্তির মধ্যে অনাবৃত থাকি সেই সকলের অনেক ঊর্ধ্বে আমরা উন্নীত হইব, এবং সে সকল আমাদের আত্মার উপর অন্ধকার একটি ছায়াপাত করিতে নিবৃত্ত হইবে। একজন খ্রীষ্টিয়ানের মধ্যে মহত্ত্বের সর্বোচ্চ প্রমাণ হইতেছে আত্মসংযম। যে ব্যক্তি অপব্যবহার কিম্বা নিষ্ঠুরতার বশে একটি শান্ত ও বিশ্বস্ত মনোভাব বজায় রাখিতে ব্যর্থ হয় সে তাহার মধ্যে স্বয়ং ঈশ্বরের ন্যায়সঙ্গত অধিকার হইতে ঈশ্বরকে বঞ্চিত করে। হৃদয়ের নম্ৰতাই হইতেছে একমাত্র শক্তি যাহা খ্রীষ্টের অনুগামীদিগকে বিজয় প্রদান করে; ইহাই হইতেছে স্বর্গীয় প্রাঙ্গণের সহিত তাহাদের সংযুক্তির প্রতীক।” -ঈলেন জি হোয়াইট, সর্ব যুগের বাসনা, পৃষ্ঠা: ৩০৫। 

**আলোচ্য প্রশ্নাবলী**

`লোকেরা যখন আমাদের নিন্দা করে, তখন বিনম্ৰ হৃদয় কীভাবে আমাদেরকে স্থির থাকতে সাহায্য করে? আমাদের বিনম্ৰ হৃদয় কীভাবে তাড়না ও নিন্দা থেকে উপশম পেতে সাহায্য করে?`

`একটি নম্ৰাত্মার মানুষকে তার চারপাশের লোকেরা কীভাবে দেখে? তারা কি মনে হয়, এটা একটা ভাল গুণ? অথবা, তারা কি আপনাকে দুর্বল মনে করে?`

`বর্তমান যুগের আপনি কি কোনো নম্ৰাত্মা লোকের দৃষ্টান্ত দিতে পারেন? যদি জানা থাকে, তাহলে তারা কে বা কারা? এই লোকেরা কীভাবে দেখাচ্ছেন যে, তাদের হৃদয় মৃদুশীল? তাদের দৃষ্টান্ত থেকে আপনি কী শিক্ষা নিতে পারেন?`

`সচরাচর আমরা কেন মনে করি যে, মৃদুশীল আত্মার লোকেরা হচ্ছে দুর্বল মানুষ?`

`বিপদের সময়ে বল ও নিরাপত্তার (বা শক্তি ও স্বস্তির) জন্য দায়ূদ কীভাবে ঈশ্বরের কাছে গিয়েছিলেন, তা আমরা দেখেছি। অদ্য, ঈশ্বর কীভাবে আমাদেরকে স্বস্তির অনুভ‚তি দিচ্ছেন? কোন্ বিপদগুলো থেকে তিনি আমাদের সুরক্ষিত রাখছেন? একটি মণ্ডলী হিসেবে, কীভাবে আমরা অন্যদেরকে স্বস্তির উপলব্ধি যোগাতে পারি? নিরাপত্তাহীনতায় ভোগা লোকদেরকে নিরাপদ (বা স্বস্তির) স্থানে নিয়ে যাবার জন্য আপনার মণ্ডলী আরও কি করতে পারে?`