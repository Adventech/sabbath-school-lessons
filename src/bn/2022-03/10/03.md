---
title: ঈশ্বরের দয়া যাচ্ঞা
date: 29/08/2022
---

`স্বর্ণময় গো বৎসের আরাধনাকারীদের মোশি কি করলেন? উত্তরের জন্য যাত্রা ৩২:১-১৪ পদ পড়–ন।`

লোকেরা সোনার তৈরি বাছুরের আরাধনা করে। ঈশ্বর দেখতে পান যে, লোকেরা এক জঘন্য পাপ করেছে। সুতরাং, ঈশ্বর ঘোষণা করলেন যে, তিনি লোকদের বিনষ্ট করবেন। পরে, ঈশ্বর মোশিকে নতুন একটি দলের পিতা করার প্রস্তাব দেন। কিন্তু মোশি ঈশ্বরের প্রস্তাব মেনে নেননি। মোশি লোকদের জন্য ঈশ্বরের ক্ষমা প্রার্থনা করেন। সুতরাং, মোশি ইস্রায়েল সন্তানদের বিনষ্ট করার সিদ্ধান্ত বদলান। 

যাত্রা ৩২:১-৪ পদ আমাদেরকে বাইবেলের দুটি গুরুত্বপূর্ণ সত্য দেখায়। প্রথমে, ইস্রায়েল সন্তানদের ধ্বংস করার এবং মোশিকে আশীর্বাদ করার বিষয়টি ছিল একটি পরীক্ষা। ঈশ্বর চেয়েছিলেন মোশি দেখান যে, পাপীদের জন্য তার কত গভীর প্রেম রয়েছে। মোশি পরীক্ষায় পাশ করলেন। মোশি ইস্রায়েল সন্তানদের জন্য ঈশ্বরের দয়া যাচ্ঞা করলেন। যীশুও এই একই কাজ করলেন। ঘটনার এই অংশ আমাদেরকে চমকপ্রদ কিছু দেখায়। মাঝেমাঝে, ঈশ্বর আমাদেরকে যাতনা ভুগতে অনুমোদন দেন, যেন স্বর্গের প্রত্যেকে দেখতে পান যে, পাপীদের জন্য আমাদের কতটা প্রেম রয়েছে।

`ঈশ্বর যেন ইস্রায়েল সন্তানদের বিনষ্ট না করেন, সে-জন্য মোশিকে তাঁকে কারণ দর্শান। কারণগুলো কি কি?`

যাত্রা ৩২:১-১৪ পদ আমাদেরকে বাইবেলের যে সত্য শিক্ষা দেয় তাহল- আমরা যখন ব্যর্থ হই, তখনও ঈশ্বর আমাদেরকে তাঁর দয়া দেখান। মানুষ যখন খারাপ আচরণ করে, তখন তাদের অধিক প্রেম দেখানো দরকার। কিন্তু সেই নির্দিষ্ট সময়ে আমরা আসলে তাদেরকে দয়া দেখাতে চাই না। মোশির বোন মরিয়ন যখন মোশির বিরুদ্ধে কুৎসিত ও বাজে কথা বলল, তখন মোশি কি করলেন? তিনি তাকে দয়া দেখালেন। কুষ্ঠরোগ থেকে তার (মরিয়মের) নিরাময়ের জন্য মোশি ঈশ্বরের দয়া প্রার্থনা করলেন (গণনা ১২)। ঈশ্বর যখন কোরহ্ ও তার অনুসারীদের বিরুদ্ধে ক্রোধান্বিত হলেন, তখন তিনি তাদের সকলকে বিনষ্ট করতে চাইলেন। পরের দিন, ইস্রায়েল সন্তানেরা মোশির বিরুদ্ধে অভিযোগ তুলল। কোরহ্ ও তার অনুসারীদের মৃত্যুর দায় তারা মোশির উপর বর্তালো। ঈশ্বর আবার লোকদেরকে বিনষ্ট করতে চাইলেন। মোশি কি করলেন? মোশি তার মস্তক অবনত করলেন। লোকদেরকে রক্ষা করার জন্য তিনি হারণকে দ্রুত ব্যবস্থা নিতে বললেন (গণনা ১৬)। মোশি একজন মৃদুশীল (নিরহংকার) ব্যক্তি ছিলেন। কঠিন পরীক্ষার সময়ে তিনি ধৈর্যশীল ও নিঃস্বার্থ মানুষ ছিলেন। যে লোকেরা ঈশ্বরের বিরুদ্ধে পাপ করেছিল এবং মরার যোগ্য ছিল, তাদের জন্য মোশি ঈশ্বরের দয়া প্রার্থনা করলেন। 

`আপনার চারপাশের সেই সব লোকদের কথা চিন্তা করুন যারা আপনারকে গভীরভাবে দুঃখ দিয়েছে। তাদের দয়া ও ক্ষমা দরকার। কীভাবে আপনি তাদের প্রতি ঈশ্বরের দয়া ও ক্ষমা দেখাতে পারেন?`