---
title: ভাঙ্গা রুটি ও ঢেলে দেওয়া দ্রাক্ষারস
date: 28/08/2022
---

`অস্ওয়াল্ড চ্যামর্বাস লিখেছেন যে, অন্য লোকদের কাছে আমাদের ‘ভাঙ্গা রুটি ও ঢেলে দেওয়া দ্রাক্ষারসের’ মত হতে হবে। আপনার কি মনে হয়, এই রূপকের দ্বারা অস্ওয়াল্ড চ্যামর্বাস কি বোঝাচ্ছেন?`

সমুদয় বাইবেলে আমরা ‘ভগ্ন’ লোকদের বিষয়ে পড়ি। ‘ভগ্ন-হৃদয়’ ও ‘ভগ্ন-আত্মা’ বিশিষ্ট হবার জন্য ঈশ্বর এই লোকদের পক্ষে অনুমোদন দিয়েছিলেন যেন তারা অন্য লোকদের সেবা ভালভাবে করতে পারে। মোশি হলেন একটি দৃষ্টান্ত। মোশি যখন তাদের নেতা ছিলেন, তখন ইস্রায়েল সন্তানেরা তার ব্যাপারে নানাবিধ মন্দ ও কুৎসিত কথা বলেছিল। কিন্তু ঈশ্বরের লোকদেরকে প্রতিজ্ঞাত দেশে নেতৃত্ব দিয়ে নিয়ে যাবার পথে লোকদের উচ্চারিত কুৎসিত কথাগুলো তাকে তার লক্ষ্য থেকে থামাতে পারেনি। যোষেফকে একজন দাস হিসেবে বিক্রি করা হয়েছিল, এবং পরে তাকে কারাগারে নিক্ষেপ করা হয়েছিল। পরবর্তীতে তিনি মিসর দেশের দ্বিতীয় সর্বোচ্চ নেতা হন। মোশি ও যোষেফের প্রতি যে ভয়াবহ ঘটনা ঘটেছিল, তা ঘটার জন্য ঈশ্বর অনুমোদন দিয়েছিলেন। লোকদেরকে তাঁর প্রেম দেখানোর জন্য ঈশ্বর সঙ্কটকাল ব্যবহার করে থাকেন। মোশি ও যোষেফ ও তাঁর লোকদের আশীর্বাদ করার জন্যও ঈশ্বর সঙ্কটকাল ব্যবহার করলেন। ঈশ্বর আমাদেরও একইভাবে ব্যবহার করতে পারেন। নিঃসন্দেহে, আমাদের প্রতি যখন মন্দ কিছু ঘটে তখন আমরা রাগ করতে পারি কিংবা কষ্ট পেতে পারি। কিন্তু গতকাল আমরা দেখেছি যে, আমাদের ধৈর্যশীল হতে হবে। আমাদের হৃদয় থেকে সকল অহংকার খালি (দূর) করতে হবে। তখন আমরা আমাদের দুঃখভোগের মাঝে ঈশ্বরের সেবা করতে পারব এবং আমাদের চারপাশের লোকদের প্রতি আশীর্বাদ স্বরূপ হতে পারব। 

`যিহিষ্কেল ২৪:১৫-২৭ পদ পড়–ন। এই পদগুলো কি ঘটছে? ঈশ্বর যিহিষ্কেলকে কেন এই কঠিন পরীক্ষা দিলেন?`

যিহিষ্কেল ২৪:২৪ পদে, ঈশ্বর বলেন, “এইরূপে যিহিষ্কেল তোমাদের জন্য চিহ্নস্বরূপ হইবে; সে যাহা যাহা করিল, তোমরা সেই সমস্তই করিবে; ইহা যখন ঘটিবে, তখন তোমরা জানিবে যে, আমিই প্রভু সদাপ্রভু।” যিহিষ্কেলের দৃষ্টান্ত ঈশ্বরের লোকদের দেখাবে যে, ঈশ্বর স্বর্গ ও পৃথিবীর সমস্তকিছু নিয়ন্ত্রণ করেন। যিহিষ্কেলের দুঃখভোগের দৃষ্টান্ত লোকদেরকে সেই শাস্তি দেখাবে যা তারা ভোগ করবে। কে জানে আমাদের দুঃখভোগের দ্বারা কত লোক দেখতে পাবে যে, ঈশ্বরই ‘সদাপ্রভু ও রাজা!’ 

`শীঘ্র হোক কিংবা কিছুকাল পরে হোক, জীবন আমাদেরকে ‘ভগ্ন’ করছে কিংবা আমাদের যাতনা ভোগাচ্ছে। ‘ভগ্ন’ হওয়া কিংবা যাতনা ভোগার ব্যাপারে আপনার ব্যক্তিগত অভিজ্ঞতা কি? অন্যদের উপকারার্থে প্রভু কিভাবে আপনার নিজ ‘ভগ্নাত্মা’ ব্যবহার করতে পারেন?`