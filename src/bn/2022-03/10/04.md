---
title: আমাদের তাড়নাকারীদের প্রতি প্রেম প্রদর্শন
date: 30/08/2022
---

অজ্ঞাত কেউ একজন প্রশ্ন করেছিল: “আমরা কীভাবে আমাদের শত্রুদের প্রেম করি? এভাবে...। আসুন, বলি যে, আমাদের শত্রুরা হল ধুলোয় পড়ে থাকা মণিমুক্তার মত। আপনার শত্রুরা আপনাকে আহত করার জন্য যা-কিছু করেছে, সেগুলো হল ধুলোর রূপক। আমাদের শত্রুদের প্রেম করা মানে কি সেই ‘ধুলোকে’ প্রেম করা যে-ধুলোয় মুক্তাটি পড়ে আছে? না। আমাদের শত্রুকে প্রেম করা মানে হল ‘ধুলোয়’ লুটিয়ে থাকা ‘মুক্তকে’ প্রেম করা। ঈশ্বর আমাদের এ-কারণে ভালবাসেন না যে, আমাদেরকে ভালবাসা তাঁর পক্ষে সহজ। আমরা ভালবাসার পাত্র, কারণ ঈশ্বর আমাদের ভালবাসেন। 

`আপনি যখন আপনার ‘শত্রুদের’ প্রতি দৃষ্টি দেন, তখন আপনি কি দেখতে পান? ‘মুক্তা?’ নাকি, এটির চারপাশের ‘ধুলো?’`

`ঈশ্বর বলেছেন যেন আমরা আমাদের শত্রুদের প্রেম করি এবং তাদের জন্য প্রার্থনা করি। আমরা কেন আমাদের শত্রুদের প্রেম করব, সেটা বোঝাতে মথি ৫:৪৩-৪৮ পদে যীশু প্রকৃতি থেকে আমাদের কি উদাহরণ দেখিয়েছেন? যীশু আমাদেরকে বাইবেলের কি সত্য শিক্ষা দিতে চান?`

যারা আমাদের তাড়না করে, তাদেরকে আমরা কতটা প্রেম করব, সেটা দেখাতে যীশু মথি ৫:৪৫ পদে তাঁর স্বর্গীয় পিতার দৃষ্টান্ত ব্যবহার করছেন। হতেপারে, তারা আমাদের মারাত্মকভাবে আঘাত করেছে এবং আমাদের প্রচুর দুঃখভোগের কারণ হয়েছে। যীশু বলছেন যে, তাঁর পিতা ভালো ও মন্দ উভয় মানুষের প্রতি আশীর্বাদের বৃষ্টি ঝরান। ঈশ্বর যদি দুষ্টদের প্রতি বৃষ্টি বর্ষাণ, তাহলে তাদের জন্য আমাদেরও কি করা উচিৎ?

যীশু এ-কথা বলছেন না যে, যারা আমাদের প্রতি অনিষ্ট করে, তাদের প্রত্যেকের জন্য আমাদের মনে সর্বদা একটি সুখকর অনুভ‚তি থাকবে। (বরং, ঈশ্বরের সহায়তায় সব কিছু সম্ভব, ঠিক?) আমাদের শত্রুদের প্রেম করা বলতে কোনো অনুভ‚তিকে বোঝায় না। আমাদের শত্রুদের প্রতি প্রেম হচ্ছে সেই প্রেম, সেই পরিচর্যা, যা আমরা তাদের দেখাব। 

যীশু এই কথা বলে ‘দয়া’ বিষয়ক তাঁর বক্তব্য শেষ করছেন: “অতএব তোমাদের স্বর্গীয় পিতা যেমন সিদ্ধ, তোমরাও তেমনি সিদ্ধ হও” (মথি ৫:৪৮)। ঈশ্বরের মত সিদ্ধ (উত্তম) হবার জন্য আমাদের অবশ্যই কি করতে হবে? ঈশ্বর যেভাবে তাঁর শত্রুদের প্রেম দেখিয়েছেন, আমাদের শত্রুদের প্রতিও আমাদের তদ্রূপ প্রেম দেখাতে হবে। তাহলে, আমরা ঈশ্বরের দৃষ্টিতে ‘সিদ্ধ’ হব। আমরা কেবল তখনই আমাদের শত্রুদের প্রেম করতে পারব যখন আমরা নম্ৰ আত্মা লাভ করব। একটি নম্ৰ আত্মা হচ্ছে মৃদুশীল আত্মা। একজন নম্ৰ ব্যক্তি ধৈর্যশীল। একজন নম্ৰ ব্যক্তি কারও আঘাতের জবাবে পাল্টা আঘাত করে না। 

`আমরা কি নম্ৰাত্মা লাভ করতে চাই? আপনাকে অবশ্যই কি পরিবর্তন সাধন করতে হবে? এই পরিবর্তনগুলোর একটি তালিকা প্রস্তুত করুন। পরিবর্তনের জন্য ঈশ্বরের সাহায্য প্রার্থনা করুন, যেন আপনি আপনার ‘শত্রুদের’ প্রেম করতে পারেন।`