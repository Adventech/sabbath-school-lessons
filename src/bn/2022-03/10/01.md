---
title: একটি মৃদুশীল হৃদয়
date: 27/08/2022
---

### শাস্ত্রপাঠ
যিহিষ্কেল ২৪:১৫-২৭; যাত্রা ৩২:১-১৪; মথি ৫:৪৩-৪৮; ১ পিতর ২:১৮-২৫; গীত ৬২:১-৮। 

> <p>মুখস্থপদ</p>
> “ধন্য যাহারা মৃদুশীল, কারণ তাহারা দেশের অধিকারী হইবে” (মথি ৫:৫)।

আপনি কি লক্ষ্য করছেন যে, বর্তমান সময়ে মানুষ তাদের আলাপচারিতায় ‘নম্ৰ’ শব্দটি খুব একটা ব্যবহার করছে না? এর কারণ অনুমান করাটা তেমন কঠিন নয়। ‘নম্ৰ’ কথাটির অর্থ হল ‘নিজেকে অন্যদের থেকে শ্রেষ্ঠ জ্ঞান না করা।’ এর আরও অর্থ হল, ‘অন্য লোকদের সঙ্গে বিবাদ কিংবা কলহ করতে না চাওয়া’ এবং ‘সরলতার ও প্রেমের একটি আত্মা ধারণ করা।’ আমরা ‘নম্ৰতা’ শব্দটি হরহামেশা শুনি না বলে অবাক হবার কিছু নেই! বর্তমানে অনেক মানুষই অন্যদেরকে একটি নম্ৰতার আত্মা দ্বারা সম্মান করে না। বাইবেলের লেখকরা এই ‘নম্ৰ’ শব্দটি বিভিন্নভাবে লিখেছেন, যেমন- ‘ধৈর্যশীল,’ কিংবা ‘মৃদুশীল।’ একজন মৃদুশীল ব্যক্তি হচ্ছেন নম্ৰভাষী, প্রেমময়, এবং অন্যদের সাহায্য করার জন্য সদা প্রস্তুত। আবার, বর্তমান সময়ে আমরা আমাদের চারপাশে খুব বেশি নম্ৰ কিংবা মৃদুশীল লোকদেরকে বিচরণ করতে দেখি না!

অন্যরা যখন নম্ৰ লোকদের আঘাত করে, তখন তারা ধৈর্য ধারণ করে। নম্ৰ ও বিনয়ী লোকেরা তাদের মেজাজ হারায় না। তারা অন্যায়ীদের বিরুদ্ধে রাগ হয় না। নম্ৰ লোকেরা অন্যায় আচরণকারীদের বিরুদ্ধে পাল্টা আক্রমণ করে না। যীশু ছিলেন নম্ৰ ও ধৈর্যশীল। তাঁর শিষ্যরা তাঁর মত হতে শিখছিলেন। নম্ৰতা ও ধৈর্র্যশীলতা হতে পারে একটি শক্তিশালী অস্ত্র কিংবা হাতিয়ার। যাতনার কারণে আসা কষ্টের বিরুদ্ধে এই হাতিয়ার লড়াই করতে সক্ষম। আমাদের সঙ্কট ও দুঃখভোগগুলো হচ্ছে বিস্ময়কর অভিজ্ঞতা যা আমাদেরকে শিক্ষা দেয় যে, কীভাবে একটি নম্ৰ ও ধৈর্যশীল আত্মা লাভ করা যায়। অন্য লোকদের কাছে যীশুকে তুলে ধরার জন্য নিরহংকার একটি হৃদয় এবং নম্ৰতার একটি জীবন হতেপারে একটি শক্তিশালী মাধ্যম।