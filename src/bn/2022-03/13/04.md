---
title: গেৎশিমানীতে যীশু
date: 20/09/2022
---

> <p></p>
> “তিনি তাঁহাদিগকে কহিলেন, ‘আমার প্রাণ মরণ পর্যন্ত দুঃখার্ত হইয়াছে; তোমরা এখানে থাক, আর জাগিয়া থাক’” (মার্ক ১৪:৩৪)।

ক্রুশারোপনের পূর্ব মুহূর্তের শেষ চার ঘণ্টায় যীশু যে চরম দুঃখভোগ করেছিলেন, এই পৃথিবীতে তাঁর ৩৩ বছরের জীবনকালে যীশু তুলনামূলকভাবে ততবেশি দুঃখভোগ করেননি। মানুষ পাপ করার আগেই, ঈশ্বর পরিকল্পনা করে রেখেছিলেন যেন যীশু আমাদের পাপের যাতনা ভোগ করেন (ইফিষীয় ১:১-৪; ২ তীমথিয় ১:৮, ৯; তীত ১:১, ২)। এখন, সেই পরিকল্পনা বাস্তবায়ন হচ্ছে। 

`পড়–ন, মথি ২৬:৩৯; মার্ক ১৪:৩৩-৩৬; এবং লূক ২২:৪১-৪৪। গেৎশিমানীতে যীশুর দুঃখভোগের বিষয়ে এই পদগুলো আমাদের কী বলে?`

“তিনি তাঁহাদের নিকট হইতে কিঞ্চিৎ দূরে গেলেন এতদূরে নয়, কিন্তু যাহাতে তাহারা তাঁহাকে দেখিতে ও তাঁহার কথা শুনিতে পারে এতটুকু দূরে এবং ভূমিতে উঁবুর হইয়া পড়িলেন। এই দুর্লঙ্ঘ্য ছিল এতই প্রশস্ত, এতই কালো, এতই গভীর যে, ইহার মুখোমুখি হইয়া ভয়ে তাঁহার আত্মা কম্পিত হইল। এই দুঃসহ মানসিক যন্ত্রণা হইতে নিষ্কৃতি পাইবার নিমিত্ত তাঁহাকে ঐশ্বরিক শক্তি প্রয়োগ করিবার চেষ্টা করিতে হইবে না। মনুষ্য হিসাবে মনুষ্যের পাপের পরিণামসমূহ তাঁহাকে অবশ্যই ভোগ করিতে হইবে।

“খ্রীষ্ট এখন পূর্বের যে কোন দৃষ্টিভঙ্গী হইতে ভিন্নতর একটি দৃষ্টিভঙ্গী বিশিষ্ট অবস্থানে দাঁড়াইয়া ছিলেন। তাঁহার দুঃখভোগ সর্বাপেক্ষা উত্তমরূপে বর্ণনা করা যাইতে পারে ভাববাদীর এই ভাষায়, ‘হে খড়্গ, তুমি আমার পালকের, আমার স্বজাতীয় পুরুষের বিরুদ্ধে বাগ্রত হও, ইহা বাহিনীগণের সদাপ্রভু বলেন’ (সখরিয় ১৩:৭)। পাপপূর্ণ মানুষের প্রতিভূ ও জামিন হিসাবে খ্রীষ্ট ঐশ্বরিক ন্যায় বিচারাধীনে যাতনা ভোগ করিতেছিলেন। ন্যায় বিচার কি তাহার অর্থ তিনি সন্দর্শন করিলেন। এ যাবৎ তিনি অন্য সকলের নিমিত্ত ছিলেন আশাভূমি ও মধ্যস্থ স্বরূপ; আর এখন তাঁহার নিজের জন্যই তিনি একজন মধ্যস্থের নিমিত্ত বাঞ্ছা করিলেন।” -ঈলেন জি হোয়াইট, সর্ব-যুগের বাসনা, পৃষ্ঠা: ৭৩৬, ৭৩৭। 

`গেৎশিমানীতে যা ঘটেছিল, সেটা নিয়ে চিন্তা করুন। সে সময়ে, ইতোমধ্যে যীশু প্রত্যেকের পাপ তুলে নিতে শুরু করলেন। সেই অভিজ্ঞতার একটি চিত্র আপনার মনের মধ্যে আঁকার চেষ্টা করুন। যীশু তখন কিংবা তার আগে যা করলেন, তা ঈশ্বর কোনো মানুষকে কখনও করতে বলেননি। বাইবেলের এই সত্য আমাদেরকে আমাদের প্রতি ঈশ্বরের প্রেম সম্পর্কে কী বলে? ঈশ্বরের প্রেম আপনাকে কী আশা দেয়?`