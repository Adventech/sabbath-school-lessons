---
title: যীশুর দুঃখভোগ
date: 17/09/2022
---

### শাস্ত্রপাঠ
লূক ২:৭, ২২-২৪; লেবীয় ১২:৬-৮; মথি ২:১-১৮; ১২:২২-২৪; লূক ৪:২১-৩০; যোহন ৮:৫৮, ৫৯; মার্ক ১৪:৩৪; মথি ২৬:৩৯; মার্ক ১৪:৩৩-৩৬; লূক ২২:৪১-৪৪; মার্ক ১৫:৩৮; মথি ২৭:৪৫; মথি ২৭:৫১, ৫২; প্রেরিত ১৪:২২; ফিলিপীয় ১:২৯; ২ তীমথিয় ৩:১২; যোহন ১০:২৮; রোমীয় ৬:২৩; তীত ১:২; ১ যোহন ২:২৫। 

> <p>মুখস্থপদ</p>
> “আর নয় ঘটিকার সময়ে যীশু উচ্চ রবে চিৎকার করিয়া ডাকিয়া কহিলেন, ‘এলী এলী লামা শবক্তানী,’ অর্থাৎ ‘ঈশ্বর আমার, ঈশ্বর আমার, তুমি কেন আমায় পরিত্যাগ করিয়াছ?’” (মথি ২৭:৪৬)।

যখনই আমরা দুঃখভোগের প্রসঙ্গ নিয়ে অধ্যয়ন করি, তখন একটি প্রশ্ন উঠে আসে: পাপ ও দুঃখভোগ প্রথম কীভাবে শুরু হল? বাইবেল আমাদের সুন্দর উত্তর দেয়। পাপ ও দুঃখভোগ এসেছিল, কারণ দূতেরা ঈশ্বর-প্রদত্ত স্বাধীনতার বরের প্রতি শ্রদ্ধা দেখায়নি। এই উত্তর আমাদেরকে আরেকটি প্রশ্নের দিকে নিয়ে যায়: ঈশ্বর কি সময়ের আগে জানতেন যে, দূতেরা পাপ করতে যাচ্ছে? হ্যাঁ, কিন্তু সি এস লুইস লিখেছেন, ঈশ্বর বুঝেছিলেন যে, দূতদের স্বাধীনতা দেয়ার সিদ্ধান্ত নেয়াটা ছিল ‘বড় ঝুঁকি।’ 

বড় ঝুঁকি? কিসের? যেক্ষেত্রে ঈশ্বর তাঁর স্বর্গীয় সিংহাসনে বসে আছেন, সেক্ষেত্রে ঝুঁকি আমাদের। ঠিক এটা নয়। ঈশ্বরের দৃষ্টিতে স্বাধীনতা অত্যন্ত গুরুত্বপূর্ণ। সে-কারণে, তিনি আমাদের স্বাধীন করেছেন। আমরা যখন পাপ করার সিদ্ধান্ত নিলাম, তখন তিনিও আমাদের পক্ষ হয়ে আমাদের শাস্তি ও যাতনা নিজে ভোগ করার সিদ্ধান্ত নিলেন। আমরা যীশুর জীবন ও মৃত্যুর মাঝে এই দুঃখভোগ দেখতে পাই। যীশু একজন মানুষের মত দুঃখভোগ করলেন। তাঁর এই দুঃখভোগ পৃথিবীর মানুষকে স্বর্গীয় ঈশ্বরের সঙ্গে অনন্তকালের জন্য সংযুক্ত করে।