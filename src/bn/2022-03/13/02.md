---
title: যীশুর বাল্যকাল
date: 18/09/2022
---

যীশুর বাল্যকাল সম্পর্কে বাইবেল আমাদের খুব কম তথ্য দেয়। কিন্তু তিনি যখন আমাদের একজন হয়ে এই পৃথিবীতে এসেছিলেন, তখনকার পরিস্থিতি সম্পর্কে কয়েকটি পদ আমাদের জানায়। 

লূক ২:৭, ২২-২৪ (আরও পড়–ন, লেবীয় ১২:৬-৮) এবং মথি ২:১-১৮ পদ পড়–ন। এই পদগুলোয় আমরা কি দেখতে পাই যা আমাদের সেই সঙ্কটগুলো দেখায়, যে-সঙ্কটের মুখোমুখি যীশু তাঁর জীবনের শুরু থেকে হয়েছিলেন। 

নিঃসন্দেহে, যীশু প্রথম ব্যক্তি নন যিনি গরীব হয়ে জন্মেছিলেন কিংবা ঘাতক দলের মুখোমুখি হয়েছিলেন। লোকেরা যীশুকে তাঁর শিশুকাল থেকে হত্যার চেষ্টা করছিল। কিন্তু বাইবেল আমাদের এমনকিছু দেখায় যা আমাদের সেই সব সমস্যাগুলো বুঝতে সাহায্য করে, যে-সমস্যাগুলোর মুখোমুখি যীশু তাঁর প্রাথমিক বয়সে হয়েছিলেন।

`যোহন ১:৪৬ পদ পড়–ন। ছোট যীশু যে সঙ্কটগুলোর মুখোমুখি হয়েছিলেন, সেগুলোর বিষয় বুঝতে এই পদটি আমাদের কীভাবে সাহায্য করে?`

যীশু হলেন একমাত্র ব্যক্তি যিনি এই পৃথিবীতে বাস করেছেন এবং কখনও পাপ করেননি। কিন্তু তিনি পাপে পরিপূর্ণ একটি পৃথিবীতে বাস করেছিলেন। যীশু একজন শিশু হিসেবে নিঃসন্দেহে অনেক যাতনা ভুগেছেন। তিনি সিদ্ধ ছিলেন। সুতরাং, তাঁর চারপাশের পাপ কাজগুলো নিঃসন্দেহে তাঁকে অনেক বিরক্ত করেছে। আমরা সিদ্ধতা থেকে অনেক দূরে। নিঃসন্দেহে, আমরা পাপী। একইসাথে, এমন কিছু পাপ রয়েছে যেগুলো আমরা কখনও করব না। আমরা এমনকি শুনতেও চাই না যে, ঐ পাপগুলো কেউ করছে। যখন আমরা শুনি, আমরা ব্যথিত ও বিব্রত হই। চারপাশের সংঘটিত পাপ কাজের কারণে যীশুর কি উপলব্ধি হতে পারে, সে-বিষয়ে আপনি কি আপনার মনের মধ্যে একটি চিত্র আঁকতে পারেন? নিঃসন্দেহে, তিনি প্রচুর যাতনা ভুগেছিলেন। 

`নিজেকে প্রশ্ন করুন: ‘আমার চারপাশের সংঘটিত পাপ কি আমাকে বিব্রত করে? অথবা, আমি কি গায়ে মাখি না?’ আপনি যদি পাপের কারণে বিব্রত না হন, তার মানে হল- এগুলো আপনি পড়ছেন, দেখছেন, কিংবা করছেন? বিষয়টি নিয়ে ভাবুন।`