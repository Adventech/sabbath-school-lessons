---
title: মানুষের দ্বারা ঘৃণিত ও উপেক্ষিত
date: 19/09/2022
---

এই পদগুলো পড়–ন: মথি ১২:২২-২৪; লূক ৪:২১-৩০; এবং যোহন ৮:৫৮, ৫৯। যেমনিভাবে আপনি পড়ছেন, স্মরণে রাখুন যে, যীশু হলেন ঈশ্বর। আরও স্মরণ করুন যে, তিনি আকাশমণ্ডল ও পৃথিবীর সৃষ্টি করেছেন। মনে রাখবেন যে, যীশু আমাদের প্রত্যেকের পাপের জন্য নিজেকে উৎসর্গ করলেন। এই পদগুলো কীভাবে আমাদেরকে এই পৃথিবীতে যীশুর দুঃখ-কষ্ট বুঝতে সাহায্য করে?

সকল স্থানের লোকেরা যীশুকে ভুল বুঝেছে। তারা তাঁর জীবন, কাজ ও শিক্ষামালা বোঝেনি। নেতারা যীশুকে বোঝেনি। মাঝেমাঝে লোকেরা যীশুকে বুঝেনি। পরে, তাদের ভুল বোঝাবুঝির কারণে লোকেরা যীশুকে ঘৃণা করেছে এবং তাঁকে অগ্রাহ্য করেছে। এ-বিষয় নিয়ে ভাবুন: যীশু যে লোকদের পরিত্রাণ করতে এলেন, সেই লোকেরা প্রত্যেকে তাঁকে ঘৃণা ও উপেক্ষা করেছে! যে পিতামাতাদের অবাধ্য সন্তান রয়েছে, তারা হয়তো যীশুর উপলব্ধি কিছুটা বুঝতে পারবে। পিতামাতারা বুঝে যে, তাদের সন্তানদের সাহায্য দরকার। তাদের সন্তানদের সাহায্যের জন্য পিতামাতারা সব কিছু করতে আগ্রহী। কিন্তু সন্তানেরা পিতামাতাদের উপেক্ষা করে। পরিতাপের বিষয় হল এই যে, কেবল পিতামাতারা হয়তো তাদের সন্তানদের জীবন নষ্ট হওয়া থেকে বাঁচাতে পারেন। এই অভিজ্ঞতা আমাদেরকে যীশুর পার্থিব অভিজ্ঞতা বুঝতে সাহায্য করতে পারে। নিঃসন্দেহে, সে অভিজ্ঞতাটি তাঁর কাছে অতীব যন্ত্রণাদায়ক ছিল। 

`মথি ২৩:৩৭ পদ পড়–ন। উপেক্ষিত হয়ে যীশুর কি উপলব্ধি হয়েছিল, সে-বিষয়ে এই পদগুলো আমাদের কী বলে? যেমনিভাবে পড়ছেন, নিজেকে প্রশ্ন করুন: ‘যীশুর কি খারাপ উপলব্ধি হয়েছিল (উপেক্ষিত হলে যেমনটা আমাদের হয়)? অথবা, যীশুর কি অন্য কারণে খারাপ লেগেছিল? উত্তর যদি ‘হ্যাঁ’ হয়, তবে সেটি কি?`

অগ্রাহ্য হবার উপলব্ধি আমাদের সবার আছে। যীশু যে কারণে ব্যথিত হয়েছিলেন, সেই একই কারণে আমরা হয়তো ব্যথিত হয়েছি। যা-কিছু আমরা হারাচ্ছি, সে-কারণে আমরা হয়তো মর্মাহত। আমরা ব্যথিত, কারণ আমরা জানি যে, লোকেরা যখন আমাদের অগ্রাহ্য করবে, তখন আমরা কি হারাব। যীশু যখন মানুষকে রক্ষা করতে এলেন, আর সেই মানুষেরা যখন তাঁকে অগ্রাহ্য ও অবমাননা করল, তখন তাঁর কি উপলব্ধি হয়েছিল, সে-বিষয়ে একটি চিত্র আঁকার চেষ্টা করুন। লোকেরা যদি তাঁকে অগ্রাহ্য করে, তবে তার ফলাফল কী হবে, সে-ব্যাপারে যীশু পুরোপুরি ওয়াকিবহাল ছিলেন। “যীশু ছিলেন নিষ্পাপ। কারণ, তিনি কোন ধরণের পাপকাজ করেননি; শয়তান যখন তাকে আঘাত করল এবং তাঁকে আক্রমণ করল, তখন তিনি চরমভাবে দুঃখভোগ করলেন।” -ঈলেন জি হোয়াইট, সিলেক্টেড মেসেজেস, গ্রন্থ: ৩, পৃষ্ঠা: ১২৯।