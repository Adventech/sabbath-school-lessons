---
title: ক্রুশের উপরে যীশু
date: 21/09/2022
---

ক্রুশীয় মৃত্যু ছিল রোমীয়দের দেওয়া সব থেকে ভয়াবহ একটি শাস্তি। ক্রুশ ছিল মৃত্যুর একটি নির্মম উপায়। সুতরাং, যে কেউ ক্রুশের উপরে মৃত্যুবরণ করে, তার প্রতি আমাদের মায়া জাগতে পারে। সব থেকে বড় বিষয় হল, যীশুর জন্য আমাদের কষ্টের অনুভ‚তি জাগতে পারে। তিনি কোনো অপরাধ করেননি! 

আমাদের সর্বদা স্মরণে রাখতে হবে যে, যীশু আমাদের মতই রক্ত-মাংসের দেহ নিয়ে পৃথিবীতে এসেছিলেন। তিনি প্রহারিত হলেন। তিনি চাবুকের আঘাত পেলেন। তাঁর হাতে ও পায়ে পেরেক গাঁথা হল। যীশু যখন ক্রুশে ঝুলছিলেন, তাঁর পেরেকে আঁটকে থাকা দেহের ভার নিচের দিকে ঝুঁলে পড়ছিল, এবং তাঁর পেরেক ঠোকা ক্ষতগুলো আরও বড় হচ্ছিল। তাঁর যন্ত্রণা ছিল মারাত্মক! এমনকি দাগী আসামীদের জন্যও এটি ছিল একটি ভয়াবহ মৃত্যু। কিন্তু যীশু ছিলেন নিষ্পাপ, অপরাধমুক্ত। সুতরাং, তাঁর ক্রুশে ঝুঁলে মরাটা মোটেও ন্যায়সঙ্গত ছিল না। 

**যীশু যখন মারা গেলেন, তখন কি হল? এই বিষয়গুলো কীভাবে আমাদের দেখায় যে, সেই সময়ে লোকেরা যা বুঝেছিল, প্রকৃত ঘটনা বা বিষয়বস্তু ছিল তারচেয়ে গভীরতর?**

`মথি ২৭:৪৫`

`মথি ২৭:৫১, ৫২`

`মার্ক ১৫:৩৮`

নিঃসন্দেহে, এই ঘটনার গভীরে একজন নিষ্পাপ ব্যক্তির মৃত্যু অপেক্ষাও অধিকতর কিছু ছিল। বাইবেল আমাদের বলে যে, পাপের বিরুদ্ধে, আমাদের পাপের বিরুদ্ধে, ঈশ্বরের ক্রোধ ক্রুশের উপর বর্ষিত হল। ক্রুশের উপরে যীশু সকল মানুষের পাপের বিরুদ্ধে একজন পবিত্র ঈশ্বরের পবিত্র ক্রোধ ভোগ করলেন। সুতরাং, আমরা নিশ্চিত হতে পারি যে, একজন সাধারণ মানুষ আমাদের জানামতে যতটুকু সহ্য করতে পারে, যীশু তার চেয়ে অধিক যাতনা ভোগ করলেন। 

`যীশু আপনার জন্য ব্যক্তিগতভাবে ক্রুশের উপরে যাতনা ভোগ করলেন। তাঁর দুঃখভোগ আপনাকে কী আশা ও সান্ত্বনা দেয়?`