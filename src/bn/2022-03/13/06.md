---
title: দুঃখভোগী ঈশ্বর
date: 22/09/2022
---

আমরা হয়তো এ কথাটির সঙ্গেমানিয়ে নিয়েছি: যতদিন আমরা এই পৃথিবীতে আছি ততদিন আমরা দুঃখভোগ করব। যেহেতু আমরা স্বেচ্ছায় পাপ করেছি, সেহেতু এই জীবনে দুঃখভোগ এড়ানোর উপায় নেই। বাইবেল আমাদের ভিন্ন কিছু প্রতিজ্ঞা করে না। 

`প্রেরিত ১৪:২২; ফিলিপীয় ১:২৯; ও ২ তীমথিয় ৩:১২ পদ পড়–ন। এই পদগুলো আমাদেরকে দুঃখভোগের বিষয়ে কি বলে?`

নিঃসন্দেহে, এই জীবনে আমরা যাতনা ভুগবো। একই সাথে, আমাদের অবশ্যই দুটি বিষয় স্মরণে রাখতে হবে। প্রথমে, আমাদের প্রভু যীশু যেকোন মানুষ অপেক্ষা অধিক যাতনা ভোগ করেছেন। “সত্য, আমাদের যাতনা সকল তিনিই তুলিয়া লইয়াছেন, আমাদের ব্যথা সকল তিনি বহন করিয়াছেন; তবু আমরা মনে করিলাম, তিনি আহত, ঈশ্বরকর্তৃক প্রহারিত ও দুঃখার্ত” (যিশাইয় ৫৩:৪)। যখন আমরা শাস্তি ভোগ করি, তখন আমরা অন্য কারও জন্য যাতনা ভুগী না। কিন্তু যীশু প্রত্যেকের জন্য যাতনা ভুগলেন। তিনি কোন পাপ করেননি, তিনি আমাদের জন্য ‘পাপস্বরূপ’ হলেন (২ করিন্থীয় ৫:২১)। যীশু এমনভাবে যাতনা ভুগলেন যা পাপী হিসেবে আমরা বুঝতে শুরু করতেও পারি না। 

দ্বিতীয়ত, যেমনিভাবে আমরা যাতনা ভুগি, আমাদের এটা স্মরণে রাখতে হবে যে, যীশু যখন আমাদের জন্য যাতনা ভুগেছিলেন, তখন কী হয়েছিল। অর্থাৎ, আমাদের অবশ্যই স্মরণে রাখতে হবে যে, যীশু আমাদের জন্য যা-কিছু করলেন, সেহেতু ঈশ্বর কি প্রতিজ্ঞা করছেন। 

`যোহন ১০:২৮; রোমীয় ৬:২৩; তীত ১:২; ও ১ যোহন ২:২৫ পদ পড়–ন। এই পদগুলো আমাদের কি প্রতিজ্ঞা করেন?`

এই জীবনে আমরা যে যাতনাই ভুগি না কেন, আমরা এ-মুহূর্তে যীশুর সাক্ষাতে সিদ্ধ (ধার্মিক) গণিত হতে পারি। সেটা কীভাবে সম্ভব? যীশু ক্রুশের উপরে আমাদের শাস্তি গ্রহণ করলেন। সুতরাং, বিশ্বাসের দ্বারা আমরা অনন্তজীবনের প্রতিজ্ঞা লাভ করতে পারি। যীশুকে ধন্যবাদ, আমরা একটি নতুন পৃথিবীতে চিরদিন বাস করব। আর পাপ থাকবে না। দুঃখভোগ ও মৃত্যু চিরতরে ধ্বংস হবে। যীশুর কারণে এবং আমাদের পক্ষে তাঁর দুঃখভোগের কারণে ঈশ্বর আমাদের এ সবের প্রতিজ্ঞা করছেন। ত্রাণকর্তা আমাদের জন্য যা-কিছু করেছেন, সে-জন্য আমাদের যথেষ্ট কৃতজ্ঞ থাকতে হবে!