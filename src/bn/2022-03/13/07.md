---
title: অতিরিক্ত আলোচনা
date: 23/09/2022
---

“তিন বার তিনি সেই প্রার্থনাটি উচ্চারণ করিয়াছেন। তিন বার মনুষ্যত্ব সর্বশেষ চূড়ান্ত যজ্ঞটি সাধন করা হইতে পশ্চাৎপদ হইয়াছে। কিন্তু এমন জগতের মুক্তিদাতার সাক্ষাতে সমগ্র মানব জাতির ইতিহাস উন্মুক্ত হইল। তিনি ইহা দেখিলেন যে, ব্যবস্থা লঙ্ঘনকারীদিগকে যদি আপনাদের উপরই ছাড়িয়া দেওয়া হয় তবে তাহাদের বিনাশ অবধারিত। তিনি মনুষ্যের অক্ষমতা দেখিতে পাইলেন। একটি দণ্ডপ্রাপ্ত জগতের সন্তাপ ও বিলাপ তাঁহার সাক্ষাতে উন্মুক্ত হইল। তিনি ইহার আসন্ন পরিণতি দেখিতে পাইলেন, আর তাঁহার সিদ্ধান্ত তিনি গ্রহণ করিলেন। তিনি তাঁহার নিজের যে কোন মূল্যের বিনিময়ে মনুষ্যকে রক্ষা করিবেন। তিনি রক্তের অবগাহন বরণ করিয়া লইলেন, যেন তাঁহার মাধ্যমে মরণোন্মুখ লক্ষ লক্ষ অনন্ত জীবন লাভ করিতে পারে। যেথায় সকলই পবিত্র, সকলই সুখময় এবং সকলই মহিমাময় এবং গৌরবময় সেই স্বর্গীয় প্রাঙ্গণ পরিত্যাগ করিয়া তিনি আসিলেন একটি মাত্র হারাণ মেষকে উদ্ধার করিতে, যে জগৎ ব্যবস্থা লঙ্ঘন করিয়া পতিত হইয়াছে। আর তিনি তাঁহার উদ্দেশ্য হইতে পশ্চাৎপদ হইবেন না। যে জাতি ইচ্ছাশক্তি প্রয়োগপূর্বক পাপ করিয়াছে এইরূপ একটি জাতির পক্ষে তিনি হইবেন প্রায়শ্চিত্তস্বরূপ। তাই এখন তাঁহার প্রার্থনার মাধ্যমে কেবল আত্মসমর্পণের-ই কথা উচ্চারিত হইল, ‘আমি পান না করিলে যদি ইহা দূরে যাইতে না পারে তবে তোমার ইচ্ছা সিদ্ধ হউক।’” -ঈলেন জি হোয়াইট, সর্ব-যুগের বাসনা, পৃষ্ঠা: ৭৪২, ৭৪৩। 

**আলোচ্য প্রশ্নাবলী**

`স্বয়ং ঈশ্বর আমাদের যেকোন কারও থেকে যে অধিক দুঃখভোগ করেছেন, সেটা জানার মাধ্যমে আমরা আমাদের দুঃখভোগের সময়ে কীভাবে উপকৃত হই? আমাদের পক্ষ হয়ে যীশুর দুঃখভোগ করার অর্থ কি? বাইবেলের এই চিত্তাকর্ষক সত্য থেকে আমরা কী সান্ত্বনা পেতে পারি?`

`যীশু যে-সব যাতনা ভুগেছিলেন, সেগুলো পুনরাবৃত্তি করুন। যীশু আমাদের জন্য কোন্ পরীক্ষাগুলো দিয়েছিলেন এবং কৃতকার্য হয়েছিলেন? এই পরীক্ষাগুলো আমাদের জীবনে আসা পরীক্ষাগুলোর সঙ্গে কতটা সঙ্গতিপূর্ণ? কতটা আলাদা? যীশু তাঁর দুঃখভোগের সময়ে যেমন ব্যবহার ও যেমন আচরণ করেছিলেন, তা থেকে আমরা কী শিক্ষা পাই?`

`আপনার প্রিয় বাইবেলের কিছু প্রতিজ্ঞা কোন্গুলো? যখন আপনি যাতনা ভোগেন, তখন ওগুলো আপনাকে কীভাবে সাহায্য করে? ক্লাশে তা সহভাগ করুন।`

`এই ত্রৈমাসে আপনি বাইবেলের কোন্ গুরুত্বপূর্ণ সত্যগুলো শিখলেন? আপনার মনে কোন্ প্রশ্নগুলো ছিল, যেগুলোর উত্তর আপনি এই ত্রৈমাসে পেলেন? আপনার মনে এখনও কোন্ প্রশ্নগুলো রয়ে গেছে? যা-কিছু এখনও আমাদের মনে পীড়া দিচ্ছে, সেগুলো উত্রে ওঠার জন্য কীভাবে আমরা একে অন্যকে সাহায্য করতে পারি?`