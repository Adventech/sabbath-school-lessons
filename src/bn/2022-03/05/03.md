---
title: ইপায়েল সন্তানেরা ভ্রষ্টতায় ফিরে যায়
date: 25/07/2022
---

হোশেয়র গল্পে আমাদের জন্য কিছু জোরালো শিক্ষা রয়েছে। হোশেয়র গল্প চিত্তাকর্ষকও বটে। তার স্ত্রী গোমর গৃহ ত্যাগ করে। অন্য পুরুষদের দ্বারা সে সন্তান ধারণ করে। হোশেয়কে করা গোমরের প্রতিজ্ঞা লঙ্ঘনের পরও, ঈশ্বর হোশেয়কে বলেন, যেন তিনি তার স্ত্রীকে ফিরিয়ে আনেন এবং তাকে সম্পূর্ণরূপে প্রেম করেন। এই গল্পটি হচ্ছে ঈশ্বর ও ইপায়েল জাতির বিষয়ে একটি রূপক। ইপায়েল সন্তানেরা ঈশ্বরকে ‘ঠকিয়েছিল’ এবং অন্য দেবতাদের বশীভ‚ত হয়েছিল। কিন্তু ঈশ্বর কখনও ইপায়েলকে প্রেম করা বন্ধ করেননি। ঈশ্বর তাঁর লোকদেরকে আবার তাঁর প্রেম দেখাতে চাইলেন। আসুন দেখি, ঈশ্বর সেটা কীভাবে করলেন!

**হোশেয় 2:1-12 পদ পড়–ন। তাঁর প্রতি ইপায়েল সন্তানদের ফিরিয়ে আনার ব্যাপারে ঈশ্বর কি বলছেন?**

`হোশেয় 2:2, 3`

`হোশেয় 2:5-7`

`হোশেয় 2:8, 9`

`হোশেয় 2:10`

তাঁর কাছে ফিরিয়ে আনার পর, যে দুটি সমস্যায় আমরা পড়ি, তা আমরা হোশেয়র গল্প থেকে দেখতে পাই। প্রথমে, আমরা হয়তো দেখতে পাই না যে, ঈশ্বর আমাদের পরিত্রাণের জন্য কাজ করছেন। ইপায়েল সন্তানদের যখন কঠিন ও বেদনাদায়ক অভিজ্ঞতা হয়েছিল, তখন তারা দেখতে ব্যর্থ হয়েছিল যে, ঈশ্বর তাদের সুরক্ষার জন্য কাজ করেন। আমাদের জীবনে যখন বিভিন্ন সঙ্কট আসে, তখন আমাদের ক্ষেত্রেও একই ঘটনা ঘটে। তখন আমরা দেখতে পাই না যে, আমরা কোথায় যাচ্ছি (হোশেয় 2:6)। আমরা হয়তো প্রশ্ন করে বসি, ঈশ্বর কোথায়? আমাদের যখন খাদ্যদ্রব্য, পোশাক কিংবা জলের অভাব হয়, কিংবা যখন আমরা বিব্রত হই, তখন বিস্ময় প্রকাশ করি যে, ঈশ্বর কোথায়? আমাদের উপলব্ধি যা-ই হোক না কেন, ঈশ্বর সর্বদা আমাদের সুরক্ষার জন্য কাজ করেন, কারণ তিনি আমাদের অনেক ভালবাসেন।

দ্বিতীয়ত, ঈশ্বর যখন আমাদের জন্য সুরক্ষার কাজ করেন, তখন আমরা হয়তো স্বয়ং ঈশ্বরকে বুঝতে পারি না। আমরা হয়তো তাঁকে কর্মরত দেখি, কিন্তু তিনি যা করেন, তা হয়তো আমরা পছন্দ করি না। যখন আমরা ব্যথিত হই কিংবা বিব্রত হই, তখন আমরা সহজেই তাঁকে দোষ দেই যে, তিনি নির্মম ও নিষ্ঠুর। কিংবা, তিনি আমাদের প্রতি যত্নশীল নন। কিংবা, তিনি আমাদের সাহায্য করছেন না। কিন্তু, আমাদের নতুনীকৃত করার জন্য ঈশ্বর সর্বদা কাজ করে যাচ্ছেন, কারণ তিনি আমাদের ভালবাসেন।

`হোশেয় 2:14-23 পদ পড়–ন। ঈশ্বরের বিষয়ে এই পদগুলো আমাদের কি শিক্ষা দেয়? আপনি আপনার জীবনের কোন্ দেন-দরবারে ঈশ্বরের নিকট থেকে দূরে সরে যাচ্ছেন, তা দেখিয়ে দেবার জন্য পবিত্র আত্মার কাছে প্রার্থনা করুন। বাস্তবিক যদি দূরে সরতে থাকেন, তাহলে সঙ্কট আসার অপেক্ষায় না থেকে, বরং ঈশ্বরকে আপনার হৃদয় ফিরিয়ে দিচ্ছেন না কেন? ঈশ্বরের কাছে সম্পূর্ণরূপে সমর্পিত হতে আপনার বাধা কি?`