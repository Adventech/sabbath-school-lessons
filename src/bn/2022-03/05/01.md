---
title: কতটা যাতনা আমরা সইতে পারি?
date: 23/07/2022
---

### শাস্ত্রপাঠ
আদিপুস্তক 22; যোহন 8:56; হোশেয় 2:1-12; হোশেয় 2:14-23; ইয়োব 1:6-2:10; 2 করিন্থীয় 1:8, 9; 2 করিন্থীয় 11:23-29; 2 করিন্থীয় 1:4; যিশাইয় 43:1-7; ইব্রীয় 4:15।

> <p>মুখস্থপদ</p>
> “তথাপি তাঁহাকে চ‚র্ণ করিতে সদাপ্রভুরই মনোরথ ছিল; তিনি তাঁহাকে যাতনাগ্রস্ত করিলেন, তাঁহার প্রাণ যখন দোষার্থক বলি উৎসর্গ করিবে, তখন তিনি আপন বংশ দেখিবেন, দীর্ঘায়ু হইবেন, এবং তাঁহার হস্তে সদাপ্রভুর মনোরথ সিদ্ধ হইবে” (যিশাইয় 53:10)।

সি এস লুয়িসের স্ত্রী মৃত্যু-শয্যায়। এ সময়ে লুয়িস লেখেন, “আমার মনে হয়, ঈশ্বরকে অবিশ্বাস করার মত বিপদে আমি পড়িনি। তাঁর ব্যাপারে উদ্ভট কিছু বিশ্বাস করতে চাওয়ার প্রলোভন থেকে আমার প্রতি প্রকৃত বিপদ আসে। আমার মনে হয় না আমি উপসংহারে এ-কথা বলব ‘সর্বোপরি, ঈশ্বর নেই।’ কিন্তু আমি ভয় পাচ্ছি আমি হয়তো বলব, “ইঁনি কি সত্যিই ঈশ্বর?” -এ গ্রিফ অবজার্ভড, পৃষ্ঠা: 6, 7।

জীবনে যখন দুঃখকষ্ট আসে, কিছু লোক ঈশ্বরকে পুরোপুরি ত্যাগ করে। অন্যরা হয়তো ঠিক সেভাবেই ভাবে, যেভাবে সি এস লুইস ভেবেছেন। তারা হয়তো তাদের ধারণা নিয়ে এবং ঈশ্বরের ব্যাপারে বিশ্বাস নিয়ে প্রশ্ন করে। তারা হয়তো তাঁর ব্যাপারে মন্দ বিষয় বিশ্বাস করতে শুরু করে। প্রশ্ন হল, ঈশ্বরের লোকেরা কতখানি যাতনা সহ্য করতে পারে? অর্থাৎ, যীশু বাস্তবে যেমন, তাঁকে যেন আমরা ঠিক সেভাবেই দেখি, এ জন্য ঈশ্বর কতখানি দুঃখভোগ, পরীক্ষা ও সঙ্কট আমাদের প্রতি অনুমোদন দিতে আগ্রহী (রোমীয় 8:29)?