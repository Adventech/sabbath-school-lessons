---
title: ইয়োবের সঙ্কটকাল
date: 26/07/2022
---

কি কারণে ইয়োব যাতনা ভুগেছিলেন? উত্তরের জন্য ইয়োব 1:6-2:10 পদ পড়–ন।

ইয়োবের গল্পে আমরা চিত্তাকর্ষক কিছু দেখি। স্বর্গদূতেরা ঈশ্বরের সঙ্গে দেখা করতে এলেন। সেখানে শয়তানও এলো। ঈশ্বর শয়তানকে প্রশ্ন করলেন যে, সে কোথা হতে এলো। শয়তান বলল, “আমি পৃথিবী পর্যটন ও তথায় ইতস্ততঃ ভ্রমণ করিয়া আসিলাম” (ইয়োব 1:7)। পরে, ঈশ্বর শয়তানকে জিজ্ঞেস করলেন, “আমার দাস ইয়োবের উপরে কি তোমার মন পড়িয়াছে? কেননা তাহার তুল্য সিদ্ধ ও সরল, ঈশ্বরভয়শীল ও কুক্রিয়াত্যাগী লোক পৃথিবীতে কেহই নাই” (ইয়োব 1:8)। প্রশ্নটি চিত্তাকর্ষক নয়। কিন্তু চিত্তাকর্ষক বিষয় হচ্ছে, প্রশ্নটি ঈশ্বর করছেন। আপনি কি দেখছেন যে, ইয়োব যে একজন অনুকরণীয় দৃষ্টান্ত সেটা শয়তান দেখাচ্ছে না। ঈশ্বর দেখাচ্ছেন। ঈশ্বর ইয়োবের প্রতি শয়তানের দৃষ্টি কাড়ছেন। এ দিকে পৃথিবীতে, ইয়োবের কোনো ধারণাই নেই যে, শীঘ্র তিনি কতটা চরম দুঃখ ভোগ করতে যাচ্ছেন। হ্যাঁ, ইয়োবকে যাতনা ভোগাচ্ছে শয়তান, ঈশ্বর নন। কিন্তু ইয়োবের কর্মচারীদের, সন্তানদের ও তার নিজ স্বাস্থ্যের অনিষ্ট করার জন্য ঈশ্বর শয়তানকে তাঁর অনুমোদন দিচ্ছেন। ইয়োবের যাতনার প্রতি শয়তান যদি অনুমোদন দিয়ে থাকেন, তাহলে অর্থ কি দাঁড়ায়, কে যাতনা দিচ্ছেন? যে ঈশ্বর ইয়োবের প্রতি দুঃখ-কষ্ট আনার জন্য শয়তানকে অনুমোদন দিচ্ছেন, সেই ঈশ্বর কি করে পবিত্র ও মঙ্গলময় ঈশ্বর হতে পারেন? ইয়োবের দুঃখভোগ কি একটি বিশেষ দৃষ্টান্ত, কিংবা ঈশ্বর কি বর্তমানেও আমাদের সঙ্গে এভাবে কাজ করেন?

`ইয়োব 1:20, 21 পদে, ইয়োব তার সঙ্কটকালে কেমন আচরণ করেছিলেন?`

আমাদের যখন দুঃখভোগ আসে কিংবা যখন কঠিন পরীক্ষা আসে, তখন আমরা দুটির যেকোনো একটি আচরণ করতে পারি। (1) ইয়োব মেনে নিয়েছিলেন যে, তিনি অসহায়। তিনি বুঝেছিলেন যে, সম্পদের মালিক কেউ না: “আমি মাতার গর্ভ হইতে উলঙ্গ আসিয়াছি, আর উলঙ্গ সেই স্থানে ফিরিয়া যাইব” (ইয়োব 1:21)। (2) ইয়োব বিশ্বাস করেছিলেন যে, ঈশ্বর সমস্তকিছুর পূর্ণ নিয়ন্ত্রণে আছেন: “সদাপ্রভু দিয়াছিলেন, সদাপ্রভুই লইয়াছেন” (ইয়োব 1:21)। (3) ইয়োব ঈশ্বরের আরাধনা করেন এবং বিশ্বাস করেন যে, ঈশ্বর গৌরব ও মহিমা পাবার যোগ্য: “সদাপ্রভুর নাম ধন্য হউক” (ইয়োব 1:21)।

`আপনি কি যাতনাগ্রস্ত? তিনটি কাজ করুন যা ইয়োব করেছিলেন। আপনার কিভাবে মনে হয় যে, এগুলো কাজে দেবে?`