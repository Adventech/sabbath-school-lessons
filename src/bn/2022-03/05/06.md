---
title:  'কতটা যাতনা আমরা সইতে পারি? (যিশাইয় 43:1-7)'
date:  28/07/2022
---

এ যাবৎ আমরা ঈশ্বর-প্রদত্ত পরীক্ষার যতগুলো দৃষ্টান্ত দেখেছি, সেগুলো আমাদেরকে যীশুর দুঃখভোগ দেখতে সাহায্য করে। কিছু লোক এই দৃষ্টান্তগুলো দেখে এবং বিশ্বাস করে যে, ঈশ্বর আমাদের প্রতি নির্মম ও নিষ্ঠুর। তারা হয়তো বলতে পারে যে, “নিশ্চয়, আমরা জানি যে, ঈশ্বর আমাদের কাছে ভালো কিছু চান। কিন্তু এই দৃষ্টান্তগুলো যথেষ্ট পরিচর্যা ও প্রেম দেখায় না। ঈশ্বরকে একজন উৎপীড়ক হিসেবে দেখায়। তিনি এমন কিছু করেন যা আমাদের কঠিন সঙ্কটে ফেলে। পরিস্থিতি ঠিক এটাই দেখায়। এ-ব্যাপারে আমাদের করার কিছু নেই।”

নিঃসন্দেহে, আমরা একটি পাপপূর্ণ পৃথিবীতে বাস করি। সুতরাং, কেন এসব ঘটে, তার যৎসামান্যই আমরা জানি। স্বর্গে গিয়ে আমরা অধিক বিস্তারিত জানব (1 করিন্থীয় 4:5; 13:12)। কিন্তু এখন আমাদের অবশ্যই মেনে নিতে হবে যে, ঈশ্বর আমাদের তত্ত্বাবধান করেন, এমনকি পরিস্থিতি যদিও সর্বদা সঠিক কিংবা মঙ্গলজনক মনে না হয়। যিশাইয় এই সমস্যা সম্পর্কে বলছেন।

যিশাইয় 43:1-7 পদ পড়–ন। ঈশ্বর তাঁর লোকদের বলছেন: “ভয় করিও না, কেননা আমি তোমাকে মুক্ত করিয়াছি, আমি তোমার নাম ধরিয়া তোমাকে ডাকিয়াছি, তুমি আমার। তুমি যখন জলের মধ্য দিয়া গমন করিবে, আমি তোমার সঙ্গে সঙ্গে থাকিব; যখন নদ-নদীর মধ্য দিয়া গমন করিবে, সেই সকল তোমাকে মগ্ন করিবে না; যখন অগ্নির মধ্য দিয়া চলিবে, তুমি পুড়িবে না, তাহার শিখা তোমার উপরে জ্বলিবে না। কেননা আমি সদাপ্রভু তোমার ঈশ্বর, ইস্রায়েলের পবিত্রতম, তোমার ত্রাণকর্তা” (যিশাইয় 43:1-3)। নদীগুলো ও অগ্নি হচ্ছে রূপক। ওগুলো আমাদের ভয়াবহ বিপদ দেখায়। হতেপারে, ওগুলো আমাদের সেই সময় দেখায় যখন ঈশ্বরের লোকেরা সূফ সাগর ও যর্দন নদী পার হয়েছিল। এই অভিজ্ঞতাগুলো ঈশ্বরের লোকদের ভয়ংকর সময়গুলো দেখায়। কিন্তু ওগুলো আমাদের একটি নতুন জীবনে নিয়ে যায়। আপনি হয়তো আশা করতে পারেন, ঈশ্বর বলবেন যে, তিনি তাঁর লোকদের এই সব বিপদ থেকে রক্ষা করবেন এবং তিনি তাদেরকে একটি সহজতর পথে নিয়ে যাবেন। কিন্তু গীতসংহিতা 23 অধ্যায়ে বর্ণীত, মেষের সঙ্গে থাকা পালকের মত, ঈশ্বর তাঁর লোকদের সঙ্গে আছেন। সুতরাং, যখন দুঃসময় আসে, তখন আমাদের ভয় পাবার দরকার নেই।

`যিশাইয় 43:1-7 পদ আবার দেখুন। বিভিন্ন উপায় সম্পর্কে লিখুন, যেউপায়ে ঈশ্বর তাঁর লোকদের দুঃসময়ে সান্ত্বনা দেন। আপনার উত্তর আপনার মনে ঈশ্বর সম্পর্কে কি ছবি আঁকে? এই পদগুলোয় বর্ণীত কোন্ প্রতিজ্ঞাগুলো আপনার জীবনে সব থেকে বেশি দরকার?`

যিশাইয় 43:1-7 পদ, আমাদের জন্য ঈশ্বরের পরীক্ষার বিষয়ে তিনটি শিক্ষা দেয়। (1) ঈশ্বর-প্রদত্ত পরীক্ষার উদ্দেশ্য আমাদের বিনষ্ট করা নয়। ওগুলোর উদ্দেশ্য হচ্ছে আমাদের পাপ সকল বিনষ্ট করা। (2) ঈশ্বর-প্রদত্ত পরীক্ষার উদ্দেশ্য আমাদের হেয় (ছোট) করা নয়। ওগুলোর উদ্দেশ্য হচ্ছে আমাদের পরিষ্কার ও পবিত্র করা। (3) আমাদের সঙ্কটকালে আমাদের জন্য ঈশ্বরের দরদ কমে যায় না। তিনি একটি কোমল হৃদয় দ্বারা আমাদের প্রেম করেন। ঈশ্বর কখনও আমাদের একাকী ত্যাগ করবেন না, তাতে আমাদের প্রতি যা-ই ঘটুক না কেন।