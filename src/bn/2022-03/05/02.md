---
title: অব্রাহামের পরীক্ষা
date: 24/07/2022
---

আদি 22 অধ্যায়ে বর্ণীত অব্রাহামের কঠিন পরীক্ষার বিষয় পড়–ন। ঈশ্বর অব্রাহামের নিজ পুত্র, ইস্হাককে, বলিরূপে উৎসর্গ করতে বলেন। এ সময়ে অব্রাহামের মাথার মধ্যে যা ঘটছিল, কল্পনায় তার একটি চিত্র আঁকার চেষ্টা করুন। আপনার কি মনে হয়, তার উপলব্ধি কেমন ছিল? একজন পবিত্র ঈশ্বর কেন তাঁর একজন বিশ্বস্ত অনুসারীকে তার নিজ পুত্রকে বলি দিতে বলবেন? এছাড়া, ঈশ্বরের প্রতিজ্ঞার কি হবে? ঈশ্বর অব্রাহামকে বহু জাতির পিতা করার প্রতিজ্ঞা করেছিলেন। একজন পুত্র-সন্তান ব্যতিত কিভাবে এটা সম্ভব হতে পারে?

`ঈশ্বর অব্রাহামকে কেন তাঁর উদ্দেশ্যে ইসহাককে হোমবলি দিতে বলছেন? ফলে, যা হবে তা ঈশ্বর জানেন, ঠিক? তাহলে, ঈশ্বর কি চেয়েছিলেন যে, এই পরীক্ষা থেকে অব্রাহাম কি শিক্ষা পাক?`

ঈশ্বর অব্রাহামকে অত্যন্ত কঠিন একটি পরীক্ষা দিয়েছিলেন। “ঈশ্বর অপেক্ষা করেছিলেন, যেন তিনি অব্রাহামের বৃদ্ধ বয়সে এই কঠিন পরীক্ষাটি তাকে দিতে পারেন। অব্রাহাম তার জীবনের এই সময়ে কঠিন পরীক্ষা ও দুঃখভোগ থেকে বিশ্রাম চাচ্ছিলেন।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: 147।

এই অভিজ্ঞতা ছিল কেবল ভয়াবহ একটি পরীক্ষা। ঈশ্বর কখনও অব্রাহামকে দিয়ে তার পুত্রকে হত্যা করাতে চাননি। এই পরীক্ষা আমাদেরকে ঈশ্বরের কাজ করার পন্থা সম্পর্কে অত্যন্ত গুরুত্বপূর্ণ কিছু দেখায়। ঈশ্বর হয়তো আমাদের এমন কিছু করতে বলেন যা তিনি কখন আমাদের দিয়ে করান না। তিনি হয়তো আমাদের এমন কোথাও যেতে বলেন যেখানে তিনি চান না যে, আমরা যাই। ঈশ্বরের কাছে যেটা গুরুত্বপূর্ণ সেটা কারও শেষ হওয়া নয়, বরং চলার পথে আমাদের শিক্ষা-গ্রহণটাই গুরুত্বপূর্ণ।

এ কথাটি বলতে গিয়ে যীশু হয়তো অব্রাহামের অভিজ্ঞতা নিয়ে চিন্তা করেছিলেন, “তোমাদের পিতৃপুরুষ অব্রাহাম আমার দিন দেখিবার আশায় উল্লাসিত হইয়াছিলেন, এবং তিনি তাহা দেখিলেন ও আনন্দ করিলেন” (যোহন 8:56)। ঈশ্বর যীশুর আসা দেখলেন কারণ তিনি ঈশ্বরের বাধ্য ছিলেন। অব্রাহাম ভাবেননি যে, ইস্হাককে হত্যা করার নির্দেশ শয়তানের তরফ থেকে এসেছে। অব্রাহাম জানতেন যে, ঈশ্বর তাকে পুত্রসন্তান দেবার প্রতিজ্ঞা করেছিলেন। সে-কারণে, অব্রাহাম জয়ী হলেন এবং এই অভিজ্ঞতা থেকে শিক্ষা নিলেন। তিনি নিশ্চিত জানতেন যে, তার সঙ্গে ঈশ্বরই কথা বললেন।

`কীভাবে আপনি নিশ্চিত জানতে পারেন যে, আপনার সঙ্গে ঈশ্বর কথা বলছেন? আপনার জীবনে তাঁর পরিকল্পনা বাস্তবায়নের জন্য ঈশ্বর কি কি উপায়ে যোগাযোগ রক্ষা করেন?`