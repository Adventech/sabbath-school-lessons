---
title: অতিরিক্ত আলোচনা
date: 29/07/2022
---

“ঈশ্বর সর্বদা তাঁর লোকদের পরীক্ষা দেন। দুঃখভোগ হল একটি পরীক্ষা। দুঃখভোগ আমাদের ভিতর থেকে পাপ দূর করে। তখন আমরা স্বর্ণের মত হই। পরীক্ষা নিয়ে যীশু আমাদের পর্যবেক্ষণ করেন। মহামূল্যবান ধাতুতে পরিণত হতে আমাদের যা দরকার তা তিনি জানেন। অতঃপর, আমরা যেন তাঁর প্রেম দেখাতে পারি। এভাবে, তাঁর দাসদের সুশৃঙ্খল করতে ঈশ্বর বেদনাদায়ক পরীক্ষা নিয়ে থাকেন। ঈশ্বর দেখেন যে, তাঁর কিছু দাসের এমন সব দক্ষতা আছে যা তারা পৃথিবীতে তাঁর কাজের জন্য ব্যবহার করতে পারে। সুতরাং, ঈশ্বর এই লোকদের বিশেষ পরীক্ষা দেন। তিনি তাদেরকে সেই কাজে ও সেই স্থানে বহাল করেন যেখানে তাদের হৃদয়ের অন্তর্নিহিত অবস্থা প্রকাশিত হয় . . .। ঈশ্বর তাদেরকে তাদের স্বীয় দুর্বলতা দেখান। তিনি তাদেরকে তাঁর প্রতি আস্থা রাখতে শেখান। এই পরীক্ষাগুলো ঈশ্বরের পরিকল্পনার অংশ। এভাবে, ঈশ্বরের লোকদের শিক্ষা দেওয়া হয়, প্রশিক্ষণ দেওয়া হয় এবং সুশৃঙ্খল করা হয়। ঈশ্বর তাঁর লোকদেরকে যে কাজ করতে দেন, সে কাজ করার জন্য তিনি তাদের দক্ষতাও দেন।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: 129, 130।

“ঈশ্বর কি আপনাকে দুঃখভোগ করতে অনুমোদন দিয়েছেন? তাহলে, দুঃখভোগ ও পরীক্ষা গ্রহণ করুন। মনে রাখবেন যে, এই অভিজ্ঞতা লাভের জন্য ঈশ্বর আপনাকে অনুমোদন দিয়েছেন। সুতরাং, দুঃসময়ে এবং একইভাবে সুসময়ে তাঁর উপর আস্থা রাখুন। বিশ্বাস করুন যে, আপনার জন্য যা-কিছু মঙ্গলজনক, তা তিনি আপনাকে দিবেন . . .। যখন আমরা যাতনা ভুগি, তখন আমরা অবশ্যই কৃতজ্ঞ-চিত্তে ঈশ্বরের গৌরব করব। যখন আমরা ক্রুশের উপরে তাঁর প্রকাশিত প্রেমের কথা স্মরণ করি, তখন আমরা ঈশ্বরের গৌরব করা থেকে কীভাবে দূরে থাকতে পারি?

**আলোচ্য প্রশ্নাবলী**

`ক্লাশে, বিশ্বাসের পরীক্ষার ব্যাপারে কিংবা দুঃসময়ের ব্যাপারে কাউকে ব্যক্তিগত সাক্ষ্য তুলে ধরতে বলুন। ক্লাশের এই সদস্য কৃতকার্য হয়েছিলেন নাকি অকৃতকার্য হয়েছিলেন? এই ব্যক্তির অভিজ্ঞতা থেকে আপনি কি শিক্ষা নিতে পারেন?`

`যীশুর ক্রুশের যাওয়ার পূর্বের 24 ঘণ্টার জীবনী পর্যালোচনা করুন। তাঁর পরীক্ষাগুলো কি কি ছিল? তিনি কি যাতনা ভোগ করেছিলেন? তখন যীশু কেমন আচরণ করেছিলেন? তাঁর দৃষ্টান্ত থেকে আমরা কি গুরুত্বপূর্ণ আদর্শ-নীতি শিক্ষা করতে পারি? যখন আমরা যাতনা ভুগি, তখন এই আদর্শ-নীতি কীভাবে আমাদের সাহায্য করতে পারে?`

`আমাদের নিজস্ব দুঃখভোগ কীভাবে অন্য লোকদের দুঃখভোগকালে একটি আশীর্বাদ হতে পারে?`

`কেবল সুসময়ে নয় বরং দুঃসময়ে ঈশ্বরের প্রতি আস্থা রাখা অপরিহার্য কেন?`