---
title: অতিরিক্ত আলোচনা
date: 16/09/2022
---

“এলি পিতা হিসেবে তার কর্তব্য পালনে ব্যর্থ হয়েছিলেন। তিনি তার পুত্রদের পাপের শাস্তি দিতে ব্যর্থ হয়েছিলেন। দেশের প্রত্যেক পিতা ও মাতা এলির ভুলগুলো দেখতে পাচ্ছিলেন। এলি তার সন্তানদের নষ্ট করেছেন এবং তাদেরকে সংশোধন করেননি। তাই, এলির সন্তানেরা চরম ভ্রষ্ট হয়েছিল। ঈশ্বরের দৃষ্টিতে এলি ও তার পুত্রেরা উভয়ই দোষী ছিল। এলি দোষী ছিলেন, কারণ তিনি তাদের মন্দ আচরণের শাস্তি তাদের দেননি। তার পুত্ররা দোষী ছিল, কারণ তারা পাপ করেছিল এবং তারা তাদের মন্দ কৃতকর্মের জন্য অনুতপ্ত হয়নি। সুতরাং, তাদের উৎসর্গ করা যেকোন নৈবেদ্য ও বলি গ্রহণ করতে ঈশ্বর অনিচ্ছুক ছিলেন।” -ঈলেন জি হোয়াইট, চাইল্ড গাইডেন্স, পৃষ্ঠা: ২৭৬।

**আলোচ্য প্রশ্নাবলী**

`এই জগতে আসতে এবং আমাদের পাপের জন্য মরতে যীশু কতখানি ত্যাগস্বীকার করেছিলেন, এ-বিষয় নিয়ে ক্লাশে আলোচনা করুন। অন্যদের পরিত্রাণের জন্য কতটা ত্যাগস্বীকার দরকার, সে-বিষয়ে যীশুর ক্রুশ আমাদের কি দেখায়? যীশু যা করলেন, তা আমরা নিঃসন্দেহে করতে পারি না। কিন্তু আমাদের ক্রুশ বিষয়ক এই গুরুত্বপূর্ণ নীতিটি সর্বদা রাখতে হবে। যীশু ক্রুশের উপরে যে প্রেম দেখিয়েছেন, কীভাবে আমরা সেই প্রেম অনুসরণ করতে পারি? কীভাবে আমরা অন্যদেরকে এই প্রেম দেখাতে পারি?`

`অনেকে এই ভেবে ভীত যে, তারা যদি ঈশ্বরকে তাদের জীবন সম্পূর্ণরূপে দেয়, তখন কী হতে পারে। যারা নিজেদের উপর নির্ভর রাখে এবং ঈশ্বরের উপর নির্ভর রাখে না, তাদেরকে আপনি কী পরামর্শ দিতে পারেন? যারা ভবিষ্যৎ জানে না কিংবা ভবিষ্যৎ নিয়ন্ত্রণ করতে পারে না বলে শঙ্কিত, তাদের শঙ্কা দূর করার সাহায্যার্থে আপনি কী করতে পারেন?`

`যারা ঈশ্বরের উপর এবং তাদের জীবনের জন্য তাঁর পরিকল্পনার উপর নির্ভর রাখতে পারছে না, একটি ক্লাশ হিসেবে, তাদের জন্য খানিকটা সময় প্রার্থনায় যাপন করুন। প্রার্থনা করুন, যেন তারা জানতে পারে যে, ঈশ্বর ও তাঁর পরিকল্পনার উপরে আস্থা রাখাটাই হচ্ছে একমাত্র শান্তির পথ। একই সঙ্গে, সেই লোকদেরকে আপনি কীভাবে সাহায্য করতে পারেন, যেন তারা তাদের জীবন সম্পূর্ণরূপে ঈশ্বরকে দেয়, কারণ তাঁর পথ উত্তম (সেরা)? ঈশ্বরের প্রেম প্রকাশ করার জন্য তিনি আপনাকে কীভাবে ব্যবহার করতে পারেন? কীভাবে আপনি তাদেরকে দেখাতে পারেন যে, ঈশ্বর তাদের সকল চাহিদার ভার (দায়িত্ব) নিতে সর্বদাই ইচ্ছুক?`