---
title: প্রথমে, আমাদের অবশ্যই ‘মরতে’ হবে
date: 12/09/2022
---

বহু লোক তাদের নিজেদের জীবনে ঈশ্বরের পরিকল্পনা জানতে চায়। তারা বলে থাকে: “আমি কেবল যদি ঈশ্বরের পরিকল্পনা জানতে পারতাম! আমি যখন জানব, আমি সমস্তকিছু তাঁর জন্য বিসর্জন দেব।” কিন্তু এই প্রতিজ্ঞাগুলো করার পরেও আমরা ঈশ্বরের পরিকল্পনা নিয়ে বিভ্রান্ত হতে পারি। রোমীয় ১২:১, ২ পদ এর কারণ তুলে ধরে। কীভাবে আমরা ঈশ্বরের পরিকল্পনার কথা জানতে পারি, পৌল এই পদগুলোয় আমাদের সে-বিষয়ে বলছেন। পৌল বলেন যে, আপনি যদি ঈশ্বরের পরিকল্পনা জানতে চান, আপনাকে প্রথমে সমস্তকিছু তাঁর হাতে সমর্পণ করতে হবে!

রোমীয় ১২:১, ২ পদ পড়–ন। এই পদগুলোয়, পৌল বলেন, “যেন তোমরা পরীক্ষা করিয়া জানিতে পার, ঈশ্বরের ইচ্ছা কি।” আপনি তখন বুঝতে (বা জানতে) পারবেন, যখন-

১) আপনি আপনার জীবনে ‘ঈশ্বরের দয়া’ বুঝতে পারবেন।

২) যখন আপনি ঈশ্বরের উদ্দেশ্যে নিজেকে একটি জীবন্ত বলিরূপে উৎসর্গ করেন। 

৩) আপনার চিন্তা-চেতনা যখন পুরোপুরি বদলে যায় (রোমীয় ১২:২)। 

যখন আপনার চিন্তা-চেতনা পুরোপুরি বদলে যায়, তখন আপনি আপনার জীবনে ঈশ্বরের পরিকল্পনা বুঝতে পারেন। কিন্তু প্রথমে আপনাকে আত্ম-বিসর্জন দিতে হবে। একইভাবে, যীশু কেবল আমাদের জন্য দুঃখভোগ করলেন না। বরং, তাঁকে মরতে হল। 

`পবিত্র আত্মার কাছে প্রার্থনা করুন, যেন তিনি আপনাকে দেখিয়ে দেন যে, আপনার জীবনের কোন্ অংশ সম্পূর্ণভাবে ‘মৃত’ নয়। আপনি যেন ঈশ্বরের পক্ষে একজন ‘জীবন্ত বলি’ হতে পারেন, সে জন্য আপনাকে কোন্ বিষয়গুলো পরিহার করতে হবে, যেন আপনি পবিত্র আত্মার সাহায্য লাভ করতে পারেন? `

আত্মা যখন সম্পূর্ণভাবে না মরে, তখন ঈশ্বর বিভিন্ন অভিজ্ঞতা, পরীক্ষা ও দুঃখ-দুর্দশা অনুমোদন দেন, যেন আমরা আমাদের পাপ দেখতে পাই। দুঃখ-দুদর্শা আমাদের বুঝতে সাহায্য করে যে, যীশু নিজেকে কেন আমাদের জন্য দিলেন। ইলিশাবেথ ইলিয়ট লিখেছেন: “যখন আমরা ঈশ্বরের প্রতি একাগ্রভাবে সমর্পিত হতে চাই, তখন আমরা ক্রুশ বুঝতে শুরু করি . . .। আমাদের নিজ নিজ আত্মত্যাগের অভিজ্ঞতা তখন ত্রাণকর্তার মৃত্যু অপেক্ষা অনেক কম যন্ত্রণার কিংবা কম শক্তির হয়। কিন্তু আমাদের দুঃখভোগ আমাদেরকে যীশুকে জানার সুযোগ করে দেয়। আমাদের দুঃখভোগ হচ্ছে ঈশ্বরের নিকট থেকে একটি আম্বান। যীশু আমাদেরকে তাঁর সঙ্গে সহভাগিতার আমন্ত্রণ জানাচ্ছেন।” -কোয়েস্ট র্ফ লাভ, পৃষ্ঠা: ১৮২।