---
title: বিকল্প উপায়গুলো
date: 15/09/2022
---

গতকাল আমরা পড়েছি, আমরা অবশ্যই আমাদের নিজেদের প্রজ্ঞা ও শক্তিতে নির্ভর করব না। আমাদের অবশ্যই ঈশ্বরের প্রজ্ঞা ও শক্তিতে নির্ভর করতে হবে। ঈশ্বরের বিকল্প কিছুর উপর নির্ভর করলে আমাদের মোটেও চলবে না। যখন কোন লোক খুব ব্যথিত থাকে, তখন তারা মন ভাল করার জন্য হয়তো শখের কেনাকাটায় যায়। কিছু কিছু লোক যখন নিজেদেরকে মূল্যহীন মনে করে, তখন তারা প্রসিদ্ধ হবার জন্য কঠিন পরিশ্রম করে। কিছু কিছু লোক যখন তাদের বিবাহিত জীবনে ঝামেলায় ভোগে, তখন তারা এমন কাউকে খোঁজে যে-কিনা তাকে প্রেম ও সুখানুভ‚তি দেবে। 

চাপ কমানোর জন্য এবং ভালো অনুভ‚তি লাভ করার জন্য আমরা বিভিন্ন পথ অবলম্বন করি। কিন্তু এই বিষয়গুলো আমাদের সমস্যার সমাধান দিতে পারে না। পরবর্তীতে যখন আবার চাপ আসে, তখন তা সামাল দেওয়ার কোন অভিজ্ঞতা (শিক্ষা) আমাদের হয় না। সমস্যা হল এই যে, আমরা অধিকন্তু ঈশ্বরের বিকল্প কিছু খুঁজি, এবং স্বয়ং ঈশ্বরর উপর নির্ভর করি না। 

ঈশ্বরের বিকল্প হিসেবে মানুষ সাধারণত তিনটি উপায় খুঁজে থাকে:

১) মানবীয় চিন্তা-চেতনা কিংবা অতীত অভিজ্ঞতা। যে-ক্ষেত্রে আমাদের ঈশ্বরীয় প্রজ্ঞা দরকার, সে-ক্ষেত্রে আমরা হয়তো মানবীয় চিন্তা-চেতনা কিংবা মানবীয় অভিজ্ঞতার উপর নির্ভর করি। 

২) মনোযোগ (গুরুত্ব) না দেওয়া। আমরা হয়তো আমাদের সমস্যাগুলোর প্রতি মনোযোগ দেবার সিদ্ধান্ত নেই না কিংবা ওগুলো নিয়ে মোটেও চিন্তা করি না। আমাদের আসলে যা করতে হবে, তাহল- আমাদের সমস্যাগুলো সমাধান করার জন্য তাঁর সাহায্য প্রার্থনা করতে হবে। 

৩) ঈশ্বরকে উপেক্ষা করা। আমরা হয়তো আমাদের সমস্যা থেকে পালিয়ে বাঁচতে চাই কিংবা ঈশ্বরকে এড়িয়ে যাই। আমাদের যা করতে হবে, তা হল- ঈশ্বরের সঙ্গে আমাদের যোগাযোগ করতে হবে এবং তাঁর শক্তি প্রার্থনা করতে হবে। 

ঈশ্বরের পরিবর্তে এই বিকল্প উপায়গুলো অবলম্বন করার জন্য শয়তান যখন আমাদের প্রলুব্ধ করে, তখন আমাদের যা করতে হবে, সেটা বুঝতে সখরিয় আমাদের সাহায্য করছেন। বহু বছর নিজ দেশ থেকে দূরে থাকার পর, যিহূদীরা বাবিল ছাড়ে এবং তাদের নিজেদের দেশে ধর্মধাম নির্মাণ শুরু করে। কিন্তু লোকেরা তাদের ধর্মধাম নির্মাণের কাজে বাধা দেয় (ইস্রা ৪-৬ অধ্যায় পড়ে আপনি এ-বিষয়ে আরও বেশি জানতে পারেন)। সুতরাং, সখরিয় একটি অনুপ্রেরণার বার্তা নিয়ে নির্মাণকাজের নেতা সরুব্বাবিলের কাছে আসেন। 

`সখরিয় ৪ অধ্যায়ে সখরিয়ের বার্তা পড়–ন। সখরিয় ৪:৬ পদে ঈশ্বর কি বোঝাচ্ছেন? ধর্মধাম পুনরায় নির্মাণ করার জন্য পবিত্র আত্মাকে কি করতে হয়েছিল? পবিত্র আত্মা ও আমাদের জীবনের প্রাত্যহিক দেন-দরবারের মধ্যকার যোগসূত্র সম্পর্কে এই উত্তরটি আমাদের কি শিক্ষা দেয়?`

তাঁর লোকেরা যেমনিভাবে ধর্মধাম পুনরায় নির্মাণের কাজ করছিল, ঈশ্বর কিন্তু সমস্যা আসা বন্ধ করেননি। ঈশ্বর সরুব্বাবিলের উপর থেকে চাপ দূর করেননি। দুঃখভোগ থেকে ঈশ্বর সর্বদা আমাদের দূরে রাখবেন না। কিন্তু যখন দুঃখ-যাতনা ও সঙ্কট আসবে, তখন ঈশ্বর আমাদের পরীক্ষা করার জন্য ওগুলো ব্যবহার করবেন, যেন আমরা তাঁর উপরে নির্ভর রাখি।