---
title: ঈশ্বরের সেবাকাজ
date: 11/09/2022
---

`ফিলিপীয় ২:৫-৯ পদ পড়–ন। এই পদগুলোয় আমাদের জন্য কি গুরুত্বপূর্ণ বার্তা রয়েছে?`

অদ্য, আমাদের উঠে দাঁড়াতে বলা হচ্ছে, এবং নিশ্চিত হতে বলা হয়েছে যে, আইন দ্বারা নির্দেশিত অধিকারগুলো আমরা নাগরিক হিসেবে পাচ্ছি। এই উপদেশটি উত্তম এবং এটিই হওয়া উচিৎ। কিন্তু কখনও কখনও ঈশ্বর আমাদেরকে এই বিষয়গুলো ছাড় দিতে বলেন, যাতে আমরা তাঁর উত্তম সেবা দিতে পারি। এগুলো বিসর্জন দেওয়া হয়তো সহজ নয় এবং এর কারণে আমাদের হয়তো যাতনা ভুগতে হতে পারে। 

ঈশ্বরের অর্পিত কাজগুলো করার জন্য যীশু কীভাবে এগুলো বিসর্জন দিয়েছিলেন, আসুন, আমরা তা দেখি (ফিলিপীয় ২:৫-৮)। এই পদগুলো আমাদের তিনটি জিনিস দেখায় যা যীশু পিতার পরিকল্পনার বাধ্য থাকার জন্য করেছিলেন। এই তিনটি বিষয় কী, তা আমাদের বলার পূর্বে, পৌল বলছেন: “খ্রীষ্ট যীশুতে যে ভাব ছিল, তাহা তোমাদের মধ্যেও হউক” (ফিলিপীয় ২:৫)। 

আমাদের রক্ষা করার জন্য যীশু কোন তিনটি কাজ করলেন? প্রথমে, “ঈশ্বরের স্বরূপবিশিষ্ট থাকিতে তিনি ঈশ্বরের সহিত সমান থাকা ধরিয়া লইবার বিষয় জ্ঞান করিলেন না, কিন্তু আপনাকে শূন্য করিলেন, দাসের রূপ ধারণ করিলেন” (ফিলিপীয় ২:৬, ৭)। 

দ্বিতীয়ত, যীশু এই পৃথিবীতে একজন পরাক্রমী মানুষ হিসেবে এলেন না। “মনুষ্যদের সাদৃশ্যে জন্মিলেন” (ফিলিপীয় ২:৭)। 

তৃতীয়ত, একজন মানব-দাস হিসেবে, যীশু এই পৃথিবীতে একটি দীর্ঘ শান্তিময় জীবন যাপন করলেন না। “আকার প্রকারে মনুষ্যবৎ প্রত্যক্ষ হইয়া আপনাকে অবনত করিলেন; মৃত্যু পর্যন্ত, এমন কি, ক্রুশীয় মৃত্যু পর্যন্ত আজ্ঞাবহ হইলেন” (ফিলিপীয় ২:৮)। 

`যীশুর এই আদর্শ কীভাবে আমাদের জীবনে অনুকরণীয় দৃষ্টান্ত হতে পারে? আমরা সবাই একমত যে, আইনানুগভাবে নাগরিক হিসেবে আমরা যে অধিকারগুলো পাচ্ছি তা উত্তম। আমাদের অবশ্যই এই সুনির্দিষ্ট অধিকারগুলো রক্ষা করতে হয়। এমন সময় কি আসে যখন উত্তমরূপে তাঁর সেবার জন্য ঈশ্বর এই অধিকারগুলো আমাদের বিসর্জন দিতে বলেন? ব্যাখ্যা করুন। এখন, ফিলিপীয় ২:৯ পদ পড়–ন। এই পদগুলো আমাদের কীভাবে বুঝতে সাহায্য করে যে, কেন আমাদের নিজেদেরকে ঈশ্বরের প্রতি এবং আমাদের জীবনে তাঁর পরিকল্পনার প্রতি সম্পূর্ণরূপে সমর্পণ করতে হবে?`