---
title: ঈশ্বর অপেক্ষা নিজের উপর অধিক আস্থা রাখা
date: 14/09/2022
---

হবা যখন এদন উদ্যানে পাপ করেন, তিনি ঈশ্বরকে সন্দেহ করেন। কিন্তু তার সন্দেহ অপেক্ষা বরং পাপ ছিল অধিক। হবা বিশ্বাস করলেন যে, যে সিদ্ধান্ত তার জন্য উত্তম, সেটি নির্ণয় করার জন্য তিনি যথেষ্ট বুদ্ধিমতি। তিনি তার নিজ প্রজ্ঞার উপর নির্ভর করেছেন। যখন আমরা ঈশ্বর অপেক্ষা বরং নিজেদের প্রজ্ঞার উপর অধিক নির্ভর করি, তখন আমরা আমাদের অনেক সমস্যার কারণ হই। 

রাজা শৌল যখন তার নিজের উপর নির্ভর করেছিলেন, তখন যে তিনি কত ভুল করেছিলেন, তা আমরা দেখেছি। পরে, আমরা সেই সব বিপর্যয় দেখতে পাই যা সাধারণত তখনই ঘটে, যখন কেউ নিজের উপর নির্ভর করে চলে। শমূয়েল এটা দেখানোর জন্য শৌলের মাথায় তেল ঢেলেছিলেন যে, রাজা করার জন্য ঈশ্বর তাকে মনোনয়ন করলেন (১ শমূয়েল ১০:১)। পরে, শমূয়েল শৌলকে অনুসরণ করে চলার জন্য কিছু গুরুত্বপূর্ণ নীতিমালা ও সু-পরামর্শ দেন (১ শমূয়েল ১০:৮)। কিন্তু শৌল বাধ্য থাকেনি। 

`১ শমূয়েল ১৩:১-১৪ পদে ঘটনার পরবর্তী অংশটি পাঠ করুন। শৌল কি কি করলেন যা তাকে ভ্রষ্টতার চরম পর্যায়ে নিয়ে গেল?`

রাজা হওয়ার পর শীঘ্রই শৌল এমন তিনটি কাজ করলেন যা দেখায় যে, তিনি নিজের উপর নির্ভর করলেন। ব্যাপার হল, এ তিনটি কাজের কোনটাই খারাপ ছিল না। কিন্তু ওগুলোর প্রতিটি কাজ আমাদের দেখায় যে, তিনি ঈশ্বরের সাহায্য কিংবা অনুমোদন ছাড়াই ওগুলো নিজেই করেছিলেন। আসুন, দেখি, ফলাফল কি হয়েছিল-

১) শৌল বলেন, ‘আমি দেখিলাম’ (১ শমূয়েল ১৩:১১)। শৌল দেখেন যে, তার সৈন্যরা তাকে ছেড়ে যাচ্ছে। শৌল আরও দেখেন যে, তাকে সাহায্য করার জন্য শমূয়েল পক্ষে নেই (১ শমূয়েল ১৩:১১)। কাজ করতে গিয়ে শৌল প্রচণ্ড চাপ উপলব্ধি করেন। সুতরাং, ঈশ্বরের জন্য অপেক্ষা না করে বরং তিনি নিজেদের দৃষ্টিতেই পরিস্থিতির বিচার করেন। 

২) পরে, পৌল বলেন, ‘আমি মনে মনে কহিলাম’ (১ শমূয়েল ১৩:১২)। শৌল ঘোষণা করেন যে, পলেষ্টীয়েরা ইস্রায়েল-সেনাদের হাতে পরাস্ত হবে। শৌল তার নিজ দৃষ্টিতে যা দেখেন তা তাকে চলমান পরিস্থিতির বিষয়ে ভুল ধারণায় নিয়ে যায়। 

৩) শেষে, শৌল বলেন, ‘ইচ্ছা না থাকিলেও আমি হোমবলি উৎসর্গ করিলাম।’ শৌল বুঝতে পারেন যে, পশু বলি দেওয়া এবং ঈশ্বরের জন্য তা উৎসর্গ করা উত্তম (১ শমূয়েল ১৩:১২)। এখানে আমরা দেখি যে, শৌলের চিন্ত-চেতনার কারণে তার আবেগ-অনুভ‚তি আরও অধিক মন্দতায় পরিণত হয়েছিল।

আমাদের সবারই শৌলের মত অভিজ্ঞতা রয়েছে। আমরা যা-কিছু দেখি, সেগুলোর উপরে আমরা নির্ভর করি। ওগুলো আমাদেরকে মানুষের নিজস্ব চিন্তা-চেতনার দিকে নিয়ে যায়। আর, ওগুলো আমাদেরকে মানুষের নিজস্ব আবেগ-অনুভ‚তির উপর নির্ভর করতে পরিচালনা দেয়। তখন, আমরা ঐ আবেগ-অনুভ‚তির উপর নির্ভর করে কাজ করি। 

`কী করতে হবে, তা ঈশ্বর শৌলকে জানালেন, তারপরও নিজস্ব ধারণায় চলাটা শৌলের জন্য সহজ ছিল কেন? আমরা যদি মনে করি যে, আমরা দুর্বল মানুষ, তাহলে কেন আমরা আমাদের নিজেদের উপর নির্ভর রেখে চলি? কি করলে আমরা নিজের ধারণা ও আবেগ-অনুভ‚তিতে নির্ভর না করে বরং সদাপ্রভুর নির্দেশের উপর নির্ভর রেখে চলা শিখতে পারব?`