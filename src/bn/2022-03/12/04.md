---
title: ঈশ্বরের প্রতি মনোযোগ প্রদান
date: 13/09/2022
---

> <p></p>
> “পরে সদাপ্রভু আসিয়া দাঁড়াইলেন, এবং অন্য অন্য বারের ন্যায় ডাকিয়া কহিলেন, ‘শমূয়েল, শমূয়েল;’ আর শমূয়েল উত্তর করিলেন, ‘বলুন, আপনার দাস শুনিতেছে’” (১ শমূয়েল ৩:১০)।

পবিত্র আত্মা কি কখনও আপনার সঙ্গে কথা বলেছেন, কিন্তু আপনি তাঁকে উপেক্ষা করেছেন? পরে, কি হয়েছিল? সমস্তকিছু ভুলে প্রবর্তিত হয়েছিল, নয় কি? হয়তো আপনি পরে মনে মনে বলেছেন, “ওহ্ না! কেন যে আমি মনোযোগ (গুরুত্ব) দিলাম না!” 

১ শমূয়েল আমাদেরকে একজন ছোট বালক এবং একজন বৃদ্ধ লোকের বিষয়ে বলে যার দুই জন ভ্রষ্ট ছেলে ছিল। বৃদ্ধ লোকটির ছেলেরা প্রভুর প্রতি মনোযোগ দেয়নি। কিন্তু ছোট বালকটি মনোযোগ দিয়েছিল। দুষ্টতা ত্যাগ করার জন্য ঈশ্বর দুই পুত্রকে কঠোর সতর্কবাণী দিয়েছিলেন। কিন্তু এই দুই পুত্র পরিবর্তিত হয়নি।

`১ শমূয়েল ২:১২-৩:১৮ পদে দুই পুত্রের ঘটনা পড়–ন। যে দুই পুত্র ঈশ্বরের প্রতি মনোযোগ দেয়নি এবং যে বালকটি ঈশ্বরের প্রতি মনোযোগ দিয়েছিলেন- তাদেরকে নিয়ে তুলনামূলক আলোচনা করুন। তারা কতটা আলাদা ছিল?`

এলির পুত্ররা ঈশ্বরের ব্যাপারে এবং তাঁর সেবার ব্যাপারে আগ্রহী ছিল না। তারা নিজেদের পথে চলত। এলি যখন ঈশ্বরের ইচ্ছা জানতে পারলেন, তখন তিনি তার ছেলেদের সঙ্গে কথা বললেন। কিন্তু তখন তাদেরকে শাস্তি দেবার মত অবস্থা এলির ছিল না। তার ছেলেরা তাদের জীবন সম্পূর্ণরূপে ঈশ্বরকে দেবার জন্য এবং তাঁর পরিকল্পনা মাফিক চলার জন্য প্রস্তুত ছিল না। ছোট শমূয়েল এই দুষ্ট লোকদের থেকে পুরোপুরি আলাদা ছিলেন।

প্রচারক ‘চার্লস স্ট্যান্লি’ ব্যাখ্যা করে বলেন যে, ঈশ্বরের কথায় মনোযোগ দেয়াটা খুবই গুরুত্বপূর্ণ। তার ভাষায়: “পবিত্র আত্মা আমাদের সঙ্গে কেবল তথ্য সহভাগ করেন না। পবিত্র আত্মা আমাদেরকে সাড়া (উত্তর) দিতেও বলেন। পবিত্র আত্মা জানেন যে, কখন আমরা আমাদের মনোযোগ আমাদের নিজেদের পরিকল্পনার প্রতি দেই। যখন আমরা কেবল এটা নিয়েই ভাবি যে, আমরা কী চাই, তখন আমরা ঈশ্বরের কথার প্রতি মোটেও মনোযোগ দেব না। এই সময়গুলোতে পবিত্র আত্মা সাধারণতঃ কিছুই বলেন না। তিনি অপেক্ষায় থাকেন যেন আমরা তাঁর কথা শুনি। অতঃপর, আমরা যেন বাধ্য থাকার জন্য প্রস্তুত হই।” -দি ওয়াণ্ডাডরফুল স্পিরিট-ফিল্ড লাইফ, পৃষ্ঠা: ১৭৯, ১৮০। 

`ঈশ্বরের রব শুনতে ও তাঁর বাধ্য থাকতে আমরা কতটা আগ্রহী? কোন্ বিষয়গুলো আপনাকে তাঁর বাধ্য থাকা থেকে দূরে রাখে? আপনি যেন তাঁর বাধ্য থাকার জন্য আরও বেশি আগ্রহী হতে পারেন, সে জন্য আপনাকে আপনার জীবনে কি করতে হবে?`