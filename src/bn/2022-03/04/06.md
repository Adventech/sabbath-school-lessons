---
title:  'আমাদের হৃদয় ও আমাদের সমাজ (ইফিষীয় 4:11-16)'
date:  21/07/2022
---

`ইফিষীয় 4:11-16 পদ পড়–ন। এই পদগুলোয় পৌল বাইবেলের কি গুরুত্বপূর্ণ সত্য সহভাগ করছেন? আমাদের বিশ্বাস ও আধ্যাত্মিক অভিজ্ঞতার ক্ষেত্রে মণ্ডলী অতীব গুরুত্বপূর্ণ কেন?`

পৌল যখন ইফিষীয়দের উদ্দেশ্যে লেখেন, তখন তিনি মণ্ডলীকে একটি দেহের সঙ্গে তুলনা করেন। যীশু মস্তক স্বরূপ। তাঁর লোকেরা দেহের বিভিন্ন অঙ্গ-প্রতঙ্গ স্বরূপ। ইফিষীয় 4:13 পদের প্রতি দৃষ্টি দিন। মণ্ডলীর উদ্দেশ্য দেখলেন কি? ঈশ্বর মণ্ডলী স্থাপন করলেন যেন, ‘সিদ্ধ পুরুষের অবস্থা পর্যন্ত, খ্রীষ্টের পূর্ণতার আকারের পরিমাণ পর্যন্ত’ বৃদ্ধিপ্রাপ্ত হই (ইফিষীয় 4:13)। নিঃসন্দেহে, সে জন্য আমাদের একে অন্যকে দরকার!

মাঝেমাঝে, বিশ্বাসের পক্ষে আমাদের একাকী দাঁড়ানো দরকার। একই সঙ্গে, পৌল চান আমরা যেন বাইবেলের গুরুত্বপূর্ণ সত্যটি বুঝি। যখন আমরা একসঙ্গে কাজ করি এবং পরস্পরের সঙ্গে সহভাগিতা লাভ করি, তখন আমরা যীশুর সম্পর্কে এবং তাঁর সিদ্ধ জীবন সম্পর্কে শিখি।

`ইফিষীয় 4:11-16 পদে, মণ্ডলীর মাধ্যমে যীশুর সকল নিখুঁত সৌন্দর্য প্রকাশ করার পূর্বে অবশ্যই কি ঘটতে হবে বলে পৌল বলছেন?`

মণ্ডলী কিভাবে যীশুর পবিত্র জীবন প্রদর্শন করে? একজন ব্যক্তির মাধ্যমে যীশুর পবিত্র জীবন প্রদর্শিত হওয়া থেকে এই চিত্রটি কিসে আলাদা? ঈশ্বর ও শয়তানের মধ্যকার বিশ্বব্যাপী সংঘর্ষে মণ্ডলীর  গুরুত্ব সম্পর্কে আপনার উত্তর আপনাকে কি শিক্ষা দেয়? উত্তরের জন্য ইফিষীয় 3:10 পদ পড়–ন।

`নিঃসন্দেহে, নিজের দৃষ্টিতে এবং অচেনা লোকদের দৃষ্টিতে নিজেকে ভালো মানুষ দেখানো খুব সহজ। কিন্তু যাদেরকে আপনি ভালভাবে চেনেন কিংবা যাদেরকে আপনি পছন্দ করেন না, তাদের সামনে নিজেকে ভালো মানুষ দেখানো বেশ কঠিন, ঠিক? যখন আমি এই লোকদেরকে ঈশ্বরের প্রেম দেখাই, তখন আমরা তাদেরকে বাইবেলের সত্য সম্পর্কে এবং ঈশ্বর সম্পর্কে প্রমাণ দেখাই। এই প্রমাণ অতীব গুরুত্বপূর্ণ কেন?`