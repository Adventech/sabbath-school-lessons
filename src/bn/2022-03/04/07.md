---
title: 'অতিরিক্ত আলোচনা'
date: 22/07/2022
---

“ঈশ্বর আমাদের গুরুত্বপূর্ণ কাজ দিয়েছেন। তিনি চান আমরা অন্য লোকদের দেখাই যে, আমরা নতুন চিন্তা, নতুন উপলব্ধি ও নতুন আচার-আচরণ অর্জন করেছি। এখন, কাজটি করার জন্য পূর্বের যেকোন সময় অপেক্ষা, আমাদের অধিক অধ্যাবসায়ী হতে হবে। মণ্ডলী পূর্বে কখনও বর্তমান সময়ের মত এতটা সঙ্কট মোকাবেলা করেনি। বাইবেলের সত্য সম্পর্কীত গুরুত্বপূর্ণ প্রশ্নের উত্তর অবশ্যই আমাদের দিতে হবে। নর ও নারীদেরকে অতীত ইতিহাসের যে কোন মন্দ সময় অপেক্ষা অধিক স্থিরভাবে পাপ ও ভ্রষ্টতার বিরুদ্ধে দাঁড়াতে হবে।” -ঈলেন জি হোয়াইট, এডুকেশন, পৃষ্ঠা: 225।

“দশ কুমারীর উপমায় ঘুমিয়ে পড়া বেচারী নির্বুদ্ধি মেয়েরা তেল ধার চেয়েছিল। কিন্তু তারা তেল ধার পায়নি। গল্পের এই অংশটি আমাদের কি দেখায়? আমরা দেখি যে, এই মেয়েগুলো দ্বিতীয় আগমনের জন্য প্রস্তুত ছিল না। তাই, তারা সঙ্কটকালে স্থির থাকতে পারেনি। তারা তাদের প্রতিবেশিদের কাছে যেতে পারেনি এবং বলতে পারেনি যে, ‘তোমাদের চিন্তা-চেতনা, আবেগ-উপলব্ধি ও আচার-আচরণের অংশ আমাদের সহভাগ কর। অন্যথায়, আমরা হারিয়ে যাব।’ বুদ্ধিমতি মেয়েগুলো তাদের তেল নির্বুদ্ধি মেয়েগুলোর বাতিতে দিতে পারেনি। বেচারি নিবুদ্ধি মেয়েগুলোর বাতি নিভে গিয়েছিল। গল্পের এই অংশে বাইবেলের অন্য কোন্ সত্য প্রকাশ পেয়েছে? আমরা কাউকে আমাদের চিন্তাচেতনা, আবেগ-অনুভ‚তি ও আচার-আচরণ দিতে পারি না। এই বিষয়গুলো আমরা কারও কাছে বেচতে কিংবা কারও কাছ থেকে কিনতে পারি না। সঙ্কটকাল শুরু হওয়ার আগে প্রভু আমাদের প্রত্যেককে একটি নতুন হৃদয় লাভ করার সুযোগ দেন। পরীক্ষা ও কঠিন অভিজ্ঞতায় জ্বলে-পুড়ে আমরা এই নতুন হৃদয় লাভ করতে পারি। আমাদেরকে অবশ্যই যীশুর নিকট থেকে, অর্থাৎ আমাদের মহান শিক্ষকের নিকট থেকে, শিক্ষা নিতে হবে। তাহলে, আমরা শিক্ষা করতে পারব যে, কীভাবে সঙ্কটকালে স্থির (ধৈর্যশীল) থাকতে হয়। মানুষ যে কাজগুলোকে অসম্ভব বলে, সেই কাজগুলো করার জন্য বিশ্বাস (আত্ম-বিশ্বাস) দেখাতে শিখব।” -দি ইয়ুথ’স ইন্সট্রাকটর, জানুয়ারি 16, 1896।

**আলোচ্য প্রশ্নাবলী**

`নতুন চিন্তাচেতনায়, আবেগ-অনুভ‚তিতে ও আচার-আচরণে ‘বৃদ্ধি’ পাওয়া বলতে কি বোঝায়? এই পরিবর্তন সাধনের জন্য আপনি কীভাবে ঈশ্বরের সঙ্গে একযোগে কাজ করতে পারেন? এই কাজ আপনার জীবনে ও আপনার মণ্ডলীতে কতটা গুরুত্বপূর্ণ?`

`বৃহস্পতিবারের পাঠ আমাদের বলছে যে, খ্রীষ্টিয় জীবনে মণ্ডলী কতটা গুরুত্বপূর্ণ। আপনার মণ্ডলী কতটা যথার্থভাবে দেখায় যে, মণ্ডলী হচ্ছে ঈশ্বরের ‘দেহ?’ আপনার মণ্ডলী কীভাবে উন্নতি (শ্রীবৃদ্ধি) লাভ করতে পারে, সে-বিষয় নিয়ে ক্লাশে আলোচনা করুন।`

`হেলেন কিলার জীবনের শুরু থেকে বধির ও অন্ধ ছিলেন। তিনি লিখেছেন: “দুঃখকষ্ট ও যতনা মুক্ত একটি জীবনে হৃদয় ও মনের বিকাশ ঘটতে পারে না। দুঃখভোগের ও কঠিন পরীক্ষার অভিজ্ঞতা আমাদের শক্তিমন্ত করে, প্রজ্ঞা ও সফলতা দেয়।” -লিডারশীপ, খণ্ড: 17, সংখ্যা- 4। আপনি কি একমত? আপনার উত্তর ব্যাখ্যা করুন। একটি নতুন হৃদয়, দুঃখকষ্ট এবং ঈশ্বর ও শয়তানের মধ্যকার বিশ্বব্যাপী মহা-সংঘর্ষের যোগসূত্র নিয়ে আলোচনা করুন।`