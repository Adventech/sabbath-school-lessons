---
title: সঙ্কটকালে স্থির থাকা
date: 18/07/2022
---

খ্রীষ্টিয়ান হিসেবে, আমরা জানি যে, আমরা যুদ্ধের মধ্যে রয়েছি। আমরা ময়দানের মন্দ বাহিনীর বিষয় জানি। আমরা হয়তো বাহিনীটি দেখি না। কিন্তু আমাদের জীবনের বিরুদ্ধে তাদের কর্মতৎপরতা টের পাই। সুতরাং, আমাদের অবশ্যই বিশ্বাসে স্থির থাকতে হবে। আমাদের অবশ্যই ‘অদৃশ্য’ ঈশ্বরের প্রতি আস্থা রাখতে হবে (ইব্রীয় 11:27)।

`ইয়োব 23:1-10 পদে বর্ণীত ইয়োবের দুঃখভোগ নিয়ে চিন্তা করুন। তার দুঃখভোগের ব্যাপারে কোন্ বিষটি তাকে অধিক হতাশ করেছিল? তিনি কি দেখতে পাচ্ছিলেন না? একই সঙ্গে, ইয়োব বিশ্বাসে কি মেনে নিলেন?`

নিঃসন্দেহে, ইয়োবের যাতনা ছিল ভয়ংকর। কিন্তু তিনি প্রভুর প্রতি আস্থা অবিচল রাখলেন। ইয়োব ঈশ্বরের প্রতি আশা কিংবা বিশ্বাস ত্যাগ করেননি। অন্যতম কোন্ বিষয়টি ইয়োবের বিশ্বাস সবল রেখেছিল? স্বর্ণ। না, এটা কোন সোনার মেডেল কিংবা পুরষ্কার নয়। ইয়োব ঈশ্বর-প্রদত্ত ভবিষ্যৎ পুরষ্কারের প্রতি দৃষ্টি রেখেছিলেন। ইয়োব জানতেন যে, তাকে অবশ্যই বিশ্বাসে স্থির থাকতে হবে। তাহলে, ঈশ্বর তাকে স্বর্ণের ন্যায় করবেন। আমরা জানি না যে, নিজ দুঃখভোগের প্রকৃত কারণ সম্পর্কে ইয়োব কতখানি জানতেন। কিন্তু আমরা জানি যে, ইয়োব তার দুঃখভোগের সময় স্থির ছিলেন। এই দুঃখভোগ হল আগুনের সমতুল্য। ইয়োব আগুনের মাঝে সবল ছিলেন, কারণ তিনি ঈশ্বরের বাধ্য ছিলেন।

আপনি ‘আগুন’ ভয় পান? আপনি কি উদ্বিগ্ন যে, এই আগুন কতটা ‘উত্তপ্ত’ কিংবা কতটা মন্দ হতে পারে? আপনার অভিজ্ঞতা হয়তো ইয়োবের অভিজ্ঞতার ন্যায় হতে পারে। ‘আগুনের’ কিংবা পরীক্ষার কারণগুলো আপনি জানেন না। আপনার নতুন কর্মক্ষেত্রে হয়তো সমস্যা হচ্ছে, কিংবা আপনি হয়তো আপনার নতুন বাড়ি নিয়ে সমস্যায় আছেন। আমরা কর্মক্ষেত্রের লোকেরা হয়তো নিম্নমনা ও কুৎসিত-মনা। অথবা, আপনার নিজ পরিবার হয়তো আপনার প্রতি সহমর্মী নয়। আপনি হয়তো অসুস্থ কিংবা অনেক টাকা হারিয়েছেন। আপনি হয়তো আপনার দুঃখভোগের কারণ বুঝতে পারছেন না। কিন্তু মনে রাখবেন, আপনার প্রতি যা ঘটছে তা আপনার বোঝার দরকার নাই। আপনাকে একটি নতুন হৃদয় দেবার জন্য এবং আপনাকে তাঁর প্রতিমূর্তির অনুরূপ করে তোলার জন্য ঈশ্বর এই সঙ্কটকালটি কাজে লাগাতে পারেন।

ইয়োব কি কারণে হাল না ছাড়ার আশা পেলেন? ইয়োব আগুনে পোড়া বিশুদ্ধ স্বর্ণের ন্যায় হতে চান। এই প্রত্যাশা ইয়োবকে তার সকল সঙ্কটের মাঝে স্থির থাকতে সাহায্য করে। তার সকল ব্যথা ও দুঃখভোগের মাঝে ইয়োব বুঝতে পেরেছিলেন যে, ঈশ্বর তাকে পরিবর্তন করতে চেয়েছেন এবং আরও খাঁটি করতে চেয়েছেন। নিঃসন্দেহে, তার প্রতি যা-কিছু ঘটেছিল, সব কিছু তিনি বুঝতে পারেননি। কিন্তু তিনি জানতেন যে, তার পরীক্ষা তাকে বিশ্বাসের সবল করবে।

`আপনার বিশ্বাসকে সবল করার জন্য আপনার পরীক্ষাগুলো এবং আপনার যাতনাগুলো কীভাবে কাজ করে? আপনার হৃদয় থেকে, তাঁর প্রতিমূর্তির অনুরূপ হওয়ার জন্য ঈশ্বর অন্য আর কি কি উপায়ে আপনাকে সাহায্য করতে পারেন?`