---
title: বুদ্ধিমানেরা
date: 20/07/2022
---

গতকাল, আমরা দেখেছি যে, খ্রীষ্টয়ান হিসেবে যেমনিভাবে আমরা দ্বিতীয় আগমনের অপেক্ষায় আছি, সেক্ষেত্রে উত্তম আচরণ গুরুত্বপূর্ণ কেন। অদ্য, আমরা দেখব যে, দ্বিতীয় আগমনের সময়ে যে লোকেরা জীবিত থাকবে তাদের জন্য উত্তম আচরণ গুরুত্বপূর্ণ কেন।

`দানিয়েল 12:1-10 পদ পড়–ন। এই পদগুলো কি বিষয়ে বলে? এই পদগুলো আমাদেরকে পৃথিবীর কোন্ সময়টি দেখিয়ে দেয়? অধিক গুরুত্বপূর্ণ হল, এই সময়ে ঈশ্বরের লোকেরা কেমন আচরণ করবে? মন্দ লোকদের আচরণ অপেক্ষা তাদের আচরণ কীভাবে আলাদা? উত্তরের জন্য আরও পড়–ন, প্রকাশিত বাক্য 22:11।`

যীশু পুনরায় আসার আগে পৃথিবীতে যা ঘটবে, স্বর্গদূত আমাদের সে-সম্পর্কে জানাচ্ছেন। এমন ভয়াবহ সঙ্কট ও যাতনার কাল আসবে যা পৃথিবীর ইতিহাসে কখনও আসেনি। দানিয়েল 12:3, 10 পদে, আমরা ঈশ্বরের পবিত্র লোকদের এবং এ সময়ের মন্দ লোকদের একটি চিত্র দেখি। আপনি কি দেখছেন যে, “দুষ্টেরা দুষ্টাচরণ করিবে” (দানিয়েল 12:10)? কিন্তু বুদ্ধিমানেরা “দিন-সমূহের শেষে আপন অধিকারে দণ্ডায়মান হইবে” (দানিয়েল 12:13)। “অনেকে আপনাদের পরিষ্কৃত ও শুক্ল করিবে, এবং পরীক্ষাসিদ্ধ হইবে. . . কেবল বুদ্ধিমানেরাই বুঝিবে” (দানিয়েল 12:10)। “আর এমন সঙ্কটের কাল উপস্থিত হইবে, যাহা মনুষ্যজাতির স্থিতিকাল অবধি সেই সময় পর্যন্ত কখনও হয় নাই” (দানিয়েল 12:1)। দুষ্টেরা এই সময়ের ব্যাপারে কিছুই বুঝবে না। কিন্তু ধার্মিকেরা বুদ্ধিমান। পৃথিবীর উপরে আসা সঙ্কটের প্রকৃত কারণ তারা বুঝবে।

হিতোপদেশ আমাদের বলে: “সদাপ্রভুর ভয় জ্ঞানের আরম্ভ; অজ্ঞানেরা প্রজ্ঞা ও উপদেশ তুচ্ছ করে” (হিতোপদেশ 1:7)। নিঃসন্দেহে, আমরা বলতে পারি যে, ‘বুদ্ধিমানেরা’ জ্ঞানী কারণ তারা পৃথিবীতে সংঘটিত সঙ্কটের কারণ বুঝবে। তারা অবাক হবে না। তারা এই সঙ্কটকালের বিষয়ে বুঝবে কারণ তারা বাইবেল পড়ে। সব থেকে গুরুত্বপূর্ণ বিষয় হল, তারা জানে যে, সদাপ্রভু এই সময়ের প্রস্তুতির জন্য তাদের যাকিছু করতে বলেছিল, তা তারা করেছে। অন্য দিকে, দুষ্টেরা অধিক দুষ্টাচরণ করবে। তারা ঈশ্বরের বিরুদ্ধে লড়াই অব্যাহত রাখবে। তারা তাদের দুষ্ট কাজ-কারবার চালিয়ে যাবে।

এই পদগুলো গুরুত্বপূর্ণ, কারণ ওগুলো আমাদের একদল লোককে দেখায় যারা শুচি ও পবিত্ররূপে সৃষ্টি হয়েছিল।

`দানিয়েল 12:1-10 পদে আপনি কি গুরুত্বপূর্ণ নীতি দেখতে পান? এই পদগুলো এখন আমাদের কীভাবে বুঝতে সাহায্য করে যে, বর্তমানে শুচি ও পবিত্র হবার মানে কি?`