---
title: 'যীশুর শেষ কথাগুলো (মথি 25:31-46)'
date: 19/07/2022
---

যীশু যিরূশালেমে ছিলেন, তাঁর মৃত্যু আসন্ন। মথি আমাদের সেই বিষয়গুলো সম্পর্কে বলেন যা যীশু ক্রুশের যাবার পূর্বে তাঁর শিষ্যদের শিক্ষা দেন। যীশু তাঁর শিষ্যদের উপমা বলেন। এগুলোর মধ্যে দুটি উপমা হচ্ছে- ‘দশ কুমারীর’ এবং ‘মেষ ও ছাগের’ উপমা। এই উপমাগুলো আমাদের দেখায় যে, যেমনিভাবে আমরা যীশুর আসার অপেক্ষায় রয়েছি, আমাদের কেমন জীবন যাপন করতে হবে। আমাদের চারপাশে আমরা নানাবিধ চিহ্ন দেখি যে, যীশু শীঘ্র আসছেন। সুতরাং, এই উপমাগুলো অদ্য আমাদের জন্য অত্যন্ত গুরুত্বপূর্ণ।

মথি 25:1-12 পদ থেকে আপনি ‘দশ কুমারীর’ উপমা পড়তে পারেন। এই গল্পে তেল হচ্ছে পবিত্র আত্মার রূপক। ঈলেন জি হোয়াইট এ-বিষয়ে একমত। তিনি আরও বলছেন যে, তেল বিশেষ কিছু দেখায়। তেল আমাদের নতুন চিন্তা, নতুন উপলব্ধি ও নতুন আচার-আচরণ প্রদর্শন করে যা ঈশ্বর আমাদের দিতে চান।

**মথি 25:1-12 পদে বর্ণীত ‘দশ কুমারীর’ উপমা পড়–ন। তেলের যদি দ্বৈত্ব অর্থ করা হয়, তাহলে উপমাটি কীভাবে ঘুরিয়ে বলা যায়? তেলকে যদি আমরা পবিত্র আত্মা হিসেবে দেখি, তাহলে গল্পটি কি অর্থ তুলে ধরবে? অথবা, তেলকে যদি আমরা নতুন চিন্তা, নতুন উপলব্ধি ও নতুন আচার-আচরণ হিসেবে দেখি, তাহলে উপমাটি কি অর্থ তুলে ধরবে?**

`পবিত্র আত্মা`

`নতুন হৃদয়`

`মথি 25:31-46 পদে ‘মেষ ও ছাগের’ বিষয়ে উপমাটি পড়–ন। মেষ ও ছাগগুলো পৃথক করার জন্য রাজা কি গুরুত্বপূর্ণ নীতি অবলম্বন করলেন?`

মেষ ও ছাগগুলো পৃথক করার পিছনে রাজার কি যুক্তি দেখতে পাচ্ছেন? কারণ হল, তারা কেমন আচারণ করে, কি চিন্তা করে, কি উপলদ্ধি করে এবং কি কাজ করে। নিঃসন্দেহে, যীশু আমাদের শিক্ষা দিচ্ছেন না যে, আমরা আমাদের সৎকর্মের দ্বারা পরিত্রাণ পাই। কিন্তু আমরা দেখতে পাই যে, আমাদের জন্য ঈশ্বরের পরিত্রাণ পরিকল্পনায় আমাদের আচার-ব্যবহারের গুরুত্ব রয়েছে। আমাদের জীবন ও আমাদের আচার-আচরণ দেখাবে যে, যীশু আমাদের পরিত্রাণ করেন।

`কেউ যখন আপনাকে লক্ষ্য করে না, তখন আপনি কোন্ ধরণের মানুষ হিসেবে আচরণ করেন? আপনার কি ধরণের পরিবর্তন প্রয়োজন রয়েছে বলে আপনার উত্তর আপনাকে জানায়?`