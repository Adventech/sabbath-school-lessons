---
title: ঈশ্বরের প্রতিমূর্তির অনুরূপ হওয়ার জন্য সৃষ্টি করলেন
date: 17/07/2022
---

> <p></p>
> “কারণ তিনি যাহাদিগকে পূর্বে জানিলেন, তাহাদিগকে আপন পুত্রের প্রতিমূর্তির অনুরূপ হইবার জন্য পূর্বে নিরূপণও করিলেন; যেন ইনি অনেক ভ্রাতার মধ্যে প্রথমজাত হন” (রোমীয় 8:29)।

আদিতে ঈশ্বর আমাদের সৃষ্টি করলেন যেন আমাদের তাঁর মত দেখায় এবং আমাদের আচরণ তাঁর মত হয়। আমরা স্বয়ং তাঁর প্রতিমূর্তির অনুরূপ। কিন্তু, পরে, পাপ অনুরূপ প্রতিমূর্তি নষ্ট করে।

`পাপ কীভাবে আমাদের মধ্যকার ধর্মময় সৌন্দর্য নষ্ট করল?`

আমরা সবাই পাপের দ্বারা কলুষিত হয়েছি (রোমীয় 3:10-19)। ঈশ্বরের পরিকল্পনা হল আমাদের আবার নতুন করে তোলা। আজকের বাইবেল পদ আমাদের ঈশ্বরের পরিকল্পনা দেখায়। প্রথমে, পবিত্র আত্মার কাছে আমাদের জীবন পূর্ণরূপে সমর্পণ করতে হবে। তাহলে, ঈশ্বর আমাদেরকে তাঁর “পুত্রের প্রতিমূর্তির অনুরূপ” করতে পারবেন (রোমীয় 8:29)।

কিন্তু, আরও বলা হয়েছে: “ঈশ্বর চান আমাদের হৃদয় যেন তাঁর হৃদয়ের মত হয়। আমরা যখন তাঁর প্রতিমূর্তির অনুরূপ হই, তখন ঈশ্বর সমুদয় স্বর্গদূতদের সাক্ষাতে সম্মানিত হন। যীশুও সম্মানিত হন।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: 671।

`উপরে বর্ণীত ঈলেন জি হোয়াইটের মন্তব্যটি আপনার কাছে কি অর্থ বহন করে? প্রশ্নটির উত্তর পেতে পড়–ন, ইয়োব 1; মথি 5:16; 1 করিন্থীয় 4:9; ইফিষীয় 3:10।`

খ্রীষ্টিয়ান হিসেবে, আমাদের অবশ্যই সর্বদা মনে রাখতে হবে যে, আমরা ঈশ্বর ও শয়তানের মধ্যকার বিশ্বব্যাপী মহা-সংঘর্ষের মধ্যে রয়েছি। আমাদের চারপাশে এই সংঘর্ষ চলছে। পৃথিবীতে আমরা বিভিন্ন স্থানে ও বিভিন্ন আঙ্গিকে এই যুদ্ধ দেখতে পাই। কিন্তু এই যুদ্ধ আরও ব্যাপক যা আমরা দেখতে পাই না। এমনকি, আমরা বুঝি যে, এই যুদ্ধে আমাদের একটি গুরুত্বপূর্ণ ভ‚মিকা রয়েছে। আমরা আমাদের জীবনের দ্বারা যীশুর নামের গৌরব আনতে পারি।

`এই চিত্রটি আপনার মনের মধ্যে আঁকুন: আপনি বিশাল একটি স্টেডিয়ামের মাঠে রয়েছেন। আসনগুলো স্বর্গদূতে পরিপূর্ণ। আপনার ডান পাশের আসনগুলোয় ঈশ্বরের বিশ্বস্ত দূতেরা বসেছেন। বাম পাশের আসনগুলোয় লূসিফরের দূতেরা বসেছে। এখন, আপনার বিগত 24 ঘণ্টার জীবন নিয়ে ভাবুন। 24 ঘণ্টার এই একটি দিনে আপনি যা করেছেন, তা যদি গ্যালারির সবাই দেখে, তাহলে কোন্ দলের দূতেরা অধিক প্রফুল্ল হবে? আপনার ব্যাপারে আপনার উত্তর কি বলে?`