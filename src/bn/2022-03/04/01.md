---
title: 'স্বর্ণকারের মুখ-দর্শন'
date: 16/07/2022
---

### শাস্ত্রপাঠ
রোমীয় 8:29; ইয়োব 23:1-10; মথি 25:31-46; দানিয়েল 12:1-12; ইফিষীয় 4:11-16।

> <p>মুখস্থপদ</p>
> “কিন্তু আমরা সকলে অনাবৃত মুখে প্রভুর তেজ দর্পণের ন্যায় প্রতিফলিত করিতে করিতে তেজ হইতে তেজ পর্যন্ত যেমন প্রভু হইতে, আত্মা হইতে হইয়া থাকে, তেমনি সেই মূর্তিতে স্বরূপান্তরীকৃত হইতেছি” (2 করিন্থীয় 3:18)।

এমি কারমাইকেল একদল ছেলেমেয়েকে ভারতের একজন স্বর্ণকারের কাছে নিয়ে যান। স্বর্ণকারের কর্মস্থলে আগুন জ্বলছিল। স্বর্ণকার আগুনের ভিতরে চৌকোণ একটি মাটির পাত্র রেখেছিলেন। চৌকোণ মাটির পাত্রের ভিতরে স্বর্ণকার লবণ, কিছু বিশেষ ফল, ও কিছু ইটের গুঁড়া রাখলেন। পরে, সেই মিশ্রণটি তিনি আগুনের উপরে তাপে ধরেন। উত্তপ্ত মিশ্রণের মাঝখানে তিনি এক দলা স্বর্ণ রাখলেন। প্রজ্জ্বলিত আগুন ধুলা এবং ক্ষুদ্র কাঁকড়গুলির ভিতরে স্বর্ণকে গলাচ্ছিল। আগুন থেকে স্বর্ণ-পিণ্ড তোলার জন্য স্বর্ণকার বিশেষ কিছু যন্ত্র ব্যবহার করলেন। পরে, তিনি স্বর্ণপিণ্ডটি পরীক্ষা করেন। আর, তিনি আগুনের তাপ আরও বাড়িয়ে দেন। শিশুদের কৌত‚হলী দলটি স্বর্ণকারকে প্রশ্ন করে, “কখন আপনি জানতে পারবেন যে, স্বর্ণটি প্রস্তুত?” স্বর্ণকার উত্তর দেন, “যখন আমি এটির ভিতরে আমার মুখমণ্ডলের প্রতিচ্ছবি দেখতে পাব।” -অ্যামি কারমাইকেল, লার্নিং অফ্ গড্, পৃষ্ঠা: 50।

ঈশ্বরও আমাদের প্রস্তুত করতে চান। তিনি আমাদের স্বর্ণের মত করতে চান। ঈশ্বর নিজেকে আমাদের মধ্যে দেখতে চান। ঈশ্বর কীভাবে আমাদের রূপান্তর করতে চান যেন আমরা দেখতে ঈশ্বরের মত হই? তিনি আমাদের দুঃখভোগের অনুমোদন দেন এবং আমাদের এই জীবনে বিশ্বাসের অনেক পরীক্ষা আসতে দেন। এই পরীক্ষাগুলো প্রকাশ করে যে, আমাদের হৃদয়ে কী রয়েছে।