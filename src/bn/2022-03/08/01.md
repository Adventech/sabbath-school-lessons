---
title: অদৃশ্য ঈশ^রকে দেখা
date: 13/08/2022
---

### শাস্ত্রপাঠ
মার্ক ২:১-৪; রোমীয় ৮:২৮-৩৯; যোহন ১৪:১-১৪; ইফিষীয় ১:১৮-২৩; ১ পিতর ৫:৭; গীত ৫৫:২২; মথি ৬:২৫-৩৩; যিশাইয় ৪০:২৭-৩১; যিশাইয় ৪০:১১; প্রকাশিত ১৩:১৫। 

> <p>মুখস্থপদ</p>
> “বিশ্বাসে তিনি মিসর ত্যাগ করিলেন, রাজার কোপ হইতে ভীত হন নাই, কারণ যিনি অদৃশ্য, তাঁহাকে যেন দেখিয়াই স্থির থাকিলেন” (ইব্রীয় ১১:২৭)।

বিশ্বাস কি? ইব্রীয় পুস্তক আমাদের কাছে বিশ্বাসের একটি চমৎকার অর্থ বর্ণনা করে: “আর বিশ্বাস প্রত্যাশিত বিষয়ের নিশ্চয়জ্ঞান, অদৃশ্য বিষয়ের প্রমাণপ্রাপ্তি” (ইব্রীয় ১১:১)। যা আমরা দেখতে পাই না, সে-বিষয়ে কীভাবে আমরা নিশ্চিত হতে পারি? পৌল আমাদের বলেন যে, মোশি আমাদেরকে উপায় দেখাচ্ছেন: “বিশ্বাসে তিনি মিসর ত্যাগ করিলেন, রাজার কোপ হইতে ভীত হন নাই, কারণ যিনি অদৃশ্য, তাঁহাকে যেন দেখিয়াই স্থির থাকিলেন” (ইব্রীয় ১১:২৭)। 

ঈশ্বর আমাদেরকে ‘অদৃশ্য ঈশ্বরকে দেখতে’ আহ্বান জানাচ্ছেন। নিঃসন্দেহে, ঈশ্বর চান, যখন সুসময় তখন যেন আমরা তাঁকে দেখি। এর থেকে বড় কথা হল, ঈশ্বর চান, আমাদের জীবনে যখন সমস্ত অমঙ্গল আসে, তখন যেন আমরা তাঁকে দেখি। সে জন্য বাইবেলের বিশ্বাসের প্রতি আমাদের অটল বিশ্বাস দরকার। সুতরাং, ঈশ্বরের প্রতি এবং তাঁর রাজ্যের প্রতি আমাদের অবশ্যই বিশ্বাস থাকতে হবে। আমাদের অবশ্যই বিশ্বাস করতে হবে যে, আমাদের পিতা উত্তম/মঙ্গলময়। আমাদের অবশ্যই যীশুর নামের শক্তিতে বিশ্বাস রাখতে হবে। আমাদের অবশ্যই বিশ্বাস রাখতে হবে যে, যীশু আমাদেরকে এবং আমাদের প্রিয়জনদের মৃত্যু থেকে তুলতে পারেন। যখন দুঃখ-কষ্ট আসে এবং আমাদের সমস্ত বিশ্বাস নিয়ে মনে সন্দেহ জাগে, তখন বাইবেলের এই সত্যগুলো আমাদের সবল হয়ে দাঁড়াতে সাহায্য করে।