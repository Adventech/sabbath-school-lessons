---
title: অতিরিক্ত আলোচনা
date: 19/08/2022
---

“আমরা ঈশ্বরের কাছে চাইলে, তিনি আমাদের পবিত্র আত্মা দিবেন। তিনি আমাদের সঙ্গ দিবেন। কিছু মানুষ ঈশ্বরের উপর নির্ভর করতে ভয় পায়। তারা মনে করে, ঈশ্বরের প্রতি আস্থা রাখার ব্যাপারটা হচ্ছে এমন যে, তাঁর কাছে এমন কিছু প্রত্যাশা করা যা তিনি দেবার/করার প্রতিজ্ঞা করেননি। তারা প্রার্থনা করে যেন তিনি তাঁর লোকদের শিক্ষা দেন। কিন্তু এই একই লোকেরা ঈশ্বরের প্রতিজ্ঞায় আস্থা রাখতে কিংবা তাঁর ইতোমধ্যে দেওয়া শিক্ষামালায় বিশ্বাস করতে ভয় পায়। একটি দম্ভমুক্ত হৃদয় নিয়ে তাঁর কাছে আমাদের আসতে হবে। শিক্ষা গ্রহণের জন্যও আমাদের আগ্রহী হতে হবে। তখন আমরা আস্থা রাখতে পারব যে, আমাদেরকে শিক্ষা দেওয়ার ব্যাপারে ঈশ্বর তাঁর নিজ প্রতিজ্ঞা রক্ষা করবেন। ঈশ্বরকে দ্বিতীয়বার সন্দেহ করবেন না। আপনি যদি তাঁকে সন্দেহ করেন, তাহলে আপনি তাঁকে সম্মান ও ভক্তি দেখাতে ব্যর্থ হবেন। আপনাকে অবশ্যই বিশ্বাস করতে হবে যে, ঈশ্বর আপনাকে পরিচালনা দেবেন এবং আপনাকে সঙ্গ দিবেন। আপনি যখন তাঁর আদেশ মান্য করবেন, তখন তিনি আপনাকে আশীর্বাদ করবেন। নিঃসন্দেহে, আমরা আস্থা রাখতে পারি না যে, ঈশ্বরের শিক্ষামালা বোঝার পর্যাপ্ত জ্ঞান আমাদের নিজেদের রয়েছে। সুতরাং, বোঝার জন্য আমাদের অবশ্যই ঈশ্বরের সাহায্য প্রার্থনা করতে হবে এবং তাঁর উপর সম্পূর্ণ আস্থা রাখতে হবে। তখন পবিত্র আত্মা আমাদের পরিচালনা দিবেন যেন আমরা আমাদের জন্য ঈশ্বরের পরিকল্পনা বুঝতে পারি। তখন আমরা আমাদের জীবনে ঈশ্বরের পরিচালনা ও আশীর্বাদ দেখতে পাব।” -ঈলেন জি হোয়াইট, ম্যেনুস্ক্রিপ্ট রিলিজেস, খণ্ড: ৬, পৃষ্ঠা: ২২৫। 

“যখন আমরা সন্দেহের কিংবা ঈশ্বর-প্রদত্ত পরীক্ষার বিরুদ্ধে যুদ্ধ করি, তখন আমাদের বিশ্বাস সবল হয়। এই অভিজ্ঞতাগুলো আমাদের বিশ্বাস অধিকতর সবল হতে সাহায্য করে। এই অভিজ্ঞতাগুলো আমাদের কাছে তখন মহামূল্যবান রত্নপাথর অপেক্ষা অধিক মূল্যবান হয়।” -ঈলেন জি হোয়াইট, টেস্টিমনিজ র্ফ দ্যা চার্চ, খণ্ড: ৩, পৃষ্ঠা: ৫৫৫। 

**আলোচ্য প্রশ্নাবলী**

`এমন কতগুলো বিষয়ের নাম উল্লেখ করুন যা আমরা দেখতে পাই না কিন্তু বিশ্বাস করি। আমরা জানি বাস্তবিক ওগুলো আছে কিন্তু ওগুলো আমরা আমাদের নিজ চোখে দেখিনি। এই বিষয়গুলো কিভাবে আমাদেরকে ‘অদৃশ্য ঈশ্বরকে’ দেখার অর্থ বুঝতে সাহায্য করে? `

`সদাপ্রভুর পথ যে উত্তম (সেরা) পথ, এ-ব্যাপারে আস্থা রাখার জন্য আমরা কি করতে পারি, যদিও আমরা সেই পথে সর্বদা চলতে না-ও চাইতে পারি?`

`ঈলেন জি হোয়াইটের শেষের মন্তব্যটি আবার পড়–ন। এই ধারণা কীভাবে আমাদেরকে কঠিন সময়ে (দুঃসময়ে) সাহায্য করতে পারে? `

`প্রায়ই আমরা প্রার্থনা করি এবং আমাদের সেরা চেষ্টাটি করি। তথাপিও পরিস্থিতি ভয়াবহতায় রূপ নেয়। এ সপ্তাহে আমরা কি শিখলাম যা আমাদের বুঝতে সাহায্য করতে পারে যে, ঈশ্বর কেন মন্দ ঘটনাগুলো ঘটার অনুমোদন দেন? `