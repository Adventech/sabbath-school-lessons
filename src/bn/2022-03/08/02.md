---
title: আমাদের পিতার প্রেম
date: 14/08/2022
---

“ঈশ্বর যদি সত্যিই আমাকে ভালবাসেন, তাহলে তিনি আমার জন্য ________________ করবেন!” কতবার আমাদের মনে এমন উপলব্ধি জাগে? আমরা আমাদের জীবনের প্রতি দৃষ্টি দেই এবং পরে বিস্মিত হই যে, ঈশ্বর সত্যিই আমাদের ভালবাসেন কিনা। আমাদের মনে চিন্তা আসে যে, তিনি যদি আসলেই আমাদের ভালবাসেন, তাহলে পরিস্থিতি ভিন্ন হত, ঠিক? 

দ্বৈত ধারণা আমাদের সন্দেহ জাগায় যে, ঈশ্বর মঙ্গলময় কিনা। প্রথমে, আমরা যে বিষয়গুলোকে উত্তম বিবেচনা করি, সে-বিষয়গুলোর প্রতি আমাদের একটি বাসনা থাকতে হবে। তখন, ঈশ্বর আমাদের জন্য ভিন্ন যা-কিছু চান, তা উদ্ভট মনে হতে পারে। দ্বিতীয়ত, আমরা হয়তো সন্দেহ করতে পারি যে, ঈশ্বর মঙ্গলময় কারণ আমাদের অভিজ্ঞতা আমাদের বিশ্বাসের বিপরীতে যাচ্ছে না। অর্থাৎ, পরিস্থিতি যদি ভালো মনে হয়, ভালো লাগে, কিংবা সুন্দর মনে হয়, তখন আমরা মনে করি, এটা অবশ্যই মঙ্গলজনক। আমরা যা চাই, যখন সেটা না পাই, তখন আমরা ঈশ্বরের বিরুদ্ধে ক্ষিপ্ত হই। 

এই সময়গুলোতে আমাদের সাহায্য লাভের বিশ্বাস রাখতে হবে। যখন আমরা ঈশ্বর ও তাঁর প্রেমে সন্দেহ করি, তখন বিশ্বাস আমাদের সাহায্য করে। 

`রোমীয় ৮:২৮-৩৯ পদ হচ্ছে অত্যন্ত জোরালো পদ যেগুলো আমাদের ঈশ্বরের প্রেম ও পরিচর্যা প্রদর্শন করে। আপনার মনে ঈশ্বরের প্রেমের বিরুদ্ধে যেন সন্দেহ না আসে, সে জন্য এই পদগুলোয় আপনি কি সাহায্য খুঁজে পান?`

রোমীয় ৮:৩২ পদে, আমরা একটি ধারণা দেখি যেটি সন্দেহ ও ভীতির অভিজ্ঞতার বিরুদ্ধে প্রতিরক্ষা দিতে খুবই সহায়ক। “যিনি নিজ পুত্রের প্রতি মমতা করিলেন না, কিন্তু আমাদের সকলের নিমিত্ত তাঁহাকে সমর্পণ করিলেন, তিনি কি তাঁহার সহিত সমস্তই আমাদিগকে অনুগ্রহপূর্বক দান করিবেন না?” (রোমীয় ৮:৩২)। যদিও ঈশ্বর আমাদের পক্ষ হয়ে মরতে যীশুকে পাঠিয়েছিলেন, তথাপি আমরা সম্ভবতঃ কীভাবে ভাবি যে, ঈশ্বর নিষ্ঠুর ও স্বার্থপর?

আমাদের জন্য যীশুর ক্রুশীয় মৃত্যুর ঘটনায় রোমীয় ৮:৩২ পদ আমাদের গুরুত্বপূর্ণ কিছু দেখতে সাহায্য করে। ক্রুশকে সুযোগ দিতে হবে যেন আমাদের চিন্তা-চেতনা বদলায়। আমাদের বিভিন্ন অভিজ্ঞতায় এবং আমাদের কঠিন পরীক্ষায় আসা সন্দেহ অপেক্ষা আমাদের ক্রুশ বিষয়ক বাইবেলের সত্যকে অধিক সবল রাখতে হবে। 

`কীভাবে আপনি আপনার মনের সন্দেহ অপেক্ষা বরং ঈশ্বরের প্রেমকে অধিক বলীয়ান রাখতে পারেন? আমাদের পাপের জন্য ঈশ্বর যীশুকে মরতে পাঠালেন- বাইবেলের এই সত্য নিয়ে খানিকটা সময় ধ্যান করুন। এই চিন্তা কীভাবে আপনার বিশ্বাসকে শক্তিমন্ত করে?`