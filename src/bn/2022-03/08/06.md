---
title: অদৃশ্য ঈশ্বরের প্রতি অনুগত থাকা
date: 18/08/2022
---

আপনার কি কখনও মনে হয়েছে যে, আপনার প্রতি যা ঘটছে তা কেউ খেয়াল করছে না? বিষয়টি খুব একটা তুষ্টিদায়ক নয়, ঠিক? কিন্তু বিষয়টা কি দাঁড়ায় যদি আমরা ভাবি যে, স্বয়ং ঈশ্বর আমাদের ব্যাপারে যত্নশীল কিংবা ওয়াকিবহাল নন? সে অভিজ্ঞতা হতেপারে অত্যন্ত বেদনাদায়ক। 

যে সকল যিহূদীরা বাবিলে বন্দিত্বে নীত হয়েছিল, তারা এমন উপলব্ধি হয়েছিল। তারা ভেবেছিল যে, ঈশ্বর আসলে তাদের যত্ন নেননি। তারা মনে করেছিল যে, তাদের পাপের কারণে ঈশ্বর তাদেরকে পরিত্যাগ করেছেন। কিন্তু যিশাইয় যিহূদীদের প্রভুর সান্ত্বনা বাণি দিচ্ছেন। যিশাইয় ৪০ অধ্যায় হচ্ছে একটি সুন্দর অধ্যায়। এই অধ্যায়ে, যিশাইয় লোকদের দেখাচ্ছেন যে, ঈশ্বর তাদের কতটা ভালবাসেন: “তিনি মেষপালকের ন্যায় আপন পাল চরাইবেন, তিনি শাবকদিগকে বাহুতে সংগ্রহ করিবেন, এবং কোলে করিয়া বহন করিবেন; দুগ্ধবতী সকলকে তিনি ধীরে ধীরে চালাইবেন” (যিশাইয় ৪০:১১)। কিন্তু বাবিলে বন্দি থাকা যিহূদীদের পক্ষে এ-কথা বিশ্বাস করা কঠিন ছিল। তারা ভেবে চলছিল: “হে সদাপ্রভু, আপনি কোথায়? আমরা কোন প্রমাণ দেখতে পাচ্ছি না যে, আপনি আমাদের সঙ্গে আছেন কিংবা আমাদের যত্ন নিচ্ছেন!” 

`যিশাইয় ৪০:২৭-৩১ পদ পড়–ন। যিশাইয় কীভাবে ঈশ্বরকে তুলনা করছেন? এই রূপকটি যিহূদীদের কীভাবে দেখায় যে, ঈশ্বর তাদের ব্যাপারে যত্নশীল?`

ইষ্টেরের পুস্তকের যিহূদীরাও হয়তো ভাবতে পারে যে, ঈশ্বর তাদের ব্যাপারে যত্নশীল নন। ইষ্টেরের পুস্তকে ঈশ্বরের নাম মোটেও নেই। কিন্তু সম্পূর্ণ বিবরণটি আমাদের সামনে ঈশ্বরকে দেখায় এবং একটি চাতুরিপূর্ণ আইনের দ্বারা নিশ্চিত বিনাশ থেকে তাঁর লোকদের রক্ষা পাওয়া দেখায়। এই ঘটনাটি যিহূদী ইতিহাসে নথিবদ্ধ হয়েছে। একই সঙ্গে, এটি একটি রূপক যে, ভবিষ্যতে কী ঘটবে। এটি আমাদেরকে একটি সময় দেখায় যখন দুষ্টরা ঈশ্বরের লোকদের আবার তাড়না করবে এবং তাদেরকে বিনষ্ট করার জন্য একটি আইন করবে (প্রকাশিত ১৩:১৫)। নিঃসন্দেহে, আমরা মনে করতে পারি যে, যেহেতু এখন মন্দ ঘটনা ঘটছে, সেহেতু ঈশ্বর তাঁর লোকদের বিষয়ে যত্নশীল নন। কিন্তু আমাদের ভীত হলে চলবে না। ইষ্টেরের পুস্তকে যে ঈশ্বর তাঁর লোকদের রক্ষা করেছিলেন, সেই একই ঈশ্বর শেষকালে তাঁর লোকদের আবার রক্ষা করবেন। 

`বাবিলে বন্দি যিহূদীদের কাছে যিশাইয় যেভাবে ঈশ্বরের বিষয় বলেছিলেন, সেটি নিয়ে চিন্তা করুন। আপনি যদি যিশাইয় হতেন, তাহলে কি করতেন? সেই সব লোকদের উদ্দেশ্যে আপনি কি বলতেন যারা মনে করে যে, ঈশ্বর তাদেরকে পরিত্যাগ করেছেন? কীভাবে আপনি তাদেরকে মানবীয় দৃষ্টিতে নয় রবং বিশ্বাস সহকারে ঈশ্বরের প্রতি দৃষ্টি রাখা শিক্ষা দিতে পারেন?`