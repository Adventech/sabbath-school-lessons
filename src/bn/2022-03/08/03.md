---
title: যীশুর নামে
date: 15/08/2022
---

> <p></p>
> “যদি আমার নামে আমার কাছে কিছু যাচ্ঞা কর, তবে আমি তাহা করিব” (যোহন ১৪:১৪)।

যীশু তাঁর শিষ্যদের সঙ্গে আর বেশি দিন থাকবেন না। তিনি শীঘ্রই স্বর্গে যাচ্ছিলেন। যীশুর শিষ্যরা হতাশা ও দুর্বল বোধ করছিলেন। যীশু তাঁর শিষ্য ও অনুসারীদের সাহস ও সমর্থন দিচ্ছিলেন। এখন তারা আর তাঁকে সামনা-সামনি দেখতে পাবেন না। সুতরাং, যীশু তাঁর শিষ্যদের সান্ত্বনা ও আশা দেবার জন্য একটি চমকপ্রদ প্রতিজ্ঞা দিলেন। 

যোহন ১৪:১-১৪ পদ পড়–ন। ১৩ ও ১৪ পদে, যীশু আমাদের প্রতিজ্ঞা করেছেন যে, আমরা তাঁর নামে যা-কিছু চাইব, তিনি আমাদের তা দিবেন। এই প্রতিজ্ঞার কারণে, আমরা আমাদের প্রার্থনার শেষে সর্বদা ‘যীশুর নামে, আমেন’ বলে থাকি। 

`আমাদের প্রার্থনার শেষে কেন আমরা ‘যীশুর নামে, আমেন’ বলি? এই কথাগুলোর অর্থ কি? যীশু কেন আমাদের এভাবে প্রার্থনা করতে উৎসাহিত করেন? এই পদগুলো পড়ে আমরা কি ইঙ্গিত পাই যা আমাদেরকে যীশুর কথিত বাইবেলের গুরুত্বপূর্ণ সত্য বুঝতে সাহায্য করে?`

যখন আমরা ‘যীশুর নামে’ কিছু চাই, তখন আমরা নিশ্চিত থাকতে পারি যে, সমগ্র স্বর্গ আমাদের সাহায্য করবে। আমরা হয়তো আমাদের চারপাশে স্বর্গদূতদের কাজ করতে দেখি না। কিন্তু যীশুর নামে, ঈশ্বর তাঁর স্বর্গীয় সিংহাসন থেকে দূতদের প্রেরণ করেন। আমাদের প্রার্থনার উত্তর দেবার জন্য ঈশ্বর তাঁর দূতদের পাঠান। 

আপনি কি যীশুর নামে প্রার্থনা করেছেন এবং যখন ‘আমেন’ বলেছেন তখন কি সবকিছু অন্য রকম হবে বলে আশা করেছেন? আপনি হয়তো আশা করেছেন যে, ঈশ্বর তৎক্ষণাৎ আপনার প্রার্থনার উত্তর দেবেন কিংবা একটি আশ্চর্য কাজ করবেন। 

যেক্ষেত্রে ঈশ্বর মহা-পরাক্রমী অলৌকিক কাজ করতে পারেন, সেক্ষেত্রে ঈশ্বর অত্যন্ত নীরবে আমাদের প্রার্থনার উত্তর দিয়ে থাকেন, অথচ এটা আমরা আশা করি না কিংবা ঠিকভাবে বুঝতে পারি না। হ্যাঁ, যীশু ঝড়কে ধমক দিয়ে শান্ত করেছিলেন। নিঃসন্দেহে, সেটি ছিল একটি মহা-পরাক্রমী আশ্চর্য কাজ। কিন্তু মাঝেমাঝে ঈশ্বর আমাদের এমনভাবে সাহায্য করেন, যেভাবে আমরা প্রত্যাশা করি না। নিঃসন্দেহে, এ ঘটনা তখন ঘটেছিল যখন ঈশ্বর গেৎশিমানী বাগানে যীশুকে সাহায্য করেছিলেন। আমরা যখন প্রার্থনা করি, তৎক্ষণাৎ হয়তো এমন বড় ঘটনা ঘটে না। কিন্তু তার মানে এই নয় যে, ঈশ্বর আমাদের পক্ষ হয়ে কাজ করছেন না। 

`যোহন ১৪:১-১৪ পদ পড়–ন। যেমনিভাবে আমরা পড়েছি, আমাদের বিশ্বাস রাখতে হবে যে, যীশু সামনা-সামনি আপনার সঙ্গে কথা বলছেন। এই প্রতিজ্ঞাগুলো আপনাকে কি আশা ও অনুপ্রেরণা দেয়? একই সঙ্গে, নিজেকে জিজ্ঞেস করুন: “ঈশ্বর কীভাবে আমার জীবনে এই প্রতিজ্ঞাগুলো রক্ষা করছেন? আমাকে অবশ্যই কোন পরিবর্তনগুলো সাধন করতে হবে?”`