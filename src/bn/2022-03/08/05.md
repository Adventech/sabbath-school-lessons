---
title: আপনার সমস্ত ভাবনার ভার ঈশ্বরের উপর ফেলে দিন
date: 17/08/2022
---

কারও কারও বাড়িতে একটি মজার চিহ্ন থাকে। এই চিহ্নটি প্রকাশ করে: ‘আমরা যখন উদ্বিগ্ন (ভাবনাগ্রস্ত) থাকি, তখন কেন আমরা প্রার্থনা করি?’ নিঃসন্দেহে, এই চিহ্নটি আমাদের হাসায়। কারণ হল, আমরা জানি যে, আমরা প্রায়ই কতটা উদ্বিগ্ন থাকি এবং ঈশ্বরের মাধ্যমে আমাদের সমস্যাটি সমাধান করার জন্য আমরা তাঁর কাছে আসি না। 

অথচ, ঈশ্বর আমাদের জন্য ঠিক এ-কাজটিই করতে চান। দুঃখের কথা হল- আমরা আমাদের সমস্যাগুলো বহন করি, এবং ওগুলো আরও অধিক ভারী হওয়া পর্যন্ত আমরা বহন করি। কেন আমরা বোঝার (ভাবনার) ভারে চ‚র্ণ হওয়া পর্যন্ত অপেক্ষা করি, কেন আমরা সাহায্যের জন্য আগেভাগে প্রভুর কাছে আসি না? 

`১ পিতর ৫:৭ পদ পড়–ন। সাধু পিতর তার ১ পিতর ৫:৭ পদে গীত ৫৫:২২ পদের একটি উদ্ধৃতি দিয়েছেন। ১ পিতর ৫:৭ পদে পিতর কি বার্তা দিচ্ছেন? আরও পড়–ন, মথি ৬:২৫-৩৩ পদ।`

১ পিতর ৫:৭ পদ অত্যন্ত সাধারণ একটি পদ। এটির ভিতরে কোন রহস্য কিংবা গোপন বিষয় নিহিত নেই। এই পদটি সরাসরি কথা বলছে: “তোমাদের সমস্ত ভাবনার ভার তাঁহার উপরে ফেলিয়া দেও; কেননা তিনি তোমাদের জন্য চিন্তা করেন” (১ পিতর ৫:৭)। যখন আমরা আমাদের ভাবনার ভার (উদ্বেগ) আমাদের স্বর্গীয় পিতর কাছে তুলে দেই, তিনি তা সমাধান করবেন বলে প্রতিজ্ঞা করেন। যীশু মথি ৬:২৫-৩৩ পদে আমাদের একই কথা বলছেন। সমস্যা এই নয় যে, আমাদের উদ্বেগগুলো ঈশ্বরকে তুলে দেওয়া কঠিন। সমস্যা হল এই- আমরা মনে করি যে, আমাদের সমস্যাগুলো ঈশ্বরকে তুলে দেওয়া ও নির্ভার থাকা খুব সহজ। 

বিভিন্ন কারণে উদ্বেগ তৈরি হয়। হতেপারে, কর্মক্ষেত্রে আমরা চাপ অনুভব করি। কিংবা, কেউ আপনাকে বলছে যে, আপনি সেরাটি করছেন না এবং করতে পারছেন না। কিংবা, আপনি মনে করছেন যে, কেউ আপনার চায় না কিংবা আপনাকে ভালবাসে না। আমরা অর্থ-কড়ি ও স্বাস্থ্য নিয়ে দুঃশ্চিন্তা করি। অনেকে মনে করে যে, তারা ঈশ্বরের কাছে উপযুক্ত নয়। কিছু লোক মনে করে যে, তারা ক্ষমা লাভ করেনি। 

আমাদের ভাবনার (সমস্যার) কারণ যা-ই হোক না কেন, আমরা আমাদের সমস্যাগুলো জিয়ে রাখি, কারণ আমরা মনে করি যে, আমরা ওগুলো ভালভাবে সমাধান করতে পারি। কিন্তু পিতর আমাদেরকে এভাবে চিন্তা করা বন্ধ করতে বলেছেন। আমাদের ভাবনাগ্রস্ত হবার কোন দরকার নেই, কারণ ঈশ্বর আমাদের তত্ত্বাবধান করেন। ঈশ্বর কি যথাযথ তত্ত্ববাধান করেন যেন আমাদের বিবাহ-বিচ্ছেদ না হয়, কিংবা আমাদের চাকুরি চলে না যায়? ঈশ্বর কি আমাদের এ-ব্যাপারে তত্ত্বাবধান করেন যেন আমরা নিজেদেরকে অকর্ম না ভাবি? বাইবেল আমাদের বলে যে, আমরা যেন তাঁর পরিকল্পনা মাফিক চলি, সে-জন্য তিনি আমাদের জীবনের যেকোন অভিজ্ঞতার যথাযথ তত্ত্বাবধান করে থাকেন! 

`এখন আপনি কি বিষয় নিয়ে দুঃশ্চিন্তা করছেন? এমন কিছু কি আছে যা সমাধান করা প্রভুর পক্ষে কঠিন? হয়তো আপনি বিশ্বাস করেন যে, ঈশ্বর আপনার সমস্যা সমাধান করতে পারেন। কিন্তু আপনি বিশ্বাস করেন না যে, তিনি ওগুলো সেভাবে সমাধান করবেন না যেভাবে আপনি চান। আপনার ক্ষেত্রে এ মন্তব্যটি কতটা সত্য?`