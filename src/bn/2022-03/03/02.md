---
title: যে পথটি প্রতিজ্ঞাত দেশে চালনা দেয় না
date: 10/07/2022
---

> <p></p>
> “ফরৌণ যখন নিকটবর্তী হইলেন, তখন ইস্রায়েল-সন্তানেরা চক্ষু তুলিয়া চাহিল, আর দেখ, তাহাদের পশ্চাৎ পশ্চাৎ মিসরীয়েরা আসিতেছে; তাই তাহারা অতিশয় ভীত হইল, আর ইস্রায়েল-সন্তানেরা সদাপ্রভুর উদ্দেশে ক্রন্দন করিল” (যাত্রা 14:10)।

`কিছু কিছু বিস্ময় (চমক) তুষ্টিদায়ক নয়। আপনি কি কখনও নির্দিষ্ট গন্তব্যে পৌঁছার জন্য ঢালু রাস্তায় গাড়ি চালিয়েছেন? হতেপারে, শৈশবে যখন আপনি বিদ্যালয়ে গিয়েছেন, তখন আপনি হয়তো করুণভাবে উত্যক্ত হয়েছেন। অথবা, সহকর্মিরা কর্মস্থলে আপনাকে খারাপ দেখাতে চেয়েছে। এই অভিজ্ঞতাগুলো খুবই ঘৃণ্য চমক, ঠিক?`

ইস্রায়েল সন্তানেরা যখন সূফ সাগরের ধারে পৌঁছায়, তখন তারা অপ্রত্যাশিতভাবে চমকিত হয়? কিন্তু তাদের ভয় পেলে চলবে না। মিসর ত্যাগ করার পর থেকে প্রতিজ্ঞাত দেশে পৌঁছানো পর্যন্ত ঈশ্বর তাদের পরিচালনা দিয়েছেন। “আর সদাপ্রভু দিবাতে পথ দেখাইবার জন্য মেঘস্তম্ভে থাকিয়া, এবং রাত্রিতে দীপ্তি দিবার জন্য অগ্নিস্তম্ভে থাকিয়া তাহাদের অগ্রে অগ্রে গমন করিতেন, যেন তাহারা দিবারাত্র গমন করিতে পারে” (যাত্রা 13:21)। ইস্রায়েলদের যাত্রার প্রতিটি ধাপে ঈশ্বর পরিচালনা দিয়েছেন। কিন্তু, দেখুন, ঈশ্বর তাদের প্রথম কোথায় পরিচালনা দিলেন: একটি কঠিন (বিপদসঙ্কুল) স্থানে।

তাদের সামনে সূফ (লোহিত) সাগর। বাম ও ডান দিকে উচু পর্বতরাশি। আরও ভীতিকর হল, তাদের ঠিক পিছনে ফরৌণের সেনাবাহিনী। মিসরীয়রা এত কাছে এসে গেছে যে, তাদের দেখা যাচ্ছে!

`ঈশ্বর কেন তাদেরকে এমন একটি স্থানে নিয়ে গেলেন, যেখানে গিয়ে তারা আতঙ্কিত হবে? উত্তরের জন্য যাত্রা 14 অধ্যায় পড়–ন।`

ঈশ্বর আমাদের যে পরিচালনা দেন, তার মানে এই নয় যে, আমরা জীবনে কেবল সর্বদা সুখ পাব। ঈশ্বর যখন আমাদের ধার্মিকতা শেখান, তখন জীবনে প্রায়ই কঠিন অভিজ্ঞতাও আসতে পারে। ঈশ্বর আমাদেরকে এমন কোনো স্থানে, এমন কোনো ব্যক্তিদের কাছে এবং এমন কোনো ঘটনার মাঝে নিয়ে পরিচালনা দিতে পারেন যা অত্যন্ত কঠিন পরীক্ষা। এই পরীক্ষাগুলো আমাদের হৃদয়ের মন্দতা দেখিয়ে দেয়। এই কঠিন সময়ে, আমরা হয়তো ভেবে বিহ্বল হই যে, আমরা সত্যিই ঈশ্বরকে অনুসরণ করছি কিনা। কিভাবে আমরা উত্তর জানতে পারি? আমরা জানি যে, আমরা ঈশ্বরকে তখন অনুসরণ করি যখন তাঁর শিক্ষণের প্রতি আমাদের হৃদয় উন্মুক্ত থাকে।

`সূফ সাগরের অভিজ্ঞতা থেকে ইস্রায়েল সন্তানেরা কি শিখেছিল? উত্তরের জন্য যাত্রা 14:31 পদ পড়–ন।`

`ঈশ্বরের প্রতি আস্থা রাখা আমাদের জন্য অত্যন্ত কঠিন কেন? একটি কঠিন সময়ের কথা চিন্তা করুন যখন ঈশ্বর আপনাকে তাঁর প্রতি আস্থা রাখতে শিখিয়েছিলেন?`