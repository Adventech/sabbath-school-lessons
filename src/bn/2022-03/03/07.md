---
title: অতিরিক্ত আলোচনা
date: 15/07/2022
---

“বাইবেলের যুগে, সদাপ্রভু তাঁর লোকদের রাফীদীমে পরিচালনা দেন। তিনি আমাদেরও সেখানে চালনা দেওয়ার সিদ্ধান্ত নিতে পারেন। কেন? আমাদের পরীক্ষা করার জন্য। সদাপ্রভু দেখতে চান যে, আমরা তাঁর বাধ্য থাকব কিনা এবং তাঁর প্রতি অনুগত থাকব কিনা। ঈশ্বর সর্বদা আমাদেরকে জীবনের সুখময় স্থানে রাখেন না। ঈশ্বর যদি সেটা করতেন, তাহলে আমরা ভুলে যেতাম যে, তিনি আমাদের সহায়। ঈশ্বর নিজেকে আমাদের কাজে প্রকাশ করতে চান। আমাদের অভাবের পরিচর্যা করার জন্য তিনি যে সব বিস্ময়কর পথ স্থির করে রেখেছেন, তা তিনি আমাদের দেখাতে চান। সুতরাং, ঈশ্বর পরীক্ষা ও দুঃসময়কে আমাদের জীবনে আসতে অনুমোদন দেন। এই কঠিন সময়গুলো আমাদের শিক্ষা দেয় যে, আমরা অসহায়। এই সময়গুলোতে আমরা সাহায্য লাভের জন্য ঈশ্বরের প্রতি ফিরতে শিখি। ঈশ্বর কঠিন, শুষ্ক পাথরের ভিতর থেকে শীতল জল প্রবাহিত করতে পারেন। যখন আমরা ঈশ্বরকে সামনা-সামনি দেখি, তখন আমরা বুঝতে পারি যে, প্রভু আমাদের পক্ষ হয়ে কতটা ভারী বোঝা বহন করলেন। আমরা আরও জানব যে, কেবল আমরা যদি চাই, তাহলে তিনি আমাদের পক্ষ হয়ে আরও কত ভারী বোঝা বহন করতে ইচ্ছুক।” -ঈলেন জি হোয়াইট, “রাফীদীম,” অ্যাড্ভেণ্ট রিভিয়্যু অ্যাণ্ড শাব্বাথ হেরাল্ড, এপ্রিল 7, 1903।

**আলোচ্য প্রশ্নাবলী**

`পাপকে আমরা এমনকিছু হিসেবে চিত্রায়িত করি যার বিরুদ্ধে আমরা ব্যক্তিগতভাবে লড়াই করি। এমন কোনো পাপ আছে কি যার বিরুদ্ধে একটি পরিবার হিসেবে কিংবা একটি মণ্ডলী হিসেবে আমাদের লড়াই করা প্রয়োজন? যদি থেকে থাকে, এই পাপগুলো কি?`

`ক্লাশে অংশগ্রহণকারীদের সুযোগ দিন: কেউ কোনো ‘বেদনাদায়ক’ অভিজ্ঞতা স্বেচ্ছায় সহভাগ করতে চায় কিনা। এই অভিজ্ঞতা যদি ক্লাশের কোনো সদস্যের জীবনে আজ আসে, তখন কি হবে? তাহলে, এখন কি তারা ভিন্ন আচরণ করবে?`

`আমাদের প্রতি ঈশ্বর-প্রদত্ত পরীক্ষগুলোর কারণ আমরা জানি। ঈশ্বর আমাদের শুচী করতে চান এবং আমাদের হৃদয় পরিষ্কার করতে চান। ঈশ্বর প্রমাণ পেতে চান যে, আমরা তাঁর প্রতি বিশ্বস্ত। এই পরীক্ষাগুলোর ব্যাপারটা আমরা কিভাবে বুঝব, যে-পরীক্ষাগুলো দৃশ্যতঃ নিরর্থক বলে মনে হয়? এখানে একটি উদাহরণ তুলে ধরা হল: কেউ একজন গাড়ি দুর্ঘটনায় মারা গেল। এই জটিল প্রশ্নটির সম্ভাব্য উত্তর কি হতে পারে- এ-বিষয়ে একটি সমাধানে আসার চেষ্টা করুন।`

`একটি ক্লাশ হিসেবে, একে অন্যের জন্য প্রার্থনায় সময় যাপন করুন। ঈশ্বরের কাছে প্রার্থনা করুন, যেন পরীক্ষায় টিকে থাকতে পারেন এবং বিশ্বাসেসবল থাকতে পারেন।`

`এমন কারও বিষয়ে কি আপনাদের জানা আছে, যে-কিনা কোনো কঠিন পরীক্ষার কারণে গীর্জায় আসা বন্ধ করেছে? যদি জানা থাকে, তাহলে, এই ব্যক্তিকে যীশুর কাছে ফিরিয়ে আনার জন্য একটি ক্লাশ হিসেবে আপনারা কি করতে পারেন?`