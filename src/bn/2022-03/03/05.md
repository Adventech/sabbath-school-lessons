---
title: 'একটি নতুন আকাশমণ্ডল ও একটি নতুন পৃথিবীর আশা (1 পিতর 1:6-9)'
date: 13/07/2022
---

`1 পিতর 1:6, 7 পদ পড়–ন। এই পদগুলোয় পিতর কি বলছেন?`

পিতর দুঃখভোগী লোকদের উদ্দেশ্য করে লিখছেন। এই লোকেরা প্রায়ই একাকিত্ব বোধ করেছে। এই দুঃখভোগীরা “পন্ত, গালাতিয়া, কাপ্পাদকিয়া, এশিয়া ও বিথুনিয়া দেশে যে ছিন্নভিন্ন প্রবাসিগণ পিতা ঈশ্বরের পূর্বজ্ঞান অনুসারে আত্মার পবিত্রীকরণে আজ্ঞাবহতার জন্য ও যীশু খ্রীষ্টের রক্ত প্রোক্ষণের জন্য মনোনীত হইয়াছেন” (1 পিতর 1:1)। বর্তমানে, এই অঞ্চলগুলো আমরা তুর্কির পশ্চিমাংশ হিসেবে চিনি। কয়েক পদ পরে, পিতর বলছেন, তিনি জানেন যে, তার পাঠকেরা দুঃখভোগ করছে। বিশ্বাসের অনেক পরীক্ষা তাদের ছিল। “ইহাতে তোমরা উল্ল¬াস করিতেছ, যদিও অবকাশমতে অল্প কাল নানাবিধ পরীক্ষায় দুঃখার্ত হইতেছ” (1 পিতর 1:6)।

`পিতর বলছেন যে, ঈশ্বরের লোকেরা ‘ছিন্নভিন্ন প্রবাসী’ (1 পিতর 1:1)। স্বদেশ থেকে দূরে থাকার ফলে তাদের জীবন অধিক জটিল হয়ে পড়েছিল?`

নূতন নিয়মের যুগে একজন খ্রীষ্টিয়ান হওয়াটা ছিল একটি নতুন অভিজ্ঞতা। ঐ সময়ে অল্প কিছু খ্রীষ্টিয়ান ছিল। খ্রীষ্টিয়ানদের বিষয়ে লোকেরা ভালভাবে বুঝত না। আরও খারাপ বিষয় হল, লোকেরা খ্রীষ্টিয়ানদের আক্রমণ ও অত্যাচার করত। পিতর খ্রীষ্টিয়ানদের বলেন যে, তাদের এই অভিজ্ঞতা নতুন কিছু নয়। হ্যাঁ, তারা হয়তো তাদের দুঃখভোগ ও পরীক্ষার কারণে ব্যথিত হয়েছিল। কিন্তু এই পরীক্ষাগুলোর যৌক্তিক কারণ ছিল (1 পিতর 1:6, 7)। বিশ্বাসে বৃদ্ধি লাভের সাহায্যার্থে ঈশ্বর তাদেরকে এই পরীক্ষাগুলো দিলেন।

`যখন সঙ্কট ও বিশ্বাসের পরীক্ষা আসে তখন পিতর খ্রীষ্টিয়ানদের কি আশা ধারণ করতে বলছেন? উত্তরের জন্য 1 পিতর 1:6-9 পদ পড়–ন। এই আশা আমাদের জন্য কি অর্থ বহন করে?`

নিঃসন্দেহে, আমরা হয়তো দুঃখভোগ করতে পারি। আমাদের জীবনে হয়তো দুঃসময় আসতে পারে। কিন্তু আমাদের জন্য অনন্ত জীবন অপেক্ষা করছে! যীশু যখন দ্বিতীয় বার আসবেন, তিনি আমাদের এই উপহার দেবেন। খ্রীষ্টিয়ানদের উদ্দেশ্যে পিতরের সে-সময়ের কথাগুলো হচ্ছে আমাদের বর্তমান সময়ের জন্য ঈশ্বরের কথা। হ্যাঁ, আমরা জীবনে হয়তো অনেক কষ্ট ভোগ করতে পারি। কিন্তু আমাদের সর্বদা অনন্তজীবনের বিষয়টি মাথায় রাখতে হবে যা আমাদের জন্য নতুন পৃথিবীতে অপেক্ষা করছে। তখন আমরা দুঃখ-ব্যথা, যাতনা ও মৃত্যু বিহীন একটি জীবন লাভ করব। এই প্রতিজ্ঞা খুবই চমকপ্রদ! যীশুর মৃত্যু এই প্রতিজ্ঞাকে সম্ভব করেছে। সুতরাং, যখন আমাদের দুঃসময় আসে, তখন যেন আমরা বিশ্বাস না হারাই। আমাদের হৃদয়ে বিশ্বাসের প্রতিবন্ধক হিসেবে যদি কিছু থেকে থাকে, তা যেন ঈশ্বর দূর করেন- প্রভুর কাছে আমাদের অবশ্যই এ প্রার্থনা করতে হবে।