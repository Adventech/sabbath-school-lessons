---
title: 'প্রান্তরে ভালো ও মন্দের মধ্যকার সংঘর্ষ (লূক 4:1, 2)'
date: 12/07/2022
---

> <p></p>
> “যীশু পবিত্র আত্মায় পূর্ণ হইয়া যর্দন হইতে ফিরিয়া আসিলেন, এবং চল্লিশ দিন পর্যন্ত সেই আত্মার আবেশে প্রান্তরের মধ্যে চালিত হইলেন, আর দিয়াবল দ্বারা পরীক্ষিত হইলেন। সেই সকল দিন তিনি কিছুই আহার করেন নাই; পরে সেই সকল দিন শেষ হইলে ক্ষুধিত হইলেন” (লূক 4:1, 2)।

`লূক 4:1-13 পদ পড়–ন। এই ঘটনা থেকে আপনি পাপের বিরুদ্ধে জয়লাভ করার ব্যাপারে কি শিক্ষা লাভ করতে পারেন?`

পাপকে ‘না’ বলাটা খুব কঠিন, কারণ আমাদের ভ্রষ্ট হৃদয় মন্দ কিছু করে আনন্দ পায়। সুতরাং, পাপের প্রতি সমর্পিত হওয়াটা আমাদের জন্য খুব সহজ। যখন আমরা পাপকে ‘না’ বলতে না চাই, তখন পাপ করার বাসনা আমাদের হৃদয়কে পরিপূর্ণ হয়ে ওঠে।

প্রান্তরে শয়তান যীশুকে যে ভুল পথে পরিচালনা দিতে চেয়েছিল, সে ঘটনাটি লূক 4 অধ্যায় আমাদের বলে। প্রথমে, আমরা হয়তো ভাবতে পারি যে, পবিত্র আত্মা যীশুকে পাপের প্রতি চালনা দিচ্ছে। কিন্তু বাইবেল আমাদের দেখায় যে, ঈশ্বর কখনও আমাদের পাপের প্রতি চালনা দেন না (যাকোব 1:13)। ইতোমধ্যে যেমনিভাবে আমরা দেখেছি, ঈশ্বর আমাদের কঠিন পরীক্ষা দেন। লূক 4 অধ্যায় আমাদের দেখায় যে, পবিত্র আত্মা আমাদেরকে পরীক্ষার দিকে নিয়ে যেতে পারে। এই সময়গুলোতে শয়তান হয়তো আমাদের আক্রমণ করে বসতে পারে এবং আমাদেরকে পাপের পথে নিয়ে যাবার চেষ্টা করতে পারে। আমরা হয়তো তখনও বুঝতেও পারি না যে, আমাদের প্রতি কী ঘটছে। সুতরাং, আমরা মনে করি যে, আমরা সঠিকভাবে ঈশ্বরকে অনুসরণ করছি না। কিন্তু এই ধারণা সর্বদা সত্য নয়।

“মাঝেমাঝে, ঈশ্বর আমাদের সমস্যা ও সঙ্কটের মধ্যে চালনা দেন। তখন আমরা প্রায়ই সন্দেহ পোষণ করি যে, ঈশ্বরের আত্মা আমাদের পরিচালনা দিচ্ছেন কিনা। কিন্তু আমাদের অবশ্যই স্মরণে রাখতে হবে যে, আত্মা যীশুকে প্রান্তরে চালনা দিয়েছিলেন। আর, শয়তন যীশুকে দিয়ে ভুল করানোর চেষ্টা করেছিল। ঈশ্বর যখন আমাদেরকে সঙ্কটের মধ্যে আনেন, তখন আমাদের জন্য তাঁর একটি পরিকল্পনা থাকে। এই পরীক্ষা আমাদের নিজেদের মঙ্গলের জন্য আসে। যীশু নিজের থেকে প্রান্তরে যাননি। তিনি ঈশ্বরের পরিচালনা মেনে গিয়েছিলেন . . .। শয়তান যখন যীশুকে দিয়ে অন্যায় করাতে চাইল, তখন যীশু হাল ছাড়েননি কিংবা আশা হারাননি। যীশু যা করলেন, আমাদেরও সেটা করতে হবে।” -ঈলেন জি হোয়াইট, দ্যা ডিজায়ার অফ্ এজেস, পৃষ্ঠা: 126, 129।

মাঝেমাঝে, ঈশ্বর যখন আমাদের একটি কঠিন পরীক্ষা দেন, তখন আমরা ‘দগ্ধ’ হই। আমরা উপলব্ধি করি না যে, আমরা পরীক্ষার দ্বারা খাঁটি (বিশুদ্ধ) হতে পারি। সুতরাং, এটা জানা অত্যন্ত স্বস্তিদায়ক যে, যখন আমরা বিফল হই, তখন আমরা পুনরায় আশা রাখতে পারি। কেন? যেহেতু যীশু ঈশ্বরের প্রতি বিশ্বস্ত ছিলেন, সেহেতু যীশু আমাদের পক্ষ হয়ে আমাদের পাপগুলো ক্রুশে বয়ে নিয়ে গেলেন। এটা হল সুসমাচার। তিনি আমাদের শাস্তির মূল্য পরিশোধ করলেন, কারণ আমরা পাপকে ‘না’ বলতে ব্যর্থ হয়েছি। আমাদের দুঃখভোগ অপেক্ষা যীশুর দুঃখভোগ সর্বদা কঠিন ছিল। যীশুর কারণে ঈশ্বর আমাদের গ্রহণ করলেন। পৃথিবীর জঘন্যতম পাপীর জন্যও আশা রয়েছে (1 তীমথিয় 1:15)।