---
title:  পাখির খাঁচা
date:  09/07/2022
---

### শাস্ত্রপাঠ
যাত্রা 14:10; 17:1; লূক 4:1, 2; 1 পিতর 1:6-9; রোমীয় 8:28; 2 করিন্থীয় 12:9।

> <p>মুখস্থপদ</p>
> “ইহাতে তোমরা উল্লাস করিতেছ, যদিও অবকাশমতে অল্প কাল নানাবিধ পরীক্ষায় দুঃখার্ত হইতেছ” (1 পিতর 1:6)।

একটি পাখি যাবৎ আলোতে বাস না করে এবং অন্যদের করা শব্দ, কণ্ঠস্বর ও গান না শোনে তাবৎ সে গান গাওয়া শিখবে না। একটি পাখি একটি গানের কিছু অংশ, আরেকটি গানের কিছু অংশ, শিখতে পারে। কিন্তু একটি পাখি পুরো গান শিখতে পারে না। তাই, পাখির মালিক খাঁচাটি ঢেকে রাখে। আর, মালিক খাঁচাটিকে এমন জায়গায় রাখে যেখানে পাখিটি কেবল একটি নির্দিষ্ট গান গাওয়া শিখবে। অন্ধকারে পাখিটি সেই গানটি বার বার গাইতে চেষ্টা করে। এভাবে পাখিটি সেই গানটি রপ্ত করে নেয়। পরে, যখন মালিক তার পাখিটিকে আলোয় ফিরিয়ে আনে, তখন সে পুরো গানটি গাইতে পারে। ঈশ্বর তাঁর সন্তানদের এভাবে প্রশিক্ষণ দেন। শিক্ষা দেবার জন্য ঈশ্বরের একটি ‘গান’ আছে। দুঃখভোগের অন্ধকারময় সময়ে আমাদের অবশ্যই গানটি শিখতে হবে। পরে, আমরা যখন চাইব, তখনই গানটি গাইতে পারব। -ঈলেন জি হোয়াইট, দি মিনিষ্ট্রি অফ্ হিলিং, পৃষ্ঠা: 472।

আপনি কি লক্ষ করেছেন, যে ব্যক্তি পাখিটিকে অন্ধকারে নিয়ে যাচ্ছেন সে ব্যক্তি হলেন মালিক বা প্রভু?

`আমরা দেখি, শয়তান দুঃখ-ব্যথার কারণ। এটা দেখা সহজ, ঠিক? কিন্তু ঈশ্বর, আমাদের প্রভু, আসলে কি আমাদের দুঃখভোগের দিকে নিয়ে যান? ঈশ্বর কি সত্যিই মাঝেমাঝে আমাদের এমন সব পরীক্ষা দেন যা আমাদের হতাশ করে এবং অনেক যাতনা ভোগায়?`