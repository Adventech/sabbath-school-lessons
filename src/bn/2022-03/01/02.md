---
title:  'পালক: আমাদের যাত্রাপথে একজন সঙ্গী'
date:  26/06/2022
---

> <p></p>
> “সদাপ্রভু আমার পালক, আমার অভাব হইবে না”(গীত 23:1)।

একজন শিক্ষক তার ছেলে-মেয়েদের ঈশ্বরের একটি ছবি আঁকতে বললেন। সব ছেলে-মেয়েই ছবিটির কোথাও না কোথাও একটি হৃদয় (হৃৎপিণ্ড) আঁকল। পরে, শিক্ষক জিজ্ঞেস করলেন যে, কেন তারা সবাই একটি হৃদয় এঁকেছে। সকল শিশু সমস্বরে উত্তর দিল: “কারণ, ঈশ্বর প্রেম!” উত্তরটি কত সাধারণ।

যখন জীবনে মঙ্গলজনক ঘটনা ঘটে তখন ঈশ্বরকে শ্রেষ্ঠ জ্ঞান করতে আমাদের কোনো সমস্যা হয় না, ঠিক? কিন্তু যেমনিভাবে আমরা বৃদ্ধ হই, যেমনিভাবে আমাদের জীবন কঠিন ও জটিলতর হয়, ঈশ্বরের ব্যাপারে আমাদের দৃষ্টিভঙ্গি তখন বদলাতে থাকে। নিঃসন্দেহে, ঈশ্বর নিজে বদলান না (ইব্রীয় 13:8; যাকোব 1:17)। কিন্তু আমরা বদলাই।

সুতরাং, আমাদের সর্বদা এটা স্মরণে রাখতে হবে যে, ঈশ্বর আমাদের কতটা ভালবাসেন এবং আমাদের প্রতি কতটা যত্নশীল। গীত 23 অধ্যায় আমাদের শিক্ষা দেয় যে, আমরা সর্বদা ঈশ্বরের প্রেমে আস্থা রাখতে পারি। কেন? কারণ, ঈশ্বরের প্রেম কখনও বদলায় না। ঈশ্বর আমাদের প্রেমময় পালক। যীশু যে আমাদের প্রতি কতটা যত্নশীল সেটা ব্যক্ত করার জন্য বাইবেল এখানে একজন মেষপালকের (রাখাল) রূপক তুলে ধরছে। গীতসংহিতা 23 অধ্যায়ে দৃষ্টি দেবার আগে, আসুন, আমরা দেখি যে, আমাদের পালকের বিষয়ে বিভিন্ন লেখকেরা কি বলছেন।

**নিচের এই পদগুলো থেকে আপনি মেষপালকের বিষয়ে কী জানতে পারেন?**

`যিশাইয় 40:11`

`যিরমিয় 23:3, 4`

`যিহিষ্কেল 34:12`

`যোহন 10:14-16`

`1 পিতর 2:25`

`এবার, গীতসংহিতা 23:2-6 পদের প্রতি দৃষ্টি দিন। গীতসংহিতা 23 অধ্যায় অনুসারে, তাঁর মেষদের যত্ন নেবার জন্য পালক কি করেন?`

`এটা জানা আপনার কাছে কতটা গুরুত্বপূর্ণ যে, পালক আপনার যত্ন নিচ্ছেন? মন্দ অভিজ্ঞতার কারণে কিংবা অতীত দুঃখভোগের কারণে ঈশ্বর সম্পর্কে যার ধারণা বিকৃত হয়েছে, তাকে অনুপ্রাণিত করার জন্য আপনি কীভাবে মেষপালকের এই রূপক-চিত্র কাজে লাগাতে পারেন?`