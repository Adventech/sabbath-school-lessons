---
title: অতিরিক্ত আলোচনা
date: 01/07/2022
---

“পরিশেষে, কীভাবে আমরা পাপের বিরুদ্ধে যুদ্ধে বিজয়ী হব? আমাদের ধর্মীয় জীবনে বিভিন্ন পরীক্ষা আসবে এবং বিভিন্ন অভিজ্ঞতা হবে। কিন্তু আমাদের ঈশ্বরের প্রতি বিশ্বাস ছাড়লে চলবে না। আমাদের বিভিন্ন পরীক্ষা ও বিভিন্ন অভিজ্ঞতা হচ্ছে ‘খ্রীষ্টের বিদ্যালয়ে’ শিখনের একটি অংশ। আমাদের হৃদয় পাপ থেকে পরিষ্কার করার জন্য যীশু এই পরীক্ষাগুলো ও অভিজ্ঞতাগুলো ব্যবহার করে থাকেন। সুতরাং, যখন আমরা শয়তানের দ্বারা আক্রান্ত হই, তখন আমাদের অবশ্যই সবল হতে হবে। আমাদের নিরুৎসাহিত করার জন্য শয়তান অনেক মন্দ কথা বলবে। কিন্তু আমাদের হাল ছাড়লে চলবে না। তবে, আমাদের চলার পথে শয়তান যে-সব ফাঁদ পেতে থাকে, সে-সব ফাঁদে আমরা যেন পা না দেই. . .।

“আপনার সমস্যার দিকে তাকিয়ে থাকবেন না। ঈশ্বরের দিকে তাকান। তাহলে, যখন সঙ্কট আসে, তখন আপনি পতিত (বিহহ্বল) হবেন না। শীঘ্রই আপনি দেখতে পাবেন যে, ঈশ্বর আপনাকে সাহায্য করার জন্য হাত বাড়িয়ে দিয়েছেন। বিশ্বাসের সঙ্গে তাঁর প্রতি আপনার হাত বাড়িয়ে দিন। যীশুকে চালনা দিতে দিন। তাহলে, আপনার বিশ্বাস বৃদ্ধি পাবে। শীঘ্রই আপনার হৃদয় আশায় পূর্ণ হবে।

“আপনি যীশুর মাধ্যমে সাহায্য লাভ করবেন। তিনি আপনাকে তাঁর মত হতে সাহায্য করবেন। তিনি আপনাকে একটি বিশুদ্ধ ও পবিত্র হৃদয় দিবেন যা তাঁর প্রেমে পরিপূর্ণ। শয়তান ব্যক্তির হৃদয়ে প্রজ্জ্বলিত আলোক-শিখা নিভিয়ে দিতে পারে না. . .। ঈশ্বর আমাদেরকে তাঁর শ্রেষ্ঠ উপহার দিলেন। ঈশ্বর তাঁর একমাত্র পুত্রকে, যীশুকে, আমাদের দিলেন। যীশু আমাদেরকে ঈশ্বরের কাছে ফিরিয়ে আনলেন। যীশু তাঁর সিদ্ধ জীবন উৎসর্গ করলেন, যেন আমরা ঈশ্বরের সঙ্গে স্বর্গে বাস করতে পারি।” -ঈলেন জি হোয়াইট, মেসেজেস টু ইয়াং পিপল্স, পৃষ্ঠা: 63, 64।

**আলোচ্য প্রশ্নাবলী**

`আমাদের বিভিন্ন পরীক্ষা ও বিভিন্ন অভিজ্ঞতা হচ্ছে ‘খ্রীষ্টের বিদ্যালয়ে’ শিখনের একটি অংশ। কীভাবে আপনি আপনার নিজ জীবনে এই অভিজ্ঞতা লাভ করতে পারেন?`

`অন্য লোকদের সান্ত্বনা দেবার জন্য এবং অনুপ্রেরণা দেবার জন্য যীশু কীভাবে আমাদের ব্যবহার করেন? অন্য লোকদের দুঃখভোগ ও প্রয়োজনের সময়ে সাহায্য করার জন্য ঈশ্বরের পরিকল্পনার এই বিষয়টি কীভাবে কাজে দিতে পারে? একটি মণ্ডলী হিসেবে, দুর্ভাগ্যগ্রস্ত লোকদের সাহায্য করার জন্য কী করতে পারেন?`

`ক্লাশে অংশগ্রহণকারীদের সঙ্গে আলোচনা করুন যে, ঈশ্বরের প্রেম ও দয়া কীভাবে তাদেরকে ‘অনুধাবণ’ করছে। একে অন্যের অভিজ্ঞতা থেকে কি শিক্ষা গ্রহণ করতে পারেন?`