---
title:  'যাত্রাকালের জন্য একটি প্রতিজ্ঞা (গীত 23:6)'
date:  30/06/2022
---

> <p></p>
> “কেবল মঙ্গল ও দয়াই আমার জীবনের সমুদয় দিন আমার অনুচর হইবে, আর আমি সদাপ্রভুর গৃহে চিরদিন বসতি করিব” (গীত 23:6)।

যখন আমাদের প্রতি মন্দ কিছু ঘটে, আমাদের মনে হতে পারে যে, ঈশ্বর আমাদের একাকী ছেড়ে দিয়েছেন। আমরা হয়তো বিশ্বাস করতে পারি যে, ঈশ্বর আমাদের জন্য যথেষ্ট করছেন না। যেহেতু আমরা দুঃখভোগ করছি, আমরা মনে করি যে, ঈশ্বর আমদের যত্ন নিচ্ছেন না। কিন্তু দায়ূদের এ-রকম উপলব্ধি হয়নি।

`দায়ূদের জীবনে অনেক কঠিন সময় গেছে। কিন্তু, গীত 23:6 পদ অনুসারে, দায়ূদ কোন্ দুটি ব্যাপারে নিশ্চিত থেকেছেন? (আরও পড়–ন, ইফিষীয় 1:4; 2 পিতর 1:10; এবং ইব্রীয় 11:13-15।)`

গীত 23:6 পদে, ‘বসতি করিব’ কথাটির ইব্রীয় পরিভাষা অনেক বেশি শক্তিশালী। এই ক্রিয়াপদটি কাউকে ‘অনুধাবন’ করা বোঝাচ্ছে। এই শব্দটি কিভাবে আমাদেরকে ঈশ্বরের প্রেম ও দয়ার বিষয় দেখায়? ঈশ্বর আমাদের এমন প্রেম করলেন যে, তাঁর প্রেম ও দয়া সেই সব লোকদের প্রতি অক্ষুণ্ণ রইল যারা ছুটে বেড়াচ্ছে। ঈশ্বরের প্রেম ও দয়া ছুটে চলা মানুষদের ‘অনুধাবণ’ (বা অনুসরণ) করছে। ঈশ্বরের প্রেম ও দয়া থেকে আমরা পলায়ন করতে পারি না। ওগুলো আমাদের ‘অনুসরণ’ (অনুধাবন) করবেই। ওগুলো যখন আমাদের নাগাল পাবে (বা ধরবে), তখন ওগুলো আমাদের জীবনের সমুদয় দিন আমাদের সঙ্গেই থাকবে। (আদি 14:14; যিহোশূয় 10:19; এবং 1 শমূয়েল 25:29 পদ দেখুন। আপনি কি দেখতে পাচ্ছেন যে, এই পদগুলো কীভাবে আমাদেরকে কোন কিছু ‘অনুধাবনের’ ধারণা দিচ্ছে?)

`ঈশ্বরের প্রেম ও দয়া দ্রুতগামী দৌড়বিদের সমতুল্য। আপনি আপনার মনে মধ্যে একটি চিত্র আঁকার চেষ্টা করুন যে, এই ‘ধাবক’ দুটি (তাঁর প্রেম ও দয়া) আপনাকে ধরার চেষ্টা করছে। আপনার কি মনে হয়, দায়ূদ কেন এই রূপক ব্যবহার করলেন? আপনার কি মনে হয়, দায়ূদ ঈশ্বরের বিষয়ে এবং তাঁর দয়ার বিষয়ে আমাদের কি বোঝাতে চাচ্ছেন?`

মাঝেমাঝে, জীবন কঠিন হয়ে পড়ে। লোকেরা আমাদের আঘাত করে কিংবা আমাদের কাজের বিরোধিতা করে। এই সময়ে আমরা হয়তো আমাদের প্রতি ঈশ্বরের প্রেম নিয়ে সন্দেহ পোষণ করি। আমরা তখন এই ভেবে উদ্বিগ্ন হই যে, ঈশ্বর আমাদের চালনা দিচ্ছেন কিনা। এই জটিল সময়ে আমাদের অবশ্যই যীশুকে স্মরণ করতে হবে। যখন তিনি ক্রুশের উপরে ছিলেন, যীশুর তখন ঈশ্বরের প্রেমের প্রতি সবল বিশ্বাস ছিল। ক্রুশে ঝোলা অবস্থায় এই বিশ্বাস যীশুকে সবল থাকতে সাহায্য করেছে। এই চিন্তাগুলো যদি যীশুকে সাহায্য করতে পারে, তবে ওগুলো আমাদেরও সাহায্য করতে পারে।

মাঝেমাঝে এমন সময় আসে, যখন, যাদেরকে নিয়ে আমরা উদ্বিগ্ন, তাদের মনে অনেক প্রশ্ন থাকে। গীত 23:6 পদে, ওগুলোর প্রতি উত্তর দেয়ার ব্যাপারে দায়ূদ আমদের সেরা পন্থা দেখাচ্ছেন। বিতর্ক করার চেষ্টা করবেন না। ঈশ্বরের বিষয়ে বাইবেলের সত্য সম্পর্কে আপনার ব্যক্তিগত বিশ্বাস কেবল সহভাগ করুন।