---
title: ধর্মপথ
date: 27/06/2022
---

> <p></p>
> “তিনি আমার প্রাণ ফিরাইয়া আনেন, তিনি নিজ নামের জন্য আমাকে ধর্মপথে গমন করান” (গীত 23:3)।

আমাদের জীবনের যাত্রাপথ কীভাবে একটি পথের সমতুল্য- গীত 23 অধ্যায় আমাদের সেটা দেখিয়ে দেয়। নিঃসন্দেহে, ঈশ্বর আমাদেরকে সম্ভাব্য সেরা পথ দিয়ে চালনা দেন। কিন্তু, তার মানে কি এই যে, আমাদের যাত্রা সর্বদা সহজ হবে? আপনার কল্পনায় ‘ধর্মপথের’ (বা উত্তম পথের) একটি চিত্র আঁকুন, যে-পথ ঈশ্বর আপনার জন্য মনোনয়ন করে থাকেন (গীত 23:3)। আপনার চোখ যতদূর দেখতে পায়, এই পথ আপনার সামনে ততদূর পর্যন্ত বিস্তৃত। আপনি পথের শেষ দেখতে পান না। কিন্তু আপনি জানেন যে, পথের শেষে বাড়ি, কিংবা ঈশ্বরের ঘর। পথের দিকে থাকিয়ে থাকুন। আপনি কি দেখতে পাচ্ছেন? আপনি কি দেখছেন যে, পথটি কোথায় চলে যাচ্ছে? না। আপনি কেবল পথ-সংলগ্ন কিছু স্থান দেখতে পাচ্ছেন। পথের অন্য দিকগুলোয় বিপদ লুকিয়ে আছে কিংবা বিভিন্ন সঙ্কটের দ্বারা পথ বন্ধ আছে। কখনও কখনও পর্বতের চ‚ড়ায় পথ উধাও হয়ে গেছে। পথের কিছু অংশ হাঁটা হয়তো আপনার জন্য সহজ। অন্য অংশগুলো ভ্রমণ করা অনেক কঠিন। ই¯্রায়েল সন্তানেরা যখন মিসর থেকে প্রতিজ্ঞাত দেশে যাত্রা করেছিল, তখন তাদের ঠিক একই অভিজ্ঞতা হয়েছিল।

`গীতসংহিতা 23 অধ্যায় পড়–ন। গীত 23 অধ্যায়ে, দায়ূদ কিছু সঙ্কটময় স্থানের বিষয় বলছেন, যে স্থানগুলো প্রভুর (বা মালিকের) ঘরে যাবার জন্য মেষদের অবশ্যই পার হতে হবে। এই স্থানগুলোর কয়েকটি কি কি?`

প্রশ্নটির উত্তরদানের সাহায্যার্থে, আসুন, আমরা আরেকটি প্রশ্ন দিয়ে শুরু করি: ঈশ্বর কেন পথটিকে ‘ধর্মপথ’ নামে আখ্যা দিলেন (গীত 23:3)? এখানে চারটি গুরুত্বপূর্ণ কারণ রয়েছে। প্রথমে, এই পথগুলো উত্তম কারণ ওগুলো সঠিক নির্দেশনায় চলে গেছে। পথগুলো মেষদেরকে প্রভুর বাড়িতে নিয়ে যাচ্ছে। দ্বিতীয়ত, পথগুলো উত্তম কারণ ওগুলো আমাদেরকে পালকের সঙ্গে এক মনবিশিষ্ট রাখে। তৃতীয়ত, পথগুলো উত্তম কারণ ওগুলো পালকের আচরণ অনুসারে আমাদের আচরণ করতে শিক্ষা দেয়। চতুর্থ, পথগুলো উত্তম কারণ ওগুলো প্রভুকে গৌরবান্বিত করতে এবং তাঁকে সম্মান করতে আমাদের সাহায্য করে। সুতরাং, পথগুলো সব সময়ই উত্তম- এমনকি, যখন ভ্রমণ করা সহজ এবং যখন ভ্রমণ করা কঠিন।

ঈশ্বর যখন আমাদের চালনা দেন, তিনি আমাদেরকে ঘরে পৌাঁছানো অপেক্ষাও অধিক সাহচর্য দেন। তিনি আমাদেরকে সঙ্গ দেওয়া ও রক্ষা করা অপেক্ষাও অধিক কিছু করেন। হ্যাঁ, ঈশ্বর যখন আমাদের চালনা দেন, তখন তিনি এ সব কিছু করেন। তবে, ঈশ্বর যখন আমাদের সঙ্গ দেন, তখন তিনি আমাদের ধার্মিক (পবিত্র) হওয়ার প্রশিক্ষণ দেন।

`আপনার সঙ্কটকাল কিংবা আপনার দুঃখভোগের অভিজ্ঞতা কীভাবে অন্য লোকদের সাক্ষাতে ঈশ্বরের প্রেম প্রদর্শন করতে আপনাকে সাহায্য করে?`