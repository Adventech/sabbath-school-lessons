---
title: 'যখন ঈশ্বর আমাদের অপ্রত্যাশিত পথে আমাদের চালনা দেন, শেষাংশ (গীত 23:4)'
date: 29/06/2022
---

> <p></p>
> “তুমি আমার শত্রুগণের সাক্ষাতে আমার সম্মুখে মেজ সাজাইয়া থাক; তুমি আমার মস্তক তৈলে সিক্ত করিয়াছ; আমার পানপাত্র উথলিয়া পড়িতেছে” (গীত 23:5)।

পরিতাপের বিষয় হল, জীবনে আমাদের বিভিন্ন শত্রুদের কবলে পড়তে হয়। শত্রুর ব্যাপারে আপনার অভিব্যক্তি কি? আপনি কি রাত জেগে শুয়ে শুয়ে ভাবার চেষ্টা করেন যে, যারা আপনাকে আঘাত করেছে কিংবা যারা আপনার কাজ (সুনাম) নষ্ট করেছে, কীভাবে আপনি তাদের কাছে ফিরে যেতে পারেন? শত্রুদের ব্যাপারে করণীয় কী, তা নির্ণয় করতে খ্রীষ্টিয়ানদের প্রায়ই কঠিন সময়ের ভিতর দিয়ে যেতে হয়।

`আপনার শত্রু কে হতে পারে? যে ব্যক্তি আপনাকে কিংবা আপনার প্রিয়জনকে আঘাত করার চেষ্টা করে, তাকে আপনি কি বলবেন? মথি 5:44 পদে যীশুর বলা কথা কিংবা রোমীয় 12:18-21 পদে পৌলের বলা কথা আপনি কতটা ভালোভাবে অনুসরণ করছেন?`

গীত 23:5 পদে, দায়ূদ আমাদের দেখাচ্ছেন যে, যখন আমাদের শত্রু থাকে, তখন আমাদের কি করতে হবে। শত্রুরা অতীতে তার যে অনিষ্ট করেছে, সেটা নিয়ে দায়ূদ আর ভাবছেন না। বরং, দায়ূদ সেই সব বিস্ময়কর কাজগুলো নিয়ে ভাবছেন যা ঈশ্বর এ মুহূর্তে তার প্রতি করছেন।

দায়ূদের সময়ে, একজন অতিথি-সেবক তার অতিথির সম্মানার্থে অত্যন্ত চমৎকার কিছু করত। অতিথি যখন আসত, গৃহকর্তা তখন অতিথিকে ভোজনশালায় নেবার আগে তার মাথায় তেল ঢালত। এই তেল ছিল জলপাই-তেল ও সুগন্ধির মিশ্রণ। পরে, গৃহকর্তা অতিথিকে চালনা দিয়ে টেবিলের একটি নির্দিষ্ট আসনে বসাত। অতিথি যতটুকু খেতে পারে, তারচেয়েও অনেক বেশি খাবার টেবিলে রাখা হত।

গীত 23:5 পদে, দায়ূদ টেবিল, তেল ও পেয়ালা (পানপত্র) নিয়ে কথা বলছেন। এই তিনটি জিনিস কিভাবে আমাদের স্মরণ করতে সাহায্য করে যে, ঈশ্বর সর্বদা আমাদের যত্ন নিয়ে থাকেন?

পৌল আমাদের বলেন যে, “কেননা রক্তমাংসের সহিত নয়, কিন্তু আধিপত্য সকলের সহিত, কর্তৃত্ব সকলের সহিত, এই অন্ধকারের জগৎপতিদের সহিত, স্বর্গীয় স্থানে দুষ্টতার আত্মাগণের সহিত আমাদের মল্ল-যুদ্ধ হইতেছে” (ইফিষীয় 6:12)। সুতরাং, আমাদের দৃশ্যমান এবং অদৃশ্যমান শত্রু আছে। তারা আমাদের চারপাশে রয়েছে। কিন্তু যখন আমরা আমাদের পালকের সঙ্গে, যীশুর সাথে, থাকি, তখন কোন শত্রু আমাদের ঈশ্বর-প্রদত্ত আশীর্বাদ হরণ (চুরি) করতে পারে না।

`আপনার চারপাশে সর্বত্র যখন শত্রু থাকে, তখন পালক আপনার জন্য কি করে থাকেন? আপনার উত্তর কীভাবে আপনাকে সামনের কঠিন সময়ের জন্য ধন্যবাদ দেওয়ার কথা মনে রাখতে সাহায্য করতে পারে?`