---
title:  'যখন ঈশ্বর আমাদের অপ্রত্যাশিত পথে চালনা দেন, প্রথমাংশ (গীত 23:4)'
date:  28/06/2022
---

> <p></p>
> “যখন আমি মৃত্যুচ্ছায়ার উপত্যকা দিয়া গমন করিব, তখনও অমঙ্গলের ভয় করিব না, কেননা তুমি আমার সঙ্গে সঙ্গে আছ, তোমার পাঁচনী ও তোমার যষ্টি আমাকে সান্ত্বনা করে” (গীত 23:4)।

যখন আমরা কেবল শীতল ঝরণা ও সবুজ ঘাসের ধারের পথ দিয়ে যাত্রা করি, তখন কি হয়? আমরা সবাই চাই যে, আমাদের যাত্রা সহজ হোক, ঠিক? কিন্তু দায়ূদ বলেন যে, জীবন সর্বদা সহজ নয়। উপত্যকার ধারের জীবন-পথ হচ্ছে যেমনি অন্ধকারময় তেমনি মৃত্যুফাঁদ। এই উপত্যকা হচ্ছে দুঃখভোগ কিংবা সঙ্কটের একটি রূপক। সেপথে কেউ ভ্রমণ করতে চায় না! বাইবেলের যুগে এবং এখনও, ই¯্রায়েলদেশের উপত্যকাগুলো জলময় (প্লাবিত) থাকে। দুই ধারে উচু পাহাড় বিশিষ্ট এই উপত্যকাগুলো খুব প্রশস্ত নয়, এবং সেখানে আলো পৌঁছায় না। সে কারণে দায়ূদ তার কাব্যে এই স্থানটিকে ‘মৃত্যুছায়ার উপত্যকা’ নামে আখ্যা দিয়েছেন (গীত 23:4)।

`আপনার সেই সময়গুলোর বিষয় চিন্তা করুন যখন আপনি ‘মৃত্যুছায়ার উপত্যকায়’ অবস্থান করেছেন (গীত 23:4)। ক্লাশে আপনার অভিজ্ঞতা সহভাগ করুন। আপনি কি ভীত ছিলেন? আপনার কি স্মরণে ছিল যে, যীশু, পালক, আপনার সঙ্গে আছেন? সেই সময়ে বাইবেলের কোন পদটি আপনার কাছে মহামূল্যবান ছিল? কেন?`

`আপনার কিভাবে মনে হয় যে, মেষেরা উপত7্যকায় শেষ হয়ে যেতে পারে? আপনি কি মনে করেন যে, মেষেরা নিজেরা সেখানে যায়? অথবা, মেষপালক নিজেই কি মেষদের সেই পথে নিয়ে যায়? ব্যাখ্যা করুন।`

`আপনার কি কখনও মনে হয়েছে যে, প্রভু আপনাকে ভুল পথে চালনা দিয়েছেন? আমাদের ঈশ্বর, আমাদের মেষপালক, যখন আমাদেরকে অপ্রত্যাশিত পথে চালনা দেন, তখন হয়তো আমরা তাঁকে ভুল বুঝি। আপনার কেন মনে হয় যে, এই ঝুঁকি গ্রহণ করতে ঈশ্বর আগ্রহী?`