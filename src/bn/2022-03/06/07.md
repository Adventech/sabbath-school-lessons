---
title: অতিরিক্ত আলোচনা
date: 05/08/2022
---

“ঈশ্বর মানুষকে স্বাধীন করে সৃষ্টি করেছেন। যখন মানুষ পাপ করল, তখন সে তার সিদ্ধান্ত শয়তানের নিয়ন্ত্রণে দিল। সেই সময় থেকে, শয়তান তার অভিসন্ধি সফল করার জন্য মানুষের সঙ্গে ছল-চাতুরি করে আসছে। শয়তান মানুষকে বিনষ্ট করার জন্য এবং মানুষের জীবনে দুঃখ-কষ্ট ও দুর্দশা বয়ে আনার জন্য কাজ করছে।” -ঈলেন জি হোয়াইট, টেস্টিমনিজ ফর দ্যা চার্চ, খণ্ড: 5, পৃষ্ঠা: 515।

“মানুষ যদি ঈশ্বরের সাহায্য চায়, তাহলে তাকে অবশ্যই তার দুর্বলতা ও অভাব/চাহিদা জানতে হবে। ঈশ্বর একটি পরাক্রমী উপায়ে মানুষকে পরিবর্তন করতে চান। পরিবর্তনের জন্য মানুষকে অবশ্যই কঠোর  পরিশ্রম করতে হবে। মানুষকে অবশ্যই প্রার্থনা করতে হবে এবং হাল (আশা) ধরে রাখতে হবে। মানুষকে অবশ্যই মন্দ অভ্যাসগুলো ছাড়তে হবে। সে যদি তার সমস্যা সমাধান করার জন্য এবং বিধি-সম্মত কাজটি করার জন্য কঠোর পরিশ্রম করে, তাহলে সে তার নিজের বিরুদ্ধে যুদ্ধে জয়ী হবে। ঈশ্বর যেভাবে চান, অনেকেই হয়তো নিজেকে সেভাবে গড়ে তোলে না। কেন? কারণ, তারা অপেক্ষায় থাকে যে, এ কাজটি করার জন্য ঈশ্বর তাদের শক্তি দিবেন। জীবনে যারা ব্যবহৃত হতে চায় তারা অবশ্যই কঠোর শৃঙ্খলার মাধ্যমে প্রশিক্ষিত হবে। হ্যাঁ, সঠিক কাজটি করানোর জন্য তারা তাদের হৃদয় ও মনকে কঠোরভাবে প্রশিক্ষণ দেবে। তখন ঈশ্বর তাদের সাহায্য করবেন। ঈশ্বর তখন মানবের প্রচেষ্টার সঙ্গে তাঁর শক্তি সংযুক্ত করবেন।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: 248।

**আলোচ্য প্রশ্নাবলী**

`যীশুর সাহায্যের প্রতি দৃষ্টি রেখে কীভাবে আমরা ভালোভাবে বুঝতে পারি যে, ঈশ্বরের অনুগ্রহ ও দয়া আমাদের কতটা দরকার?`

`গেৎশিমানীতে যীশুর ঘটনা পড়–ন (মথি 2636-42)। যীশুর নিজস্ব উপলব্ধি ও ইচ্ছা কি ছিল? ঈশ্বর তাঁর কাছে যা আশা করেছিলেন, এটা তারচেয়ে কতটা আলাদা ছিল? যীশুর উদাহরণ থেকে আমরা কীভাবে শিক্ষা নিতে পারি?`

`একটি ক্লাশ হিসেবে, আপনার সমাজের সেই সব প্রচলিত বিষয় নিয়ে ভাবুন যা আমাদের দুর্বল করতে পারে এবং শয়তানের আক্রমণের মুখে ছাড়তে পারে? এই বিপদের বিষয়ে মণ্ডলীর অন্য সভ্য-সভ্যাদের সচেতন করার জন্য আমরা কি করতে পারি? যারা সাহায্যের প্রয়োজন মনে করে, তাদেরকে আমরা কীভাবে সাহায্য করতে পারি?`

`মণ্ডলীর এমন কারও কথা স্মরণ করতে পারেন কি, যে-কিনা দীর্ঘদিন যাবৎ মণ্ডলীতে উপস্থিত থাকছে না? হতে পারে, এই ব্যক্তি হয়তো হাল ছেড়ে দেবার জন্য প্রস্তুত কিংবা ইতোমধ্যে হাল ছেড়ে দিয়েছে। এই ব্যক্তিকে উৎসাহ দেবার জন্য মাণ্ডলীক একটি দল হিসেবে কী করতে পারেন? ব্যক্তিটি যেন যীশুতে অবিচল আস্থা রাখতে পারে, সে-জন্য আপনি কী করতে পারেন?`