---
title: সমস্তকিছু ঈশ্বরকে সমর্পণ
date: 03/08/2022
---

> <p></p>
> “আর তোমার দক্ষিণ চক্ষু যদি তোমার বিঘ্ন জন্মায়, তবে তাহা উপড়াইয়া দূরে ফেলিয়া দেও; কেননা তোমার সমস্ত শরীর নরকে নিক্ষিপ্ত হওয়া অপেক্ষা বরং একটি অঙ্গের নাশ হওয়া তোমার পক্ষে ভাল” (মথি 5:29)।

`উপরে, মথি 5:29 পদে যীশুর কথিত বাক্য নিয়ে চিন্তা করুন। আপনার কি মনে হয়, যীশু তাঁর অনুসারীদের অনেক কিছু পরিহার করতে বলছেন? আপনার উত্তর ব্যাখ্যা করুন।`

যীশু কেবল সেই বিষয়গুলো পরিহার করতে বলেছেন, যেগুলো পরিহার করলে আমাদের জন্য মঙ্গল। আমাদের জীবন জটিল করে তোলার জন্য যীশু ওগুলো আমাদের পরিহার করতে বলেননি। মাঝেমাঝে দৃঢ় সিদ্ধান্ত নিতে হয়, কারণ আমরা আমাদের জন্য ঈশ্বরের পরিকল্পনা থেকে অনেক দূরে সরে গেছি। লোকেরা হয়তো প্রশ্ন করতে পারে, “কীভাবে আমি ঈশ্বরের নিকট থেকে অনেক দূরে সরে গেলাম?” উত্তর সর্বদা এক: আমাদের চিন্তা ও কাজের মাধ্যমে।

মথি 5:29, 30 পদ পড়–ন। এই পদে যীশু যৌনতার পাপ সম্পর্কে বলছেন। কিন্তু, আমাদের জীবনে অন্য পাপগুলোর ব্যাপারে গুরুত্বপূর্ণ নীতিগুলো হচ্ছে আমাদের জন্য সদুপদেশ। আমরা যদি যীশুতে শ্রীবৃদ্ধি লাভ করতে চাই, তাহলে আমাদের অবশ্যই এই নীতিগুলো অনুসরণ করতে হবে।

`মথি 5:29, 30 পদে যীশু আমাদের সঙ্গে কি গুরুত্বপূর্ণ ধারণা সহভাগ করছেন? যীশু কি সত্যিই আমাদের চোখ তুলে ফেলতে এবং হাত কেটে ফেলতে বলছেন?`

যীশু আমাদের দেহের অনিষ্ট করতে বলছেন না। নিঃসন্দেহে, বলছেন না! আসলে, যীশু আমাদের যেকোনো পরিস্থিতেতে মন এবং আমাদের দেহের নিয়ন্ত্রণ করতে বলছেন। আপনি কি দেখছেন, পদগুলো বলছে না যে, ঈশ্বর আমাদের হৃদয় থেকে ভুল করার প্রবণতাকে দূর করবেন? হ্যাঁ, মাঝেমাঝে ঈশ্বর আমাদের পক্ষ হয়ে ওগুলো দূর করবেন। কিন্তু ঈশ্বর বারবার আমাদের কিছু কিছু বিষয় প্রথমে পরিহার করতে বলছেন। অথবা, তিনি হয়তো আমাদের এমন কিছু শুরু করতে বলছেন যা আমরা মোটেও করতে চাই না। এটি হতেপারে একটি কঠিন পরীক্ষা! যখন আমরা সঠিক সিদ্ধান্ত নেই, তখন আমরা সবল হব। তখন আমাদের জীবনে পাপ করার প্রবণতা ক্রমশ দুর্বল হতে থাকে।

মাঝেমাঝে, আমাদের মনোযোগ কাড়ার জন্য ঈশ্বর পরীক্ষা ও দুঃখকষ্ট ব্যবহার করেন। যখন আমরা দুঃখভোগ করি, তখন আমরা সাধারণত দেখতে পাই যে, আমরা ঈশ্বরের নিকট থেকে কতটা দূরে সরে গেছি। হতেপারে, দুঃখভোগ হচ্ছে ঈশ্বরের একটি আম্বান, যেন আমরা আমাদের জীবনে একটি বড় পরিবর্তন আনি। আমাদের উদ্দেশ্যে ঈশ্বরের নির্ণীত পরিকল্পনায় ফিরে আসার প্রজ্ঞা লাভের জন্য দুঃখভোগ হতেপারে ঈশ্বরের একটি আম্বান।