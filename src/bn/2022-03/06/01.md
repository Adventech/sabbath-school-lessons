---
title: 'আমাদের সর্বশক্তি দিয়ে লড়াই'
date: 30/07/2022
---

### শাস্ত্রপাঠ
যোহন 16:5-15; কলসীয় 1:28, 29; দ্বিতীয় বিবরণ 4:4; লূক 13:24; 1 করিন্থীয় 9:25; ইব্রীয় 12:4; 1 পিতর 1:13; যিরমিয় 17:9; আদি 3:6; 2 শমূয়েল 11:2-4; গালাতীয় 2:11, 12; মথি 5:29, 30; আদি 32।

> <p>মুখস্থপদ</p>
> “আর তাঁহার যে কার্যসাধক শক্তি আমাতে পরাক্রমে নিজ কার্য সাধন করিতেছে, তদনুসারে প্রাণপণ করিয়া আমি সেই অভিপ্রায়ে পরিশ্রমও করিতেছি” (কলসীয় 1:29)।

একটি আলোচনা অনুষ্ঠানে (টক-শো) দুই জন লোক আমন্ত্রিত অতিথি হয়ে আসেন। একজন অতিথি ছিলেন পুরুষ। অন্য জন নারী। দু’জনেরই একজন করে সন্তান খুন হয়েছিল। 20 বছর আগে ভদ্র মহিলার সন্তান খুন হয়। দীর্ঘ এত বছর ধরে মহিলার তার সন্তানের খুনীর উপরে ক্রোধ ও ঘৃণা পুষে রেখেছেন। ভদ্র লোকটির একজন মেয়ে কয়েক বছর আগে খুন হয়েছিল। কিন্তু পুরুষ লোকটি তার মেয়ের খুনীর অপরাধ ভুলে গেছেন। লোকটি বলেন যে, তিনি তার মেয়ের খুনীকে ক্ষমা করে দিয়েছেন। লোকটি আরও বলেন যে, ঈশ্বর তার ব্যথা আশীর্বাদে রূপান্তর করেছেন। হ্যাঁ, লোকটির ব্যথা ছিল মারাত্মক। কিন্তু লোকটি এ ব্যাপারে একটি দৃষ্টান্তে পরিণত হয়েছিলেন যে, জীবনের কঠিনতম দুঃসময়েও ঈশ্বর তার জীবনে নিরাময় আনলেন।

একই অভিজ্ঞতা সম্পন্ন দু’জন ব্যক্তি কীভাবে পুরোপুরি ভিন্ন আচরণ করতে পারলেন? একজন খ্রীষ্টিয়ানের জীবনে কীভাবে আত্মিক পরিবর্তন ঘটে? একজন ব্যক্তির আত্মিক পরিবর্তন কীভাবে তার সঙ্কটকালে সবল হতে সাহায্য করে, যেন সে ওগুলোর দ্বারা বিনষ্ট না হয়?