---
title: 'কখনও হাল ছাড়বেন না (আদি 32)'
date: 04/08/2022
---

`ঈশ্বরের সঙ্গে যাকোবের মল্লযুদ্ধ করার গল্পটি পড়–ন (আদি 32)। এমনকি, যখন আমরা নিরুৎসাহ বোধ করি, তখনও হাল না ছাড়ার ব্যাপারে এই গল্পটি আমাদের কি বলে?`

কোন্টি ঠিক তা আমরা জানতে পারি এবং সঠিক কাজটি করার সিদ্ধান্ত নিতে পারি। কিন্তু যখন আমরা চাপে থাকি, তখন আমরা হয়তো দেখতে পাই যে, ঈশ্বরের প্রতি স্থির থাকা এবং তাঁর প্রতিজ্ঞায় দাবী রাখা কঠিন। সে-কারণে, অন্যতম একটি গুরুত্বপূর্ণ খ্রীষ্টিয় শক্তি হল কখনও হাল ছাড়া যাবে না।

যাকোব হচ্ছেন হাল না ছাড়ার ব্যাপারে বাইবেলের একজন সেরা দৃষ্টান্ত। যাকোব বহু বছর আগে তার ভাই এষৌকে এবং তার পিতাকে ঠকিয়েছিলেন। যাকোব তার ভাইয়ের আশীর্বাদ হরণ করেছিলেন (আদি 27)। সে-সময় থেকে যাকোব এষৌর হাতে খুন হওয়া থেকে পালিয়ে বেড়িয়েছেন। হ্যাঁ, গগণস্পর্শী একটি সিঁড়ির (মই) স্বপ্নের মাধ্যমে ঈশ্বর যাকোবকে প্রতিরক্ষার একটি চমৎকার প্রতিজ্ঞা ও আশীর্বাদ দিয়েছিলেন। সত্ত্বেও, যাকোব ভীত ছিলেন। যাকোব নিশ্চিতভাবে জানতে চাচ্ছিলেন যে, ঈশ্বর তাকে গ্রহণ করেছেন এবং তাঁর বহু বছর আগের প্রতিজ্ঞা রক্ষা করছেন। যাকোব যখন এমন কারও সঙ্গে মল্লযুদ্ধ করছিলেন যিনি যীশু ছিলেন, তখন যাবোকের পশ্চাৎদেশের অস্থি-সন্ধি আক্রান্ত হয়। তখন তার ব্যথা এমন চরমে ওঠে যে, তিনি লড়াই থামিয়ে দেন। প্রচণ্ড ব্যথা নিয়ে যাকোব যীশুকে জাপটে ধরেন। যীশু যাকোবকে বলেন, “আমাকে ছাড়, কেননা প্রভাত হইল” (আদি 32:26)। কিন্তু যীশু যাকোবের প্রতি আশীর্বাদ না করা পর্যন্ত যাকোব তাঁকে যেতে দিলেন না।

যাতনা সত্ত্বেও জাপটে ধরেছিলেন বলেই যাকোবের প্রতি আশীর্বাদ এসেছিল। আমাদের ক্ষেত্রেও একই ঘটনা ঘটে। ঈশ্বর হয়তো আমাদের ‘পশ্চৎদেশের’ হাঁড় স্থানচ্যুত করেন। তখন, আমাদের যাতনা নিয়েই তাঁকে ধরে রাখার আহ্বান জানাবেন। ঈশ্বর যাকোবকে ক্ষত/চিহ্ন ব্যতিত মল্লযুদ্ধের স্থান ছাড়তে দিলেন না। যাকোব যখন তার ভাইয়ের সঙ্গে দেখা করেন, তখন তিনি খোঁড়াতে খোঁড়তে এগিয়ে যান। বাইরে থেকে যাকোবকে ক্লান্ত ও অবসন্ন দেখাচ্ছিল। কিন্তু এই খুঁড়িয়ে চলাটা ছিল তার শক্তির একটি চিহ্ন।

`যখন আপনি হতাশা বোধ করেন এবং যখন আপনার ভুল করার প্রবণতা আসে, তখন আপনি ঈশ্বরকে না ছাড়ার ব্যাপারে কি সিদ্ধান্ত নিতে পারেন? এই সিদ্ধান্তগুলোর মধ্যে আপনার বন্ধু-বান্ধব, জীবনাচরণ, আপনার পাঠ্য বই, স্বাস্থবিধি ও আত্মিক জীবন অন্তর্ভুক্ত রয়েছে।`