---
title: ঐশ্ব-মানব প্রচেষ্টা/সমন্বয়
date: 01/08/2022
---

আপনার সব থেকে বড় সফলতা কি?  সফলতার এই সুযোগগুলো কিন্তু ভোরবেলা বিছানায় গড়াগড়ি করে আপনি পাননি! আপনি আপনার জীবনে যদি মূল্যবান কিছু পেতে চান, তাহলে আপনাকে কঠিন পরিশ্রম করতে হবে। সফলতার জন্য সময়-সুযোগ ও প্রচেষ্টা দরকার। যীশুকে আমদের সেবা করার ব্যাপারটাও কিন্তু আলাদা কিছু নয়।

`আমাদের মাঝে ঈশ্বরের কাজ করার প্রসঙ্গ নিয়ে পৌল কথা বলছেন। একই সময়ে, ঈশ্বরের পক্ষে পৌলের করা কাজের সফলতায় পৌলের কি ভ‚মিকা ছিল? উত্তরের জন্য কলসীয় 1:28, 29 পদ পড়–ন। এছাড়া, পড়–ন, দ্বিতীয় বিবরণ 4:4; লূক 13:24; 1 করিন্থীয় 9:25; এবং ইব্রীয় 12:4।`

কলসীয় 1:28 ও 29 পদে, পৌল ঈশ্বরের পক্ষে তার কাজের বিষয়ে বলছেন। তিনি বলছেন যে, লোকদেরকে প্রভুর কাজে আনার জন্য তিনি কঠোর পরিশ্রম ও উত্তম যুদ্ধে লড়াই করেছেন। তবে, পৌল বলছেন যে, এই কাজ করার জন্য ঈশ্বরের শক্তি আমাদের সাহায্য করে।

কলসীয় 1:29 পদে বর্ণীত ‘কার্য’ শব্দটি ‘ক্লান্ত হওয়া’ এবং ‘সেই অভিপ্রায়ে পরিশ্রম’ করা বোঝাচ্ছে। পৌল সময়ে দৌড়বিদদের প্রশিক্ষণকালের অবস্থা বর্ণনা করার জন্য এই শব্দটি ব্যবহার করা হত। কলসীয় 1:29 পদে লিখিত ‘প্রাণপণ’ কথাটি ‘প্রচণ্ড কষ্ট করা’ বোঝাচ্ছে। অর্থাৎ, এই দুটি শব্দ আমাদেরকে বিজয়ের লক্ষ্যে দৌড়বিদদের কঠোর প্রচেষ্টার চিত্র তুলে ধরে। কিন্তু পরে পৌল এই চিত্রে আরেকটি অংশ যুক্ত করছেন, এবং সেই অংশটি হলেন ঈশ্বর। হ্যাঁ, পৌল তার সাধ্যমত কঠোর লড়াই ও পরিশ্রম করছেন। কিন্তু ঈশ্বর পৌলকে যা কিছু দিয়েছেন, সমস্তকিছু নিয়ে তিনি লড়াই করছেন। সুতরাং, আমরা দেখি যে, ঈশ্বরের জন্য পৌলের কাজ ঈশ্বরের শক্তিতেই হচ্ছে। হ্যাঁ, পৌল তার ব্যক্তিগত প্রচেষ্টা ও মানবীয় শক্তি ব্যবহার করছেন। কিন্তু তিনি বুঝতে পারছেন যে, প্রকৃত শক্তি ঈশ্বর হতে আসে।

আমরা এমন একটি সময়ে বাস করছি যখন অধিকাংশ মানুষ বেশি বেশি পেতে চায়। কিন্তু তারা তা পাবার জন্য কম পরিশ্রম করতে চায়। পরিতাপের বিষয় হল, এই ধারণা খ্রীষ্টধর্মেও প্রবেশ করেছে। কিছু খ্রীষ্টিয়ান প্রচারকেরা প্রতিজ্ঞা করে বলে যে, সর্বসাকুল্যে আপনার যা করা দরকার তা হল- ঈশ্বরে বিশ্বাস। তাহলে, ঈশ্বর আপনার উপরে পবিত্র আত্মা বর্ষণ করবেন। আত্মা আপনাকে অলৌকিক কাজ করার ক্ষমতা দেবেন। কিন্তু এই শিক্ষাটি আংশিক সত্য। এটি মানুষকে ভাবিয়ে তোলে যে, পরিবর্তনের জন্য আমাদেরকে ঈশ্বরের শক্তির অপেক্ষায় থাকতে হবে। আমাদের কিছু করার দরকার নেই। আমদের কেবল পিছনে বসে থাকতে হবে এবং পরিবর্তন সাধনের জন্য অপেক্ষা করতে হবে!

`পৌল যে সংগ্রাম ও লড়াইয়ের কথা বলছেন, সে-বিষয়ে আপনার ব্যক্তিগত অভিজ্ঞতা কি? আপনার হৃদয়ে কিসের বিরুদ্ধে সংগ্রাম চলছে? আপনার জীবনের জন্য ঈশ্বর যে পরিকল্পনা করেছেন, কীভাবে আপনি সেই পরিকল্পনার প্রতি পূর্ণ সমর্পিত হওয়া শিখতে পারেন?`