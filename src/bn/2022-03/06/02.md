---
title: সত্যের আত্মা
date: 31/07/2022
---

আপনি কি কখনও এভাবে প্রার্থনা করেছেন, ‘দয়াকরে, আমার মঙ্গল করুন!’? কিন্তু তার পরেও কোন পরিবর্তন আসেনি। এটা কীভাবে সম্ভব যে, আমাদের হৃদয়ে মহৎ কাজ করার জন্য ঈশ্বরকে আম্বান করার পরও আমার জীবন অপরিবর্তিত থেকে যায়? আমরা জানি যে, আমাদের জীবন পরিবর্তনের শক্তি ঈশ্বর আমাদের বিনামূল্যে সাধেন। আমরা আসলে চাই যে, এই পরিবর্তন ঘটুক। কিন্তু আমাদের জীবন তখন এমনভাবে পরিবর্তিত হয় না যা ঈশ্বরের সাধা শক্তির সঙ্গে সঙ্গতিপূর্ণ।

কেন? কারণ সহজ। হ্যাঁ, আমাদের পরিবর্তন করার শক্তি পবিত্র আত্মার আছে। কিন্তু ঈশ্বর আমাদের জন্য যা করতে পারেন, সেক্ষেত্রে আমাদের সিদ্ধান্তের কমতি রয়েছে।

`যোহন 16:5-15 পদ পড়–ন। এই পদগুলোয়, যীশু বলেন যে, পবিত্র আত্মা হলেন ‘সত্যের আত্মা’ (যোহন 16:13)। তিনি আমাদের যেভাবে সাহায্য করে থাকেন, সেক্ষেত্রে পবিত্র আত্মার এই নামের মধ্যে কি ইঙ্গিত রয়েছে?`

পবিত্র আত্মা আমাদেরকে আমাদের পাপ দেখায়। কিন্তু তিনি আমাদের পাপ করা থেকে থামাতে পারেন না। পবিত্র আত্মা আমাদেরকে ঈশ্বর সম্পর্কে সব থেকে গুরুত্বপূর্ণ বাইবেল সত্যটিও দেখাতে পারেন। কিন্তু বিশ্বাস করার জন্য কিংবা বাধ্য থাকার জন্য আত্মা আমদের জোর করতে পারেন না। কিছু করার জন্য ঈশ্বর যদি আমাদের জোর করতেন তাহলে কি হত? তাহলে, আমরা আর স্বাধীন হতাম না। শয়তান তখন ঈশ্বরের বিষয় দোষ দিত যে, তিনি সেবা পাবার জন্য আমাদের হৃদয় ও মনের উপর জোর খাটান। ভালো ও মন্দের মধ্যকার চলমান মহা-সংঘর্ষে শয়তান তাহলে ঈশ্বরের বিরুদ্ধে ‘প্রতারণার’ অভিযোগ তুলত। স্বর্গে যখন এই যুদ্ধ শুরু হল, পিতা ঈশ্বর তখন শয়তানকে কিংবা তার দূতদেরকে এটা বিশ্বাস করানোর জন্য জোর খাটালেন না যে, তিনি মঙ্গলময়। ঈশ্বর দূতদেরকে পাপ না করার জন্য বাধা দিলেন না। এদন উদ্যানে, ঈশ্বর আদম ও হবাকে বাগানের মাঝখানের বৃক্ষের ফল না খেতে সাবধান করেছিলেন। কিন্তু তাঁর প্রতি বাধ্য হওয়ার সিদ্ধান্ত নিতে ঈশ্বর আদম ও হবাকে দমন করলেন না। বর্তমানেও ঈশ্বর আমাদের সঙ্গে তারচেয়ে ভিন্ন আচরণ করবেন না। সুতরাং, আত্মা আমাদেরকে ঈশ্বর ও পাপ সম্পর্কে বাইবেলের সত্য দেখান। পরে, আত্মা বলেন, “আমি তোমাকে সত্য দেখিয়েছি। তোমার উত্তর কি হবে? এখন তুমি কি করবে?”

ঈশ্বর যখন আমাদের জীবনে একটি কঠিন পরীক্ষা দেন, তখন একই ঘটনা ঘটে। মাঝেমাঝে ঈশ্বর আমাদের জীবনে পরীক্ষা আনেন, কারণ আমরা তাঁর অবাধ্য হয়েছি কিংবা আমরা পাপ করা বন্ধ করিনি। আমরা কি চাই যে, এ সময় ঈশ্বর আমাদের সাহায্য করুন? তাহলে, অবশ্যই আমাদের পাপ স্বীকার করতে হবে এবং তাঁর বাধ্য হতে হবে। তাহলে, ঈশ্বরের পরাক্রম আমাদের হৃদয়ে প্রবেশ করতে পারবে এবং আমাদের বদলাতে পারবে।

`শেষবারের মত ‘সত্যের আত্মা’ আপনাকে কি বলেছিলেন? আপনি তাঁর কথায় বাধ্য হয়েছেন? অধিক গুরুত্বপূর্ণ হল, আপনি কি সিদ্ধান্ত নিচ্ছেন?`