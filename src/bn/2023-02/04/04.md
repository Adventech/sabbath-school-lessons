---
title:  ঈশ্বরের জন্য জীবনযাপন করি
date:   18/04/2023
---

আমাদের জীবনের সর্বাপেক্ষা গুরুত্বপূর্ণ জিনিস কি? কিছু লোকের ক্ষেত্রে, টাকা-পয়সা হচ্ছে জীবনের সর্বাপেক্ষা গুরুত্বপূর্ণ বিষয়। অন্যদের ক্ষেত্রে, সর্বাপেক্ষা গুরুত্বপূর্ণ বিষয় হল ভোগ-বিলাস কিংবা ক্ষমতা। অন্যরা হয়ত যেকোন কিছু অপেক্ষা বরং খেলাধুলা, গান-বাজনা কিংবা বিনোদন অধিক পছন্দ করে। প্রকাশিত বাক্যের বার্তা হচ্ছে আমাদের জন্য একটি আহ্বান যেন আমরা জীবনের অন্য যেকোন কিছু অপেক্ষা বরং ঈশ্বরকে অধিক ভক্তি ও সম্মান করি।

`মথি ৬:৩৩; কলসীয় ৩:১, ২ এবং ইব্রীয় ১২:১, ২ পদ পড়ুন। ঈশ্বর কেন আমাদের জীবনে সর্বাপেক্ষা অধিক গুরুত্ব পাবেন, এ-ব্যাপারে এই পদগুলো আমাদের কি বলে?`

`ঈশ্বর ও শয়তানের মধ্যকার বিশ্বব্যপী সংঘর্ষের আসল কারণ কি? এই লড়াই হচ্ছে আমাদের মনের দখল নেবার লড়াই। প্রশ্ন হল- আমরা কার অনুগত থাকব? ঈশ্বরের নাকি শয়তানের?`

আমাদের চিন্তা-চেতনার উপরে দখল নেবার জন্য ভালো ও মন্দের মধ্যকার বিশ্বব্যপী সংঘর্ষ চলছে।  যুদ্ধে বিজয় হবার জন্য আমরা কি করতে পারি? বাইবেল আমাদের উত্তর দেয়: “খ্রীষ্ট যীশুতে যে ভাব ছিল, তাহা তোমাদের মধ্যেও হউক” (ফিলিপীয় ২:৫)। ‘ভাব’ শব্দটি দেখায় যে, আমাদের অবশ্যই একটি সিদ্ধান্ত নিতে হবে। যীশু যেভাবে ভাবতেন, আমাদের সেভাবে ভাবতে হবে। যখন আমরা এই সিদ্ধান্ত নেই, তখন আমরা যীশুকে অনুমোদন দেই যেন তিনি অনন্তজীবন বিষয়ক সুন্দর চিন্তা দ্বারা আমাদের মন পূর্ণ করেন। আমাদের হৃদয় ও মনে কী আছে, তা আমাদের আচরণ দ্বারা অন্যদের কাছে প্রকাশিত হবে। যখন আমরা ঈশ্বরকে ভয় কিংবা সম্মান করি, তখন আমরা তাঁকে আমাদের জীবনে প্রথমে রাখি।
তাহলে, কীভাবে আমরা আমাদের চিন্তা-চেতনা (ভাব) নিয়ন্ত্রণ করব? সমস্যা হল, যখন আমরা ভাল বিষয় নিয়ে চিন্তা না করি, তখন সহজেই মন্দ বিষয় নিয়ে চিন্তা করি। সুতরাং, আমাদের অবশ্যই সেই সব বিষয় নিয়ে ভাবার চেষ্টা করতে হবে যা ঈশ্বর আমাদের কাছে প্রতিজ্ঞা করেছেন। এই ভালো বিষয়গুলো স্বর্গে আমাদের জন্য অপেক্ষা করছে। আমরা যদি প্রশ্রয় দেই, তাহলে আমাদের মন এই পার্থিব বিষয় নিয়ে ভাববে। এটা খুবই স্বাভাবিক, কারণ আমরা পাপী। সুতরাং, আমাদের মনকে প্রশিক্ষণ দিতে হবে, যেন আমাদের মন ঈশ্বরের স্বর্গীয় প্রতিজ্ঞার বিষয় ভাবে।

`পৌল বলেন, “অবশেষে, হে ভ্রাতৃগণ, যাহা যাহা সত্য, যাহা যাহা আদরণীয়, যাহা যাহা ন্যায্য, যাহা যাহা বিশুদ্ধ, যাহা যাহা প্রীতিজনক, যাহা যাহা সুখ্যাতিযুক্ত, যে কোন সদ্গুণ ও যে কোন কীর্তি হউক, সেই সকল আলোচনা কর” (ফিলিপীয় ৪:৮)। পৌল এখানে যা করতে বলছেন, তা আমরা কীভাবে করা শিখতে পারি?`