---
title:  যারা জয় করে
date:   20/04/2023
---

প্রকাশিত বাক্য ১৪ অধ্যায় ঈশ্বরের শেষকালিন অনুগত লোকদের একটি চিত্র দেখাচ্ছে: “এইস্থলে সেই পবিত্রগণের ধৈর্য দেখা যায়, যাহারা ঈশ্বরের আজ্ঞা পালন করে ও যীশুর বিশ্বাস ধারণ করে” (প্রকাশিত ১৪:১২)। একজন ব্যক্তি কেবল যীশুর প্রদত্ত বিশ্বাসের দ্বারা ঈশ্বরের ব্যবস্থার বাধ্য থাকতে পারে। বাইবেলের কিছু কিছু সংস্করণ এই বিশ্বাসকে ‘যীশুতে বিশ্বাস’ বলে আখ্যা দিয়েছে। এই বাক্যাংশটি ভালোভাবে লেখার উপায় হল- ‘যীশুর বিশ্বাস।’ যীশুর বিশ্বাস হল এমন বিশ্বাস যা যীশুর ছিল। এই বিশ্বাস যীশুকে পাপ ও শয়তানের বিরুদ্ধে যুদ্ধজয় করতে সাহায্য করেছিল। ঈশ্বর এই একই বিশ্বাস আমাদের হৃদয়ে স্থাপন করতে চান। যখন আমরা আমাদের বিশ্বাস দেখাই, তখন আমাদের বিশ্বাস বৃদ্ধি পায়। যীশুর সহায়তায় আমরা পাপের বিরুদ্ধে যুদ্ধজয় করি। তিনি আমাদের জীবনে বাস করেন এবং আমাদের হৃদয়ে কাজ করেন। আমরা নিজেদের গুণে যুদ্ধজয় করি না, বরং যীশুর গুণে যুদ্ধজয় করি। আমরা জয়লাভ করতে পারি, কারণ যীশু জয়লাভ করেছেন। আমরা পাপকে ‘না’ বলি, কারণ যীশু পাপকে ‘না’ বলেছিলেন।

`ইব্রীয় ৪:১৪-১৬ ও ৭:২৫ পদ পড়ুন। কীভাবে আমরা পাপের বিরুদ্ধে যুদ্ধজয় করতে পারি? কিভাবে আমরা আমাদের জীবনের মাধ্যমে ঈশ্বরের গৌরব ও প্রশংসা করতে পারি?`

যীশু হলেন ঈশ্বরের পুত্র। যীশু শয়তানের মিথ্যাচার ও চাতুরীর বিরুদ্ধে যুদ্ধজয় করেছিলেন। পাপের বিরুদ্ধে যীশুর সার্থকতার গোপন রহস্য কি? যীশু বাইবেলের প্রতিজ্ঞাগুলোয় বিশ্বাস করেছিলেন। যীশু তাঁর জীবন পিতাকে দিয়েছিলেন। পাপকে ‘না’ বলার জন্য যীশু পিতার শক্তিতে আস্থা রেখেছিলেন। যীশু ঈশ্বরের উপরে নির্ভর করেছিলেন। যীশু ঈশ্বরের প্রতি দৃষ্টি রেখেছিলেন। যীশু ঈশ্বরে বিশ্বাস রেখেছিলেন। যখন আমরা একই কাজ করি, তখন আমরাও পাপের বিরুদ্ধে যুদ্ধজয় করব। যীশু আমাদের সব। দূতত্রয়ের বার্তা যীশুর বিষয়ে বলে। প্রকাশিত বাক্যের বার্তা জয়লাভের কথা বলে, পরজয়ের কথা নয়। প্রকাশিত বাক্য পুস্তক পাপের বিরুদ্ধে ঈশ্বরের লোকদের জয়লাভের উপায় সম্পর্কে আমাদের বলে, কারণ তারা ঈশ্বরের দয়া ও শক্তিতে নির্ভর করেছিল।

‘জয়’ (প্রকাশিত ২১:৭) শব্দটি প্রকাশিত বাক্য পুস্তকে ১১ বার ব্যবহৃত হয়েছে। যোহনের সময় থেকে শুরু করে আমাদের বর্তমান সময় পর্যন্ত খ্রীষ্টিয়ানরা পাপের বিরুদ্ধে যুদ্ধে জয়ী হয়ে আসছে। শেষে, যারা জয়ী হবে, তারা ঈশ্বরের প্রতিজ্ঞাত সমস্তকিছুই পাবে (প্রকাশিত ২১:৭)। তারা তাদের সৎকর্মের গুণে বিজয়ী হবে না। বরং, যীশু তাদের জন্য যা-কিছু করেছেন, সে-সবে বিশ্বাস রেখে এবং ঈশ্বরের দয়ায় বিশ্বাস রেখে তারা বিজয় হবে।

`আপনি আপনার জীবনের কোন্ পাপের বিরুদ্ধে যুদ্ধ করে জয়ী হতে চান? যুদ্ধজয়ের জন্য আপনি কি করতে পারেন?`