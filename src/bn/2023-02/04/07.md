---
title:  অতিরিক্ত আলোচনা
date:   21/04/2023
---

ইব্রীয় ৭:২৫ পদে পৌলের বিস্ময়কর কথাগুলো নিয়ে ধ্যান করুন: “এই জন্য, যাহারা তাঁহা দিয়া ঈশ্বরের নিকটে উপস্থিত হয়, তাহাদিগকে তিনি সমপূর্ণরূপে পরিত্রাণ করিতে পারেন, কারণ তাহাদের নিমিত্ত অনুরোধ করণার্থে তিনি সতত জীবিত আছেন।” ‘সম্পূর্ণরূপে পরিত্রাণ করিতে পারেন’ বাক্যাংশটি লক্ষ্য করছেন? এই কথাগুলো আমাদের দেখায় যে, যীশু আমাদের সম্পূর্ণরূপে পরিত্রাণ করতে পারেন। যীশুর কাজ হল আমাদের পরিত্রাণ করা। আমাদের কাজ হল, আমাদের জীবন তাঁকে দেওয়া, যেন তিনি আমাদের পরিত্রাণ করতে পারেন। পাপের বিরুদ্ধে যুদ্ধ করার জন্য তাঁর শক্তি আমাদের  অবশ্যই গ্রহণ করতে হবে। নিজেদের উপরে নয়, তাঁর উপরে আমাদের অবশ্যই আস্থা রাখতে হবে। তাহলে আমরা যুদ্ধে জয়ী হব।

“প্রকাশিত ১৪:৭ পদে বাইবেল আমাদের ঈশ্বরকে ‘ভয়’ করতে বলছেন। তাঁকে মনোনয়ন করার জন্য এটি হচ্ছে ঈশ্বরের চ‚ড়ান্ত আহ্বান. . .। মানবের পরিত্রাণের ব্যাপারে ঈশ্বরের পরিকল্পনার বিরুদ্ধে শয়তান যুদ্ধ করে। তখন ঈশ্বর আমাদেরকে মন্দের বিরুদ্ধে যুদ্ধ করতে সাহায্য করবে (আরও পড়ুন, প্রকাশিত ১৪:৯-১১)। আমরা কীভাবে ঈশ্বরকে ভয় করব? কথাটির মানে কি এই যে, দ্বিতীয় আগমনে হারানো পাপীরা যেভাবে ভয় পাবে, আমরা কি তদ্রƒপ ভয় পাব (প্রকাশিত ৬:১৪-১৭ পদ পড়ুন)? না। যখন আমরা ঈশ্বরের ব্যবস্থার প্রতি বাধ্য থাকি, তখন যে আনন্দ হয়, সেই আনন্দের দ্বারা আমরা ‘ভয়’ প্রদর্শন করব। যখন আমরা তাঁকে প্রেম করি এবং তাঁর আরাধনা করি, তখন ঈশ্বরকে ‘ভয়’ করি। ঈশ্বর ব্যতিত আমরা অন্য কারও কিংবা অন্য কিছুর আরাধনা করব না। ঈশ্বর ও শয়তানের মধ্যকার বিশ্বব্যপী সংঘর্ষে অন্য সিদ্ধান্ত হচ্ছে মৃত্যু। দিয়াবল এই শাস্তি ভোগ করবে (প্রকাশিত ১৬:১৩, ১৪; ১৭:১৪; ২০:১১-১৫)। সুতরাং, আমদেরকে ঈশ্বর যখন তাঁকে ভয় করতে বলেন, তখন তিনি আমাদেরকে তাঁর পক্ষে যোগ দিয়ে শয়তানের বিরুদ্ধে যুদ্ধ করতে বলেন। ঈশ্বর আমাদেরকে তাঁর সৌন্দর্যের সামনে দাঁড়াতে বলেন। ঈশ্বর আমাদেরকে আনন্দে পূর্ণ হতে বলেন, কারণ তাঁকে অনুসরণ করে আমরা অনন্তজীবন উপভোগ করতে পারব।” -অ্যাঞ্জেল ম্যানুয়েল রড্রিগুয়েজ, দ্যা ক্লোজিং অফ্ দ্যা কমসিক কনফ্লিক্ট: রোল অফ্ দ্যা থি্র অ্যঞ্জেল মেসেজেস, পৃষ্ঠা: ২৭।

**আলোচ্য প্রশ্নাবলী**:

`ঈশ্বর আমাদের চেয়ে বিশাল ও অধিক শক্তিশালী। এই একই ঈশ্বর আমাদের বিচার করবেন। এই ধারণাগুলো আমাদের কীভাবে বুঝতে সাহায্য করে যে, ঈশ্বরকে ভয় করা কিংবা তাঁকে সম্মান করা বলতে আসলে কি বোঝায়?`

`আমদের অবশ্যই কেন বুঝতে হবে যে, আমদের নিজেদের ধার্মিকতায় নয় বরং যীশুর দ্বারা পরিত্রাণ প্রাপ্ত হওয়া বলতে কি বোঝায়?`

`পাপের বিরুদ্ধে যুদ্ধেজয়ে আমরা সাধারণত ব্যর্থ হই কেন? আমরা কি ভুল করে থাকি যা তাঁকে তাঁর প্রতিজ্ঞানুসারে আমাদের হৃদয়ে কাজ করায় বাধাগ্রস্ত করে?`