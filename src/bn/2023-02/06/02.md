---
title:  যখন ঈশ্বর তাঁর মন্দির পাপ থেকে পরিষ্কার করেন
date:   30/04/2023
---

ইতোমধ্যে আমরা যেমনিভাবে দেখেছি, যীশু আসার পূর্বে ঈশ্বরকে অবশ্যই তাঁর বিচার-কাজ করতে হবে। প্রথম দূত ঘোষণা করেন, “কেননা তাঁহার বিচার-সময় উপস্থিত” (প্রকাশিত ১৪:৭)। দানিয়েল পুস্তক আমাদের জানায় যে, কখন এই সময় শুরু হচ্ছে।

`দানিয়েল ৮:১৪ পদ পড়ুন। ঈশ্বর কখন তাঁর স্বর্গীয় মন্দির পরিষ্কার করবেন বলে দানিয়েল আমাদের জানাচ্ছেন?`

বাইবেলের যুগে, যিহূদীরা জানত যে, ঈশ্বর তাঁর লোকদের বিচারের দিনে পার্থিব ধর্মধাম পরিষ্কার করেন। পাপ থেকে স্বর্গীয় ধর্মধাম পরিষ্কার করার বিষয়ে এই শিক্ষা দানিয়েল বুঝেছিলেন। দানিয়েল বিচারক ঈশ্বরের কাজও বুঝেছিলেন। কিন্তু দানিয়েল ২৩০০ দিনের বিষয়ে বিভ্রান্ত ছিলেন যা আমরা দানিয়েল ৮:১৪ পদে পাই।

`দানিয়েল ৮:২৭ ও ৯:২১, ২২ পদে দানিয়েলের অভিজ্ঞতা পড়ুন। ২৩০০ দিনের দর্শনটি ঈশ্বর দানিয়েলকে দেখানোর পর দানিয়েলের কী হয়েছিল? ঈশ্বর দানিয়েলের জন্য কি করলেন?`

দানিয়েল ৮ অধ্যায়ের শেষে দানিয়েল জ্ঞান হারান। পরে, দানিয়েল বলেন, “আর আমি দানিয়েল কিছু দিন ক্লান্ত ও পীড়িত ছিলাম, তাহার পর উঠিয়া রাজার কর্ম করিলাম; আর সেই দর্শনে চমৎকৃত হইলাম, কিন্তু কেহ তাহা বুঝিল না” (দানিয়েল ৮:২৭)। এই পদে দানিয়েল যে দর্শনের কথা বলছেন, সেটি ২৩০০ দিনের বিষয়ে। দানিয়েল দর্শনের সময়কালের বিষয়ে বুঝতে পারেননি। স্বর্গদূত ইতোমধ্যে দর্শনের বাকী অংশটি দানিয়েলকে বর্ণনা করলেন। দানিয়েল ৯ অধ্যায়ে, গাব্রিয়েল দূত ২৩০০ দিনের বিষয়ে ব্যাখ্যা করার জন্য দানিয়েলের কাছে আসেন। গাব্রিয়েল বলেন, “তিনি আমাকে বুঝাইয়া দিলেন, এবং আমার সহিত আলাপ করিয়া কহিলেন, হে দানিয়েল, আমি এক্ষণে তোমাকে বুদ্ধিকৌশল দিতে আসিয়াছি” (দানিয়েল ৯:২২)।

গাব্রিয়েল দানিয়েলকে ২৩০০ দিনের ব্যাখ্যা দেন। গাব্রিয়েল সময় বিষয়ক এই বার্তার সম্পর্কে বাইবেলের সত্য দানিয়েলকে দেখান। গাব্রিয়েল ব্যাখ্যা করেন যে, কখন যীশু আসবেন। গাব্রিয়েল দানিয়েলকে সঠিক তারিখ জানান যে, কখন যীশু পৃথিবীতে তাঁর কাজ শুরু করবেন এবং কখন তিনি মরবেন। এই বিষয়গুলো সেই সময়ের সাথে সম্পর্কযুক্ত যখন ঈশ্বর স্বর্গীয় ধর্মধাম পরিষ্কার করবেন, যে-কথা দানিয়েল ৮ অধ্যায় বলে। তাহলে, এই তথ্য আমাদের কি দেখায়? এটি আমাদের দেখায় যে, বিচারক হিসেবে যীশুর মৃত্যু এবং ঈশ্বরের কাজ সম্পর্কযুক্ত।

`দানিয়েল ৯:২৪-২৭ পদে, আমরা যীশুর মৃত্যুর বিষয় পাই। তাঁর মৃত্যু দানিয়েল ৮:১৪ পদে বর্ণীত বিচারক ঈশ্বরের কাজের সঙ্গে সম্পর্কযুক্ত। এই পদগুলোর মধ্যকার সম্পর্ক আমাদেরকে বাইবেলে কি গুরুত্বপূর্ণ সত্য শিক্ষা দেয়?`