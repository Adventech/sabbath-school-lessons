---
title:  ২৩০০ দিন ও শেষকাল
date:   01/05/2023
---

`দানিয়েল ৮:১৭, ১৯, ২৬ পদ পড়ুন। ২৩০০ দিন আসলে কত বছর হবে? ইতিহাসে ২৩০০ দিন কখন শুরু হয়? এই সময় কখনও শেষ হয়? এই উত্তর এতটা গুরুত্বপূর্ণ কেন?`

কিছু লোক বলে যে, ২৩০০ দিন হচ্ছে আক্ষরিক। এই লোকেরা বিশ্বাস করে যে, দানিয়েল ৮ অধ্যায়ের ক্ষুদ্রশৃঙ্গ গ্রিক সেনাপতি এন্টিওকাস এফিফানেসের বিষয় বলে, যিনি ২১৬-১৬৪ খ্রীষ্টপূর্ব পর্যন্ত জীবিত ছিলেন। এন্টিওকাস যিরূশালেম ও যিহূদীদের মন্দির আক্রমণ করেছিলেন। কিন্তু ২৩০০ দিন এন্টিওকাসকে দেখায় না। এছাড়া, গাব্রিয়েল দূত বলেছিলেন যে, ২৩০০ দিনের স্বপ্ন শেষকাল সম্পর্কে বলে। সুতরাং, ২৩০০ দিন মোটেও এন্টিওকাসের বিষয় হতে পারে না, কারণ এন্টিওকাস শেষকাল পর্যন্ত বাঁচেননি।

দানিয়েল ৮ অধ্যায়ে, গাব্রিয়েল ২৩০০ দিনের সময় বিষয়ক বার্তার ব্যাখ্যা শুরু করেন। গাব্রিয়েল মাদীয়-পারস্যকে বোঝাতে পুরুষ মেষকে রূপক হিসেবে ব্যবহার করেন। পুরুষ ছাগ হচ্ছে গ্রিসের রূপক (দানিয়েল ৮:২০, ২১)। পরের রাজ্য হচ্ছে ক্ষুদ্রশৃঙ্গ। ক্ষুদ্রশৃঙ্গ হচ্ছে রোমের একটি রূপক (দানিয়েল ৮:৯, ২৩, ২৪)। পরে, গাব্রিয়েল বলেন যে, রোম একটি ধর্মতান্ত্রিক সম্রাজ্যে পরিণত হবে। এ সময়ে, রোম, অর্থাৎ ক্ষুদ্রশৃঙ্গ, লোকদেরকে ‘ঈশ্বরের পথ থেকে ফেরাবে’ যার অর্থ ‘সত্যকে ভূমিতে নিপাত’ করার সমতুল্য (দানিয়েল ৮:১২; এছাড়া, ১০, ১১, ২৫ পদ দেখুন)। যীশু স্বর্গীয় মন্দিরে ঈশ্বরের লোকদের পক্ষে যে কাজ করছেন, রোম সে-কাজেও হস্তক্ষেপ করবে (দানিয়েল ৮:১২-১২)। পরে, দানিয়েল ৮:১৪ পদে, আমরা এ বিষয়ে পাই যে, কীভাবে ঈশ্বর স্বর্গীয় ধর্মধামকে পাপ থেকে পরিষ্কার করবেন। এই পৃথিবীর যে ধর্মীয় ক্ষমতা ও সরকার তাঁর ক্ষমতা হরণের চেষ্টা করেছে, ঈশ্বর সেই ধর্মীয় ক্ষমতা ও সরকারকে শাস্তি দেবেন। এই বিশেষ কাজটি পাপের সমস্যা সমাধানের ব্যাপারে ঈশ্বরের উদোগ্যের অংশবিশেষ।

গাব্রিয়েল দূত দানিয়েলকে ২৩০০ দিনের ব্যাপারে আরও অধিক তথ্য দেবার জন্য প্রস্তুত। দানিয়েল ৮ অধ্যায়ের শেষে, আমরা দেখি যে, দানিয়েল ২৩০০ দিনের দর্শনের অংশটি বুঝতে পারেননি (দানিয়েল ৮:২৭)। দানিয়েলের স্বপ্নের প্রথম অংশে দেখা পুরুষ মেষ, ছাগ ও ক্ষুদ্রশৃঙ্গের বিষয়টি গাব্রিয়েল ইতোমধ্যে বর্ণনা করেছেন (দানিয়েল ৮:২০, ২১)। কিন্তু গাব্রিয়েল সেই সময়টির বিষয় বর্ণনা করেননি যখন ঈশ্বর তাঁর মন্দির পরিষ্কার করবেন।

গাব্রিয়েল দানিয়েলকে বলেন, “তোমার বিনতির আরম্ভ সময়েই আজ্ঞা নির্গত হইয়াছিল, তাই আমি তোমাকে সংবাদ দিতে আসিলাম, কেননা তুমি অতিশয় প্রীতি-পাত্র; অতএব এই বিষয় বিবেচনা কর, ও এই দর্শন বুঝিয়া লও” (দানিয়েল ৯:২৩)। কি দর্শন? এটি হল ২৩০০ দিনের দর্শন যা আমরা আগামীকাল দেখব।