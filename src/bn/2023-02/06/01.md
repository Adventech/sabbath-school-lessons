---
title:  কেননা তাঁহার বিচার-সময় উপস্থিত
date:   29/04/2023
---

### শাস্ত্রপাঠ
দানিয়েল ৮:১৪, ১৭, ১৯, ২৬; ৯:২৩; রোমীয় ৫:৬-৯; লেবীয় ১৬:১৬।

> <p>মুখস্থপদ</p>
> “আর এইরূপ কর, কারণ তোমরা এই কাল জ্ঞাত আছ; ফলতঃ এখন তোমাদের নিদ্রা হইতে জাগিবার সময় উপস্থিত; কেননা যখন আমরা বিশ্বাস করিয়াছিলাম, তখন অপেক্ষা এখন পরিত্রাণ আমাদের আরও সন্নিকট। রাত্রি প্রায় গেল, দিবস আগত প্রায়; অতএব আইস, আমরা অন্ধকারের ক্রিয়া সকল ত্যাগ করি, এবং দীপ্তির রণসজ্জা পরিধান করি” (রোমীয় ১৩:১১, ১২)।

বহু বছর আগে, ন্যাশনাল জিওগ্রাফি পত্রিকায় জঙ্গলে আগুন লাগার ব্যাপারে একটি প্রতিবেদন ছেপেছিল। যুক্তরাষ্ট্রের ইয়েলোস্টোন ন্যাশনাল উদ্যানে এই অগ্নিকাণ্ডটি ঘটেছিল। আগুন নেভার পর, উদ্যানের আরোহীরা অগ্নিকাণ্ডের ক্ষয়ক্ষতি দেখার জন্য একটি উঁচু পবর্তে উঠেছিল। একজন উদ্যান-আরোহী গাছের শিকড়ের সাথে একটি পাখিকে দগ্ধ দেখতে পেল। পাখিটির করুণ মৃত্যু থেকে আরোহী অসুস্থ ও হতাশ বোধ করছিলেন। আরোহী একটি লাঠি দিয়ে পাখিটিকে মৃদু নাড়া দিল।

পাখিটি যখন উল্টে গেল, তখন আরোহী পাখিটির ডানার নিচে থাকা তিনটি বাচ্চা দেখতে পেল। আরোহী এটা দেখে স্তম্ভিত হল যে, আগুনের কবল থেকে বাচ্চাগুলোকে বাঁচাতে মা-পাখিটি কিই-না করেছে। সে তার বাচ্চাগুলোকে শিকড়ের নিচে বহন করে এনেছিল। পরে, সে তাদেরকে তার পাখা দিয়ে আড়াল করেছে। মা-পাখিটি হয়ত উড়াল দিয়ে সরে যেতে পারত। কিন্তু সে তার বাচ্চাদের ত্যাগ করতে চায়নি। যীশু আমাদের এতটাই ভালবাসেন।

ক্রুশের উপরে, ঈশ্বর যীশুকে একজন পাপী হিসেবে বিচার করলেন, যাঁকে অবশ্যই মরতে হবে। যীশু মরলেন যেন আমরা ঈশ্বরের স্বর্গরাজ্যের ধার্মিক নাগরিক গণিত হই। ঈশ্বর যীশুকে একজন অপরাধী গণনা করলেন যেন তিনি আমাদেরকে অনন্ত অগ্নি থেকে মুক্ত করতে পারেন। এই আগুন সমস্ত পাপ পুড়িয়ে দেব, এবং যারা ঈশ্বরের দয়া ও তাঁর ক্ষমা অগ্রাহ্য করেছে, তাদের প্রত্যেককে পুড়িয়ে দেবে।