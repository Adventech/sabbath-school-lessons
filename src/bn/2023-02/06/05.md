---
title:  ত্রাণকর্তা মারা যাবেন
date:   03/05/2023
---

পুনরায় যিরূশালেম নির্মাণ করার নির্দেশ প্রদান করার মাধ্যমে ৪৯০ দিনের বার্তাটি শুরু হচ্ছে। যিহূদীদের কাছে এই নির্দেশটি অত্যন্ত গুরুত্বপূর্ণ। ইষ্রা পুস্তকে আমরা দেখি যে, এই নির্দেশটি ৪৫৭ খ্রীষ্টপূর্বে দেওয়া হয়েছিল। সে-সময়ে, যিহূদীরা বাবিল ত্যাগ করেছিল এবং তাদের নিজ দেশে গিয়েছিল। যিহূদীরা আবারও একটি ধর্মময় সমাজে পরিণত হল (ইষ্রা ৭:১৩, ২৭ পদ পড়ুন)।

৪৫৭ খ্রীষ্টপূর্বের শেষে অর্তখস্ত রাজা যিহূদীদেরকে বাড়ি ফেরার এবং তাদের নগর নির্মাণ করার নির্দেশ দেন। দানিয়েল ঘোষণা করেছিলেন যে, যিহূদীরা তাদের শহর নির্মণ শুরু করার সময় থেকে ত্রাণকর্তা তাঁর কাজ করার সময় পর্যন্ত ৪৮৩ বছর পেরিয়ে যাবে। আমরা যদি ৪৫৭ খ্রীষ্টপূর্ব থেকে শুরু করি এবং ৪৮৩ বছর যোগ করি, আমরা ২৭ খ্রীষ্টাবে পৌঁছাই।

২৭ খ্রীষ্টাব্দে যীশু খ্রীষ্ট, অর্থাৎ ত্রাণকর্তা, বাপ্তিস্ম নেন (মথি ৩:১৩-১৭ পদ দেখুন)। সুতরাং আমরা বলতে পারি যে, যীশু বাপ্তিস্ম নেবার শতাধিক বছর আগেই দানিয়েল তাঁর বাপ্তিস্মের সঠিক তারিখ ঘোষণা করেছিলেন। সে সময়ে, যীশু তাঁর সাড়ে তিন বছরের কর্মজীবন শুরু করেন।

`দানিয়েল ৯:২৬ পদের পাশাপাশি রোমীয় ৫:৬-৯ পদ পড়ুন। এই পদগুলো থেকে আমরা বাইবেলের কী গুরুত্বপূর্ণ সত্য শিক্ষা পাই?`

স্বর্গদূত দানিয়েলকে ব্যাখ্যা করে বলেন, “সেই বাষট্টি সপ্তাহের পরে অভিষিক্ত ব্যক্তি উচ্ছিন্ন হইবেন” (দানিয়েল ৯:২৬)। ত্রাণকর্তাকে ‘উচ্ছিন্ন’ করা হবে। অর্থাৎ, তিনি ক্রুশে মরবেন। পদটি যোগ দিয়ে বলে, “এবং তাঁহার কিছুই থাকিবে না।” পদটির মানে কি? এর মানে হল, যীশুর আমাদের পরিত্রাণ করার জন্য মরলেন, নিজের জন্য নয়। সে-কারণে পৌল লেখেন, “কিন্তু  ঈশ্বর আমাদের প্রতি তাঁহার নিজের প্রেম প্রদর্শন করিতেছেন; কারণ আমরা যখন পাপী ছিলাম, তখনও খ্রীষ্ট আমাদের নিমিত্ত প্রাণ দিলেন” (রোমীয় ৫:৮)।

দানিয়েল ৯:২৭ পদে, আমরা দেখি যে, ত্রাণকর্তা “এক সপ্তাহ পর্যন্ত তিনি অনেকের সহিত দৃঢ় নিয়ম করিলেন; সেই সপ্তাহের অর্ধকালে তিনি যজ্ঞ ও নৈবেদ্য নিবৃত্ত করিবেন” (দানিয়েল ৯:২৭)। এর মানে কি? এই পদটি ৭০ সপ্তাহের এই বার্তাটির শেষ সপ্তাহ সম্পর্কে বলে। এই সময়ে, ৩১ খ্রীষ্টাব্দে, যীশু তাঁর লোকদের কাছে ঈশ্বরের করা প্রতিজ্ঞা রাখলেন। যীশু রক্ত সেচন পূর্বক তাঁর এই প্রতিজ্ঞা রাখলেন; আমাদেরকে পাপ থেকে উদ্ধার করার জন্য তিনি ক্রুশের উপরে মরে এই রক্ত উৎসর্গ করলেন। যীশু পাপার্থক বলি হলেন। সুতরাং, পাপের জন্য যিহূদীদেরকে মন্দিরে আর বলির পশু আনতে হল না।

`মার্ক ১৫:৩৮ ও মথি ৩:১৫, ১৬ পদ পড়ুন। এই পদগুলো কীভাবে আমাদেরকে দানিয়েল ৯:২৪-২৭ পদ বুঝতে সাহায্য করে?`