---
title:  স্বর্গদূত দানিয়েলকে কি করতে বলেন
date:   02/05/2023
---

`দানিয়েল ৯:২৩ পদে, দানিয়েলের প্রতি স্বর্গদূত গাব্রিয়েলের উপদেশ সম্পর্কে পড়ুন। গাব্রিয়েল দানিয়েলকে কি করতে বলেন? এই উপদেশ গুরুত্বপূর্ণ কেন? এই উপদেশ কীভাবে আমাদেরকে দানিয়েল ৮:১৪ পদ বুঝতে সাহায্য করে, এবং সেই সময় সম্পর্কে বুঝতে সাহায্য করে যখন ঈশ্বর স্বর্গীয় ধর্মধাম থেকে পাপ পরিষ্কার করবেন?`

গাব্রিয়েল দানিয়েলকে বলেন, “অতএব এই বিষয় বিবেচনা কর, ও এই দর্শন বুঝিয়া লও” (দানিয়েল ৯:২৩)। বার্তাটি কি? দর্শনটি কি? দানিয়েল ৯ অধ্যায় কোনো দর্শন সম্পর্কে বলে না। সুতরাং, গাব্রিয়েলকে অবশ্যই দানিয়েল ৮ অধ্যায়ের দর্শনের অংশটি বলতে হবে। সেটি হল ২৩০০ দিনের অংশ বিশেষ যা দানিয়েল বুঝতে পারেননি (দানিয়েল ৮:২৭)।

`দানিয়েল ৯:২৪-২৭ পদ পড়ুন। এই পদগুলোয় গাব্রিয়েল দূত ২৩০০ দিনের বার্তার ব্যাখ্যা অব্যাহত রাখেন। গাব্রিয়েল দূত কি গুরুত্বপূর্ণ বিষয় সম্পর্কে বলেন যা যীশুর জীবনে ঘটবে?`

সময় বিষয়ক এই বার্তার প্রথম অংশ ঈশ্বরের লোকদের বিষয়, অর্থাৎ যিহূদীদের বিষয়, বলে। গাব্রিয়েল ঘোষণা করেন, “তোমার জাতির ও তোমার পবিত্র নগরের সম্বন্ধে সত্তর সপ্তাহ নিরূপিত হইয়াছে” (দানিয়েল ৯:২৪)। সময় বিষয়ক এই বার্তায়, এক দিন এক বছরের সমান (যিহিষ্কেল ৪:৬; গণনা ১৪:৩৪)। এই নীতিকে এক-দিন-সমান-এক-বছর নীতি বলা হয়, কিংবা সংক্ষেপে, দিন-বছর নীতি। দানিয়েল ৮:১৪ পদে বর্ণীত দানিয়েল সময় বিষয়ক বার্তার ক্ষেত্রে যখন আমরা দিন-বছর নীতি প্রয়োগ করি, তখন আমরা তারিখ ও সময় চমৎকারভাবে বুঝতে পারি। (এ বিষয়ে আরও জানার জন্য আগামীদিনের পাঠটি অগ্রীম পড়ুন।) ৭০ সপ্তাহকে ৪৯০ দিন হিসেবেও লেখা যায় (কারণ ৭০ সপ্তাহে ৪৯০ দিন)। যখন আমরা দিন-বছর নীতি প্রয়োগ করি, তখন ৪৯০ দিন ৪৯০ আক্ষরিক বছর হয়।

গাব্রিয়েল দানিয়েলকে বলেন, “তোমার জাতির ও তোমার পবিত্র নগরের সম্বন্ধে সত্তর সপ্তাহ নিরূপিত হইয়াছে” (দানিয়েল ৯:২৪)। আপনি কি এখনে ‘নিরূপিত হইয়াছে’ কথাটি দেখছেন? ‘নিরূপিত হইয়াছে’ কথাটি অন্যভাবে বলা যায় যেমন- ‘উচ্ছিন্ন হয়েছে’ কিংবা ‘পৃথক করা হয়েছে।’ কি থেকে উচ্ছিন্ন হয়েছে? অর্থাৎ, ৭০ সপ্তাহ কিংবা ৪৯০ দিন কেটে (উচ্ছিন্ন) পৃথক করা হয়েছে? দানিয়েল ৮:১৪ পদে ওগুলো কেবল ২৩০০ দিন থেকে কেটে পৃথক করা হয়েছে। এটি সময় সম্পর্কে অন্য আরেকটি বার্তা যা দানিয়েল বোঝাচ্ছেন। ৪৯০ দিন হচ্ছে দানিয়েল ৮:১৪ পদের সঙ্গে সম্পর্কযুক্ত যা দর্শনের একটি অংশ; এ বিষয়টি গাব্রিয়েল ব্যাখ্যা করেননি। দানিয়েল ৮:১৪ পদ হচ্ছে দানিয়েল ৮ অধ্যায়ের সময় সংক্রান্ত একমাত্র বার্তা। সুতরাং, আমরা দেখি যে, দানিয়েল ৮ অধ্যায়ের যে অংশটি দানিয়েল বুঝতে ব্যর্থ হয়েছেন, সে-অংশটি বুঝাতে গাব্রিয়েল দূত এসেছিলেন: ২৩০০ দিন।