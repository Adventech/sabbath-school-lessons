---
title:  অতিরিক্ত আলোচনা
date:   05/05/2023
---

দানিয়েল ৯:২৪-২৭ পদে বর্ণীত ৭০ সপ্তাহ বিষয়ক বার্তাটি বোঝার জন্য একটি দ্রুত ও সহজ উপায় তুলে ধরা হল। এই সময়ের তিনটি গুরুত্বপূর্ণ অংশ রয়েছে:

(১) ৭০ সপ্তাহ কিংবা মোট ৪৯০ দিন (দানিয়েল ৯:২৪)

(২) ৭ সপ্তাহ ও ৬২ সপ্তাহ, কিংবা ৬৯ সপ্তাহ (দানিয়েল ৯:২৫), যা ৭০ সপ্তাহের অংশবিশেষ

(৩) শেষ সপ্তাহ, কিংবা ৭০তম সপ্তাহ (দানিয়েল ৯:২৭)

শেষ সপ্তাহকে দুই ভাগে ভাগ করা হয়েছে, কিংবা ‘সপ্তাহর’ মাঝে চ্ছেদ করা হয়েছে (দানিয়েল ৯:২৭)। অর্থাৎ, সপ্তাহটিকে দুই ভাগে ভাগ করা হয়েছে: প্রতি অংশে সাড়ে তিন বছর।

ব্যাপারটা এই। সুতরাং, আমরা ৭০ সপ্তাহ পেলাম যা ৬৯ সপ্তাহ ও ১ সপ্তাহর সমন্বয়ে গঠিত। সেই এক সপ্তাহ অর্ধাংশে বিভক্ত। ৭০ সপ্তাহের শুরু হচ্ছে ৪৫৭ খ্রীষ্টপূর্বে। অতঃপর, অংকটি করুন। এছাড়া, যখন আমরা ২৩০০ বছরকে ৪৫৭ খ্রীষ্টপূর্বের সঙ্গে যোগ দেব, তখন ১৮৪৪ সালে পৌঁছাব।

`স্মরণ করুন, দানিয়েল আমাদের বলছেন না যে, ২৩০০ দিন কখন শুরু হচ্ছে। বাইবেল কেবল বলছে, “দুই সহস্র তিন শত সন্ধ্যা ও প্রাতঃকালের নিমিত্ত; পরে ধর্মধামের পক্ষে বিচার নি®পত্তি হইবে” (দানিয়েল ৮:১৪)। তাহলে, ২৩০০ দিন কখন শুরু হচ্ছে? দানিয়েল দর্শনটি দেখার পর থেকে শুরু হচ্ছে না কেন? অর্থাৎ, “বেল্শৎসর রাজার রাজত্বের তৃতীয় বৎসরে” (দানিয়েল ৮:১) নয় কেন?`

তারিখ কাজে দিল না। কেন? কারণ, দানিয়েল ৮ অধ্যায়ের দর্শন বাবিলকে সম্পৃক্ত করছে না। দর্শনটি সেই সব বিষয় নিয়ে শুরু হচ্ছে যা বাবিল শেষ হবার পর ঘটছে। অর্থাৎ, দানিয়েল ৮ অধ্যায় মাদীয়-পারস্য দিয়ে শুরু হচ্ছে, গ্রিস রাজ্য এবং পরে শেষকালিন রোম পর্যন্ত অব্যাহত থাকছে। যে দিনটিতে ঈশ্বর ধর্মধাম পরিষ্কার করছেন সে দিনটি দানিয়েল ৮ অধ্যায়ে বর্ণীত দানিয়েলের দর্শনের অংশ। কিন্তু বাবিল রাজ্য দানিয়েল ৮ অধ্যায়ে বর্ণীত দর্শনের অংশ নয়। তাহলে, কেন আমরা বলব যে, ঈশ্বর যে দিন মন্দির পরিষ্কার শুরু করছেন, সে দিনটি বাবিল রাজ্যের সময় থেকে শুরু হচ্ছে? ঈশ্বরের মন্দির পরিষ্কারের কাজ শুরুর তারিখটি দর্শনের সময় থেকে হতে হবে। মাদীয়-পারস্য রাজ্য দিয়ে দর্শন শুরু হচ্ছে এবং শেষকাল পর্যন্ত অব্যাহত থাকছে। সেটা বহু বছরের ব্যাপার! দানিয়েল ৮ অধ্যায় নয়, বরং দানিয়েল ৯ অধ্যায় আমাদের বলছে যে, ২৩০০ দিন কখন শুরু হচ্ছে।

**আলোচ্য প্রশ্নাবলী**:

`যীশুর বিষয়ে সুসমাচার এবং আমাদের বিচারক হিসেবে ঈশ্বরের কাজের মধ্যে যোগসূত্র কি?`

`দানিয়েল ৯:২৬ পদ নিয়ে অধিক ধ্যান করুন। যীশু কেন ‘উচ্ছিন্ন’ হলেন? রূপকটির অর্থ কি?`