---
title:  বাইবেলের সত্য জানা
date:   19/06/2023
---

`যোহন ৮:৩২; ৭:১৭ ও ১৭:১৭ পদ পড়ুন। এই পদগুলোয় যীশু প্রজ্ঞা ও জ্ঞানের ব্যাপারে কি প্রতিজ্ঞা করছেন? আত্মিক সত্য আমরা কোথা হতে পাই?`

তাঁর লোকদের প্রতি শেষ বার্তায় ঈশ্বর সাবধান করে বলছেন যে, তারা যেন আত্মিক বাবিলের ভ্রান্ত শিক্ষা প্রত্যাখ্যান করে। ঈশ্বর তাদেরকে বাইবেলের সত্য গ্রহণ করতে আহ্বান করছেন। বাইবেলের সত্য চিরস্থায়ী। যতদিন আমরা বাইবেলে এবং এর সত্যে আস্থা রাখব, ততদিন আমরা শয়তানের চাতুরিপূর্ণ শেষ পরীক্ষায় ধরা দেব না। বিশ্রামবার সম্পর্কিত তার মিথ্যাচারের ফাঁদে পা দেব না।

প্রকাশিত ১৪ অধ্যায়, দ্বিতীয় দূত আমাদেরকে তার বার্তা গ্রহণ করতে আহ্বান করছেন। তার বার্তা আমাদেরকে বাইবেলের সত্য গ্রহণ করতে এবং শয়তানের ভ্রান্ত শিক্ষায় ও মিথ্যাচারে বিশ্বাস না করতে আহ্বান করছে।

তৃতীয় দূতের বার্তা আমাদেরকে সমুদ্র থেকে ওঠা প্রাণির ব্যাপারে সাবধান করছে। যেমনিভাবে আমরা দেখেছি, প্রকাশিত বাক্যের একটি পশু হচ্ছে একটি রাজ্যের কিংবা একটি ধর্মশক্তির রূপক। প্রকাশিত বাক্য ১৩ ও ১৪ অধ্যায়ে বর্ণীত সাগরের পশু রোম সাম্রাজ্য থেকে বৃদ্ধি পাচ্ছে। পরে, সমুদ্র থেকে ওঠা পশু অন্ধকার যুগের খ্রীষ্টিয় মণ্ডলীর উপর নিয়ন্ত্রণ নেয়। ভবিষ্যতে, রোমের এই নতুন ধর্ম-রাজ্য এই পৃথিবীর শাসনকর্তাদের সঙ্গে যুক্ত হবে। আর, যখন ভয়াবহ বিপর্যয় ও যুদ্ধ শুরু হবে, তখন এই পার্থিব ধর্মশক্তি পৃথিবীর প্রত্যেককে এক সঙ্গে তার নিয়ন্ত্রণে আনার চেষ্টা করবে।

পৃথিবীর প্রত্যেককে সমুদ্র থেকে ওঠা এই শক্তির বশীভূত করার জন্য যুক্তরাষ্ট্র নেতৃত্বের ভূমিকা পালন করবে। “মানুষের মনের নিয়ন্ত্রণ নেয়ার জন্য শয়তান দুটি ভ্রান্ত শিক্ষা কাজে লাগাবে। প্রথম ভ্রান্ত শিক্ষাটি হল এই মিথ্যা যে, আত্মা চিরকাল বাঁচে। দ্বিতীয় ভ্রান্ত শিক্ষাটি হল শয়তানের এই মিথ্যা যে, রবিবার পবিত্র দিন। প্রথম মিথ্যাটি লোকদেরকে এই ভ্রান্ত শিক্ষা গ্রহণ করতে প্ররোচিত করবে যে, মৃতেরা আমাদের সঙ্গে যোগাযোগ করতে পারে। দ্বিতীয় মিথ্যাটি লোকদেরকে রোমান ক্যাথলিক মণ্ডলীর প্রতি শ্রদ্ধাশীল করে তুলবে। যুক্তরাষ্ট্রের প্রোটেস্ট্যাণ্টরা শয়তানের কাজে একটি গুরুত্বপূর্ণ অবদান রাখবে। প্রোটেস্ট্যাণ্ট মণ্ডলীগুলো, রোমান ক্যাথলিক মণ্ডলী এবং মৃতের যোগাযোগে বিশ্বাসী লোকেরা একটি চুক্ততি সংযুক্ত হবে। এই তিন দলের লোকেরা যুক্তরাষ্ট্রের নাগরিকদেরকে সরকারের প্রতিটি নীতি ও আইনের প্রতি অনাগ্রহী করে তুলবে। মধ্যযুগে রোম যেমন আচরণ করেছিল, যুক্তরাষ্ট্রের সরকার তখন তদ্রƒপ আচরণ করবে। তারা তাদেরকেই আক্রমণ করবে যারা বাইবেলের সত্য অনুসরণ করতে চায়।” -ঈলেন জি হোয়াইট, দ্যা গ্রেট কণ্ট্রোভার্সি, পৃষ্ঠা: ৫৮৮।