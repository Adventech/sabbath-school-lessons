---
title:  অব্যাহত উন্নতির জন্য পরিবর্তন
date:   20/06/2023
---

ঈশ্বর সেভেন্থ ডে অ্যাড্ভেন্টিস্ট মণ্ডলীর সূচনা করেন। ঈশ্বর শেষকালিন মণ্ডলীর জন্য একটি বিশেষ বার্তা দিচ্ছেন। এই বার্তাটি অন্য খ্রীষ্টিয়ানদের অতীতে করা কাজ অব্যাহত রাখছে। এই খ্রীষ্টিয়ানরা মণ্ডলীর কল্যাণের জন্য কাজ করেছে। তারা যীশুকে তাদের ত্রাণকর্তা হিসেবে বেছে নিয়েছে। তিনি হলেন একমাত্র সেই যিনি মানুষকে রক্ষা করতে পারেন। এই অতীতের এই খ্রীষ্টিয়ানরা আরও বিশ্বাস করেছে যে, পবিত্র আত্মা হলেন সেই যিনি তাদেরকে পাপ ও শয়তানের বিরুদ্ধে লড়াই করতে শক্তি দেন। এই খ্রীষ্টিয়ানরা যীশুর পুনরাগমনের প্রত্যাশায় ছিল। শেষকালে, আমরা এই খ্রীষ্টিয়ানদের কাজ অব্যাহত রাখব। আমরা বাইবেলের বহু সত্য ঘোষণা করব যা অন্য খ্রীষ্টিয়ানরা ভুলে গেছে এবং এগুলোর ব্যাপারে কিছুই জানে না। বাইবেলের এই সত্যগুলোর মধ্যে একটি হল বিশ্রামদিন।

দূতত্রয়ের বার্তা এবং প্রকাশিত বাক্যের বিশেষ বার্তা আমাদেরকে একটি মণ্ডলী হিসেবে আমাদের কাজ দেখায়। একটি মরণশীল গ্রহের লোকদের উদ্দেশ্যে আমরা ঈশ্বরের দয়ার চ‚ড়ান্ত বার্তা ঘোষণা করব। প্রকাশিত বাক্য ১৪ অধ্যায় একটি বিশ্বব্যাপী মণ্ডলী দেখায় যেটি পৃথিবীর সবার কাছে যীশুর সুসমাচার সহভাগ করে।

প্রকাশিত বাক্য ১৪ অধ্যায়ের তিন দূত প্রকাশিত বাক্য ১৮ অধ্যায়ের ৪র্থ দূতের সঙ্গে যুক্ত হয়েছেন। এই দূত প্রথম তিন দূতের ঘোষণাকে শক্তিমন্ত করছেন। এই বার্তা হবে একটি উজ্জ্বল আলোর মত যা সমগ্র জগতকে উজ্জ্বল করবে (প্রকাশিত ১৮:১)। প্রকাশিত বাক্য ১৮ অধ্যায় আমাদেরকে মানব ইতিহাসের শেষে ঘটা বড় বড় ঘটনাগুলো সম্পর্কে বলে। তখন যীশুর সুসমাচার শয়তানের চাতুরির বিরুদ্ধে জয়লাভ করবে।

`প্রকাশিত ১৮:১ পদে বর্ণীত ৪র্থ দূতের বিষয়ে পড়ুন। ৪র্থ দূতের বিষয়ে যোহন আমদের কাছে কোন্ তিনটি বিষয় তুলে ধরছেন? (আরও পড়ুন, হবক্ক‚ক ২:১৪।)`

ঈশ্বরের সিংহাসন কক্ষ থেকে দূত নেমে আসছেন। ঈশ্বর এই দূতকে একটি বিশেষ বার্তা দিচ্ছেন। এই দূতকে অবশ্যই ঈশ্বরের দয়ার চ‚ড়ান্ত বাক্য ঘোষণা করতে হবে এবং আসন্ন ঘটনার ব্যাপারে পৃথিবীর লোকদেরকে সতর্ক করতে হবে।

৪র্থ দূত ‘মহাক্ষমতাপন্ন’ (প্রকাশিত ১৮:১)। নূতন নিয়মে ‘মহাক্ষমতাপন্ন’ শব্দটি গ্রিক ‘এক্সোসিয়া’ থেকে এসেছে। যীশু এই শব্দটি ব্যবহার করছেন। মথি ১০:১ পদে, যীশু যখন তাঁর শিষ্যদের কাজে প্রেরণ করছেন, তখন তিনি তাদেরকে ‘ক্ষমতা’ দিচ্ছেন। যীশু শয়তানের উপরে তাদের শক্তি দিচ্ছেন। মথি ২৮:১৮, ১৯ পদে, যীশু তাদেরকে আবার পাঠাচ্ছেন। এ সময়ে, তাঁর পক্ষে আরও অনেক অনুসারী লাভ করার জন্য যীশু তাদেরকে স্বর্গ ও পৃথিবীর ‘সর্বশক্তি’ দিয়ে প্রেরণ করছেন।