---
title:  হত মেষশাবক
date:   22/06/2023
---

প্রকাশিত বাক্য পুস্তক অনেক রূপক ও প্রতীক ব্যবহার করে। আমরা নাগের বিষয়ে পাই (প্রকাশিত ১২:৩, ৪, ৭)। স্বর্গ দূতেরা আকাশে উড়ছেন (প্রকাশিত ১৪:৬)। একজন স্ত্রীলোক লাল পশুর পিঠে চড়ে আছে (প্রকাশিত ১৭:৩)। বাইবেলে আমরা এই রূপকগুলো পাই। পবিত্র আত্মা এই রূপকগুলো বাইবেলে অন্তর্ভুক্ত করতে বলেছিলেন। এই রূপকগুলো আমাদেরকে শেষকাল বিষয়ে বাইবেলের গুরুত্বপূর্ণ সত্য দেখায়।

`আরেকটি রূপক রয়েছে যেটি আমরা সচরাচর প্রকাশিত বাক্য পুস্তকে দেখি। এই রূপকটি কি? এটি আমাদের কি দেখায়?`

`পড়ুন, প্রকাশিত ৫:৬, ৮, ১২; ৭:১৭; ১৪:১; ১৫:৩; ১৯:৭; ২১:২২, ২৩ ও ২২:১, ৩। মেষশাবকের রূপকের অর্থ কি? প্রকাশিত বাক্য পুস্তকে এই রূপকটি একাধিক বার উঠে এসেছে কেন?`

প্রকাশিত বাক্য পুস্তকের বিষয়বস্তু সম্পর্কে প্রারম্ভিক পদটি আমাদের ধারণা দিচ্ছে। এই পুস্তকটি আমাদেরকে যীশু খ্রীষ্টকে দেখায়। যীশু হলেন মেষশাবক। তিনি শুধু মেষশাবক নন। তিনি এমন মেষশাবক যিনি হত হন (প্রকাশিত ৫:৬, ১২; ১৩:৮)। অর্থাৎ, মেষশাবক আমাদের সেই ত্রাণকর্তাকে দেখান যিনি আমাদের জন্য ক্রুশের উপরে মৃত্যুবরণ করেছেন। বাইবেলের এই সত্যটি হচ্ছে বাইবেলের, দূতত্রয়ের বার্তার ও প্রকাশিত বাক্যের সর্ব গুরুত্বপূর্ণ শিক্ষা। আমরা যদি আমাদের বার্তার সর্বগুরুত্বপূর্ণ অংশে মেষশাবককে না রাখি, তাহলে আমরা ঈশ্বরের প্রত্যাশিত কাজগুলো করতে পারি না।

“যীশু হলেন সেই মেষশাবক যিনি আমাদের পাপের জন্য মৃত্যুবরণ করলেন। বাইবেলের এই সত্যকে অবশ্যই আমাদের শিক্ষামালার এবং ঈশ্বরের পক্ষে আমাদের কাজের সবথেকে গুরুত্বপূর্ণ অংশ করতে হবে। বাইবেলের এই সত্যকে অবশ্যই আমাদের প্রচারের, প্রবন্ধের, প্রার্থনার, স্তুতি-গানের, বাইবেল পাঠের ও সমস্তকিছুর সর্বগুরুত্বপূর্ণ অংশ করতে হবে। ক্রুশের উপরে যীশু আমাদেরকে তাঁর প্রেম দেখালেন। এই প্রেম যেন অবশ্যই আমাদের আচরণ বদলায়। এই প্রেম আমাদেরকে অন্য লোকদের প্রতি অধিক প্রেমময় করে তোলে। অতঃপর, আমরা এই পৃথিবীতে আমাদের চারপাশের লোকদের প্রতি যত্নশীল হয়ে উঠব।” -অ্যাঞ্জেল ম্যানুয়েল রড্রিগুয়েজ, ‘দ্যা ক্লোজিং অফ্ দ্যা কসমিক কনফ্লিক্ট: রোল অফ্ দ্যা থ্রি অ্যাঞ্জেল’স মেসেজেস’ (অপ্রকাশিত প্রবন্ধ থেকে গৃহিত), পৃষ্ঠা: ৭০।

`আমরা অবশ্যই যেন যীশুকে, মেষশাবককে, আমাদের বার্তার সর্ব গুরুত্বপূর্ণ অংশ করি। এটা করার মাধ্যমে আমরা কীভাবে অন্য লোকদেরকে বার্তা গ্রহণে পরিচালিত করতে পারব? এটা করলে আমরা কীভাবে উপকৃত হব?`