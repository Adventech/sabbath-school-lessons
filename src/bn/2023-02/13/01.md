---
title:  যখন প্রভুর প্রতাপে পৃথিবী দীপ্তিময় হইল
date:   17/06/2023
---

### শাস্ত্রপাঠ
১ থিষলনীকীয় ৫:১-৬; যোহন ৮:৩২; প্রকাশিত ১৮:১; ৪:১১; ৫:৬, ৮, ১২।

> <p>মুখস্থপদ</p>
> “এই সকলের পরে আমি স্বর্গ হইতে আর এক দূতকে নামিয়া আসিতে দেখিলাম; তিনি মহাক্ষমতাপন্ন এবং তাঁহার প্রতাপে পৃথিবী দীপ্তিময় হইল” (প্রকাশিত ১৮:১)।

শীঘ্র হোক কিংবা পরে হোক, বাইবেলে কথিত শেষকালিন ঘটনাগুলো ঘটবে। আমরা জানি না যে, ওগুলো কখন কিংবা কীভাবে ঘটবে। কিন্তু আমরা জানি যে, এই চিত্র আমরা দেখব। আমরা জানি যে, একটি আইন প্রণয়ন করা হবে যেটি লোকদেরকে রবিবারে উপাসনা করতে বাধ্য করবে। এই আইনটি ৪র্থ আজ্ঞাকে অবমাননা করবে। শেষকালে যে সব উল্লেখযোগ্য ঘটনা ঘটবে, ওগুলো আমাদেরকে প্রকাশিত বাক্য পুস্তক দেখায়। যাদের নাম জীবন পুস্তকে লিখিত নেই তারা সমুদ্র থেকে ওঠা প্রাণির এবং মিথ্যা দেবতার আরাধনা করবে। যারা প্রভু যীশু খ্রীষ্টকে অনুসরণ করার সিদ্ধান্ত নেয় এবং তাঁর ব্যবস্থার বাধ্য থাকে, তাদের প্রত্যেকের নাম জীবন পুস্তকে লেখা আছে। তাদের নাম মোছা হবে না। যদি আমরা ঈশ্বরের সহিত অনন্তজীবন লাভ করতে পারি, তাহলে এই জীবনের সম্মান ও সুখ্যাতি কে চায়?

এই পৃথিবীর প্রত্যেকের কাছে তাঁর দয়ার শেষ বার্তা প্রচার করার জন্য ঈশ্বর সেভেন্থ ডে অ্যাড্ভেন্টিস্ট মণ্ডলীর সূত্রপাত করলেন। সুতরাং, বাইবেলের সত্য আমাদের জানতে হবে। এর থেকে বড় কথা হল, বাইবেলের সত্য দ্বারা আমাদের রূপান্তর হতে হবে। যীশুর সুসমাচারের দ্বারা আমাদের জীবনকে নবায়ন করতে হবে (পড়ুন, প্রকাশিত ১৪:৬)। সুসমাচার হচ্ছে আমাদেরকে পাপ থেকে পরিত্রাণ করার জন্য যীশুর মৃত্যু, তাঁর ক্ষমা ও তাঁর দয়ার একটি বার্তা।