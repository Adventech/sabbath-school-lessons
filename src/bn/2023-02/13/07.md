---
title:  অতিরিক্ত আলোচনা
date:   23/06/2023
---

“ঈশ্বরের দাসগণ তাদের মুখমণ্ডল পবিত্র উৎসর্গীকরণ ও উজ্জ্বল দীপ্তিশালী হয়ে, ঈশ্বরদত্ত স্বর্গবাণী প্রচার করতে স্থান থেকে স্থানান্তরে ত্বরা করবেন। হাজার কন্ঠে সমস্ত জগৎ জুড়ে সতর্কবাণী প্রদত্ত হবে। অলৌকিক কার্য সাধিত হবে, পীড়িতেরা আরোগ্য লাভ করবে, চিহ্নকার্য ও অদ্ভুত লক্ষণ বিশ্বাসীদের অনুগমন করবে। শয়তানও মিথ্যার পরাক্রম সহ কাজ করে, এমনকি লোকদের সাক্ষাতে স্বর্গ হতে অগ্নি নামায়। প্রকাশিত বাক্য ১৩:১৩। এভাবে জগৎনিবাসী তাদের আপন আপন পক্ষ সমর্থনের সন্ধিক্ষণে উপনীত হবে।

“তর্কবিতর্কে নয় পরন্তু বার্তা বহন করা হবে ঈশ্বরের আত্মার গভীর বিশ্বাসে। যুক্তি উপস্থাপন করা হয়েছে। বীজ বপন করা হয়েছে আর এখন তা গজিয়ে উঠবে এবং ফল ধারণ করবে। ধর্ম প্রচারকদের দ্বারা বিতড়িত পুস্তক ও পত্রিকাদি তাদের প্রভাব বিস্তার করেছে, তথাপি যাদের মন প্রভাবিত হয়েছিল তাদের অনেকেই তা সম্পূর্ণ হৃদয়ঙ্গম করতে অথবা আনুগত্য প্রদর্শন করতে বিরত করা হয়। এক্ষণে আলোর কিরণ সর্বত্র প্রবেশ করে, সত্যকে স্পষ্টতায় দেখা যায়, আর ঈশ্বরের অপকট সন্তানগণ তাদেরকে আটকে রাখা বন্ধনী ছিন্ন করেন। পারিবারিক যোগসূত্র ও  মণ্ডলীর সম্পর্ক এখন তাদের ধরে রাখতে শক্তিহীন। যে কোন জিনিস বা সম্পর্কের চেয়ে সত্য মূল্যবান। সত্যের বিরুদ্ধে শক্তিশালী সঙ্গবদ্ধ হওয়া সত্ত্বেও এক বৃহৎ জনসংখ্যা ঈশ্বরের পক্ষ সমর্থনে তাদের সংকল্প নেয়।” -ঈলেন জি হোয়াইট, মহাসংঘর্ষ, পৃষ্ঠা: ৭৫৯।

**আলোচ্য প্রশ্নাবলী**:

`ঈশ্বরের পরিত্রাণ সাধক দয়া এবং তিন দূতের বার্তার মাঝে কি যোগসূত্র রয়েছে?`

`প্রকাশিত ১৪:১২ পদ আবার পড়ুন। এই পদটি বাধ্যতার বিষয়ে বলে। ঈশ্বরের ব্যবস্থা পালনের এবং নিজেদের স˜গুণের দ্বারা ঈশ্বরের দয়া লাভের চেষ্টার মাঝে কতটা পার্থক্য রয়েছে?`

`ক্লাশে, বিশ্বব্যাপী ঘটে চলা সেই সব ঘটনাগুলো নিয়ে আলোচনা করুন, যে-ঘটনাগুলোর বিষয় সংবাদ-পত্রের মাধ্যমে জানতে পারছেন। কোন্ ঘটনাগুলো আপনি ঘটতে দেখছেন, যেগুলো শেষকালের শেষ বা চ‚ড়ান্ত ঘটনার প্রতি দৃষ্টি রাখতে সাহায্য করে?`