---
title:  ঈশ্বর তাঁর আলোয় সমগ্র পৃথিবী পূর্ণ করছেন
date:   21/06/2023
---

`প্রকাশিত ৪:১১; ৫:১২; ১৯:১ ও ২১:২৬ পদে ঈশ্বরের প্রতাপ সম্পর্কে পড়ুন। প্রকাশিত ১৮:১ পদে, ঈশ্বরের প্রতাপ হচ্ছে উজ্জ্বল আলোর তুল্য যা সমগ্র পৃথিবীকে পূর্ণ করে। ঈশ্বরের প্রতাপ সম্পর্কে এই পদগুলো কি বলে?`

ভালো ও মন্দের মধ্যকার মহাসংঘর্ষ হচ্ছে ঈশ্বরের সম্মান প্রসঙ্গে। শয়তান ঈশ্বরকে অন্যায্য দাবী করেছে। শয়তান বলে যে, ঈশ্বর আমাদেরকে তাঁর আরাধনা করার নির্দেশ দেয়, অথচ আমাদের কিছু দেয় না। শয়তান বলে যে, ঈশ্বরের ব্যবস্থা আমাদের স্বাধীনতা ও আনন্দ খর্ব করে।

যীশুর জীবন, মৃত্যু ও পুনরুত্থান আমাদের দেখায় যে, শয়তানের কথাগুলো মিথ্যা। যীশু পাপে পূর্ণ এই গ্রহে এলেন, যে গ্রহটি সাপে ভরা গর্তের মত। যীশু আমাদের পরিত্রাণ করতে এলেন। ক্রুশের উপরে যীশু দেখালেন যে, ঈশ্বরের বিরুদ্ধে শয়তানের কথাগুলো হচ্ছে মিথ্যাচার। যীশু আরও দেখালেন যে, ঈশ্বর প্রেমময় ও ন্যায্য উভয়। ঈশ্বরের শেষকালিন লোক হিসেবে, আমরা তাঁর প্রতাপ দেখাই। তাঁর প্রতাপ কি? তাঁর প্রতাপ হচ্ছে তাঁর প্রেম। স্বার্থপরতায় পূর্ণ একটি পৃথিবীর উদ্দেশ্যে আমরা ঈশ্বরের প্রেম দেখাই। এভাবে, সমগ্র পৃথিবী ঈশ্বরের প্রতাপে পূর্ণ হয়।

`ঈশ্বর কীভাবে মোশিকে তাঁর দয়া দেখালেন? উত্তরের জন্য পড়ুন যাত্রা ৩৩:১৮, ১৯ পদ। এই পদগুলো কীভাবে দেখায় যে, তাঁর প্রতাপ কি?`

যেমনিভাবে আমরা দেখলাম, ঈশ্বরের প্রতাপ হচ্ছে তাঁর প্রেম। ঈশ্বরের প্রেমের দ্বারা আমাদের অবশ্যই পূর্ণ হতে হবে। ঈশ্বরের পরিত্রাণ সাধক প্রেমের দ্বারা আমাদের জীবন অবশ্যই বদলাতে হবে। তাহলে, পৃথিবী ঈশ্বরের প্রতাপে পূর্ণ হবে।

যখন আমরা আমাদের ব্যক্তিগত জীবনে ঈশ্বরের প্রেম দেখাই, তখন আমরা আমাদের চারপাশের লোকদেরকে ঈশ্বরের প্রতাপ দেখাই। আমরা পাপ ও মন্দতায় পূর্ণ একটি গ্রহের উদ্দেশ্যে ঈশ্বরের শেষ বার্তা ঘোষণা করব। মধ্য আকাশে উড্ডীয়মান তিন দূতের কাজ আমরা করব। তাদের বার্তা হল: “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর” (প্রকাশিত ১৪:৭)। এটা আমাদেরও বার্তা। অর্থাৎ, পৃথিবীর প্রত্যেকের কাছে এই বার্তা আমাদের অবশ্যই ঘোষণা করতে হবে।

“ঈশ্বরের লোকদেরকে পৃথিবীর প্রত্যেকের কাছে তাঁর দয়ার ব্যাপারে তাঁর বার্তা অবশ্যই দিতে হবে. . .। এটি হল তৃতীয় দূতের বার্তা। যখন আমরা এই বার্তা দেয়া শেষ করব, তখন সমগ্র পৃথিবী ঈশ্বরের প্রতাপে পূর্ণ হবে।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৬, পৃষ্ঠা: ১৯।