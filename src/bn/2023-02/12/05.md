---
title:  সমুদ্র থেকে ওঠা পশুর ছাপ
date:   14/06/2023
---

`প্রকাশিত ১৪:৯ পদ পড়ুন এবং প্রকাশিত ১৪:১২ পদের সঙ্গে তুলনা করুন। স্বর্গদূত সমুদ্র থেকে ওঠা পশুর ছাপটি কোথায় ধারণ করার বিষয়ে বলছেন? (আরও পড়ুন, দ্বিতীয় বিবরণ ৬:৮ ও ১১:১৮ পদ পড়ুন।) সমুদ্র থেকে ওঠা পশুর ছাপ ধারণ করা লোকদের থেকে ঈশ্বরের লোকেরা কোন্ দুটি বিষয়ে আলাদা?`

শেষকালে লোকদের দুটি দল থাকবে। পৃথিবীর লোকদের প্রথম দলটি সমুদ্র থেকে ওঠা পশুশক্তির আরাধনা করে। দ্বিতীয় দলটি ঈশ্বরের আজ্ঞা পালন করে। এই আজ্ঞাগুলোর মধ্যে বিশ্রামদিন কিংবা ৪র্থ আজ্ঞা রয়েছে। সমুদ্র থেকে ওঠা পশু এই আজ্ঞা পরিবর্তন করার চেষ্টা করেছে। দ্বিতীয় দলটির সেই বিশ্বাস রয়েছে যা যীশু হতে আসে। শয়তান সমুদ্র থেকে ওঠা প্রাণিকে দিয়ে উদ্দেশ্য হাসিল করে এবং ভূমির পশুকে দিয়ে বিশ্রামদিনের উপরে আক্রমণ চালায়। কপালে কিংবা হাতের উপরে সমুদ্র থেকে ওঠা প্রাণির ছাপ ধারণ করায়। মুখমণ্ডল কিংবা কপাল হচ্ছে মন, চিন্তা ও মননশীলতার রূপক। হাত হচ্ছে আমাদের কর্ম-তৎপরতা এবং আমাদের কৃতকর্মের রূপক।

“যে লোকেরা বাইবেলের বিশ্রামদিনকে সম্মান করে, তারা খারাপ কাজ করছে বলে অভিযুক্ত হবে। তাদের বিরুদ্ধে দোষ দেওয়া হবে যে, তারা ব্যবস্থা লঙ্ঘন করছে এবং ঈশ্বরকে ক্রোধান্বিত করছে। আবার অন্য কেউ বলবে যে, বিশ্রামদিন পালনকারীরা জেদি (ঘাউড়া) এবং ব্যবস্থা পালন করতে চায় না। ঈশ্বরের বিশ্বস্ত অনুসারিদের ব্যাপারে এই একই লোকেরা আরও বলবে যে, তারা সরকারের শত্রু।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৫৯২।

রোমান ক্যাথলিক মণ্ডলীর নেতারা ঘোষণা করে যে, রবিবার হচ্ছে তাদের ক্ষমতার একটি বিশেষ চিহ্ন। “নিঃসন্দেহে, ক্যাথলিক মণ্ডলী বলে যে, শনিবার থেকে রবিবারে পরিবর্তন হচ্ছে তার ধারণা. . .। এই পরিবর্তন হচ্ছে ধর্মের উপরে তার ক্ষমতার একটি প্রতীক বা চিহ্ন।” -দি আমেরিকান ক্যাথলিক কোয়টারলি রিভিয়্যু, জানুয়ারি ১৮৮৩।

প্রকাশিত বাক্য আমাদের বলে যে, ভবিষ্যতে একটি ভয়াবহ বিপর্যয় আসছে। এই বিপর্যয় হবে বিশ্বব্যাপী। একই সময়ে, রবিবারে আরাধনার একটি আইন পাশ করা হবে। পরে এটি হবে সমুদ্র থেকে ওঠা পশুর ছাপ। আমরা জানি না যে, এটা কীভাবে কিংবা কখন হবে। কিন্তু আমরা জানি যে, শেষকালে বিশ্রামদিন হবে শেষ পরীক্ষা।