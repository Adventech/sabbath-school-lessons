---
title:  অনেকে যে-দিন ঈশ্বরের বিশ্বাস ত্যাগ করে
date:   12/06/2023
---

`২ থিষলনীকীয় ২:৩, ৪, ৯-১২ পদ পড়ুন। এই পদগুলোয় পৌল শেষকাল সম্পর্কে বলেন। কি ঘটবে বলে পৌল বলেন? সমুদ্র থেকে ওঠা শক্তির ব্যাপারে পৌল আমাদের কি বলেন?`

পৌল খ্রীষ্টিয়ানদের একটি সময় সম্পর্কে বলেন যখন বহু লোক ঈশ্বরের বিশ্বাস ত্যাগ করবে (দেখুন, ২ থিষলনীকীয় ২:৩)। অর্থাৎ, লোকেরা বাইবেলের সত্য পরিত্যাগ করবে। ইতোমধ্যে নূতন নিয়মের যুগে ঢুকে পড়া ভ্রান্ত শিক্ষা নিয়ে পৌল উদ্বিগ্ন। পরে, এটি ভ্রান্ত সুসমাচার মণ্ডলীতে ঢুকবে। এই ভ্রান্ত সুসমাচারটি আমাদের পরিত্রাণের পরিকল্পনা সম্পর্কে এবং স্বর্গে যীশুর কাজ সম্পর্কে মিথ্যাচার করবে।

অনুমান করুন যে, এ সব মিথ্যাচারের নেপথ্যে কে আছে? শয়তান। শয়তান হচ্ছে সেই ‘পাপ-পুরুষ’ যার কথা পৌল বলছেন। শয়তান “প্রতিরোধী হইবে ও ‘ঈশ্বর’ নামে আখ্যাত বা পূজ্য সকলের হইতে আপনাকে বড় করিবে, এমন কি, ঈশ্বরের মন্দিরে বসিয়া আপনাকে ঈশ্বর বলিয়া দেখাইবে” (২ থিষলনীকীয় ২:৪)। কিন্তু শয়তান হচ্ছে এক মিথ্যুক। তার কাজ করার জন্য সে ধর্মীয় নেতাদের ব্যবহার করে। শয়তান তার কাজ করার জন্য দানিয়েল ৭ অধ্যায়ের ক্ষুদ্রশৃঙ্গকে ব্যবহার করবে। ক্ষুদ্রশৃঙ্গ হচ্ছে প্রকাশিত ১৩ ও ১৪ অধ্যায়ে কথিত সমুদ্র থেকে ওঠা পশুশক্তির ন্যায় অভিন্ন শক্তি। সমুদ্র থেকে ওঠা প্রাণি হচ্ছে ২ থিষলনীকীয় ২ অধ্যায়ে বর্ণীত পাপ-পুরুষের সমতুল্য। সুতরাং, তিনটি রূপকের সবগুলোই আমাদেরকে একই শক্তি দেখিয়ে দেয়।

“দানিয়েল ৭ অধ্যায়ের ক্ষুদ্রশৃঙ্গ সম্পর্কে পড়ুন। সাগর থেকে ওঠা চিতাবাঘের মত প্রাণিটির সঙ্গে ক্ষুদ্রশৃঙ্গের তুলনা করুন। এছাড়া, এই দুটি শক্তিকে পাপ-পুরুষের সঙ্গে তুলনা করুন। আমরা দেখি যে, ক্ষুদ্রশৃঙ্গ, সমুদ্র থেকে ওঠা প্রাণি ও পাপ-পুরুষ অনেকাংশে এক। অর্থাৎ, আমরা দেখি যে, দানিয়েল, পৌল ও যোহন অভিন্ন শক্তি কিংবা রাজ্য সম্পর্কে বলছেন। সেটা হল রোমান ক্যাথলিক মণ্ডলীর নেতৃত্ব।” -দি এসডিএ বাইবেল কমেণ্টারি, খণ্ড: ৭, পৃষ্ঠা: ২৭১।

আমাদের অবশ্যই স্মরণে রাখতে হবে যে, দানিয়েল, পৌল ও যোহন একটি ধর্ম সম্পর্কে বলছেন, উক্ত ধর্মের সভ্য-সভ্যাদের কথা বলছেন না (প্রকাশিত ১৮:৪)। এই ধর্মের নেতাদের ভ্রান্ত-ধারণা শিক্ষা দেওয়া হয়েছে। তারা বাইবেলের শিক্ষার স্থলে নিজেদের শিক্ষমালা স্থাপন করেছে। সুতরাং, আমাদের সাবধান করার জন্য বাইবেল আমাদের এই বিশেষ বার্তাগুলো দিচ্ছে। ঈশ্বর আমাদের ভালবাসেন, এবং তাঁর আগমনের প্রস্তুতির জন্য প্রস্তুত হতে আমাদের সাবধান করছেন। তিনি চান আমরা যেন উক্ত ভ্রান্তধর্মে যুক্ত হওয়া তাঁর লোকদের সাবধান করি, কারণ তিনি তাদের ভালবাসেন। আমরা যখন তাদের সঙ্গে বাইবেলের সত্য সহভাগ করি, তখন আমরা যেন অবশ্যই স্মরণে রাখি যে, তিনি তাদের কতটা ভালবাসেন।