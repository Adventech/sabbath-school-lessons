---
title:  বিশ্রামদিনের পরীক্ষা
date:   15/06/2023
---

যখন আমরা আমাদের চারপাশে ঘটা ঘটনাগুলো দেখি, আমরা মানব ইতিহাসের সমাপ্তি ঘনিয়ে আসার চিহ্নাবলী দেখতে পাই। জুন ৬, ২০১২ তারিখে, রোমের সেইণ্ট পিটার’স স্কয়ারে ষষ্টদশ বেনেডিক্ট একটি প্রজ্ঞাপণ দেন। বেনেডিক্ট ছিলেন রোমান ক্যাথলিক মণ্ডলীর পোপ কিংবা ধর্মীয় নেতা। স্কয়ারে পোপ বেনেডিক্ট লোকদের বলেছিলেন যে, রবিবার হতে হবে প্রত্যেকের জন্য বিশ্রামের একটি দিন। পোপ বলেন যে, পরিবারের সঙ্গে এবং ঈশ্বরের সঙ্গে সময় কাটানোর জন্য লোকদের রবিবারে স্বাধীন থাকতে হবে। পোপ বলেন, “রবিবারকে সংরক্ষণের দ্বারা আমরা মানব স্বাধীনতাকে সংরক্ষণ করি।” পোপের এই প্রজ্ঞাপনের বক্তব্যটি যা বলছে তা নিঃসন্দেহে রবিবার পবিত্র বলে পালন করতে নির্দেশ দেয়ার মত বিষয় হিসেবে বোঝায় না। কিন্তু পোপের প্রজ্ঞাপন দেখায় যে, শীঘ্র হোক কিংবা পরে হোক, রবিবার আইন পাশ হবে। যারা তখন রবিবার পালন করতে অস্বীকৃতি জানাবে এবং সপ্তমদিন পালন করবে, তারা তাদের বিশ্বাস হেতু যাতনা ভুগবে।

ঈশ্বরের লোকেরা তাদের বিশ্বাসের প্রতি অনুগত থাকবে। তারা সমুদ্র থেকে ওঠা প্রাণিকে অনুসরণ করবে না। ঈশ্বরের লোকেরা তাঁর চিহ্ন বা মুদ্রাঙ্ক ধারণ করবে। বাইবেলের যুগে, মুদ্রাঙ্ক ছিল একটি বিশেষ চিহ্ন যা গুরুত্বপূর্ণ চুক্তিনামায় প্রয়োগ করা হত। এই চিহ্নগুলো দেখিয়েছে যে, যারা চুক্তি করেছে, তারা এই গুরুত্বপূর্ণ চুক্তিতে আস্থা রাখতে পারে। সুতরাং, আমরা ঈশ্বরের ব্যবস্থার চিহ্ন কিংবা মুদ্রাঙ্ক লাভের আশা রাখতে পারি। বাইবেলের যুগে, প্রত্যেক ব্যক্তির মুদ্রাঙ্ক ছিল স্বতন্ত্র ও আলাদা। দুটি চিহ্ন বা মুদ্রাঙ্ক একই রকম ছিল না। মুদ্রাঙ্ক বা চিহ্ন সম্পর্কে বাইবেল বলে, “তুমি সাক্ষ্যের কথা বদ্ধ কর, আমার শিষ্যগণের মধ্যে ব্যবস্থা মুদ্রাঙ্কিত কর” (যিশাইয় ৮:১৬)।

`যাত্রা ২০:৮-১১ পদ বলে। বিশ্রামদিনের আজ্ঞায় আমরা মুদ্রাঙ্ক বা চিহ্নের কি ভূমিকা দেখতে পাই? অন্য সব আজ্ঞা অপেক্ষা বিশ্রামদিনের আজ্ঞা কিসে আলাদা?`

বাইবেলের যুগে, একটি মুদ্রাঙ্ক বা চিহ্নের তিনটি দিক ছিল। ৪র্থ আজ্ঞার তিনটি দিক আছে। প্রথমে, আমরা চুক্তিকারী ব্যক্তির নাম দেখতে পাই: ‘তোমার ঈশ্বর সদাপ্রভু’ (যাত্রা ২০:১০)। দ্বিতীয়, একটি মুদ্রাঙ্ক ব্যক্তির পেশা সম্পর্কে বলে: ‘নির্মাতা’ সদাপ্রভু (যাত্রা ২০:১১)। আর, তৃতীয়, মুদ্রাঙ্কটি এই ব্যক্তির দেশের নাম উল্লেখ করে: ‘আকাশমণ্ডল ও পৃথিবী, সমুদ্র ও সেই সকলের মধ্যবর্তী সমস্ত বস্তু’ (যাত্রা ২০:১১)। প্রকাশিত ৭:১, ২ পদ আমাদের বলে যে, ঈশ্বরের মুদ্রাঙ্ক কিংবা চিহ্ন কেবল কপালে (লালাটে) রাখতে হবে। সেখানে কেন? কারণ, মুখমণ্ডলের এই অংশ হচ্ছে আমাদের মনের রূপক। যীশু আমাদের স্বাধীন মনোনয়ন শক্তিকে সম্মান জানান। তিনি আমাদের স্বাগতম জানাচ্ছেন যেন আমরা তাঁকে মনোনয়ন করি। তাঁর আত্মা আমাদের কালের শেষ পর্যন্ত বিশ্বাসের সবল থাকতে সাহায্য করবেন।