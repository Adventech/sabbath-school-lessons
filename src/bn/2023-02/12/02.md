---
title:  যে ক্ষত ধ্বংস করতে পারে
date:   11/06/2023
---

আমরা ইতোমধ্যে জেনেছি, প্রকাশিত বাক্য ১৩ ও ১৪ অধ্যায়ের পশুশক্তি আমাদেরকে বিশ্বব্যাপী ভ্রান্তশিক্ষা ও ভ্রান্ত আরাধনা দেখায়। কিন্তু সেখানে আরও বেশি কিছু রয়েছে।

`প্রকাশিত ১৩:৫; ১২:৬, ১৪ ও দানিয়েল ৭:২৫ পদে প্রদর্শিত পশুশক্তির বিষয়ে পড়ুন। এই ধর্মীয় রাজ্য কতকাল রাজত্ব করবে?`

হিংস্র পশুশক্তি বহু বছর রাজত্ব করবে। বাইবেলে কাল বিষয়ক বার্তায়, এক দিন হচ্ছে আক্ষরিক এক বছরের সমান। গণনা ১৪:৩৪ পদে আমরা পাই, “এক এক দিনের জন্য এক এক বৎসর।” এই পদটি আমাদের দেখায় যে, কাল বিষয়ক বার্তায় এক দিন সমান হচ্ছে আক্ষরিক এক বছর। যিহিষ্কেলের পুস্তকে ঈশ্বর আমাদের একই নীতি দিচ্ছেন: “এক এক বৎসরের নিমিত্ত এক এক দিন” (যিহিষ্কেল ৪:৬)। সুতরাং, আমরা যদি প্রকাশিত ১৩:৫ পদে বর্ণীত ৪২ মাসের ক্ষেত্রে এই নীতি প্রয়োগ করি, তাহলে আমরা এই ৪২ মাসের দ্বারা আক্ষরিক বহু বছর পাই। পুরাতন নিয়মের যুগে, প্রতি মাসে ৩০ দিন ছিল। আমরা যদি ৪২ মাসকে ৩০ দ্বারা গুন করে দিনে পরিবর্তন করি, তাহলে আমরা ১২৬০ দিন পাই।

৩০০ খ্রীষ্টাব্দের দশকে রোমীয় সম্রাট কনস্টানটাইন খ্রীষ্টধর্মকে বৈধতা দেন। কনস্টানটাইন তার রাজ্যের পূর্ব অংশকে পশ্চিম অংশের সঙ্গে যুক্ত করতে চান। সুতরাং, তিনি ৩০০ খ্রীষ্টাব্দে তার দেশের রাজধানী বাইজানটিয়ামে স্থানান্তর করেন। সে-সময়ে, রোমের উপরে কারও নিয়ন্ত্রণ ছিল না। সুতরাং, পোপ রোমের নেতা হন। পোপ ছিলেন রোমান ক্যাথলিক মণ্ডলীর ধর্মীয় নেতা। পোপ অত্যন্ত শক্তিশালী নেতা এবং পরাক্রমী রাজা হন। ৫৩৮ খ্রীষ্টাব্দে রাজা জাস্টিনিয়ান রোম সাম্রাজ্যের উপর দখল নেন। সেই বছর, জাস্টিনিয়ান রোমান ক্যাথলিক মণ্ডলীর নেতাকে সমগ্র খ্রীষ্টিয়ান মণ্ডলীর উপরে শীর্ষ নেতা করেন। ৫৩৮ খ্রীষ্টাব্দ থেকে ১৭৯৮ খ্রীষ্টাব্দে রোমান ক্যাথলিক মণ্ডলী অত্যন্ত শক্তিশালী হয়। এই সময়ে, মণ্ডলীর নেতারা বাইবেলের সত্যের প্রতি অনুগত বহু লোককে হত্যা করেছে। ১৭৯৮ খ্রীষ্টাব্দে, বার্থিয়ার নামে নেপোলিয়ানের একজন জেনারেল পোপকে বন্দি করে। জেনারেল বার্থিয়ার ও তার সেনাবাহিনী পোপকে সিংহাসন থেকে ‘উচ্ছেদ’ করে। বাইবেলের ভাববাণী অনুসারে, এভাবে ঘাতক রোমান ক্যাথলিক মণ্ডলীর নেতৃত্বের কাটা পড়ে। কিন্তু ভবিষ্যতে এই কাটা পড়া ক্ষত নিরাময় লাভ করল।

`কাল বিষয়ক ৪২ মাসের বার্তা কীভাবে আমাদের আস্থা রাখতে সাহায্য করে যে, ঈশ্বর তাঁর প্রতিজ্ঞা রাখবেন?`