---
title:  অতিরিক্ত আলোচনা
date:   16/06/2023
---

“একটি সময় আসবে যখন প্রোটেস্ট্যাণ্ট মণ্ডলীর নেতারা রোমান ক্যাথলিক মণ্ডলীর নেতাদের সঙ্গে একটি চুক্তি স্থির করবে। প্রোটেস্ট্যাণ্ট মণ্ডলীগুলোও এই ভ্রান্তশিক্ষা মেনে নেবে যে, আত্মা মরে না। তারা বিশ্বাস করবে যে, মৃতেরা আমাদের সঙ্গে যোগাযোগ করতে পারে। তখন প্রোটেস্ট্যাণ্ট মণ্ডলীগুলো, রোমান ক্যাথলিক মণ্ডলী এবং আত্মার যোগাযোগে বিশ্বাসী লোকেরা সম্মিলিতভাবে একটি চুক্তি স্থির করবে। এই তিন দলের লোকেরা মার্কিন যুক্তরাষ্ট্রের লোকদের উদ্বুদ্ধ করবে যেন তারা তাদের সরকারের প্রতিটি গুরুত্বপূর্ণ নীতি প্রত্যাখ্যান করে এবং আইন লঙ্ঘন করে। তখন এই দেশের লোকেরা এমন আইন পাশ করবে যা রোমান ক্যাথলিক মণ্ডলীর শিক্ষামালায় ও মিথ্যাচারে সম্মান দেখায়। এসব যখন ঘটবে, তখন আমরা জানব যে, শয়তানের বিস্ময়কর কাজগুলো করার সময় এসে গেছে। শেষ সন্নিকট।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৫, পৃষ্ঠা: ৪৫১।

**আলোচ্য প্রশ্নাবলী**:

`আমরা জানি যে, আমরা শেষকালে বাস করছি। আসন্ন দুঃখ-দুর্দশা ও সঙ্কটকালের বিষয়ে বাইবেল আমাদের সাবধান করছে। আমাদের অবশ্যই প্রস্তুত থাকতে হবে। এই সময়ে, আমাদের কেন সচেতন থাকতে হবে যেন আমরা ‘অস্থির’ হয়ে না পড়ি? অর্থাৎ, আমাদের কেন এ-কথা বলা এড়িয়ে যেতে হবে যে, যীশু এই তারিখে কিংবা ঐ তারিখে আসছেন? আমরা অবশ্যই কেন আগমনের ব্যাপারে অনুমান করার চেষ্টা করব না, যে-ব্যাপারে বাইবেল কখনও সায় দেয় না? এসব করার মাধ্যমে আমাদের বিশ্বাসের উপর কি বিপদ আসতে পারে? অতীতে, লোকেরা বলেছে যে, বিস্ময়কর কিছু ঘটতে চলেছে, আর এগুলো এই কিংবা ঐ তারিখে ঘটতে যাচ্ছে। অনুমান অনুসারে যখন সেসব ঘটেনি তখন কি হয়েছে? মানুষের কেমন উপলব্ধি হয়েছে? এই অভিজ্ঞতা কি তাদের বিশ্বাসকে আঘাত করেছে? যদি করে থাকে, তবে কীভাবে করেছে?`

`এমন মানুষ আছে যারা বলে যে, সমুদ্র থেকে ওঠা প্রাণির চিহ্নটি রবিবার বিষয়ক পরীক্ষা নয়। তারা বলে, এটা সম্ভব নয় যে, বিশ্বব্যাপী রবিবার আইন কখনও হতে পারে। সুতরাং, তারা মনে করে যে, এ ব্যাপারে তাদের উদ্বিগ্ন হবার দরকার নেই। এই চিন্তা ভুল কেন? লক্ষ্য করুন যে, বিগত দুই বছরে জীবনে বড় পরিবর্তনগুলো কতটা দ্রুত ঘটেছে। যারা বলে যে, রবিবারের আইন কখনও বলবৎ হবে না, তাদেরকে আপনি কি উত্তর দিবেন?`