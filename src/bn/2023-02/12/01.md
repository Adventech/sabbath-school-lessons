---
title:  দুটি ছাপ, শেষাংশ
date:   10/06/2023
---

### শাস্ত্রপাঠ
আদি ৪১:৩৭-৫৭; ২ থিষলনীকীয় ২:৩, ৪, ৯-১২; প্রকাশিত ১৭:১২-১৪।

> <p>মুখস্থপদ</p>
> “যদি কেহ বন্দিত্বের পাত্র থাকে, সে বন্দিত্বে যাইবে; যদি কেহ খড়্গ দ্বারা হত্যা করে, তাহাকে খড়্গ দ্বারা হত হইতে হইবে। এইস্থলে পবিত্রগণের ধৈর্য ও বিশ্বাস দেখা যায়” (প্রকাশিত ১৩:১০)।

১৫০০’র দশকে একদল মানুষ ইতালির উত্তরাংশের উঁচু পর্বতময় অঞ্চলে বাস করত। এই দলটির নাম ছিল ওয়াল্ডেনসিস। ওয়াল্ডেনসিস দলটি বাইবেলের বিশ্বাসের প্রতি অনুগত ছিল। ওয়াল্ডেনসিসদের বিশ্বাসের কারণে রোমান ক্যাথলিক মণ্ডলী তাদের উপর অত্যাচার চালায়। ১৪৮৮ খ্রীষ্টাব্দে রোমান ক্যাথলিক মণ্ডলী লয়সি উপত্যকায় ওয়াল্ডেনসিসদের উপর হামলা ও হত্যাযজ্ঞ চালায়।

দুই শত বছর পর, রোমান ক্যাথলিক মণ্ডলী ওয়াল্ডেনসিসদের উপর আবার আঘাত হানে। তখন স্যাভয়ের ডিউক ওয়াল্ডেনসিসদের কাছে ৮০০০ সেনা প্রেরণ করে। ডিউক ওয়াল্ডেনসিসদের নির্দেশ দেয় যেন তারা তার সৈন্যদের খাবার খেতে দেয় এবং বাড়িতে আশ্রয় দেয়। কিন্তু এই কৌশলটি ছিল একটি চাতুরি। ডিউক চেয়েছিল যে, তার সৈন্যরা ওয়াল্ডেনসিসদের অতিথি হবার ভান করবে এবং প্রত্যেককে হত্যা করবে। এপ্রিল ২৪, ১৬৫৫ তারিখ সকালে, ডিউকের সেনারা ৪০০০ নিরপরাধ মানুষকে ঘুমন্ত অবস্থায় হত্যা করে। পরিতাপের বিষয় হল, ইতিহাসে এমন একই ঘটনা বহুবার পুনরাবৃত্তি হয়েছে। প্রকাশিত বাক্য পুস্তকের ১৩ অধ্যায়ের দুটি ছাপ আমাদের দেখায় যে, ঈশ্বরের মণ্ডলীর উপর রোমীয়দের অতীতের আক্রমণের ঘটনার আবারও পুনরাবৃত্তি হবে।