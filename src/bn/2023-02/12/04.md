---
title:  শয়তানের শেষ ফন্দি
date:   13/06/2023
---

`প্রকাশিত ১৭:১২-১৪ পদ পড়ুন। পৃথিবীর ইতিহাসের শেষে কি হবে বলে যোহন বলছেন?`

এই পদগুলোয় যোহন তিনটি গুরুত্বপূর্ণ ধারণা সহভাগ করছেন। প্রথমে, রাজনৈতিক নেতারা একটি চুক্তি করছে। তারা তাদের সরকারের শাসনভার এবং দেশের আইন-কানুন সমুদ্র থেকে ওঠা পশুকে দিচ্ছে। দ্বিতীয়ত, বিশ্বব্যপী বিস্তৃত এই সরকার মেষশাবক যীশুর বিরুদ্ধে যুদ্ধ করবে। তৃতীয়ত, পৃথিবীর শেষ যুদ্ধে যীশু ও তাঁর অনুসারিরা বিজয়ী হচ্ছেন। সমুদ্র থেকে ওঠা প্রাণি পরাজিত হবে।

আপনি কি অনুমন করতে পারছেন যে, এই পৃথিবীর রাজ্যগুলোকে এক করার জন্য শয়তান কি ফন্দি আঁটবে? ইতিহাস আমাদের দেখায় যে, অতীতে ঘটা সেই সব ঘটনা ভবিষ্যতে ঘটবে। আমরা যদি লক্ষ্য করে দেখি যে, রোমের সম্রাজ্য কীভাবে শেষ হয়েছিল, তাহলে আমরা গুরুত্বপূর্ণ তথ্য পাব যে, শেষকালে কী ঘটবে। উত্তর দিক থেকে সেনা দল এল ও যুদ্ধ করল এবং পশ্চিম ইউরোপের বহু লোককে হত্যা করল। রোমের রাজা কনস্টানটাইন যুদ্ধে জয়ী হতে চেয়েছিলেন। তিনি মনে করেছিলেন যে, তার জনতাকে এক করার জন্য ধর্ম হতে পারে ভাল মাধ্যম। একই সঙ্গে তারা উত্তরের সেনাদের পরাস্ত করতে পারবে। তাই, কনস্টানটাইন তার সরকার সহ খ্রীষ্টধর্মে যোগ দিলেন। ৩০০ খ্রীষ্টাব্দের দশকে কনস্টানটাইন রবিবারকে পবিত্র করার কাজ অব্যাহত রাখেন যেন রাজ্যের প্রত্যেককে এক করতে পারে। কণ্টেস্টাইন তার রাজ্যকে শক্তিশালী করতে চেয়েছিলেন। মণ্ডলী রাজ্যের প্রত্যেককে সংযুক্ত করতে চেয়েছিল। সে-কারণে, “মণ্ডলী রবিবারকে পবিত্র ঘোষণা করল. . .। সূর্যের আরধনার জন্য প্রতি সপ্তাহের রবিবার উৎসব করা হত। সুতরাং, খ্রীষ্টিয়ানরা এই উৎসব সহ অন্য সব জনপ্রিয় উৎসবগুলোর দখল নিতে চাইল। এই পবিত্র দিনগুলো ও উৎসবগুলো দেবতাদের উদ্দেশ্য পালন করা হত। মণ্ডলী পবিত্র দিনগুলো পরিবর্তন করার এবং সেগুলোকে খ্রীষ্টিয় শিক্ষায় রূপান্তর করার সিদ্ধান্ত নিল।” -দ্যা প্যাগানিজম ইন আওয়ার খ্রীষ্টিয়ানিটি, পৃষ্ঠা: ১৪৫।

শীঘ্র, অতি শীঘ্র, একটি সঙ্কটকাল আসবে। জগতের প্রত্যেকে আক্রান্ত ও ভীত হবে। তারা চাইবে যে, কেউ তাদের রক্ষা করুক ও নিরাপদ রাখুক। ইতিহাস আমাদের দেখায় যে, যখন সঙ্কট আসে, লোকেরা শঙ্কিত হয়। মানুষ যখন ভীত ও শঙ্কিত থাকে, তখন দুষ্ট নেতারা সহজেই গ্রহের উপরে নিয়ন্ত্রণ নিতে পারে। অতীতেও এভাবেই ঘটনাগুলো সংঘটিত হয়েছে। এমনটা ভাবার কোন কারণ নেই যে, এভাবে আর ঘটবে না। বাইবেল আমাদের দেখায় যে, ভবিষ্যতে বিষাদময় অনেক ঘটনা ঘটবে যেগুলো দেখাবে যে, শেষকাল এসে গেছে। আমরা জানি না যে, কীভাবে এসব ঘটবে। কিন্তু আমরা ইতোমধ্যে দেখেছি যে, কতটা বিশাল ও কতটা দ্রুত পরিবর্তন আসতে পারে। সুতরাং, যা কিছু আসুক না কেন, সে-জন্য আমাদের অবশ্যই প্রস্তুত থাকতে হবে।