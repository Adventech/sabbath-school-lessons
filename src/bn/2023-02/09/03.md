---
title:  তার জঘন্য পাপের তীব্র ‘মদিরা’
date:   22/05/2023
---

`বাবিল কতটা শক্তিশালী? পৃথিবীতে বসবাসকারী রাজাদের ও সাধারণ মানুষের উপরে তার কতখানি নিয়ন্ত্রণ রয়েছে? উত্তরের জন্য প্রকাশিত ১৭:১, ২, ১৫ এবং ১৮:১-৪ পদ পড়ুন।`

গতকাল আমরা যেমনিভাবে দেখেছি, বাবিল হচ্ছে বিশ্বব্যাপী ধর্ম ভ্রষ্টতার একটি রূপক। এই ভ্রষ্ট মণ্ডলী অত্যন্ত শক্তিশালী। বাবিল বহু মানুষকে তার মিথ্যাচার ও ভ্রষ্ট শিক্ষার দ্বারা ফাঁদে ফেলেছে। শয়তান ক্রোধান্বিত কারণ যীশুর সুসমাচার পৃথিবীর সর্বত্র ছড়িয়ে দেওয়া হবে। সুতরাং, শয়তান মানুষকে ফাঁদে ফেলার জন্য সম্ভাব্য সমস্তকিছু করছে; শয়তান চেষ্টা করে যাচ্ছে যেন মানুষ তাঁর সুসমাচার গ্রহণ না করে (প্রকাশিত ১৪:৬; মথি ২৪:১৪; প্রকাশিত ১৭:২ পদ পড়ুন)।

`প্রকাশিত ১৭:২ পদ ঘোষণা করে যে, বাবিল পৃথিবীর রাজাদের নিয়ে পাপকাজ করেছে। কি পাপ? সে, অর্থাৎ ভ্রষ্ট মণ্ডলী, পৃথিবীর শাসনকর্তাদের সঙ্গে যুক্ত হয়েছে। কেবল সত্য মণ্ডলী যীশুর সঙ্গে সংযুক্ত রয়েছে। বাবিলের মণ্ডলী পাপে পরিপূর্ণ। সুতরাং, সে এই পৃথিবীর নেতাদের কাছ থেকে শক্তি ও ক্ষমতা আরোহণ করেছে। বাবিল ও রাজাদের ঐক্য আমাদের কি দেখায়? বাবিল সরকারি নেতাদের সাহায্যে আইন প্রণয়নের চেষ্টা করছে যা বাবিলকে অধিক শক্তিশালী করে তুলবে।`

বাইবেল আমাদেরকে বাবিলের বিষয় আরও বলে: “‘যাহার সহিত পৃথিবীর রাজগণ ব্যভিচার করিয়াছে, এবং পৃথিবী-নিবাসীরা যাহার বেশ্যাক্রিয়ার মদিরাতে মত্ত হইয়াছে” (প্রকাশিত ১৭:২)। মদিরা হচ্ছে একটি রূপক। বাইবেলে, টাটকা আঙ্গুর রস যীশুর রক্তের প্রতীক। ক্রুশের উপরে যীশু আমাদের পাপের জন্য তাঁর রক্ত ঢেলে দিলেন (মথি ২৬:২৭-২৯)। লূক ২২:২০ পদে, “আর সেইরূপে তিনি ভোজন শেষ হইলে পানপাত্রটি লইয়া কহিলেন, ‘এই পানপাত্র আমার রক্তে নূতন নিয়ম, যে রক্ত তোমাদের নিমিত্ত পাতিত হয়।’” সুসমাচার হচ্ছে টাটকা, নতুন দ্রাক্ষারসের তুল্য। বাবিলের ধর্মীয় নেতারা সুসমাচার পরিবর্তন করেছে এবং ভ্রান্ত শিক্ষার সঙ্গে বাইবেলের সত্যের পরিবর্তন ঘটিয়েছে। এভাবে “পৃথিবীর রাজগণ তাহার সহিত ব্যভিচার করিয়াছে, এবং পৃথিবীর বণিকেরা তাহার বিলাসিতার প্রভাবে ধনবান হইয়াছে” (প্রকাশিত ১৮:৩)।

আমাদের আজকের পদটি আবার দেখুন। আপনি কি দেখছেন যে, ঈশ্বর কীভাবে তাঁর লোকদের বাবিল থেকে বের হতে বলছেন? অর্থাৎ, ঈশ্বরের সেই সকল বিশ্বস্ত লোকেরা রয়েছে যারা এই ধর্মের অংশ হয়েছে। সময় আসছে যখন ঈশ্বর বিনাশের আগে তাদেরকে সেই ভ্রান্ত ধর্ম পরিত্যাগ করতে বলছেন (প্রকাশিত ১৮:২)।

`ঈশ্বরের সেই সকল বিশ্বস্ত লোকেরা রয়েছে যারা বাবিলের অংশ। তাঁর বিশ্বস্ত লোকদেরকে এই ভ্রান্ত ধর্ম থেকে বেরিয়ে আসতে বলার জন্য ঈশ্বর কীভাবে তৃতীয় দূতের বার্তা ব্যবহার করছেন?`