---
title:  অতিরিক্ত আলোচনা
date:   26/05/2023
---

“প্রকাশিত বাক্য ১৪ অধ্যায়ে বর্ণীত দ্বিতীয় দূতের বার্তা ঘোষণা করে যে, বাবিল বিনষ্ট হল। এই বার্তা সেই ধর্মগুলো ও মণ্ডলীগুলো সম্পর্কে বলে যেগুলো অতীতে ধর্মময় ছিল। কিন্তু এখন ওগুলো ভ্রষ্ট হয়েছে। ঈশ্বর কর্তৃক সমুদয় লোকের বিচার করার ব্যাপারে প্রথম দূত তাঁর সতর্কবার্তাটি ঘোষণা করার পর দ্বিতীয় দূত তাঁর বার্তাটি দিচ্ছেন। সুতরাং, বাবিলের বিষয়ে দ্বিতীয় দূতের বার্তাটি কেবল রোমান ক্যাথলিক মণ্ডলীর ব্যাপারে হতে পারে না। কেন? কারণ হল, বহু শতক ধরে মণ্ডলী ভ্রান্ত শিক্ষায় পূর্ণ হয়ে আসছে।” -ঈলেন জি হোয়াইট, দ্যা গ্রেট কনট্রোভার্সি, পৃষ্ঠা: ৩৮৩।

দানিয়েল ৩ অধ্যায় প্রাচীন বাবিলের তিন জন ইব্রীয় যুবকের বিষয় বলে। রাজা নবূখদ্নিৎসর এই তিন যুবককে একটি আদেশ দেন: “স্বর্ণময় প্রতিমার সম্মুখে উবুড় হইয়া প্রণাম করিবে” (দানিয়েল ৩:৫)। শেষকালে যা-কিছু ঘটবে, দানিয়েল ৩ অধ্যায়ের বিবরণ আমাদের সে সব দেখায়। শেষকালিন বাবিল একটি আইন করবে যেটি প্রত্যেককে মিথ্যা ‘প্রতিমার’ ভজনা করতে বলবে, ঠিক পুরাতন বাবিলের সেই নবূখদ্নিৎসরের মত। (পড়ুন, প্রকাশিত ১৩:১৫; ১৪:৯, ১১; ১৬:২; ১৯:২০; ২০:৪।) দানিয়েল ৩ অধ্যায়ের ঘটনায়, আপনি কি দেখছেন যে, নবূখদ্নিৎসর ইব্রীয় তিন যুবককে দিয়ে দ্বিতীয় আজ্ঞা লঙ্ঘনের চেষ্টা করছিলেন? এটি সেই একই আজ্ঞা, আত্মিক বাবিল যেটি পরিবর্তন ঘটানোর চেষ্টা করছে (দানিয়েল ৭:২৫)।

শেষকালিন বাবিল অন্য আজ্ঞা পরিবর্তনেরও চেষ্টা করছে। সেটি কোন্ আজ্ঞা? নিঃসন্দেহে, চতুর্থ আজ্ঞা। শেষকালে বিশ্রামদিন হবে চ‚ড়ান্ত পরীক্ষা। আমরা কি তাঁর ভজনা করব যিনি পৃথিবী ও আকাশমণ্ডল এবং তন্মধ্যস্থ সমস্ত কিছু সৃষ্টি করলেন এবং সপ্তম দিনে বিশ্রাম করলেন? (পড়ুন, যাত্রা ২০:১১; আরও পড়ুন, প্রকাশিত ১৪:৭।) অথবা, আমরা কি হিংস্র পশুশক্তির এবং তার প্রতিমূর্তির আরাধনা করব? তার প্রতিমূর্তি হল মিথ্যা আরাধনার দিনের একটি প্রতীক, আর সেই দিনটি হল রবিবার।

**আলোচ্য প্রশ্নাবলী**:

`বাবিলের দূর্গ আধুনিক আত্মিক বাবিল সম্পর্কে আমাদের কি শিক্ষা দেয়? ওগুলো কতটা সঙ্গতিপূর্ণ?`

`আমাদের সাবধান থাকতে হবে যেন কেনো আত্মিক নেতা ঈশ্বরের সঙ্গে আমাদের অভিজ্ঞতার নিয়ন্ত্রণ নিতে না পারে। সুতরাং, আমাদের উপরে মণ্ডলীর নেতাদের নিয়ন্ত্রণ আমরা কতখানি মেনে নেব?`

`কোন্ বিবেচনায় মিথ্যা দেবতাদের আরাধনা মূর্তির সামনে নত হয়ে প্রণাম করা অপেক্ষা বড় কিছু? ব্যাখ্যা কর।`

`শেষকালে যা ঘটবে তা দানিয়েল ৩ অধ্যায় কীভাবে আমাদের দেখায়?`