---
title:  বিশাল ও শক্তিশালী বাবিল
date:   23/05/2023
---

`প্রকাশিত ১৭:৪-৬ পদ পড়ুন। এই পদগুলো বাবিলের বিষয়ে কি বলে? ইতোমধ্যে আমরা জেনেছি, বাবিল হচ্ছে শেষকালিন ভ্রষ্ট ক্ষমতা বা ভ্রষ্ট মণ্ডলীর রূপক। বাবিল পুরাতন নিয়মের সময় থেকে বাইবেলের সত্যের সঙ্গে তার নিজস্ব শিক্ষামালার মিশ্রণ ঘটিয়ে আসছে। এই মিশ্রণ হচ্ছে তার ‘মদিরা।’`

“আমরা যদি শেষকালিন বাবিলকে বুঝতে চাই, তাহলে আমাদের বাইবেলের আদিপুস্তকে ফিরে যেতে হবে যেখানে বাবিল সম্পর্কে প্রথমবার বলছে। আদি ১১ অধ্যায়ে, আমরা বাবিল নামে একটি দূর্গের বিষয় পাই। শিনিয়র সমভূমির উপরে এই দূর্গ নির্মিত হয়। শিনিয়র হচ্ছে বর্তমান দক্ষিণ ইরাকের অন্তর্গত মিসোপতামিয়ার দক্ষিণ অঞ্চলে অবস্থিত। কিন্তু বাইবেলের যুগে এই অঞ্চলের নাম বাবিল ছিল। বাবিলের দূর্গ ছিল মানুষের গর্ব ও অহংকার এবং ঈশ্বরের কাছ থেকে বিচ্ছিন্ন হওয়ার একটি রূপক (আদি ১১:১-৪)।” -অ্যাঞ্জেল ম্যানুয়েল রড্রিগুয়েজ, ‘দ্যা ক্লোজিং অফ্ দ্যা কসমিক কনফ্লিক্ট: রোল অফ্ দ্যা থ্রি অ্যাঞ্জেল’স মেসেজেস,’ পৃষ্ঠা: ৪৩।

জলপ্লাবনের পর, নোহের দৌহিত্ররা ঈশ্বরের নির্দেশের বিরুদ্ধে বাবিল নগরী গড়ে তোলে। শ্রমিকরা জাহির করার জন্য বাবিল নগরী নির্মাণ করে। তারা চেয়েছিল যে, তাদের এই বিশাল দূর্গের কারণে প্রত্যেকে তাদের প্রশংসা ও সমীহ করবে। সুতরাং, ঈশ্বর তাদের মাঝে বিভ্রান্তি জন্মালেন যেন তারা একে অন্যের সঙ্গে কথা বলতে না পারে। তারা কেউ কারও কথা বুঝতে পারছিল না। বাইবেল বলে, “এই জন্য সেই নগরের নাম বাবিল (ভেদ) থাকিল; কেননা সেই স্থানে সদাপ্রভু সমস্ত পৃথিবীর ভাষার ভেদ জন্মাইয়াছিলেন, এবং সেই স্থান হইতে সদাপ্রভু তাহাদিগকে সমস্ত ভূমণ্ডলে ছিন্নভিন্ন করিয়াছিলেন” (আদি ১১:৯)।

বাবিল মণ্ডলী অত্যন্ত ভ্রষ্ট। সে-কারণে যোহন বলেন, “পৃথিবীর রাজগণ তাহার সহিত ব্যভিচার করিয়াছে, এবং পৃথিবীর বণিকেরা তাহার বিলাসিতার প্রভাবে ধনবান হইয়াছে” (প্রকাশিত ১৭:৬)। এই ভয়ংকর রূপকগুলো আমাদের দেখায় যে, বাবিল ভয়ংকর (যিশাইয় ৪৯:২৬ পদ পড়ুন)।

সুতরাং, আমরা দেখতে পাই যে, শেষকালিন বাবিল হচ্ছে বিশ্বব্যাপী ধর্মভ্রষ্টতার এবং এর ভ্রান্ত শিক্ষামালার একটি রূপক। এই ভ্রষ্টধর্ম যীশুর সুসমাচারের এবং যীশুর প্রতিষ্ঠিত মণ্ডলীর বিরোধিতা করে। প্রকাশিত বাক্য পুস্তক দুটি মণ্ডলী তুলে ধরে। প্রথম মণ্ডলী যীশুতে পূর্ণ আস্থা দেখায়। এই মণ্ডলী বাইবেল ভিত্তিক। দ্বিতীয় মণ্ডলী মানুষের শিক্ষামালার উপর আস্থা রাখে এবং তাদের শিক্ষামালায় নির্ভর করে। পরিত্রাণের জন্য একটি মণ্ডলী যীশুর উপর নির্ভর করে। অন্য মণ্ডলী যীশুকে ও তাঁর অনুগ্রহকে বাদ দিয়ে নিজেদের ধারণার উপর নির্ভর করে।