---
title:  দুটি ভিন্ন মণ্ডলী
date:   21/05/2023
---

`প্রকাশিত ১২:১৭ ও ১৭:১৪ পদ পড়ুন। এই পদগুলো ঈশ্বরের মণ্ডলী সম্পর্কে কি বলে? শয়তান ঈশ্বরে মণ্ডলীর বিরুদ্ধে কি করে?`

ইতিহাস আমাদের দেখায় যে, ঈশ্বরের সর্বদা সেই লোক ছিল যারা তাঁর প্রতি বিশ্বস্ত ও বাধ্য। প্রকাশিত ১২:১৭ পদ আমাদের এ-কথা বলে যে, ঈশ্বরের লোকেরা কীভাবে তাঁর প্রতি তাদের বিশ্বাস দেখায়। তারা তাঁর আদেশ মান্য করে। বাইবেল আরও বলে যে, ঈশ্বরের লোকেরা “আহূত ও মনোনীত ও বিশ্বস্ত” (প্রকাশিত ১৭:১৪)।

`প্রকাশিত ১৪:৮ ও ১৭:১, ২ পদ পড়ুন। এই পদগুলোয় দ্বিতীয় দূত কি ঘোষণা দিচ্ছেন? বাবিল এমন কি করল যে, দ্বিতীয় দূতকে এই ঘোষণা দিতে হল?`

যীশুর জন্মের প্রথম শতকের শেষের দিকে যোহন প্রকাশিত বাক্য পুস্তকটি লেখেন। এ সময়ের মধ্যে, বহু শতক পেরিয়ে গেছে যখন পুরাতন নিয়মের বাবিল নগরী বিলুপ্ত হয়ে গেছে।

প্রকাশিত বাক্যে, প্রাচীন বাবিল নগরী হচ্ছে শেষকালিন বাবিলের একটি রূপক। শেষকালিন বাবিল হচ্ছে একটি মিথ্যা ধর্ম যা অনেকাংশে পুরাতন নিয়মের বাবিল নগরীর সমতুল্য। প্রাচীন বাবিলের সেই একই নীতি ও শিক্ষামালা আধুনিক, আত্মিক বাবিলকে দিক-নির্দেশনা দেবে।

`প্রকাশিত ১৭:১-৬ পদে, আমরা একজন স্ত্রীলোককে বেগুনি ও লাল বস্ত্র পরিহিত দেখি। স্ত্রীলোকটি একটি লাল রঙ্গের পশুর পিঠে বসে আছে। বাইবেল এই স্ত্রীলোককে একজন ‘বেশ্যা’ নামে আখ্যা দেয় (প্রকাশিত ১৭:১)। বেশ্যা হচ্ছে সেই স্ত্রীলোক যে-কিনা যৌনতার বিনিময়ে অর্থ উপার্জন করে। বাবিলকে বেশ্যা নাম দেওয়া হয়েছে। বাবিল হচ্ছে বিশ্বব্যাপী ধর্মীয় শক্তির রূপক। দেখির, স্ত্রীলোকটির বিষয়ে বাইবেল কী বলে: “যাহার সহিত পৃথিবীর রাজগণ ব্যভিচার করিয়াছে, এবং পৃথিবী-নিবাসীরা যাহার বেশ্যাক্রিয়ার মদিরাতে মত্ত হইয়াছে” (প্রকাশিত ১৭:২)। মদিরা? বাইবেলে মদিরা কখনও ভালো বিষয় নয়। বেশ্যাক্রিয়া কিংবা ভ্রষ্টতা? এই পাপগুলো আমাদেরকে বাবিলের ভ্রষ্ট শিক্ষামালা দেখায় যা তার মদিরার কতই কাজ করে।`

`বাবিলের ভ্রান্ত ধর্মীয় শক্তির দ্বারা সরকারি নেতা ও সাধারণ লোকেরা উভয়ই আক্রান্ত হয়ে আসছে। কে আমাদের রক্ষা করতে পারে? (উত্তরের জন্য ইফিষীয় ৬:১০-১৮ পদ পড়ুন।)`