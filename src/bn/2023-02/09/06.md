---
title:  বাবিল এবং মিথ্যা দেবতাদের আরাধনা
date:   25/05/2023
---

অন্য আর কোন সূত্র রয়েছে যা আমাদের জানতে সাহায্য করে যে, আত্মিক বাবিল আসলে কে? উত্তর হচ্ছে মিথ্যা দেবতাদের আরাধনা। প্রাচীন বাবিলে, মিথ্যা দেবতারা আরাধনা একটি বড় অংশ ছিল।

`যিরমিয় ৫০:৩৩-৩৮ এবং ৫১:১৭, ৪৭ পদ পড়ুন। প্রাচীন বাবিলের মূর্ত্তি পূজা সম্পর্কে এই পদগুলো আপনাকে কি শিক্ষা দেয়? মিথ্যা দেবতাদের আরাধনা সম্পর্কে ঈশ্বরের উপলব্ধি কি? এই আরাধনার ব্যাপারে ঈশ্বরের করণীয় কি?`

ভবিষ্যতে বাবিলের প্রতি যা ঘটবে, যিরমিয় ৫০ ও ৫১ অধ্যায় আমাদের সে কথা বলে। মাদিয় ও পারস্যের সেনাবাহিনী বাবিল বিনষ্ট করবে। অন্যতম একটি কারণ হল এই যে, লোকদের মূর্ত্তি পূজার অপরাধে বাবিল ধ্বংস হয়েছিল। বাবিলের লোকেরা বিশ্বাস করত যে, তাদের দেবতারা মন্দিরের মূর্তিদের মাঝে বাস করে। বাবিলের লোকেরা বিশ্বাস করত যে, শত্রুরা যদি মন্দির কিংবা ঈশ্বরের মূর্তিগুলো বিনষ্ট করে, তাহলে দেবতারা লোকদের উপর থেকে তাদের ভালবাসা তুলে নেবে। ইতিহাস আমাদের বলে যে, রাজকুমার মারদুক-আপলা-ইদ্দিনা দ্বিতীয় ছিলেন মিসোপতামিয়া অঞ্চলের একজন গোত্র-নেতা। রাজবংশীয় এই কুমার বাবিলের দেবতাদের নিয়ে গিয়েছিলেন। রাজকুমার আশা করেছিলেন যে, মূর্তি তাকে অশূর-রাজ সেনাচেরিবের সৈন্যদের কবল থেকে বাঁচাবে।

বাইবেলের বার্তাবাহকেরা স্বর্গের ঈশ্বরের সঙ্গে নিষ্প্রাণ মূর্ত্তিদের আরাধনার একটি তুলনামূলক আলোচনা তুলে ধরে। স্বর্গের ঈশ্বর জীবন্ত ও জীবনদাতা (যিরমিয় ৫১:১৫, ১৬, ১৯)।

`যাত্রা ২০:৪-৬ ও গীত ১১৫:৪-৮ পদ পড়ুন। মূর্ত্তি ও মিথ্যা দেবতাদের আরাধনার ব্যাপারে এই পদগুলো আমাদের কি শিক্ষা দেয়?`

বর্তমানে আত্মিক বাবিল মূর্তিপূজার সঙ্গে জড়িত, ঠিক পুরাতন বাবিলের মত। বাইবেল যেকোন মূর্ত্তির সাথে প্রণিপাত করতে নিষেধ করে। এই আরাধনা ঈশ্বরের ব্যবস্থার দ্বিতীয় আজ্ঞাটি লঙ্ঘন করে। যখন আমরা মূর্তি সামনে মাথা নত করি, তখন আমরা পবিত্র আত্মাকে ছোট করি। তখন পবিত্র আত্মা আমাদেরকে স্বর্গের বিষয় ভাবাতে পারেন না। আরও অধিক মন্দ বিষয় হল, মূর্তিপূজা আমাদেরকে ঈশ্বরের সম্মান করতে বাধা দেয়। প্রাণহীন মূর্তির ভজনা করার কারণে ঈশ্বরের রাজকীয় সৌন্দর্য ও ক্ষমতা হেয় হয়। যীশু স্বর্গে ফিরে যাওয়ার তিন শত বছর পর, মণ্ডলী তাদের আরাধনায় মূর্তি অন্তর্ভুক্ত করতে শুরু করল। নেতারা ভেবেছিল যে, আরাধনায় মূর্ত্তি অন্তর্ভুক্ত করলে খ্রীষ্টিয়ানদের দৃষ্টিতে খ্রীষ্টধর্ম জনপ্রিয় ও আকর্ষণীয় হবে। পরিতাপের বিষয় হল, লোকেরা এই মূর্তিগুলোকে সম্মান ও ভজনা দিতে থাকল, অথচ সম্মান ও আরাধনা পাবার যোগ্য হলেন একমাত্র ঈশ্বর।