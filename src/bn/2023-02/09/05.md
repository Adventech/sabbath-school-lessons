---
title:  ঈশ্বরের প্রতি আনুগত্য
date:   24/05/2023
---

প্রকাশিত বাক্য পুস্তক আমাদেরকে ঈশ্বরের উপর আস্থা রাখতে বলে। মাঝেমাঝে, আমাদের সন্দেহ হয় যে, ভালো ও মন্দের মধ্যকার বিশ্বব্যাপী মহাসংঘর্ষে ঈশ্বরের লোকেরা জয়ী হবে কিনা। কিন্তু আমরা অবশ্যই ভয় করব না। ঈশ্বর আমদের প্রতিজ্ঞা করেন যে, শেষে তাঁর মণ্ডলী বিজয়ী হবে।

`মথি ১৬:১৮ এবং প্রকাশিত ১৭:১৪ পদের তুলনা করুন। যীশু তাঁর মণ্ডলীর বিষয়ে তাঁর অনুসারিদের কাছে কি প্রতিজ্ঞা করছেন?`

যীশু হলেন তাঁর মণ্ডলীর মস্তক। পৃথিবীতে থাকাকালিন যীশু এই মণ্ডলী শুরু করেন। তাঁর মণ্ডলী তাঁর আত্মা ও বাইবেলের দ্বারা নিয়ন্ত্রিত হয়। কিন্তু যেমনিভাবে আমরা দেখি, বাবিল মানুষের তৈরি করা শিক্ষামালা ও ধারণা অনুসরণ করে। ধর্মীয় নেতারা যখন নিজেদের ধারণার দ্বারা বাইবেলের সত্য পরিবর্তন করে, তখন তাদের অনুসারীরা বিভ্রান্ত হয়। বাবিল মানে হল ‘বিভ্রান্তি।’

পুরাতন নিয়মের যুগে, মণ্ডলী ও সরকার পরস্পর পৃথক ছিল না। লোকেরা বিশ্বাস করত যে, বাবিলের রাজারা দেবতাদের বার্তাবাহক ছিল এবং তারা দেবতাদের নির্দেশনা মোতাবেক কাজ করত। রাজা নবূখদনিৎসর একটি আইন করেছিল যে, প্রত্যেককে তার নির্মিত স্বর্ণময় মূর্ত্তির সামনে প্রণাম করতে হবে। একইভাবে, ঈশ্বরের লোকেরা শেষকালে যখন মিথ্যা বিশ্রামের দিনকে সম্মান করতে অসম্মতি জানাবে তখন ঈশ্বরের অনুগত লোকদের একই অবস্থা হবে। (দানিয়েল ৩ অধ্যায় পড়ুন।)

শেষকালে, বিশে্বর একজন ধর্মীয় নেতা বলবে যে, সে ঈশ্বরের বিশেষ বার্তাবাহক। এই ধর্মীয় নেতা হচ্ছে আত্মিক বাবিল। লোকেরা বিশ্বাস করবে যে, শেষকালিন ধর্মীয় নেতা যে আদেশ এনেছে তা স্বয়ং ঈশ্বর হতে এসেছে। ইতিহাস আমাদের সেই রোমীয় পোপকে দেখায় যে নিজেকে ঈশ্বরের বিকল্প দাবী করে। জুন ২০, ১৮৯৪ তারিখের একটি চিঠিতে পোপ লিও ত্রয়োদশ লিখেছে, “আমরা বিশ্বাস করি যে, এই পৃথিবীতে পোপ হচ্ছে ঈশ্বরের প্রতিনিধি।” দ্যা ফেরারিস এক্লেসিয়েসটিক্যাল অভিধান বলে, “পোপ এতটা গুরুত্বপূর্ণ ও এতটা মহান যে, তিনি একজন সাধারণ মানুষ নন। তিনি স্বয়ং ঈশ্বর এবং এই পৃথিবীতে ঈশ্বরের বিকল্প।” পৌল পোপকে খারাপ মানুষ আখ্যা দিয়েছেন। পৌল বলেন, “সে প্রতিরোধী হইবে ও ‘ঈশ্বর’ নামে আখ্যাত বা পূজ্য সকলের হইতে আপনাকে বড় করিবে, এমন কি, ঈশ্বরের মন্দিরে বসিয়া আপনাকে ঈশ্বর বলিয়া দেখাইবে” (২ থিষলনীকীয় ২:৪)।

`বাবিলে ঈশ্বরের অনুগত লোক আছে। তাহলে, আমরা কেন সেই লোকদের বিচার করার ব্যাপারে সাবধান হব যারা মণ্ডলীর অংশ?`