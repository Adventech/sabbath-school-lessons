---
title:  বিভ্রান্ত ও কলুষিত একটি নগরী
date:   20/05/2023
---

### শাস্ত্রপাঠ
প্রকাশিত ১২:১৭; ১৮:১-৪; ১৭:৪-৬; মথি ১৬:১৮; যিরমিয় ৫০:৩৩-৩৮।

> <p>মুখস্থপদ</p>
> “তাহারা মেষশাবকের সহিত যুদ্ধ করিবে, আর মেষশাবক তাহাদিগকে জয় করিবেন, কারণ তিনি প্রভুদের প্রভু ও রাজাদের রাজা; এবং যাহারা তাঁহার সহবর্তী, আহূত ও মনোনীত ও বিশ্বস্ত, তাঁহারাও জয় করিবেন” (প্রকাশিত ১৭:১৪)।

প্রকাশিত বাক্য পুস্তক আমাদের দু’জন স্ত্রীলোককে দেখায়। এই দু’জন স্ত্রীলোক হচ্ছেন মণ্ডলীর প্রতীক। প্রথম স্ত্রীলোক সূর্যের ন্যায় উজ্জ্বল বস্ত্র পরিধান করেছেন। দ্বিতীয় স্ত্রীলোকটি একটি লাল পোশাক পরেছেন। দু’জন স্ত্রীলোকের এই রূপক একসঙ্গে আমাদের দেখায় যে, ভালো ও মন্দের মধ্যকার মহা-সংঘর্ষে ঈশ্বরের অনুসারীদের মাঝে এবং শয়তানের অনুসারীদের মাঝে কী হচ্ছে।

প্রকাশিত ১২ অধ্যায়ে, আমরা সেই স্ত্রীলোকটির বিষয় পাই যিনি সূর্যের ন্যায় উজ্জ্বল পোশাক পরেছেন। তার উজ্জ্বল পোশাক হচ্ছে যীশুর পবিত্র জীবনের একটি রূপক। এই স্ত্রীলোকটি যীশুর প্রতি বিশ্বস্ত। এছাড়া, এই স্ত্রীলোকটি ভ্রান্ত শিক্ষা অনুসরণ করেন না। বাইবেলে, নিষ্পাপ স্ত্রীলোক হচ্ছে যীশুর কনের (কুমারী) রূপক। কনে হচ্ছেন ঈশ্বর বিশ্বস্ত মণ্ডলী। বাইবেল মণ্ডলীকে “সুন্দরী সুখভোগিনী সিয়োন-কন্যা” (যিরমিয় ৬:২) বলে। ঈশ্বরের লোকদের, অর্থাৎ ইস্রায়েল সন্তানদের, নির্দেশ করতে যিরমিয় ‘সিয়োন-কন্যা’ রূপকটি ব্যবহার করেছেন। (আরও পড়ুন, ইফিষীয় ৫:২৫-৩২ এবং হোশেয় ২:২০)।

বাইবেল বলে যে, একটি অবাধ্য মণ্ডলী হচ্ছে স্বামীর ব্যভিচারিণী স্ত্রীর মত (যাকোব ৪:৪; যিহিষ্কেল ১৬:৩২)।

এ সপ্তাহে আমরা প্রকাশিত বাক্য পুস্তকের দুই জন স্ত্রীলোকের বিষয় পাঠ করব।