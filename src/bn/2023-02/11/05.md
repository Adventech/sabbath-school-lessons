---
title:  মেষশাবকের অনুসারী লোকেরা
date:   07/06/2023
---

`প্রকাশিত বাক্য ১৩ দুটি প্রাণি সম্পর্কে বলে। এই প্রাণি দুটি পৃথিবীর রাজ্য ও শক্তির রূপক। প্রথম প্রাণিটি কোথা হতে এল? এই প্রাণিকে কে তার রাজ্য দিল? উত্তরের জন্য প্রকাশিত ১৩:১, ২ পদ পড়ুন।`

প্রকাশিত বাক্য ১৩ অধ্যায়ে প্রথম প্রাণিটি তার রাজ্য নাগের কাছ থেকে পায়। প্রকাশিত ১২:৯ ও ২০:২ পদ আমাদের দেখায় যে, নাগ হচ্ছে শয়তান। শয়তান খুব চতুর। সে তার কাজ করার জন্য পৃথিবীর রাজ্য ও নেতাদের ব্যবহার করে। প্রকাশিত ১২:৩-৫ পদ বলে যে, ‘পুত্র সন্তানটি’ জন্ম নেয়া মাত্র ‘নাগ’ তাঁকে বিনষ্ট করতে চাইবে। এই ‘পুত্র সন্তানটি’ পরবর্তীতে ঈশ্বরের দ্বারা রক্ষা পান এবং তাঁকে স্বর্গে ও ঈশ্বরের রাজ্যে গ্রহণ করা হয়। যীশু হলেন সেই ‘পুত্র সন্তান।’ যীশুকে বিনষ্ট করার চেষ্টায় শয়তান হেরোদ রাজাকে এবং রোম সাম্রাজ্যকে ব্যবহার করে। যীশুর জীবনের অন্তিমে, পিলাত নামের একজন রোমীয় শাসক যীশুকে ক্রুশে মৃত্যুদণ্ড দেন। একজন রোমীয় সৈন্য ক্রুশের উপরে যীশুকে পেরেক মারে। আরেক জন রোমীয় সৈন্য যীশুর কুক্ষিতে বর্শাঘাত করে। রোমীয় সেনারা যীশুর কবর পাহারা দেয়। প্রকাশিত ১৩:২ পদ আমাদের দেখায় যে, শয়তান, অর্থাৎ নাগ, তার কাজে আবার রোম সাম্রাজ্যকে ব্যবহার করবে। সে-কারণে, শয়তান রোম সাম্রাজ্যকে শক্তিশালী করে তুলবে।

“নাগ হচ্ছে শয়তানের রূপক। কিন্তু নাগ রোমীয় সমাজ্যেরও একটি রূপক. . .। রোম থেকে আসা ধর্ম-শাসিত রাজ্য হচ্ছে রোমান ক্যাথলিক মণ্ডলী। শয়তান এই ধর্মীয় শাসনব্যবস্থাকে অত্যন্ত শক্তিশালী করবে।” -দি এসডিএ বাইবেল কমেণ্টারি, খণ্ড: ৭, পৃষ্ঠা: ৮১৭।

`প্রকাশিত ১৩:৩ ও ১৪:৪ পদ পড়ুন। পদ দুটি তুলনা করুন। প্রকাশিত ১৪:৪ পদে সংঘটিত ঘটনা অপেক্ষা প্রকাশিত ১৩:৩ পদে সংঘটিত ঘটনা কতটা আলাদা?`

প্রকাশিত ১৩:৩ পদে, জগতের প্রায় প্রত্যেকে সমুদ্রের প্রাণির অনুসরণ করে। কিন্তু প্রকাশিত ১৪:৪ পদে, আমরা পড়ি যে, ঈশ্বরের একদল লোক অবশিষ্ট থাকবে যারা মেষশাবককে, অর্থাৎ যীশুকে, অনুসরণ করবে। সর্বকালের মত, ভালো ও মন্দের মহাসংঘর্ষে দুটি দল রয়েছে। যীশুর দল বা পক্ষ। অন্যটি, শয়তানের দল বা পক্ষ। আমাদের যেকোন একটি দল বেছে নিতে হবে। যদি আমরা যীশুর দল বেছে না নেই, তাহলে আমরা আমাদের অজ্ঞাতে শয়তানের দলে চলে যাই।

`যীশু বলেন, “আর আমার নাম প্রযুক্ত তোমরা সকলের ঘৃণিত হইবে; কিন্তু যে কেহ শেষ পর্যন্ত স্থির থাকিবে, সেই পরিত্রাণ পাইবে” (মথি ১০:২২)। কিভাবে আমরা মৃত্যু পর্যন্ত স্থির থাকতে পারি?`