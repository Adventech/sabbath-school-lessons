---
title:  দুটি ছাপ, প্রথমাংশ
date:   03/06/2023
---

### শাস্ত্রপাঠ
প্রকাশিত ১৪:১২; মথি ২৭:৪৫-৫০; প্রকাশিত ১৩:১৫-১৭; ১৩:১, ২।

> <p>মুখস্থপদ</p>
> “পরে দেখিলাম, আর এক দূত সূর্যের উদয় স্থান হইতে উঠিয়া আসিতেছেন, তাঁহার কাছে জীবন্ত ঈশ্বরের মুদ্রা আছে; তিনি উচ্চৈঃস্বরে ডাকিয়া, যে চারি দূতকে পৃথিবীর ও সমুদ্রের হানি করিবার ক্ষমতা প্রদত্ত হইয়াছিল, তাঁহাদিগকে কহিলেন, ‘আমরা যে পর্যন্ত আমাদের ঈশ্বরের দাসগণকে ললাটে মুদ্রাঙ্কিত না করি, সেই পর্যন্ত তোমরা পৃথিবীর কিম্বা সমুদ্রের কিম্বা বৃক্ষসমূহের হানি করিও না’” (প্রকাশিত ৭:২, ৩)।

ঈশ্বর ও শয়তানের মধ্যকার যুদ্ধের কারণ হচ্ছে আরাধনা, বিশ্বস্ততা ও শাসনক্ষমতা। প্রকাশিত ১৩, দানিয়েল ৭ এবং থিষলনীকীয় ২:৩ পদ এই প্রসঙ্গে বলে। দানিয়েল ৭ অধ্যায়ে, আমরা ক্ষুদ্রশৃঙ্গ সম্পর্কে পড়েছি। প্রকাশিত বাক্য ১৩ অধ্যায়ে একটি হিংস্র পশু হিসেবে সেই শক্তিই প্রদর্শিত হয়েছে। ২ থিষলনীকীয় ২:৩ পদে এই ভ্রষ্ট ধর্মীশক্তির নাম ‘পাপ-পুরুষ’ দিয়েছে। সুতরাং, ক্ষুদ্র শৃঙ্গের শক্তি, হিংস্র পশু ও পাপ-পুরুষ এই ধর্মীয় শক্তিকে বোঝায়। এই শক্তিটি মণ্ডলীর উপর থেকে ঈশ্বরের ক্ষমতাকে হরণ করতে চায়। এই শক্তিটি লোকদেরকে তার নিয়ম-নীতির উপরে অনুগত হতে নির্দেশ দেয়। এই শক্তিটি ঈশ্বরের বিধান পরিবর্তন করে এবং তার নির্ণীত বিধানের দ্বারা তাঁর ভজনা করতে বলে। এই শক্তিটি ঈশ্বরের বিষয়ে ভ্রান্ত ধারণা বিশ্বাস করতে লোকদের বাধ্য করে।

ঈশ্বর অন্য রকম। তিনি প্রেম। তাঁর ভজনা করার জন্য ঈশ্বর কাউকে জোর করেন না। আমরা ঈশ্বরের ভজনা করি, কারণ আমরা তাঁকে ভালবাসি, এবং তিনি আমাদের ভালবাসেন। কেবল একটি মাত্র বিষয় আমাদেরকে শেষকালে পশুর ছাপ ধারণ করা থেকে রক্ষা করতে পারে। তাহল, যীশুর জন্য আমাদের প্রেম। এ সপ্তাহে আমরা সমুদ্র থেকে ওঠা প্রাণির ছাপ নিয়ে আলোচনা করব।