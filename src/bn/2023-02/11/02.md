---
title:  শেষ পর্যন্ত ধৈর্য
date:   04/06/2023
---

যেমনিভাবে আমরা প্রকাশিত ১৪:৭ দেখি, ঈশ্বর তাঁর লোকদেরকে তাঁর আরাধনা করতে বলছেন, কারণ তিনি আমাদের সৃষ্টি করেছেন। এই ঘোষণা হচ্ছে প্রথম দূতের বার্তা। প্রকাশিত ১৪:৮, ঈশ্বর তাঁর লোকদেরকে আধ্যাত্মিক বাবিলের বিষয়ে সাবধান করছে। এই ঘোষণা হচ্ছে দ্বিতীয় দূতের বার্তা।

তৃতীয় দূত সমুদ্র থেকে ওঠা পশুর আরাধনার বিরুদ্ধে সাবধান করছেন। দূত ঘোষণা দিয়ে বলছেন, “যদি কেহ সেই পশু ও তাহার প্রতিমূর্তির ভজনা করে, আর নিজ ললাটে কি হস্তে ছাপ ধারণ করে, তবে সেই ব্যক্তিও ঈশ্বরের সেই ‘রোষ-মদিরা পান করিবে, যাহা তাঁহার কোপের পানপাত্রে অমিশ্রিতরূপে প্রস্তুত হইয়াছে;’ এবং পবিত্র দূতগণের সাক্ষাতে ও মেষশাবকের সাক্ষাতে ‘অগ্নিতে ও গন্ধকে যাতনা পাইবে’”(প্রকাশিত ১৪:৯, ১০)।

`প্রকাশিত ১৪:১২ পদ পড়ুন। এই পদগুলো থেকে আমরা শেষকালিন লোকদের বিষয়ে কোন্ দুটি শিক্ষা পাই? উভয় বিষয়ই গুরুত্বপূর্ণ কেন?`

প্রকাশিত ১৪:১২ পদে লিখিত ‘ধৈর্য’ শব্দটি গ্রিক ‘হুপোমোন’ থেকে এসেছে। ঈশ্বরের দয়ার গুণে তাঁর লোকেরা শয়তানের আক্রমণকালে ধৈর্য ধারণ করবে। ঈশ্বরের লোকেরা বাধ্য থাকবে। ঈশ্বরের অবাধ্য হবার আগেই তারা মৃত্যু বেঁছে নেবে। সুতরাং, শেষকালে ঈশ্বরের বিশ্বস্ত লোকেরা অবশিষ্ট থাকবে।

সমুদ্র থেকে ওঠা প্রাণির (প্রকাশিত ১৪:৯) আরাধনা না করার মাধ্যমে ঈশ্বরের লোকেরা দেখাবে যে, তারা ঈশ্বরের আরাধনা করে (প্রকাশিত ১৪:৭)। ঈশ্বরের লোকেরা তাঁর আদেশ পালন করবে এবং তাঁর বিশ্বাস ধারণ করবে যা যীশুর কাছ থেকে আসে (প্রকাশিত ১৪:১২)। শেষকালে চ‚ড়ান্ত যুদ্ধ হবে আরাধনা নিয়ে। শেষকালে বিশেষ পরীক্ষা বিশ্রামদিন নিয়ে।

`রোমীয় ৮:১-৪; ইফিষীয় ২:৮-১০; এবং কলসীয় ১:২৯ পদ পড়ুন। এই পদগুলোয় বিশ্বাস দ্বারা জীবন যাপন বলতে কী বোঝায়? অর্থাৎ, যখন আমরা বিশ্বাস দ্বারা জীবন যাপন করি, তখন কী হয়?`

যখন আমরা বিশ্বাস দ্বারা জীবন যাপন করি, ঈশ্বর আমাদেরকে তাঁর দয়া ও অনুগ্রহ প্রদান করেন। ঈশ্বরের দয়া আমাদের জীবন পরিবর্তন করে। ঈশ্বরের বিশ্বস্ত অনুসারীরা যীশুতে বিশ্বাস অর্জন করবে। একই সঙ্গে, ঈশ্বরের লোকেরা যীশুর বিশ্বাসও ধারণ করবে। দুই ধরণের বিশ্বাস কতটা আলাদা? যীশুতে বিশ্বাস মানে কি? যীশুতে বিশ্বাস মানে হল, তাঁর প্রতি বিশ্বাস। আমরা তাঁকে আমাদের ত্রাণকর্তা হিসেবে গ্রহণ করি। যীশুর বিশ্বাস মানে হল, বিশ্বাস দ্বারা আমরা যীশুর পবিত্র জীবনকে নিজের করে নিয়েছি। আমরা যীশুর বাধ্য হব, ঠিক যীশু যেভাবে ঈশ্বরের বাধ্য হয়েছেন এবং ক্রুশের উপরে মরেছেন।