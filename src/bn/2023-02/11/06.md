---
title:  'যীশু: ঈশ্বরের সাক্ষাতে আমাদের উকিল'
date:   08/06/2023
---

`প্রকাশিত ১৩:৪, ৫ পদ পড়ুন। এই পদ থেকে আমরা সমুদ্রের প্রাণির বিষয়ে কি শিক্ষা পাই যা আমাদেরকে তার স্বরূপ বুঝতে সাহায্য করে?`

প্রকাশিত ১৩ অধ্যয়ের প্রথম প্রাণিটি হচ্ছে একটি ধর্মশক্তি। এই শাসকদলটি প্রাচীন রোম-সম্রাজ্য থেকে উঠে এসেছে এবং মধ্য যুগে সারা বিশ্বকে কâা করে নেয়। প্রকাশিত ১৩:৫ পদ আমাদের দেখায় যে, এই ধর্মশক্তি ঈশ্বরের ন্যায় আচরণ করতে চেষ্টা করে। এই ধর্মীয় রাজ্যটি ঈশ্বরের সমান হবার দাবী করে।

`লূক ৫:১৮-২৬ ও যোহন ১০:৩৩ পদ পড়ুন। এই পদগুলো একটি পাপ সম্পর্কে বলে, যেটির দুটি দিক্। এই পাপটি কি, এবং এর দিক্ (অংশ) দুটি কি কি?`

যিহূদী নেতারা যীশুর উপরে ঈশ্বরের সমান হবার দোষ চাপিয়েছিল। এই দোষারোপটি বাঞ্ছিত নয়, যেহেতু যীশু হলেন ঈশ্বর। যীশু ফিলিপকে বলেন, “ফিলিপ, এতদিন আমি তোমাদের সঙ্গে সঙ্গে আছি, তথাপি তুমি আমাকে কি জান না? যে আমাকে দেখিয়াছে, সে পিতাকে দেখিয়াছে; তুমি কেমন করিয়া বলিতেছ, ‘পিতাকে আমাদের দেখাউন?’” (যোহন ১৪:৯)। ঈশ্বর হিসেবে যীশু সে-সব করতে পারেন যা ঈশ্বর করেন। অতএব, যীশু পাপ ক্ষমা করতে পারেন।

১ তীমথিয় ২:৫ পদ আমাদের শিক্ষা দেয় যে, একজনই আছেন যিনি আমাদের পক্ষ হয়ে ঈশ্বরের কাছে যেতে পারেন এবং সাহায্য করতে পারেন। তিনি হলেন যীশু খ্রীষ্ট। কিন্তু রোমান ক্যাথলিক মণ্ডলী ভিন্ন কিছু শিক্ষা দেয়। তারা শিক্ষা দেয় যে, পাপীর পক্ষ হয়ে ধর্মীয় কোনো নেতা ঈশ্বরের কাছে যেতে পারেন। কিন্তু এই ধারণা হচ্ছে মূর্খতা। তাদের ধর্মীয় নেতারাও এক এক জন পাপী। সুতরাং, কোনো মানুষ আমাদের সহায় হতে পারে না, কারণ তাদেরও সাহায্য দরকার! যে কেউ যীশুর স্থান এবং আমাদের জন্য তাঁর কাজের দখল নিতে চায়, সে ভয়াবহ পাপের ভাগী হয়। যীশুকে কিংবা তাঁর কাজকে কেউ পরিবর্তন করতে পারে না। কোনো মানুষ বলতে পারে না যে, সে পৃথিবীর ঈশ্বর। কিন্তু এ কাজটি করার দাবীই রোমান ক্যাথলিক মণ্ডলী করে। পোপের ব্যাপারে ক্যাথলিক নেতাদের এই মন্তব্য দুটি পড়ুন। পোপ হচ্ছে রোমান ক্যাথলিক মণ্ডলীর সর্বোচ্চ নেতা। “পোপ হচ্ছেন অত্যন্ত ক্ষমতাবান ও উৎকৃষ্ট। তিনি একজন মানুষ নন...। তিনি পৃথিবীতে ঈশ্বরের সমান।” -লুসিয়াস ফেরারিস, ‘পাপা,’ খণ্ড: ৬, পৃষ্ঠা: ২৫-২৯।

ত্রয়োদশ পোপ লিও বড়াই করে বলে: “আমরা পোপেরা স্বংয় ঈশ্বরের ন্যায় ক্ষমতাবান। এই পৃথিবীতে আমরা তাঁর অর্পিত কাজ করছি।” -দ্যা গ্রেট এনসাইক্লিক্যাল লেটার্স অফ্ পোপ লিও টুয়েল্ভ, পৃষ্ঠা: ১৯৩।