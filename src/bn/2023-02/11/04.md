---
title:  যখন শেষ পরীক্ষা আসছে
date:   06/06/2023
---

প্রকাশিত বাক্য ১৩ অধ্যায়ের বার্তা সমুদ্র থেকে পশুর এবং তার ছাপ সম্পর্কে বলে। প্রকাশিত ১৩ অধ্যায় আমাদের জানায় যে, সামনে একটি ভয়াবহ সঙ্কটকাল আসছে। ঈশ্বরের লোকেরা পশুর ছাপ ব্যতিত ক্রয় কিংবা বিক্রয় করতে পারবে না। তাদেরকে তাড়না ও আক্রমণ করা হবে। শেষে, তাদেরকে হত্যা করার জন্য একটি আইন করা হবে। সামনের এই ভয়াবহ সময়ে, ঈশ্বর তাঁর লোকদের সাহায্য করবে। সুতরাং, “এইস্থলে সেই পবিত্রগণের ধৈর্য দেখা যায়, যাহারা ঈশ্বরের আজ্ঞা পালন করে ও যীশুর বিশ্বাস ধারণ করে” (প্রকাশিত ১৪:১২)। নিঃসন্দেহে, চতুর্থ আজ্ঞা হচ্ছে ঐ আইনগুলোর অংশবিশেষ: সপ্তম দিনের বিশ্রামবার।

প্রকাশিত বাক্য আমাদের সেই মারাত্মক বিষয়গুলো দেখায় যা মহাসংঘর্ষকালে শয়তান ঈশ্বরের লোকদের বিরুদ্ধে ঘটাবে। যুদ্ধে শয়তানের পরিকল্পনার প্রথম অংশ কি? নিঃসন্দেহে, চাতুরী ও ছলনা। প্রকাশিত বাক্য ১৩ অধ্যায় আমাদেরকে অদূর ভবিষ্যতের একটি সময় প্রদর্শন করে যখন শয়তান পৃথিবীর একটি ধর্ম-রাজ্যকে নিয়ে একযোগে কাজ করবে। এই রাজ্যের নাম হচ্ছে সমুদ্র থেকে ওঠা পশু। শয়তান ও সমুদ্র থেকে ওঠা পশু তাদের লক্ষ্য অর্জনের জন্য লোকদের উপরে একযোগে জোর খাটাবে।
ধর্মকে আশ্রয় করে আক্রমণ করার বিষয়টা নতুন নয়। আরাধনার প্রসঙ্গকে আশ্রয় করে কয়িন তার ভাই হেবলের উপর আক্রমণ করেছিল (আদি ৪:১-৮)। যীশু সাবধান করে বলেছিলেন যে, তাঁর শিষ্যদের উপর আক্রমণ আসছে। এই আক্রমণ শেষকাল পর্যন্ত অব্যাহত থাকবে: “লোকে তোমাদিগকে সমাজ হইতে বাহির করিয়া দিবে; এমন কি, সময় আসিতেছে, যখন যে কেহ তোমাদিগকে বধ করে, সে মনে করিবে, আমি ঈশ্বরের উদ্দেশে উপাসনা-বলি উৎসর্গ করিলাম” (যোহন ১৬:২; আরও পড়ুন, মথি ১০:২২; ১ পিতর ৪:১২)।

সমুদ্র থেকে ওঠা প্রাণি তার ছাপ ধারণ করার জন্য প্রত্যেককে চাপ দেবে। সমুদ্র থেকে ওঠা প্রাণি প্রত্যেককে চাপ দেবে যেন তারা তার শিক্ষামালা এবং তার নির্ধারিত আরাধনা পদ্ধতি অনুসরণ করে।

`শেষ পরীক্ষায় ঈশ্বরের শেষকালিন লোকদের প্রতি কি ঘটবে? উত্তরের জন্য প্রকাশিত ১৩:১৫-১৭ পদ পড়ুন।`

প্রকাশিত ১৩:১৫-১৭ পদ আমাদেরকে ঈশ্বরের লোকদের উপর শয়তানের শেষ আক্রমণ সম্পর্কে বলে। শয়তান অর্থ-সম্পদের দ্বারা তার কাজ শুরু করবে। ছাপ ব্যতিত কেউ ক্রয় কিংবা বিক্রয় করতে পারবে না। এই আইন যখন একটি আজ্ঞায় পরিণত হবে, বেশিরভাগ লোক তা অনুসরণ করবে। যে-কেউ এই ছাপ গ্রহণ করতে আপত্তি করবে, তাকে হত্যা করা হবে।

`শয়তান খ্রীষ্টিয়ানদের প্রস্তুত করছে যেন তারা শেষ পরীক্ষার সময় তার ছাপ গ্রহণ করে। শয়তান সেটা কীভাবে করছে? যা-কিছু অন্যায় এবং বাইবেলের বিশ্বাসের পরিপন্থী, সেই সব করানোর জন্য শয়তার তার লোকদের খুঁজে নিচ্ছে। আসন্ন সঙ্কটকালে ঈশ্বরের প্রেম তাঁর লোকদের সবল ও নিরাপদ রাখবে।`