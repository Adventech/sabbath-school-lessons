---
title:  অতিরিক্ত আলোচনা
date:   09/06/2023
---

“ঈশ্বর ও শয়তানের মধ্যকার মহাসংঘর্ষ স্বর্গে শুরু হয়েছিল। এই যুদ্ধের শুরু থেকে, শয়তানের পরিকল্পনা ছিল ঈশ্বরের ব্যবস্থা দূর করা। সে-কারণে, শয়তান যীশুর বিরুদ্ধে যুদ্ধ শুরু করে। যীশু হলেন সেই, যিনি আমাদের সৃষ্টি করলেন। শয়তানকে স্বর্গ থেকে দূর করা হয়েছিল। কিন্তু শয়তান এই পৃথিবীতে ঈশ্বরের ব্যবস্থার বিরুদ্ধে তাঁর লড়াই চালিয়ে গেল। এই পৃথিবীতে শয়তানের পরিকল্পনা কি? শয়তান লোকদের ঠকাতে শুরু করে। সে তাদেরকে ঈশ্বরের ব্যবস্থার বিরুদ্ধে পাপে চালিত করে। কিছু লোক শয়তানের বাধ্য হয়। তারা ঈশ্বরের ব্যবস্থা উৎখাত করে। অন্য লোকেরা একটি কিংবা দুটি ব্যবস্থা লঙ্ঘন করে। উভয় লঙ্ঘনই একই পথে নিয়ে যায়. . .। শয়তান তার মিথ্যাচারের সাথে বাইবেলের সত্যের পরিবর্তন ঘটিয়েছে। এভাবে, তার ভ্রান্ত শিক্ষাটি বাইবেলের বিশ্বাসী বলে দাবী করা বহু লোকের বিশ্বাসের অংশে পরিণত হয়েছে। বাইবেলের সত্য ও শয়তানের মিথ্যাচারের মধ্যকার দ্বন্দ্ব সমাপ্ত হবে। আমরা এখন সেই শেষ যুদ্ধে প্রবেশ করছি। এই যুদ্ধটি হচ্ছে এ-বিষয় নিয়ে যে, আমরা কার ব্যবস্থা অনুসরণ করব- ঈশ্বরের নাকি মানুষের। আমাদের অবশ্যই একটি সিদ্ধান্ত নিতে হবে। সিদ্ধান্তটি কি হবে? আমরা কি বাইবেলের শিক্ষা দেওয়া ধর্মের বাধ্য হব? অথবা, আমরা কি মানুষের মিথ্যাচার ও ভ্রান্ত শিক্ষা অনুসরণ করব?” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৫৮২।

যেমনিভাবে আমরা দেখলাম, আমাদের বিশ্রামদিনের আরাধনা যীশুকে, অর্থাৎ আমাদের সৃষ্টিকর্তাকে, উদ্যাপন করে। যীশু বলেন, বিশ্রামদিন অত্যন্ত গুরুত্বপূর্ণ। তিনি নিজেকে বিশ্রামদিনের কর্তা নামে আখ্যা দিয়েছেন (মথি ১২:৮; মার্ক ২:২৮; লূক ৬:৫)। বিশ্রামদিন আমাদের স্মরণ করতে সাহায্য করে যে, আমরা পাপী। বিশ্রামদিন আমাদের দেখায় যে, প্রত্যেক ব্যক্তি মহামূল্যবান। বিশ্রামদিন আমাদের বুঝতে সাহায্য করে যে, ঈশ্বর আমাদের সৃষ্টি করেছেন। সুতরাং, আমাদের ঈশ্বরের আরাধনা করতে হবে এবং তাঁর বাধ্য থাকতে হবে। সে-কারণে, শয়তান বিশ্রামদিনকে অত্যন্ত ঘৃণা করে। বিশ্রামদিন আমাদেরকে তাঁর সঙ্গে সংযুক্ত করে যিনি আমাদের সৃষ্টি করেছেন। শেষকালে বিশ্রামদিন হবে একটি গুরুত্বপূর্ণ পরীক্ষা। 

**আলোচ্য প্রশ্নাবলী**:

`সমুদ্র থেকে ওঠা প্রাণিকে এতটা কর্তৃত্ব ও ক্ষমতা কে দিল? না জেনেও কি আমরা একই চিন্তা এবং একই আবেগ-উপলব্ধির অপরাধে অপরাধী হতে পারি? আপনার উত্তর যদি ‘হ্যাঁ’ হয়, তাহলে, বলুন যে, কি কি উপায়ে আমরা একই আবেগ-উপলব্ধির অপরাধে অপরাধী হতে পারি?`

`কিছু কিছু লোক বলে যে, শয়াতন হচ্ছে একটি তামাশা। অর্থাৎ, তারা শয়তানের অস্তিত্বে বিশ্বাস করে না। তারা আরও বলে যে, শয়তানের ধারণাকে তুচ্ছ জ্ঞান করার ব্যাপারে শিক্ষিতরা এগিয়ে। যারা শয়তানকে কল্পিত ধারণা বলে আখ্যা দেয়, তাদেরকে আপনি কীভাবে উত্তর দেবেন? তাদেরকে আপনার উত্তরের পক্ষে কি কারণ দর্শাতে পারেন? আপনার ব্যাখ্যায় বাইবেলের কোন্ সত্য অন্তর্ভুক্ত করতে পারেন?`