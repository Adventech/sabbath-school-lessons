---
title:  ঈশ্বর যেখানে চান, আমরা সেখানে যাই
date:   13/04/2023
---

আদি বা প্রাথমিক অ্যাড্ভেন্টিস্টরা মনোযোগ দিয়ে বাইবেল পড়ত। যেমনিভাবে তারা পড়ছিল, তারা দূত ত্রয়ের বার্তা অধিক ভালভাবে বুঝতে পারছিল। আদি অ্যাড্ভেন্টিস্টরা বিশ্বাস করত যে, দূতত্রয়ের বার্তা ছিল ঈশ্বরের শেষকালিন সতর্ক-বার্তা। অ্যাড্ভেন্টিস্টরা আরও বিশ্বাস করত যে, যীশুর দ্বিতীয় আগমনের জন্য প্রস্তুতির লক্ষ্যে এই বার্তা জগতের প্রত্যেক ভাষাভাষীর কাছে এবং প্রতিটি মানুষের কাছে ঘোষণা করতে হবে। আমরা বিশ্বব্যাপী যে কাজ করছি, সেই কাজ শুরুর নেপথ্যে দূতত্রয়ের বার্তা ছিল প্রধান কারণ। 

১৮৭৪ সালে জেনারেল কন্ফারেন্স ইউরোপের প্রথম বাইবেল-কর্মি পাঠায়। সেভেন্থ ডে অ্যাড্ভেন্টিস্ট মণ্ডলীর কার্যক্রম পরিচালনা করার জন্য জেনারেল কন্ফারেন্স হচ্ছে প্রধান কার্যালয়। ঈলেন জি হোয়াইট বলেন যে, আমাদের সম্পাদিত কাজের সফলতার মূলে প্রধান ব্যক্তি ছিলেন জন এণ্ড্রু। এণ্ড্রু অনন্ত সাতটি ভাষা বলতে পারতেন। তিনি হৃদয়ের গভীর থেকে নূতন নিয়ম শিক্ষা করেছিলেন। এণ্ড্রু পুরাতন নিয়মের অধিকাংশ পুস্তকও ভালভাবে জানতেন। তিনি ছিলেন অত্যন্ত বুদ্ধিমান। তিনি অনেকগুলো বই ও প্রবন্ধ লিখেছিলেন। তিনি ছিলেন একজন জোরালো বক্তা এবং একজন দক্ষ বাইবেল-বিশ্লেষক।  

`এণ্ড্রুকে কেন এমন একটি স্থানে প্রেরণ করা হল যেখানে খুব কম বিশ্বাসী ছিল? শ্রেষ্ঠ ব্যক্তিটিকে কেন এতটা দূরে পাঠানো হয়েছিল যেখানে সব কিছু নতুন ছিল? এণ্ড্রু কেন সেখানে যেতে রাজী হয়েছিলেন? কিছু কাল আগে তার স্ত্রী মারা যান। তিনি তার বন্ধু-পরিজন আমেরিকায় ফেলে, তার সন্তান দুুটিকে নিয়ে, কেন তিনি অজানা স্থানের উদ্দেশ্যে পাল তুলেছিলেন এবং কেন নিজের জীবন ও সন্তানদের জীবন অনিশ্চয়তার মাঝে নিমজ্জিত করতে রাজী হয়েছিলেন?`

নেপথ্য কারণ ছিল একটি। এণ্ড্রু বিশ্বাস করতেন যে, যীশু শীঘ্র আসছেন। তিনি বিশ্বাস করতেন যে, জগতের প্রত্যেকের কাছে বাইবেলের সত্যের বার্তা পৌঁছাতে হবে। 

একটি মণ্ডলী হিসেবে, আমরা আমাদের সমগ্র ইতিহাস জুড়ে দেখতে পাই যে, শ্রেষ্ঠ ও বুদ্ধিমান ব্যক্তিরা ঈশ্বরের শেষকালিন বার্তা ঘোষণা করার জন্য দূরের দেশগুলোতে ভ্রমণ করেছেন। এই দলের মধ্যে ছিলেন শিক্ষকেরা, ডাক্তারেরা, সেবিকারা, পুরোহিতরা, কৃষকেরা, কারিগরেরা, মিস্ত্রিরা, এবং সর্ব স্তরের ব্যবসায়ী পুরুষ ও নারীরা। এই লোকদের মধ্যে কারও কারও মণ্ডলীতে কাজ করার পূর্ব-অভিজ্ঞতা ছিল। কিন্তু সবার পূর্ব-অভিজ্ঞতা ছিল না। এই বাইবেল-কর্মিদের মধ্যে বেশিরভাগ লোক ছিলেন মণ্ডলীর সভ্য-সভ্যা যারা বিশ্বাস করতেন যে, যীশুর শীঘ্র আসছেন। 

`প্রকাশিত ১৪:৬; প্রেরিত ১:৮ ও মথি ২৪:১৪ পদ পড়ুন। এই পদগুলোর মধ্যে আপনি কি সঙ্গতি দেখতে পান?`

এ যাবতকালে আমাদের মণ্ডলী পৃথিবীর ২৩৫টি দেশের মধ্যে ২১০টি দেশে শেষকালিন সুসমাচার ও ঈশ্বরের বার্তা প্রচার করতে পেরেছে।