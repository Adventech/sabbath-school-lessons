---
title:  অনন্তকালিন সুসমাচার
date:   08/04/2023
---

### শাস্ত্রপাঠ
প্রকাশিত ১:১-৩; ১ করিন্থীয় ১৫:১-৪; প্রকাশিত ১৩:৮; মথি ২৮:১৯, ২০।

> <p>মুখস্থপদ</p>
> “পরে আমি আর এক দূতকে দেখিলাম, তিনি আকাশের মধ্যপথে উড়িতেছেন, তাঁহার কাছে অনন্তকালীন সুসমাচার আছে, যেন তিনি পৃথিবী-নিবাসীদিগকে, প্রত্যেক জাতি ও বংশ ও ভাষা ও প্রজাবৃন্দকে, সুসমাচার জানান” (প্রকাশিত ১৪:১৬)।

পুরাতন নিয়মের যুগে ইস্রায়েল সন্তানদের কাছাকাছি বসবাসকারী লোকেরা কাঠ ও পাথরের তৈরি দেবতাদের আরাধনা করত। কিন্তু ইস্রায়েল ইস্রায়েল সন্তানেরা আকাশ ও পৃথিবীর নির্মাণকর্তা ঈশ্বরের আরাধনা করত। মোশি বলেন, “হে ইস্রায়েল, শুন; আমাদের ঈশ্বর সদাপ্রভু একই সদাপ্রভু” (দ্বিতীয় বিবরণ ৬:৪)। এই পদটি ইস্রায়েল সন্তানদের জন্য একটি প্রার্থনায় পরিণত হয়। লিখিত ‘শুন’ কথাটি ইব্রীয় ‘শেমা’ থেকে এসেছে। সুতরাং, এই প্রার্থনার নাম হল ‘শেমা।’ এই প্রার্থনা যিহূদীদেরকে ঈশ্বরের পরিকল্পনা স্মরণে রাখতে সাহায্য করত। এই প্রার্থনা ইস্রায়েল সন্তানদেরকে তাঁর বিশেষ প্রজা হিসেবে সেবা করায় আগ্রহী করত।

সেভেন্থ ডে অ্যাড্ভেন্টিস্ট হিসেবে, আমাদের ‘শেমা’ কি? অর্থাৎ, বাইবেলের কোন্ শিক্ষা আমাদের উভয়ই স্মরণে রাখতে সাহায্য করে যে, একজন মানুষ হিসেবে আমি কে এবং তাঁর মণ্ডলী হিসেবে আমাদেরকে ঈশ্বর কি কাজ দিয়েছেন? উত্তর হল: প্রকাশিত ১৪:৬-১২ পদে দূতত্রয়ের বার্তা হল আমাদের শেমা। এ সপ্তাহে, আমরা দূতত্রয়ের বার্তা পড়ব। এই বার্তাটি হল ‘একের ভিতরে তিন’ বার্তা। এই বার্তায় আমরা ঈশ্বরের দয়ার প্রতি দৃষ্টি দিব। আমরা দেখব যে, দূতত্রয়ের বার্তা বোঝার ক্ষেত্রে দয়ার ব্যাপারটি বোঝার আমাদের জন্য অত্যন্ত গুরুত্বপূর্ণ কেন।