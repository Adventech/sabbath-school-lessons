---
title:  অনন্তকালিন সুসমাচার
date:   10/04/2023
---

দেখুন, দূতত্রয়ের বার্তা কীভাবে শুরু হচ্ছে: “পরে আমি আর এক দূতকে দেখিলাম, তিনি আকাশের মধ্যপথে উড়িতেছেন, তাঁহার কাছে অনন্তকালীন সুসমাচার আছে, যেন তিনি পৃথিবী-নিবাসীদিগকে, প্রত্যেক জাতি ও বংশ ও ভাষা ও প্রজাবৃন্দকে, সুসমাচার জানান।” (প্রকাশিত ১৪:৬)। প্রকাশিত ১৪:৬ পদ সুসমাচার দিয়ে শুরু হচ্ছে। সুতরাং, আমরা দেখি যে, দূতত্রয়ের বার্তায় সুসমাচার গুরুত্বপূর্ণ। আমরা যদি সুসমাচার বুঝতে ব্যর্থ হই, তাহলে আমরা দূতত্রয়ের বার্তা বুঝব না। আমাদের পক্ষে বিচারক হিসেবে ঈশ্বরের কাজ আমরা বুঝব না যা প্রথম দূত বলছেন। দ্বিতীয় দূতের বার্তায় কথিত বাবিলের বিষয় আমরা বুঝব না। আর, তৃতীয় দূতের বার্তায় আমরা হিংস্র প্রাণির প্রতীক কিংবা চিহ্নের বিষয়ে বুঝব না। 

`১ করিন্থীয় ১৫:১৪; রোমীয় ৩:২৪-২৬ এবং ৫:৬-৮ পদ পড়ুন। অনন্তকালিন সুসমাচারের বিষয়ে এই পদগুলো আমাদের কি শিক্ষা দেয়? এই পদগুলো আমাদের কি আশা দেয়?`

সুসমাচার হচ্ছে আমাদের জন্য ঈশ্বরের বার্তা যে, যীশু আমাদের পাপের জন্য মরেছেন। সুসমাচার আমাদের আরও বলে যে, যীশু আমাদের জন্য পুনরুত্থিত হয়েছেন। সুসমাচার আমাদের বলে যে, যীশু আমাদের প্রেম করেন ও যত্ন নেন। যীশুর ক্রুশীয় মৃত্যুতে আমাদের অবশ্যই বিশ্বাস করতে হবে। তাহলে তিনি আমাদেরকে আমাদের পাপের শাস্তি থেকে মুক্ত করতে পারেন। যীশু আমাদের জীবনের উপরে পাপের প্রভাব থেকে আমাদের মুক্ত করতে পারেন। পৌল বাইবেলের এই সত্যগুলো বুঝেছিলেন। যীশু পৌলের চিন্তা ও তার রচনাকে পূর্ণতা দিয়েছেন। যীশু পৌলের অতীত জীবনের পাপ থেকে তাকে মুক্ত করেছেন। যীশু পৌলকে তার চিন্তার ও আচরণের উপরে বিজয়ী করেছেন। যীশু পৌলকে ভবিষ্যতের আশাও দিয়েছেন। 

১ করিন্থীয় ও রোমীয় পুস্তকে আমাদের পঠিত পদগুলোয় পৌলের দেয়া শিক্ষা ৪টি দেখুন: 

১\) ঈশ্বর তাঁর দয়ার গুনে আমাদের বিনামূল্যে ক্ষমা করেন। 

২\) দয়া আমাদের দেখায় যে, ঈশ্বর পবিত্র। 

৩\) যখন আমরা যীশুকে গ্রহণ করি, তখন ঈশ্বরের দয়া আমাদের পরিষ্কৃত করে।

৪\) যখন আমরা পাপী ছিলাম, তখন ঈশ্বর আমাদের প্রতি তাঁর প্রেম প্রদর্শন করেছেন।    
আমরা আমাদের কোন সৎকর্মের দ্বারা যীশুর দয়া অর্জন করতে পারি না। যীশু একটি যাতনাদায়ক ও জঘন্য মৃত্যু বরণ করে নিলেন। যে পাপীরা যীশুকে গ্রহণ করতে অগ্রাহ্য করবে, তার এই মৃত্যু বরণ করবে। ক্রুশের উপরে, যীশু পাপের বিরুদ্ধে পিতা ঈশ্বরের ক্রোধ মেনে নিলেন। যীশু উপেক্ষিত হলেন যেন আমরা গ্রাহ্য হতে পারি। আমাদের মৃত্যু যীশু বরণ করলেন, যেন আমরা সেই জীবন যাপন করতে পারি যা ছিল তাঁর। 

সময় শুরু হবার আগে ঈশ্বর এই পরিত্রাণ পরিকল্পনা স্থির করেছিলেন (২ তীমথিয় ১:৯; তীত ১:২; ইফিষীয় ১:৪)। এই তথ্য আমাদের বুঝতে সাহায্য করে যে, ঈশ্বর এই পরিকল্পনার নাম কেন অনন্তকালিন সুসমাচার দিলেন।