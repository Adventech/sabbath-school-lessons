---
title:  দয়া ও আশায় পরিপূর্ণ একটি পুস্তক
date:   09/04/2023
---

যখন আপনি প্রকাশিত বাক্য পুস্তক নিয়ে চিন্তা করেন তখন আপনি আপনার মনে কি ছবি আঁকেন? বীভৎস প্রাণি? উদ্ভট রূপক? রহস্যময় সতর্কবার্তা ও চিহ্নাবলী? পরিতাপের বিষয় হল, প্রকাশিত বাক্য পুস্তক বহু মানুষকে আতঙ্কিত করে, কারণ ওগুলো তারা বোঝে না। কিন্তু পুস্তকটি বহু মানুষকে আশায় পূর্ণ করে। প্রকাশিত বাক্য পুস্তকে ঈশ্বর অনেক কারণ দর্শাচ্ছেন যেগুলো পাপীর পরিত্রাণ পরিকল্পনার ব্যাপারে আমাদের আনন্দিত করে। 

`প্রকাশিত ১:১-৩ পদ পড়ুন। প্রকাশিত বাক্য পুস্তকের বিষয়ে এই পদগুলো আমাদের কি শিক্ষা দেয়? এখন প্রকাশিত ১৪:৬ পদ পড়ুন। অনন্তকালিন সুসমাচারের ব্যাপারে এই পদগুলো আমাদের কি শিক্ষা দেয়? `

প্রকাশিত বাক্য পুস্তক যীশুর বিষয় বলে। নূতন নিয়মের সময় থেকে দ্বিতীয় আগমন পর্যন্ত তাঁর লোকদের জন্য এটি যীশুর আশার-বাণী। ঈশ্বরের শেষকালিন মণ্ডলীর জন্য প্রকাশিত বাক্যে অনেক বার্তা রয়েছে। প্রকাশিত বাক্য পুস্তক দয়া ও প্রেমে পরিপূর্ণ। পুস্তকটি যীশুকে সেই মেষশাবক হিসেবে দেখায় যিনি আমাদের জন্য হত হলেন। পুস্তকটিতে বর্ণীত বাইবেলের সত্য যারা পড়ে, যারা বোঝে ও যারা বাধ্য থাকে, তাদের প্রত্যেক পাঠককে পুস্তকটি একটি আশীর্বাদের প্রতিজ্ঞা করছে। 

প্রকাশিত ১:৫, ৬ পদে, আমরা যীশুকে এমন একজন হিসেবে দেখি যিনি, “আমাদিগকে প্রেম করেন, ও নিজ রক্তে আমাদের পাপ হইতে আমাদিগকে মুক্ত করিয়াছেন, এবং আমাদিগকে রাজ্যস্বরূপ ও আপন ঈশ্বর ও পিতার যাজক করিয়াছেন।” যীশুর কারণে ঈশ্বর আমাদের ক্ষমা করেন। ঈশ্বর আমাদের অতীত পাপ ক্ষমা করেন। ঈশ্বর আমাদের একটি নতুন জীবন দেন। ঈশ্বর ভবিষ্যতের জন্য আমাদের আশা দেন। যীশুর কারণে, ঈশ্বর আমাদের পাপের শাস্তি থেকে আমাদের মুক্ত করেন। যীশুর কারণে, আমাদের জীবন থেকে ঈশ্বর পাপের প্রভাব মুক্ত করছেন। শীঘ্রই একদিন যীশু আবার আসবেন এবং পাপ চিরতরে দূর করবেন। এই আশাই হচ্ছে আমাদের জন্য প্রকাশিত বাক্যের বার্তা। 

মধ্য আকাশে দ্রুত উড্ডীয়মান একজন দূতের রূপক দ্বারা এই বার্তা দৃশ্যমান হয়। এই দূতের কাছে অনন্তকালিন সুসমাচার রয়েছে। আপনি কি দেখছেন যে, যীশুর বিষয়ে সুসমাচারটি দূতত্রয়ের বার্তার শুরুতেই আসছে? ঈশ্বর চান আমরা যেন এটা জানি যে, আমরা তাঁর দয়ার দ্বারা পরিত্রাণ পেয়েছি, কারণ যীশু আমাদের জন্য যা-কিছু করেছেন, সে-সমস্তে আমাদের বিশ্বাস আছে। তাঁর কারণে আমরা অনন্তজীবনের প্রতিজ্ঞা লাভ করেছি। 

`প্রকাশিত বাক্যের সর্বাপেক্ষা গুরুত্বপূর্ণ বার্তা কি? রূপকগুলো ও সতর্ক-বার্তাগুলো আমাদেরকে উত্তর সম্পর্কে কি বলে?`