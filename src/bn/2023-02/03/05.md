---
title:  জগতের প্রত্যেকের প্রতি
date:   12/04/2023
---

`প্রকাশিত ১৪:৬ পদ আবার পড়ুন। এই পদটি সেই সুসমাচার সম্পর্কে বলে যা ঈশ্বরের লোকদের অবশ্যই ঘোষণা করতে হবে। তারা কাদের প্রতি এই ঘোষণা পেশ করবে? `

সুসমাচার জগতের প্রতিটি জাতি ও প্রতিটি সম্প্রদায়ের উদ্দেশ্যে ঘোষণা করতে হবে। জগতের প্রতিটি ভাষাভাষী লোকদের সঙ্গে সুসমাচার সহভাগ করতে হবে। বাহ্! এটি একটি বড় কাজ। সুতরাং, তাঁর এই কাজের সাহায্যার্থে আমরা আমাদের সেরা অবদানটি রাখব। আমরা তাঁকে আমাদের সমস্ত অন্তঃকরণ দেব। যখন আমরা সুসমাচার ঘোষণা করি, আমরা যীশুকে প্রথমে রাখব। এই জীবনে আমাদের অন্য যেকোন চাওয়া অপেক্ষা বরং আমরা তাঁর সেবা করতে চাইব। 

মথি ২৮:১৯, ২০ পদ পড়ুন। মথির পুস্তকের এই পদগুলো এবং প্রকাশিত ১৪:৭ পদে বর্ণীত প্রথম দূতের বার্তার মধ্যে যোগসূত্র কি? অর্থাৎ, এই আলাদা পদ দুটি যে-কথা বলছে, সে-কথার মধ্যে কি মিল রয়েছে? 

পল ডেভিড ট্রিপ ‘এ কোয়েস্ট ফর্ মোর’ নামক একটি বই লিখেছেন: এখানে নিজের থেকে উত্তম কিছুর জন্য জীবনযাপনের কথা বলে। এই বইয়ে, ট্রিপ বলেন যে, সকল মানুষকে এমন একটি বিষয়কে জীবনের অংশ করতে হবে যা আমাদের নিজেদের জীবন থেকে উত্তম। ট্রিপ লেখেন, “ঈশ্বর মানুষকে সৃষ্টি করেছেন যেন তারা নিজেদেরকে নিজেদের থেকে অধিক গুরুত্বপূর্ণ কিছুর অংশে পরিণত করে। পাপ হচ্ছে আমাদের স্বার্থপরতার ফলাফল। ঈশ্বরের দয়া আমাদেরকে কেবল নিজেদের জন্য জীবনযাপন করা থেকে সংরক্ষণ করে। ঈশ্বরের দয়া আমাদেরকে স্বাধীন করে যেন আমরা ঈশ্বরের রাজ্যের জন্য বাঁচি।” 

যখন আমরা ঈশ্বরের কাজের অংশ হই, তখন আমরা এমন কিছুর অংশ হই যা তিনি শুরু করেছেন। শেষকালে পৃথিবীতে তাঁর কাজ সমাপ্ত করার সুবিধার্থে ঈশ্বর সেভেন্থ ডে অ্যাড্ভেন্টিস্ট মণ্ডলীর সূচনা করেছেন। একজন ব্যক্তি যে ব্যক্তিগত কাজগুলো করে থাকে, তদপেক্ষা এই কাজ মহৎ। ঈশ্বর তাঁর শেষকালের মণ্ডলীকে একটি কাজ দিয়েছেন। প্রকাশিত বাক্য পুস্তকের ১৪ অধ্যায়ে যোহন সেই কাজের বিষয় লিখেছেন। এটি কি কাজ? যীশুর কেবলই দ্বিতীয় আগমনের পূর্বে, জগতের প্রত্যেককে, ঈশ্বরের প্রেম আমাদের দেখাতে হবে। 

`আপনি অতীতে যা ছিলেন, তদ্পেক্ষা বড় কিছুর অংশ কি আপনি হয়েছেন? ক্লাশে আপনার অভিজ্ঞতা সহভাগ করুন। আজকের পাঠে আমরা যা-কিছু আলোচনা করলাম, সে-সব বুঝতে আপনার এই অভিজ্ঞতা আপনাকে কীভাবে সাহায্য করে? এছাড়া, এই পৃথিবীতে তাঁর সঙ্গে মিলে তাঁর কাজ সমাপ্ত করার জন্য অধিক বড় কিছুর বিষয় কি আপনি স্মরণ করতে পারেন?`