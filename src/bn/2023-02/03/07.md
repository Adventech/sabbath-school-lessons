---
title:  অতিরিক্ত আলোচনা
date:   14/04/2023
---

বুধবারের পাঠে উল্লিখিত এই বিষয়টি নিয়ে আলোচনা করুন যেখানে বলা হয়েছে যে, মানবের নিজ জীবনকে নিজের থেকে অধিক গুরুত্বপূর্ণ কিছুর সঙ্গে সংযুক্ত করতে হবে। যীশুর শীঘ্র আগমনের বার্তা ঘোষণা করা অপেক্ষা অধিক বড় ও অধিক গুরুত্বপূর্ণ কিছু কি থাকতে পারে?  

“ঈশ্বরের দাসেরা এক স্থান থেকে অন্য স্থানে যাবে। তারা দ্রুত এগিয়ে যাবে। তাদের মুখমণ্ডল আলোকিত হবে এবং ঈশ্বরের ধর্মময় জীবনের দ্বারা উজ্জ্বল হবে। পৃথিবীর সকল স্থানের লোকদেরকে ঈশ্বরের অযুত অযুত দাসেরা সতর্ক করবে। ঈশ্বরের লোকেরা অলৌকিক কাজ করবে। তারা রোগীদের সুস্থ করবে। তারা যেখানে যাবে সেখানে বহু চিহ্নকার্য ও আশ্চর্যকাজ সম্পাদিত হবে। শয়তানও কাজ করে যাবে। শয়তানও আশ্চর্যকাজ করবে। কিন্তু তার আশ্চর্যকাজ হচ্ছে চাতুরী ও ছলনা। শয়তান মানুষের চোখের সামনে আকাশ থেকে আগুন নামাবে (দেখুন, প্রকাশিত ১৩:১৩)। লোকদের যা-কিছু জানা দরকার তা জগতের সব লোক জানবে, যেন তারা সিদ্ধান্ত নিতে পারে যে, তারা যীশুর পক্ষে থাকবে নাকি বিপক্ষে যাবে।” -ঈলেন জি হোয়াইট, দি গ্রেট কন্ট্রোভার্সি, পৃষ্ঠা: ৬১২।         

**আলোচ্য প্রশ্নাবলী**:

`“বহু লোক আমাকে পত্র লিখেছে। তাঁর দয়ার গুণে আমাদের পাপ ক্ষমা করার এবং যীশুতে আমাদের বিশ্বাস হেতু আমাদের ধার্মিক গণিত করার শিক্ষাটি সম্পর্কে জানতে চেয়েছে। এই লোকেরা জানতে চেয়েছে যে, এই বার্তা কি দূতত্রয়ের বার্তার সমান গুরুত্বপূর্ণ। আমি তাদের উত্তর লিখেছি, ‘হ্যাঁ, নিঃসন্দেহে দূতত্রয়ের বার্তা এটাই।’” -ঈলেন জি হোয়াইট, দি অ্যাড্ভেন্ট রিভিয়্যু অ্যাণ্ড শাব্বাথ হেরাল্ড, এপ্রিল ১, ১৮৯০। এই দুটো বার্তার সঙ্গে দূতত্রয়ের বার্তার সম্পর্ক কতখানি- ঈশ্বর তাঁর দয়ার গুণে আমাদের ক্ষমা করেন এবং যীশুতে আমাদের বিশ্বাস হেতু আমাদের ধার্মিক গণিত করেন?`

`অনন্তকালিন সুসমাচারের ধারণা নিয়ে আরও ধ্যান করুন। সুসমাচার অনন্তকালিন কেন?`

`একটি মণ্ডলী হিসেবে, পৃথিবীর বহু দেশে আমাদের বাইবেল-কর্মি রয়েছেন। কেন তারা আছেন? ঈশ্বর কীভাবে আমাদের বৃহৎ প্রচেষ্টাকে আশীর্বাদ করে আসছেন, সে-ব্যাপারে এই বিশাল দলটি আমাদের কি দেখায়? একই সঙ্গে, পৃথিবীতে ঈশ্বরের কাজ সুসম্পন্ন করার সাহায্যার্থে আপনার নিজ মণ্ডলী এবং আপনার শাব্বাথ স্কুল ক্লাশ আর কি করতে পারে?`