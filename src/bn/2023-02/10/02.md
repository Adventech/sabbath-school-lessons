---
title:  ভুল পথে গমন
date:   28/05/2023
---

`যীশু শেষকাল সম্পর্কে আমাদের এই জোরালো সতর্কবার্তা দিয়েছেন: “কেননা ভাক্ত খ্রীষ্টেরা ও ভাক্ত ভাববাদীরা উঠিবে, এবং নানা চিহ্ন ও অদ্ভুত লক্ষণ দেখাইবে, যেন, যদি হইতে পারে, তবে মনোনীতদিগকেও ভুলায়” (মার্ক ১৩:২২)। আপনি কি দেখছেন, যীশু কি বলছেন? শেষকালে শয়তানের চাতুরী ও ছলনা এতটা জোরালো হবে যে, ঈশ্বরের নিজের লোকেরাও সেগুলো বিশ্বাস করার বিপদে পড়বে। এটা ভয়ের কথা, ঠিক?`

`শয়তানে কাকে ফাঁদে ফেলবে? উত্তরের জন্য প্রকাশিত ১২:৯ পদ পড়ুন। এই পদের মানে কি?`

নিঃসন্দেহে, ঈশ্বরের সেই সব লোকেরা রয়েছে যারা শেষকালে তাঁর বাধ্য থাকবে। সত্ত্বেও, শয়তানের চাতুরি ও ছলনা বহু লোককে ভুলাবে।

`প্রকাশিত ১৪:১২ পদ পড়ুন। এই পদটি কি বিশেষ সতর্কবার্তা দিয়ে থাকে?`

লোকেরা সাধারণত বলে যে, ভালো কিংবা মন্দ বেছে নেবার বিষয়টি আমাদের নিজেদের ধারণার উপর নির্ভর করে; আর আমরা ভালো কিংবা মন্দ বিষয় ভেবে থাকি। আমরা আমাদের জীবন এই নীতিগুলোর দ্বারা যাপন করার চেষ্টা করব। কিন্তু এই চিন্তায় একটি বড় সমস্যা আছে। বাইবেল বলে যে, আমরা সবাই পাপী (যিরমিয় ১৭:৯; রোমীয় ৩:৯-১৮)। সুতরাং, আমরা আমাদের নিজেদের আবেগ-উপলব্ধির উপর আস্থা রাখতে পারি না। শীঘ্র হোক কিংবা পরে হোক, আমাদের আবেগ-উপলব্ধি আমাদেরকে ভুল পথে নিয়ে যাবে। যে লোকেরা মনে করেছে যে, তারা ভালো কিছু করছে, তারা প্রচুর খারাপ কাজ করেছে। অর্থাৎ, তারা যেটিকে শ্রেয় জ্ঞান করেছে, তারা সেটি করেছে।

তাহলে, এই সমস্যার সমাধান কি? আমাদের অবশ্যই ঈশ্বরের বাক্য, অর্থাৎ বাইবেল পড়তে হবে। বাইবেলের সত্য দ্বারা আমাদের হৃদয় ও মন অবশ্যই পূর্ণ করতে হবে। আমাদের জীবন পবিত্র আত্মাকে দিতে হবে। আত্মা আমাদেরকে বাইবেলের সত্য শিখতে সাহায্য করবে। তিনি আমাদেরকে ছলনা ও ভ্রষ্টতার প্রকৃত রূপ দেখতে সাহায্য করবেন। পবিত্র আত্মার সাহায্য ব্যতীত, আমরা সহজেই শয়তানের মিথ্যাচার বিশ্বাস করে বসতে পারি।

`যারা নিজেদের কাজকে ভালো কিংবা সঠিক বলে মনে করেছিল, সেই সব লোকদের দৃষ্টান্ত নিয়ে চিন্তা করুন। তারা হয়ত ভেবেছিল যে, তারা ঈশ্বরের পরিকল্পনা অনুসরণ করছে। কিন্তু, বাস্তবে তারা তা করেনি। তারা ভ্রষ্টাচার করেছে। তাদের মারাত্মক ভুলগুলো থেকে আমরা কি শিক্ষা নিতে পারি?`