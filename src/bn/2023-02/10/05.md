---
title:  যীশুর প্রতি অনুগত হোন
date:   31/05/2023
---

দ্বিতীয় দূতের বার্তা হল: “পড়িল, পড়িল সেই মহতী বাবিল” (প্রকাশিত ১৪:৮)। প্রকাশিত ১৭ অধ্যায়ে, আমরা একজন স্ত্রীলোককে দেখি। এই স্ত্রীলোকটি বাবিলের রূপক। সে বেগুনি ও লাল বস্ত্র পরিহিতা। সে লাল প্রাণি পিঠে চড়েছে। স্ত্রীলোকটি মদিরার পেয়ালার চারিধার অতিক্রম করছে। সে তার ভ্রান্ত শিক্ষার দ্বারা পৃথিবীর লোকদের মত্ত করাচ্ছে। সে হচ্ছে একটি প্রতীক যা আমাদের দেখায় যে, শেষকালে মণ্ডলী ও সরকার কতটা নিবিড়ভাবে সংযুক্ত হবে এবং এক সঙ্গে কাজ করবে। সকল স্থানের লোকেরা বাবিলের মিথ্যাচার বিশ্বাস করবে। মন্দাত্মারা লোকদের ঠকানোর জন্য তাদের আশ্চর্য-কাজ করবে। শেষকালে যা কিছু ঘটবে, এটা তারই ছবি।

একই সময়ে, ঈশ্বরের লোকদের আক্রমণ করা হয় এবং তারা আঘাতপ্রাপ্ত হয়। কিন্তু তারা যীশুতে সবল থাকে। কোন ভাবেই তারা তাদের দিয়ে ঈশ্বরের ব্যবস্থা লঙ্ঘন করাতে পারে না। ঈশ্বরের লোকেরা তাঁর প্রতি অনুগত থাকে। তারা বলে, “ঈশ্বর আমাদের পক্ষে আশ্রয় ও বল।

তিনি সঙ্কটকালে অতি সুপ্রাপ্য সহায়” (গীত ৪৬:১)। অদ্য, ঈশ্বর তাঁর লোকদেরকে বাইবেলের সত্যের প্রতি বাধ্য থাকতে বলছে। যীশু পিতার কাছে প্রার্থনা করেছিলেন, “তাহাদিগকে সত্যে পবিত্র কর; তোমার বাক্যই সত্যস্বরূপ” (যোহন ১৭:১৭)। পৃথিবীর ইতিহাসের এই গুরুত্বপূর্ণ সময়ে বাইবেলের সত্য আমাদের নিরাপদ রাখবে।

একজন ব্যাপ্টিস্ট পুরোহিত রবিবারের বিষয়ে কিছু গুরুত্বপূর্ণ কথা লিখেছেন। এই পুরোহিতের নাম হল ড. এড্ওয়ার্ড টি হিস্কক্স। তিনি ব্যাপ্তিস্ট মণ্ডলীগুলোর কার্য-পরিচালন নীতিমালার প্রণেতা। ১৮৯৩ সালে, ড. হিস্কক্স শতাধিক ব্যাপ্টিস্ট পুরোহিতের উদ্দেশ্যে প্রচার করেছিলেন। ড. হিস্কক্স তাদের ব্যাখ্যা করে জানিয়েছিলেন যে, খ্রীষ্টিয়ান মণ্ডলীতে কীভাবে রবিবার এলো। হিস্কক্স বলেন, “সূর্যের আরাধনাকারীদের ধর্ম থেকে রবিবার আসে। ক্যাথলিক মণ্ডলী সত্যিকারের বিশ্রামদিনের পরিবর্তে এই মিথ্যা দিনকে গ্রহণ করে নেবার পর থেকে খ্রীষ্টিয়ানরা এই দিনকে উপাসনার দিন বলে আয়ত্ব করে নেয়!” -ইন ফ্রণ্ট অফ্ এ নিউ ইয়র্ক মিনিস্টারস মিটিং, নভেম্বর ১৩, ১৮৯৩।

`যিহিষ্কেল ২০:১-২০ পদ পড়ুন। এই পদগুলোয় যিহিষ্কেলের বার্তা কি? তাঁর প্রতি আমাদেরকে অনুগত হতে বলার নির্দেশের ক্ষেত্রে বিশ্রামদিনের ভূমিকা কি?`

যিহিষ্কেল ২০ অধ্যায়ে, সদাপ্রভু ইস্রায়েল জাতিকে মিথ্যা দেবতাদের আরাধনা নয় বরং তাঁর আরাধনা করতে বলেন। দূতত্রয়ের বার্তায়, ঈশ্বর আমাদের একই কাজ করতে বলেন। যেমনিভাবে আমরা জানি, শেষকালিন ঘটনাবলিতে বিশ্রামদিনের একটি বড় ভূমিকা রয়েছে।

`যিহিষ্কেল ২০:১-২০ পদে আপনি আপনার জন্য কি শিক্ষা পান?`