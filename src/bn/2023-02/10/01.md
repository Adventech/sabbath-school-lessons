---
title:  শয়তানের শেষকালিন চাতুরি ও ছলনা
date:   27/05/2023
---

### শাস্ত্রপাঠ
প্রকাশিত ১২:৯; ১৬:১৩, ১৪; যিহিষ্কেল ৮:১৬; ২০:১-২০; রোমীয় ১:৫।

> <p>মুখস্থপদ</p>
> “তাহাদিগকে সত্যে পবিত্র কর; তোমার বাক্যই সত্যস্বরূপ” (যোহন ১৭:১৭)।

মার্কিন যুক্তরাষ্ট্রের শিকাগো শহরে এটি ছিল সেপ্টেম্বরের একটি সুন্দর সকাল। সূর্যের উজ্জ্বল আলো যখন মিশিগানের খালের উপর পড়ছিল, তখন লোকেরা গাড়ি চালিয়ে কাজে এবং শিশুরা বিদ্যালয়ে যেতে শুরু করল। সে দিন সকালের সংবাদে একটি ভীতিকর ঘটনার প্রতিবেদন দেয়া হল। ঘটনাটি শিকাগো শহরের লোকদের শঙ্কিত করল। সংবাদ প্রতিবেদন জানালো যে, লোকেরা অসুস্থ হয়ে পড়ছে। টাইলেনল নামের বড়ি সেবন করে অসুস্থ হওয়া অনেক রোগী কয়েক ঘণ্টার মধ্যে মারা যাচ্ছে। টাইলেনল হচ্ছে ঔষধের দোকানে বিক্রয় করা একটি শক্তিশালী বড়ি যা মাথা-ব্যাথা ও অন্যান্য ব্যাথার জন্য কার্যকর। বিজ্ঞানীরা সিদ্ধান্ত নিয়েছে যে, তারা টাইলেনলের উপর একটি পরীক্ষা চালিয়ে দেখবে যে, বড়িটির সমস্যা কী। যখন পরীক্ষা করা হল, তখন মানুষের অসুস্থ হবার কারণ খুঁজে পাওয়া গেল। টাইলেনল বড়িতে বিষাক্ত দ্রব্যের উপস্থিতি পাওয়া গেল। কোন উন্মাদ ব্যক্তি বড়িতে বিষাক্ত দ্রব্যের মিশ্রণ ঘটিয়েছে। আজও জানা যায়নি যে, এই অপরাধটি কে করেছে।

আমরাও দেখেছি যে, প্রকাশিত বাক্য পুস্তক আমাদের সাবধান করছে যে, পৃথিবীর লোকেরা বাবিলের মদিরা নামে একটি বিশেষ তরল পান করবে। এই ‘মদিরা’ হচ্ছে ভ্রান্ত শিক্ষা যা অনন্ত মৃত্যুর দিকে চালনা দেয়। কিন্তু বাবিলের মদিরা পান করে আক্রান্ত হয়ে পড়া রোগীদের জন্য ঈশ্বর নিরাময়কারী ‘দাওয়াই (ঔষধ)’ দিয়ে থাকেন। ‘দাওয়াই’ হচ্ছে প্রকাশিত বাক্য ১৪ অধ্যায়ে বর্ণীত তিন দূতের বার্তা।

এ সপ্তাহে, আমরা বাবিলের মিথ্যাচার ও ভ্রান্ত শিক্ষামালার প্রতি নজর রাখব। ওগুলো থেকে নিজেদেরকে রক্ষা করার জন্য যীশুর পরিকল্পনার প্রতিও দৃষ্টি দেব।