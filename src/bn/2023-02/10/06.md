---
title:  ‘বিশ্বাসের আজ্ঞাবহতা’
date:   01/06/2023
---

স্ত্রীলোকটি লাল ও বেগুনি বস্ত্র পরে একটি লাল জন্তুর পিঠে বসে আছে। যেমনিভাবে আমরা দেখেছি, স্ত্রীলোক হচ্ছে আত্মিক বাবিলের একটি প্রতীক। স্ত্রীলোকটি তার মদিরার পেয়ালা অন্যদের দেয়। সে পৃথিবীর লোকদেরকে তার ‘মদিরায়’ মত্ত করাতে চায়। ঈলেন জি হোয়াইট বলেন, “বাবিলের মদিরা কি? তার ভ্রান্ত শিক্ষা। বাবিল একটি মিথ্যা দিনের সঙ্গে বিশ্রামদিনের পরিবর্তন ঘটিয়েছে। বাবিল সেই মিথ্যা শিক্ষা দেয় যা এদনে শয়তান প্রথম দিয়েছিল। সেই মিথ্যাটি কি? মিথ্যাটি হল এটা যে, দেহের মৃত্যুর পর আত্মা চিরদিন বেঁচে থাকে।” -রিভিয়্যু অ্যাণ্ড হেরাল্ড, ডিসেম্বর ৬, ১৮৯২। এই ভ্রান্তশিক্ষা কোটি কোটি মানুষকে ফাঁদে ফেলেছে। সুতরাং, লোকেরা যেন বাইবেলের সত্য মেনে নেয়, তাই ঈশ্বর তাঁর লোকদেরকে একটি শেষকালিন বার্তা দিচ্ছেন।

ঈশ্বর কি বলেন, তাঁর কোন্ লোকেরা বাবিলের অংশীদার? যারা সেই ভ্রান্ত শিক্ষার অংশীদার হয়। উত্তরের জন্য প্রকাশিত ১৮:৪, ৫ পদ পড়ুন।

যেমনিভাবে আমরা দেখলাম, ঈশ্বরের বহু লোক সেই সব মণ্ডলী ও ধর্মের অংশবিশেষ যারা সর্বদা বাইবেলের সত্য শিক্ষা দেয় না। ঈশ্বর এই লোকদের অত্যন্ত ভালাবাসেন। তাই, ঈশ্বর তাদের বলেন, “হে আমার প্রজাগণ, উহা হইতে বাহিরে আইস, যেন উহার পাপ সকলের সহভাগী না হও, এবং উহার আঘাত সকল যেন প্রাপ্ত না হও” (প্রকাশিত ১৮:৪)।

`বাইবেল কি বলে, পাপ কি? উত্তরের জন্য ১ যোহন ৩:৪ ও রোমীয় ১৪:২৩ পদ পড়ুন। এই পদ দুটি তুলনামূলক আলোচনা করুন। এই পদ দুটি পরস্পর সঙ্গতিপূর্ণ কেন?`

পাপ মানে হল ঈশ্বরের আজ্ঞা লঙ্ঘন। একজন ব্যক্তি কেবল যীশুর সহায়তায় আজ্ঞা পালন করতে পারে। যীশুকে প্রথমে আমাদের হৃদয়ে বাস করতে হবে। তাহলে আমরা তাঁর বাধ্য হতে পারব। আমরা পাপী। আমরা দুর্বল। আমরা ভুল করি। কিন্তু বিশ্বাসের দ্বারা যখন আমরা যীশুকে গ্রহণ করি, তিনি তাঁর দয়ার গুণে আমাদের অতীত ক্ষমা করে দেন। তাঁর দয়া আমাদেরকে এখন ন্যায়সঙ্গত জীবন যাপন করার শক্তি দেয়। ঈশ্বর আমাদেরকে ‘বিশ্বাসের আজ্ঞাবহতার’ প্রতি বিশ্বাস দেন (রোমীয় ১:৫)। বর্তমানে, তাঁর মণ্ডলীর লোকদের জন্য ঈশ্বরের একটি বার্তা রয়েছে যেটির প্রতি তারা শ্রদ্ধাশীল নয় এবং আজ্ঞাবহ নয়। এই ভ্রান্ত শিক্ষাগুলোকে পিছনে পরিহার করার জন্য তারা যেন ঈশ্বরের বিশ্বাসে দাবী রাখে। ঈশ্বর অ্যাড্ভেন্টিস্টদের স্বার্থপরতা ত্যাগ করতে বলছেন এবং যীশুর বিশ্বাস দ্বারা জীবন যাপন করতে বলছেন। আমরা আমাদের নিজেদের স˜গুণের দ্বারা নিজেদেরকে রক্ষা করতে পারি না। সুতরাং, পাপ থেকে নিজেদেরকে রক্ষা করার জন্য আমাদের অবশ্যই ঈশ্বরের দয়ায় বিশ্বাস করতে হবে। অন্যদেরকে পরিচালনা দিয়ে বাবিল থেকে বের করে আনার কাজে আমরা অনুকরণীয় দৃষ্টান্ত হতে পারি।