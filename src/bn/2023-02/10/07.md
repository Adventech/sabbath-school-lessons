---
title:  অতিরিক্ত আলোচনা
date:   02/06/2023
---

“প্রকাশিত বাক্য পুস্তকে, ‘মহতী বাবিল’ হচ্ছে একটি রূপক যেটি আমাদেরকে সেই ভ্রান্ত ধর্ম দেখিয়ে দেয় যা শেষকালে সংঘবদ্ধ হবে. . .। শেষকালে বিশাল এই ধর্মীয় গোষ্ঠির কাছে ‘মহতী বাবিল’ হচ্ছে ঈশ্বরের নাম। তিন শক্তির সমন্বয়ে এই দলটি গঠিত: (১) ক্যাথলিক মণ্ডলী, (২) ভ্রান্ত শিক্ষা দেওয়া প্রোটেস্ট্যাণ্ট মণ্ডলীগুলো, এবং (৩) প্রেতাত্মাবাদ। প্রেতাত্মাবাদ হচ্ছে ভ্রান্ত শিক্ষা যে, মৃতেরা আমাদের সঙ্গে যোগাযোগ করে এবং দেহের মৃত্যুর পর আত্মা জীবিত থাকে। ‘বাবিল’ নামটি আমাদের এই সব মিথ্যা ধারণাগুলো, ধর্মগুলো ও নেতাদের দেখায়, কিন্তু আসলে সেই সদস্যদের তুলে ধরে না যে, কারা এই দগুলোর অন্তর্ভুক্ত। বাইবেলে সদস্যদেরকে ‘বহুজল’ হিসেবে দেখানো হয়েছে [প্রকাশিত ১৭:১, ১৫]।” -দি এসডিএ বাইবেল কমেণ্টারী , খণ্ড: ৭, পৃষ্ঠা: ৮৫১, ৮৫২।

“শয়তান লোকদের তার বশে নেবে। কীভাবে? দুটি মিথ্যাচার শিক্ষা দেবার মাধ্যমে। প্রথম মিথ্যাটি হল এই যে, আমাদের দেহ মরলেও আত্মা মরে না। দ্বিতীয় মিথ্যাটি হল, রবিবার পবিত্র দিন। প্রথম মিথ্যাটি লোকদের এই শিক্ষা গ্রহণ করতে প্ররোচিত করে যে, মৃতেরা আমাদের সঙ্গে যোগাযোগ করতে পারে। দ্বিতীয় মিথ্যাটি খুব সহজে রোমান ক্যাথলিক মণ্ডলীর শিক্ষা গ্রহণ করতে প্ররোচিত করে।” -ঈলেন জি হোয়াইট, দ্যা গ্রেট কণ্ট্রোভার্সি, পৃষ্ঠা: ৫৮৮।        

**আলোচ্য প্রশ্নাবলী**:

`আমাদের মৃত্যুর পর যা হয় তা বোঝার জন্য বাইবেলের সত্য গুরুত্বপূর্ণ কেন? এ প্রসঙ্গে বাইবেলের সত্য কি বলে? এ বিষয়ে বাইবেলের সত্য অত্যন্ত স্বস্তিদায়ক কেন?`

`শয়তানের কিছু কিছু চাতুরি ও ছলনা দেখা ও এড়িয়ে যাওয়া সহজ। কিন্তু সবগুলো নয়। তার কিছু কিছু চাতুরি ও ছলনা দেখা কঠিন। আমরা যেন তার চাতুরি ও ছলনা দ্বারা বোকা না হই, সে-জন্য আমরা কি করতে পারি?`

`ক্লাশে, রবিবারের পাঠের প্রশ্ন নিয়ে আলোচনা করুন। আপনি স্মরণ করতে পারবেন যে, এই প্রশ্নটি সেই লোকদের প্রসঙ্গে বলে যারা ঈশ্বরের পরিকল্পনা অনুসরণ করে বলে বিশ্বাস করে; অথচ, তারা অনুসরণ করে না। তারা ফাঁদে পড়েছে। কীভাবে আপনি জানতে পারেন যে, তারা ফাঁদে পড়েছে? উত্তর ব্যাখ্যা করার ক্ষেত্রে বাইবেল ও ঈশ্বরের ব্যবস্থার কি ভূমিকা রয়েছে?`