---
title:  পুরাতন মিথ্যা যে, আমরা কখনও মরব না
date:   29/05/2023
---

`প্রকাশিত ১৬:১৩, ১৪ ও ১৮:২, ২৩ পদ পড়ুন। শয়তানের মিথ্যাচার সম্পর্কে এই পদগুলোয় কি ইঙ্গিত পান? অর্থাৎ, এই পদগুলো এই মিথ্যাচার সম্পর্কে কি ভ্রান্ত শিক্ষা দেয় যে, আমাদের দেহের মৃত্যুর পর আমাদের আত্মা জীবিত থাকে?`

শয়তান যা করবে, সেই কাজগুলো দেখাতে প্রকাশিত ১৬:১৩, ১৪ ও ১৮:২, ২৩ পদ বিশেষ কিছু শব্দ ব্যবহার করে: ‘ভূতদের আত্মা’ (প্রকাশিত ১৬:১৪); ‘ভূতগণের আবাস’ (প্রকাশিত ১৮:২); ‘সমস্ত অশুচি আত্মার কারাগার’ (প্রকাশিত ১৮:২); ‘মায়া’ (প্রকাশিত ১৮:২৩); এবং ‘ভ্রান্ত’ (প্রকাশিত ১৮:২৩)। অবাক হবার কিছু নেই, ঈশ্বর আমাদের সাবধান করে বলছেন, শেষকালে শয়তানের দুটি মিথ্যাচারের মধ্যে একটি হবে এই ভ্রান্ত শিক্ষা যে, “দেহ মারা যাবার পর আত্মা বেঁচে থাকে”-ঈলেন জি হোয়াইট, দি গ্রেট কন্ট্রোভার্সি, পৃষ্ঠা: ৫৮৮।

নিঃসন্দেহে, আমরা দেখি যে, কত শত লোক এই মিথ্যা বিশ্বাস করে। পরিতাপের কথা হল, বহু খ্রীষ্টিয়ান এটা বিশ্বাস করে। তারা মনে করে যে, পরিত্রাণ-প্রাপ্তরা মৃত্যুর পর সোজা স্বর্গে চলে যায়। এই খ্রীষ্টিয়ানরা বিশ্বাস করে যে, হারিয়ে যাওয়া লোকেরাও মৃত্যুর পর নরকে চলে যায়। বিলি গ্রাহামের ব্যাপারে আমরা এ কথা কতটা অহরহ শুনেছি? বিলি গ্রাহাম হলেন আমেরিকার একজন জনপ্রিয় ব্যাপ্টিস্ট প্রচারক। গ্রাহামের মৃত্যুর পর, লোকেরা বলেছে যে, তিনি নিরাপদে আছেন এবং যীশুর সঙ্গে স্বর্গে জীবিত আছেন। এই মিথ্যা কথাটি মণ্ডলীগুলোতে, শ্রেণীকক্ষগুলোতে ও অন্তেষ্ট্যিক্রিয়াগুলোতে পুনরাবৃত্তি হয়।

`মৃত্যুর পরের জীবন সম্পর্কে যীশু তাঁর লোকদের কি শিক্ষা দিয়েছিলেন? কোথা হতে আমরা আমাদের আশা পাই? উত্তরের জন্য পড়ুন, উপদেশক ৯:৫; ইয়োব ১৯:২৫-২৭; ১ থিষলনীকীয় ৪:১৬, ১৭ এবং প্রকাশিত ১৪:১৩।`

বাবিলের অন্যতম একটি ভ্রান্ত শিক্ষা হল মৃত্যু বিষয়ক শিক্ষা। বাবিল শিক্ষা দেয় যে, আত্মা চিরকাল বাঁচে এবং কখনও মরে না। এই ভ্রান্ত শিক্ষা লোকদেরকে এই ধারণা মেনে নিতে সাহায্য করে যে, আমাদের মৃত প্রিয়জনেরা আমাদের সঙ্গে কথা বলতে পারে। আপনি যদি বিশ্বাস করে থাকেন যে, মৃতেরা আমাদের সঙ্গে যোগাযোগ করতে পারে, তাহলে আপনি শয়তানের নানাবিধ চাতুরী ও ছলনা থেকে কীভাবে নিরাপদ থাকতে পারেন? আপনি যদি মনে করেন যে, আপনার মৃত মাতা কিংবা মৃত সন্তান হঠাৎ আপনার সঙ্গে কথা বলে উঠল, তাহলে বুঝবেন যে, আপনি আপনার দৃষ্টির দ্বারা ভ্রান্ত হয়েছে। শয়তান অতীতে লোকদের এভাবে বিভ্রান্ত করেছে। সে এখনও তা করে যাচ্ছে। নিঃসন্দেহে, এই শেষকালে, শয়তান লোকদের এভাবে ছলনা করবে। সুতরাং, আমাদের একমাত্র আশা কি? একমাত্র বাইবেলের সত্য আমাদেরকে রক্ষা করতে পারে।