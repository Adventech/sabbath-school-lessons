---
title:  'বাবিল: সূর্য-উপাসনার কেন্দ্রস্থল'
date:   30/05/2023
---

বাইবেলের যুগে মিসর, অশূর, পারস্য ও বাবিলের বহু লোক সূর্যের উপাসনা করত। একজন বাইবেল বিশ্লেষক লেখেন: “প্রাচীন বাবিলে সনাতন কাল ধরে লোকেরা সূর্যের আরাধনা করছে।” -জেমস্ জি ফ্রাজার, দি ওয়ারশীপ অফ্ নেচার, খণ্ড: ১, পৃষ্ঠা: ৫২৯। বিভিন্ন সময়ে, পুরাতন নিয়মের যুগে লোকেরা সূর্যের উপাসনাকে ঈশ্বরের উপাসনার অংশে পরিণত করেছে।

`যিহিষ্কেল ৮:১৬ ও ২ রাজাবলি ২৩:৫, ১১ পদ পড়ুন। ইস্রায়েল ও যিহূদীদের মাঝে সূর্যের উপাসনা সম্পর্কে বাইবেল কি বলে? (আরও পড়ুন, রোমীয় ১:২৫।)`

যিহিষ্কেল ছিলেন একজন ভাববাদি। তিনি তাঁর লোকদের প্রতি ঈশ্বরের একজন বার্তাবাহক ছিলেন। বাইবেলের যুগে যিহিষ্কেল ছিলেন দানিয়েলের সমকালিন মানুষ। যিহিষ্কেল আমাদেরকে ঈশ্বরের লোকদের একটি চিত্র দেখিয়েছেন। লোকেরা ঈশ্বরের মন্দির থেকে তাদের  মুখ ফিরিয়েছে এবং সূর্যের আরাধনা করেছে। ইস্রায়েল জাতি সূর্যের উপাসনা করেছে, এবং সূর্যের নির্মাতার উপাসনা করেনি।

প্রকাশিত ১৭ অধ্যায়ে, যোহন সেই সময়ের ব্যাপারে সাবধান করছেন যখন খ্রীষ্টিয় মণ্ডলীতে বাবিলের ভ্রান্ত শিক্ষা প্রচার করা হবে। এটা কখন ঘটল? এটা তখন ঘটেছিল যখন যীশুর মৃত্যুর তিন শতাধিক বছর পর রাজা কনস্টানটাইন খ্রীষ্টিয়ান হয়েছিলেন।  কনস্টানটাইন ছিলেন রোম সম্রাজ্যের একজন উচ্চ নেতা। কণ্টেনস্টাইন যখন মণ্ডলীতে যুক্ত হন তখন রোম সম্রাজ্যের খ্রীষ্টিয়ানরা তখন দারুণ খুশি হয়। কনস্টানটাইন ছিলেন একজন সূর্য পূজারী। জনপ্রিয় ঐতিহাসিক এড্ওয়ার্ড গিবন বলেন, “ কনস্টানটাইনের সময়ের লোকেরা বিশ্বাস  করত যে, সূর্য হচ্ছে এক শক্তিশালী দেবতা। এই লোকেরা বিশ্বাস করত যে, সূর্য কনস্টানটাইনকে রক্ষা করেছে এবং সাহচর্য দিয়েছে।” -দ্যা হিস্টরি অফ্ দ্যা ডিক্লাইন অ্যাণ্ড ফল্ অফ্ দ্যা রোমান এমপায়ার, পৃষ্ঠা: ১২। ৩২১ খ্রীষ্টাব্দে কনস্টানটাইন ‘রবিবার আইন’ জারি করেন। এই আইনটি বলে: “সূর্যের সম্মানের দিনে নগরের নেতারা ও সাধারণ জনতা বিশ্রাম করুক। সব ধরণের কল-কারখানা বন্ধ থাকুক।” -এডিক্ট অফ্ কনস্টানটাইন। এই আইন রবিবারে উপাসনার করার জন্য কাউকে জোর করেনি। কিন্তু আইনটি রোমীয় নাগরিকদের এটা ভাবিয়ে তুলেছিল যে, রবিবার পালন গুরুত্বপূর্ণ। বহু বছর পর, অন্য রাজারা ও ধর্মীয় নেতারা এমন আইন জারি করে যা লোকদেরকে রবিবার পালনে জোর খাটায়।

`বর্তমানে, বহু মণ্ডলী রবিবারকে পবিত্র বলে মান্য করে। বিশ্বব্যাপী শয়তানের মিথ্যাচার সম্পর্কে এই তথ্যটি আমাদের কী শিক্ষা দেয়?`