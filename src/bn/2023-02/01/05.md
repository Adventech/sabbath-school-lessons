---
title:  প্রান্তরে স্ত্রীলোক
date:   29/03/2023
---

`প্রকাশিত ১২:৬ পদ পড়ুন, এবং প্রকাশিত ১২:১৪-১৬ পদের সঙ্গে তুলনা করুন। এই পদগুলো স্ত্রীলোকটির উপরে শয়তানের আক্রমণ সম্পর্কে বলে। স্ত্রীলোক হচ্ছে মণ্ডলীর রূপক। স্ত্রীলোকের উপর শয়তানের আক্রমণ কত কাল চলবে?`

প্রকাশিত ১২:৬ পদ বলে যে, ঈশ্বর ১২৬০ দিন ‘স্ত্রীলোকের’ তত্ত্বাবধান করেছেন। প্রকাশিত বাক্য পুস্তকের ১২৬০ দিন হচ্ছে প্রকাশিত ১২:১৪ পদে বর্ণীত সাড়ে তিন বছরের সমান। বাইবেল দানিয়েল ৭:২৫, প্রকাশিত ১১:২, ৩ এবং প্রকাশিত ১৩:৫ পদে এই একই সময়কাল সম্পর্কে বলে। প্রকাশিত ১২ অধ্যায়ে বর্ণীত স্ত্রীলোক কোন আক্ষরিক স্ত্রীলোক নয়। (পাখা বিশিষ্ট একজন সত্যিকারের স্ত্রীলোক প্রান্তরে আটকা পড়তে পারে না!) সুতরাং, আমরা বুঝি যে, স্ত্রীলোক হচ্ছে একটি রূপক। আমরা আরও বুঝি যে, দানিয়েল ও প্রকাশিত বাক্য পুস্তকের পদগুলো বর্ণীত সময়কালও রূপক। এই সময়কালের অর্থ বোঝার জন্য আমাদের অবশ্যই দিন-বছর নীতিমালা প্রয়োগ করতে হবে। বাইবেল আমাদের গণনা ১৪:৩৪ ও যিহিষ্কেল ৪:৪-৬ পদে দিন-বছর নীতিমালা দেয়। দিন-বছর নীতিমালা আমাদের বুঝতে সাহায্য করে যে, সময়কাল বিষয়ক ভাববাণীতে এক দিন সময় এক বছরকে বুঝায়। দি এণ্ড্রুস ইউনিভার্সিটি স্টাডি বাইবেল বলে, “ইতিহাস জুড়ে বহু বাইবেল বিশ্লেষক বিশ্বাস করেছে যে, ১২৬০ দিন ছিল ১২৬০ বছর। ৫৩৮ খ্রীষ্টাব্দে শুরু হয়ে ১৭৯৮ খ্রীষ্টাব্দে ১২৬০ বছর শেষ হয়েছে।” -পৃষ্ঠা: ১৬৭৩। ১২৬০ বছরের এই সময়ে ইউরোপের রাজা ও রাণীরা মধ্য যুগের মণ্ডলীর সঙ্গে মিলে ঈশ্বরের বিশ্বস্ত লোকদের তাড়না করেছে। 

ঈশ্বরের লোকদের বিরুদ্ধে ১২৬০ বছরের এই তাড়নাকাল ছিল ঈশ্বর ও শয়তানের মধ্যকার বিশ্বব্যাপী মহা-সংঘর্ষের অংশবিশেষ। এই সময়ে লোকেরা বাইবেল পড়তে শুরু করেছিল। তারা দেখেছিল যে, মণ্ডলীতে সংস্কার দরকার। নর ও নারীদের একটি সিদ্ধান্ত গ্রহণের প্রয়োজন হয়েছিল। তারা কি ঈশ্বর ও বাইবেলের বাধ্য থাকবে? নাকি, মণ্ডলীর দেওয়া তথাকথিত শিক্ষা মেনে নেবে? বহু লোক ঈশ্বরের প্রতি বাধ্যতা মনোনয়ন করল। পরিতাপের বিষয় হল, বাইবেলের এই শিক্ষামালার প্রতি লোকদের বিশ্বাসের কারণে মণ্ডলী এই লোকদের তাড়না করেছিল।

প্রকাশিত ১২ অধ্যায় আমাদের দেখায় যে, ঈশ্বর তাঁর মণ্ডলীর প্রতি কতটা যত্নশীল। প্রকাশিত ১২:৬ পদে, ঈশ্বর স্ত্রীলোকের জন্য একটি নিরাপদ স্থান তৈরি করছেন। প্রকাশিত ১২:১৪ পদ বলে যে, ঈশ্বর তার যত্ন নেন। প্রকাশিত ১২:১৬ পদ বলে যে, “পৃথিবী সেই স্ত্রীলোকটিকে সাহায্য করিল।” অর্থাৎ, শয়তান যখন আক্রমন করেছে, ঈশ্বর তখন তাঁর মণ্ডলীর যত্ন নিয়েছেন। ঈশ্বর তাঁর শেষকালিন মণ্ডলীর জন্যও একই কাজ করবেন।

`আপনার জীবনের সেই কঠিন সময় নিয়ে চিন্তা করুন যখন ঈশ্বর আপনার যত্ন নিয়েছিলেন। আপনার জীবনে যখন সমর্থন প্রয়োজন ছিল, তখন ঈশ্বর কীভাবে আপনাকে সমর্থন যুগিয়েছিলেন?`