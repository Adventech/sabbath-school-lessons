---
title:  অতিরিক্ত আলোচনা
date:   31/03/2023
---

আমরা বিতর্ক করে বলতে পারি, আসলে ঈশ্বরের কোন বিকল্প সিদ্ধান্ত নেই: তিনি যদি চাইতেন যে, আমরা তাঁকে স্বাধীনভাবে প্রেম করি, তাহলে তিনি আমাদের স্বাধীনভাবে সৃষ্টি করতেন। আমরা যদি স্বাধীন না হই, তাহলে আমরা তাঁকে প্রেম করতে পারি না। প্রেম ব্যতিত স্বর্গে ও পৃথিবীতে জীবন কী? আমরা যদি স্বাধীন না হই, তাহলে আমরা যন্ত্র কিংবা রোবটের তুল্য। যন্ত্র ও রোবটকে যে কাজের জন্য তৈরি করা হয়, সেটি সেই কাজই করে। কিন্তু তাদের কোন স্বাধীনতা নেই। এটা জীবনের জন্য পরিতাপের, ঠিক? আমরা আনন্দিত হতে পারি, কারণ বাইবেল আমাদের শিক্ষা দেয় যে, আমরা ঈশ্বরকে প্রেম করার এবং তাঁর বাধ্য থাকার সিদ্ধান্ত গ্রহণের ব্যাপারে স্বাধীন। 

“ঈশ্বরের ব্যবস্থা হল প্রেম। প্রেম হচ্ছে তাঁর সরকারের নীতি। যখন স্বর্গের দূতেরা ও লোকেরা এই নীতি মানে, তখন তারা সুখী হয়। ঈশ্বর চান প্রত্যেকে তাঁর সেবা করুক, কারণ তারা তাঁকে প্রেম করে। আমরা তখন ঈশ্বরকে অধিক প্রেম করতে চাইব যখন আমরা তাঁর প্রকৃতি ভালভাবে জানব। লোকদেরকে তাঁর প্রতি বাধ্য করে তোলার জন্য জোর করার ব্যাপারে ঈশ্বর সন্তুষ্ট নন। সুতরাং, ঈশ্বর মানুষকে স্বাধীনতা উপভোগ করাতে চান। তিনি তাদেরকে সিদ্ধান্ত নিতে দিয়েছেন। সুতরাং, তারা তাঁর সেবা করার কিংবা না করার সিদ্ধান্ত নিতে পারে। 

“প্রত্যেকে যখন ঈশ্বরের প্রতি বিশ্বস্ত ছিল এবং ভালবেসে তাঁর সেবা করার সিদ্ধান্ত নিত, তখন স্বর্গে সর্বত্র শান্তি বিরাজ করত। স্বর্গদূতেরা ঈশ্বরের প্রত্যাশা মোতাবেক কাজ করতে আনন্দ পেতেন। স্বর্গদূতেরা ঈশ্বরের প্রশংসা করতে ভালবাসতেন। স্বর্গদূতেরা বরং অন্য যেকোন কিছু অপেক্ষা ঈশ্বরকে অধিক প্রেম করতেন। পরস্পরের জন্য তাদের প্রেম স্বার্থপর ছিল না। কোন পাপ ও স্বার্থপর আচরণ স্বর্গদূতদের অনুভূত শান্তি বিনষ্ট করেনি।” -ঈলেন জি হোয়াইট, পেট্রিয়ার্কস অ্যাণ্ড প্রফেটস, পৃষ্ঠা: ৩৪, ৩৫।    

**আলোচ্য প্রশ্নাবলী**:
  
`প্রকাশিত ১২ অধ্যায় কীভাবে দূতত্রয়ের বার্তার একটি সহায়ক পরিচিতি? অর্থাৎ, প্রকাশিত ১২ অধ্যায় কীভাবে আমাদের বুঝতে সাহায্য করে যে, শেষকালে কি ঘটবে?`

`প্রতিদিন আপনার জীবনে আসা বিভিন্ন পরীক্ষা ও সঙ্কট মোকাবিলায় সবল হওয়ার জন্য প্রকাশিত ১২ অধ্যায় কীভাবে আপনাকে আশা দেয়?`

`কিছু লোক বিশ্বাস করে যে, তারা কেমন আচরণ করবে, সে-ব্যাপারে তারা স্বাধীন নয়। এই লোকেরা বিশ্বাস করে যে, স্থান ও কাল ভেদে তারা যে পরিবেশে জন্ম নিয়েছে, সেই পরিবেশের প্রভাব অনুসারে তারা আচরণ করে। আপনি কি এক মত নাকি ভিন্ন মত পোষণ করেন? আপনার উত্তর ব্যাখ্যা করুন। আমাদের আচরণ কীভাবে আমাদের সিদ্ধান্তগুলোকে প্রভাবিত করে?`