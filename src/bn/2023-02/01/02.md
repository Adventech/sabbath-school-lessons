---
title:  স্বর্গে যুদ্ধ
date:   26/03/2023
---

প্রকাশিত ১২ অধ্যায় আমাদেরকে ভাল ও মন্দের মধ্যকার বিশ্বব্যাপী সংঘর্ষ সম্পর্কে বলছে। এই সংঘর্ষ স্বর্গে শুরু হয়েছিল এবং এই পৃথিবীতে সমাপ্ত হবে। ১২ অধ্যায় আমাদেরকে স্বর্গে শয়তানের বিদ্রোহের বিষয়ে এবং পৃথিবীতে ঈশ্বরের শেষকালিন লোকদের বিরুদ্ধে তার আক্রমণের বিষয়ে  গুরুত্বপূর্ণ তথ্য দেয়। 

`প্রকাশিত ১২:৭-৯ পদ পড়ুন; পদগুলো ভাল ও মন্দের মধ্যকার বিশ্বব্যাপী সংঘর্ষ সম্পর্কে বলে। স্বর্গে এই যুদ্ধ কীভাবে সম্ভব হল? এই পদগুলো স্বাধীন মনোনয়ন শক্তির ব্যাপারে কি বলে?`

ঈশ্বরের শাসন ব্যবস্থায় মনোনয়নের স্বাধীনতা হচ্ছে একটি গুরুত্বপূর্ণ অংশ- স্বর্গ ও পৃথিবী উভয় স্থানে। ঈশ্বর কাউকে যন্ত্রমানব (রোবট) হবার জন্য সৃষ্টি করেননি। স্বর্গেও নয়, পৃথিবীতেও নয়। ঈশ্বর মানুষ ও স্বর্গদূত উভয়কে ভাল ও মন্দের স্বাধীন মনোনয়ন শক্তি দিয়ে সৃষ্টি করেছেন। 

আমাদের মনোনয়নের স্বাধীনতার সঙ্গে আমাদের প্রেমের স্বাধীনতার যোগসূত্র রয়েছে। ঈশ্বর যদি মানবের কাছ থেকে মনোনয়নের স্বাধীনতা তুলে নেন, তাহলে কি হয়? তাহলে, আমরা স্বাধীনভাবে প্রেম করতে পারি না। জোর করে ভালবাসা হয় না। প্রেম হচ্ছে একটি স্বাধীন সিদ্ধান্ত। স্বর্গের প্রত্যেক দূতকে ঈশ্বরের প্রেম কিংবা আত্মগর্বের মধ্য থেকে একটি বেছে নিতে হয়েছিল। একইভাবে, প্রকাশিত বাক্য আমাদের দেখায় যে, শেষকালে আমাদেরকে ঈশ্বর ও শয়তানের মধ্য থেকে একজনকে মনোনয়ন করার সিদ্ধান্ত নিতে হবে। 

পৃথিবীর শেষ যুদ্ধে প্রত্যেককে ভাল ও মন্দের মধ্য থেকে একটি বাছাই করতে হবে। হয় আমাদের যীশুর পক্ষে দাঁড়াতে হবে, নয়ত্ আমাদের তাঁর বিরুদ্ধে দাঁড়াতে হবে (লূক ১১:২৩ পদ পড়ুন)। স্বর্গের যুদ্ধে প্রত্যেক দূতকে যীশুর পক্ষে কিংবা শয়তানের পক্ষে দাঁড়াতে হয়েছিল। সুতরাং, শেষকালে সমুদয় মানবকেও অবশ্যই ঈশ্বর ও শয়তানের মধ্য থেকে একজন বেছে নিতে হবে। আমরা কার অনুগত থাকব? আমরা কার আরাধনা করব? কার বাধ্য থাকব? এই প্রশ্নগুলোর জবাব প্রত্যেককে দিতে হবে? 

প্রকাশিত ১২ অধ্যায় আমাদের আশা দেয় এবং কিছু বিস্ময়কর বার্তা দেয়: যীশু ভাল ও মন্দের যুদ্ধে বিজয়ী হন। আমাদের সবার যা করতে হবে তাহল- আমাদের যীশুর পক্ষ নিতে হবে। তাঁর পক্ষ হচ্ছে বিজয়ীর পক্ষ। 

`ঠিক ও ভুলের মাঝে একটি বেছে নেবার স্বাধীনতা নিয়ে চিন্তা করুন। এটি অত্যন্ত একটি দামী ও পবিত্র উপহার। যীশু মানব পরিবারকে এই উপহার দিয়েছেন। এই উপহার দ্বারা আমরা কি করব? আমরা পাপ ও মন্দতা বেছে নিয়েছিলাম। তাই, যীশুকে ক্রুশের উপরে মরতে হল (পড়ুন, ২ তীমথিয় ১:৯)। কিন্তু তাই বলে কি তিনি আমাদের স্বাধীন মনোনয়ন শক্তি প্রত্যাহার করেছেন? না, তথাপি তিনি আমাদের এই মহামূল্যবান উপহার দিচ্ছেন। এই উপহার বা দানের প্রতি কীভাবে আমরা যত্নবান হতে পারি, সে-বিষয়ে বাইবেলের এই সত্যটি আমাদের কি শিক্ষা দেয়? এই উপহারের জন্য যীশুকে কতটা মূল্য দিতে হয়েছিল?`