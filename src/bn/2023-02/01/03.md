---
title:  শয়তানের আক্রমণ
date:   27/03/2023
---

শুরু থেকে শয়তান যীশু খ্রীষ্টের সর্বনাশ করার চেষ্টা করছিল (প্রকাশিত ১২:৪, ৫)। প্রতিবার শয়তান ব্যর্থ হয়েছে। যীশুর যখন জন্ম হয়, একজন স্বর্গদূত হেরোদ রাজার দুষ্ট পরিকল্পনার বিষয়ে যোষেফ ও মরিয়মকে সাবধান করেন। সুতরাং, যোষেফ ও মরিয়ম মিসরে পালিয়ে যান। কয়েক বছর পর, শয়তান প্রান্তরে যীশুর কাছে যায়। শয়তান যীশুকে দিয়ে পাপ করানোর চেষ্টা করে। কিন্তু যীশু বাইবেলের পদ ব্যবহার করে শয়তানের প্রতি আক্রমণের জবাব দেন। বাইবেলের সত্য দ্বারা যীশু নিজেকে রক্ষা করেছেন। ক্রুশে মৃত্যুবরণ করে যীশু আমাদের দেখান যে, তিনি আমাদের কতটা ভালবাসেন। পাপের শাস্তি থেকে যীশু আমাদের রক্ষা করেন। যীশু যখন পুনরুত্থিত হন, তিনি আমাদের সাহায্য করার জন্য স্বর্গে যান। আমাদেরকে পাপ থেকে রক্ষা করার জন্য যীশু এখন ঈশ্বরের মন্দিরে কাজ করছেন। 

**প্রকাশিত ১২:৪-৬, ৯; ইফিষীয় ৫:২৫-২৭, ৩২; ও গীত ২:৭-৯ পদ পড়ুন। এই পদগুলো আমাদের তিনটি প্রতীক কিংবা রূপক প্রদর্শন করে: একজন স্ত্রীলোক, এক পুত্রসন্তান ও একটি ‘লৌহদণ্ড’ (প্রকাশিত ১২:৫)। এই প্রতীকগুলোর মানে কি?**

`নারী`

`পুত্রসন্তান`

`লৌহদণ্ড`

বাইবেলে একটি দণ্ড হচ্ছে একজন রাজার ক্ষমতার প্রতীক। একটি লৌহদণ্ড হচ্ছে একজন সর্বময় ক্ষমতা-সম্পন্ন শাসনব্যবস্থার প্রতীক। এই প্রতীকগুলো আমাদের কি দেখায়? ওগুলো আমাদের দেখায় যে, যীশু হলেন একজন পরাক্রমী রাজা। এই পৃথিবীতে থাকাকালিন তিনি শয়তানের বিরুদ্ধে যুদ্ধজয় করেছিলেন। পুনরুত্থিত হয়ে যীশু শয়তানের বিরুদ্ধে বিজয়ী হলেন। যেহেতু যীশু বিজয়ী হয়েছেন, সেহেতু আমরাও বিজয়ী হতে পারি। শয়তান যেভাবে যীশুকে পাপে পতিত করার চেষ্টা করেছে, ঠিক সেভাবে সে আমাদেরকেও পাপে পতিত করার চেষ্টা করছে। সুতরাং, যীশু আমাদের অভিজ্ঞতা বুঝেন। নিঃসন্দেহে, শয়তান পরাজিত। কিন্তু ঈশ্বর ও শয়তানের মধ্যকার বিশ্বব্যাপী যুদ্ধ এখনও শেষ হয়নি।

যীশু আমাদের জন্য যা করেছেন, তা আমরা বিশ্বাস দ্বারা মেনে নেই। যীশু আমাদের পাপ ক্ষমা করেন। ঈশ্বর আমাদেরকে যীশুর পবিত্র জীবন দ্বারা  পোশাকের মত আবৃত করেন। তাই আমরা ঈশ্বরের সামনে সিদ্ধতার অবস্থান নিতে পারি। পৌল এই পদগুলোয় বাইবেলের এই বিস্ময়কর সত্য বর্ণনা করছেন: “এবং তাঁহাতেই যেন আমাকে দেখিতে পাওয়া যায়; আমার নিজের ধার্মিকতা, যাহা ব্যবস্থা হইতে প্রাপ্য, তাহা যেন আমার না হয়, কিন্তু যে ধার্মিকতা খ্রীষ্টে বিশ্বাস দ্বারা হয়, বিশ্বাসমূলক যে ধার্মিকতা ঈশ্বর হইতে পাওয়া যায়, তাহাই যেন আমার হয়” (ফিলিপীয় ৩:৯)। যখন আমরা যীশুকে বিশ্বাস দ্বারা গ্রহণ করি, তখন তিনি তাঁর অর্জিত সমস্তকিছু আমাদের দেন।