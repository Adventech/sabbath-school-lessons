---
title:  ঈশ্বরের শেষকালিন লোকেরা
date:   30/03/2023
---

এই সপ্তাহের প্রথম দিকে যেমনিভাবে আমরা দেখেছি, স্বর্গে শয়তান ঈশ্বরের বিরুদ্ধে একটি যুদ্ধ শুরু করেছিল। সেই থেকে শয়তান যীশুর বিরুদ্ধে যুদ্ধ করে আসছে (প্রকাশিত ১২:৭)। শয়তানের প্রচেষ্টা সেই আগের মতই চলমান রয়েছে। সে স্বর্গ ও পৃথিবীর সমস্ত নিয়ন্ত্রণ পেতে চায় (যিশাইয় ১৪:১২-১৪ পদ পড়ুন)। শেষকালে শয়তান ঈশ্বরের লোকদের বিরুদ্ধে একটি আঘাত হানবে। প্রকাশিত ১২:১৭ পদ ঘোষণা করছে যে, নাগ স্ত্রীর প্রতি ক্রোধান্বিত। নাগ স্ত্রীর সন্তানদের বিরুদ্ধে যুদ্ধ করে। সন্তানের আরেকটি পরিভাষা হল ‘অবিশিষ্ট দল।’ এই শব্দটি কিং জেমস বাইবেল প্রয়োগ করছে। অবশিষ্ট বলতে বড় থান কাপড়ের অবশিষ্ট একটি টুকরাকে বোঝায়। একইভাবে, একটি অবশিষ্ট দল হচ্ছে ঈশ্বরের মণ্ডলীর ক্ষুদ্র একদল লোকেরা। এই দলটি ঈশ্বরের প্রতি বিশ্বস্ত এবং বাইবেলের সত্যের প্রতি বাধ্য। ঈশ্বরের রাজ্যে তাদের বিশ্বাস আছে। 

`প্রকাশিত ১২:১৭ পদে ঈশ্বরের অবশিষ্ট লোকদের বিষয়ে পড়ুন। অবশিষ্ট কথাটি ঈশ্বরের শেষকালিন মণ্ডলীর একটি রূপক। এই পদটি ঈশ্বরের অবশিষ্টদের বিষয়ে আমাদের কি শিক্ষা দেয়? তারা কে, এবং তারা কি করে যা তাদেরকে বিশেষত্ব দেয়?`

প্রকাশিত ১২:১৭ পদে, শয়তান (নাগ) স্ত্রীলোকের, অর্থাৎ ঈশ্বরের শেষকালিন মণ্ডলীর, বিরুদ্ধে ক্রোধান্বিত। শয়তান ক্রোধান্বিত কারণ এই মণ্ডলী ঈশ্বরের ব্যবস্থা পালন করে। সুতরাং, তাদেরকে বিনষ্ট করার জন্য শয়তান তার সাধ্যমত সমস্তকিছু করবে। 

শেষে, শয়তান ঈশ্বরের লোকদের বিরুদ্ধে একটি আইন করছে যে, তারা ক্রয় কিংবা বিক্রয় করতে পারবে না। ঈশ্বরের লোকদের কারাগারে নিক্ষেপ করা হবে কিংবা মৃত্যুদণ্ড দেওয়া হবে (প্রকাশিত ১৩:১৪-১৭ পদ পড়ুন)। শয়তান যীশুর ক্ষতি করার চেষ্টা করেছে। সে ব্যর্থ হয়েছে। সুতরাং, এখন শয়তান সেই জিনিস বিনষ্ট করবে যা যীশু সর্বাধিক প্রেম করেন: মণ্ডলী। পৃথিবীর শেষ যুদ্ধ মধ্যপ্রাচে্য হবে না। এই যুদ্ধ আমাদের হৃদয়ে হবে। এই যুদ্ধ যীশু খ্রীষ্ট ও শয়তানের মাঝে হবে। পৃথিবীর প্রত্যেককে একটি পক্ষ বেছে নিতে হবে। 

এই শেষ যুদ্ধে সব থেকে বড় প্রশ্ন হল: ‘আমাদের বিশ্বস্ততা ও প্রেম কার জন্য? আমাদের হৃদয় কার জন্য?’ আপনি কি যীশুর প্রেমে সিক্ত? আপনি কি তাঁর দয়ায় পরিত্রাণ পেয়েছেন? আপনি কি তাঁর সেবায় আপনার জীবন নিয়োজিত করেছেন? তাঁর আত্মা কি আপনার জীবন নিয়ন্ত্রণ করছে? আপনি কি তাঁর আদেশের প্রতি বাধ্য? যিনি আপনার জন্য মরলেন, তাঁর জন্য কি আপনি মরতে প্রস্তুত? শেষ যুদ্ধ ঘনিয়ে আসছে। আমরা যদি বিশ্বাসের দ্বারা তাঁর সঙ্গে সংযুক্ত থাকি, তাহলে আমরা যীশুর কারণে বিজয়ী হব। সিদ্ধান্ত আপনার। 

`ঈশ্বর ও শয়তানের মধ্যকার যুদ্ধ কিভাবে আপনার নিজ জীবনে সংঘটিত হচ্ছে?`