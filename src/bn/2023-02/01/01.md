---
title:  যীশু জয়লাভ করেন, শয়তান পরাজিত হয়
date:   25/03/2023
---

### শাস্ত্রপাঠ
প্রকাশিত ১২:৭-৯; ১২:৪-৬; ১২:১০; ১২:১৪-১৬; ১২:১৭। 

> <p>মুখস্থপদ</p>
> “আর সেই স্ত্রীলোকটির প্রতি নাগ ক্রোধান্বিত হইল, আর তাহার বংশের সেই অবশিষ্ট লোকদের সহিত, যাহারা ঈশ্বরের আজ্ঞা পালন ও যীশুর সাক্ষ্য ধারণ করে, তাহাদের সহিত যুদ্ধ করিতে গেল” (প্রকাশিত ১২:১৭)।

কারম্যাক ও’ব্রিয়েন সেনাদলের বিষয়ে একটি বই লেখেন। বইটির নাম হচ্ছে- Outnumbered: Incredible Stories of History’s Most Surprising Battlefield Upsets. এই বইটি ছোট সেনাদলগুলোর বড় যুদ্ধ জয় করার গল্পগুলো বলছে। এগুলোর মধ্যে একটি গল্প ‘হ্যানিবল সেনাদলের’ বিষয়ে বলছে। বাইবেলের যুগে রোম যখন বিশ্বব্যাপী রাজত্ব করত, তখন হ্যানিবল ছিলেন কার্থেজ নগরীর একজন সেনাপতি। হ্যনিবলের মাত্র ৫৫,০০০ সৈন্য ছিল। কিন্তু এই সেনাদলটি ৮০,০০০ সৈন্য সম্বলিত রোমীয় সেনাদলকে পরাজিত করেছিল। মহান গ্রিক আলেক্সাণ্ডার কীভাবে বিক্রমশালী পারস্য রাজ্যকে পরাজিত করেছিল, সেই বিস্ময়কর গল্পটিও কারম্যাক ও’ব্রিয়েন বলছেন। 

আমরাও জীবন-ও-মৃত্যুর যুদ্ধে লড়ছি। আমাদের শত্রু শয়তান হচ্ছে ধূর্ত ও কৌশলী। শয়তানের বাহিনীতে সৈন্য সংখ্যা বেশি। শয়তানের সেনারা মনে করে যে, তারা হারতে পারে না। 

আশা হারাবেন না। হ্যাঁ, আমাদের সংখ্যা হয়ত ছাড়িয়ে যেতে পারে। শয়তানের আক্রমণ চাতুরীপূর্ণ। কিন্তু শেষে যীশু বিজয়ী হবেন। বাইবেলের সত্য হচ্ছে শেষ পুস্তক, অর্থাৎ প্রকাশিত বাক্য থেকে আসা বার্তা। যীশু জয়লাভ করেন, শয়তান পরাজিত হয়। প্রকাশিত বাক্য ১২ অধ্যায়ে আমরা এই শেষ যুদ্ধ সম্পর্কে পড়তে পারি; আর, এ বিষয়টি আমরা চলতি সপ্তাহে অধ্যয়ন করব। এই পাঠটি আমাদেরকে প্রকাশিত বাক্য ১৪ অধ্যায় এবং দূতত্রয়ের বার্তা ভালভাবে বুঝতে সাহায্য করবে।