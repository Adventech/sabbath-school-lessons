---
title:  যীশু আমাদের জন্য যা কিছু জয় করেছেন, তা গ্রহণ
date:   28/03/2023
---

বাইবেল আমাদের দেখায় যে, শয়তানের বিরুদ্ধে যুদ্ধে যীশু কখনও পরাজিত হননি। যীশু একজন বিক্রমশালী যোদ্ধা। যীশু শয়তানের দুষ্ট বাহিনীর বিরুদ্ধে জয়ী হন। সুতরাং, আমাদের অবশ্যই বিশ্বাস করতে হবে যে, যীশু যাকিছু জয় করেন, তা আমাদের জন্যই করেন। 

প্রকাশিত ১২:১০ পদ পড়ুন। এই পদ বলছে: “কেননা যে আমাদের ভ্রাতৃগণের উপরে দোষারোপকারী... সে নিপাতিত হইল।” দোষারোপকারী কে? তার প্রতি এ-সব ঘটার সংবাদ জেনে আপনি কেন উৎসাহিত হবেন? 

হ্যাঁ, ভাল ও মন্দের মধ্যকার বিশ্বব্যাপী সংঘর্ষ অদ্যাবধি অব্যাহত রয়েছে। কিন্তু শয়তান পরাজিত হয়েছে। এটা সু-সংবাদ! দ্বিতীয় আগমনে যীশু মন্দের বিরুদ্ধে যুদ্ধজয় করবেন। সংবাদটি আমাদের সুখানুভূতি দেয়। যীশু আমাদের ব্যক্তিগত জীবনের জন্য মন্দের বিরুদ্ধে যুদ্ধজয় করেন। কিছু খ্রীষ্টিয়ান শঙ্কায় জীবন যাপন করে। তারা নিজ শক্তিতে পাপের বিরুদ্ধে যুদ্ধ করার ব্যাপারে সর্বদা উদ্বিগ্ন। তারা আসলে তাদের ব্যক্তিগত জীবনে বুঝতে পারে না যে, যীশু তাদের জন্য কতটা বিজয় অর্জন করেছেন। 

`প্রকাশিত ১২:১১ পদ পড়ুন। এই পদে যীশু আমাদেরকে জয়লাভের কি আশা দিচ্ছেন?`

যীশু প্রকাশিত বাক্য পুস্তকে সাতটি মণ্ডলীকে কি বার্তা দিচ্ছেন। প্রতিটি বার্তায়, যীশু তার বিষয়ে বলছেন ‘যে জয় করে’ (প্রকাশিত ২:৭, ১১, ১৭, ২৬; ৩:৫, ১২, ২১)। ব্যবহৃত ‘জয়’ শব্দটি গ্রিক ‘নিকাও’ থেকে এসেছে। ‘নিকাও’ মানে হল- ‘জয়লাভ করা’ কিংবা ‘যুদ্ধে পরাস্ত করা।’ আপনি কি দেখছেন, যীশু এই পদগুলোয় সাত বার বলছেন যে, পাপের বিরুদ্ধে জয়লাভ করা আমাদের পক্ষে সম্ভব? কীভাবে আমরা জয়লাভ করি, তা প্রকাশিত ১২:১১ পদ আমাদের বলছে। “আর মেষশাবকের রক্ত প্রযুক্ত, এবং আপন আপন সাক্ষ্যের বাক্য প্রযুক্ত, তাহারা তাহাকে জয় করিয়াছে।”

প্রকাশিত ৫:৬ পদে, ঈশ্বর যোহনকে স্বর্গ সম্পর্কে একটি দর্শন দিচ্ছেন। যোহন তার দর্শনে এক মেষশাবক দেখেন। মেষশাবককে এমন দেখাচ্ছিল যেন তাকে হত্যা করা হয়েছে। এই মেষশাবকটি যীশুর রূপক। যোহনের দর্শন আমাদের দেখায় যে, সমুদয় স্বর্গ যীশুর প্রতি এবং ক্রুশের উপরে তাঁর মৃত্যুর প্রতি মনোযোগ দিচ্ছে। ক্রুশ আমাদেরকে ঈশ্বরের প্রেম প্রদর্শন করে। সুতরাং, যীশু আমদের জন্য যাকিছু করলেন, তা বিশ্বাস পূর্বক আমাদের অবশ্যই গ্রহণ করতে হবে। তাহলে ঈশ্বর আমাদের পাপ ক্ষমা করবেন (কলসীয় ১:১৪; ইফিষীয় ১:৭; কলসীয় ২:১৪)। ঈশ্বরের প্রশংসা করুন, কারণ শয়তান, অর্থাৎ আমাদের অভিযোগকারী, স্বর্গ থেকে নিক্ষিপ্ত হয়েছে! যীশুর কারণে আমরা পরিত্রাণ পেয়েছি।