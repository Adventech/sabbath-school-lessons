---
title:  শস্য যখন প্রস্তুত
date:   06/04/2023
---

প্রকাশিত ১৪ অধ্যায়ে, আমরা শস্য সংগ্রহকালের দুটি চয়নের বিষয় পড়েছি। সোনালী পাকা শস্য বা গম ঈশ্বরের পবিত্র লোকদের দেখায়। পরে আমরা আঙ্গুর চয়ন করতে দেখি। আঙ্গুর রক্তিম আভরণে আবৃত। এই আঙ্গুরগুলো সেই লোকদের দেখায় যারা ঈশ্বরকে প্রত্যাখ্যান করেছে। উভয় ‘ফসলই’ পাকা। ওগুলো চয়নের জন্য প্রস্তুত। 

প্রকাশিত ১৪:১৭-২০ পদ পড়ুন। ১৯ পদ দেখুন, পদটি বলছে: “তাহাতে ঐ দূত পৃথিবীতে আপন কাস্তে লাগাইয়া পৃথিবীর দ্রাক্ষাগুচ্ছ ছেদন করিলেন, আর ঈশ্বরের রোষের মহাকুণ্ডে নিক্ষেপ করিলেন।” পদটি আমাদের কি দেখায়? প্রশ্নের উত্তর পেতে আরও পড়ুন, প্রকাশিত ১৪:১০; ১৫:১; ১৬:১ পদ।
যোহন আমাদের বলেন, “আর যজ্ঞবেদি হইতে অন্য এক দূত বাহির হইলেন, তিনি অগ্নির উপরে কর্তৃত্ববিশিষ্ট” (প্রকাশিত ১৪:১৮)। বিচারকাজের শেষে যে বিশেষ আগুনের দ্বারা  ঈশ্বর পাপীদের শাস্তি দেবেন, ঈশ্বর এই দূতকে সেই আগুনের দায়িত্বে রেখেছেন। তখন শস্য পরিপক্ব হবে। ঈশ্বর পাপকে আর বাড়তে দেবেন না। অতীতে মন্দ ঘটনা ঘটেছে। ইতিহাসের শেষ পর্যায়ে পরিস্থিতি আরও খারাপ হবে। একজন প্রেমময় ঈশ্বর তাঁর সাধ্যমত সমস্তই আমাদের জন্য করেছেন। আমাদের পাপের জন্য তিনি নিজেকে ক্রুশের উপরে সমর্পণ করেছেন। “যিনি পাপ জানেন নাই, তাঁহাকে তিনি আমাদের পক্ষে পাপস্বরূপ করিলেন, যেন আমরা তাঁহাতে ঈশ্বরের ধার্মিকতাস্বরূপ হই” (২ করিন্থীয় ৫:২১)।  

ক্রুশের উপরে মরা ব্যতীত ঈশ্বর আমাদের জন্য অধিক কি করতে পারতেন? যারা তাঁর পবিত্র আত্মাকে বার বার প্রত্যাখ্যান করে এবং তাঁর দয়া অগ্রাহ্য করে, তাদের রক্ষার্থে ঈশ্বর কিছু করতে পারেন না। 

প্রকাশিত ১৪ অধ্যায় হচ্ছে একটি শেষকালিন জোরালো বার্তা। ঈশ্বরের লোকেরা স্বর্গ ও পৃথিবীর প্রত্যেকে তাঁর প্রেম ও দয়া দেখাবে। শয়তানের অনুসারিরা স্বার্থপরতা, ঘৃণা ও ব্যবস্থা লঙ্ঘনের একটি জীবন প্রদর্শন করবে। একদল সেই ভালবাসা ধারণ করবে যা যীশুর হৃদয়ে রয়েছে। আরেক দল সেই ঘৃণা ধারণ করবে যা শয়তানের হৃদয়ে রয়েছে। 

স্বর্গের প্রত্যেকে দেখবে যে, ঈশ্বরের শেষকালিন লোকেরা কেমন আচরণ করে। এই দলটি এ-যাবতকালের অন্য যেকোন দল অপেক্ষা আলাদা হবে। মানুষ ও স্বর্গদূতেরা সেই পর্যায়ের পাপ ও মন্দতা দেখবে যা তারা অতীতে দেখেনি। মানুষ ও স্বর্গদূত উভয়েই দেখবে যে, ঈশ্বরের ব্যবস্থার প্রতি বাধ্যতা হচ্ছে জীবনের সর্বশ্রেষ্ঠ পথ।