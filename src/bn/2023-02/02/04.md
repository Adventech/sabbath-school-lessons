---
title:  স্বর্গে বিচারক হিসেবে ঈশ্বরের কাজ
date:   04/04/2023
---

`প্রকাশিত ১৪:১৪ ও প্রেরিত ১:৯-১১ পদের তুলনা করুন। এই পদগুলোর মিল কোথায়? অর্থাৎ, উভয় পদে আপনি কোন্ বিষয়গুলো দেখতে পান?`

যোহন বলেন, “আর আমি দৃষ্টিপাত করিলাম, আর দেখ, শুভ্রবর্ণ একখানি মেঘ, ‘সেই মেঘের উপরে মনুষ্যপুত্রের ন্যায় এক ব্যক্তি’ বসিয়া আছেন” (প্রকাশিত ১৪:১৪)। পুনরুত্থিত হবার পর যীশু স্বর্গে গেলেন। প্রেরিত ১:৯ পদে, লূক এই সময় সম্পর্কে বলছেন। শিষ্যদের সঙ্গে কথা বলা শেষ করার পর, তিনি  ঊর্ধ্বে নীত হলেন। যীশুর শিষ্যরা তাঁকে ঊর্ধ্বনীত হতে দেখেন: “এই কথা বলিবার পর তিনি তাঁহাদের দৃষ্টিতে ঊর্ধ্বে নীত হইলেন, এবং একখানি মেঘ তাঁহাদের দৃষ্টিপথ হইতে তাঁহাকে গ্রহণ করিল” (প্রেরিত ১:৯)। যীশু বিশাল স্বর্গীয় বাহিনীর সাথে মেঘরথে ঊর্ধ্বে নীত হন। তিনি স্বর্গীয় বাহিনীর সঙ্গে মেঘরথে আবার আসবেন। যীশু যখন স্বর্গে নীত হন, তখন স্বর্গদূতেরা যীশুর শিষ্যদের সাথে দাঁড়িয়েছিলেন। স্বর্গদূতেরা বলেন, “হে গালীলীয় লোকেরা, তোমরা আকাশের দিকে দৃষ্টি করিয়া দাঁড়াইয়া রহিয়াছ কেন? এই যে যীশু তোমাদের নিকট হইতে স্বর্গে ঊর্ধ্বে নীত হইলেন, উহাঁকে যেরূপে স্বর্গে গমন করিতে দেখিলে, সেইরূপে উনি আগমন করিবেন। ” (প্রেরিত ১:১১)। ‘এই যে যীশু’ কথাগুলো দেখছেন? ‘এই যীশুই’ হচ্ছেন ‘মনুষ্যপুত্র’ যিনি নাসরতের ধুলোময় পথে হেঁটেছেন। ‘এই যে যীশু’ যিনি যিরূশালেমের পথের ধারের এবং ইস্রায়েলের বিভিন্ন গ্রামের জনতার ভীড়ের মাঝে রোগীদের সুস্থ্য করেছেন। ‘এই যে যীশু’ যিনি গালীল উপত্যকায় ঘাসের উপরে বসে লোকদের কাছে প্রচার করেছেন। এই একই যীশু আবার আসবেন।

`দানিয়েল পুস্তকে মনুষ্যপুত্রের বিষয়ে এবং তাঁর কাজের বিষয়ে পাই, যে কাজগুলো তিনি বিচারক হিসেবে শেষকালে করবেন। দানিয়েল কেন যীশুকে ‘মনুষ্যপুত্র’ নাম দিলেন? উত্তরের জন্য দানিয়েল ৭:৯, ১০, ১৩, ১৪ পদ পড়ুন। এই পদগুলোয় আমরা সেই সময় সম্পর্কে পাই যখন ঈশ্বর তাঁর লোকদের বিচার করবেন। সে সময়ে মনুষ্যপুত্র কি করতে যাচ্ছেন। তথ্যটি কেন আমাদের স্বস্তি দেয়?`

দানিয়েল ৭:৯, ১০ পদে, দানিয়েল স্বর্গীয় আদালত দেখেন। ঈশ্বরের সিংহাসনের চারিপাশে অনেক স্বর্গদূত আছেন। ঈশ্বর তাঁর লোকদের বিচার করতে প্রস্তুত। ঈশ্বর পুস্তকগুলো খোলেন। এই বইগুলো হচ্ছে আমাদের জীবন-বৃত্তান্ত বিষয়ক বই। দানিয়েল ৭:১৩, ১৪ পদে, যীশু, মনুষ্যপুত্র, পিতা ঈশ্বরের কাছে আসেন। ঈশ্বর যীশুকে তাঁর অনন্ত রাজ্য দেন। বিচারক হিসেবে যীশুর কাজ, স্বর্গের প্রত্যেককে দেখায় যে, তিনি ও যীশু মানুষের পরিত্রাণার্থে সম্ভাব্য সমস্তকিছুই করেছেন। বিচারক হিসেবে ঈশ্বরের কাজ দেখায় যে, তিনি ও তাঁর লোকেরা নিষ্পাপ, এবং সেই শয়তান হচ্ছে এক মিথু্যক।