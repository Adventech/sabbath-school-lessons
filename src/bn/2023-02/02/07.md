---
title:  অতিরিক্ত আলোচনা
date:   07/04/2023
---

আমাদের হৃদয় ও মনের জন্য গুরুত্বপূর্ণ নীতি এই: আমরা যা-কিছু দেখি এবং যা-কিছু নিয়ে ভাবি, সে-সবের দ্বারা আমরা পরিবর্তিত হই। আমরা যা-কিছু নিয়ে ভাবতে পছন্দ করি, সে-সবের দ্বারা ধীরে ধীরে ও সময়ের ব্যবধানে মন বদলে যায়। আমরা যদি সদাচরণে কিংবা বাইবেলের সত্যে বিশ্বাস না করি, তাহলে আমরা ভালোর দিকে পরিবর্তিত হতে পারি না। আমরা যদি কেবল নিজেদের তুষ্টির জন্য বাঁচি, তাহলে আমরা কখনও ঈশ্বরের প্রতিমূর্ত্তি লাভ করব না। অধিক মন্দ বিষয় হল যে, আমরা ঈশ্বরের প্রতিমূর্ত্তি অপেক্ষা নিম্নতর কিছু হব। একমাত্র ঈশ্বরের দয়া আমাদেরকে পরিবর্তিত হতে এবং উত্তমতা লাভ করতে সাহায্য করে। ঈশ্বর যদি আমাদের সাহায্য না করতেন, তাহলে আমরা ক্রমশ মন্দতর পরিস্থিতিতে নিমজ্জিত হতাম।” -ঈলেন জি হোয়াইট, দি গ্রেট কন্ট্রোভার্সি, পৃষ্ঠা: ৫৫৫। 

আমাদের অনুভূতি ও চিন্তার দ্বারা ধীরে ধীরে, সময়ের ব্যবধানে, আমাদের চিন্তা-চেতনা ও আবেগ-উপলব্ধি পরিবর্তিত হয়। আমরা যদি ভালো ও প্রেমপূর্ণ বিষয় নিয়ে ভাবি, তাহলে আমরা সবল মন ধারণ করব। যদি আমরা কুৎসিত ও স্বার্থপর বিষয় নিয়ে ভাবি, তাহলে আমরা হৃদয়ে ও মনে শয়তানের ন্যায় হব। সুতরাং, আমাদের চিন্তা-চেতনা ও আবেগ-উপলব্ধির ব্যাপারে আমাদের অবশ্যই সতর্ক হতে হবে। ঈশ্বরের ব্যাপারে ও আধ্যাত্মিক বিষয়ে আমাদের অবশ্যই যত্নবান হতে হবে। তাহলে আমরা বিশ্বাসে বৃদ্ধি পাব। আমাদের আধ্যাত্মিক জীবন সবল হবে। ভুল করা এ-কথা বলা সেই সব লোকদের মত ভুল করবে না: “বেশ, আমি জানি একদিন ঈশ্বরের লোকদের উপর শয়তানের চ‚ড়ান্ত আক্রমন সংঘটিত হবে। যখন সেই আক্রমন সংঘটিত হবে, তখন আমি সঠিক কাজটি করব।” ঈশ্বর চাচ্ছেন আমরা যেন আজই, এই মুহূর্ত থেকে, তাঁকে আমাদের জীবন দেই। আজ আমরা যদি নিজেদেরকে ঈশ্বরের হাতে তুলে দিতে দেরী করি, তাহলে পরবর্তিতে ঈশ্বরের বাধ্য হওয়া আমাদের জন্য কঠিন হবে। তাহলে, আমরা শয়তানের মিথ্যাচার আরও বেশি বিশ্বাস করব। 

**আলোচ্য প্রশ্নাবলী**:

`বিশ্বাস হেতু আমরা ঈশ্বরের দয়ার দ্বারা কীভাবে রক্ষা পাই? ঈশ্বরের দয়া আমাদের কিভাবে পরিবর্তন করে? প্রকাশিত ১৪:১৪-২০ পদে আপনি কি গুরুত্বপূর্ণ নীতি দেখতে পান? এই নীতি কীভাবে আমাদের বুঝতে সাহায্য করে যে, রক্ষাপ্রাপ্ত হওয়ার ও পরিবর্তিত হওয়ার মাঝে যোগসূত্র কি? শেষকালে বাইবেলের এই সত্য অত্যন্ত গুরুত্বপূর্ণ কেন?`

`চারার বৃদ্ধিতে কোন্ বিষয়গুলো সাহায্য করে? চারাগাছ কীভাবে আমাদের আধ্যাত্মিক বৃদ্ধির বিষয় বুঝতে সাহায্য করে? ঈশ্বরের মাধ্যমে বলবান হয়ে উঠতে আমাদের জীবনে কোন্ বিষয়গুলো দরকার?`

`যীশুর নাম হল মনুষ্যপুত্র। যেমনিভাবে আপনি দ্বিতীয় আগমনের জন্য অপেক্ষা করছেন, এই নাম আপনাকে আশা দেয় কেন? এটা জানা স্বস্তিদায়ক কেন যে, একজন মানুষ এখন স্বর্গে আছেন এবং তিনি আমাদের সাহায্য করার জন্য বিচারকর্তা ঈশ্বরের সাক্ষাতে ওকালতি করছেন?`