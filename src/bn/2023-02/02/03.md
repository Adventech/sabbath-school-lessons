---
title:  মনুষ্যপুত্র ফিরে আসছেন
date:   03/04/2023
---

ঈশ্বরের লোকদের কাছে এবং পৃথিবীর প্রত্যেকের কাছে তাঁর শেষকালিন বার্তার বিষয়ে প্রকাশিত বাক্য ১৪ অধ্যায়ের পদগুলোর গুরুত্ব রয়েছে। এই বার্তার একটি গুরুত্বপূর্ণ দিক হচ্ছে এই প্রতিজ্ঞা যে, যীশু আবার আসবেন। যীশু বলেছেন, “আমি সেই; আর তোমরা মনুষ্যপুত্রকে পরাক্রমের দক্ষিণ পার্শ্বে বসিয়া থাকিতে ও আকাশের মেঘসহ আসিতে দেখিবে” (মার্ক ১৪:৬২)। 

`যীশু যখন পুনরায় পৃথিবীতে আসবেন তখন তাঁর কি নাম থাকবে? উত্তরের জন্য প্রকাশিত ১৪:১৪ পদ পড়ুন। আপনার কি মনে হয়, যোহন কেন যীশুর জন্য এই নামটি ব্যবহার করছেন?`

মথি, মার্ক, লূক ও যোহনের পুস্তকে যীশু ৮২ বার নিজের জন্য ‘মনুষ্যপুত্র’ নামটি ব্যবহার করছেন। ‘মনুষ্যপুত্র’ নামটি যীশুর অন্যতম একটি পছন্দের নাম। যীশু এই নামটি পছন্দ করেন, কারণ এই নামটি দেখায় যে, তিনি আমাদের একজন। যীশু একজন ত্রাণকর্তা যিনি আমাদের বুঝতে পারেন। আমরা যে পাপের বিরুদ্ধে লড়াই করছি, তা তিনি জানেন। আমরা জীবনে যে সব পরীক্ষার ভিতর দিয়ে যাই, তিনিও সে সব পরীক্ষা অতিক্রম করেছেন। যীশু, মনুষ্যপুত্র, আমাদের ঘরে নেবার জন্য আসবেন। যে যীশু আমাদের জন্য আসছেন, সেই একই যীশু পৃথিবীতে আমাদের সঙ্গে বাস করেছেন। একমাত্র সেই যীশু আমাদের পরিত্রাণ করতে পারেন, কারণ তিনি আমাদের একজন হলেন। মানুষ হিসেবে, যীশু শয়তানের ঘৃণা মোকাবিলা করেছেন। শয়তান যীশুকে পাপে ফেলতে চেষ্টা করেছে। কিন্তু যীশু পাপের বিরুদ্ধে যুদ্ধজয় করেছেন। 

**নিচের পদগুলো পড়ুন। যীশুর, অর্থাৎ মনুষ্যপুত্রের, বিষয়ে বাইবেলের এই পদগুলো আমাদের কি শিক্ষা দেয়?**

`মথি ১৬:২৭`

`মথি ২৪:২৭, ৩০`

`মথি ২৫:৩১, ৩২`

এই পদগুলোর কিছু গুরুত্বপূর্ণ দিক দেখুন:
(১) যীশু হলেন মনুষ্যপুত্র। আমাদের স্বর্গে নেবার জন্য যীশু তাঁর দূতদের নিয়ে আসছেন।
(২) যীশু ছাগ থেকে মেষদের পৃথক করবেন। (এই পৃথকীকরণের কাজটি হচ্ছে ঈশ্বরের বিচারকাজের রূপক।
(৩) সকল দেশ ও সকল লোকের ভবিষ্যত সম্পর্কে ঈশ্বর একটি শেষ সিদ্ধান্ত নিবেন। 

`‘মনুষ্যপুত্র’ নামটি যীশুর বিষয়ে আপনাকে কি বলে? যীশু হলেন ঈশ্বর। কিন্তু তিনি আমাদের একজন হলেন। তিনি কখনও পাপ করেননি। বাইবেলের এই সত্য আপনাকে কি আশা দেয়?`