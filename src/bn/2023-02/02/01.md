---
title:  দয়ার বিষয়ে যীশুর শেষ বার্তা
date:   01/04/2023
---

### শাস্ত্রপাঠ
মথি ২৪:১৪; প্রকাশিত ১৪:১৪; প্রেরিত ১:৯-১১; মার্ক ৪:২৬-২৯; প্রকাশিত ১৪:১৭-২০।

> <p>মুখস্থপদ</p>
> “আর আমি দৃষ্টিপাত করিলাম, আর দেখ, শুভ্রবর্ণ একখানি মেঘ, সেই মেঘের উপরে মনুষ্যপুত্রের ন্যায় এক ব্যক্তি বসিয়া আছেন, তাঁহার মস্তকে সুবর্ণ মুকুট ও তাঁহার হস্তে একখানি তীক্ষ্ণ কাস্তে। পরে মন্দির হইতে আর এক দূত বাহির হইয়া, যিনি মেঘের উপরে বসিয়া আছেন, তাঁহাকে উচ্চ রবে চিৎকার করিয়া কহিলেন, ‘আপনার কাস্তে লাগান, শস্য ছেদন করুন; কারণ শস্যচ্ছেদনের সময় আসিয়াছে; কেননা পৃথিবীর শস্য শুকাইয়া গেল’” (প্রকাশিত ১৪:১৪, ১৫)।

ঈশ্বর সর্বদা তাঁর লোকদের সঙ্গে যোগাযোগ রাখেন। ঈশ্বরের লোকদের সমকালিন সময়ের জন্য বাইবেলের যে সত্য দরকার হয়, তা তিনি তাদের দিয়ে থাকেন। ঈশ্বর লোকদেরকে জলপ্লাবনের বিষয়ে সতর্ক করেছিলেন (আদি ৬:৭)। ঈশ্বর তাঁর লোকদের যীশুর প্রথম আগমনের বিষয়ে বলেছিলেন (দানিয়েল ৯:২৪-২৭)। ঈশ্বর তাঁর লোকদের আরও বলেছিলেন যে, দ্বিতীয় আগমনের পূর্বে তিনি তাদের বিচার করবেন (দানিয়েল ৭:৯, ১০; ৮:১৪)। শেষকালে যা-কিছু ঘটবে, সে বিষয়ে ঈশ্বর তাঁর লোকদের সাবধান করেছিলেন (প্রকাশিত ১২-১৪)। মানব ইতিহাসের এই শেষ দিনগুলোতে ঈশ্বর পৃথিবীর প্রত্যেকের কাছে এবং তাঁর লোকদের কাছে একটি বিশেষ বার্তা প্রেরণ করেছিলেন। এই বার্তা আমাদেরকে যীশুর সঙ্গে মিলিত হবার জন্য প্রস্তুতিতে সাহায্য করবে। এই সতর্কবার্তাকে দূতত্রয়ের বার্তা হিসেবে আখ্যা দেওয়া হয়েছে। 

দূতত্রয়ের বার্তা হচ্ছে দয়ার বিষয়ে যীশুর শেষ বার্তা। এই বার্তায়, ঈশ্বর আমাদেরকে এই সব কাজে আস্থা রাখতে বলছেন যা অতীতে যীশু করেছেন এবং বর্তমানে আমাদের পরিত্রাণের জন্য স্বর্গে করছেন। আমরা এখন যে সিদ্ধান্ত নিচ্ছি, সেই সিদ্ধান্তের উপর শেষকালিন সিদ্ধান্ত নির্ভর করবে। সুতরাং, অদ্য আমাদের অবশ্যই প্রস্তুত হতে হবে।