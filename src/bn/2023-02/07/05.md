---
title:  যিনি আমাদের সৃষ্টি করলেন, তিনি আমাদের রক্ষাও করেন
date:   10/05/2023
---

প্রথম দূতের বার্তার প্রতি দৃষ্টি দিন। এটি কি বিষয়ে বলে? প্রথম দূতের বার্তা তিনটি বিষয়ে: (১) যীশুর বিষয়ে সুসমাচার, (২) সকল লোকের বিচারের জন্য ঈশ্বরের সময় উপস্থিত বিষয়ক শিক্ষা, এবং (৩) ঈশ্বরের আরাধনা (ভজনা) করার নির্দেশ, কারণ তিনি আমাদের সৃষ্টি করেছেন। আপনি কি লক্ষ্য করছেন যে, এই তিনটি বিষয় কীভাবে পরস্পর সম্পর্কযুক্ত? সুসমাচার হচ্ছে একমাত্র বিষয় যা আমাদেরকে ঈশ্বরের বিচারকাল সম্পর্কে আশা দেয়। “অতএব এখন, যাহারা খ্রীষ্ট যীশুতে আছে তাহাদের প্রতি কোন দণ্ডাজ্ঞা নাই” (রোমীয় ৮:১)।

আমাদের সৃষ্টিকর্তা ঈশ্বরের বিষয় বার্তা হচ্ছে আমাদের সময়ের জন্য অত্যন্ত গুরুত্বপূর্ণ। যেমনিভাবে আমরা দেখেছি, বিবর্তনবাদ হচ্ছে একটি মিথ্যা বিজ্ঞান যা আমাদের শিক্ষা দেয় যে, জীবন দৈব্যক্রমে সৃষ্টি হয়েছিল। বিবর্তনবাদ হচ্ছে খ্রীষ্টিয় বিশ্বাসের প্রতি একটি আক্রমণ। আরও খারাপ বিষয় হল, কিছু কিছু মানুষ বিবর্তনবাদকে বাইবেলের সত্যের সঙ্গে মেলাতে চায়।

কিন্তু, আমাদের আশা আছে। এই শেষকালে ঈশ্বরের একটি মণ্ডলী আছে: সেভেন্থ ডে অ্যাড্ভেন্টিস্ট মণ্ডলী। সপ্তমদিনের বিশ্রামবার আমাদের স্মরণ করতে সাহায্য করে যে, ঈশ্বর আমাদের সৃষ্টি করেছেন। সুতরাং, আমাদের মণ্ডলীর নামকরণটি প্রত্যেককে দেখাতে চায় যে, বিবর্তনবাদ হচ্ছে একটি মিথ্যা বিজ্ঞান।

`ইফিষীয় ৩:৯; কলসীয় ১:১৩-১৭; প্রকাশিত ৪:১১; এবং রোমীয় ৫:১৭-১৯ পদ পড়ুন। যিনি আমাদের সৃষ্টি করলেন এবং আমাদের রক্ষা করলেন, সেই যীশুর বিষয় এই পদগুলো আমাদের কী শিক্ষা দেয়?`

যীশু আমাদের সৃষ্টি করেছেন, এবং যীশু আমাদের ত্রাণকর্তা- এই দুটি ধারণার কতটা পারস্পরিক সম্পর্কযুক্ত তা দেখুন। যখন আমরা বলি যে, যীশু আমাদের জীবন দেননি, তখন আমরা দেখাই যে, তাঁকে আমাদের ত্রাণকর্তা হিসেবে মূল্যায়ন করছি না। দুঃখ-দুর্দশা, পাপ ও মৃত্যু থেকে রক্ষা করার জন্য যীশু এসেছিলেন। বিবর্তনবাদ আমাদের শিক্ষা দেয় যে, দুঃখ-দুর্দশা, পাপ ও মৃত্যু হচ্ছে এমন বিষয় যার ভিতর দিয়ে জীবন এসেছে। এই মিথ্যা ধারণাটি যদি সত্যি হত, তাহলে ধারণাটির মানে এই দাঁড়াত যে, ঈশ্বর আমাদেরকে সেই সব নির্দিষ্ট বিষয় থেকে রক্ষা করেন যা তিনি আমাদের সৃষ্টি করার জন্য ব্যবহার করেছিলেন! এই ধারণাটি মিথ্যা।

বিবর্তনবাদ বলে যে, ক্রুশের উপরে যীশুর মৃত্যু গুরুত্বপূর্ণ নয়। কেন? পৌল আদমের পাপকে যীশুর মৃত্যুর সঙ্গে সংযুক্ত করছেন (রোমীয় ৫:১৭-১৯ পদ পড়ুন)। সুতরাং, আদম ও যীশুর মধ্যে একটি নিবিড় যোগসূত্র রয়েছে। কিন্তু বিবর্তনবাদ শিক্ষা দেয় যে, আদম মৃত্যুর কারণ ছিলেন না, কারণ আদম এবং মানুষের জীবন শুরু করার জন্য লক্ষ লক্ষ বছরের মৃত্যুর প্রয়োজন ছিল।

সুতরাং, আমরা দেখতে পাই যে, বিবর্তনবাদ হচ্ছে ক্রুশের উপরে একটি আক্রমণ। সেভেন্থ ডে অ্যাড্ভেন্টিস্টরা হচ্ছে জীবন্ত প্রমাণ যে, বিবর্তনবাদ হচ্ছে একটি মিথ্যা বিজ্ঞান।