---
title:  আমাদের নিকটবর্তী একজন ঈশ্বর
date:   09/05/2023
---

ঈশ্বর সূর্য, চন্দ্র ও তারকারাজি সৃষ্টি করলেন। তিনি এই পৃথিবীও সৃষ্টি করলেন, এবং জীবের দ্বারা পূর্ণ করলেন। সেই একই ঈশ্বর আমাদের প্রত্যেকের ব্যাপারে চিন্তা করেন। ঈশ্বর তাঁর লোকদেরকে মিসরের দাসত্ব থেকে মুক্ত করলেন। ঈশ্বর তাঁর লোকদেরকে মরুভূমির মাঝে পরিচালনা দিলেন। ঈশ্বর তাঁর লোকদেরকে স্বর্গ থেকে খাবার দিলেন। তিনি যিরিহোর প্রাচীর পতন ঘটালেন। যুদ্ধে ঈশ্বর ইস্রায়েলের শত্রুদের পরাস্ত করলেন। যে ঈশ্বর সমস্তকিছু সৃষ্টি করলেন, সেই একই ঈশ্বর আমাদের মনের মধ্যে যুদ্ধ চালিয়ে যাওয়া শয়তানকে এবং তার মন্দ বাহিনীকে পরাস্ত করবেন।

`২ করিন্থীয় ৫:১৭; গীত ১৩৯:১৫-১৮; প্রেরিত ১৭:২৭ এবং কলসীয় ১:১৭ পদ পড়ুন। ঈশ্বর আমাদের হৃদয়ের কতটা কাছে আসতে চান- এ ব্যাপারে এই পদগুলো আমাদের কী শিক্ষা দেয়?`

ঈশ্বর তাঁর সমস্ত সৃষ্টির ঊর্ধ্বে। একই সঙ্গে, ইতিহাস যেভাবে দেখায়, ঈশ্বর আমাদের এই পার্থিব জীবনের অংশবিশেষ। ঈশ্বর বলেন, “আমি ঊর্ধ্বলোকে ও পবিত্র স্থানে বাস করি, চ‚র্ণ ও নম্রাত্মা মনুষ্যের সঙ্গেও বাস করি, যেন নম্রদের আত্মাকে সঞ্জীবিত করি ও চ‚র্ণ লোকদের হৃদয়কে সঞ্জীবিত করি” (যিশাইয় ৫৭:১৫)। যীশু তাঁর অনুসারীদের বিষয়েও বলেন: “আমি তাহাদের মধ্যে ও তুমি আমাতে, যেন তাহারা সিদ্ধ হইয়া এক হয়; যেন জগৎ জানিতে পায় যে, তুমি আমাকে প্রেরণ করিয়াছ, এবং আমাকে যেমন প্রেম করিয়াছ, তেমনি তাহাদিগকেও প্রেম করিয়াছ” (যোহন ১৭:২৩)। এই পদগুলো আমাদের দেখায় যে, যীশু আমাদের হৃদয়ের কতটা কাছে আসতে চান।

ঈশ্বর এতটা শক্তিমান যে, তিনি সমুদয় নক্ষত্র সৃষ্টি করলেন, এবং তিনি আমাদের নতুনীকৃত করতে পারেন। তিনি আমাদের হৃদয়কে বদলে তাঁর হৃদয়ের মত করতে পারেন। ভাবুন এই কথাটি আসলে কী বলছে। ঈশ্বর মহাশূন্যের সমুদয় নক্ষত্র সৃষ্টি করেছেন এবং গ্রহ-উপগ্রহগুলো সৃষ্টি করেছেন। “কেননা তাঁহাতেই আমাদের জীবন, গতি ও সত্তা” (প্রেরিত ১৭:২৮)। এই একই ঈশ্বর আমাদের অন্তরে কাজ করেন। তিনি আমাদের নতুন চিন্তা-ভাবনা ও নতুন অনুভূতি দেন। তিনি আমাদের জীবন থেকে পাপ দূর করেন এবং আমাদের পরিষ্কার করেন। ঈশ্বর আমাদেরকে যীশুতে একদম নতুন করেন। বাহ্! এই চিন্তাটি চমৎকার। একজন শক্তিমান ঈশ্বর আমাদের প্রেম করেন ও যত্ন নেন।

`ঈশ্বর আমাদের কাছে আছেন- এ ধারণাটি কিভাবে আমাদের আশা ও সান্ত্বনা দেয়? অথবা, এই ধারণাটি কি আপনাকে ভয় দেয়, কারণ ঈশ্বর আপনার সব গোপনীয়তা জানেন? যীশুর সুসমাচার কীভাবে আপনাকে এই ধারণার ব্যাপারে স্বস্তি দেয়?`