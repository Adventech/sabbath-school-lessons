---
title:  অতিরিক্ত আলোচনা
date:   12/05/2023
---

ঈশ্বরের ভজনা করার বিষয়টি হল বাইবেলের অন্যতম গুরুত্বপূর্ণ একটি শিক্ষা। পুরাতন নিয়মে, ঈশ্বরের ভাববাদিরা, কিংবা বিশেষ বার্তাবাহকেরা অন্য দেবতাদের আরাধনা না করার ব্যাপারে সাবধান করেছেন। আমরা দেখি যে, এই একই সমস্যা হচ্ছে ঈশ্বর ও শয়তানের মধ্যকার বর্তমান মহাসংঘর্ষের অংশবিশেষ। অদ্য আমরা অন্য আরেকটি যে সমস্যা দেখি, তাহল- বেশিভাগ যে সকল লোকেরা নিজেদেরকে খ্রীষ্টিয়ান দাবী করে, তারা আবার শিক্ষা দেয় যে, আমাদের আর ঈশ্বরের ব্যবস্থা পালনের দরকার নেই।

“আমাদের জীবনের অন্যতম একটি গুরুত্বপূর্ণ অংশ হচ্ছে আরাধনা। মানুষ যখন ঈশ্বরের বিষয় জানে এবং তাঁর আসল প্রতিমূর্ত্তি সম্পর্কে জানে, তখন তাদের কি করা উচিৎ? তাদের উচিৎ তাঁর আরাধনা করা...। যে ঈশ্বর আমাদের সৃষ্টি করলেন, সেই ঈশ্বর আমাদের আহ্বান করছেন যেন আমরা আমাদের জীবন তাঁকে উপহার দেই। এই উপহার হচ্ছে আরাধনার সমতুল্য। ঈশ্বর আমাদেরকে আমাদের জীবন ফিরিয়ে দিবেন যেন আমরা আমাদের জীবন দ্বারা তাঁর সেবা করতে পারি এবং সহ-মানবের প্রতি আশীর্বাদ স্বরূপ হই। ঈশ্বর আমাদের জীবনের শ্রীবৃদ্ধি করবেন। আরাধনা দেখায় যে, মানুষ হিসেবে আমরা কে বা কারা এবং এই পৃথিবীতে আমাদের আসার কারণ কী। আরাধনা আমাদের দেখায় যে, আমাদের জীবনে অন্য কাউকে দরকার যিনি আমাদেরকে আমাদের স্বার্থপরতা থেকে মুক্ত করবেন। আমরা যদি ঈশ্বরের আরাধনা করার সিদ্ধান্ত না নেই তাহলে কি হবে? তাহলে, আমরা বিভ্রান্ত হব এবং আমাদের জীবনের উদ্দেশ্য হারিয়ে ফেলব। ঈশ্বর ব্যতীত একটি জীবন হচ্ছে মৃত্যুর সমতুল্য। কেন? কারণ, যীশু ব্যতীত আমরা স্বয়ং ঈশ্বর হতে বিচ্ছিন্ন থাকব। তিনি হলেন সবার জীবনদাতা।” -অ্যাঞ্জেল ম্যানুয়েল রড্রিগুয়েজ, ‘দ্যা ক্লোজিং অফ্ দ্যা কস্মিক কনফ্লিক্ট: রোল অফ্ দ্যা থ্রি অ্যাঞ্জেল’স মেসেজেস্,’ পৃষ্ঠা: ৪২।

**আলোচ্য প্রশ্নাবলী**:

`আমরা জানি যে, ঈশ্বর আমাদের সৃষ্টি করেছেন। একই সঙ্গে, পাপী হিসেবে, একজন ত্রাণকর্তার প্রতিজ্ঞা আমাদের জন্য প্রয়োজন কেন?`

`ঈশ্বর কীভাবে তাঁর ভালবাসা আপনার ব্যক্তিগত জীবনে দেখিয়েছেন? এই একই ঈশ্বর আকাশের সকল তারকারাজি ও সমস্ত গ্রহ-গ্রহাণু সৃষ্টি করেছেন! এই একই ঈশ্বর আপনার জীবনের তত্ত্ববধান করার জন্য আপনাকে যথেষ্ট ভালবাসেন। বাইবেলের এই সত্য আপনাকে সান্ত্বনা দেয় কেন? এই সত্য আপনার হৃদয় থেকে সমস্ত গর্ব ও অহংকার দূর করার জন্য আপনাকে উদ্বুদ্ধ করে কেন?`

`এক মুহূর্তের জন্য ধরে নিন যে, বিবর্তনবাদ সত্য। এটা যদি সত্যি হয়, তার মানে হল- আমরা এমন একজন ঈশ্বরের আরাধনা করছি, যিনি কিনা আমাদের সৃষ্টি করার জন্য লক্ষ লক্ষ বছরের মৃত্যু, দুঃখ-দুর্দশা, যন্ত্রণা ও বিয়োগ-ব্যথাকে কাজে লাগিয়েছিলেন। একই সঙ্গে, এই মিথ্যা ধারণা আদি ১ ও ২ অধ্যায়ের সমস্ত শিক্ষাকে বদলে দেয়। বিবর্তনবাদ যদি সত্যি হত, তাহলে আমরা কীভাবে ঈশ্বরের আরাধনা করতাম? কিসের জন্য আমরা তাঁর আরাধনা করতাম? আমরা কীভাবে এই পৃথিবীতে এলাম এ বিষয়ে হাজার হাজার বছর ধরে মিথ্যা বলার জন্য?`