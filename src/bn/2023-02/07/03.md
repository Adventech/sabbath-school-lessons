---
title:  সৃষ্টিকর্তার ভজনা কর
date:   08/05/2023
---

`প্রকাশিত ১৪:৭ পদে, প্রথম দূতের বার্তা পড়ুন। এই বার্তা কীভাবে শেষ হচ্ছে? এই বার্তা আমাদের বলে যে, সকল মানুষের বিচার করার জন্য ঈশ্বরের বিচার-সময় উপস্থিত। এ সময় প্রথম দূত আমাদের কী করতে বলছেন? (আরও পড়ুন, যিশাইয় ৪০:২৬; যোহন ১:১-৩; এবং রোমীয় ১:২০।)`

ঈশ্বরের আরাধনার প্রতি প্রথম দূতের নির্দেশের মাধ্যমে প্রকাশিত ১৪:৭ পদ সমাপ্ত হচ্ছে। কেন? কারণ ঈশ্বর আমাদের সৃষ্টি করেছেন। অদ্য এই নির্দেশ আমাদের জন্য অত্যন্ত গুরুত্বপূর্ণ। কারণ, বেশিরভাগ বিজ্ঞানী বিবর্তনবাদ মেনে নিয়েছে। বিবর্তনবাদ হচ্ছে একটি ভ্রান্ত শিক্ষা যা বলছে যে, দীর্ঘ দিনের ধীর পরিবর্তনের ভিতর দিয়ে পৃথিবীতে উদ্ভিদ ও প্রাণির আবির্ভাব হয়েছে। বিবর্তনবাদ যদি সত্যি হয়, তাহলে আমাদের বিশ্বাস মিথ্যা।

ঈশ্বরের আরাধনা করার ব্যাপারে প্রকাশিত বাক্যের নির্দেশ আমাদেরকে বাইবেলের প্রথম পুস্তক, আদিপুস্তকে, ফিরিয়ে নেয়। ঈশ্বর ও শয়তানের মধ্যকার মহা-সংঘর্ষ বোঝার আগে আমাদের এটা বুঝতে হবে যে, কে আমাদের সৃষ্টি করলেন, এবং কিভাবে আমরা এখানে এলাম। তখন আমরা বুঝতে পারব যে, ঈশ্বর ও শয়তানের মধ্যকার মহা-সংঘর্ষের নেপথ্য কারণ হল এটা যে, আমরা কার আরাধনা করব। “আদিতে ঈশ্বর আকাশমণ্ডল ও পৃথিবীর সৃষ্টি করিলেন” (আদি ১:১)। এই পদটি বাইবেলের বাকী অংশ বুঝতে সাহায্য করে। ‘সৃষ্টি করিলেন’ কথাটি ইব্রীয় ভাষার ‘বারা’ শব্দ থেকে এসেছে। ‘বারা’ হচ্ছে একটি ক্রিয়াপদ যেটি কেবল ঈশ্বরের বিষয় ও তাঁর কাজের বিষয় বর্ণনা করতে ব্যবহৃত হয়েছে।

ঈশ্বর কতটা ক্ষমতাবান? সূর্য নিয়ে ভাবুন। এ যাবতকালে আমরা তেল, গ্যাস, কয়লা কিংবা আগুন ব্যবহার করে যে শক্তি তৈরি করেছি, সূর্য তদ্পেক্ষা অধিক শক্তি এক সেকেণ্ডে তৈরি করে।

সূর্য বিশাল আকৃতির। সূর্যের চারিদিকে এক বার ঘুরে আসতে আপনার ৮,৬৫,০০০ মাইল পরিভ্রমণ করতে হবে। সূর্য এতটাই বিশাল যে, এটি আমাদের পৃথিবীর মত দশ লক্ষ গ্রহের সমান! কিন্তু সূর্য হচ্ছে আমাদের মহাকাশের ছায়াপথের একটি তারকা মাত্র। একটি ছায়াপথের মাঝে অন্তত ১০০ বিলিয়ন নক্ষত্র রয়েছে! ছায়াপথের অন্তর্গত একটি তারার নাম হচ্ছে পিস্টল তারা। একটি পিস্টল তারা আমাদের সূর্য অপেক্ষা এক কোটি গুণ অধিক শক্তি প্রদান করে থাকে। পিস্টল তারার মাঝে সূর্যের সমান আকৃতির এক কোটি তারকা স্থাপন করা যাবে। তাহলে, একজন ব্যক্তি কীভাবে ঈশ্বরকে এবং তাঁর কাজকে কেবল বুঝা শুরু করতে পারে?!

প্রকৃতি আমাদের দেখায় যে, ঈশ্বর মহান। তাঁর শক্তির কোন কিছুর দ্বারা সীমাবদ্ধ নয়। ঈশ্বর আকাশমণ্ডল ও পৃথিবীর সৃষ্টি করলেন। পৃথিবীতে প্রাণের উৎপত্তি হবার পর থেকে ঈশ্বর আমাদের বাঁচিয়ে রাখছেন। হ্যাঁ, ঈশ্বর এই পৃথিবীতে প্রাণের সূচনা করেছেন। সুতরাং, ঈশ্বর তাঁর লোকদের জীবনকালে কখনও ব্যর্থ হতে দিবেন না।