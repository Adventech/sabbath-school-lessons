---
title:  আমাদের সৃষ্টিকর্তা ঈশ্বরের আরাধনা
date:   06/05/2023
---

### শাস্ত্রপাঠ
প্রকাশিত ১:৯; ১৪:৭; ২ করিন্থীয় ৫:১৭; ইফিষীয় ৩:৯; যোহন ১৯:১৬-৩০।

> <p>মুখস্থপদ</p>
> “হে আমাদের প্রভু ও আমাদের ঈশ্বর, তুমিই প্রতাপ ও সমাদর ও পরাক্রম গ্রহণের যোগ্য; কেননা তুমিই সকলই সৃষ্টি করিয়াছ, এবং তোমার ইচ্ছাহেতু সকলই অস্তিত্বপ্রাপ্ত ও সৃষ্ট হইয়াছে” (প্রকাশিত ৪:১১)।

`কতটা সচরাচর আমরা একটু থামি এবং এই প্রশ্ন করি, “আমরা কীভাবে এই গ্রহে এলাম?”`

এই প্রশ্নটি সাধারণত আমাদেরকে আরেকটি গুরুত্বপূর্ণ প্রশ্নের দিকে নিয়ে যায়: এই পৃথিবী এবং পৃথিবীর বিস্ময়কর বস্তুগুলো কে সৃষ্টি করলেন? কিন্তু আমরা যদি এখানে না আসতাম তাহলে কি হত? পৃথিবী ও পৃথিবীর সমস্তকিছু এবং মহাশূন্যের নক্ষত্রপুঞ্জ ও গ্রহ-উপগ্রহ যদি কখনও সৃষ্টি না হত তাহলে কি হত? অনেক বিজ্ঞানী বলেন যে, একটি সময় ছিল যখন তারকারাজি, গ্রহ-উপগ্রহ কিংবা সূর্যগুলো ও চন্দ্রগুলো ছিল না। এই বিজ্ঞানীরা বলেন যে, এমনকি মহাশূন্যও ছিল না। এই বিজ্ঞানীরা আরও বলেন যে, জীবন শূন্য থেকে শুরু হয়েছিল। সুতরাং, তারা মনে করে যে, এই গ্রহে জীবনের সূত্রপাত হওয়াটা হচ্ছে একটি অলৌকিক কাজ।

আমরা জানি যে, এই ধারণা হচ্ছে মিথ্যা শিক্ষা। মহাশূন্যের তারকারাজি ও গ্রহ-উপগ্রহ শূন্য থেকে আসেনি। জীবন শূন্য থেকে শুরু হয়নি। বাইবেল শিক্ষা দেয় যে, ঈশ্বর সমস্তকিছু সৃষ্টি করেছেন। ঈশ্বর মহাশূন্যের সূর্য, চন্দ্র, তারকা ও সকল গ্রহ-উপগ্রহ সৃষ্টি করেছেন। ঈশ্বর এই পৃথিবী এবং পৃথিবীর সকল জীব সৃষ্টি করেছেন।