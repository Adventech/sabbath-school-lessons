---
title:  সঙ্কটকালে একজন বন্ধু
date:   07/05/2023
---

যীশু স্বর্গে যাবার পর, তিনি পরে যোহনকে দেখা দিতে পৃথিবীতে ফিরে আসেন। যোহন ছিলেন বারো জনের মধ্যে বেঁচে থাকা শেষ শিষ্য। যোহন পাটম দ্বীপে বাস করতেন। পাটম দ্বীপ ছিল এমন একটি দ্বীপ যেখানে রোমীয় শাসকেরা অপরাধীদের নির্বাসনে দিত। যীশুর বিষয় প্রচার করার দায়ে রোমীয় দুষ্ট শাসনকর্তা রাজা ডোমিটিয়ান যোহনকে ঐ দ্বীপে নির্বাসনে পাঠান।

`প্রকাশিত ১:৯ পদ পড়ুন। আরও পড়ুন, মথি ১৩:২১; প্রেরিত ১৪:২২; এবং যোহন ১৬:৩৩। আমরা যারা আমাদের জীবনে যীশুকে অনুসরণ করতে চাই, এই পদগুলোয় সেই আমাদের জন্য কী বার্তা রয়েছে?`

যোহন ছিলেন তার পরিবার, বন্ধু-পরিজন ও খ্রীষ্টিয়ান সমাজ থেকে বিচ্ছিন্ন। কিন্তু যোহন তার যাতনাকালে নিঃসঙ্গ ছিলেন না। ঈশ্বরের পক্ষে যোহনের কাজ তখনও শেষ হয়নি। স্বর্গ থেকে একজন অতিথি নির্জন দ্বীপে যোহনের কাছে আসেন। অতিথি ছিলেন উজ্জ্বল ও জ্যোতির্ময়। তিনি যোহনের জন্য সিংহাসনে আসীন ঈশ্বরের কাছ থেকে একটি বার্তা বয়ে আনলেন। বার্তাবাহক ছিলেন যীশু। তিনি যোহনের জন্য যে বার্তাটি এনেছিলেন, সে বার্তাটি ছিল যোহনের সমকালিন খ্রীষ্টিয়ানদের জন্য এবং শেষকাল পর্যন্ত অস্তিমান সকল খ্রীষ্টিয়ানের জন্য আশার একটি বার্তা। বার্তাটি হল প্রকাশিত বাক্য পুস্তক। এই পুস্তকটি মানুষকে যীশুর আগমনের জন্য প্রস্তুতি নিতে সাহায্য করে। এই বার্তাটি একটি সতর্কবার্তাও বটে। যেমনিভাবে আমরা নানাবিধ পরীক্ষা ও সঙ্কটের মুখোমুখি হচ্ছি, আমরা যেন অগ্রিম প্রস্তুতি নেবার সাহস পাই, তাই ঈশ্বর বার্তাটি আমাদের দিলেন।

আপনি যদি পাটম দ্বীপ ভ্রমণে যান, আপনি সেখানে সেই গুহাটি দেখতে পাবেন যেখানে যীশু যোহনকে দেখা দিয়েছিলেন। আপনি গুহার প্রবেশ পথে একটি ফলক দেখতে পাবেন। ফলকে একটি বাইবেল পদ দেখতে পাবেন। পদটি বলছে: “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর” (প্রকাশিত ১৪:৭)। এই পদটি প্রকাশিত বাক্য পুস্তকের মূলসুর প্রদর্শন করে।

প্রকাশিত বাক্য পুস্তক আরাধনার বিষয় বলে। ঈশ্বর আমাদের সৃষ্টি করেছেন। তিনি আমাদেরকে তাঁর আরাধনা করার উপলব্ধি বোধ দিয়েছেন। প্রত্যেকেই কারও কিংবা যেকোন কিছুর আরাধনা করে। যখন আমরা ঈশ্বরের আরাধনা করি, তখন আমরা পৃথিবীতে আমাদের অস্তিত্বের কারণ খুঁজে পেতে পারি। যখন আমরা ঈশ্বরের আরাধনা করি, তখন আমরা আমাদের মৃত্যুর পক্ষে চমৎকার কারণ খুঁজে পেতে পারি। আরও বড় কথা হল, আমরা তখন আমাদের বেঁচে থাকার একটি কারণ খুঁজে পাই। ঈশ্বরের আরাধনা আমাদেরকে আমাদের সঙ্কটকালে সবল থাকতে সাহায্য করবে। তখন আমরা এই কথাগুলো আরও ভালভাবে বুঝতে পারব যে, “অনেক ক্লেশের মধ্য দিয়া আমাদিগকে ঈশ্বরের রাজ্যে প্রবেশ করিতে হইবে” (প্রেরিত ১৪:২২)।

`আমরা কি আমাদের বিশ্বাসের জন্য যাতনা (ক্লেশ) ভুগতে চাই? ব্যাখ্যা করুন।`