---
title:  ক্রুশের উপরে যীশু
date:   11/05/2023
---

ইতোমধ্যে আমরা যেমনিভাবে জেনেছি, যে ঈশ্বর আমাদের সৃষ্টি করলেন, সেই ঈশ্বর আমাদের উদ্ধার করেন। এই একই ঈশ্বর বলেন, “আমরা আমাদের প্রতিমূর্তিতে, আমাদের সাদৃশ্যে মনুষ্য নির্মাণ করি” (আদি ১:২৬)। এই একই ঈশ্বর ক্রুশের উপরে ক্রন্দন করলেন। “আর নয় ঘটিকার সময়ে যীশু উচ্চ রবে চিৎকার করিয়া ডাকিয়া কহিলেন, ‘এলী এলী লামা শবক্তানী,’ অর্থাৎ “ঈশ্বর আমার, ঈশ্বর আমার, তুমি কেন আমায় পরিত্যাগ করিয়াছ?” (মথি ২৭:৪৬)। যীশু আমাদের সৃষ্টি করেছেন এবং আমাদের জন্য মরেছেন। নিঃসন্দেহে, ঈশ্বরকে আমাদের সম্মান করতে হবে এবং তাঁকে প্রশংসা ও আরাধনা দিতে হবে!

সে-কারণে প্রথম দূতের বার্তা আমাদেরকে এগুলো করতে বলেছেন: “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর” (প্রকাশিত ১৪:৭)।

`যোহন ১৯:১৬-৩০ পদ পড়ুন। এই পদগুলোয়, যোহন যীশুর ক্রুশীয় অভিজ্ঞতা সম্পর্কে লিখছেন। যেমনিভাবে আপনি এই ঘটনাটি পড়েন, বাইবেলের সেই পদগুলো নিয়ে চিন্তা করুন যেগুলো আমাদের শিক্ষা দেয় যে, যীশু আমাদের সৃষ্টি করলেন। পৌল আমাদের বলেন যে, “স্বর্গে ও পৃথিবীতে, দৃশ্য কি অদৃশ্য যাহা কিছু আছে, সিংহাসন হউক, কি প্রভুত্ব হউক, কি আধিপত্য হউক, কি কর্তৃত্ব হউক, সকলই তাঁহার দ্বারা ও তাঁহার নিমিত্ত সৃষ্ট হইয়াছে” (কলসীয় ১:১৬)। ঈশ্বরের এই প্রেমের বিস্ময়কর প্রমাণের প্রতি আমরা কীভাবে সাড়া দেব?`

প্রথম দূতের বার্তা আমাদেরকে তাঁর আরাধনা করতে নির্দেশ দেয় যিনি আমাদের সৃষ্টি করেছেন। ইতোমধ্যে যীশু ক্রুশে মৃত্যুবরণ করার পর, প্রথম দূত এই নির্দেশ দিচ্ছেন। পৃথিবীতে যীশুর অনুসারীরা জানত যে, যীশু “স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন” (প্রকাশিত ১৪:৭)। যীশুর অনুসারীরা আরও জানত যে, তিনি ছিলেন ঈশ্বর। অনুসারীরা জানত যে, এই একই ঈশ্বর “আপনাকে শূন্য করিলেন, দাসের রূপ ধারণ করিলেন, মনুষ্যদের সাদৃশ্যে জন্মিলেন; এবং আকার প্রকারে মনুষ্যবৎ প্রত্যক্ষ হইয়া আপনাকে অবনত করিলেন; মৃত্যু পর্যন্ত, এমন কি, ক্রুশীয় মৃত্যু পর্যন্ত আজ্ঞাবহ হইলেন” (ফিলিপীয় ২:৭, ৮)।

`আমাদের পাপের জন্য যীশুর ক্রুশীয় মৃত্যুর সঙ্গে আমাদের কি আর কিছু যুক্ত করার দরকার আছে? অথবা, আমাদের পরিত্রাণের জন্য তাঁর মৃত্যুই কি যথেষ্ট? ক্লাশে আপনার উত্তর বর্ণনা করুন।`