---
title:  স্বর্গীয় ধর্মধামের পবিত্র কক্ষ
date:   26/04/2023
---

প্রকাশিত ৪ অধ্যায়ে, যোহন স্বর্গে একটি খোলা দরজা দেখেন। যীশু যোহনকে আহ্বান করেন: “এই স্থানে উঠিয়া আইস, ইহার পরে যাহা যাহা অবশ্য ঘটিবে, সেই সকল আমি তোমাকে দেখাই” (প্রকাশিত ৪:১)। যীশু স্বর্গীয় ধর্মধামে প্রবেশের দরজা খোলেন এবং যোহনকে ভিতরে প্রবেশের আহ্বান জানান। সেখানে, ভাল ও মন্দের মধ্যকার সংঘর্ষে ভবিষ্যতে যা ঘটবে তা ঈশ্বর যোহনকে দেখাবেন। আমরাও যোহনের সঙ্গে একত্রে ঈশ্বরের পরিত্রাণ পরিকল্পনা দেখব।

`প্রকাশিত ৪:২-৪ পদ পড়ুন। এই পদগুলোয় কি ঘটছে? দানিয়েল ৭ অধ্যায়ের সঙ্গে এই পদগুলো তুলনা করুন। এই পদগুলো কীভাবে আমাদেরকে বিচারক ঈশ্বরের কাজ দেখায়?`

পিতা ঈশ্বর তাঁর স্বর্গীয় সিংহাসনে বসে আছেন। তাঁর চারপাশে স্বর্গদূতেরা দাঁড়িয়ে আছেন। সেখানে বজ্রপাত ও বিদ্যুৎ চমকিত হচ্ছে। বজ্রপাত ও বিদ্যুৎ হচ্ছে বিচারকর্তা ঈশ্বরের কাজের রূপক। আমরা আরও দেখি যে, ২৪ জন আধ্যাত্মিক নেতা ঈশ্বরের সিংহাসনের চারিধারে বসে আছেন।

এই ২৪ জন প্রাচীন কারা? পুরাতন নিয়মের যুগে, ইস্রায়েলের মাঝে সেবাদানকারী আধ্যাত্মিক নেতরা ২৪টি দলের মাঝে বিভক্ত ছিলেন। নেতৃত্বদানকারী এই দলগুলো ঈশ্বরের মন্দিরে পালাক্রমে তাঁর সেবা করতেন। আধ্যাত্মিক নেতারা লোকদের পক্ষ হয়ে ঈশ্বরের কাছে যেতেন। ১ পিতর ২:৯ পদে, পিতর ঘোষণা করেন যে, নূতন নিয়মের খ্রীষ্টিয়ানদেরকে তাঁর নতুন দলের আধ্যাত্মিক নেতা হিসেবে মনোনয়ন করেছেন। সুতরাং, ২৪ জন প্রাচীন হচ্ছেন সেই লোকদের দলের অংশ যারা যীশুর সঙ্গে মৃত্যু থেকে উঠেছেন এবং তাঁর সঙ্গে স্বর্গে গেছেন (মথি ২৭:৫২; ইফিষীয় ৪:৭, ৮)।

তারা যে-ই হোন না কেন, তারা আমাদের আশা দেন। ঈশ্বরের সিংহাসনের চারিধারে আসীন এই ২৪ জন আধ্যাত্মিক নেতা হচ্ছেন তারা যাদেরকে ঈশ্বর পরিত্রাণ করেছেন। শয়তান এই লোকদেরকে পাপে পতিত করতে চেয়েছিল, ঠিক যেভাবে সে আমাদেরকে পাপে ফেলতে চায়। কিন্তু এই লোকেরা ঈশ্বরের দয়ায় পাপের বিরুদ্ধে যুদ্ধজয় করেন। পবিত্র আত্মা তাদেরকে জয়ী হতে সাহায্য করেন। তাই, ২৪ জন আধ্যাত্মিক নেতা সাদা পোশাক পরে আছেন। এই পোশাকগুলো আমাদের দেখায় যে, যীশুর পবিত্র জীবন তাদের আবৃত করেছে এবং ঈশ্বর তাদের পাপ ক্ষমা করেছেন। ২৪ জন্য আধ্যাত্মিক নেতা তাদের মাথায় সোনার মুটুক পড়ে আছেন। তাদের মুকুটগুলো দেখায় যে, তারা মন্দের বিরুদ্ধে যুদ্ধজয় করেছেন। এখন তারা বিশ্বাসে পরিপূর্ণ অনুসারীদের সেই স্বর্গীয় রাজকীয় দলের অংশ। 

ঈশ্বর স্বর্গীয় সিংহাসনে বসে আছেন। স্বর্গদূতেরা ও অন্য লোকেরা সিংহাসনে চারিপাশে দাঁড়িয়ে আছেন। শীঘ্রই স্বর্গীয় দূতের বাহিনীটি একটি প্রশংসা গান গাইতে শুরু করবেন: “হে আমাদের প্রভু ও আমাদের ঈশ্বর, তুমিই প্রতাপ ও সমাদর ও পরাক্রম গ্রহণের যোগ্য; কেননা তুমিই সকলই সৃষ্টি করিয়াছ, এবং তোমার ইচ্ছাহেতু সকলই অস্তিত্বপ্রাপ্ত ও সৃষ্ট হইয়াছে” (প্রকাশিত ৪:১১)।