---
title:  সুসমাচার এবং বিচারক হিসেবে ঈশ্বরের কাজ
date:   23/04/2023
---

ঈশ্বর ও শয়তানের মধ্যকার বিশ্বব্যপী সংঘর্ষের শেষে কী ঘটবে তা আমাদেরকে প্রকাশিত বাক্য পুস্তক দেখাচ্ছে। ঈশ্বর পৃথিবী সৃষ্টির পূর্বে এই সংঘর্ষ শুরু হয়েছিল। লূসিফর যুদ্ধ শুরু করেছিল। লূসিফর ছিল একজন সুন্দর দূত, কিন্তু সে ঈশ্বরের বিরুদ্ধে গিয়েছিল। লূসিফর ঈশ্বরের বিরুদ্ধে অভিযোগ তুলেছিল। লূসিফর বলেছিল যে, ঈশ্বর ন্যায্য ও জ্ঞানী নন। প্রকাশিত বাক্য পুস্তক দেখায়, বিচারক হিসেবে ঈশ্বরের কাজ দেখাবে যে, ঈশ্বরের বিরুদ্ধে লূসিফরের আনীত যেকোন অভিযোগ মিথ্যা।   

প্রকাশিত ১৪:৭ পদ বলে: “তিনি উচ্চ রবে এই কথা কহিলেন, ‘ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর।’” সুসমাচারের বিষয় বলার পর স্বর্গদূত যা বলছেন, তা কি আপনি দেখছেন?

`স্বর্গদূত বিচারক ঈশ্বর সম্পর্কে বলছেন। বিচারক ঈশ্বরের সঙ্গে সুসমাচার কীভাবে সম্পৃক্ত?`

সুসমাচার এবং বিচারক হিসেবে ঈশ্বরের কাজ উভয়ই প্রথম দূতের বার্তার অংশ। দুটি বিষয়কে বিচ্ছিন্ন করা যায় না। সেটা আমাদের কি দেখায়? এটা দেখায় যে, সুসমাচার ব্যতীত, ঈশ্বরের বিচারকালে আমাদের কোন আশা থাকত না। যেমনিভাবে আমরা দেখব, আমাদের বিচারকালে সুসমাচারই আমাদের একমাত্র আশা।

বিচারক হিসেবে ঈশ্বরের কাজের সময়ে, জগতের এমনকি প্রত্যেক শেষ ব্যক্তির পরিত্রাণার্থে ঈশ্বর সাধ্যমত যা করলেন তা অন্য গ্রহগুলির জীবিত সত্তারা দেখতে পাবে। বিচারক হিসেবে ঈশ্বরের কাজ আমাদের দেখায় যে, তিনি নীতি ও দয়ায় পরিপূর্ণ। বিচারক হিসেবে তাঁর কাজ তাঁর প্রেম ও তাঁর ব্যবস্থা উভয়ই দেখায়। বিচারক হিসেবে তাঁর কাজ আমাদেরকে আমাদের পাপ থেকে তাঁর উদ্ধারকারী প্রেমও দেখায়।

বিচারক হিসেবে ঈশ্বরের কাজ হচ্ছে পাপের সমস্যার একটি সমাধান। বিশ্বব্যপী ভালো ও মন্দের মহা-সংঘর্ষে মাধ্যমে ঈশ্বর শয়তানের মিথ্যাচারের সমাধান দেন। কিভাবে? যীশুর ক্রুশীয় মৃত্যুর মাধ্যমে। বিচারক হিসেবে ঈশ্বরের কাজের সময়ে, তিনি আমাদের দেখাবেন যে, আমাদের উদ্ধারের জন্য এবং আমাদের ক্ষমার নিমিত্ত আমাদেরকে ক্রুশের প্রতি পরিচালনা দেবার জন্য তিনি সম্ভাব্য সমস্তকিছুই করেছেন। এই সময়ে স্বর্গের রেকর্ড বই খোলা হবে (দানিয়েল ৭:১০ পদ পড়ুন)। আমরা ঈশ্বরের কাছে মহামূল্যবান। তাই, তিনি স্বর্গের প্রত্যেককে একটি সুযোগ দিবেন যেন তারা, পবিত্র আত্মাকে অনুসরণ করার ব্যাপারে, আমাদের সিদ্ধান্তগুলো দেখতে পান। যীশুর কাছে পরিচালনা দিয়ে নেবার জন্য ঈশ্বর আমাদেরকে পবিত্র আত্মা দিয়েছিলেন।  

`মনোযোগ দিয়ে গীত ৫১:১-৪ পদ পড়ুন। ৪ পদের প্রতি দৃষ্টি দিন। এই পদগুলো কীভাবে আমাদেরকে বিচারক ঈশ্বরের কাজ বুঝতে সাহায্য করে?`