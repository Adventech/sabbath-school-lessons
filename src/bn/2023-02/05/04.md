---
title:  একটি সুন্দর দৃশ্য
date:   25/04/2023
---

শেষকালে যা-কিছু ঘটবে, দানিয়েল ও প্রকাশিত বাক্য পুস্তক সে-সব প্রকাশ করে। সুতরাং, এই পুস্তকগুলো আমাদের এক সঙ্গে পড়তে হবে। প্রকাশিত বাক্য পুস্তক ঘোষণা করে যে, আমরা এমন একটি সময়ে বাস করছি যখন ঈশ্বর পৃথিবীর বিচার করবেন। ঈশ্বর কখন বিচারক হিসেবে তাঁর কাজ শুরু করেছেন, সেটা দানিয়েল পুস্তক আমাদের দেখায়।

দানিয়েল ৭ অধ্যায়ে, ঈশ্বর দানিয়েলকে এই পৃথিবীর ইতিহাস প্রদর্শন করছে। পৃথিবীতে নিয়ন্ত্রণকারী বিভিন্ন রাজ্যের বিষয়েও জেনেছি। এই রাজ্যগুলোর মধ্যে বাবিল, মাদীয়-পারস্য, গ্রিস ও রোম রয়েছে। পরে, রোম সম্রাজ্য শেষ হয়। তারপর, ঈশ্বরের লোকেরা তাদের বিশ্বাসের জন্য যাতনা ভোগে। শত্রুরা তাদের উপরে ১২৬০ বছর ধরে আক্রমণ চালায় (দানিয়েল ৭:২৫; আরও পড়ুন, প্রকাশিত ১২:১৪)। পরে, দানিয়েলকে একটি জোরালো দৃশ্য দেখান যা ভবিষ্যতে ঘটবে। ঈশ্বর সমস্তকিছু সংশোধন করবেন। তখন ঈশ্বর যীশুকে একটি রাজ্য দিবেন যা তাঁর। এই রাজ্য অনন্তকাল স্থায়ী।

`দানিয়েল ৭:৯, ১০, ১৩ পদ পড়ুন। এই পদে দানিয়েল কি দেখেন? ঈশ্বর কি করার সিদ্ধান্ত নেন? এ সময় কি ঘটে? উত্তরের জন্য দানিয়েল ৭:১৪, ২৬, ২৭ পদ পড়ুন।`

জীবিত সকলের প্রতি যা ঘটবে তা ঈশ্বর সিদ্ধান্ত নেবেন। এই সিদ্ধান্ত স্বর্গীয় ময়দানে নেয়া হবে। ঈশ্বর ভালবাসার বিজয়ী হয়। তাঁর ব্যবস্থাও বিজয়ী হয়। সমগ্র বাইবেলে এই দৃশ্য হচ্ছে অন্যতম একটি সর্বোত্তম দৃশ্য। সু-খবর হল এই যে, ঈশ্বরের লোকদের ক্ষেত্রে সমস্তকিছু অত্যন্ত সুন্দরভাবে সমাপ্ত হবে। এই লোকেরা বিশ্বাসে তাঁর সেবা করবে। তাঁরা পোশাক হিসেবে যীশুর ধার্মিকতা পরিধান করবে।

যীশু স্বর্গে তাঁর স্বর্গীয় পিতার কাছে আসেন। স্বর্গের প্রত্যেকে তা দেখছে। স্বর্গদূতেরা ঈশ্বরের সিংহাসনের চারিপাশে ভিড় করছেন। অন্য গ্রহগুলোর লোকেরাও দেখছে। বিচারক হিসেবে ঈশ্বরের কাজ দেখে তারা বিস্মিত ও আশ্চর্যান্বিত। ভালো ও মন্দের মধ্যকার এই মহা-সংঘর্ষ শীঘ্রই সমাপ্ত হবে। এই যুদ্ধ দীর্ঘকাল ধরে চলছে। ঈশ্বরের সিংহাসন দখলের লড়াই চিরতরে সমাপ্ত হবে।

`ঈশ্বরের প্রতিজ্ঞানুসারে যে রাজ্যগুলো এসেছে ও চলে গেছে, সেই রাজ্যগুলোর ব্যাপারে দানিয়েলের বক্তব্য সঠিক হয়েছে। বাইবেলে বর্ণীত অনন্তকালিন সেই শেষ রাজ্যের বিষয়ে আস্থা রাখার ব্যাপারে দানিয়েল পুস্তক যথার্থ কেন?`