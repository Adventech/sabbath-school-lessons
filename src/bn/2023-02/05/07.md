---
title:  অতিরিক্ত আলোচনা
date:   28/04/2023
---

“ঈশ্বরের দয়া হচ্ছে আমাদের একমাত্র আশা। একমাত্র যে বিষয়টি আমাদের রক্ষা করবে তাহল প্রার্থনা। যিহোশূয় সেই স্বর্গদূতের সামনে প্রার্থনা করেছিলেন, যিনি যীশু ছিলেন। একইভাবে, ঈশ্বরের শেষকালিন মণ্ডলীর লোকেরা প্রার্থনা করবে যেন যীশুর তাদের রক্ষা করেন। ঈশ্বরের লোকেরা তাদের হৃদয় থেকে সব গর্ব-অহংকার খালি করবে। তাদের বিশ্বাস সবল হবে। যীশুর তাদের উকিল। ঈশ্বরের লোকেরা জানে যে, তাদের জীবন পাপে পরিপূর্ণ। ঈশ্বরের লোকেরা দেখে যে, তারা দুর্বল ও যোগ্য নয়। তারা সব আশা ছাড়তে প্রস্তুত। তাদেরকে দোষ দেবার জন্য শয়তান সদা-প্রস্তুত। একইভাবে, শয়তান যিহোশূয়ের বিরুদ্ধে দোষ দেবার জন্য প্রস্তুত ছিল। শয়তান ঈশ্বরের লোকদের গায়ের নোংরা পোশাকের প্রতি তর্জনী তুলেছিল। এই পোশাক হচ্ছে তাদের আচার-ব্যবহারের রূপক। শয়তান বলে যে, ঈশ্বরের লোকেরা দুর্বল। শয়তান তাদের বিরুদ্ধে মন্দতার অপবাদ দেয়। শয়তান বলে যে, ঈশ্বরের লোকেরা কৃতজ্ঞ নয়। তারা মোটেও যীশুর মত নয়। তারা যীশুকে, তাদের ত্রাণকর্তাকে সম্মান করেন না. . .। ঈশ্বরের লোকেরা বহু ভুল করেছে। তাদেরকে দোষ দেবার জন্য শয়তান ভালভাবে পাপ-সকল জানে। শয়তান ঈশ্বরকে এই পাপগুলো দেখিয়ে দেয়। এই পাপগুলো আসলে যা, শয়তান তার থেকেও অধিক রঞ্জিত করে উপস্থাপন করে। শয়তান ঘোষণা করে যে, ‘ঈশ্বর কি আমাকে এবং আমার দূতদেরকে স্বর্গ থেকে বিতাড়িত করবেন, এবং যারা আমাদের মতই পাপ করেছে, তাদেরকে পুরষ্কৃত করবেন? হে ঈশ্বর, এটা আপনি করতে পারেন না; আপনি নীতিবান হোন। তাহলে, আপনি আপনার বিচারকাজে ধর্মময় ও ন্যায্য হতে পারবেন না। আপনাকে অবশ্যই তাদের অপরাধের জন্য তাদেরকে শাস্তি দিতে হবে।’ হ্যাঁ, যীশুর অনুসারীরা পাপ করেছে। কিন্তু তারা তাদের জীবন শয়তানের বশে দেয়নি। ঈশ্বরের লোকেরা তাদের পাপ পরিত্যাগ করেছে। ঈশ্বরের লোকেরা সদাপ্রভুর কাছে গিয়েছে। তারা তাদের অন্তঃকরণ থেকে গর্ব ও অহংকার দূর করেছে। তারা তাদের পাপের জন্য অনুতপ্ত হয়েছে। যীশু, তাদের উকিল, তাদেরকে সাহায্য করার জন্য ঈশ্বরের কাছে যাচ্ছেন। যীশু তাদের জন্য যা-কিছু করেছেন, সে-জন্য তারা তাঁকে ধন্যবাদ না দিয়ে তাঁকে ব্যথিত করছে। যীশু তাদের পাপ জানেন। কিন্তু তিনি এও জানেন যে, তারা তাদের পাপকাজ ত্যাগ করেছে। সুতরাং, যীশু কি করছেন? তিনি ঘোষণা করছেন, ‘শয়তান, ঈশ্বর তোমাকে সংশোধন করুন। এই লোকদের জন্য আমি আমার জীবন উৎসর্গ করেছি। আমি তাদের জন্য মৃত্যুবরণ করেছি, আর আমার হাতের তালুতে পেরেকের ক্ষতচিহ্ন রয়েছে।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৫, পৃষ্ঠা: ৪৭৩, ৪৭৪।  

**আলোচ্য প্রশ্নাবলী**:

`আমরা এমন একটি সময়ে বাস করছি যখন ঈশ্বর সকল লোকের বিচার করবেন। বাইবেলের এই সত্যটি কীভাবে আমাদের প্রতিদিনের জীবনাচরণ বদলাতে উদ্বুদ্ধ করে?`

`বিচারক হিসেবে যীশুর কাজ আমাদের জন্য দুঃসংবাদ নয়, বরং সু-সংবাদ কেন?`