---
title:  যীশু হলেন যোগ্য
date:   27/04/2023
---

প্রকাশিত ৫:১-৩ পদে, আমরা একটি সিংহাসন দেখি। আমরা একটি মোড়ানো পুস্তকও দেখি যেটির সামনে ও পিছনে লেখা রয়েছে। এই পুস্তকটি সাতটি মুদ্রায় (তালা) মুদ্রাঙ্কিত। স্বর্গ ও পৃথিবীর কেউ এই মুদ্রা ভাঙ্গতে পারে না কিংবা পুস্তকটি খুলতে পারে না। যোহন কাঁদতে শুরু করেন, কারণ পুস্তকটি কেউ খুলতে পারছে না। পরে, ২৪ জন আধ্যাত্মিক নেতার মধ্যে একজন যোহনকে অনুপ্রেরণাদায়ক বার্তা দিচ্ছেন। যীশু, অর্থাৎ ঈশ্বরের মেষশাবক পুস্তকটি খোলার যোগ্য।

প্রকাশিত ৫:৫ পদে, যোহন পাপের সমস্যার সমাধান দেখেন। যোহন দেখেন, বিচারক হিসেবে ঈশ্বর যখন তাঁর বিচার-কাজ করবেন, তখন ঈশ্বর কর্তৃক গ্রাহ্য হওয়ার একটি মাত্র উপায় আছে। যোহন আমাদের বলেন, “তাহাতে সেই প্রাচীনবর্গের মধ্যে এক জন আমাকে কহিলেন, রোদন করিও না; দেখ, যিনি যিহূদাবংশীয় সিংহ, দায়ূদের মূলস্বরূপ, তিনি ঐ পুস্তক ও উহার সপ্ত মুদ্রা খুলিবার নিমিত্ত বিজয়ী হইয়াছেন। পরে আমি দেখিলাম, ঐ সিংহাসনের ও চারি প্রাণীর মধ্যে ও প্রাচীনবর্গের মধ্যে এক মেষশাবক দাঁড়াইয়া আছেন, তাঁহাকে যেন বধ করা হইয়াছিল; তাঁহার সপ্ত শৃঙ্গ ও সপ্ত চক্ষু; সেই চক্ষু সমস্ত পৃথিবীতে প্রেরিত ঈশ্বরের সপ্ত আত্মা” (প্রকাশিত ৫:৫, ৬)।

`প্রকাশিত ৫:৮-১২ পদে ঘোষণাটি পড়ুন যেখানে বলছে যে, যীশুই হচ্ছেন মোড়ানো পুস্তকটি খোলার যোগ্য। এই ঘোষণা শোনার পর, স্বর্গের প্রত্যেকে কি করেন?`

যীশু বইটি নেন। যীশু প্রতেককে উদ্ধার করার জন্য মরেছিলেন। সুতরাং, কেবল তিনি বইটি খুলতে পারেন। বইটি বিচারক ঈশ্বরের কাজ সম্পর্কে বলছে। যীশু যখন বইটি হাতে তুলে নেন, তখন স্বর্গের সকল লোক আনন্দ-ধ্বণি করেন। তারা ঈশ্বরের গৌরব করেন। কেবল যীশু কেন বইটি খোলার যোগ্য? শয়তান যখন মন্দ কাজ করার জন্য যীশুকে প্রলুব্ধ করেছে, যীশু তখন শয়তানকে প্রতিহত করেছেন। যীশু কালভেরীর ক্রুশে মরলেন। যীশু মৃত্যু থেকে উঠলেন। যীশু আমাদের অধ্যাত্মিক নেতা হিসেবে স্বর্গে আমাদের জন্য কাজ করছেন। আমাদের সাহায্য করার জন্য তিনি ঈশ্বরের কাছে যান। যারা বিশ্বাস-হেতু তাঁর দয়া গ্রহণ করে, যীশু তাদের প্রত্যেককে পরিত্রাণ করেন। সুতরাং, বিচারক হিসেবে ঈশ্বরের কাজ হচ্ছে ঈশ্বরের লোকদের জন্য অত্যন্ত চমৎকার সংবাদ। বিচারক হিসেবে ঈশ্বরের কাজ হচ্ছে পাপের পরিসমাপ্তির শুরু। বিচারক হিসেবে ঈশ্বরের কাজ আমাদের দেখায় যে, ঈশ্বর পাপ, মন্দতা ও মৃত্যুর একটি পরিসমাপ্তি ঘটাবেন।

এই সংবাদ অপেক্ষা অধিক উত্তম কোন সংবাদ থাকতে পারে কি? যীশু আমাদের হয়ে লড়াই করেন, আমাদের পাপ ক্ষমা করেন, এবং আমাদের নতুনীকৃত করেন। যীশু আমাদের মার্জনা করেন, আমাদের পরিবর্তন করেন, পবিত্র জীবন যাপনে আমাদের সাহায্য করেন। সুতরাং, বিচারক হিসেবে ঈশ্বরের কাজকে আমাদের ভয় করার দরকার নেই। বিচারক হিসেবে ঈশ্বরের কাজের উদ্দেশ্য এটা দেখানো নয় যে, আমরা ভীত। বিচারক হিসেবে ঈশ্বরের কাজের নিহিতার্থ হচ্ছে এটা দেখানো যে, ঈশ্বর মঙ্গলময় ও দয়াবান।