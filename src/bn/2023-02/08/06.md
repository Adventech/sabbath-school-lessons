---
title:  বিশ্রামদিন এবং অনন্তকালিন বিশ্রাম
date:   18/05/2023
---

বিশ্রামদিন হচ্ছে এই জীবনে একটি নিরাপদ স্থানের সমতুল্য। প্রতি সপ্তাহে আমরা আমাদের উদ্বেগ ও উৎকণ্ঠা দূর করি এবং ঈশ্বরের বিশ্রাম-স্থানে প্রবেশ করি: বিশ্রামদিন। জনপ্রিয় যিহূদী লেখক, আব্রাহাম হেস্কেল, বলেছেন যে, বিশ্রামবার হচ্ছে “একটি প্রাসাদের সমতুল্য।” -দ্যা শাব্বাথ: ইট্স মিনিং ফর্ মডার্ণ ম্যান, পৃষ্ঠা: ১২। প্রতি বিশ্রামবারে, ঈশ্বরের বিশ্রামদিন কিংবা ‘প্রাসাদ’ স্বর্গ থেকে নিচে পৃথিবীতে নেমে আসে। প্রতি সপ্তাহে প্রভু আমাদের আহ্বান জানান যেন আমরা তাঁর সঙ্গে এই ২৪ ঘণ্টা যাপন করি।

হাস্কেল এই কথাগুলোর মাধ্যমে বিশ্রামদিন সম্পর্কে আরও লেখেন: “বিশ্রামদিন হচ্ছে স্বর্গের একটি রূপক। বিশ্রামদিন হচ্ছে ঈশ্বর ও তাঁর প্রেমের বিষয়ে একটি গল্প। আমাদের প্রার্থনায়, আমরা ঈশ্বরকে নিবেদন করি যেন তিনি তাঁর মনোনীত সেই জনকে প্রেরণ করেন। যখন মনোনীত সেই ব্যক্তি আসছেন, তাঁর আগমন হবে ঠিক একটি বিশ্রামদিনের মত। প্রতি বিশ্রামদিন আমাদের সাহায্য করে যেন আমরা স্বর্গের জন্য প্রস্তুত হই। সুতরাং, এখন আমাদের অবশ্যই বিশ্রামদিনকে ভালবাসা শিখতে হবে। যদি আমরা না শিখি, তাহলে আমরা জানব না যে, পরবর্তীতে কীভাবে অনন্ত জীবন উপভোগ করতে হবে।” - -দ্যা শাব্বাথ: ইট্স মিনিং ফর্ মডার্ণ ম্যান, পৃষ্ঠা: Xঠ.

অতএব, আমরা দেখতে পাই যে, ঈশ্বর যখন পৃথিবী সৃষ্টি করলেন, তিনি আমাদের জন্য বিশ্রামদিন সৃষ্টি করলেন। যখন আমরা বিশ্রামদিনে বিশ্রাম করি, তখন আমরা ঈশ্বরের প্রেমপূর্ণ যতে্নর অধীনে থাকি। শীঘ্র আসন্ন নতুন পৃথিবীতে ঈশ্বর আমাদের যে অনন্ত বিশ্রাম দিবেন, আমরা সেই বিশ্রামের আশায় থাকি।

`যিশাইয় ৬৫:১৭; ৬৬:২২; ২ পিতর ৩:১৩ এবং প্রকাশিত ২১:১ পদ পড়ুন। বিশ্রামদিন পালন কীভাবে আমাদেরকে নতুন পৃথিবীর অনন্তজীবন সম্পর্কে বুঝতে সাহায্য করে?`

যে ঈশ্বর এই পৃথিবী প্রথম বারের মত সৃষ্টি করলেন, সেই একই ঈশ্বর এই পৃথিবী আবার নতুনীকৃত করবেন। সৃষ্টিকর্তা ঈশ্বরের পক্ষে বিশ্রামদিন হবে একটি অনন্তকালিন চিহ্ন (যিশাইয় ৬৬:২৩ পদ পড়ুন)। সে কারণে যিহূদীরা বিশ্রামদিনকে স্বর্গরাজ্যের আসন্ন জীবনের একটি চিহ্ন হিসেবে দেখেছে। যিহূদীরা বিশ্রামদিনকে ‘ওলাম হাবা’ আখ্যা দিয়ে থাকেন। কথাটির মানে হল স্বর্গের ‘স্বাদ।’

তিন দূত মাঝ আকাশে উড়ে যান। তারা পৃথিবীর মানুষের জন্য তাদের বার্তা উচ্চৈস্বরে ঘোষণা করেন। তিন দূত প্রত্যেককে ঈশ্বরে আরাধনা করতে বলেন। তাদের বার্তা আমাদেরকে ভালভাবে বুঝতে সাহায্য করে যে, কে আমাদের সৃষ্টি করেছেন। ঈশ্বর হলেন আমাদের ত্রাতা যিনি সমস্তকিছু নতুন করবেন। তিনি বলেন, “‘দেখ, আমি সকলই নূতন করিতেছি।’ পরে তিনি কহিলেন, ‘লিখ, কেননা এই সকল কথা বিশ্বসনীয় ও সত্য’” (প্রকাশিত ২১:৫)।

`আপনি আপনার জীবনে এবং আপনার পরিবারে বিশ্রামদিনকে কীভাবে স্বর্গের একটি ‘স্বাদে’ পরিণত করতে পারেন?`