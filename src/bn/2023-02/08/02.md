---
title:  যিনি আমাদের সৃষ্টি করলেন, তাঁকে আমরা কী দিতে পারি
date:   14/05/2023
---

আদি ১ ও ২ অধ্যায় আমাদের বলে যে, আমরা কীভাবে সৃষ্টি হলাম এবং কেন আমরা এখানে আছি। আদিপুস্তকের বিবরণটি আমাদের বেঁচে থাকার কারণ দর্শায়। ঈশ্বর আমাদের সৃষ্টি করলেন। আমাদের আচরণের জন্য তাঁকে অবশ্যই কৈফিয়ৎ দিতে হবে। যিনি আমাদের সৃষ্টি করলেন, তাঁকে আমাদের সমস্ত কথা ও কাজের হিসাব দিতে হবে। ঈশ্বর সে-সব গুরুত্বপূর্ণ নীতি স্থির করলেন যার প্রতি আমরা বাধ্য থাকি বলে তিনি চান।

`আমরা জানি যে, ঈশ্বর আমাদের বিচারকর্তা। বিচারক হিসেবে ঈশ্বরের কাজ আমাদের এ ব্যাপারে দেখায় যে, তিনি আমাদের কাছে কী চান? বিচারক হিসেবে ঈশ্বরের কাজ, তাঁর ব্যবস্থা ও আরাধনা কীভাবে পরস্পর সম্পর্কযুক্ত? উত্তরের জন্য পড়ুন, প্রকাশিত ১৪:৭; রোমীয় ১৪:১০ এবং যাকোব ২:৮-১৩।`

প্রথম দূত ঘোষণা করেন: “তাঁহার বিচার-সময় উপস্থিত” (প্রকাশিত ১৪:৭)। ভালো ও মন্দের মধ্য থেকে একটি বেছে নেবার স্বাধীনতা ঈশ্বর আমাদের দিয়েছেন। সুতরাং, আমাদের সিদ্ধান্তের দায় আমাদের।

কিন্তু ঈশ্বর আমাদেরকে অনন্ত জীবন ও স্বর্গরাজ্য বেছে নিতেও বলছেন। প্রথম দূতের বার্তা আমাদেরকে নির্দেশ দিচ্ছে: “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর” (প্রকাশিত ১৪:৭)। এই পদ আমাদের দেখায় যে, আমরা ঈশ্বরের আরাধনা করব, কারণ তিনি আমাদের সৃষ্টি করেছেন।

এছাড়া, আমরা বিশ্রামবার মান্য করি, কারণ তিনি আমাদের সৃষ্টি করেছেন। সুতরাং, যীশু আমাদের আরাধনা পাবার যোগ্য। আমাদের বিশ্রামবার পালন ঈশ্বর ও অন্যদেরকে দেখায় যে, আমরা ঈশ্বরের দশ আজ্ঞা মেনে নিয়েছি। বিশ্রামদিনকে যখন আমরা পবিত্র বলে মান্য করি, তখন আমরা ঈশ্বরকে দেখাই যে, আমরা তাঁর সমস্ত ব্যবস্থার প্রতি বাধ্য থাকতে চাই। সম্ভাব্য কীভাবে আমরা সর্বোত্তমভাবে বাঁচতে পারি, ঈশ্বরের ব্যবস্থা আমাদেরকে তা দেখায়। ঈশ্বরের ব্যবস্থা হচ্ছে তাঁর শাসনব্যবস্থার অংশবিশেষ। ব্যবস্থা আমাদেরকে ঈশ্বরের প্রেম দেখায়। সে-কারণে, আমাদের বিচার করার জন্য ঈশ্বর ব্যবস্থা ব্যবহার করছেন।

`আদি ১ ও ২ অধ্যায়ের বিবরণ বুঝতে পারার মাধ্যমে কীভাবে আমরা আমাদের আচরণ বদলাতে পারি? মানুষ, স্থান ও ধারণা কীভাবে আপনার সিদ্ধান্ত গ্রহণের ক্ষেত্রে ভূমিকা রাখে? ঈশ্বরের দয়া কীভাবে আমাদেরকে আমাদের মন্দ অভ্যাসের বিরুদ্ধে বিজয়ী হতে সাহায্য করে?`