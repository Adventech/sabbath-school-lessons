---
title:  অতিরিক্ত আলোচনা
date:   19/05/2023
---

“আমরা ঈশ্বরের আরাধনা করি, কারণ তিনি হলেন সেই যিনি আমাদের সৃষ্টি করেছেন। ঈশ্বরের পবিত্র দূতেরা এই বার্তার মাধ্যমে আমাদেরকে এই কারণ দর্শাচ্ছেন: ‘কেননা তুমিই সকলই সৃষ্টি করিয়াছ’ (প্রকাশিত ৪:১১)। পৃথিবীতে, মানুষের স্মরণে রাখতে হবে যে, ঈশ্বর হলেন সেই, যিনি তাদের সৃষ্টি করেছেন। সে-কারণে, প্রথম দূত বলেন, ‘যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর’ (প্রকাশিত ১৪:৭)। বাইবেল-চিন্তাবিদেরা বিশ্বাস করেন যে, মানুষকে ঈশ্বরের ভজনা করার নির্দেশ দিতে গিয়ে প্রথম স্বর্গদূত চতুর্থ আজ্ঞার ভাষা প্রয়োগ করেছেন (যাত্রা ২০:১১ পদ দেখুন)...।

“বিশ্রামদিন হচ্ছে ঈশ্বরের শাসনব্যবস্থার একটি চিহ্ন। বিশ্রামদিন দেখায় যে, ঈশ্বর কে। ঈশ্বর হলেন সেই তিনি যিনি আমাদের সৃষ্টি করলেন। বিশ্রামদিন আমাদেরকে ঈশ্বরের রাজ্য দেখায়। ঈশ্বরের রাজ্যের মধ্যে তাঁর সৃষ্ট সমস্তকিছু আছে। শেষে, বিশ্রামদিন আমাদের দেখায় যে, ঈশ্বর হলেন সেই যিনি রাজা হতে পারেন। কেন? কারণ, তিনি সমস্তকিছু সৃষ্টি করেছেন। সুতরাং, ঈশ্বরের বিরুদ্ধে যুদ্ধে শয়তানকে বিজয়ী হতে হলে, তাকে অবশ্যই তাঁর বিশ্রামদিন উৎখাত করতে হবে।” -অ্যাঞ্জেল ম্যানুয়েল রড্রিগুয়েজ, ‘দ্যা ক্লোজিং অফ্ দ্যা কস্মিক কনফ্লিক্ট: রোল অফ্ দ্যা থ্রি অ্যাঞ্জেল্স মেসেজেস, পৃষ্ঠা: ৪০, ৪১।

**আলোচ্য প্রশ্নাবলী**:

`বিশ্রামদিন আমাদের কি বার্তা দেয়? এই বার্তাটি জীবন সম্পর্কিত গুরুত্বপূর্ণ প্রশ্নের উত্তর কীভাবে দেয়? এই প্রশ্নগুলোর মধ্যে অন্তর্ভুক্ত হল: ‘আমরা কোথা হতে এসেছি?’ ‘আমি এখানে কেন?’ ‘ভবিষ্যতে আমার প্রতি কি ঘটবে?’`

`প্রকৃতিতে ঈশ্বরের সমস্ত সুন্দর সৃষ্টি নিয়ে ধ্যান করুন। ঈশ্বরের বিস্ময়কর সৃষ্টি সম্পর্কে স্মরণ করিয়ে দিতে প্রতি সপ্তাহে বিশ্রামদিন আসে। আদি ১ ও ২ অধ্যায়ের বিবরণ কতটা গুরুত্বপূর্ণ, সে-বিষয়ে সাপ্তাহিক বিশ্রামদিন আমাদের কি শিক্ষা দেয়?`

`দানিয়েল ৩ ও ৬ অধ্যায়ের ঘটনাগুলো পড়ুন। এই ঘটনায় আরাধনার কি ভূমিকা রয়েছে? এই ঘটনাগুলো কীভাবে আমাদেরকে শেষকালের জন্য প্রস্তুত হতে সাহায্য করতে পারে?`