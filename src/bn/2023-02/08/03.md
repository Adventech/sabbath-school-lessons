---
title:  বিশ্রামবার এবং আমাদের সৃষ্টিকর্তা ঈশ্বর
date:   15/05/2023
---

ঈশ্বর আমাদের বিশ্রামবার দিয়েছেন, কারণ আমাদের স্মরণে রাখতে হবে যে, তিনি আমাদের সৃষ্টি করেছেন। ১৮০০’র দশকে সকল স্থানের লোকেরা বিবর্তনবাদের শিক্ষা গ্রহণ করতে শুরু করে। বিবর্তনবাদ হচ্ছে ভ্রান্ত শিক্ষা যে, দীর্ঘ সময়ের ধীর পরিবর্তনের মাধ্যমে দৈবক্রমে উদ্ভিদ ও প্রাণির সূত্রপাত হয়েছে। সুতরাং, ঈশ্বর এই পৃথিবীর লোকদের কাছে বিস্ময়কর আশার একটি বার্তা পাঠান। গোটা ত্রৈমাস ব্যাপী আমরা এই বার্তাটি অধ্যয়ন করছি: প্রকাশিত ১৪:৬, ৭ পদে বর্ণীত প্রথম দূতের বার্তা।

শয়তান যীশুকে ঘৃণা করে। সুতরাং, শয়তান সর্বাত্মক চেষ্টা করছে যেন সে মানুষকে আদি ১ ও ২ অধ্যায়ে বর্ণীত সৃষ্টির বিবরণ ভুলভাবে বোঝাতে পারে। শয়তান যীশুকে আমাদের সৃষ্টিকর্তা ও রক্ষাকর্তা হিসেবে ভজনা করতে চায় না। ঈশ্বরের শেষকালিন বার্তা মানুষকে নির্দেশ দিচ্ছে যেন তারা যীশুকে স্বর্গ ও পৃথিবীর নির্মাতা হিসেবে ভজনা করে। সুতরাং, আমাদের যীশুর আরাধনা করতে হবে, কারণ তিনি আমাদের সৃষ্টি করেছেন।

`প্রথমে, প্রকাশিত ১৪:৬, ৭ পদ পড়ুন। পরে, আদি ২:১-৩; যাত্রা ২০:৮-১১; ও দ্বিতীয় বিবরণ ৫:১২-১৫ পদ পড়ুন। বিশ্রামবার বিষয়ক নির্দেশ আমাদেরকে আদিপুস্তকে বর্ণীত প্রাণের সূচনা ও সুসমাচার বিষয়ক বিবরণের যোগসূত্র কীভাবে দেখায়?`

ঈশ্বর ও শয়তানের মধ্যকার শেষ সংঘর্ষ বিশ্রামদিনকে কেন্দ্র করে হবে। বিশ্রামদিন হচ্ছে যীশুতে বিশ্রামের রূপক। বিশ্রামদিন হচ্ছে একটি বিশেষ চিহ্ন যেটি দেখায় যে, আমরা ঈশ্বরের প্রতি অনুগত (যিহিষ্কেল ২০:১২, ২০)। বিশ্রামদিন আরও দেখায় যে, আমরা ঈশ্বরের উপর নির্ভর করি, নিজেদের সদাচরণের উপর নয়। বিশ্রামদিন দেখায় যে, ঈশ্বর আমাদের জন্য সেই কাজগুলো করেন যা আমরা নিজেরা করতে পারি না। অর্থাৎ, ঈশ্বর আমাদেরকে আমাদের পাপ থেকে রক্ষা করেন।

বাইবেল আমাদেরকে প্রতি বিশ্রামদিনে ঈশ্বরের প্রেমে ও তাঁর যতে্নর অধীনে বিশ্রাম নিতে বলে। সেটি হল আরেকটি কারণ যে, বিশ্রামদিন কেন বিশ্রাম ও নির্ভরতার রূপক। আমাদের বিশ্রামদিন পালন দেখায় যে, আমরা আমাদের পরিত্রাণের জন্য আমাদের সদাচরণের উপর নির্ভর করছি না। বিশ্রামদিন দয়া সম্পর্কে বলে, ঈশ্বরের ক্ষমা লাভের জন্য ব্যবস্থা পালনের বিষয় বলে না। বিশ্রামদিন হচ্ছে প্রেমের বিষয়, শাস্তির বিষয় নয়। বিশ্রামদিন হচ্ছে ঈশ্বরের উপর নির্ভরতার বিষয়, নিজেদের উপর নির্ভরতার বিষয় নয়। যীশুর মাধ্যমে আমাদের রক্ষা করার জন্য আমরা প্রতি বিশ্রামদিনে ঈশ্বরের প্রশংসা করি।

অতীতের এদন উদ্যান এবং ভবিষ্যতের নতুন আকাশ ও নতুন পৃথিবীর বিষয়ে প্রতিজ্ঞার মাঝে অনন্তকালিন যোগসূত্র হচ্ছে বিশ্রামদিন (যিশাইয় ৬৫:১৭; প্রকাশিত ২১:১)।

`প্রকাশিত ১৪:৬, ৭ পদ কীভাবে বিশ্রামবারের নির্দেশের একটি ইঙ্গিত প্রদর্শন করে? আমাদের শেষকালিন বার্তায় বিশ্রামদিন অত্যন্ত গুরুত্বপূর্ণ কেন?`