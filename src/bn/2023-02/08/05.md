---
title:  বিশ্রামদিন ও শেষকাল
date:   17/05/2023
---

হাজার হাজার বছর আগে স্বর্গে ঈশ্বর ও শয়তানের মধ্যে মহা-সংঘর্ষ শুরু হয়েছিল। ঈশ্বরের শাসনের বিরুদ্ধে প্রশ্ন তুলে শয়তান এই যুদ্ধ শুরু করেছিল। এই যুদ্ধ অদ্যাবধি অব্যাহত রয়েছে।

**প্রকাশিত ১৪:৭, ৯ ও ১২ পদ পড়ুন। নিচের বাক্যগুলো সম্পন্ন করে দেখান যে, পদগুলো কী বলছে**:

`প্রকাশিত ১৪:৭ পদ আমাদের নির্দেশ দিচ্ছে যে,`

`প্রকাশিত ১৫৯ পদ আমাদের বলছে যে,`

`প্রকাশিত ১৪:১২ পদ সেই লোকদের বিষয় বলছে যারা`

এই পদগুলো আমাদের শিক্ষা দেয় যে, শেষকালে ঈশ্বর ও শয়তানের মাঝে আরাধনা নিয়ে সংঘর্ষ হচ্ছে। আমরা কি ঈশ্বরের আরাধনা করছি? অথবা, আমরা কি সমুদ্র থেকে ওঠা হিংস্র পশুর আরাধনা করছি? আমদের বাইবেলের সকল শিক্ষা আমাদের এই বিশ্বাস থেকে আসে যে, ঈশ্বর পৃথিবী সৃষ্টি করলেন। এই বিশ্বাস ব্যতীত আমরা যা-ই বিশ্বাস করি না কেন, তা কাজে দেয় না। আদিপুস্তকের বিবরণ আমাদেরকে সপ্তম দিনের বিশ্রাম সম্পর্কে শিক্ষা দেয় (আদি ২:১-৩)। সুতরাং, বিশ্রামদিন হচ্ছে একটি চিহ্ন যে, ঈশ্বর ছয় দিনে পৃথিবী সৃষ্টি করলেন এবং সপ্তম দিনে বিশ্রাম করলেন। বিশ্রামদিন হল প্রমাণ যে, ঈশ্বর হলেন আমাদের একমাত্র সৃষ্টিকর্তা।

সুতরাং, যারা শিক্ষা দেয় যে, বিশ্রামদিন গুরুত্বপূর্ণ নয়, তারা আসলে ঈশ্বরকে তাঁর সিংহাসন থেকে সরাতে চায় এবং তাঁর স্থানে নিজেদেরকে বসাতে চায় (২ থিষলনীকীয় ২:৪)। বিশ্রমবারের প্রতি আক্রমণ মানে হল ঈশ্বরের উপরে আক্রমণ।

শেষকালে পরীক্ষার মূল বিষয় হবে- যীশুর জন্য আমাদের ভালবাসা নিয়ে পরীক্ষা। তাঁর প্রতি আমরা কতটা অনুগত? বাইবেল বলে যে, তাঁর আজ্ঞা সকলের প্রতি আমাদের বাধ্যতার মাধ্যমে আমরা ঈশ্বরের জন্য আমাদের ভালবাসা দেখাই (১ যোহন ৫:৩; প্রকাশিত ১৪:১২)। বিশ্রামদিন বিষয়ক আজ্ঞা হচ্ছে একমাত্র আজ্ঞা যেটি ঈশ্বরকে আমাদের একমাত্র সৃষ্টিকর্তা হিসেবে প্রদর্শন করে (যাত্রা ২০:৮-১১)। অবাক হবার কিছু নেই যে, বিশ্রামদিন হবে একমাত্র পরীক্ষা যেটি ঈশ্বরের উপাসনাকারীদের এবং সমুদ্র থেকে ওঠা হিংস্র পশু-শক্তির ভজনাকারীদের পৃথক করবে (প্রকাশিত ১৪:১১)। যখন আমরা বিশ্রামদিনের গুরুত্ব নিয়ে চিন্তা করি, তখন অন্য কিছুর বিষয়ে চ‚ড়ান্ত পরীক্ষা কীভাবে হতে পারে?

`বহু লোক বিতর্ক করে বলে যে, যখন আমরা একটি দিন পবিত্র বলে মান্য করছি, তখন সেটি যে-দিনই হোক না কেন, এতে কিছু যায়-আসে না। এই ভ্রান্ত শিক্ষার জবাব দিতে কীভাবে আমরা বাইবেলের সত্য ব্যবহার করব?`