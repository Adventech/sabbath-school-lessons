---
title:  বিশ্রামবার ও শেষকাল
date:   13/05/2023
---

### শাস্ত্রপাঠ
যাকোব ২:৮-১৩; আদি ২:১-৩; গীত ৩৩:৬, ৯; প্রকাশিত ১৪:৭, ৯, ১২; যিশাইয় ৬৫:১৭।

> <p>মুখস্থপদ</p>
> “যাহা আদি অবধি সমুদয়ের সৃষ্টিকর্তা ঈশ্বরের কাছে গুপ্ত থাকিয়া আসিয়াছে, সেই নিগূঢ়তত্ত্বের বিধান কি, তাহা প্রকাশ করি” (ইফিষীয় ৩:৯)।

ঈশ্বর আমাদের প্রত্যেককে সৃষ্টি করেছেন। সুতরাং, প্রত্যেকেই মূল্যবান। মাতৃগর্ভে শিশু, হুইল চেয়ারে কিশোর কিংবা কিশোরী, এবং নিজের নাম স্মরণ করতে না পারা কোন ঠাকুর মা: প্রত্যেকেই ঈশ্বরের দৃষ্টিতে মহামূল্যবান। ঈশ্বর তাদের পিতা। এই লোকেরা তাঁর পুত্র ও কন্যা। “ঈশ্বর, যিনি জগৎ ও তন্মধ্যস্থ সমস্ত বস্তু নির্মাণ করিয়াছেন, তিনিই স্বর্গের ও পৃথিবীর প্রভু সুতরাং হস্তনির্মিত মন্দিরে বাস করেন না; কোন কিছুর অভাব প্রযুক্ত মনুষ্যদের হস্ত দ্বারা সেবিতও হন না, তিনিই সকলকে জীবন, শ্বাস ও সমস্তই দিতেছেন। আর তিনি এক ব্যক্তি হইতে মনুষ্যদের সকল জাতিকে উৎপন্ন করিয়াছেন, যেন তাহারা সমস্ত ভূতলে বাস করে; তিনি তাহাদের নির্দিষ্ট কাল ও নিবাসের সীমা স্থির করিয়া দিয়াছেন” (প্রেরিত ১৭:২৪-২৬)।

এই পৃথিবীর প্রতেক জন একই পরিবারের লোক। আমরা একই ঈশ্বরের সৃষ্ট ভাই ও বোন। আদিপুস্তকের বিবরণ আমাদের দেখায় যে, বাস্তবিক আমরা কতটা দামী। আরও বড় কথা হল, আমাদের প্রত্যেকের বিশেষত্ব রয়েছে। এমন কেউ নেই যারা কিনা দেখতে হুবহু একই রকম। আপনি ঈশ্বরের কাছে এতটা দামী যে, তিনি আপনার জন্য এবং আপনার পাপের জন্য মানুষ বেশে পৃথিবীতে জন্ম নিলেন এবং ক্রুশের উপরে মৃত্যুবরণ করলেন!