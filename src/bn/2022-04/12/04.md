---
title:  '‘প্রভুর মন’ (১ করিন্থীয় ২:১২)'
date:   13/12/2022
---

যেহেতু আমরা পাপী, সেহেতু পাপের প্রতি আমাদের আকর্ষণ রয়েছে। সেহেতু, আমাদের সেই সব স্থান, পরিস্থিতি ও লোকদের থেকে সাবধান থাকতে হবে যারা আমাদেরকে পাপের প্রতি দুর্বল করতে পারে এবং পাপের প্রতি প্রলুব্ধ করতে পারে (গীত ১:১; হিতোপদেশ ৫:১-৮)। আমাদের পাপ বিষয়ক সমস্যা কেবল একটি উপায়ে সমাধান হতে পারে: আমাদেরকে পরিবর্তনের ভার অবশ্যই যীশুকে দিতে হবে। যীশু শক্তিমান। তিনি আমাদের চিন্তা ও আবেগ-অনুভ‚তি পরিবর্তন করতে পারেন। যীশু জানেন যে, আমাদের চিন্তা ও আবেগ-অনুভ‚তি অবশ্যই পরিবর্তিত হবে। তাই, তিনি বলেছেন: “কেননা ভিতর হইতে, মনুষ্যদের অন্তঃকরণ হইতে, কুচিন্তা বাহির হয়- বেশ্যাগমন, চৌর্য, নরহত্যা, ব্যভিচার, লোভ, দুষ্টতা, ছল, লমপটতা, কুদৃষ্টি, নিন্দা, অভিমান ও মূর্খতা” (মার্ক ৭:২১, ২২)। 

`এই পদগুলো পড়়ুন: ১ করিন্থীয় ২:১৬; গীত ২৪:৩, ৪; রোমীয় ১২:২; ফিলিপীয় ৪:৮; ও কলসীয় ৩:২। বাইবেল বলে আমরা ‘প্রভুর মন’ বা ‘খ্রীষ্টের মন’ লাভ করতে পারি (২ করিন্থীয় ২:১৬)। কথাটির মানে কি?`

নতুন নিয়মের অধীনে যীশু প্রতিজ্ঞা করেছেন যে, তাঁর লোকদের হৃদয়ে ও মনে তাঁর ব্যবস্থা স্থাপন করবেন (যিরমিয় ৩১:৩১-৩৩; তুলনা করুন, ইব্রীয় ৮:৮-১০; ১০:১৬)। পর্বতে দত্ত উপদেশে যীশু আমাদের বুঝতে সাহায্য করেন যে, নতুন নিয়মের অধীনে তিনি আমাদের কাছে কী চান। পাপ এটা নয় যা কেবল আমরা করি। আমরা যা ভাবি কিংবা অনুভব করি, সেটাও পাপ হতে পারে (মথি ৫:১৭-৪৮)। সুতরাং, আমাদের হৃদয়ে ও মনে দশ আজ্ঞা ধারণ করতে হবে, কারণ হৃদয় ও মন থেকে পাপের সূত্রপাত হয়। আমাদের হৃদয় ও মনে যখন ঈশ্বরের দয়া কাজ করে, কেবল তখন আমরা পাপকে ‘না’ বলতে পারি। সুতরাং, মন্দ চিন্তা রোধের শক্তি লাভ করার জন্য আমাদের অবশ্যই যীশুর প্রতিজ্ঞায় দাবী রাখতে হবে। 

এই জীবনে, আমাদের অবশ্যই স্মরণে রাখতে হবে যে, পাপ বেছে নেবার জন্য আমরা সর্বদাই স্বাধীন। কিন্তু যীশুকে যখন আমরা আমাদের হৃদয়ে স্থান দেই, তিনি আমাদেরকে তাঁর ধর্মময় জীবন দ্বারা আবৃত করেন। অতএব, ঈশ্বর যখন আমাদের প্রতি দৃষ্টি দেন, তিনি যীশুর সিদ্ধ জীবন দেখতে পান (ফিলিপীয় ৩:১২-১৫)। “যখন আমরা যীশুর সঙ্গে যুক্ত হই, তখন আমরা যীশুর চিন্তা-চেতনা লাভ করি। আমরা পরিষ্কার ও পবিত্র হই। আমরা ভালবাসায় পূর্ণ হই। আমাদের হৃদয় সকল অহংকার থেকে মুক্ত হয়। বাইবেলের সত্য তখন আমাদের নিয়ন্ত্রণ করে। আমাদের মুখমণ্ডল বদলে যায়, কারণ যীশু তখন আমাদের মাঝে বাস করেন। তাঁর জীবন আমাদের বদলে দেয়, যেন আমরা দেখতে অন্য রকম হই। আমাদের মুখমণ্ডল তখন আমাদের হৃদয়ের শান্তি ও আনন্দ প্রস্ফুটিত করে।” -ঈলেন জি হোয়াইট, সিলেক্টেড মেসেজেস, গ্রন্থ: ১, পৃষ্ঠা: ৩৩৭।