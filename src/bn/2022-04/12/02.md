---
title:  'যীশু, আমাদের আদর্শ (লূক ২:৫২)'
date:   11/12/2022
---

`লূক ২:৫২ পদ পড়়ুন। লূক আমাদের এই পদগুলোয় বলেন যে, একজন শিশু হিসেবে যীশু চার ভাবে বৃদ্ধিলাভ করেন। সেই চারটি উপায় কি কি?`

মানব হচ্ছে জীবিত সত্তা। চারটি মৌলিক বিষয় আমাদেরকে মানুষ করে তোলে। এই চারটি বিষয় হল: (১) মন, (২) দেহ, (৩) আত্মা ও (৪) হৃদয় কিংবা বন্ধুত্ববোধ। বাইবেল আমাদের দেখায় যে, একজন শিশু হিসেবে যীশুর বৃদ্ধি লাভের ক্ষেত্রে এই চারটি বিষয় তাঁকে শক্তিমন্ত করেছিল: “পরে যীশু জ্ঞানে ও বয়সে এবং ঈশ্বরের ও মনুষ্যের নিকটে অনুগ্রহে বৃদ্ধি পাইতে থাকিলেন” (লূক ২:৫২)। যীশু ছিলেন সিদ্ধ মানুষ। “একটি শিশু হিসাবে যীশু তাঁহার স্বভাবের এক অভূতপূর্ব সৌন্দর্য প্রকাশ করিয়াছিলেন। তাহার তৎপর হস্তযুগল অপরের পরিচর্যা করিতে সদাপ্রস্তুত ছিল। তিনি প্রকাশ করিয়াছিলেন এমন ধৈর্য, যাহা কোন কিছুতেই ব্যহত করিতে পারে নাই, এবং এমন সত্যনিষ্ঠতা যাহা কখনও ন্যাপরায়ণাতাকে ত্যাগ করে নাই। নীতিতে একটি প্রস্তরসম সুদৃঢ় তাঁহার জীবন দ্বারা তিনি নিঃস্বার্থ শিষ্টাচারের মাধুর্য প্রকাশ করিয়াছিলেন।” -ঈলেন জি হোয়াইট, সর্ব-যুগের বাসনা, পৃষ্ঠা: ৫২।  

`মথি ৪:২৩ পদ পড়়ুন। মথি আমাদের বলেন যে, যীশু শিক্ষা দিয়েছেন, প্রচার করেছেন ও সুস্থ করেছেন। অদ্য, কীভাবে আমরা এই একই কাজ করতে পারি?`

যখন আমরা বুঝতে পারি যে, মানব চারটি অংশের নির্মিত, তখন আমরা আমাদের কাজ কেবল বাইবেলের সত্য শিক্ষাদানের মাঝে সীমাবদ্ধ রাখতে পারি না। বাইবেলের সত্য আমাদের জীবনের চারটি অংশকে অন্তর্ভুক্ত করে: আমাদের হৃদয়, মন, আত্মা ও দেহ। আমদের দেহ ও আত্মা এতটা গভীরভাবে সংযুক্ত যে, আমরা তাদেরকে পৃথক করতে পারি না। পাপী হিসেবে, “কেননা সকলেই পাপ করিয়াছে এবং ঈশ্বরের গৌরব-বিহীন হইয়াছে” (রোমীয় ৩:২৩)। কিন্তু ঈশ্বর চান আমরা যেন যীশুর ন্যায় বাঁচি। ঈশ্বর আমাদের সাহায্য করবেন। আমাদের পবিত্র করার জন্য তিনি তাঁর অনুগ্রহ দিবেন। অনুগ্রহ হচ্ছে ঈশ্বরের দয়া, ক্ষমা এবং পাপের উপরে বিজয় লাভের বর। ঈশ্বর আমাদের নতুন করতে চান। এটি হচ্ছে ঈশ্বরের পরিত্রাণ পরিকল্পনা কাজের একটি অংশ যে, আমরা যেন দ্বিতীয় আগমনের জন্য প্রস্তুত হই। সুতরাং, যেমনিভাবে আমরা তাঁর আগমনের জন্য অপেক্ষা করছি, ঈশ্বর আমাদের মন, দেহ, আত্মা ও হৃদয়ের উন্নতি ঘটাতে চাচ্ছেন। 

`আপনি হয়ত আপনার জীবনের সমস্ত ভুলভ্রান্তির প্রতি দৃষ্টি দিলেন, আর আপনার মনে হল যে, আপনি কখনও যীশুর ন্যায় হতে পারেন না। সেক্ষেত্রে, ক্রুশ কীভাবে আপনাকে অনুপ্রাণিত করতে পারে যেন আপনি আশা না হারান?`