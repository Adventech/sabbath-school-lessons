---
title:  'যীশুর জন্য প্রস্তুত তো! (২ পিতর ৩:১৪)'
date:   15/12/2022
---

আমাদের জীবন অনেক কিছু দ্বারা পরিপূর্ণ যা ঈশ্বর হতে আমাদের মনোযোগ হরণ করতে চেষ্টা করে। আমরা যদি সতর্ক না থাকি, তাহলে এগুলো আমাদের সম্পূর্ণ সময় হরণ করতে পারে। ওগুলো আমাদের জীবনে ভুল বিষয়গুলোকে গুরুত্বপূর্ণ করে তুলবে। খ্রীষ্টিয়ানদেরকে অবশ্যই শয়তানের চাতুরির ব্যাপারে সতর্ক হতে হবে, নতুবা জীবনের গুরুত্বপূর্ণ বিষয়গুলো ব্যাহত হবে। 

যদি আমরা যীশুর উপর থেকে দৃষ্টি তুলে নেই, তাহলে আমরা কেবল জাগতিক বিষয় নিয়ে চিন্তিত থাকার বিপদে পড়ব। শেষে, এই বিষয়গুলো আমাদেরকে সন্তুষ্ট করতে পারবে না। আরও বড় বিপদ হল, ওগুলো আমাদেরকে বিনষ্ট করবে। 

`দ্বিতীয় আগমনের জন্য নিজেদেরকে প্রস্তুত করা বলতে কি বোঝায়? সেই দিনটির জন্য প্রস্তুত হওয়া থেকে কীভাবে আলাদা ঘটনা ঘটতে পারে? উত্তরের জন্য ২ পিতর ৩:১৪ এবং ১ যোহন ৩:১-৩ পদ পড়়ুন।`

কিছু লোক দ্বিতীয় আগমনের জন্য প্রস্তুত হওয়া থেকে দূরে সরে আছে। তারা দেখছে যে, যীশু আসছেন না। তাই, তারা ভাবছে যে, তাঁর আগমন দেরী আছে। এই সময়ের জন্য প্রস্তুত না থাকার পিছনে তারা অজুহাত হিসেবে ‘বিলম্ব’ শব্দটি ব্যবহার করে। তারা সেই দুষ্ট দাসের মত আরাম করে:  যে বলেছিল “আমার প্রভুর আসিবার বিলম্ব আছে” (মথি ২৪:৪৮)। 

`গীত ৯৫:৭, ৮; ইব্রীয় ৩:৭, ৮, ১৫ এবং ৪:৭ পদ পড়়ুন। আমাদের কেন এখনই প্রস্তুত থাকতে হবে- সে ব্যাপারে এই পদগুলো আমাদের কি বলছে?`

বাইবেল আমাদের শিক্ষা দেয় যে, আমাদের অবশ্যই আজই প্রস্তুত থাকতে হবে। আমাদের আজই যীশুকে গ্রহণ করতে হবে এবং পরিত্রাণ লাভ করতে হবে, আর আগামী কাল নয় (গীত ৯৫:৭, ৮; ইব্রীয় ৩:৭, ৮, ১৫; ইব্রীয় ৪:৭ পদ পড়়ুন)। আরও ব্যাপার আছে। কালক্ষেপণ পাপীকে পরিবর্তন করতে পারে না। তাই, আমরা যদি এখনই পরিবর্তন না হই, তাহলে আমরা হয়ত কখনই পরিবর্তিত হব না। আমরা হয়ত যা আছি তা-ই থেকে যাব। সুতরাং, আমাদের অবশ্যই বিশ্বাস ও ঈশ্বরের দয়ায় বৃদ্ধি পেতে হবে। পাপকে আমাদের ‘না’ বলতে হবে। আমরা যদি সেটা না করি, তাহলে আমরা ঈশ্বরের পথ থেকে পতিত হব, আর আমাদের হৃদয় কঠিন হবে এবং সন্দেহে পূর্ণ হবে। 

আমাদের জীবনের প্রতিটি দিন হচ্ছে আমাদের সমুদয় জীবনের জন্য একটি উদাহরণ। সুতরাং, যীশুর আগমনের জন্য আমাদের প্রতিটি দিন প্রস্তুত থাকতে হবে, কারণ আজকের দিনটি হয়ত আপনার জন্য শেষ দিন হতে পারে।   

`যীশু যদি আজ আসেন, তাহলে কি হবে? আজ, কীভাবে আপনি তাঁর জন্য প্রস্তত থাকতে পারেন? আপনার উত্তর নিয়ে শব্বাথ স্কুলে আলোচনা করুন।`