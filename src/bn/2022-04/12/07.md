---
title:  অতিরিক্ত আলোচনা
date:   16/12/2022
---

“ঈশ্বর ও শয়তানের মধ্যকার বিশ্বব্যাপী সংঘর্ষ প্রায় শেষ হয়ে এসেছে। সাগর কিংবা ভ‚পৃষ্ঠে সংঘটিত বিপর্যয়ের প্রতিটি প্রতিবেদন আমাদের দেখায় যে, শেষ ঘনিয়ে আসছে। যুদ্ধ ও যুদ্ধের ব্যাপারে অপ্রমাণিত প্রতিবেদনগুলো ঘোষাণা দেয় যে, শেষ এসে গেছে . . .। সদাপ্রভু আসছেন। ঈশ্বরের আগমনের পদধ্বনি আমরা শুনতে পাচ্ছি।” -ঈলেন জি হোয়াইট, মারানাথা, পৃষ্ঠা: ২২০।    

“আমাদের প্রতিটি দিন বিশ্বাসে যাপন করতে হবে। সঙ্কট দিনের ব্যাপারে উদ্বিগ্ন ও বিহ্বল হবেন না। আপনি যদি উদ্বিগ্ন ও বিহ্বল হন, তাহলে সত্যিকারের সেই দিনটি আসার আগেই আপনি সঙ্কটে পড়বেন। এমনটা ভাববেন না: ‘আমি ভয় পাচ্ছি, আমি ঈশ্বর প্রদত্ত পরীক্ষায় স্থির থাকতে কিংবা কৃতকার্য হতে পারব না।’ আপনাকে অবশ্যই বর্তমান সময়ের জন্য বাঁচতে হবে। আপনাকে আজকের জন্য বাঁচতে হবে। আগামীকাল হয়ত আপনার জন্য নয়। আজকের জন্য আপনার কাজ হচ্ছে- পাপের বিরুদ্ধে বিজয়ী হওয়া। আজ আপনি প্রার্থনার একটি জীবন যাপন করুন। আজ আপনি বিশ্বাসের যুদ্ধে উত্তমরূপে যুদ্ধ করুন। আজ, বিশ্বাস করুন যে, ঈশ্বর আপনাকে আশীর্বাদ করছেন। যেমনিভাবে আপনি মন্দতা ও সন্দেহের বিরুদ্ধে যুদ্ধ-জয়ী হচ্ছেন, তখন আপনি ঈশ্বর কর্তৃক আরোপিত সমস্ত কাজ সুসম্পন্ন করতে পারবেন। আপনি আপনার চারপাশের প্রত্যেক লোকের প্রতি একটি আশীর্বাদ হতে পারবেন।” -সাইন্স অফ্ দ্যা টাইম্স, অক্টোবর ২০, ১৮৮৭।  

“সদাপ্রভু শীঘ্র আসছেন। শান্তিতে তাঁর সঙ্গে মিলিত হবার জন্য আমাদের অবশ্যই প্রস্তুত হতে হবে। আপনার চারপাশের লোকদের সঙ্গে বাইবেলের সত্য সহভাগের জন্য আপনি আপনার সাধ্যমত সবকিছু করুন। দুঃখিত হবেন না। আনন্দ করুন। যীশুকে সর্বদা আপনার চিন্তায় রাখুন. . .। তাঁর আগমনের জন্য প্রস্তুত থাকুন। তাঁর জন্য অপেক্ষা করুন। আমরা তাঁকে দেখব। তাঁর পরিত্রাণপ্রাপ্ত লোক হিসেবে তিনি আমাদের স্বাগতম জানাবেন। সেই দিনটি হবে সুন্দর! আমরা দীর্ঘকাল ধরে অপেক্ষা করছি। কিন্তু আমাদের বিশ্বাস দুর্বল হতে দিলে চলবে না। আমরা যদি যীশুকে তাঁর নিজ সৌন্দর্যে আমাদের রাজা হিসেবে দেখতে পাই, তখন আমরা চিরদিনের জন্য ধন্য হব। আমার মনে হয়, আমি যেন এই বলে চিৎকার করি: ‘আমি স্বর্গের উদ্দেশ্যে আমার পথ ধরে চলছি। স্বর্গ আমার বাড়ি!’ আমরা সেই সময়ের কাছাকাছি যখন যীশু নিজ শক্তিতে ও নিজ পরাক্রমে আসবেন। তখন, তাঁর সঙ্গে চিরদিন যাপন করার জন্য তিনি আমাদের স্বর্গে নিয়ে যাবেন।” -হ্যাভেন, পৃষ্ঠা: ১৬৫, ১৬৬।  

**আলোচ্য প্রশ্নাবলী**:

`মানুষ হিসেবে আমাদের মন, আত্মা, দেহ ও হৃদয় আছে। এই ধারণাটি কীভাবে আমাদেরকে ভালভাবে বুঝতে সাহায্য করে যে, আমাদের জীবনে গৃহীত সিদ্ধান্তগুলো এতটা গুরুত্বপূর্ণ কেন?`

`ধর্মীয় নেতা ও করগ্রাহীর উপমাটি পড়়ুন (লূক ১৮:৯-১৪)। এই উপমাটি কীভাবে আমাদের দেখায় যে, সত্যিকারের ধর্মীয় ও আত্মিক পরিবর্তন ঈশ্বর হতে আসে, কিন্তু আমাদের নিজ সৎকর্ম হতে আসে না?`