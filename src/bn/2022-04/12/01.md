---
title:  জীবন প্রসঙ্গে বাইবেলের মতাদ
date:   10/12/2022
---

### শাস্ত্রপাঠ
লূক ২:৫২; ১ করিন্থীয় ৬:১৯, ২০; ২:১২; প্রেরিত ৮:৪-২৪; ২ পিতর ৩:১৪।

> <p>মুখস্থপদ</p>
> “আর শান্তির ঈশ্বর আপনি তোমাদিগকে সর্বতোভাবে পবিত্র করুন; এবং তোমাদের অবিকল আত্মা, প্রাণ ও দেহ আমাদের প্রভু যীশু খ্রীষ্টের আগমন কালে অনিন্দনীয়রূপে রক্ষিত হউক” (১ থিষলনীকীয় ৫:২৩)।

প্রকাশিত বাক্য পুস্তক আমাদেরকে প্রকাশিত ১৩ ও ১৪ অধ্যায়ে দুটি বিশ্বব্যাপী বার্তা সম্পর্কে বলে। দুটো বার্তাই শেষকাল প্রসঙ্গে। প্রকাশিত ১৩ অধ্যায় আমাদেরকে বিশ্বব্যাপী বিভ্রান্তি সম্পর্কে বলে যা পৃথিবীর প্রায় প্রত্যেকে মেনে নেবে। পরে, “তাহাতে পৃথিবী-নিবাসীদের সমস্ত লোক তাহার ভজনা করিবে, যাহাদের নাম জগৎপত্তনের সময়াবধি হত মেষশাবকের জীবন পুস্তকে লিখিত নাই” (প্রকাশিত ১৩:৮; আরও পড়়ুন, ৩, ৭, ১২, ১৬ পদ)। প্রকাশিত ১৪ অধ্যায় আমাদেরকে বিশ্বব্যাপী বাইবেলের সত্য প্রদর্শন করে। ঈশ্বর সেভেন্থ ডে অ্যাড্ভেন্টিস্টদের এই শেষকালীন বার্তা ‘পৃথিবীর সকল লোকের কাছে’ ঘোষণা করতে বলেছেন (প্রকাশিত ১৪:৬, ৭)। এই ‘বিষম সময়ে’(২ তীমথিয় ৩:১) বহু ‘ভ্রান্ত শিক্ষকরা’ (ইফিষীয় ৪:১৪) চাতুরিপূর্ণ বিষয় শিক্ষা দেবে এবং লোকদেরকে বাইবেলের সত্য থেকে দূরে নিয়ে যাবে (২ তীমথিয় ৪:৪)। “শেষকালে লোকদের মাঝে ভ্রান্তি জন্মানোর জন্য শয়তান দুটি মিথ্যার আশ্রয় নেবে: (১) এই মিথ্যা যে, আত্মা মরে না, এবং (২) রবিবার উপাসনা। মিথ্যাচারপূর্ণ প্রথম ছলনাটি হল এটা বিশ্বাস করানো যে, মৃতরা আমাদের সঙ্গে কথা বলতে পারে। দ্বিতীয় মিথ্যাটি লোকদেরকে ক্যাথলিক শিক্ষামালা গ্রহণ করে নিতে প্রলুব্ধ করে।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৫৮৮।