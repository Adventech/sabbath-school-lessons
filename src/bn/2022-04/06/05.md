---
title:  'তিনি আমাদের জন্য মরলেন (যোহন 3:14-18)'
date:  02/11/2022
---

`যোহন 3:14-18 এবং রোমীয় 6:23 পদ পড়়ুন। আমাদের জন্য যীশুর মৃত্যুর বিষয়ে এই পদগুলো আমাদের কি শিক্ষা দেয়?`

যীশু যখন বাপ্তিস্ম নেবার জন্য যর্দন নদীর তীরে এলেন, তখন যোহন বাপ্তাইজক ঘোষণা দেন: “ঐ দেখ, ঈশ্বরের মেষশাবক, যিনি জগতের পাপভার লইয়া যান” (যোহন 1:29)। যোহনের ঘোষণা দেখায় যে, যীশু ছিলেন জীবন্ত মেষশাবক। পুরাতন নিয়মের উৎসর্গীকৃত যজ্ঞবলিগুলো যীশুর ভবিষ্যৎ মৃত্যুকে দেখিয়েছে। কিন্তু পশুর রক্ত পাপ দূর করতে পারে না (ইব্রীয় 10:4)। পশুবলির দ্বারা যে ক্ষমার প্রতিজ্ঞা ঈশ্বর করেছিলেন, তা ছিল যীশুর মৃত্যুর উপরে নির্ভরশীল। “যদি আমরা আপন আপন পাপ স্বীকার করি, তিনি বিশ্বস্ত ও ধার্মিক, সুতরাং আমাদের পাপ সকল মোচন করিবেন, এবং আমাদিগকে সমস্ত অধার্মিকতা হইতে শুচি করিবেন” (1 যোহন 1:9)।

`যোহন 3:16, 17 পদ পড়়ুন। এই পদগুলো আমাদের কি বিস্ময়কর আশা দেয়?`

যোহন 3:16, 17 পদের প্রতিজ্ঞার সমস্ত বিষয় নিয়ে চিন্তা করুন। যীশু আমাদের প্রত্যেকের জন্য নিজেকে উৎসর্গ করেছেন (যোহন 1:1-3)। যিনি সমস্তকিছু সৃষ্টি করলেন, তিনি কেন আমাদের জন্য মরলেন? তিনি মরলেন, যেন আমাদের পাপের শাস্তি ভোগ করতে না হয়। বাইবেলের সত্য হচ্ছে সুসংবাদ। যীশু চান আমরা যেন তা প্রত্যেকের সঙ্গে সহভাগ করি।

যীশু ঘোষণা করেছেন: “ঈশ্বর জগৎকে এমন প্রেম করিলেন যে, আপনার এক জাত পুত্রকে দান করিলেন” (যোহন 3:16)। আমাদের ভুলে গেলে চলবে না যে, আমাদের পক্ষে মরার জন্য যীশুকে কেউ জোর করেনি। তিনি স্বেচ্ছায় আমাদের বাঁচাতে এলেন (ইব্রীয় 9:14)। মার্টিন লুথার লিখেছেন, “ক্রুশ হচ্ছে একটি যজ্ঞবেদির সমতুল্য। যীশু নিজেকে এই যজ্ঞবেদির উপর সঁপে দিলেন। সেখানে যীশু তাঁর প্রেমের দ্বারা দগ্ধ হলেন যা আগুনে পোড়ার সমান। এই অগ্নি যীশুর হৃদয় পোড়াল। যীশু তাঁর দেহ ও তাঁর রক্ত উপহার হিসেবে পিতাকে দিলেন। আমাদের জন্য সাহায্য চাইতে যীশু পিতার কাছে গেলেন। উষ্ণ অশ্রুজলে যীশু পিতার কাছে আমাদের পরিত্রাণ প্রার্থনা করলেন।” -লুথার’স ওয়ার্কস, খণ্ড: 13, পৃষ্ঠা: 319। আমাদের সকলকে পরিত্রাণ করার জন্য যীশু কেবল একবার মরলেন (ইব্রীয় 10:10, 12)। যীশুর দান হচ্ছে সর্ব-ক্ষমতা সম্পন্ন এবং সেই দানের শক্তি কখনও ক্ষয় হয় না।

লক্ষ্যণীয়: কেবল একজন ব্যক্তি যদি সুসমাচার গ্রহণ করে থাকে, তাহলে কি হল? যীশু কি কেবল তার জন্য মরলেন? হ্যাঁ। যীশু তাহলে কেবল সেই একটি আত্মার জন্য দুঃখভোগ ও মৃত্যু বেছে নিলেন।” -ঈলেন জি হোয়াইট, দ্যা মিনিস্টি্র অফ্ হিলিং, পৃষ্ঠা: 135।

`যোহন 3:16 পদের এই প্রতিজ্ঞা কীভাবে আপনি নিজের করে নিতে পারেন?`