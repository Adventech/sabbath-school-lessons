---
title:  'পৃথিবী সৃষ্টির পূর্বে (প্রকাশিত 13:8)'
date:  30/10/2022
---

প্রকাশিত 13:8;  প্রেরিত 2:23 এবং 1 পিতর 1:19, 20 পদ পড়়ুন। যোহন কেন বলেন যে, যীশু হলেন সেই মেষশাবক যার মৃত্যুর পরিকল্পনা ‘জগৎপত্তনের’ পূর্বে নির্ধারণ করা হয়েছিল (প্রকাশিত 13:8)।

“তাহাতে পৃথিবী-নিবাসীদের সমস্ত লোক তাহার ভজনা করিবে, যাহাদের নাম জগৎপত্তনের সময়াবধি হত মেষশাবকের জীবন পুস্তকে লিখিত নাই” (প্রকাশিত 13:8)। এই পদের মানে কি? আমাদের অবশ্যই স্মরণে রাখতে হবে যে, প্রকাশিত বাক্য পুস্তক হচ্ছে এমন একটি পুস্তক যেখানে অনেক প্রতীক কিংবা রূপক ব্যবহার করা হয়েছে। বিষয়টা মাথায় রাখলে আমরা এই পদের মানে বুঝতে পারব। আমরা জানি যে, পৃথিবী সৃষ্টির পর সহস্রাধিক বছর অতীত না হওয়া পর্যন্ত যীশু ক্রুশে মরেননি। সুতরাং, এই পদ বলছে যে, পৃথিবী সৃষ্টির পূর্বেই ঈশ্বর মানবের জন্য পরিত্রাণ পরিকল্পনা করেছিলেন। এই পরিকল্পনার অংশ হিসেবে যীশুর ক্রুশীয় মৃত্যু ছিল সব থেকে গুরুত্বপূর্ণ বিষয়। যীশু হলেন ঈশ্বরের মেষশাবক।

`পাপীদেরকে উদ্ধার করার জন্য ঈশ্বর কতটা আগে পরিকল্পনা স্থির করেছিলেন? প্রশ্নটির উত্তর পেতে তীত 1:2 পদ আমাদের কীভাবে সাহায্য করে?`

“আদম পাপ করে ফেলার অন্তিম মিনিটে ঈশ্বর মানবের পরিত্রাণ পরিকল্পনা স্থির করেননি. . .। পাপীদের উদ্ধার করার জন্য ঈশ্বরের পরিত্রাণ পরিকল্পনা কতগুলো গুরুত্বপূর্ণ নীতিমালা প্রদর্শন করেছে, যে-নীতিমালা আদিকাল থেকে তাঁর শাসনব্যবস্থার একটি অংশ।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: 22।

ঈশ্বর এদন উদ্যানে আদম ও হবাকে প্রথম তাঁর পরিত্রাণ পরিকল্পনা প্রদর্শন করেছিলেন (আদি 3:15, 21)। ঈশ্বরের উদ্দেশ্যে হত্যা করা ও উৎসর্গ করা প্রতিটি পশু ঈশ্বরের পরিত্রাণ পরিকল্পনা প্রদর্শন করেছে। ঈশ্বর অব্রাহামকে যে পরীক্ষা দিয়েছিলেন, সেই পরীক্ষার মাঝে আমরা ঈশ্বরের পরিত্রাণ পরিকল্পনার একটি উদাহরণ দেখতে পাই। পরীক্ষা শেষে ঈশ্বর ইস্হাকের অনুকল্প (বিকল্প) হিসেবে বলি দেবার জন্য একটি মেষ পাঠান (আদি 22:11-13)। এই অনুকল্প আমাদেরকে আমাদের পাপের জন্য যীশুর ভবিষ্যৎ ক্রুশীয় মৃত্যুকে প্রদর্শন করে।

যীশু আমাদের অনুকল্প। তিনি তাঁর জীবনের দ্বারা আমাদের পাপের দাম দিয়েছেন। ঈশ্বরের উদ্দেশ্যে উৎসর্গ করা প্রতিটি পশু রূপক হিসেবে যীশুকে নির্দেশ করে, যিনি ‘ঈশ্বরের মেষশাবক, যিনি জগতের পাপভার লইয়া যান’ (যোহন 1:29)।

`হ্যাঁ, পশু উৎসর্গ হচ্ছে নিষ্ঠুর ও বীভৎস। সত্তে্বও, নিষ্ঠুর ও কুৎসিত মৃত্যু গুরুত্বপূর্ণ কেন? অর্থাৎ, আমাদেরকে পাপ থেকে রক্ষা করার জন্য যীশু আমাদের জন্য মরেছেন এবং যে ভয়াবহ মূল্য দিয়েছেন, সে ব্যাপারে পশুর  ভয়াবহ মৃত্যু আমাদের কী শিক্ষা দেয়?`