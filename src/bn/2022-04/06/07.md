---
title:  অতিরিক্ত আলোচনা
date:  04/11/2022
---

“আমি দেখলাম যে, স্বর্গের প্রত্যেকে পরিত্রাণ পেতে চায়। এই চিন্তা কি আমাদেরও পরিত্রাণের প্রতি যত্নশীল করে না? এই চিন্তা কি আমাদেরকে উদাসীনতা দূর করে না? আমাদের পরিত্রাণ পাওয়াটা কিংবা হারিয়ে যাওয়াটা খুবই গুরুত্বপূর্ণ। আমাদের রক্ষা করার জন্য ঈশ্বর যা করলেন, তা কি আমাদের জন্য গুরুত্বপূর্ণ নয়? কিছু লোক বিষয়টায় গুরুত্ব দেয় না। তারা ঈশ্বরের দয়ার জন্য কৃতজ্ঞ নয়। ঈশ্বর তাদেরকে ভালো করে দেখেন। আমরা যদি তাঁকে না চাই, তাহলে পবিত্র আত্মা আমাদের সঙ্গে থাকেন না। আমরা যদি পবিত্র আত্মাকে দুঃখ দেই, তাহলে তিনি দূরে চলে যাবেন, কারণ আমরা তখন দেখাই যে, তাঁর কৃতকর্ম সত্তে্বও আমরা কৃতজ্ঞ নই। মানবের পরিত্রাণ করার জন্য তিনি যথেষ্ট করেছেন। তারা যদি এটা দেখায় যে, তারা যীশুর দয়া চায় না, তাহলে তারা পরিশেষে মারা পড়বে। পরিণামে তারা তাদের অনন্তজীবন হারাবে। যীশু তাদেরকে দয়া প্রদর্শন করলেন, কিন্তু তারা তা অবজ্ঞা করল; আর, এর ফলে তারা সেই মত যাতনা ভোগ করবে, যেমন যাতনা যীশু ক্রুশে ভুগেছিলেন। পরে, পরিত্রাণ না পাওয়া লোকেরা বুঝতে পারবে যে, তারা সব কিছু হারিয়েছে: তারা অনন্তজীবন ও স্বর্গীয় ধন হারিয়েছে। আমাদের পাপের জন্য যীশুর বিস্ময়কর আত্মত্যাগ আমাদের দেখায় যে, মানবজাতি কতটা মূল্যবান। যখন একটি মহামূল্যবান আত্মা হারিয়ে যায়, তখন সেই আত্মাটি চিরতরে হারিয়ে যায়।” -ঈলেন জি হোয়াইট, টেস্টিমনিজ র্ফ দ্যা চার্চ, খণ্ড: 1, পৃষ্ঠা: 124।

**আলোচ্য প্রশ্নাবলী**

`পৌল লিখেছেন: “কারণ বৃষের কি ছাগের রক্ত যে পাপ হরণ করিবে, ইহা হইতেই পারে না” (ইব্রীয় 10:4)। এই যজ্ঞবলি যদি কাউকে পরিত্রাণ করতে না পারে, তাহলে পুরাতন নিয়মের যুগের লোকেরা কীভাবে রক্ষা পাবে?`

`যীশু যদি প্রত্যেকের পাপের জন্য মরে থাকেন, তাহলে প্রত্যেকে কেন পরিত্রাণ পাবে না? ঈশ্বরের নির্ণীত ক্রুশের ঘটনার কারণে কে রক্ষা পাবে এবং কে হারিয়ে যাবে, সে-ব্যাপারে আমাদের ব্যক্তিগত সিদ্ধান্ত অত্যন্ত গুরুত্বপূর্ণ কেন? উত্তরের জন্য 2 করিন্থীয় 5:18-21 পদ পড়়ুন।`

`পৃথিবীর জ্ঞানী ব্যক্তিরা বা পwণ্ডতেরা আর কি কি শিক্ষা দিয়ে থাকে যা ঈশ্বরের কাছে ‘মূর্খতা?’ দৈবক্রমে পৃথিবী সৃষ্টি হবার বিষয়ে তারা যে শিক্ষাটি দেয়, সেটির কি হবে? অথবা, এই পৃথিবী ও সমুদয় নক্ষত্রপুঞ্জ যে আপনা-আপনি হয়েছে, সে শিক্ষাটির কি হবে? মূর্খতার আর কি কি উদাহরণ আপনি স্মরণে আনতে পারেন?`