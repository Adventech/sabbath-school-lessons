---
title:  '‘সমাপ্ত হইল’ (যোহন 19:30)'
date:  01/11/2022
---

`যীশুর ক্রুশীয় মৃত্যুর বিষয়ে যোহন 9:1-30 পদ পড়়ুন। 30 পদে যীশু বলেন, ‘সমাপ্ত হইল।’ এই শব্দগুলো অত্যন্ত গুরুত্বপূর্ণ কেন? শব্দগুলোর মানে কি?`

যোহন 19 অধ্যায় আমাদেরকে যীশু ক্রুশে মরার আগের শেষ কয়েক ঘণ্টার ঘটনার বিবৃতি দেয়। ধীরে ধীরে যীশু গেৎশিমানী বাগানের ভিতর দিয়ে হেঁটে যান। পরে, তাকে টেনে হিচড়ে বিচারালয়ে নেওয়া হয়। তিনি ন্যায় বিচার পাননি। পরে, যীশু মৃত্যুকে বরণ করার জন্য কালভেরী পর্বতে ওঠেন। সেই পথে তাঁর চলার প্রতিটি পদক্ষেপে মন্দ দূতেরা তাঁকে ভ‚পাতিত করার চেষ্টা করেছে। যীশু যখন ক্রুশে ঝুলছিলেন, ধর্মগুরুরা তখন তাঁকে টিটকারী দিচ্ছিল। “ঐ ব্যক্তি অন্য অন্য লোককে রক্ষা করিত, আপনাকে রক্ষা করিতে পারে না; ও ত ইস্রায়েলের রাজা! এখন ক্রুশ হইতে নামিয়া আইসুক” (মথি 27:42)।

ক্রুশ থেকে নেমে আসার এবং নিজেকে রক্ষা করার শক্তি কি যীশুর ছিল না? হ্যঁ, ছিল। কিন্তু যীশু নিজেকে রক্ষা করতে আগ্রহী ছিলেন না। তিনি মানুষকে এতটা প্রেম করলেন  যে, তিনি ভর্ৎসনাকারী সহ সকল মানুষের জন্য মরলেন। “তিনি ক্রুশে ঝুলে থাকার সময়ে যারা তাঁকে টিটকারী দিচ্ছিল, তিনি সেই মানুষদের বাঁচানোর জন্য মরলেন। তিনি তাদেরকে রক্ষা করার জন্য মরলেন। তাই, যীশু ক্রুশ থেকে নেমে এলেন না এবং নিজেকে বাঁচালেন না। পেরেকগুলো যীশুকে ক্রুশের সঙ্গে আটকে রাখেনি। বরং, পাপীদের জন্য যীশুর প্রেম তাঁকে ক্রুশের সঙ্গে আটকে রেখেছিল।” -আলফে«ড প্লামার, অ্যান এক্সিগেটিক্যাল কমেণ্টারি অন দ্যা গস্পেল একোরডিং টু সেইণ্ট ম্যাথিউ, পৃষ্ঠা: 397।

শয়তান ও তার রাজ্যের বিরুদ্ধে যীশু জয় লাভ করছিলেন। কীভাবে? দুঃখ ভোগ করে। শয়তান যীশুর জন্য সমস্যা তৈরি করল যা তাঁকে ক্রুশ পর্যন্ত নিয়ে গেল। যীশুর বিরুদ্ধাচরণ করার জন্য শয়তান যিহূদাকে পরিচালনা দিল (যোহন 6:70; 13:2, 27)। “শয়তান যীশুর মৃত্যুর কারণ হল। একই সঙ্গে, যীশু যখন মারা যান, তখন তিনি শয়তানের বিরুদ্ধে যুদ্ধজয় করেন।” -জর্জ ঈ লাড্, এ থিওলজি অফ্ দ্যা নিউ টেস্টামেণ্ট, পৃষ্ঠা: 192।

যীশু যখন চিৎকার করে বলেন, ‘সমাপ্ত হইল’ (যোহন 19:30), তিনি তখন দুটি বিষয় দেখান। প্রথমে, ক্রুশের উপরে তাঁর যাতনাভোগ সমাপ্ত হল। দ্বিতীয়ত, তিনি শয়তান ও তার মন্দ শক্তির বিরুদ্ধে বিশ্বব্যাপী যুদ্ধে বিজয়ী হন। “সমুদয় স্বর্গ ত্রাণকর্তার বিজয় উদ্যাপন করে। শয়তান ও তার রাজ্য যুদ্ধে পরাজিত হয়।” -ঈলেন জি হোয়াইট, দ্যা ডিজায়ার অফ্ এজেস, পৃষ্ঠা: 758।

`আমাদের পরিত্রাণের জন্য যীশুকে যখন মরতেই হল, তখন পাপ নিঃসন্দেহে খুবই খারাপ। আমাদের পরিত্রাণের জন্য আমাদের সৎকর্ম যে কাজে দেবে না, সে-ব্যাপারে বাইবেলের এই সত্য আমাদেরকে কি শিক্ষা দেয়?`