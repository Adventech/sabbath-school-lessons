---
title:  'ক্রুশের নিগূঢ়তত্ত্ব (1 করিন্থীয় 1:18-24)'
date:  03/11/2022
---

`1 করিন্থীয় 1:18-24 পদ পড়়ুন। এই পদগুলোয় পৌল ক্রুশের বিষয়ে কি বলছেন? আমাদের এই সময়ের জন্য বার্তাটি অত্যন্ত গুরুত্বপূর্ণ কেন?`

সমুদয় ইতিহাস জুড়ে আমরা দেখি যে, পাপীর পরিত্রাণের জন্য ঈশ্বরের নির্ধারিত পরিত্রাণ পরিকল্পনায় যীশুর ক্রুশ হচ্ছে সর্বগুরুত্বপূর্ণ বিষয়। “কালভেরীর ক্রুশে ঈশ্বর মানবকে কতটা প্রেম দেখিয়েছেন, তা আমরা কখনও পুরোপুরি বুঝব না। যীশু ও তাঁর প্রেম ক্রুশের উপরে শয়তানের ও তার স্বার্থপর পন্থার মুখোমুখি মোকাবিলা করেছিল।” -স্টিফেন এন হাস্কেল, দ্যা ক্রশ অ্যাণ্ড ইট্স শ্যাডো, পৃষ্ঠা: 5।

যেক্ষেত্রে যীশু নিজেকে মানবের জন্য উৎসর্গ করেছেন, সেক্ষেত্রে শয়তান তাঁকে ভয়াবহ যাতনা ভুগিয়েছে। যীশু কেবল সাধারণ মানুষের মত সাধারণ মৃত্যু ভোগ করলেন না। বরং, যীশু দ্বিতীয় মৃত্যু ভোগ করলেন। যারা যীশুকে গ্রহণ করছে, তাদের কাউকে এই মৃত্যু ভোগ করতে হবে না।

ক্রুশ আমাদেরকে বাইবেলের অনেকগুলো সত্য শিক্ষা দেয়: (1) ক্রুশ আমাদেরকে পাপের বিরুদ্ধে ঈশ্বরের শাস্তি দেখিয়ে দেয় (রোমীয় 3:21-26)। (2) ক্রুশ আমাদেরকে পাপীদের জন্য ঈশ্বরের প্রেম দেখায় (রোমীয় 5:8)। (3) ক্রুশ আমাদেরকে পাপের শৃঙ্খল ভাঙ্গার শক্তি দেয় (রোমীয় 6:22, 23; 1 করিন্থীয় 1:17-24)। (4) ক্রুশ হচ্ছে অনন্তজীবনের একমাত্র আশা (ফিলিপীয় 3:9-11; যোহন 3:14-16; 1 যোহন 5:11, 12)। (5) মানুষ ও স্বর্গদূতেরা যেন ঈশ্বরের বিরুদ্ধে আরেকটি বিদ্রোহ শুরু না করতে না পারে, ক্রুশ সেই পথ বন্ধ করবে (প্রকাশিত 7:13-17; 22:3)।

`ঈশ্বরের সাহায্য ব্যতীত, শ্রেষ্ঠ জ্ঞানী ব্যক্তিও ক্রুশ বিষয়ে বাইবেলের এই গুরুত্বপূর্ণ সত্য বুঝতে পারে না। অবাক হবার কিছু নেই, এই ‘জ্ঞানী’ ব্যক্তিরা মনে করে যে, ক্রুশ বিষয়ক শিক্ষাগুলো হচ্ছে একটি বোকার গল্প। তাহলে, আমরা কি এতে অবাক হব যে, বহু ‘জ্ঞানী’ ব্যক্তিরা এই সত্য বিশ্বাস করে না যে, ঈশ্বর আকাশমণ্ডল ও পৃথিবীর সৃষ্টি করছেন?`

ইংরেজী যে শব্দটি থেকে ‘বোকা’ বা ‘মুর্খ’ শব্দটি এসেছে, সেই একই গ্রিক শব্দ থেকে ‘বোকামী’ বা ‘মূর্খতা’ শব্দটি এসেছে। ক্রুশের বিষয় প্রচার করাটা হচ্ছে এই পৃথিবীর ‘জ্ঞানীদের’ কাছে একটি ‘মূর্খতা।’ যীশুকে কিংবা যীশু ক্রুশে যে পরিত্রাণ-সাধক প্রেম দেখিয়েছেন, তা তারা জানতে পারে না।

`এই ‘জ্ঞানী’ লোকেরা আমাদেরকে শিক্ষা দেবার জন্য আহ্বান করতে পারে। কিন্তু আমাদের অবশ্যই কেন সতর্ক থাকতে হবে যেন তাদের ‘প্রচারিত মূর্খতার’ সেই জ্ঞান আমাদের ও যীশুর মাঝে না আসতে পারে (1 করিন্থীয় 1:21)?`