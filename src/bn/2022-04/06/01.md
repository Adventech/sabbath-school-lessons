---
title:  তিনি আমাদের জন্য মরলেন
date:  29/10/2022
---

### শাস্ত্রপাঠ
প্রকাশিত 13:8; প্রেরিত 2:23; 1 পিতর 1:19, 20; তীত 1:2; মথি 16:21-23; যোহন 19:1-30; যোহন 3:14-18; রোমীয় 6:23; 1 করিন্থীয় 1:18-24।

> <p>মুখস্থপদ</p>
> “আর মোশি যেমন প্রান্তরে সেই সর্পকে উচ্চে উঠাইয়াছিলেন, সেইরূপে মনুষ্যপুত্রকেও উচ্চীকৃত হইতে হইবে, যেন, যে কেহ তাঁহাতে বিশ্বাস করে, সে অনন্ত জীবন পায়” (যোহন 3:14, 15)।

শীঘ্র কিংবা পরে হোক আমরা সবাই মরব। বাইবেল আমাদের শিক্ষা যে, দুষ্ট ও পরিত্রাণ প্রাপ্ত উভয়েরই একই পরিণতি হবে। সুতরাং, পুনরুত্থানে আশা রাখাটা আমাদের জন্য অত্যন্ত গুরুত্বপূর্ণ। যেমনিভাবে আমরা জেনেছি, পুনরুত্থান হচ্ছে সেই সময় যখন যীশু দ্বিতীয় আগমনে তাঁর লোকদের মৃত্যু থেকে তুলবেন। পুনরুত্থানে আশা ছাড়া, আমাদের আসলে কি আশা আছে? যেমনিভাবে পৌল বলেন, এই আশা ব্যতীত “যাহারা খ্রীষ্টে নিদ্রাগত হইয়াছে, তাহারাও বিনষ্ট হইয়াছে” (1 করিন্থীয় 15:18)। যারা যীশুতে মরেছে তারা ইতোমধ্যে স্বর্গে বিচরণ করছে, এ-কথা বলাটা বড়ই উদ্ভট, ঠিক?

নিঃসন্দেহে, যীশুর পুনরুত্থান কিবাং মৃত্যু থেকে উত্থান হচ্ছে আমাদের বিশ্বাসের জন্য অত্যন্ত গুরুত্বপূর্ণ। তাঁর পুনরুত্থান আমাদের প্রমাণ দেয় যে, আমরাও মৃত্যু থেকে উঠব। যীশু মৃত্যু থেকে ওঠার পূর্বে, তাঁকে নিঃসন্দেহে মরতে হয়েছিল। অভিজ্ঞতাটি ছিল যীশুর জন্য ভয়বাহ। তাঁর মৃত্যুর পূর্বে তিনি গেৎশিমানি বাগানে চরম মর্মযাতনা ভোগ করেছিলেন। সে-কারণে তিনি প্রার্থনা করেছিলেন, “এখন আমার প্রাণ উদ্বিগ্ন হইয়াছে; ইহাতে কি বলিব? পিতঃ, এই সময় হইতে আমাকে রক্ষা কর? কিন্তু ইহারই নিমিত্ত আমি এই সময় পর্যন্ত আসিয়াছি” (যোহন 12:27)।

এ সপ্তাহে, আমরা ক্রুশের উপরে যীশুর মৃত্যুর প্রতি দৃষ্টি দেব। তাঁর মৃত্যু কীভাবে আমাদেরকে অনন্তজীবনের প্রতিজ্ঞা দেয়?