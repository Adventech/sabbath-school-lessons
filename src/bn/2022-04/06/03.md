---
title:  'মৃত্যুবরণের জন্য জন্ম (মথি 16:21-23)'
date:  31/10/2022
---

**যীশুর দেয়া এই ঘোষণা শুনে তাঁর শিষ্যদের কি উপলব্ধি হয়েছিল যে, তিনি যাতনা ও মৃত্যু ভোগ করতে যাচ্ছেন? তাদের উপলব্ধি আমাদের এ-ব্যাপারে কি শিক্ষা দেয় যে, আমরা কতটা সহজে বাইবেলকে ভুল বুঝতে পারি?**

`মথি 16:21-23`

`মথি 17:22, 23; মার্ক 9:30-32; লূক 9:44, 45`

`লূক 18:31-34`

যীশু মরার জন্য জন্মেছিলেন। তিনি মরার জন্য বেঁচেছিলেন। তাঁর জীবনের প্রতিটা দিন তাঁকে ক্রুশের কাছাকাছি আনছিল। যীশু জানতেন যে, ঈশ্বর তাঁকে কী করতে পাঠিয়েছেন। তাই, যীশু কাউকে কিংবা কোন কিছুকে তাঁর লক্ষ্য থেকে তাঁকে সরানোর সুযোগ দেননি। “মৃত্যুর পূর্বে যীশুর প্রতি যা-কিছু ঘটেছিল, তা ছিল কোনো বইয়ের প্রথম পাতায় লেখা পুস্তক-পরিচিতি কিংবা মুখবন্ধের সমতুল্য। এই পুস্তক-পরিচিতি পাঠকদের বইয়ের বাকী অংশের জন্য প্রস্তুত করে। একইভাবে, যীশুর সমগ্র জীবন ছিল ক্রুশের জন্য প্রস্তুতি পর্ব।” -ঈলেন জি হোয়াইট, ফাণ্ডামেণ্টালস অফ্ খ্রীষ্টিয়ান এডুকেশন, পৃষ্ঠা: 382।

পৃথিবীতে যীশুর কাজের শেষ বছরে, তিনি তাঁর শিষ্যদের কাছে বর্ণনা করার চেষ্টা করেছেন যে, তিনি মরতে চলেছেন। কিন্তু শিষ্যরা যীশুর কথাগুলো মেনে নিতে আগ্রহী ছিলেন না। শিষ্যরা ত্রাণকর্তার বিষয়ে মিথ্যা ধারণায় বিশ্বাস করেছেন। তাদের মিথ্যা ধারণার কারণে তারা দুঃখ ও যাতনা ভুগলেন।

যীশু যখন কৈসরিয়া ফিলিপীতে ছিলেন, তিনি তাঁর শিষ্যদের বলেছিলেন: “তাঁহাকে যিরূশালেমে যাইতে হইবে, এবং প্রাচীনবর্গের, প্রধান যাজকদের ও অধ্যাপকদের হইতে অনেক দুঃখ ভোগ করিতে হইবে, ও হত হইতে হইবে, আর তৃতীয় দিবসে উঠিতে হইবে” (মথি 16:21)। পরে, যীশু গালীলের ভিতর দিয়ে যান (মার্ক 9:30-32)। সেই যাত্রাকালে এবং যিরূশালেমের উদ্দেশ্যে শেষ যাত্রাকালে (লূক 18:31-34), যীশু তাঁর শিষ্যদেরকে তাঁর মৃত্যুর বিষয়ে বলেন। কিন্তু যীশুর বলা কথাগুলো শিষ্যরা শুনতে চাননি। তাই, তারা তাঁর কথায় মনোযোগ দেননি। একই কাজ করা আমাদের জন্যও সহজ, ঠিক?

`ত্রাণকর্তার প্রথম আগমনের ব্যাপারে ঈশ্বরের মনোনীত লোকদেরও মাঝেও মিথ্যা/ভুল ধারণা ছিল। বর্তমানে, যীশুর দ্বিতীয় আগমনের ব্যাপারে খ্রীষ্টিয়ানদের মাঝে কি কি মিথ্যা ধারণা প্রচলিত রয়েছে?`