---
title:  বাইবেলের পুনরুত্থিত লোকেরা
date:  22/10/2022
---

### শাস্ত্রপাঠ
যিহূদা 1:9; লূক 9:28-36; 1 রাজাবলি 17:8-24; 2 রাজাবলি 4:18-37; লূক 7:11-17; মার্ক 5:21-24, 35-43; যোহন 11:1-44।

> <p>মুখস্থপদ</p>
> “যীশু তাঁহাকে কহিলেন, ‘আমিই পুনরুত্থান ও জীবন; যে আমাতে বিশ্বাস করে, সে মরিলেও জীবিত থাকিবে; আর যে কেহ জীবিত আছে, এবং আমাতে বিশ্বাস করে, সে কখনও মরিবে না; ইহা কি বিশ্বাস কর?’” (যোহন 11:25, 26)।

এ পর্যন্ত আমরা পুরাতন নিয়মের সেই সব বীরদের বিষয়ে পড়েছি যারা পুনরুত্থানে বিশ্বাস করেছেন (ইয়োব 19:25-27; ইব্রীয় 11:17-19; গীত 49:15; 71:20)। পুনরুত্থান হল সেই সময় যখন দ্বিতীয় আগমনে যীশু তাঁর লোকদেরকে মৃত্যু থেকে তুলবেন। পুরাতন নিয়মের লোকেরা পুনরুত্থান সম্পর্কে ঈশ্বরের প্রতিজ্ঞামালায় আস্থা রেখেছেন (দানিয়েল 12:1, 2, 13)।

বাইবেল আমাদের সেই সব লোকদের সম্পর্কেও বলে যারা যীশু ক্রুশে মৃত্যুবরণ করার পূর্বে মৃত্যু থেকে উঠেছিলেন। বাইবেলে মোশি হলেন প্রথম ব্যক্তি যিনি মৃত্যু থেকে উঠেছিলেন (যিহূদা 9; লূক 9:28-36)। ইস্রায়েল যখন একটি দেশ ছিল, তখন সারিফতের বিধবার পুত্র (1 রাজাবলি 17:8-24) এবং শূনেমবাসীর এক পুত্র (2 রাজাবলি 4:18-37) মৃত্যু থেকে উঠেছিল। যীশু নায়িন্ দ্বারের বিধবার পুত্রকে মৃত্যু থেকে তুলেছিলেন (লূক 7:11-17)। যীশু যায়ীরের কন্যাকে (লূক 8:40-56) এবং লাসারকে (যোহন 11) মৃত্যু থেকে জাগিয়েছিলেন। মোশি ব্যতীত এই সব লোকেরা আবারও মরেছিল। এই ঘটনাগুলো আমাদের শিক্ষা দেয় যে, আমাদের দেহ মরে যাবার পর আমাদের আত্মা বেঁচে থাকে না (ইয়োব 3:11-13; গীত 115:17; গীত 146:4; উপদেশক 9:5, 10)।

এ সপ্তাহে, যীশু ক্রুশে মৃত্যুবরণ করার পূর্বের পুনরুত্থানগুলোর প্রতি আমরা দৃষ্টি দেব।