---
title:  'যায়ীরের কন্যা (মার্ক 5:21-24, 35-43)'
date:  26/10/2022
---

`মার্ক 5:21-24, 35-43 পদে যায়ীরের কন্যার ঘটনা পড়়ুন। মৃত্যু সম্পর্কে যীশুর এই কথার মানে কি: “বালিকাটি মরে নাই, ঘুমাইয়া রহিয়াছে” (মার্ক 5:39)?`

যায়ীরের 12 বছরের মেয়েটি বাড়িতে অসুস্থ ছিল। তাই, যায়ীর যীশুর কাছে গেলেন এবং তাঁর কাছে মেয়েটির সুস্থতা প্রার্থনা করলেন। যায়ীর চাইলেন যে, যীশু যেন তার বড়িতে আসেন এবং মেয়েটিকে স্পর্শ করেন। কিন্তু যায়ীর ও যীশু ঘরে প্রবেশের পূর্বে কেউ একজন এল এবং যায়ীরকে দুঃখের সংবাদটি দিল: “আপনার কন্যার মৃত্যু হইয়াছে, গুরুকে আর কেন কষ্ট দিতেছেন” (মার্ক 5:35)? যীশু এই দুঃসংবাদটি শুনলেন। তিনি যায়ীরকে বললেন, “ভয় করিও না, কেবল বিশ্বাস কর” (মার্ক 5:36)। যায়ীরকে অবশ্যই বিশ্বাস করতে হয়েছিল যে, ছোট মেয়েটি ইতোমধ্যে মারা যাওয়া সত্তে্বও যীশু তাকে রক্ষা করতে পারেন।

যায়ীর ও যীশু বাড়িতে এলেন। ঘরটি লোকে পরিপূর্ণ ছিল। তখন “তিনি ভিতরে গিয়া তাহাদিগকে কহিলেন, ‘তোমরা কোলাহল ও রোদন করিতেছ কেন? বালিকাটি মরে নাই, ঘুমাইয়া রহিয়াছে’” (মার্ক 5:39)। লোকেরা তখন যীশুকে নিয়ে তামাশা করেছিল। কেন? (1) তারা জানত যে, বালিকাটি মারা গেছে, এবং (2) তারা যীশুর কথার গভীর অর্থ বুঝতে পারেনি। “‘মৃত্যুকে’ যীশু ‘ঘুমের’ রূপক হিসেবে ব্যবহার করেছেন (পড়়ুন, মথি 9:24; লূক 8:52; আরও পড়়ুন, যোহন 11:11-15)। মৃত্যু হচ্ছে একটি গভীর ঘুম। এই ঘুম থেকে কেবল ঈশ্বর আমাদের জাগাতে পারেন। ঈশ্বর হলেন পরাক্রমী জীবনদাতা। কেবল তিনি মৃতকে জীবন দিতে পারেন এবং আবার বাঁচিয়ে তুলতে পারেন। (পড়়ুন, প্রকাশিত 1:18; আরও পড়়ুন, যোহন 3:16; রোমীয় 6:23)।” -দি এসডিএ বাইব্ল কমেণ্টারি, খণ্ড: 5, পৃষ্ঠা: 609।

যীশু যায়ীরের কন্যাকে মৃত্যু থেকে তোলেন। তখন ছোট মেয়েটির বাবা-মা এবং যীশুর অনুসারীরা “ইহাতে বড়ই বিস্ময়ে একেবারে চমৎকৃত হইল” (মার্ক 5:42)। কারণ আমরা জানলাম, ঠিক? কারণ, এখন মৃত্যু হল জীবনের সমাপ্তি। আরও মন্দ কথা হল, মৃত্যু হচ্ছে চ‚ড়ান্ত পরিণতি। মৃত্যুকে আমরা উল্টে দিতে পারি না। সুতরাং, যীশুর অনুসারীরা এবং ছোট মেয়েটির অভিভাবকেরা যখন তার পুনরুত্থান দেখলেন, তখন তারা ঘটনার চাক্ষুস সাক্ষ্যি হলেন। নিঃসন্দেহে, এই অলৌকিক কাজটি যারা ঘটতে দেখেছিল, তাদের জন্য এটি একটি জীবন পরিবর্তনকারী অভিজ্ঞতা ছিল।

`যায়ীরের উদ্দেশ্যে যীশুর উচ্চরিত বাক্যটি পুনরালোচনা করুন: “ভয় করিও না, কেবল বিশ্বাস কর” (মার্ক 3:36)। যখন আমরা ভীত থাকি, তখন কীভাবে আমরা বিশ্বাস করা শিখতে পারি? যখন আমরা ভীত থাকি, সেটিই তখন বিশ্বাস ধরে রাখার সব থেকে গুরুত্বপূর্ণ সময় কেন?`