---
title:  'মোশি মৃত্যু থেকে ওঠেন (যিহূদা 1:9)'
date:  23/10/2022
---

যিহূদা 1:9 এবং লূক 9:28-36 পদ পড়়ুন। এই পদগুলো আমাদের কি প্রমাণ দেয় যে, মোশি যখন মৃত্যু থেকে উঠেছিলেন তখন তার একটি দেহ ছিল?

যিহূদা আমাদের বলেন: “কিন্তু প্রধান স্বর্গদূত মীখায়েল যখন মোশির দেহের বিষয়ে দিয়াবলের সহিত বাদানুবাদ করিলেন, তখন নিন্দাযুক্ত নি®পত্তি করিতে সাহস করিলেন না, কিন্তু কহিলেন, প্রভু তোমাকে ভর্ৎসনা  করুন” (যিহূদা 1:9)। নিঃসন্দেহে, মীখায়েল হচ্ছে স্বয়ং যীশু। আপনি কি দেখেছেন যে, যীশু ও শয়তান মোশির দেহ নিয়ে তর্কাতর্কি করছেন? তারা এ বিষয় নিয়ে তর্কাতর্কি করছেন না যে, মোশির আত্মা কে পাবে। ‘মোশির দেহ’ নিয়ে তাদের বিতর্ক করাটা আমাদের কাছে প্রমাণ দেয় যে, মোশি যখন কবর থেকে ওঠেন, তখন তার একটি দেহ ছিল।

দ্বিতীয় বিবরণ 34:5-7 পদ আমাদের বলে যে, মৃত্যুকালে মোশি বয়স হয়েছিল 120 বছর। মোয়াব দেশের কোনো একটি গোপন স্থানে সদাপ্রভু মোশির দেহ সমাহিত করেছিলেন। কিন্তু মোশি দীর্ঘকাল কবরে থাকলেন না। “খ্রীষ্ট নিজে, যারা তাকে কবর দিয়েছিলেন সেই সকল দূতসহ, ঘুমন্ত সাধুকে আহ্বান জানানোর জন্য স্বর্গ হতে নেমে এলেন. . .। যখন জীবনের রাজপুত্র তাঁর আলোর গৌরবে কবরের নিকটস্থ হলেন, শয়তান তার কর্তৃত্বের জন্য ভীত হল. . .। কিন্তু খ্রীষ্ট সমস্ত কিছুই তার পিতার উপর ছেড়ে দিয়ে বলেছিলেন, ‘সদাপ্রভু তোমাকে ভর্ৎসনা  করুন’ (যিহূদা 1:9)। মুক্তিদাতা তার শত্রুদের সহিত কোন দ্ব‡ন্দ্ব লিপ্ত হলেন না. . .। এইখানে ঈশ্বরের পুত্রের প্রাধান্য দেখা যায়। শয়তানের নিকট হতে তার শিকার ছিনিয়ে নেয়া হল; ধার্মিক মৃতেরা আবার জীবন লাভ করবে।”-ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: 339, 340।

বাইবেল আমাদের আরও অনেক প্রমাণ দেয় যে, যীশু মোশিকে কবর থেকে তুলেছিলেন। লূক আমাদেরকে সেই ঘটনা দেখান যখন যীশু প্রার্থনার জন্য পিতর, যাকোব ও যোহনকে একটি পর্বতে নিয়ে গিয়েছিলেন (পড়়ুন, লূক 9:28-36)। যীশু যখন প্রার্থনা করছিলেন, তখন পিতর, যাকোব ও যোহন যীশুর মহিমা দেখতে পান। যীশুর মুখমণ্ডল বদলে যায় এবং তাঁর পোশাক উজ্জ্বল সাদায় পরিণত হয়। “আর দেখ, দুই জন পুরুষ তাঁহার সহিত কথোপকথন করিতে লাগিলেন; তাঁহারা মোশি ও এলিয়; তাঁহারা সপ্রতাপে দেখা দিয়া, তাঁহার সেই যাত্রার বিষয় কথা বলিতে লাগিলেন, যাহা তিনি যিরূশালেমে সমাপন করিতে উদ্যত ছিলেন” (লূক 9:30, 31)। যীশুর কাছে মোশির উপস্থিতি হচ্ছে একটি প্রমাণ যে, যীশু পাপ ও মৃত্যুর উপরে জয়লাভ করবেন। আমরা দেখি, মোশির ও এলিয়ের ‘আত্মা’ নয়, বরং স্বয়ং তারাই পর্বতে যীশুর কাছে এসেছিলেন। (আরও স্মরণ করুন, এলিয় কিন্তু মরেননি। ঈশ্বর এলিয়কে সরাসরি স্বর্গে তুলে নেন। সুতরাং, যীশুর সঙ্গে এলিয়ের উপস্থিতি আমাদের আরও দেখায় যে, ঈশ্বর যখন আমাদের স্বর্গে নেবেন, তখন আমারা দেহ লাভ করব।)