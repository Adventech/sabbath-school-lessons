---
title:  'পুরাতন নিয়মের আরও দুটি দৃষ্টান্ত (1 রাজাবলি 17:8-24)'
date:  24/10/2022
---

`1 রাজাবলি 17:8-24 ও 2 রাজাবলি 4:18-37 পদে পুনরুত্থান বিষয়ে পড়়ুন। ইতোমধ্যে আমরা জেনেছি যে, পুনরুত্থান হচ্ছে সেই ঘটনা যখন ঈশ্বর একজন মৃত ব্যক্তিকে জাগিয়ে তোলেন। এই পদের দুটি ঘটনার মধ্যে কি মিল রয়েছে? কি পার্থক্য রয়েছে?`

ইব্রীয় 11 অধ্যায়ে আমরা পড়েছি যে, বিশ্বাস হেতু “নারীগণ আপন আপন মৃত লোককে পুনরুত্থান দ্বারা পুনঃপ্রাপ্ত হইলেন” (ইব্রীয় 11:35)। 1 রাজাবলি 17:8-24 ও 2 রাজাবলি 4:18-37 পদ আমাদেরকে তাদের ঘটনা দেখায় যাদের পুত্র মারা গিয়েছিল। উভয় স্ত্রীলোকেরই ঈশ্বরের প্রতি বিশ্বাস ছিল। সুতরাং, ঈশ্বর তাদের পুত্রদের মৃত্যু থেকে তুললেন এবং তাদেরকে নিজ নিজ মায়ের কাছে ফিরিয়ে দিলেন।

প্রথম ঘটনাটি তখন ঘটেছিল যখন ইস্রায়েলের প্রায় প্রতিটি লোক ঈশ্বরের আরাধনা বন্ধ করে দিয়েছিলেন (পড়়ুন, 1 রাজাবলি 17:8-24)। আহাব ও তার স্ত্রী ঈষেবল সে সময় ইস্রায়েল দেশ শাসন করত। দীর্ঘকাল মাটিতে বৃষ্টিপাত না ঘটিয়ে ঈশ্বর ইস্রায়েল জাতিকে শাস্তি দিয়েছিলেন। এ সময়ে, ঈশ্বর এলিয়কে সারিফতে যেতে বলেন। সারিফত ছিল ইস্রায়েল দেশের বাইরের একটি নগর। সেখানে এলিয় একজন বিধবার দেখা পান। তিনি ও তার সন্তান অনাহারে মরে যাবার পূর্বে শেষ ভোজটি রান্না করে খাওয়ার মত খাবার তার ঘরে ছিল। কিন্তু ঈশ্বর একটি আশ্চর্য কাজ করলেন। তিনি বিধবাকে প্রচুর ময়দা ও তেল দিলেন। বৃষ্টিপাত শুরু না হওয়া পর্যন্ত তাদের ময়দা ও তেল ফুরায়নি। কিন্তু এই আশ্চর্য ঘটনার পর, ভিন্ন কিছু ঘটল। বিধবার পুত্রটি অসুস্থ হল ও মারা গেল। বিধবা এলিয়ের কাছে সাহায্য চাইলেন। এলিয় সদাপ্রভুর কাছে ক্রন্দন করলেন। “তখন সদাপ্রভু এলিয়ের রবে কর্ণপাত করিলেন, তাহাতে বালকটির প্রাণ তাহার মধ্যে ফিরিয়া আসিল, সে পুনর্জীবিত হইল” (1 রাজাবলি 17:22)।

দ্বিতীয় ঘটনাটি শুনেমে ঘটেছিল (পড়়ুন, 2 রাজাবলি 4:18-37)। শূনেম হচ্ছে দক্ষিণ গিলবোয়ার একটি পার্বত্যময় গ্রাম। সেখানে ইলীশায় একজন বিবাহিত মহিলার সাক্ষাৎ পান যার কোন সন্তান ছিল না। ইলীশায় তাকে বললেন যে, তিনি একটি পুত্র সন্তান লাভ করবেন। তার সন্তান হল। ছেলেটি বেড়ে উঠছিল এবং স্বাস্থ্যবান ছিল। কিন্তু পরে সন্তানটি অসুস্থ হল ও মারা গেল। শূনেমীয় স্ত্রীলোকটি কর্মিল পর্বতে গেলেন। ছেলেটিকে দেখতে স্ত্রীলোকটি ইলীশায়কে ডাকলেন। ইলীশায় তার সঙ্গে গেলেন এবং সন্তানটির জন্য সদাপ্রভুর কাছে প্রার্থনা করলেন। ঈশ্বর ইলীশায়ের প্রার্থনার উত্তর দিলেন। বালকটি মৃত্যু থেকে জেগে উঠল।

এই স্ত্রীলোকেরা ছিল ভিন্ন ধর্মী। কিন্তু সুরক্ষার প্রতি তাদের উভয়েই বিশ্বাস ছিল। শুনেমীয় স্ত্রীলোকটি ও তার স্বামী ইলীশায়ের জন্য একটি সুন্দর ঘর নির্মাণ করলেন। সন্তানটি যখন মারা গিয়েছিল, তখন এই মায়েরা ঈশ্বরের সাহায্য যাচ্ঞা করেছিলেন। যখন তাদের পুত্রেরা মৃত্যু থেকে জেগে উঠল, তখন মায়েরা খুশি হয়েছিলেন।