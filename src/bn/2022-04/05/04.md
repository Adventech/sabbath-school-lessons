---
title:  'নায়িন্ দ্বারের বিধবার পুত্র (লূক 7:11-17)'
date:  25/10/2022
---

বাইবেল বলে, “তিনি হিতকার্য করিয়া বেড়াইতেন, এবং দিয়াবল কর্তৃক পীড়িত সকল লোককে সুস্থ করিতেন; কারণ ঈশ্বর তাঁহার সহবর্তী ছিলেন” (প্রেরিত 10:38)। লোকদেরকে যীশুর সাহায্য করার এবং ব্যথিত ও অসহায়দের তত্ত্বাবধান করার বিষয়ে অনেক ঘটনা বাইবেল আমাদের বলে। অতঃপর, লোকদের প্রতি যীশুর এই মঙ্গলজনক কাজের কারণে বহু যিহূদী যীশুকে তাদের ত্রাণকর্তা বলে মেনে নেয়।

“যীশু অনেক গ্রাম ভ্রমণ করেছেন। সেখানকার অসুস্থ লোকদের তিনি নিরাময় করেছেন। যীশুর নিরাময় কার্য হচ্ছে একটি প্রমাণ যে, ঈশ্বর তাঁকে আমাদের ত্রাণকর্তা হিসেবে মনোনয়ন করেছেন। যীশু তাঁর হদয়ের গভীর প্রেম ও দয়া থেকে সব কিছু করেছেন। যীশু লোকদের যত্ন নিয়েছেন। যীশু লোকদের সেবা করতে এবং অসহায়দের পরিচর্যা করতে চেয়েছেন। সুতরাং, যীশু যে লোকদের উদ্ধার করতে এসেছিলেন, তিনি সেই লোকদের মত হলেন। ফলে, অসহায় ও দরিদ্ররা তাঁর কাছে আসতে ভয় পায়নি। ছোট শিশুরাও যীশুর কাছে আসতে ভালবাসত।” -ঈলেন জি হোয়াইট, স্টেপ্স টু খ্রাইস্ট, পৃষ্ঠা: 11, 12।

`লূক 7:11-17 পদে পুনরুত্থান সম্পর্কে পড়়ুন। আমরা জানি, পুনরুত্থান হচ্ছে সেই সময়ের ঘটনা যখন যীশু দ্বিতীয় আগমনে তাঁর লোকদেরকে কবর থেকে জাগিয়ে তুলবেন। আমাদের গতকালের পঠিত পুনরুত্থানের সঙ্গে লূক 7:11-17 পদের পুনরুত্থানের তুলনা করুন। লূকের পুস্তকের পুনরুত্থান কতটা আলাদা?`

যীশু অসুস্থদের সুস্থ করেছেন এবং ভূতগ্রস্তদের থেকে ভ‚ত দূর করেছেন। যীশু ও তাঁর শিষ্যরা যখন নায়িন্ নগরের কাছে আসেন, তারা একটি দলকে অন্ত্যেষ্টিক্রিয়ায় যেতে দেখেন। কয়েক জন লোক কফিনে থাকা মৃতদেহ বহন করছিল। কফিনের ঢাকনা খোলা ছিল। কফিনে বিধবার একমাত্র পুত্র শায়িত ছিল। বিধবা করুণভাবে কাঁদছিলেন। বিধবা মায়ের জন্য যীশুর খুব মমতা হল। যীশু স্ত্রীলোকটি বললেন, “কাঁদিও না” (লূক 7:13)। “পরে নিকটে গিয়া খাট স্পর্শ করিলেন; আর বাহকেরা দাঁড়াইল। তিনি কহিলেন, ‘হে যুবক, তোমাকে বলিতেছি, উঠ’” (লূক 7:14)। যেহেতু যীশু সেখানে ছিলেন, সেহেতু পুরো ঘটনা বদলে গেল। যে সকল লোকেরা এই অলৌকিক কাজ দেখেছিল, তারা জানতে পারল যে, তাদের মধ্যে একজন বিশেষ কেউ আছেন। সুতরাং, লোকেরা বলল যে, “‘আমাদের মধ্যে এক জন মহান ভাববাদীর উদয় হইয়াছে’, আর ‘ঈশ্বর আপন প্রজাদের তত্ত্বাবধান করিয়াছেন’” (লূক 7:16)। লোকেরা বিশ্বাস করল যে, ঈশ্বর যীশুকে এটা দেখাতে পাঠিয়েছেন যে, তিনি তাঁর লোকদের প্রতি অত্যন্ত যত্নশীল।

ঈশ্বরের দাসদের কাছে সারিফতের বিধবা ও শূনেমের মহিলা উভয়ই সাহায্য চেয়েছিলেন। কিন্তু নায়িন্ দ্বারের বিধবা না চেয়ে সাহায্য পেয়েছিলেন। এমনকি, যদিও আমরা মনে করি যে, আমরা তাঁর সাহায্য চাওয়ার যোগ্য নই, তথাপিও তিনি আমাদের যত্ন নিয়ে থাকেন।