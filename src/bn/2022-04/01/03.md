---
title:  'প্রেম এবং স্বাধীন মনোনয়ন শক্তি (1 যোহন 4:7-16)'
date:  26/09/2022
---

1 যোহন 4:7-16 পদ পড়়ুন। এই পদগুলো স্বাধীন মনোনয়ন শক্তির ব্যাপারে আমাদের কি শিক্ষা দেয়? যখন আমরা লোকদের ভালবাসি এবং তাদের ভালবাসা গ্রহণ করি, তখন এই স্বাধীনতা অত্যন্ত গুরুত্বপূর্ণ কেন?

রেশম (রেশমগুটি) ফুলগুলো সুন্দর হতে পারে। কিন্তু ওগুলোর কোন গন্ধ নেই এবং ওগুলো আসল ফুলের মত ফোটে না। রোবট অনেক কাজ করতে পারে। কিন্তু তারা সজীব প্রাণি নয়, এবং তাদের কোনো অনুভ‚তি নেই। জীবন ব্যতিত কিংবা স্বাধীন মনোনয়ন শক্তি ব্যতিত আমরা ভালবাসা দিতে পারি না, ভালবাসতে পারি না কিংবা ভালবাসা সহভাগ করতে পারি না। সুতরাং, ঈশ্বর মনোনয়নের স্বাধীনতা দিয়ে স্বর্গদূত (লূসিফর সহ) ও মানুষকে সৃষ্টি করলেন। ভুল সিদ্ধান্ত গ্রহণের সক্ষমতাও এই স্বাধীনতার মধ্যে অন্তর্ভুক্ত।

গতকাল আমরা দেখেছি, যোহন আমাদের বলছেন যে, ‘ঈশ্বর প্রেম’ (1 যোহন 4:7)। যেহেতু ঈশ্বর প্রেম, সেহেতু প্রেমে ও প্রজ্ঞায় বৃদ্ধি পেতে আমাদের যাকিছু দরকার, সবই তিনি আমাদের দিলেন। আমাদের পাপের নিমিত্ত মৃত্যুবরণ করার জন্য ঈশ্বর তাঁর নিজ পুত্রকে প্রেরণের মাধ্যমে তাঁর ভালবাসা দেখালেন। যখন আমরা একে অন্যকে প্রেম করি, তখন আমরা দেখাই যে, আমরা তাঁর প্রেমের জন্য তাঁর প্রতি কৃতজ্ঞ। পরস্পরের প্রতি আমাদের ভালবাসা ঈশ্বর হতে আসে। এই ভালবাসা হচ্ছে শ্রেষ্ঠ ও জোরালো প্রমাণ যে, ঈশ্বর আমাদের মাঝে বাস করেন এবং আমরা তাঁর মাঝে বাস করি। সুতরাং, আমাদের স্বাধীনতার ব্যাপারে আমাদের যত্নবান হতে হবে। আমরা সহজেই লূসিফরের মত মন্দ সিদ্ধান্ত নিতে পারি। সে স্বর্গে ঈশ্বরের বিরুদ্ধে একটি যুদ্ধ লড়ার সিদ্ধান্ত নিয়েছিল।

`কিছু মানুষ হয়ত বলে থাকে যে, “হ্যাঁ, আমি জানি যে, স্বাধীন মনোনয়ন শক্তি গুরুত্বপূর্ণ। কিন্তু ঈশ্বর যদি জানতেন যে, লূসিফর পাপ করতে যাচ্ছে, তাহলে তিনি কেন লূসিফরকে সৃষ্টি করলেন?” লূসিফরকে সৃষ্টি করে কি ঈশ্বর পাপের দায়ী হলেন?`

এই প্রশ্নের উত্তর দেওয়া কঠিন। এটি সহ অন্য কতগুলো প্রশ্নের উত্তর আমাদের প্রথম দিতে হবে: ‘দায়ী (দায়িত্ব) কথাটির অর্থ কি?’ এছাড়া, পাপ কি, এবং পাপ কখন শুরু হল? এই রহস্যগুলো কেউ পুরোপুরি বর্ণনা করতে পারে না। সুতরাং, উত্তর দেবার জন্য অনুমান করার চেষ্টার ব্যাপারে আমাদের অবশ্যই সাবধান হতে হবে।

ঈশ্বর কখনও চাননি যে, পাপ আমাদের জীবনের অংশ হোক। ঈশ্বর কেবল পাপের সংঘটন মেনে নিলেন। ঈশ্বর আমাদের পাপের শাস্তি ক্রুশের উপরে বহন করলেন, কারণ তিনি পাপকে চিরতরে দূর করতে চাইলেন। যখন আমরা মন্দতা নিয়ে চিন্তা করি, তখন আমাদের সর্বদা অবশ্যই স্মরণে রাখতে হবে যে, ঈশ্বর নিজে পাপের ও মন্দতার সম্পূর্ণ মূল্য পরিশোধ করেছেন (মথি 5:43-48; রোমীয় 5:6-11 পদ পড়়ুন)। আমরা যতটা পাপের যাতনা সইবো, ঈশ্বর তার থেকে অধিক যাতনা সইলেন।

`ঈশ্বর আমাদের স্বাধীন মনোনয়ন শক্তি দিয়েছেন। এই বর (উপহার) আমাদের জীবনকে সবলে বদলাতে পারে। সুতরাং, আমাদের অবশ্যই বিজ্ঞ সিদ্ধান্ত নিতে হবে। আপনি কি গুরুত্বপূর্ণ সিদ্ধান্ত গ্রহণ করতে যাচ্ছেন? আপনার সিদ্ধান্তের জন্য আপনাকে ও অন্যদেরকে কতটা ‘মূল্য’ দিতে হবে?`