---
title:  অতিরিক্ত আলোচনা
date:  30/09/2022
---

“ঈশ্বর যে শয়তান ও তার চেলাদের রক্ষা করবেন, এমন কোন সুযোগ কিংবা আশা নেই। শয়তান ও তার দূতেরা অতীতে স্বর্গীয় মহিমা উপভোগ করেছে। তারা ঈশ্বরের রাজকীয় সৌন্দর্য দেখেছে। সত্তে্বও তারা ঈশ্বরের বিরুদ্ধে যুদ্ধ করেছে। তাদের পরিবর্তনে সাহায্য করার জন্য ঈশ্বরের কিছু করার থাকলো না। যেহেতু ঈশ্বরের সঙ্গে থেকেও তারা তাঁর বিরুদ্ধে যুদ্ধ করল, সেহেতু তাদের রক্ষা করার জন্য ঈশ্বরের কিছুই করার থাকল না। শয়তান ও চেলারা সন্দেহে পূর্ণ হল। তারা ঈর্ষান্বিত হল। তারা ঈশ্বরের বিরুদ্ধে অভিযোগ তুলল। তাদের মনের সন্দেহ ও ঈর্ষা দূর করার জন্য কিংবা তাদেরকে পরিবর্তন করার জন্য ঈশ্বর শয়তানকে জোর করলেন না। কিন্তু শয়তান ও তার চেলাদের অবশ্যই শাস্তি পেতে হবে। তাদের শাস্তির দ্বারা প্রদর্শিত হবে যে, তারা ঈশ্বরের বিরুদ্ধে কতটা গভীরভাবে পাপ করেছে এবং স্বর্গে তারা কতটা গভীর ক্ষতি সাধন করে এসেছে।” -ঈলেন জি হোয়াইট, কনফ্রন্টাশন, পৃষ্ঠা: 21।

**আলোচ্য প্রশ্নাবলী**

`পৃথিবীতে পাপের দায় কি ঈশ্বরের? আপনার উত্তরের পক্ষে কারণ দর্শান।`

`ক্রুশ আমাদের দেখায় যে, ঈশ্বর কীভাবে পাপের সমস্যা সমাধান করলেন। মন্দতা কীভাবে শুরু হয়েছিল, তা বোঝার ক্ষেত্রে ক্রুশ অত্যন্ত গুরুত্বপূর্ণ কেন?`

`6000 বছর ধরে শয়তান এই পৃথিবীতে দেখা দিচ্ছে এবং দুঃখভোগের কারণ হচ্ছে। নিঃসন্দেহে, শয়তান এখন পুরোপুরিভাবে দেখাবে যে, ঈশ্বরের বিরুদ্ধে তার যুদ্ধের কারণে এসব ভয়াবহ ঘটনাগুলো ঘটছে। তাহলে, শয়তান কেন ঈশ্বরের বিরুদ্ধে তার যুদ্ধ চালিয়ে যাচ্ছে?`

`মথি 5:43-48 পদে, যীশু সকল মানুষের জন্য ঈশ্বরের প্রেম সম্পর্কে বলছেন। আমাদের জন্য ঈশ্বরের প্রেম কখনও ব্যর্থ হয় না। ঈশ্বরের প্রেম হচ্ছে একটি কাঠামো/আদর্শ যে, কীভাবে আমরা অন্যদের প্রেম করব। কীভাবে আপনি আপনার পরিবারকে ও মণ্ডলীর সভ্য-সভ্যাদেরকে অধিক পরিপূর্ণভাবে ও ব্যক্তিগতভাবে এই প্রেম দেখাতে পারেন?`

`পিতর আমাদেরকে শয়তানের ব্যাপারে বলেন: “তোমরা প্রবুদ্ধ হও, জাগিয়া থাক; তোমাদের বিপক্ষ দিয়াবল, গর্জনকারী সিংহের ন্যায়, কাহাকে গ্রাস করিবে, তাহার অন্বেষণ করিয়া বেড়াইতেছে” (1 পিতর 5:18)। আরও পড়়ুন, ইফিষীয় 6:10-20। শয়তানের চাতুরী ও মিথ্যাচার থেকে কীভাবে আমরা নিজেদেরকে সুরক্ষা করতে পারি?`