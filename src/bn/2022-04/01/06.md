---
title:  লূসিফর পৃথিবীতে তার যুদ্ধ অব্যাহত রাখে (প্রকাশিত 2)
date:  29/09/2022
---

প্রকাশিত 12 অধ্যায় পড়়ুন। স্বর্গ থেকে পৃথিবীতে নেমে আসা যুদ্ধের বিষয়ে এই অধ্যায়টি আমাদের কি শিক্ষা দেয়?

ঈশ্বরের বিরোধিতা করার সাহস দেখানোর কারণে ঈশ্বর লূসিফরকে স্বর্গ থেকে ছুড়ে ফেলে দেননি। ঈশ্বর লূসিফরকে স্বর্গ থেকে তাড়ালেন, কারণ সে একটি যুদ্ধ শুরু করেছিল। প্রকাশিত 12 অধ্যায় আমাদের বলে যে, লূসিফর ও তার চেলারা যীশু ও তাঁর দূতদের বিরুদ্ধে যুদ্ধ করেছিল। লূসিফরকে ‘প্রকাণ্ড লোহিতবর্ণ নাগ’ নাম দেওয়া হয়েছে (প্রকাশিত 12:3)। “আর সেই মহানাগ নিক্ষিপ্ত হইল; ইহা সেই পুরাতন সর্প, যাহাকে দিয়াবল [অপবাদক] এবং শয়তান [বিপক্ষ] বলা যায়, সে সমস্ত নরলোকের ভ্রান্তি জন্মায়; সে পৃথিবীতে নিক্ষিপ্ত হইল, এবং তাহার দূতগণও তাহার সঙ্গে নিক্ষিপ্ত হইল” (প্রকাশিত 12:9)। “এখন পরিত্রাণ, পরাক্রম, আমাদের ঈশ্বরের রাজ্য এবং তাঁহার খ্রীষ্টের কর্তৃত্ব উপস্থিত হইল; কেননা যে আমাদের ভ্রাতৃগণের উপরে দোষারোপকারী, যে দিবারাত্র আমাদের ঈশ্বরের সম্মুখে তাহাদের নামে দোষারোপ করে, সে নিপাতিত হইল” (প্রকাশিত 12:10)। প্রকাশিত 12:7 পদে যীশুর নাম হল মীখায়েল, যার অর্থ হল ‘ঈশ্বরের তুল্য কে?’

কিছু লোক মনে করে যে, ‘মীখায়েল’ একজন দূত মাত্র। এর কারণ হল, যিহূদা 1:9 পদ বলে যে, মীখায়েল হচ্ছে স্বর্গদূতদের নেতা। কিন্তু দানিয়েল পুস্তক মীখায়েল সম্পর্কে বলে। দানিয়েলের দর্শন প্রতিবার যীশুকে দিয়ে এবং তার অনন্তকালিন রাজ্য দিয়ে সমাপ্ত হচ্ছে। যেমনিভাবে আমরা দেখি, যীশুর রাজ্য বিভিন্ন রূপকের দ্বারা প্রদর্শিত হচ্ছে:

1. বিনা হস্তে খনিত এক প্রস্তর (দানিয়েল 2:34)

2. মনুষ্য-পুত্রের ন্যায় এক পুরুষ (দানিয়েল 7:13)

3. বাহিনীপতি (দানিয়েল 8:11)

4. মীখায়েল. . .মহান অধ্যক্ষ	 (দানিয়েল 12:1)

পুরাতন নিয়মে, আমরা দেখি যে, স্বর্গদূতদের প্রভু হচ্ছেন ঈশ্বর (যাত্রা 3:1-6; প্রেরিত 7:30-33)। সুতরাং, একইভাবে, মীখায়েল অবশ্যই একই ব্যক্তি হবেন। সেই ব্যক্তি হলেন যীশু।

যুদ্ধের বিষয়ে প্রকাশিত বাক্য 12 অধ্যায় আমাদের তিনটি বিষয় দেখায়। (1) লূসিফর ও তার চেলাদের দ্বারা স্বর্গে যুদ্ধ শুরু হয়েছিল। (2) যীশু ক্রুশের উপরে পাপের বিরুদ্ধে যুদ্ধজয় করলেন; এবং (3) শয়তান ঈশ্বরের শেষকালিন লোকদের বিরুদ্ধে যুদ্ধ অব্যাহত রাখছে।

“ঈশ্বর তৎক্ষণাৎ লূসিফরকে তার কাজ থেকে সরিয়ে দিলেন না। লূসিফর প্রথমে অসন্তুষ্টি দেখানোর পর এবং পরে বিশ্বস্ত দূতদের কাছে গিয়ে মিথ্যাচার শুরু করার পরেও ঈশ্বর লূসিফরকে টিকিয়ে রাখলেন। ঈশ্বর বারবার লূসিফরকে ক্ষমা সেধেছেন।” -ঈলেন জি হোয়াইট, দ্যা গ্রেট কণ্ট্রোভার্সি, পৃষ্ঠা: 495, 496। শেষে, শয়তান ও তার চেলারা “জয়ী হইল না, এবং স্বর্গে তাহাদের স্থান আর পাওয়া গেল না” (প্রকাশিত 12:8; আরও পড়়ুন, লূক 10:18)। নিঃসন্দেহে এখন সমস্যা হল, শয়তান ও তার বাহিনী পৃথিবীতে এসেছে।

`যে যুদ্ধ স্বর্গে শুরু হয়েছিল, তা পৃথিবীতে অব্যাহত রইল। কীভাবে আপনি যুদ্ধ চলমান দেখছেন? কীভাবে আমরা জয়ী হতে পারি?`