---
title:  'পাপ এক রহস্য (যিহিষ্কেল 28:12-19)'
date:  27/09/2022
---

`পড়়ুন, যিহিষ্কেল 28:12-19। এই পদগুলো পাপের উৎপত্তির বিষয়ে কি শিক্ষা দেয়? পাপের উৎপত্তি একটি রহস্য কেন?`

যিহিষ্কেল তার বইয়ে রূপক ও প্রতীক ব্যবহার করে যথেষ্ট লিখেছেন। এই প্রতীক আমাদের দেখায় যে, শেষকালে কী ঘটবে। বাইবেলের গভীর সত্য তুলে ধরার জন্য যিহিষ্কেল মানুষ, জীবজন্তু কিংবা তার সময়ের বিভিন্ন বিষয় নিয়ে লিখেছেন। যিহিষ্কেল 28:1-10 পদে আমরা সোরের রাজার বিষয়ে পাই। যিহিষ্কেলের সময়ে ভ‚মধ্য সাগরীয় অঞ্চলে সোর ছিল একটি সম্বৃদ্ধ নগরী। ঈশ্বর বলেন যে, সোরের রাজা একজন শক্তিশালী নেতা। রাজা গর্ব করে বলেন, “আমি দেবতা, আমি সমুদ্রগণের মধ্যস্থলে ঈশ্বরের আসনে বসিয়া আছি” (যিহিষ্কেল 28:2; আরও পড়়ুন, 8 পদ)। কিন্তু ঈশ্বর বলেন যে, সোরের রাজা একজন মানুষ মাত্র।

যিহিষ্কেল 28:12-19 পদে বর্ণীত সোরের রাজা হচ্ছে লূসিফরের রূপক: “তুমি ঈশ্বরের উদ্যান এদনে ছিলে” (যিহিষ্কেল 28:13)। “তুমি অভিষিক্ত আচ্ছাদক করূব ছিলে, আমি তোমাকে স্থাপন করিয়াছিলাম, তুমি ঈশ্বরের পবিত্র পর্বতে ছিলে; তুমি অগ্নিময় প্রস্তর সকলের মধ্যে গমনাগমন করিতে”(যিহিষ্কেল 28:14)।

পরে, আমরা অন্যতম একটি গুরুত্বপূর্ণ বিষয় পাই যা সদাপ্রভু লূসিফরের বিষয় বলেছিলেন: “তোমার সৃষ্টিদিন অবধি তুমি আপন আচারে সিদ্ধ ছিলে; শেষে তোমার মধ্যে অন্যায় পাওয়া গেল” (যিহিষ্কেল 28:15)। আপনি কি দেখছেন যে, ঈশ্বর লূসিফরকে নিখুঁতভাবে সৃষ্টি করেছিলেন? কিন্তু ঈশ্বর লূসিফরকে ভালো ও মন্দের মাঝে সিদ্ধান্ত নেবার স্বাধীনতা দিয়েছিলেন। এই স্বাধীনতা ছিল নিখুঁত হওয়া বলতে যা বোঝায় তারই অংশবিশেষ।

লূসিফর ভুল সিদ্ধান্ত নেয়। সে পাপ করেছিল, কারণ সে আসলে যা ছিল, নিজেকে তদ্পেক্ষা অধিক গুরুত্বপূর্ণ মনে করেছিল। তাকে সৃষ্টি করার জন্য এবং সকল স্বর্গদূতদের উপরে তাকে সম্মানিত করার জন্য লূসিফর ঈশ্বরের প্রতি কৃতজ্ঞ ছিল না। লূসিফর আরও অধিক মহিমা চেয়েছিল। একটি সিদ্ধ স্থানে বসবাস করা একজন নিখুঁত স্বর্গদূতের হৃদয়ে কীভাবে এটা হল? এই প্রশ্নের উত্তর একটি রহস্য।

“আমরা পাপের ব্যাখ্যা দিতে পারি না। পাপ একটি রহস্য। পাপের পক্ষে কোনো যুক্তি ছিল না। আমরা যদি পাপের ব্যাখ্যা দিতে চেষ্টা করি, আমরা তখন এর পক্ষে কারণ দর্শাই। যেটা অজুহাতের সমতুল্য। একটি সিদ্ধ স্থানে পাপ সংঘটিত হয়েছিল, কিন্তু সেখানে পাপের পক্ষে কোনো অজুহাত ছিল না।” -ঈলেন জি হোয়াইট, দ্যা ট্রুথ অ্যাবাউট অ্যাঞ্জেল, পৃষ্ঠা: 30।

`পৌল বলেন, “সর্ববিষয়ে ধন্যবাদ কর; কারণ খ্রীষ্ট যীশুতে ইহাই তোমাদের উদ্দেশে ঈশ্বরের ইচ্ছা” (1 থিষলনীকীয় 5:18)। কঠিন সময়ে যখন আমাদের সহানুভ‚তি প্রয়োজন হয় তখন এই কথাগুলো কীভাবে আমাদেরকে অনুপ্রাণিত করে?`