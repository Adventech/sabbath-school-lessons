---
title:  'অহংকারের বিপদ (যিশাইয় 14:12-15)'
date:  28/09/2022
---

প্রকাশিত বাক্য আমাদের দুটি আলাদা নগর দেখায়: যিরূশালেম ও বাবিল। প্রতিটি নগর হচ্ছে আধ্যাত্মিক সত্যের একটি প্রতীক। নতুন যিরূশালেম হচ্ছে ঈশ্বরের রাজ্যের একটি প্রতীক। বাবিল হচ্ছে শয়তানের রাজ্যের একটি প্রতীক। শয়তানের রাজ্য নিজেদেরকে ঈশ্বরের হিসেবে দেখাবার ভান করে এবং মানুষের হৃদয়ে ঈশ্বরের রাজ্যের বিকল্প হিসেবে স্থান দখলের চেষ্টা করে। বাইবেলে বহুবার আমরা দেখি যে, প্রতিজ্ঞাত দেশে যাবার জন্য ঈশ্বর তাঁর লোকদেরকে বাবিল ত্যাগ করতে বলছেন।

অব্রামের ঘটনায় আমরা ঈশ্বরের এই আহ্বান দেখি। ঈশ্বর অব্রামকে ঊর দেশ ত্যাগ করতে বলেছেন এবং কনানদেশে যেতে বলেছেন (আদি 11:31-12:9)। অব্রামের সময়ে বাবিলের নাম ছিল ঊর। বহু বছর পর, যিহূদীরা বাবিল ত্যাগ করে এবং যিরূশালেমে ফেরে (ইষ্রা 2)। প্রকাশিত বাক্য পুস্তকে ঈশ্বর শেষকালিন বাবিল থেকে তাঁর লোকদের বেরিয়ে আসতে ডাকছেন (প্রকাশিত 14:8)। ঈশ্বরের লোকেরা তাঁর সঙ্গে সীনয় পর্বতে ও নতুন যিরূশালেমে বাস করবে (প্রকাশিত 14:1; 21:1-3, 10)। লূসিফরের গর্বের কারণে স্বর্গ ও পৃথিবীতে কি ঘটল? উত্তরের জন্য যিশাইয় 14:12-15 পদ     পড়়ুন।

বাইবেলে বাবিল নগর হচ্ছে ভ্রষ্ট ধর্মীয় ক্ষমতার একটি প্রতীক। এই শক্তি ঈশ্বর ও তাঁর রাজ্যের বিরুদ্ধে লড়াই করে। বাবিল রাজ্য হচ্ছে অহংকারের একটি প্রতীক। ঈশ্বর নবূখদ্নিৎসরকে বলেছিলেন যে, বাবিল ছিল রাজার স্বপ্নে দেখা মূর্তির স্বর্ণময় মস্তক মাত্র। মূর্তিটি পৃথিবীতে বাবিল-পরবর্তী ভিন্ন ভিন্ন অনেক রাজ্য দেখিয়েছে (দানিয়েল 2:37, 38)। কিন্তু রাজা নবূখদ্নিৎসর ঈশ্বরের প্রতি মনোযোগ দেননি। রাজা সোনা দিয়ে সম্পূর্ণ একটি মূর্তি তৈরি করলেন এবং প্রত্যেকে দেখাতে চাইলেন যে, তার রাজ্য চিরস্থায়ী। পরে রাজা প্রত্যেককে সেই মূর্তির ভজনা করতে বললেন (দানিয়েল 3)। যেমনিভাবে আমরা সোরের রাজার ক্ষেত্রে দেখেছি (যিহিষ্কেল 28:12-19), বাবিলের রাজা লূসিফরের একটি প্রতীক হন।

যিশাইয় 14:3-11 বলে যে, বাবিলের রাজা তার গর্ব ও অহংকারের জন্য রাজ্য হারান। পরে, যিশাইয় 14:12-15 পদ আমাদের বলে যে, গর্ব ও অহংকারের কারণে স্বর্গ থেকে লূসিফরের পতন হয়। বাইবেল ব্যাখ্যা করে যে, লূসিফর স্বর্গীয় বাহিনীর ঊর্ধ্বে নিজেকে রাজা করতে চেয়েছিল। লূসিফর ঈশ্বরের সমান হতে চেয়েছিল (যিশাইয় 14:14)। লূসিফর দাবী করে যে, ঈশ্বর অন্তঃকরণে ভ্রষ্ট। লূসিফর অন্য দূতদের কাছে ঈশ্বরের বিষয়ে মিথ্যাচার রটায়। এই ঘটনাটি আমাদেরকে ভ্রষ্টতার উৎপত্তি দেখায়।

`নিজেদের নিয়ে গর্ব করা সহজ কেন? আমাদের হৃদয়ের সকল গর্ব দূর করার জন্য ক্রুশ কীভাবে আমাদের সাহায্য করে?`