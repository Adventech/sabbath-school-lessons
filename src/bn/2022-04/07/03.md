---
title:  'তিনি জীবিত! (মথি 28:1-6)'
date:  07/11/2022
---

ক্রুশে যীশু শয়তান ও তার মন্দ বাহিনীকে পরাস্ত করেন। শূন্য কবর হল প্রমাণ যে, যীশু বিজয়ী হয়েছেন। “যখন যীশুকে কবরে রাখা হইল, তখন শয়তানের বিজয় লাভ হইল। সে এই আশা করিল যে, ত্রাণকর্তা আর তাঁহার জীবন ফিরিয়া পাইবেন না। সে প্রভুর দেহ দাবি করিল এবং সে কবরের চতুষ্পার্শে প্রহরী রাখিল, খ্রীষ্টকে একজন বন্দীরূপে ধরিয়া রাখিবার চেষ্টা করিল। যখন স্বর্গীয় বাহিনী তথায় উপস্থিত হইলেন, তখন শয়তান ভীষণ ক্রুদ্ধ হইল। সে যখন দেখিল যে, খ্রীষ্ট বিজয়ী বেশে কবর হইতে বাহির হইয়া আসিয়াছেন, তখন সে উপলব্ধি করিতে পারিল যে তাহার রাজত্ব শেষ এবং অবশেষে তাহাকে মৃত্যুবরন করিতে হইবে।” -ঈলেন জি হোয়াইট, সর্ব যুগের বাসনা, পৃষ্ঠা: 845। মনে রাখবেন, যীশু ছিলেন সম্পূর্ণ মানুষ ও সম্পূর্ণ ঈশ্বর। যীশু যখন মারা গেলেন, তখন একমাত্র যীশু ও মানুষ মরলেন। কিন্তু ঈশ্বররূপী যীশু মরলেন না। ঈশ্বর হিসেবে, কবর থেকে ওঠার ক্ষমতা যীশুর ছিল।

`যীশুর পুনরুত্থানে কার ভ‚মিকা ছিল? উত্তরের জন্য পড়়ুন, মথি 28:1-6; যোহন 10:17, 18 এবং রোমীয় 8:11।`

যীশু যখন শমরিয়া-যিহূদিয়ার অঞ্চলে কাজ করেন, যীশু ঘোষণা করেছিলেন যে, তিনি তাঁর জীবন স্বেচ্ছায় দান করবেন। তিনি আরও বলেছিলেন যে, তিনি তাঁর জীবন আবার ফিরে পাবেন (যোহন 10:17, 18)। যীশু মার্থাকে বলেছিলেন, “আমিই পুনরুত্থান ও জীবন; যে আমাতে বিশ্বাস করে, সে মরিলেও জীবিত থাকিবে” (যোহন 11:25)। বাইবেলের অন্যান্য পদগুলো আমাদের বলে যে, যীশু পুনরুত্থিত হয়েছেন। অর্থাৎ, যীশু মৃত্যু থেকে উঠেছেন ( প্রেরিত 2:24; রোমীয় 8:11; গালাতীয় 1:1; ইব্রীয় 13:20)। যীশুর কবরের মুখের বিশাল পাথরটি গড়িয়ে সরিয়ে দেবার জন্য ঈশ্বর স্বর্গ থেকে একজন শক্তিশালী দূতকে পাঠালেন (মথি 28:1, 2)।

মথি 28:11-15 পদে, আমরা দেখি যে, ধর্মীয় নেতারা যীশুর বিরুদ্ধে লড়াই অব্যাহত রেখেছে। যীশুর কবরে পাহারা দানকারী রোমীয় সেনারা নেতাদের কাছে আসে। সেনারা বলে: “তাহার শিষ্যগণ রাত্রিকালে আসিয়া, যখন আমরা নিদ্রাগত ছিলাম, তখন তাহাকে চুরি করিয়া লইয়া গিয়াছে” (মথি 28:12)। যা-কিছু ঘটেছিল সে-ব্যাপারে মিথ্যা বলার জন্য নেতারা তাদের শিখিয়ে দেয়। সুতরাং, সেনারা প্রত্যেককে বলে যে, যীশুর শিষ্যরা তাঁর দেহ চুরি করে নিয়ে গেছে।