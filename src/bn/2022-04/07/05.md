---
title:  'পুনরুত্থিত যীশুকে দেখা সাক্ষ্যিরা (যোহন 20:11-129)'
date:  09/11/2022
---

`পুনরুত্থিত যীশুকে দেখে শিষ্যরা কি করেছিলেন? উত্তরের জন্য যোহন 20:11-29 পদ পড়়ুন।`

শূন্য কবরে অবস্থিত দু’জন স্বর্গদূত মºলীনী মরিয়ম ও অন্য স্ত্রীলোকদের বলেছিলেন যে, যীশুর মৃত্যু থেকে উঠেছেন (মথি 28:1, 5-7; মার্ক 16:1-7; লূক 23:55; 24:1-11)। কিন্তু শীঘ্রই যীশু স্ত্রীলোকদের দেখা দিলেন। তারা তাঁকে প্রণাম জানান (মথি 28:1, 9, 10; যোহন 20:14-18)। যীশু পিতর (লূক 24:34; 1 করিন্থীয় 15:5) এবং ইম্মায়ূর পথে তাঁর দু’জন অনুসারীর কাছে উদয় হন। যীশু যখন তাদের সঙ্গে কথা বললেন, তখন তারা বিস্মিত হলেন (মার্ক 16:12; লূক 24:13-35)। যীশু যখন উপরের কুঠরিতে উপস্থিত হলেন, তাঁর শিষ্যরা প্রথমে ভীষণ ভয় পেলেন। পরে, পুরো ঘটনার জন্য তারা আনন্দে পূর্ণ হলেন (লূক 24:33-39; যোহন 20:19-23)। এ সপ্তাহ পর, যীশু একই কক্ষে এলেন। সেখানে প্রবেশের জন্য তিনি কোন দরজা খোলেননি। তিনি হঠাৎ কক্ষে উদয় হলেন। তখন অনুসারীরা বিশ্বাস করলেন যে, যীশু জীবিত (যোহন 20:24-29)।

তাঁর পুনরুত্থান ও স্বর্গারোহণের মাঝে 40 দিনের ব্যবধান ছিল। সেই সময়ে “একেবারে পাঁচ শতের অধিক ভ্রাতাকে দেখা দিলেন” (1 করিন্থীয় 15:6)। যাকোবও যীশুকে দেখলেন (1 করিন্থীয় 15:7)। যীশু গালীল সাগরের তীরে কয়েক জন অনুসারীর সঙ্গে যুক্ত হয়েছিলেন। সেখানে যীশু তাঁর শিষ্যদের সঙ্গে নাস্তা খেয়েছিলেন। পরে, যীশু পিতরের সঙ্গে কথা বলেন (যোহন 21:1-23)। স্বর্গারোহণের পূর্বে (লূক 24:50-53; প্রেরিত 1:1-11) যীশু হয়ত আরও অনেকের সঙ্গে দেখা দিয়েছেন (প্রেরিত 1:3)। পৌলও যীশুকে স্বচক্ষে দেখেন। যীশু দম্মেশকের রাস্তায় পৌলের কাছে উদয় হন (1 করিন্থীয় 15:8; প্রেরিত 9:1-9 পদের সাথে তুলনা করুন)।

`যীশুর শিষ্যরা যখন যীশুর সাক্ষাৎ পাবার বিষয়টি থোমাকে বলেন, থোমা তখন সন্দেহ করেন। “অতএব অন্য শিষ্যেরা তাঁহাকে কহিলেন, ‘আমরা প্রভুকে দেখিয়াছি।’ কিন্তু তিনি তাঁহাদিগকে বলিলেন, ‘আমি যদি তাঁহার দুই হাতে প্রেকের চিহ্ন না দেখি, ও সেই প্রেকের স্থানে আমার অঙ্গুলি না দিই, এবং তাঁহার কুক্ষিদেশের মধ্যে আমার হাত না দিই, তবে কোন মতে বিশ্বাস করিব না’” (যোহন 20:25)। এক সপ্তাহ পর, যীশু তাঁর শিষ্যদের কাছে আবার আসেন। থোমাও সেখানে ছিলেন। যীশু থোমাকে বলেন, “এই দিকে তোমার অঙ্গুলি বাড়াইয়া দেও, আমার হাত দুইখানি দেখ, আর তোমার হাত বাড়াইয়া দেও, আমার কুক্ষিদেশের মধ্যে দেও; এবং অবিশ্বাসী হইও না, বিশ্বাসী হও” (যোহন 20:27)। “থোমা উত্তর করিয়া তাঁহাকে কহিলেন, ‘প্রভু আমার, ঈশ্বর আমার!’ যীশু তাঁহাকে বলিলেন, ‘তুমি আমাকে দেখিয়াছ বলিয়া বিশ্বাস করিয়াছ? ধন্য তাহারা, যাহারা না দেখিয়া বিশ্বাস করিল’” (যোহন 20:28, 29)।`