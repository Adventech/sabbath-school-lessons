---
title:  'অগ্রিমাংশ (1 করিন্থীয় 15:20)'
date:  10/11/2022
---

`1 করিন্থীয় 15:20 পদ পড়়ুন। আরও পড়়ুন, দ্বিতীয় বিবরণ 26:1-11। পৌল কেন বলছেন যে, “বাস্তবিক খ্রীষ্ট মৃতগণের মধ্য হইতে উত্থাপিত হইয়াছেন, তিনি নিদ্রাগতদের অগ্রিমাংশ?”`

যীশুকে ‘অগ্রিমাংশ’ বলার মাধ্যমে পৌল আমাদের গুরুত্বপূর্ণ তথ্য দিচ্ছেন। পৌল আমাদের বলছেন যে, আমরা যীশুর ন্যায় হব। পুনরুত্থিত হবার পরে আমাদের দেহ কেমন হবে, যীশু সেটা পুনরুত্থিত হয়ে আমাদের দেখাচ্ছেন।

মনে রাখবেন, যীশু একটি মানব দেহ নিয়ে মৃত্যু থেকে উঠেছিলেন, যে-দেহ রূপান্তরিত হয়েছিল। তাঁর মানবদেহ হচ্ছে চিরস্থায়ী। কিন্তু যীশুর হাতে ও পায়ে ক্রুশে টাঙ্গানোর পেরেকের দাগ ছিল। তাঁর দেহে বর্শার ক্ষতচিহ্ন ছিল (যোহন 20:20, 27)। এর অর্থ কি এই যে, যখন আমরা মৃত্যু থেকে উঠব, তখন কি আমাদের দেহে আমাদের যাতনা ভোগের চিহ্ন থেকে যাবে? পৌল কি তার ‘যন্ত্রণাদায়ক সমস্যাটি’ বয়ে বেড়াবেন (2 করিন্থীয় 12:7)? পৌল তার সমস্যাকে একটি কাঁটার (কণ্টক) সঙ্গে তুলনা করেন। তিনি বলেন যে, তার যন্ত্রণাটা দেশে কাঁটা ফোটানো যন্ত্রণার সমতুল্য। পৌল কি “যীশুর দাহ-চিহ্ন সকল আপন দেহে বহন” (গালাতীয় 6:17) করবেন?

পৌল “যীশুকে আপন মাহিমায় দেখেন। স্বর্গ থেকে আলো এসে পৌলের চোখ অন্ধ করেছিল (দেখুন, প্রেরিত 9:1-9)। বাকিটা জীবন ধরে পৌল তার চোখে এই আলোর আঘাত বয়ে বেরিয়েছেন।” -ঈলেন জি হোয়াইট, দ্যা স্টোরি অফ্ রিডিম্পশন, পৃষ্ঠ: 275। তবে, পৌলের এই উদাহরণটি কি বোঝাচ্ছে যে, যেকোন সাধু হোক না কেন, সে তার নিজ জীবনের যাতনার চিহ্ন ও ক্ষত ফিরে পাবে (তুলনা করুন, 1 করিন্থীয় 15:50-54)? কিন্তু যীশু হলেন ব্যতিক্রম। “যীশুর দেহ সর্বদা সেই চিহ্ন বহন করবে যা তিনি ক্রুশীয় যাতনার মাধ্যমে পেয়েছিলেন। তাঁর হাতের পেরেকের চিহ্ন ঘটনাটি বলবে যে, তিনি আমাদের পরিত্রাণের জন্য মরেছিলেন। পেরেকের চিহ্ন সেই মূল্য প্রদর্শন করবে, যে-মূল্য দিয়ে তিনি পাপ ও মৃত্যু কবল থেকে স্বাধীন করার জন্য আমাদের ক্রয় করেছিলেন।” -ঈলেন জি হোয়াইট, আর্লি রাইটিংস, পৃষ্ঠা: 179। যীশুর ক্ষত প্রমাণ করে যে, যখন আমরা পুনরুত্থিত হব, তখন আমাদের কোনো ক্ষত থাকবে না। আমাদের ক্ষতচিহ্নগুলো চিরতরে দূরে হয়ে যাবে।

`ক্রুশের ক্ষতচিহ্ন যীশু সর্বদা বয়ে বেড়াবেন। এই ক্ষতগুলো ঈশ্বরের প্রেম সম্পর্কে আমাদের কি বলে? আমাদের পরিত্রাণের জন্য তিনি যে উচ্চমূল্য দিয়েছেন, সে-ব্যাপারে এই ক্ষতগুলো আমাদেরকে কি বলে? আমাদের পরিত্রাণের জন্য ঈশ্বর কতটা ‘ব্যয়’ করলেন?`