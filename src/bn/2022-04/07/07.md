---
title:  অতিরিক্ত আলোচনা
date:  11/11/2022
---

“সে স্বর ক্রুশ হইতে উচ্চরবে চীৎকার করিয়াছিল, ‘সমাপ্ত হইল,’ উহা মৃতেরা শ্রবণ করিয়াছিল। উহা কবরের প্রচীর বিদীর্ণ করিয়াছিল এবং নিদ্রিত লোকদিগকে উঠিয়া আসিতে আহ্বান জানাইয়াছিল। যখন স্বর্গ হইতে খ্রীষ্টের রব শ্রুত হইবে, তখনও এইরূপ হইবে। ঐ রব কবরের মধ্যে প্রবেশ করিবে এবং কবর খুলিয়া দিবে এবং যাহারা খ্রীষ্টে মরিয়াছে, তাহারা উঠিয়া আসিবে। ত্রাণকর্তার পুনরুত্থানে কয়েকটি কবর খুলিয়া গিয়াছিল, কিন্তু তাঁহার দ্বিতীয় আগমনের বহুমূল্য মৃতব্যক্তিরা তাঁহার রব শুনিবে, এবং গৌরবময় অমর জীবন লাভ করিবে। যে শক্তি খ্রীষ্টকে মৃতগণের মধ্য হইতে উঠাইয়াছিল, একই শক্তি তাঁহার মণ্ডলীকেও উঠাইবে এবং তাঁহার সহিত, সমস্ত রাজ্য, সমস্ত শক্তি, প্রত্যেক নামের উপরে, কেবল এই জগতে নয়, কিন্তু পরজগতেও উহাকে গৌরবান্বিত করিবেন।”-ঈলেন জি হোয়াইট, সর্ব যুগের বাসনা, পৃষ্ঠা: 848।

**আলোচ্য প্রশ্নাবলী**

`“সমাপ্ত হইল”  (যোহন 19:30) এবং “কেননা তিনি উঠিয়াছেন” (মথি 28:6)- হচ্ছে মানব ইতিহাসের দুটি সর্বাপেক্ষা শক্তিশালী উদ্ধৃতি। এই পদ দুটি কীভাবে একটি অন্যটিকে ব্যাখ্যা করতে সাহায্য করে? এই পদ দুটিতে আমরা আমাদের জন্য কি বিস্ময়কর আশা খুঁজে পাই?`

`প্রথমে, ধর্মীয় নেতারা চেয়েছিল যে, সৈন্যরা যীশুর কবর পাহারা দিক। নেতারা নিশ্চিত থাকতে চেয়েছিল যে, যীশুর শিষ্যরা যেন যীশুর দেহ চুরি করতে না পারেন। পরে, ধর্মীয় নেতারা প্রহরী সেনাদের ঘুষ দেয় যেন তারা বলে যে, যীশুর শিষ্যরা দেহ চুরি করে নিয়ে গেছেন। এই ঘটনা কীভাবে আমাদের প্রমাণ দেয় যে, যীশু সত্যিই মৃত্যু থেকে উঠেছেন? খ্রীষ্টিয়ানদের কাছে যীশুর শূন্য কবর অত্যন্ত গুরুত্বপূর্ণ কেন?`