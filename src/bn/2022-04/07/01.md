---
title:  যীশু পুনরুত্থিত হন
date:  05/11/2022
---

### শাস্ত্রপাঠ
মথি 27:51-53; 62-66; 28:1-6; যোহন 20:11-29; 1 করিন্থীয় 15:20।

> <p>মুখস্থপদ</p>
> “তাঁহাকে দেখিবামাত্র আমি মৃতবৎ হইয়া তাঁহার চরণে পড়িলাম। তখন তিনি আমার গাত্রে দক্ষিণ হস্ত দিয়া কহিলেন, ভয় করিও না, আমি প্রথম ও শেষ ও জীবন্ত; আমি মরিয়াছিলাম, আর দেখ, আমি যুগপর্যায়ের যুগে যুগে জীবন্ত; আর মৃত্যুর ও পাতালের চাবি আমার হস্তে আছে” (প্রকাশিত 1:17, 18)।

খ্রীষ্টিয় বিশ্বাসে অন্যতম একটি সর্ব-গুরুত্বপূর্ণ শিক্ষা কি? নিঃসন্দেহে, বিশ্বাসটি হল এই যে, যীশু মৃত্যু থেকে উঠেছেন। পৌল এ বিষয়ে যথেষ্ট বলেন: “কেননা মৃতগণের উত্থাপন যদি না হয়, তবে খ্রীষ্টও উত্থাপিত হন নাই। আর খ্রীষ্ট যদি উত্থাপিত না হইয়া থাকেন, তাহা হইলে তোমাদের বিশ্বাস অলীক, এখনও তোমরা আপন আপন পাপে রহিয়াছ। সুতরাং যাহারা খ্রীষ্টে নিদ্রাগত হইয়াছে, তাহারাও বিনষ্ট হইয়াছে” (1 করিন্থীয় 15:16-18)।

যীশু মৃত্যু কতটা যে গুরুত্বপূর্ণ, সে-বিষয়ে পৌল যথেষ্ট বলছেন: “কেননা আমি মনে স্থির করিয়াছিলাম, তোমাদের মধ্যে আর কিছুই জানিব না, কেবল যীশু খ্রীষ্টকে, এবং তাঁহাকে ক্রুশে হত বলিয়াই জানিব” (1 করিন্থীয় 2:2)। কিন্তু তাঁর পুনরুত্থান ব্যতীত তাঁর মৃত্যুর কোন দাম নেই। খ্রীষ্টিয় বিশ্বাসে এবং আমাদের জন্য ঈশ্বরের পরিত্রাণ পরিকল্পনায় যীশুর পুনরুত্থান অত্যন্ত গুরুত্বপূর্ণ।

এ সপ্তাহে আমরা যীশুর পুনরুত্থান সম্পর্কে পড়ব। তিনি যে মৃত্যু থেকে উঠেছেন, সে-বিষয়ে যীশু আমাদের যে প্রমাণগুলো দিয়েছেন, চলতি সপ্তাহে আমরা সেগুলোর প্রতি দৃষ্টি দেব।