---
title:  'বহু লোক মৃত্যু থেকে ওঠেন (মথি 27:51-53)'
date:  08/11/2022
---

“আর দেখ, মন্দিরের তিরস্করিণী উপর হইতে নিচ পর্যন্ত চিরিয়া দুইখান হইল, ভূমিকমপ হইল, ও শৈল সকল বিদীর্ণ হইল, এবং কবর সকল খুলিয়া গেল, আর অনেক নিদ্রাগত পবিত্র লোকের দেহ উত্থাপিত হইল; এবং তাঁহার পুনরুত্থানের পর তাঁহারা কবর হইতে বাহির হইয়া পবিত্র নগরে প্রবেশ করিলেন, আর অনেক লোককে দেখা দিলেন” (মথি 27:51-53)।

`এই চিত্তাকর্ষক ঘটনাটি আমাদেরকে যীশুর পুনরুত্থানের বিষয়ে কি বলে? যীশুর অনুসারীদের কাছে তাঁর পুনরুত্থানের অর্থ কি?`

যীশু যখন মারা গেলেন, তখন একটি ভূমিকম্প হল (মথি 27:50, 51)। যীশু যখন পুনরুত্থিত হন, তখন আরেকটি ভ‚মিকম্প হয় (মথি 28:2)। মথি 27:51-53 পদে, আমরা দেখি যে, ঈশ্বর তাঁর অনেক লোককে কবর থেকে তোলেন। তখন এই লোকেরা যিরূশালেমে যান এবং নগরের অনেক লোকের সঙ্গে কথা বলেন। যীশুর পক্ষে সাক্ষ্যি হবার জন্য ঈশ্বর এই সাধুদের কবর থেকে তোলেন। এই সাধুরা প্রত্যেককে সাক্ষ্যি দেন যে, যীশু কবর থেকে উঠেছেন। এই সাধুরা হলেন ঈশ্বরের লোকদের প্রতীক যারা দ্বিতীয় আগমনে মৃতদের তুলবেন। সুতরাং, যীশুর পুনরুত্থানের পর, ঈশ্বর যিহূদীদেরকে জোরালো প্রমাণ দেন যে, যীশু হলেন ত্রাণকর্তা। অনেক যাজক সহ, বহু লোক যীশুকে গ্রহণ করে (পড়়ুন, প্রেরিত 6:7)।

“তাঁহার পরিচর্য্যাকালে, যীশু মৃতকে জীবন দিয়াছেন। তিনি নায়িন নগরে বিধবার পুত্রকে জীবিত করিয়াছেন, এবং শাসনকর্তার কন্যা এবং লাসারকে জীবন দিয়াছেন। কিন্তু ইহারা অমরত্ব লাভ করে নাই। তাহারা উত্থিত হইলেও তাহারা মৃত্যুর অধীনে ছিল। কিন্তু যাহারা খ্রীষ্টের পুনরুত্থানের সময়ে কবর হইতে বাহির হইয়া আসিয়াছিল, তাহারা অনন্ত জীবন লাভ করিয়াছে। তাহারা তাঁহার সহিত মৃত্যু এবং কবরের উপরে তাহার বিজয়ের সংরক্ষিত পারিতোষিকরূপে স্বর্গারোহণ করিয়াছে। খ্রীষ্ট বলিয়াছেন, ইহারা আর শয়তানের বন্দী নহে; আমি তাহাদিগকে মুক্ত করিয়াছি। আমি তাহাদিগকে আমার ক্ষমতার অগ্রিমাংশরূপে কবর হইতে বাহির করিয়া আনিয়াছি যেন তাহারা আমার সহিত থাকিতে পারে, যেন তাহারা আর কখনও মৃত্যু দেখিতে না পারে এবং তাহাদের দুঃখের অভিজ্ঞতা অর্জন করিতে না হয়।” -ঈলেন জি হোয়াইট, সর্ব যুগের বাসনা, পৃষ্ঠা: 847।

`হ্যাঁ, জীবনে বিভিন্ন সময়ে হয়ত অনেক মন্দ ঘটনা ঘটতে পারে। কিন্তু মৃত্যু ও কবরের উপরে জয় লাভ করার জন্য আমাদের কেন যীশুর বিজয়ের উপর আস্থা রাখতে হবে?`