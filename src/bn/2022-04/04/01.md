---
title:  পুরাতন নিয়মে আশা
date:  15/10/2022
---

### শাস্ত্রপাঠ
ইয়োব 19:25-27; গীত 49; গীত 71; যিশাইয় 26:14, 19; দানিয়েল 12।

> <p>মুখস্থপদ</p>
> “বিশ্বাসে অব্রাহাম পরীক্ষিত হইয়া ইস্হাককে উৎসর্গ করিয়াছিলেন; এমন কি, যিনি প্রতিজ্ঞা সকল সানন্দে গ্রহণ করিয়াছিলেন, তিনি আপনার সেই একজাত পুত্রকে উৎসর্গ করিতেছিলেন, যাঁহার বিষয়ে তাঁহাকে বলা হইয়াছিল, “ইস্হাকে তোমার বংশ আখ্যাত হইবে”; তিনি মনে স্থির করিয়াছিলেন, ঈশ্বর মৃতগণের মধ্য হইতেও উত্থাপন করিতে সমর্থ; আবার তিনি তথা হইতে দৃষ্টান্তরূপে তাঁহাকে ফিরিয়া পাইলেন।” (ইব্রীয় 11:17-19)।

পুরাতন নিয়ম আমাদের পুনরুত্থানের বিষয় শিক্ষা দেয়। পুনরুত্থান হচ্ছে সেই সময় যখন ঈশ্বর দ্বিতীয় আগমনে তাঁর অনুসারীদের মৃত্যু থেকে তুলবেন। এই তত্ত্ব-শিক্ষা আমাদের আশায় পূর্ণ করে। পুনরুত্থানের বিষয়ে আমাদের এই আশা গ্রিকদের এই ধারণা থেকে আসে না যে, দেহের মৃত্যুর পর আত্মা জীবিত থাকে। বরং, পুরাতন নিয়মের এই আশা বাইবেল থেকে আসে।

কিন্তু পুনরুত্থান কীভাবে হয়? যে দেহ পুড়ে ছাইয়ে পরিণত হয় কিংবা কবরে পচে যায়, সেই দেহ কিভাবে আবার জীবিত হতে পারে? সহস্রাধিক বছর পূর্বে যে ব্যক্তি মারা গেছে, সেই ব্যক্তি কিভাবে আবার জেগে উঠতে পারে? ঈশ্বর যখন কথা বলেছিলেন, তখন তাঁর মুখের কথায় শূন্য থেকে প্রাণের উৎপত্তি হয়েছিল (আদি 1; গীত 33:6, 9)। তাহলে, পুনরায় নতুন প্রাণের উৎপত্তির ব্যাপারে কেন আমরা সন্দেহ করব?

শেষ পুনরুত্থানের ব্যাপারে পুরাতন নিয়মের কয়েক জন লেখক যা বলছেন, আমরা চলতি সপ্তাহে তা আলোচনা করব।