---
title:  '‘ঈশ্বরকে দেখিব’ (ইয়োব 19:26)'
date:  16/10/2022
---

`ইয়োব 19:25-27 পদে ইয়োব মৃত্যুর বিষয়ে যা বলছেন, তা পড়়ুন। ইয়োবের বলা কথাগুলো যোহন 1:18 ও 1 তীমথিয় 6:16 পদের সঙ্গে তুলনা করুন। ইয়োব কখন ‘ঈশ্বরকে দেখার’ প্রত্যাশা করলেন (ইয়োব 19:26, 27)?`

জীবন মসৃণ নয়। সাধারণত ভালো লোকেরা যাতনা ভোগ করে, পক্ষান্তরে দুষ্টেরা ধনী ও সফল হয় (পড়়ুন, গীত 73:12-17; মীখা 3:14-18)। বেচারা ইয়োবের প্রতি দৃষ্টি দিন। ইয়োব “সিদ্ধ ও সরল, ঈশ্বরভয়শীল ও কুক্রিয়াত্যাগী ছিলেন” (ইয়োব 1:1)। কিন্তু ঈশ্বর শয়তানকে অনুমোদন দিলেন যেন শয়তান ইয়োবকে বিভিন্নভাবে ভয়াবহ যাতনা ভোগাতে পারে। শয়তান তার শরীরে যন্ত্রণাদায়ক ফোঁড়া জন্মাল (ইয়োব 2:1-8)। ইয়োব তার খামারের অসংখ্যা পশুসম্পদ এবং দাস-দাসী হারালেন (ইয়োব 1:13-17)। ইয়োব তার নিজ সন্তানদের হারালেন (ইয়োব 1:18)। ইয়োবের বন্ধুরা ইয়োবকে এমন একজন পাপীর অপবাদ দিলেন যে-কিনা নিজ পাপের কারণে ঈশ্বর-প্রদত্ত শাস্তি ভুগছেন (ইয়োব 4:1-5:27; 8:1-22; 11:1-20 ও ইত্যাদি)। ইয়োবের স্ত্রী তার স্বামীকে বলেন: “তুমি কি এখনও তোমার সিদ্ধতা রক্ষা করিতেছ? ঈশ্বরকে জলাঞ্জলি দিয়া প্রাণত্যাগ কর” (ইয়োব 2:9)।

ইয়োব জানতেন না যে, তিনি ঈশ্বর ও শয়তানের মধ্যকার মহা-সংঘর্ষের মধ্যে পড়েছেন। ইয়োবের যাতনা ছিল মারাত্মক। তার মনে হচ্ছিল যেন তার জন্ম না হলেই ভালো হত (ইয়োব 3:1-26)। কিন্তু ইয়োব ঈশ্বরের উপর আস্থা রাখা বন্ধ করলেন না। আমরা ইয়োবের কথায় কঠিন বিশ্বাস দেখতে পাই: “যদিও তিনি আমাকে বধ করেন, তথাপি আমি তাঁহার অপেক্ষা করিব, কিন্তু তাঁহার সম্মুখে আপন পথের সমর্থন করিব” (ইয়োব 13:15)। ইয়োব বিশ্বাস করলেন যে, তার জীবন শীঘ্রই শেষ হয়ে যাবে। সত্তে্বও, ইয়োবের বিশ্বাস ছিল যে, একদিন তিনি তার নিজ চোখে ঈশ্বরকে দেখবেন (ইয়োব 19:25-27)। “এই পদগুলো আমাদের প্রমাণ দেখায় যে, ইয়োব পুনরুত্থানে বিশ্বাস করেন। অর্থাৎ, ইয়োব বিশ্বাস করেন যে, ঈশ্বর তাকে মৃত্যু থেকে তুলবেন।” -এসডিএ বাইবেল কমেণ্টারি, খণ্ড: 3, পৃষ্ঠা: 549।

পুনরুত্থানের প্রতি বিশ্বাস ইয়োবকে তার যাতনাকালে আশা দিয়েছিল। ইয়োব অসুস্থ ও যাতনাগ্রস্ত। তিনি তার সন্তান-সন্ততি সহ বহু কর্মচারী ও সম্পদ হারিয়েছেন। ইয়োবের বন্ধুরা তাকে জঘন্য পাপী ভাবছেন। ইয়োবের হৃদয় ভেঙ্গে গিয়েছিল। কিন্তু তিনি তার আশা ছাড়লেন না যে, ঈশ্বর তাকে মৃত্যু থেকে তুলবেন। একদিন ইয়োব তার প্রিয় ত্রাণকর্তাকে মুখোমুখি দেখবেন। ইয়োবের হৃদয় সেই একই আশায় পরিপূর্ণ ছিল যে আশা বহু বছর পর মার্থার হৃদয়ে স্থান পেয়েছিল; আর, মার্থা বলেছিলেন: “আমি জানি, শেষ দিনে পুনরুত্থানে সে উঠিবে” (যোহন 11:24)।  মার্থার বিশ্বাসের প্রমাণ যীশু শীঘ্রই দিলেন। কিন্তু বিশ্বাসের দ্বারা ইয়োবকে ঈশ্বরের প্রতিজ্ঞা ধারণ করতে হল।

`জীবন যখন মসৃণ নয়, তখন আমরা কীভাবে ঈশ্বরের প্রতি বিশ্বাস রাখা শিখতে পারি?`