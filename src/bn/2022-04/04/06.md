---
title:  প্রথম আজ্ঞা (দানিয়েল 12)
date:  20/10/2022
---

`দানিয়েল 12 অধ্যায় পড়়ুন। এই অধ্যায়ে আমরা পুনরুত্থানের বিষয়ে কি আশা পাই? ইতোমধ্যে আমরা জেনেছি, পুনরুত্থান হচ্ছে সেই সময় যখন যীশু দ্বিতীয় আগমনে মৃতদের জাগিয়ে তুলবেন।`

দানিয়েল 12:1পদ মীখায়েলের বিষয় বলে। মীখায়েল হচ্ছেন ‘মহান অধ্যক্ষ’ (দানিয়েল 12:1)। মীখায়েলের পরিচিতি নিয়ে অনেকে বিতর্ক করে থাকে। কিন্তু দানিয়েল পুস্তক আমাদের একটি বড় আভাস/ইঙ্গিত দেয়। ভবিষ্যৎ সম্পর্কিত দানিয়েলের সবগুলো স্বপ্ন যীশুতে ও তাঁর রাজ্যে এসে সমাপ্ত হয়েছে। দানিয়েল পুস্তকের শেষ অধ্যায়েও একই বিষয় পরিলক্ষিত হয়েছে। এছাড়া, দানিয়েল পুস্তকের অন্য সব স্থানে, আমরা সদাপ্রভুর বিষয়ে দুটি ভিন্ন ভিন্ন নাম পাই। সদাপ্রভুকে ‘বাহিনীপতি’ নামেও আখ্যা দেওয়া হয়েছে (দানিয়েল 8:11)। দানিয়েল পুস্তকে সদাপ্রভুর অন্য নামগুলো হল: ‘অধিপতিগণের অধিপতি’ (দনিয়েল 8:25), ‘অভিষিক্ত ব্যক্তি, নায়ক’ (দানিয়েল 9:25),  আর শেষে, ‘মহান অধ্যক্ষ. . .মীখায়েল’ (দানিয়েল 12:1)। সুতরাং আমরা দেখি যে, মীখায়েল হচ্ছে যীশুর আরেকটি নাম।

চলতি সপ্তাহে এ যাবৎ আমরা পুরাতন নিয়মের এই পদগুলো দেখেছি: ইয়োব 19:25-27; গীত 49:15; গীত 71:20; এবং যিশাইয় 26:19। এই সবগুলো পদ পরিত্রাণপ্রাপ্তদের পুনরুত্থান সম্পর্কে বলে। অর্থাৎ, পদগুলো সেই সময় সম্পর্কে বলে যখন যীশু তাঁর লোকদের মৃত্যু থেকে তুলবেন। কিন্তু দানিয়েল 2 অধ্যায় একটি সময় সম্পর্কে বলে যখন যীশু পরিত্রাণপ্রাপ্তদের এবং অসংখ্য দুষ্টদের একই সময়ে পুনরুত্থিত করবেন। সেটা কখন হবে? “তৎকালে যে মহান অধ্যক্ষ তোমার জাতির সন্তানদের পক্ষে দাঁড়াইয়া থাকেন, সেই মীখায়েল উঠিয়া দাঁড়াইবেন।” মীখায়েল উঠে দাঁড়িয়ে আমাদের দেখান যে, বিচারক হিসেবে তাঁর স্বর্গীয় কাজ সমাপ্ত হল। সে সময়ে, দানিয়েল বলেন: “আর এমন সঙ্কটের কাল উপস্থিত হইবে, যাহা মনুষ্যজাতির স্থিতিকাল অবধি সেই সময় পর্যন্ত কখনও হয় নাই; কিন্তু তৎকালে তোমার স্বজাতীয় যে কাহারও নাম পুস্তকে লিখিত পাওয়া যাইবে, সে উদ্ধার পাইবে।” পরে “মৃত্তিকার ধূলিতে নিদ্রিত লোকদের মধ্যে অনেকে জাগরিত হইবে- কেহ কেহ অনন্ত জীবনের উদ্দেশে, এবং কেহ কেহ লজ্জার ও অনন্ত ঘৃণার উদ্দেশে” (দানিয়েল 12:2)।

বহু লোক বিশ্বাস করে যে, দানিয়েল 12:2 পদ দুষ্টদের একটি দলের বিষয়ে বলে যাদেরকে ঈশ্বর দ্বিতীয় আগমনে মৃত্যু থেকে তুলবেন। এই দলটি এ যাবৎ কালের সকল পরিত্রাণপ্রাপ্ত লোকদের সঙ্গে জেগে উঠবে। (পড়়ুন, ঈলেন জি হোয়াইট, দি গ্রেট ক‡ন্ট্রাভার্সি, পৃষ্ঠা: 637; এছাড়া, শুক্রবারের পাঠটি পড়়ুন।)