---
title:  '‘তোমার মৃতেরা জীবিত হইবে’ (যিশাইয় 26:19)'
date:  19/10/2022
---

যিশাইয় 26:14 পদের সঙ্গে যিশাইয় 26:19 পদের তুলনা করুন। যিশাইয় তাদের বিষয়ে বলছেন যারা চিরতরে মরে যাবে এবং যারা অনন্তজীবন পাবে (যিশাইয় 26:19)। এই দুই দলের মধ্যে পার্থক্য কতটা?

যিশাইয় 26 অধ্যায় সেই সব লোকদের ভবিষ্যৎ সম্পর্কে বলছে যারা পরিত্রাণ পাবে এবং যারা হারিয়ে যাবে। ‘দ্বিতীয় মৃত্যুর’ পর দুষ্টেরা মৃতই থাকবে (প্রকাশিত 21:8)। দ্বিতীয় আগমনের পরে, স্বর্গরাজ্যের 1000 বছর পর দ্বিতীয় মৃত্যুর সময় আসবে। যখন 1000 বছর সমাপ্ত হবে, যীশু ও তাঁর লোকেরা পবিত্র নগরী সহ পৃথিবীতে ফিরে আসবে। তখন যীশু মৃতদেরকে জাগাবেন। দুষ্টেরা তখন চিরতরে বিনষ্ট হবে: “মৃতেরা আর জীবিত হইবে না, প্রেতগণ আর উঠিবে না; এই জন্য তুমি প্রতিফল দিয়া উহাদিগকে সংহার করিয়াছ, উহাদের নাম পর্যন্ত লুপ্ত করিয়াছ” (যিশাইয় 26:14)। বাইবেলের এই পদটি এই শিক্ষাকে সমর্থন করে যে, মৃত্যুর পর কোনো আত্মা জীবিত থাকে না। পরে, সদাপ্রভু তাঁর ভাববাদি মালাখিকে এ-কথা বলেন: “কারণ দেখ, সেই দিন আসিতেছে, তাহা হাপরের ন্যায় জ্বলিবে, এবং দর্পী ও দুষ্টাচারীরা সকলে খড়ের ন্যায় হইবে; আর সেই যে দিন আসিতেছে, তাহা তাহাদিগকে পোড়াইয়া দিবে, ইহা বাহিনীগণের সদাপ্রভু কহেন; সে দিন তাহাদের মূল কি শাখা কিছুই অবশিষ্ট রাখিবে না” (মালখি 4:1)।

যারা যীশুতে মরেছে, তারা খ্রীষ্টের দ্বিতীয় আগমনে মৃত্যু থেকে উঠবে। ঈশ্বর তাদেরকে পুরষ্কার দেবেন: “তিনি মৃত্যুকে অনন্তকালের জন্য বিনষ্ট করিয়াছেন, ও প্রভু সদাপ্রভু সকলের মুখ হইতে চক্ষুর জল মুছিয়া দিবেন; এবং সমস্ত পৃথিবী হইতে আপন প্রজাদের দুর্নাম দূর করিবেন; কারণ সদাপ্রভুই এই কথা কহিয়াছেন” (যিশাইয় 25:8)। যিশাইয় 25 অধ্যায়ে আমরা পাই: “তোমার মৃতেরা জীবিত হইবে, আমার শবসমূহ উঠিবে; হে ধূলি-নিবাসীরা, তোমরা জাগ্রত হও, আনন্দ গান কর; কেননা তোমার শিশির দীপ্তির শিশির তুল্য, এবং ভ‚মি প্রেতদিগকে ভ‚মিষ্ঠ করিবে” (যিশাইয় 26:19)। মৃত্যু থেকে ওঠা লোকেরা তখন সদাপ্রভুর সঙ্গে ভোজ-সভায় বসবে (যিশাইয় 25:6)। যীশুর দ্বারা সকল যুগের পরিত্রাণ-প্রাপ্ত লোকেরা একসঙ্গে বসবে। সেখানে যীশুতে মৃত আপনার প্রিয়জনেরাও থাকবে।