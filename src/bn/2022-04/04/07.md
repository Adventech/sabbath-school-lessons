---
title:  অতিরিক্ত আলোচনা
date:  21/10/2022
---

“কবর সকল খুলে গেল এবং ‘মৃত্তিকার ধূলিতে নিদ্রিত লোকদের মধ্যে অনেকে জাগরিত হইবে- কেহ কেহ অনন্ত জীবনের উদ্দেশে, এবং কেহ কেহ লজ্জার ও অনন্ত ঘৃণার উদ্দেশে’ (দানিয়েল 12:2)। আর যারা তৃতীয় দূতের বার্তায় বিশ্বাস রেখে মৃত্যুবরণ করেছে: তারা গৌরবের সাথে কবর থেকে উঠে আসছে, ঈশ্বরের শান্তির ব্যবস্থা শুনতে তাদের সঙ্গে আছে, যারা তাঁর ব্যবস্থা পালন করেছে। ‘যাহারা তাঁহাকে বিদ্ধ করিয়াছিল, তাহারাও দেখিবে’ (প্রকাশিত 1:7) এবং অন্যরা যারা যীশুর মরণ যন্ত্রণার সময় উপহাস ও বিদ্রƒপ করেছিল, এবং যারা তাঁর সত্য ও তাঁর লোকদের উপর চরম হিংসাত্মক প্রতিপক্ষ ছিল, তাদেরও কবর থেকে উত্থাপিত করা হল যেন খ্রীষ্টকে তাঁর প্রতাপে ও গৌরবে দেখে ন্যায্য ও বিশ্বস্ত সম্মানে ভূষিত করা হয়।” -ঈলেন জি হোয়াইট, মহাসংঘর্ষ, পৃষ্ঠা: 793।

“ঈশ্বর হলেন সেই, যিনি জীবন দেন। জীবনদাতা হিসেবে সদাপ্রভু পরিত্রাণপ্রাপ্তদের মৃত্যু থেকে তুলবেন। এই সময়টি প্রথম পুনরুত্থান হিসেবে পরিচিত। সেই সময়ে ঈশ্বর ত‚রী বাজাবেন, এবং যারা যীশুতে মরেছে, তারা সবাই উঠবে। সেই সময় পর্যন্ত ঈশ্বর প্রত্যেক ঘুমন্ত সাধুকে নিরাপদে রাখবেন। ঈশ্বর মহা মূল্যবান মুক্তার ন্যায় তাঁর ঘুমন্ত সাধুদের রক্ষা করবেন। ঈশ্বর তাঁর প্রত্যেক ঘুমন্ত সাধুর নাম জানেন। যখন তারা বেঁচেছিলেন, তখন ত্রাণকর্তা তাদের মাঝে বেঁচেছিলেন। তারা যীশুর ন্যায় পবিত্র ছিল। যেহেতু তারা পবিত্র জীবন যাপন করেছিলেন, সেহেতু ঈশ্বর তাদেরকে মৃত্যু থেকে তুলবেন।” -ঈলেন জি হোয়াইট, দি এসডিএ বাইবেল কমেন্টারি, খণ্ড: 4, পৃষ্ঠা: 1143।

**আলোচ্য প্রশ্নাবলী**

`কোটি কোটি নক্ষত্র রয়েছে। এই নক্ষত্রগুলোর মধ্যে কতগুলোর আবার গ্রহপুঞ্জ রয়েছে যেগুলো তাদেরকে প্রদক্ষিণ করে। ঈশ্বর এই তারকারাজি ও গ্রহপুঞ্জ সৃষ্টি করেছেন। ঈশ্বর ওগুলো গতিশীল রাখছেন এবং তিনি ওগুলোর নাম জানেন (গীত 147:4)! কী চমৎকার বিষয়! আমাদের ঈশ্বর অত্যন্ত পরাক্রমশালী! ঈশ্বর যদি এসব করতে পারেন, তাহলে কেন আমরা বিশ্বাস করব না যে, দ্বিতীয় আগমনে তিনি মৃতদের সহজেই পুনরুত্থিত করবেন?`

`ইব্রীয় 11 অধ্যায় পুরাতন নিয়মে বর্ণীত ‘বিশ্বাসের বীরদের’ বিষয়ে বলে। যীশু এই পৃথিবীতে আসার, মৃত্যুবরণ করার ও পুনরুত্থিত হবার পূর্বে বসবাসকারী পুরাতন নিয়মের লোকদের আশার বিষয়ে ভালভাবে বুঝতে এই অধ্যায়টি কীভাবে আমাদেরকে সাহায্য করতে পারে?`