---
title:  '‘পাতালের হস্ত হইতে’ (গীত 49:12)'
date:  17/10/2022
---

গীতসংহিতা 49 অধ্যায় পড়়ুন। গীতসংহিতা 49 অধ্যায়ের লেখক এতটা নিশ্চিত কেন যে, ঈশ্বর তাকে পুনরুত্থিত করবেন কিংবা শেষে মৃত্যু থেকে তুলবেন? পুনরুত্থানের আশা ছাড়াই যারা মারা গেছে, সেই সব লোকদের সঙ্গে এই গীতের লেখকের বিশ্বাসের তুলনা করুন। তারা একে অন্যের থেকে কতটা আলাদা?

গীতসংহিতা 49 অধ্যায় সেই সব বোকাদের বিষয়ে বলছে যারা “আপনাদের ধনে নির্ভর করে” (গীত 49:6)। “আপনাদের সম্পত্তিবাহুল্যের শ্লাঘা করে” (গীত 49:11)। তারা কেবল ধন-সম্পদ আহরণ ও সুনাম পাবার জন্য বাঁচে। তারা এমন আচরণ করে যেন তাদের বাড়িঘর ও তাদের মর্যাদা চিরস্থায়ী হবে (গীত 49:11, 17, 18)।

কিন্তু বোকারা ভুলে যায় যে, মর্যাদা ও জীবন ফুরিয়ে যাবে। এই লোকেরা জীবজন্তুর মতই মারা যাবে (গীত 49:12)।

“তাহারা পাতালের জন্য নিযুক্ত মেষপালবৎ, মৃত্যু তাহাদিগকে চরাইবে; সরলগণ প্রভাতে তাহাদের উপরে কর্র্তৃত্ব করিবে; তাহাদের রূপ পাতালে নষ্ট হইবে, তাহার কোন বসতিস্থান আর থাকিবে না” (গীত 49:14)।

বহু শতক বছর পূর্বে ইয়োব একই কথা বলেছিলেন: “আমি মাতার গর্ভ হইতে উলঙ্গ আসিয়াছি, আর উলঙ্গ সেই স্থানে ফিরিয়া যাইব” (ইয়োব 1:21; 1 তীমথিয় 6:7)। গীতসংহিতা 49 অধ্যায়ের লেখক আমাদের বলেন যে, মূর্খ ও জ্ঞানী উভয়ই মারা যাবে, এবং তাদের ধন অন্যরা ভোগ করবে (গীত 49:10)।

কিন্তু বোকা ও জ্ঞানীদের ক্ষেত্রে একটি বড় পার্থক্য রয়েছে। মূর্খ মরে, কিন্তু কোনো আশা থাকে না। সে কেবল এই জীবনটি যাপন করে। সে তার ধন-দৌলত ও সফলতার মাঝে আত্মতুষ্টি খুঁজে পাবার চেষ্টা করে। জ্ঞানী কবরের ঊর্ধ্বে দৃষ্টি রাখে। সে ঈশ্বরের প্রতিজ্ঞাত পুরষ্কার দেখতে পায় (1 পিতর 1:4)। সে-কারণে গীতসংহিতা 49 অধ্যায়ের লেখক বলেন: “কিন্তু ঈশ্বর পাতালের হস্ত হইতে আমার প্রাণ মুক্ত করিবেন; কেননা তিনি আমাকে গ্রহণ করিবেন” (গীত 49:15)।

গীতসংহিতা 49 অধ্যায়ের লেখক ধারণা দিচ্ছেন না যে, যখন তিনি মারা যান তখন তার আত্মা স্বর্গে উড়ে যাবে। লেখক বলছেন যে, তিনি চিরকাল কবরে থাকবেন না। একটি সময় আসবে যখন ঈশ্বর তাকে মৃত্যু থেকে উদ্ধার করবেন। তখন ঈশ্বর তাকে স্বর্গে নিয়ে যাবেন। গীতসংহিতা 49 অধ্যায় আমাদেরকে পুনরুত্থানের আশা দেয়। এটি হল সেই সময় যখন ঈশ্বর তাঁর লোকদেরকে মৃত্যু থেকে জাগাবেন। সেই সময়ে জ্ঞানীরা এমন একটি পুরষ্কার লাভ করবে যা মূর্খদের সংক্ষিপ্ত জীবনের ভোগ-বিলাসিতা অপেক্ষা উত্তম।

`যে লোকেরা ধন-সম্পদ ও সফলতায় বিশ্বাস করে, তাদের জীবনের ভুলগুলো আপনি কীভাবে দেখতে পান? ক্রুশের প্রতি দৃষ্টি রাখার মাধ্যমে কীভাবে আপনি ঐ সব ভুলগুলো থেকে নিজেকে সুরক্ষিত রাখতে পারেন?`