---
title:  '‘পৃথিবীর অধঃস্থান হইতে’ (গীত 71:20)'
date:  18/10/2022
---

`গীতসংহিতা 71 অধ্যায় পড়়ুন। গীতসংহিতা 71 অধ্যায়ের লেখক ‘পৃথিবীর অধঃস্থান হইতে’ কথাটির দ্বারা কি বোঝাচ্ছেন (গীত 71:20)?`

গীতসংহিতা 71 অধ্যায়ের লেখক ঈশ্বরের নিকট নিরাপত্তা ও আশা খুঁজছেন। শত্রুরা ও অভিযোগকারীরা সবাই তার চারপাশে রয়েছে। তারা তার বিষয়ে মিথ্যাচার করছে। তারা বলছে যে, ঈশ্বর তাকে চিরতরে একাকী পরিত্যাগ করেছেন (গীত 71:10, 11)।

গীত 71 অধ্যায়ের লেখক জানেন যে, ঈশ্বর হচ্ছেন তার শক্তি ও নিরাপত্তা। সে-কারণে লেখক বলছেন: “তুমি আমার বসতির শৈল হও, যেখানে আমি নিত্য যাইতে পারি; তুমি আমার পরিত্রাণ করিতে আজ্ঞা করিয়াছ; কেননা তুমিই আমার শৈল ও আমার দুর্গ” (গীত 71:3)। আর, “বৃদ্ধ বয়সে আমাকে পরিত্যাগ করিও না, আমার বল ক্ষয় পাইলে আমাকে ছাড়িও না” (গীত 71:9)। তিনি আরও যোগ করে বলছেন: “হে ঈশ্বর, আমা হইতে দূরবর্তী হইও না; আমার ঈশ্বর, আমার সাহায্য করিতে ত্বরা কর” (গীত 71:12)। গীতসংহিতার লেখক আরও বলেন: “তুমি আমাদিগকে অনেক দারুণ সঙ্কট দেখাইয়াছ, তুমি ফিরিয়া আমাদিগকে সঞ্জীবিত করিবে, পৃথিবীর অধঃস্থান হইতে পুনর্বার উঠাইবে” (গীত 71:20)।

‘পৃথিবীর অধঃস্থান হইতে’ কথাটির প্রকৃত মানে কি? গীতসংহিতা 71 অধ্যায়ের লেখক কি পুনরুত্থান সম্পর্কে বলছেন? পুনরুত্থান হচ্ছে সেই সময় যখন ঈশ্বর তাকে মৃত্যু থেকে তুলবেন। গীতরচক তার অনুভ‚তি ও উপলব্ধি ব্যক্ত করার জন্য এই রূপক ব্যবহার করছেন। তিনি খুবই দুঃখ বোধ করছেন। তিনি তার অনুভ‚তিকে ‘পৃথিবীর অধঃস্থানে’ পতিত হবার সঙ্গে তুলনা করছেন (গীত 88:6 এবং গীত 130:1 পদের মধ্যে তুলনা করুন)। সুতরাং, “আমরা বলতে পারি যে, ‘পৃথিবীর অধঃস্থান’ হচ্ছে একটি রূপক। কিন্তু রূপকটি আমাদেরকে পুনরুত্থানের কিংবা মৃত্যু থেকে উত্থানের ধারণা দেয়।” -এণ্ড্রুস স্টাডি বাইব্ল, পৃষ্ঠা: 726।

গীতসংহিতা 71 আমাদের শিক্ষা দেয় যে, ঈশ্বর আমাদের প্রতি যত্নশীল। গীতসংহিতা 71 অধ্যায় আমাদের আরও শিক্ষা দেয় যে, এই জীবনে আমরা কোনো আশা খুঁজে পাই না। আমরা ভবিষ্যৎ জীবনে আশা খুঁজে পাই। সেই আশা হল অনন্তকালিন। দ্বিতীয় আগমনে আমাদেরকে পুনরুত্থিত করার পর কিংবা আমাদেরকে মৃত্যু থেকে তোলার পর যীশু আমাদের এই জীবন দিবেন।

`সদাপ্রভু কীভাবে অতীতে আপনার সঙ্গে সঙ্গে ছিলেন? তাঁকে দূরবর্তী মনে হওয়া সত্তে্বও, তাঁর সেই তত্ত্ববধানের বিষয়টি স্মরণ করার মাধ্যমে কীভাবে আপনি তাঁর প্রতি আস্থা রাখতে পারেন?`