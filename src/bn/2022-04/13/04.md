---
title:  'স্বর্গে ১০০০ বছর (১ করিন্থীয় ৬:২, ৩)'
date:   20/12/2022
---

বাইবেল আমাদের তিনটি বিষয় সম্পর্কে বলে যা দ্বিতীয় আগমনে ঘটবে। (১) যীশু তাঁর লোকদেরকে মৃত্যু থেকে তুলবেন। পরে এই লোকেরা এবং ঈশ্বরের অবশিষ্ট জীবিত লোকেরা “আকাশে প্রভুর সহিত সাক্ষাৎ করিবার নিমিত্ত একসঙ্গে তাহাদের সহিত মেঘযোগে নীত হইবে” (১ থিষলনীকীয় ৪:১৬, ১৭)। (২) যীশু তাঁর লোকদেরকে ১০০০ বছরের জন্য স্বর্গে নেবেন। সেখানে তাদের জন্য যীশুর নির্মাণ করা গৃহে তারা বাস করবে (যোহন ১৪:১-৩)। ঈশ্বরের লোকেরা ১০০০ বছর স্বর্গীয় দরবারে বসবে এবং যীশুর সহিত নেতৃত্ব দেবে। এই সময়ে, পৃথিবী শূন্য ও বিধ্বস্ত থাকবে (যিরমিয় ৪:২৩)। (৩) ১০০০ বছর পর, যীশু এই পৃথিবীতে নতুন যিরূশালেম নামিয়ে আনবেন। পবিত্র নগরী তখন ঈশ্বরের লোকদের নতুন বাড়ি হবে (প্রকাশিত ২১:১-৩)। ঈশ্বরের লোকেরা তখন অনন্তকাল পৃথিবীতে বাস করবে। 

১০০০ বছর স্বর্গে বিচারক হিসেবে যীশুর কাজ সম্পর্কে ১ করিন্থীয় ৬:২, ৩ ও প্রকাশিত ২০:৪-৬, ১১-১৩ পদ পড়়ুন। বিচারক হিসেবে ঈশ্বরের এই ১০০০ বছরের কাজে তাঁর লোকেরা কেন তাঁকে সাহায্য করবে? 

বিচারক হিসেবে ঈশ্বরের এই কাজের দ্বারা (১) বাইবেলের সত্যগুলো প্রদর্শিত হবে: (১) ঈশ্বর তাঁর সকল সিদ্ধান্তের ব্যাপারে ন্যায্য। (২) ঈশ্বর প্রত্যেককে তাঁর প্রাপ্য পুরষ্কার দেন। (৩) ঈশ্বরের শাস্তি ন্যায্য। এবং (৪) ঈশ্বর দেখান যে, পরিত্রাণ-প্রাপ্ত লোকেরা স্বর্গে বাস করার আস্থা রাখতে পারে। তারা আর পাপ করবে না। দ্বিতীয় আগমনের পূর্বে, তাঁর লোকদেরকে সযতে্ন অনুসন্ধান করার এই বিচারিক-কাজে কেবল তারা তাঁকে সাহায্য করবে, যারা তখন স্বর্গে থাকবে (দানিয়েল ৭:৯, ১০)। কিন্তু ১০০০ বছর ধরে, ঈশ্বরের পরিত্রাণ-প্রাপ্ত লোকেরাও ঈশ্বরের কাজে সাহায্য করবে। ভ্রষ্ট দূতদের ও মৃত দুষ্টদের বিচার করার কাজে তারা ঈশ্বরকে সাহায্য করবে (১ করিন্থীয় ৬:৩; যিহূদা ১:৬; প্রকাশিত ২০:৪-৬)। 

১৮৪৪ সালে আগমন-পূর্ব বিচার (অনুসন্ধান-সূচক বিচারকাজ) শুরু হয়েছে। যেমনিভাবে আমরা ইতোমধ্যে দেখেছি, আগমন-পূর্ব বিচারকাজ হচ্ছে সেই সময় যখন দ্বিতীয় আগমনের পূর্বে যীশু তাঁর লোকদের হৃদয়ে ও জীবনে সযতে্ন অনুসন্ধান চালাবেন (দানিয়েল ৭:৯, ১০)। তারা দরবারের আসনে বসবে এবং মৃত দুষ্টদের বিচারকাজে ঈশ্বরকে সাহায্য করবে। ঈশ্বর স্বর্গের পুস্তকগুলো খুলবেন। “মৃতেরা পুস্তকসমূহে লিখিত প্রমাণে ‘আপন আপন কার্যানুসারে’ বিচারিত হইল” (প্রকাশিত ২০:১২; আরও পড়়ুন, ৪ পদ)। ঈশ্বরের লোকেরা দেখবে যে, ঈশ্বর তাঁর সকল সিদ্ধান্তের ব্যাপারে ন্যায্য। মানুষের সিদ্ধান্তের জন্য ঈশ্বর মানুষকে পুরষ্কার দেবেন। তিনি তাঁর সিদ্ধান্তগুলো ব্যাখ্যাও করবেন।