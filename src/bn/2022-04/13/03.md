---
title:  'ঈশ্বরের সযত্ন অনুসন্ধান (দানিয়েল ৭:৯-১৪)'
date:   19/12/2022
---

যীশু আসার আগে, ঈশ্বর বিচারক হিসেবে তাঁর কাজ করবেন। এই কাজকে আগমন-পূর্ব বিচারকাজ (বা অনুসন্ধানসূচক বিচার-কাজ) বলে। ‘পূর্ব (বা প্রাক)’ কথাটি ‘আগে’ বোঝায়। ‘আগমন’ কথাটি দ্বিতীয় আগমন বোঝায়। ‘বিচারকাজ’ সেই সময়ে হবে যখন ঈশ্বর তাঁর লোকদের বিচার করবেন। ‘আগমন-পূর্ব বিচার (অনুসন্ধানক-সূচক বিচারকাজ)’ সেই সময়ে হবে যখন যীশু আসার পূর্বে ঈশ্বর তাঁর লোকদের বিচার করবেন। বাইবেলের অনেকগুলো গ্রন্থ আগমন-পূর্ব বিচারের বিষয়ে বলে। 

`দানিয়েল ৭:৯-১৪; মথি ২২:১-১৪; প্রকাশিত ১১:১, ১৮, ১৯; এবং প্রকাশিত ১৪:৬, ৭ পদে আগমন-পূর্ব বিচার সম্পর্কে পড়়ুন। স্বর্গীয় আদালতে এখন যে আগমন-পূর্ব বিচার চলছে, সে-বিষয়ে এই পদগুলো আমাদের কি বলে? এই বিচার অত্যন্ত গুরুত্বপূর্ণ কেন?`

আগমন-পূর্ব বিচার হচ্ছে সেই সময় যখন ঈশ্বর সযতে্ন অনুসন্ধান করেন। তিনি মনোযোগের সঙ্গে তাঁর লোকদের জীবনাচরণ, তাদের চিন্তা-চেতনা, হৃদয় ও আচরণের অনুসন্ধান চালাচ্ছেন। আগমন-পূর্ব বিচারের বিষয়ে বাইবেল আমাদের তিনটি গুরুত্বপূর্ণ ধারণা শিক্ষা দেয়: 

১) এই সময়ে, যীশু মৃতদেরকে না তোলা পর্যন্ত তারা কবরে শায়িত থাকবে। এই মৃতদের মধ্যে উভয়ই থাকবে- ধার্মিকেরা ও দুষ্টরা। যীশু দ্বিতীয় আগমনে তাঁর ধার্মিকদের তুলবেন। কিন্তু মৃতেরা ১০০০ বছর পর্যন্ত তাদের কবরে থাকবে।  

২) তাঁর লোকদের জীবন সযতে্ন অনুসন্ধান করাটা হচ্ছে বাইবেলের শিক্ষার একটি গুরুত্বপূর্ণ অংশ যে, ঈশ্বর সকল মানুষের বিচার করবেন (২ করিন্থীয় ৫:১০; প্রকাশিত ২০:১১-১৫)। 

৩) প্রথম পুনরুত্থানে ঈশ্বর তাঁর পবিত্র লোকদেরকে পুরষ্কার দেবেন। ইতোমধ্যে আমরা যেমনিভাবে দেখেছি, প্রথম পুনরুত্থান হচ্ছে সেই সময় যখন যীশু দ্বিতীয় আগমনে তাঁর বিশ্বস্ত অনুসারীদের তুলবেন। যীশু তাঁর লোকদেরকে ১০০০ বছরের জন্য গ্রহণ করার পর দ্বিতীয় আগমন ঘটবে। যীশু তাঁর লোকদেরকে পৃথিবীতে আনবেন এবং পরে মৃত দুষ্টদের তুলবেন। সে-সময়ে, হারিয়ে যাওয়া লোকেরা তাদের শাস্তি পাবে: দ্বিতীয় মৃত্যু (যোহন ৫:২৮, ২৯; প্রকাশিত ২০:৪-৬, ১২-১৫)। যারা দ্বিতীয় মৃত্যু ভোগ না করবে, তারা অনন্তকাল বেঁচে থাকবে। 

সুতরাং, প্রত্যেক ব্যক্তির যদি বিচার হয়, তাহলে যীশু তাদেরকে তোলার পূর্বেই তাদের বিচার হবে। অতঃপর, প্রত্যেক ব্যক্তি তার চ‚ড়ান্ত পুরষ্কার পাবে। 

`স্বর্গে ঈশ্বর আমাদের জীবনে সযত্ন অনুসন্ধান চালাচ্ছেন। আমাদের জানা এই বিষয়টি কীভাবে আমাদের পার্থিব জীবনাচরণকে পরিবর্তন করে?`