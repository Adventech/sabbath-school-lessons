---
title:  'বিচারক হিসেবে ঈশ্বরের শেষ কাজ (২ পিতর ২:৪-৬)'
date:   21/12/2022
---

ইউরোপের মধ্য যুগের লোকেরা মনে করত যে, ঈশ্বর ছিলেন নির্মম ও কুৎসিত বিচারক। তারা বিশ্বাস করত যে, ঈশ্বর লোকদেরকে শাস্তি দিয়ে আনন্দ পান। বর্তমান খ্রীষ্টিয়ানেরা বিশ্বাস করে যে, ঈশ্বর হলেন প্রেমময় পিতা যিনি কখনও তাঁর সন্তানদের শাস্তি দেবেন না। নিয়ম ব্যতীত প্রেম তাদেরকে ঈশ্বরের প্রতি অবাধ্য করে তুলবে। প্রেম ব্যতীত নিয়ম লোকদেরকে পরস্পরের প্রতি আগ্রাসী করে তুলবে। বিচারক হিসেবে ঈশ্বরের কাজ দুটোই দেখায়- তাঁর দয়া এবং তাঁর ন্যায্য সিদ্ধান্ত। উভয়ই ঈশ্বরের প্রেম থেকে আসে। 

বিচারক হিসেবে ঈশ্বরের কাজকে অনুসন্ধানসূচক বিচারকাজও বলতে পারি। এই সিদ্ধান্ত চ‚ড়ান্ত, কারণ এটি পরিবর্তিত হতে পারে না। ঈশ্বর অতীতে একটি সীমাবদ্ধ উপায়ে লোকদের শাস্তি দিয়েছেন। (১) ঈশ্বর শয়তান ও তার ভ্রষ্ট বাহিনীকে স্বর্গ থেকে নিক্ষেপ করেছেন (প্রকাশিত ১২:৭-১২)। (২) ঈশ্বর আদম ও হবাকে এদন উদ্যান থেকে সরিয়ে দিয়েছেন (আদি ৩)। (৩) ঈশ্বর জলপ্লাবন দ্বারা পৃথিবী বিনষ্ট করেছেন (আদি ৬-৮)। (৪) ঈশ্বর সদোম ও ঘমোরা বিনষ্ট করেছেন (আদি ১৯; যিহূদা ১:৭)। (৫) মিসরে প্রথমজাত পুত্রকে হত্যা করার জন্য ঈশ্বর একজন দূত (সংহারক দূত) প্রেরণ করেছিলেন (যাত্রা ১১-১২)। এবং (৬) পবিত্র আত্মার কাছে মিথ্যা বলার অপরাধে অননিয় ও সাফিরাকে মারা পড়তে হয় (প্রেরিত ৫:১-১১)। সুতরাং, আমাদের অবাক হলে চলবে না যে, মানব ইতিহাসের শেষে ঈশ্বর মৃত দুষ্টদের বিচার করবেন। 

`২ পিতর ২:৪-৬ এবং ৩:১০-১৩ পদ পড়়ুন। এই পদগুলো আমাদের কীভাবে বুঝতে সাহায্য করে যে, অনুসন্ধানসূচক বিচারে কি হয়? যেমনিভাবে আমরা দেখেছি যে, বিচারক হিসেবে ঈশ্বরের শেষ বা চ‚ড়ান্ত কাজকে সম্পাদনমূলক বিচারকাজ বলা যেতে পারে। এই পদগুলো কীভাবে আমাদের দেখায় যে, এই কাজটি বাস্তবিক শেষ কাজ এবং এই কাজ অনন্তকাল চলবে না?`

“ঈশ্বর উত্তম ও ধর্যশীল। তিনি ভালবাসেন বলে ব্যবস্থা লঙ্ঘনকারী পাপীদের যে শাস্তি দেবেন না, সেটা কিন্তু নয়। মানুষ হল আসামী। তারা ঈশ্বরের পবিত্র ব্যবস্থা লঙ্ঘন করে অপরাধ করেছে। আমরা, মানুষ, কেবল তাঁর দানের দ্বারা ক্ষমা পেতে পারি। এই দান হল ঈশ্বরের পুত্র, যীশু। ঈশ্বর তাঁর ব্যবস্থা পরিবর্তন করতে পারেন না, তাই যীশুকে মরতে হল। সুতরাং, অপরাধী মানুষ এটা ভাবতে পারে না যে, তারা ঈশ্বরকে তাঁর করণীয় কাজ বলে দেবে।”-ঈলেন জি হোয়াইট, ম্যানুস্ক্রিপ্ট রিলিজেস, খণ্ড: ১২, পৃষ্ঠা: ২০৮। 

লোকদেরকে চিরতরে হারিয়ে যাওয়া থেকে রক্ষা করতে ঈশ্বর সাধ্যমত সমস্তকিছুই করেছেন। নিজ জীবনের মহামূল্যবান দানের দ্বারা ঈশ্বর আমাদের রক্ষা করলেন। যারা হারিয়ে যাবে, তারা একটি চরম পরিণতির দিকে চালিত হবে। হারিয়ে যাওয়া লোকদের বিচার করার জন্য এবং তাদেরকে শাস্তি দেবার জন্য ঈশ্বর যে কাজ করলেন, সে কাজের মাধ্যমে ঈশ্বরের প্রেম ও দয়া প্রদর্শিত হয়েছে।