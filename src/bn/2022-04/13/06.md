---
title:  'দ্বিতীয় মৃত্যু (মালাখি ৪:১)'
date:   22/12/2022
---

শেষকালে শেষ ঘটনাগুলো ঘটা পর্যন্ত ঈশ্বর মানব ইতিহাসের সঙ্গে থাকছেন। ১০০০ বছরের শেষে, মৃত দুষ্টরা তাদের কবর থেকে উঠবে। তখন তারা তাদের চ‚ড়ান্ত শাস্তি পাবে (প্রকাশিত ২০:৫, ১১-১৫)। বিচারক হিসেবে ঈশ্বরের চ‚ড়ান্ত কাজ যখন সমাপ্ত হবে, তখন তাঁর সিদ্ধান্তের সঙ্গে কিছুই যুক্ত হবে না। দুষ্টরা স্বীকার করবে যে, ঈশ্বরের সিদ্ধান্ত ন্যায্য। “তারা মুক্তিপ্রাপ্তদের বিস্ময় অতিশয় আনন্দোচ্ছল উল্লাস ও আরাধনার আবেগ প্রকাশ প্রত্যক্ষ করে; এবং যেমন সুরের স্রোত ধারা নগরীর বাহিরের জনতার উপর দিয়ে বয়ে যায়, সকলে একবাক্যে বিস্ময়ে বলে ওঠে; ‘মহৎ ও আর্শ্চয তোমার ক্রিয়া সকল, হে প্রভু ঈশ্বর, সর্বশক্তিমান; ন্যায্য ও সত্য তোমার মার্গ সকল, হে জাতিগণের রাজন’ (প্রকাশিত ১৫:৩)। আর মাটিতে উপুড় হয়ে তারা জীবনের রাজপুত্রের ভজনা করে।” -ঈলেন জি হোয়াইট, সর্ব-যুগের বাসনা, পৃষ্ঠা: ৮৫৪, ৮৫৫। 

`এই পদগুলো পড়়ুন যেখানে আগুনের হ্রদ ও দ্বিতীয় মৃত্যু সম্পর্কে বলছে: মালাখি ৪:১; প্রকাশিত ২০:১৪, ১৫; ও ২১:৮। এই পদগুলো আমাদের কি শিক্ষা দেয়?`

শয়তান, তার ভ্রষ্ট বাহিনী, এবং পৃথিবীর এ যাবতকালের যেকোন দুষ্ট ব্যক্তি শেষে বিনষ্ট হবে। তখন স্বর্গ ও পৃথিবী পাপ থেকে পরিষ্কৃত হবে। দুষ্টদের প্রতি ঈশ্বরের শাস্তি প্রদানের বিষয়টি তাঁর পবিত্র লোকদেরকে ও দুষ্ট লোকদেরকে উভয়কে তাঁর প্রেম দেখায়। দুষ্টরা মৃত্যু বেছে নেবে যেন তারা পবিত্র ঈশ্বরের নিকটবর্তী না হয়। “কেননা আমাদের ঈশ্বর গ্রাসকারী অগ্নিস্বরূপ” (ইব্রীয় ১২:২৯)। 

“হারিয়ে যাওয়া লোকেরা পবিত্র স্থান থেকে দৌড়ে পালাতে চাইবে। তারা মৃত্যুকে স্বাগতম জানাবে, যেন তারা মৃত্যুঞ্জয়ী প্রভুর সম্মুখ থেকে আড়াল হতে পারে। হারিয়ে যাওয়া লোকেরা তাদের গৃহিত সিদ্ধান্তের মাধ্যমে নিজেদের ভবিষ্যৎ রচনা করে। তারা স্বর্গ কর্তৃক পরিত্যাক্ত। তাদের নিজেদের সিদ্ধান্তের কারণে তারা এই শাস্তি লাভ করে। তারা যা চায় তা দেবার মাধ্যমে ঈশ্বর তাঁর দয়া দেখান।” -ঈলেন জি হোয়াইট, দ্যা গ্রেট কণ্ট্রোভার্সি, পৃষ্ঠা: ৫৪৩। 

পাপ ও পাপের পরিসমাপ্তি আমাদের দেখায় যে, ঈশ্বরের শাস্তি ন্যায্য। আমরা আরও জানি যে, পাপের একটি সূচনা ছিল। সুতরাং, পাপের একটি সমাপ্তিও থাকবে। তখন ঈশ্বর আকাশমণ্ডল ও পৃথিবীকে আবার নতুন ও সিদ্ধ করবেন। আকাশমণ্ডল ও পৃথিবী পাপ ও মন্দতা থেকে চিরতরে মুক্ত হবে। পাপ ও মন্দের পক্ষে কোন অজুহাত চলে না। পাপ ও মন্দতার উৎপত্তি হচ্ছে একটি রহস্য।

ঈশ্বরের প্রশংসা করুন যে, তিনি আমাদের ন্যায্য ও পবিত্র বিচারকর্তা (২ তীমথিয় ৪:৮)। তাঁর সন্তানদের অনন্তজীবন দেবার জন্য এবং হারিয়ে যাওয়া লোকদের মৃত্যু নিশ্চিত করার জন্য ঈশ্বর ন্যায্য সিদ্ধান্ত নিবেন।