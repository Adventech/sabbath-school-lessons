---
title:  বিচারক হিসেবে ঈশ্বরের কাজ
date:   17/12/2022
---

### শাস্ত্রপাঠ
মথি ২৫:৩১-৪৬; দানিয়েল ৭:৯-১৪; ১ করিন্থীয় ৬:২, ৩; ২ পিতর ৪-৬; মালাখি ৪:১।

> <p>মুখস্থপদ</p>
> “কারণ আমাদের সকলকেই খ্রীষ্টের বিচারাসনের সম্মুখে প্রত্যক্ষ হইতে হইবে, যেন সৎকার্য হউক, কি অসৎকার্য হউক, প্রত্যেক জন আপনার কৃত কার্য অনুসারে দেহ দ্বারা উপার্জিত ফল পায়” (১ করিন্থীয় ৫:১০)।

বাইবেল আমাদের বলে যে, ঈশ্বর মৃত ও জীবিতদের বিচার করবেন। কখনও কখনও আমাদের জীবন সাবলীল নয়। কিন্তু বাইবেল আমাদের বলে যে, ঈশ্বর সবকিছু যথোচিত করবেন। 

বাইবেল বলে যে, ঈশ্বর ‘পরম জ্ঞানী’ (ইয়োব ৩৭:১৬)। তিনি ‘সমস্তকিছু জানেন’ (১ যোহন ৩:২০)। সুতরাং, আমরা যা-কিছু করি, সবই ঈশ্বর জানেন, এমনকি, আমরা গোপনে যা করি, তা-ও তিনি জানেন (উপদেশক ১২:১৪; যিরমিয় ১৭:১০)। আমরা হয়ত লোকদেরকে আড়াল করতে পারি। কিন্তু ঈশ্বরের থেকে কিছুই আড়াল করতে পারি না। 

সমস্ত বিষয়ে ঈশ্বরের জ্ঞান আমাদের কি দেখায়? আমাদের বিচারের ক্ষেত্রে এমন কিছু নেই যা তিনি ইতোমধ্যে জানেন না। তাহলে, ঈশ্বর কেন পরে বিচার করছেন? কারণ, ঈশ্বর স্বর্গ ও পৃথিবীর প্রত্যেককে দেখাতে চান যে, তাঁর চ‚ড়ান্ত সিদ্ধান্তগুলো ন্যায্য। 

এ সপ্তাহে আমরা বিচারক হিসেবে ঈশ্বরের কাজ সম্পর্কে অধ্যয়ন করব। এই কাজের তিনটি অংশ আছে: (১) দ্বিতীয় আগমনের পূর্বে ঈশ্বরের কাজ। (২) ১০০০ বছর ধরে স্বর্গে তাঁর কাজ, এবং (৩) দুষ্ট মৃতদের জন্য তাঁর শাস্তি, যারা জেগে উঠবে এবং দ্বিতীয় বার মারা যাবে। শেষে, ঈশ্বর দেখাবেন যে, তাঁর লোকদের বিরুদ্ধে শয়তানের আনীত পাপের অভিযোগের বিষয়ে তারা নিষ্পাপ।