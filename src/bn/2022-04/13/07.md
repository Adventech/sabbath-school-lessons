---
title:  অতিরিক্ত আলোচনা
date:   23/12/2022
---

“অন্তিম বিচারের দিনে, প্রত্যেকটি হারানো প্রাণ তাহার আপনা হইতে সত্যকে অগ্রাহ্য করিবার প্রকৃতি উপলব্ধি করিতে পারিবে। ক্রুশ উপস্থাপন করা হইবে, আর ব্যবস্থা লঙ্ঘন দ্বারা অন্ধীভূত প্রতিটি মন ইহার অর্থ উপলব্ধি করিতে পারিবে। কালভেরী ও ইহার রহস্যময় শিকার দর্শন করিয়া পাপীরা আপনারাই অভিযুক্ত হইয়া দণ্ডয়মান থাকিবে। প্রতিটি মিথ্যা অজুহাত উচ্ছেদ করা হইবে। মানবিক  বিপথগামীতা ইহার জঘন্যতম চরিত্রে প্রকশিত হইবে। মনুষ্যেরা ইহার সন্দর্শন করিবে যে, তাহাদের মনোনয়ন কি ছিল। দীর্ঘকালস্থায়ী সংঘর্ষে সত্য ও অসত্য সম্পর্কিত প্রত্যেকটি প্রশ্ন সহজবোধ্য হইয়া যাইবে। মন্দের অবিরাম অস্তিত্বের নিমিত্ত যে ঈশ্বরের উপর দোষ চাপান হইয়াছে, নিখিল বিশ্বের বিচারে, ঈশ্বর তাহা হইতেও মুক্ত হইবেন। ইহা প্রদর্শন করা হইবে যে, ঐশ্বরিক আদেশ পাপের সহায়ক নহে। ঈশ্বরের প্রশাসনে কোন ক্রুটি ছিল না, আনুগত্যহীনতারও কোন কারণ ছিল না। সকল হৃদয়ের চিন্তা যখন প্রকাশিত হইবে তখন অনুগত বিদ্রোহচারী উভয় দল একত্রিত হইয়া ঘোষণা করিব, ‘মহৎ ও আশ্চর্য তোমার ক্রিয়া সকল, হে প্রভু ঈশ্বর, সর্বশক্তিমান; ন্যায্য ও সত্য তোমার মার্গ সকল, হে জাতিগণের রাজন্!’ (প্রকাশিত ১৫:৩)।” -ঈলেন জি হোয়াইট, সর্ব-যুগের বাসনা, পৃষ্ঠা: ৪২। 

**আলোচ্য প্রশ্নাবলী**:

`“আপনি যদি ঈশ্বরের হাতে পরিপূর্ণভাবে সমর্পিত না হতে চান, তাহলে আপনি মৃত্যু বেছে নিচ্ছেন। ঈশ্বর হলেন বিনাশকারী অগ্নির তুল্য। তিনি পাপ বিনষ্ট করেন। আপনি যদি পাপ বেছে নেন, এবং পাপ থেকে আলাদা থাকতে না চান, তাহলে ঈশ্বর অবশ্যই আপনাকে ধ্বংস করবে।” -ঈলেন জি হোয়াইট, থট্স ফ্রম দ্যা মাউণ্ট অফ্ বেøসিং, পৃষ্ঠা: ৬২। বিচারক হিসেবে ঈশ্বরের চ‚ড়ান্ত কাজটি বুঝতে এই উদ্ধৃতিটি আমাদের কীভাবে সাহায্য করে?`

`দ্বিতীয় আগমনের ১০০০ বছর পর ঈশ্বর হারিয়ে যাওয়া লোকদের মৃত্যু থেকে তুলবেন। সেই সময়ের পূর্বে, ঈশ্বরের পরিত্রাণ-প্রাপ্ত লোকেরা ১০০০ বছর বিচারের কাজে ঈশ্বরকে সাহায্য করবেন। ঈশ্বর যে ন্যায্য, সেটা না দেখা পর্যন্ত কেউ শাস্তিপ্রাপ্ত হবে না। এই বিষয়টা কিভাবে আমাদেরকে ঈশ্বরের প্রেম এবং বিচারক হিসেবে তাঁর কাজ বুঝতে সাহায্য করে?`