---
title:  ‘মনুষ্য সজীব প্রাণী হইল’
date:  08/10/2022
---

### শাস্ত্রপাঠ
আদি 2:7, 19; যিহিষ্কেল 18:4, 20; উপদেশক 12:1-7; 9:5; 1 রাজাবলি 2:10।

> <p>মুখস্থপদ</p>
> “আর সদাপ্রভু ঈশ্বর মৃত্তিকার ধূলিতে আদমকে (অর্থাৎ মনুষ্যকে) নির্মাণ করিলেন, এবং তাহার নাসিকায় ফুঁ দিয়া প্রাণবায়ু প্রবেশ করাইলেন; তাহাতে মনুষ্য সজীব প্রাণী হইল” (আদি 2:7)।

এদন উদ্যানে ঈশ্বর আদম ও হবাকে সাবধান করেছিলেন: “তখন সর্প নারীকে কহিল, কোন ক্রমে মরিবে না” (আদি 3:4)। ঈশ্বরের সতর্ক-বার্তা এবং শয়তানের প্রতিজ্ঞা মেলে না। মৃত্যু বিষয়ক এই মতভেদ আজও অব্যাহত রয়েছে।

কিছু লোক বলে যে, শয়তানের প্রতিজ্ঞা আসলে ঈশ্বরের সতর্কবার্তার সঙ্গে মেলে। ‘মরিবে-’ সতর্কবাণীটি কেবল দেহের বিষয় বলে যা মারা যায়। এই একই লোকেরা বলে যে, শয়তানের কথিত ‘কোনক্রমে মরিবে না’ প্রতিজ্ঞাটি কেবল আত্মার বিষয় বলছে যা চিরজীবি।

কিন্তু এই ধ্যাণধারণা ভুল। ঈশ্বরের বাক্য এবং শয়তানের চাতুরি কি কখন এক হতে পারে? আমাদের কি এমন আত্মা আছে যা আমাদের মৃত্যুর পরে বেঁচে থাকে? বহু চিন্তাবিদের ও বিজ্ঞানীরা এই প্রশ্নগুলোর উত্তর পাবার চেষ্টা করেছেন। কিন্তু বাইবেল-বিশ্বাসী খ্রীষ্টিয়ান হিসেবে আমাদের অবশ্যই বুঝতে হবে যে, যিনি আমাদের সৃষ্টি করেছেন তিনি আমাদের সবকিছু জানেন (গীত 139 অধ্যায় পড়়ুন)। সুতরাং, আমরা যদি উত্তর চাই, তাহলে আমদের বাইবেলের প্রতি দৃষ্টি দিতে হবে, একমাত্র বাইবেলের প্রতি।

এ সপ্তাহে, আমরা জানব যে, মনুষ্য সৃষ্টির বিষয়ে পুরাতন নিয়ম কী বলে, এবং আমাদের মৃত্যু হলে কী হয়।