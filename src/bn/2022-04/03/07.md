---
title:  অতিরিক্ত আলোচনা
date:  14/10/2022
---

“মৃত্যুবরণ করা মাত্র মৃত লোকদের আত্মা যদি সরাসরি স্বর্গে যেত তাহলে কি হত? তাহলে, কে বাঁচতে চাইত? তাহলে, মৃত্যুবরণ করাই কি ভালো হত না? বহু লোক তাদের জীবন আত্মহুতি দিয়েছে, কারণ তারা এ-ধারণা বিশ্বাস করেছে। তাদের হৃদয় সঙ্কটে পরিপূর্ণ ছিল। তারা হতাশা ও দুঃখে ভুগেছে। তাই তারা তাদের সমস্যা সমাধানের সহজ পথ বেছে নিয়েছে। তারা মৃত্যুকে ভালো জ্ঞান করেছে এবং স্বর্গসুখের জন্য ভেসে বেড়ানোকে ভাল মনে করেছে।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: 539।

“পরিত্রাণপ্রাপ্ত লোকেরা মৃত্যুবরণ করলেই স্বর্গে চলে যায় না। এছাড়া, দুষ্ট লোকেরা মৃত্যুবরণ করলেই নরকে চলে যায় না। বাইবেল মোটেও এই ভ্রান্ত ধারণা শিক্ষা দেয় না। বাইবেলের নারী ও পুরুষেরা আমাদেরকে এই মিথ্যা প্রতিজ্ঞা করেন না। যীশু ও তাঁর শিষ্যরা এই মিথ্যা ধারণা শিক্ষা দেননি। বাইবেল আমাদের শিক্ষা দেয় যে, মৃতেরা সরাসরি স্বর্গে যায় না। বাইবেল আমাদের দেখায় যে, দ্বিতীয় আগমনে যীশু এসে ডেকে না তোলা পর্যন্ত লোকেরা ঘুমিয়ে থাকবে।” -পৃষ্ঠা: 549, 550।

**আলোচ্য প্রশ্নাবলী**

`বাইবেল শিক্ষা দেয় যে, জীবন ও আত্মা নিয়েই একজন মানুষ পরিপূর্ণ মানুষ হয়। মৃত্যুর দ্বারা দেহ ও আত্মার বিচ্ছেদ না ঘটা পর্যন্ত মানুষ জীবিত থাকে। আমাদের মৃত্যুর পরে কি ঘটে, সেটা বুঝতে এই ধারণা আমাদের কীভাবে সাহায্য করে?`

`অনেকে বিশ্বাস করে যে, মৃত্যুর পর আত্মা মরে না। এই ধারণাটি বিশ্বব্যাপী এতটা জনপ্রিয়তা পেয়েছে যে, কেবল সেভেন্থ ডে অ্যাড্ভেন্টিস্ট ব্যতিত সকলে মেনে নিয়েছে। মৃত্যুর পরে যা ঘটে, সে-বিষয়ে আমাদের বার্তা কি অত্যন্ত গুরুত্বপূর্ণ নয়? অনেক খ্রীষ্টিয়ান কেন এই সত্যের বিরোধিতা করে?`

`মৃত্যুর পরে যা ঘটে বলে আমরা জানি, সেই জ্ঞান কীভাবে আমাদেরকে প্রেতাত্মায় বিশ্বাস করা থেকে সুরক্ষিত রাখে? এছাড়া, এটা বিশ্বাস করা ভুল কেন যে, আমাদের প্রিয়জনেরা মৃত্যুর পর আমাদের সঙ্গে কথা বলতে পারে? আমরা যা দেখি তাতেই কেন আমরা বিশ্বাস করব না? যারা বলে যে, তাদের পরিবারের মৃত লোকেরা তাদের সঙ্গে যোগাযোগ করে থাকে, তাদেরকে আপনি কি বলবেন? এই সপ্তাহে আপনার পঠিত বাইবেলের কোন্ পদগুলো আপনি প্রেমের সহিত তাদের সঙ্গে সহভাগ করতে পারেন?`