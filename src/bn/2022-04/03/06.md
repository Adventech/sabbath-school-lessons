---
title:  'পিতৃলোকদের সঙ্গে বিশ্রাম (1 রাজাবলি 2:10)'
date:  13/10/2022
---

`আদি 25:8; 2 শমূয়েল 7:12; 1 রাজাবলি 2:10 এবং 22:40 পদ পড়়ুন। মৃত্যু সম্পর্কে এই পদগুলো কি শিক্ষা দেয়?`

পুরাতন নিয়ম মৃত্যু সম্পর্কে এবং কবরে সমাহিত করার বিষয়ে বলে। আমরা পড়েছি যে, অব্রাহামকে তার পিতৃপুরুষদের সঙ্গে কবর দেওয়া হয়েছিল: “পরে অব্রাহাম বৃদ্ধ ও পূর্ণায়ূ হইয়া শুভ বৃদ্ধাবস্থায় প্রাণত্যাগ করিয়া আপন লোকদের নিকটে সংগৃহীত হইলেন” (আদি 25:8)। হারোণ ও মোশির একই পরিণতি হয়: “আর তোমার ভ্রাতা হারোণ যেমন হোর পর্বতে মরিয়া আপন লোকদের নিকট সংগৃহীত হইল, তদ্রƒপ তুমি যে পর্বতে উঠিবে, তোমাকে তথায় মরিয়া আপন লোকদের নিকটে সংগৃহীত হইতে হইবে” (দ্বিতীয় বিবরণ 32:50)।

`ভালো ও মন্দ উভয় রাজারা মৃত্যুর পর একই স্থানে যান: কবর (পড়়ুন, 2 রাজাবলি 24:6 ও 2 বংশাবলি 32:33)। এই তথ্য আমাদেরকে মৃত্যুর বিষয়ে কি শিক্ষা দেয়?`

পিতৃপুরুষদের সঙ্গে মৃত্যু ব্যক্তির ‘বিশ্রাম করা’ কিংবা ‘কবরে শায়িত’ হওয়া বলতেহ যা বোঝায় তা বাইবেল আরেকটি উপায়ে বর্ণনা করছে। রাজা দায়ূদ যখন মারা যান, বাইবেল বলে, “পরে দায়ূদ আপন পিতৃলোকদের সহিত নিদ্রাগত এবং দায়ূদ-নগরে কবরপ্রাপ্ত হইলেন” (1 রাজাবলি 2:10)। আরও অনেক ভালো ও মন্দ ইব্রীয় রাজাদের ক্ষেত্রেও ‘পিতৃলোকদের সহিত’ বাক্যাংশটি ব্যবহার করা হয়েছে।

‘পিতৃলোকদের সহিত কবরপ্রাপ্ত’ বাক্যাংশটি থেকে আমরা অন্তত তিনটি গুরুত্বপূর্ণ শিক্ষা পাই: (1) শীঘ্র হোক কিংবা পরে হোক আমাদের সবার প্রতি মৃত্যু আসবে। আমরা আমাদের এই জীবনের দায়-দায়িত্ব থেকে বিশ্রাম পাব। (2) আমরাই প্রথম নই কিংবা আমরাই একমাত্র নই যারা মৃত্যুবরণ করবে। আমাদের পরিবারের লোকেরা ইতোপূর্বে আমাদের আগেই মারা গেছে। (3) আমরা যখন আমাদের মৃত্যু পরিজনদের সঙ্গে সমাহিত হই, তখন আর আমরা একা নই। এমনকি মৃত্যুর পরও আমরা একসঙ্গে থাকি। আমাদের এই বর্তমান সময়ে এই ধারণাটি হয়ত বোঝা কঠিন। কিন্তু বাইবেলের যুগের লোকদের বিষয়ে এই ধারণা আমাদের স্বস্তি দেয়।

যখন আমরা যীশুতে মরি, তখন আমরা আমাদের প্রিয়জনদের সঙ্গে কবরপ্রাপ্ত হই। এটা সত্য যে, মৃতেরা একে অন্যের সঙ্গে কিংবা জীবিতদের সঙ্গে যোগাযোগ করতে পারে না। যীশু যাবৎ না আসেন এবং তাদেরকে গভীর নিদ্রা থেকে না জাগান, তাবৎ তারা মৃত থাকে। যারা যীশুতে মরেছে, অতঃপর, তারা তাদের প্রিয়জনদের সঙ্গে যুক্ত হবে।

`মৃতেরা যদি সজাগ থাকত এবং পৃথিবীতে জীবিতদের সমস্ত যাতনা দেখতে পেত, তাহলে কি হত? ধারণাটি ভয়াবহ হত। অতএব, মৃতদের ঘুমিয়ে থাকার ব্যাপারে বাইবেলের এই সত্যটা জীবিতদের জন্য স্বস্তিদায়ক কেন?`