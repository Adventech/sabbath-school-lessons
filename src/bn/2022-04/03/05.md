---
title:  '‘মৃতেরা কিছুই জানে না’ (উপদেশক 9:5)'
date:  12/10/2022
---

`মানুষ মারা গেলে তাদের কি হয়? ইয়োব 3:11-13; গীত 115:17; 146:4 এবং উপদেশক 9:5, 10 পদ কীভাবে আমাদের উত্তর পেতে সাহায্য করে?`

কিছু চিন্তাবিদ মনে করেন যে, ইয়োব 3:11-13; গীত 115:17; গীত 146:4 এবং উপদেশক 9:5, 10 আমাদের উত্তর পেতে সাহায্য করতে পারে না। এই চিন্তাবিদেরা বিতর্ক করে বলেন যে, এই পদগুলো হচ্ছে কাব্যের অংশবিশেষ। কাব বোঝা কখনও কখনও আমাদের জন্য কঠিন। কিন্তু এই পদগুলোর ক্ষেত্রে কথাটি ঠিক নয়। পদগুলোর ভাষা খুব সহজ। পদগুলোর বিষয়বস্তু মৃত্যু সম্পর্কে পুরাতন নিয়মের শিক্ষামালার সঙ্গে সঙ্গতিপূর্ণ।

ইয়োব যেহেতু চরম যাতনা ভোগ করছেন সেহেতু তিনি ইয়োব 3 অধ্যায়ে তার জন্মদিনকে শাপ দিচ্ছেন। (এমন চিন্তা মাঝেমাঝে কার মাথায় না আসে?) ইয়োব বুঝতে পারছেন যে, তিনি যদি জন্মলগ্নে মারা যেতেন, তাহলে তিনি নিদ্রায় ও বিশ্রামে থাকতেন (ইয়োব 3:11, 13)।

`গীত 115 অধ্যায় আমাদেরকে সেই অবস্থান সম্পর্কে বলছেন যেখানে ঈশ্বর মৃতদের রাখবেন। এই স্থানটি নীরব, কারণ “মৃতেরা সদাপ্রভুর প্রশংসা করে না, যাহারা নিস্তব্ধ স্থানে নামে, তাহারা কেহ করে না” (গীত 115:17)। কীভাবে হতে পারে? তারা তো মৃত। মৃতেরা স্বর্গে অবস্থান নেয় না। তারা ঈশ্বরের আরাধনা করে না।`

গীত 146 আমাদের শিক্ষা দেয় যে, মৃত লোকেরা চিন্তা করে না এবং পরিকল্পনা করে না: “তাহার শ্বাস নির্গত হয়, সে নিজ মৃত্তিকায় প্রতিগমন করে; সেই দিনেই তাহার সঙ্কল্প সকল নষ্ট হয়” (গীত 146:4)। নিউ লিভিং সংস্করণ কথাটি এভাবে বলে: যখন কেউ মারা যায়, ‘সে-দিন তার চিন্তা-ভাবনা থেমে যায়।’ একজন ব্যক্তি যখন মারা যায়, তখন যা ঘটে, সে-বিষয়ে এ পদটি একটি চমৎকার বর্ণনা।

উপদেশক 9:5 পদে, শলোমন যুক্ত করে বলেন: “মৃতেরা কিছুই জানে না।” শলোমন আরও বলেন: “তোমার হস্ত যে কোন কার্য করিতে পায়, তোমার শক্তির সহিত তাহা কর; কেননা তুমি যে স্থানে যাইতেছ, সেই পাতালে কোন কার্য কি সঙ্কল্প, কি বিদ্যা কি প্রজ্ঞা, কিছুই নাই” (উপদেশক 9:10)। এই শিক্ষাগুলো হচ্ছে প্রমাণ যে, মৃতেরা মৃত্যুর পর জীবিত থাকে না।

বাইবেলের এই শিক্ষাগুলোয় খ্রীষ্টিয়ানদের ভয় পাবার দরকার নেই। প্রথমে, এই শিক্ষাগুলো প্রমাণ যে, অনন্তকালিন কোনো নরক নেই যেখানে দুষ্টের মৃত্যুর পরে প্রেরিত হবে এবং অনন্তকাল ধরে পুড়বে। স্বর্গ ও পৃথিবীর মাঝে এমন কোনো স্থান নেই যেখানে পরিত্রাণ না পাওয়া লোকেরা অবস্থান নেবে। অর্থাৎ, এই জীবনের পাপ নিয়ে মৃত্যুবরণ করার পর যাতনা ভুগে কেউ সিদ্ধি লাভ করবে না, যাতে ঈশ্বর তাকে স্বর্গে নিতে পারেন। বাইবেল আমাদের শিক্ষা দেয় যে, দ্বিতীয় আগমনে যীশুর অনুসারীদের জন্য একটি বিস্ময়কর পুরষ্কার রয়েছে। যীশু যখন আবার আসবেন, তিনি তাঁর অনুসারীদের সেই পুরষ্কার দিবেন। সেই দিন পর্যন্ত মৃতকে অবশ্যই ঘুমিয়ে থাকতে হবে। (পড়়ুন, ঈলেন জি হোয়াইট, দ্যা ডিজায়ার অব্ এজেস, পৃষ্ঠা: 787।)