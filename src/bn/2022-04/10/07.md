---
title:  অতিরিক্ত আলোচনা
date:   02/12/2022
---

“এটি একটি ভ্রান্ত শিক্ষা যে, আত্মা অনন্তজীবি। এই ভ্রান্ত শিক্ষাটি এই চিন্তা থেকে এসেছে যে, ব্যক্তির মৃত্যুর পর তার আত্মা বেঁচে থাকে। বাইবেল এই ভ্রান্ত শিক্ষাটি শিক্ষা দেয় না, কিংবা বাইবেল এ শিক্ষাও দেয় না যে, মৃত্যুর পর পাপীরা অনন্তকাল ধরে নরকের আগুনে পুড়বে। এই ভ্রান্ত ধারণা হচ্ছে বাইবেলের, আমাদের যুক্তির ও আমাদের আবেগ-উপলব্ধির পরিপন্থী। কিছু বহু লোক এই জনপ্রিয় বিশ্বাসকে মেনে নিয়েছে। তারা বিশ্বাস করে যে, পরিত্রাণ পাওয়া লোকেরা মৃত্যুর পর স্বর্গে চলে গেছে। পৃথিবীতে যা-কিছু ঘটছে, তা এই পরিত্রাণপ্রাপ্ত ব্যক্তিরা সবই দেখতে পাচ্ছে। তারা জানে যে, তাদের বন্ধু-পরিজনদের জীবনে কি ঘটছে। কিন্তু জীবিতদের এই সব দৈনদশা দেখে তারা কীভাবে সুখি থাকতে পারে? প্রিয়জনদের দুষ্ট আচরণ দেখে কীভাবে মৃতরা সুখী থাকতে পারে? প্রিয়জনদের দুঃখ-দুর্দশা এবং এই জীবনের জ্বালা-যন্ত্রণা দেখে মৃতরা কীভাবে আনন্দে থাকতে পারে? মৃতদের যদি পৃথিবীস্থ বন্ধু-পরিজনদের নিয়ে উদ্বেগ থাকে, তাহলে তারা কীভাবে স্বর্গসুখ উপভোগ করতে পারে? এ বিশ্বাসটি কতটা বীভৎস যে, যারা অনন্তজীবন পায়নি, তারা মৃত্যুবরণ করা মাত্র ঈশ্বর তাদেরকে নরকে পাঠিয়ে দেন?”        
**আলোচ্য প্রশ্নাবলী**:

`আপনার কি কখনও এমন কারও সঙ্গে আলাপ হয়েছে, যে-কিনা বিশ্বাস করে যে, মৃত্যুর পর পরিত্রাণপ্রাপ্তরা সরাসরি স্বর্গে চলে যায় এবং পতিতরা নরকে চলে যায়? এ-ধরণের বিশ্বাস যারা করে, তারা বেশিরভাগই গোঁড়া। তারা তাদের ভ্রান্ত বিশ্বাস ত্যাগ করতে চায় না। আমরা কেন ঐভাবে চিন্তা করব? আমরা হয়ত বুঝি যে, কেন তারা এটা বিশ্বাস করতে চায় যে, মৃত প্রিয়জনেরা স্বর্গে যীশুর কাছে আছে। কিন্তু তারা কেন এই বিশ্বাস পরিহার করতে চায় না যে, পতিতরা নরকের আগুনে অনন্ত যাতনা ভোগ করে? ভ্রান্ত ধারণা যে কতটা শক্তিশালী হতে পারে, সে-বিষয়ে উত্তরটি আমাদের কি শিক্ষা দেয়?`

`বেশিরভাগ খ্রীষ্টিয়ান শিক্ষা দেয় যে, আত্মা অনন্তজীবি এবং কখনও মরে না। মৃত্যুর পর যা হয়, সে-সম্পর্কিত বাইবেলীয় সত্য প্রচার করার জন্য একটি মণ্ডলী হিসেবে আমাদের কি করার আছে?`

`কোন্ কোন্ অ-খ্রীষ্টিয়ান মতবাদগুলো বাইবেলের সত্যের স্থান দখল করেছে এবং আধুনিক খ্রীষ্টিয় মণ্ডলীতে জনপ্রিয়তা পেয়েছে? এসব ভ্রান্ত মতবাদগুলো থেকে নিজেদেরকে সুরক্ষিত রাখার জন্য আমরা কি করতে পারি?`