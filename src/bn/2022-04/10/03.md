---
title:  'নরকের আগুন (মীখা ৪:১)'
date:   28/11/2022
---

`নরক সম্পর্কে মীখা ৪:১ ও যিহূদা ১:৭ পদের বক্তব্য পড়়ুন। এই পদগুলো কীভাবে আমাদেরকে “অনন্ত অগ্নির দণ্ড” (যিহূদা ১:৭) এবং “অনির্বাণ অগ্নি” (মার্ক ৯:৪৩/৪৪; আরও পড়়ুন, মথি ১৮:৮) বিষয়ক শিক্ষামালা ভালভাবে বুঝতে সাহায্য করে? `

‘অনন্ত’ ও ‘অনির্বাণ’ শব্দ দুটির ইংরেজী প্রতিশব্দটি ইব্রীয় ‘ওলাম’ এবং গ্রিক ‘এইনস’ শব্দ থেকে এসেছে। ‘অনন্ত’ ও ‘অনির্বাণ’ শব্দের বিভিন্ন অর্থ থাকতে পারে। বাইবেল যখন ‘অনন্ত’ ও ঈশ্বর সম্পর্কে বলে, তখন ‘অনন্ত’ শব্দটি আমাদের দেখায় যে, ঈশ্বর কখনও মারা যান না এবং তিনি চিরজীবি। (দ্বিতীয় বিবরণ ৩৩:২৭ পদ পড়়ুন।) বাইবেল যখন ‘অনন্ত’ ও মানব সম্পর্কে বলে (যাত্রা ২১:৬), তখন শব্দটি মানবের আয়ুষ্কালের মধ্যে একটি পরিসীমা বেঁধে দেয়। অর্থাৎ, বাইবেল যখন ‘অনন্ত’ অগ্নির বিষয়ে বলে, তখন আমাদের অবশ্যই বুঝতে হবে যে, অগ্নি যা-কিছু পোড়াচ্ছে, তা পুড়িয়ে নিশ্চিহ্ন না করা পর্যন্ত পোড়াতেই থাকবে। (অনন্ত অগ্নির উদাহরণ হিসেবে মথি ১৮:৮ ও ২৫:৪১ পদ পড়়ুন।) এই অগ্নি যখন পোড়াবে, তখন দুষ্ট লোকদের কিছুই অবশিষ্ট থাকবে না (মালাখি ৪:১)।

দুষ্টরা নরকে শাস্তি পাবে এবং অনন্তকাল ধরে জ্বলতেই থাকবে- এই শিক্ষাটি একটি মারাত্মক মিথ্যা। ঈশ্বর যদি অনন্তকাল ধরে দুষ্টদের শাস্তি দেন, তাহলে পাপ ও দুষ্টতা অনন্তকাল চলতেই থাকবে। এছাড়া, আমাদের অবশ্যই স্মরণে রাখতে হবে যে, সকল মানব-প্রাণ ঈশ্বর হতে এসেছে (দ্বিতীয় বিবরণ ৩২:৩৯; গীত ৩৬:৯)। ঈশ্বর বলেন, “দুষ্ট লোকের মরণে আমার সন্তোষ নাই; বরং দুষ্ট লোক যে আপন পথ হইতে ফিরিয়া বাঁচে, [ইহাতেই আমার সন্তোষ]” (যিহিষ্কেল ৩৩:১১)। তাহলে, ঈশ্বর কেন দুষ্টদেরকে নরকে অনন্তকাল ধরে যাতনা ভোগাবেন? এছাড়া, বাইবেল বলে যে, দুষ্টরা শাস্তি পাবে এবং “আপন আপন কার্যানুসারে বিচারিত হইল” (প্রকাশিত ২০:১২)। তাহলে, মানবকে কেন এমন শাস্তি দেওয়া হবে যা কখনও শেষ হবে না?

ধার্মিকেরা যীশুর সঙ্গে ১০০০ বছর স্বর্গে যাপন করার পর, বাইবেলের এই অনন্ত অগ্নি কিংবা অনির্বাণ অগ্নির ঘটনাটি ফলপ্রসূ হবে। ১০০০ বছর অতীত হবার পর যীশু তাঁর লোকদের এই পৃথিবীতে ফিরিয়ে আনবেন। তখন ঈশ্বর দুষ্ট মৃতদের তুলবেন। প্রকাশিত বাক্য ২০ অধ্যায় অনুসারে, তারা পুরোপুরি পুড়ে শেষ না হওয়া পর্যন্ত পুড়তেই থাকবে। সুতরাং, আমরা এ-কথা বলব না যে, নরক এমন একটি স্থান যেখানে লোকেরা এখনই যাবে এবং নরকের আগুনে তারা অনন্তকাল পুড়বে। 

`নরকের আগুন যতই বীভৎস হোক না কেন, ওগুলো আমাদেরকে ঈশ্বরের প্রেমের বিষয়ে কি শিক্ষা দেয়?`