---
title:  নরকের আগুন
date:   26/11/2022
---

### শাস্ত্রপাঠ
মার্ক ৯:৪২-৪৮; মালাখি ৪:১; যিহিষ্কেল ১৮:২০-২২; প্রেরিত ২:২৯, ৩৪, ৩৫; ১ যোহন ৫:৩-১২।  

> <p>মুখস্থপদ</p>
> “সর্ববিষয়ের পরীক্ষা কর; যাহা ভাল, তাহা ধরিয়া রাখ” (১ থিষলনীকীয় ৫:২১)। 

ইতালিয় কবি দান্তে আলিঘিয়েরি (১২৬৫-১৩২১ খ্রী.) দ্যা ডিভাইন কমেডি নামে একটি জনপ্রিয় কাব্যগ্রন্থ রচনা করেন। তার এই কাব্যগ্রন্থটি হচ্ছে ভ্রমণ বিষয়ক, যে-ভ্রমণটি মৃত্যুর পর আত্মারা করে থাকে। কবিতায়, আত্মা নরকে গেল, যেটি ছিল পৃথিবীতে। অথবা, আত্মা পার্গেটরি নামক একটি স্থানে গেল। পার্গেটরি হচ্ছে এমন একটি স্থান যেখানে গিয়ে মৃত পাপীর আত্মা অগ্নি-যাতনা ভোগ করে সিদ্ধ হয়। আত্মার সমস্ত পাপ পুড়ে দূর হবার পর, আত্মা স্বর্গে যাবার যোগ্যতা লাভ করে। অতঃপর, আত্মা স্বয়ং ঈশ্বরের সঙ্গে বাস করবে।

নিঃসন্দেহে, এটি একটি ছলনাপূর্ণ কবিতা। পরিতাপের বিষয় হল, মৃত্যুর পরে আত্মার অবস্থা সম্পর্কে ভ্রান্ত ধারণায় বিশ্বাস করাতে কবিতাটি মানুষকে প্রলুব্ধ করে। এই মিথ্যা ধারণা এখন রোমান ক্যাথলিক মণ্ডলীর বিশ্বাসের একটি অংশে পরিণত হয়েছে। ক্যাথলিকরা বিশ্বাস করে যে, দেহের মৃত্যুর পর ব্যক্তির আত্মা বেঁচে থাকে। পরে, আত্মাটি নরকে, পার্গেটরিতে, চলে যায়। বহু প্রোটেস্ট্যান্টও বিশ্বাস করে যে, আত্মা কখনও মরে না, এবং ব্যক্তির মৃত্যুর পর আত্মা তখন  স্বর্গে কিংবা নরকে চলে যায়। আমাদের মৃত্যুর পরের অবস্থা সম্পর্কে আমাদের ভ্রান্ত ধারণাগুলো খ্রীষ্টিয়ানদেরকে অনেক ভয়াবহ মিথ্যার দিকে পরিচালনা করে। 

এ সপ্তাহে, আমরা এমন কিছু ভ্রান্ত ধারণার প্রতি দৃষ্টি দেব। আমরা আরও দেখব যে, আমাদের মৃত্যুর পরের অবস্থা সম্পর্কে বাইবেল কী বলে।