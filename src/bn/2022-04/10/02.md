---
title:  'যে কীট কখনও মরে না (মার্ক ৯:৪২-৪৮)'
date:   27/11/2022
---

`মার্ক ৯:৪২-৪৮ পদের সঙ্গে যিশাইয় ৬৬:২৪ পদের তুলনা করুন। এই পদগুলো সেই কীটগুলো সম্পর্কে বলছে, যেগুলো মৃতদেহ খায়। বাইবেল বলে, কীট মরে না। পদগুলোর মানে কি?`

বাইবেলের কিছু বিশ্লেষক মনে করে যে, ‘কীট’ (মার্ক ৯:৪৮) নাম পদটি হচ্ছে একজন মন্দ ব্যক্তির আত্মার রূপক। বাইবেলের এই বিশ্লেষকেরা বিশ্বাস করে যে, একজন ব্যক্তির মৃত্যুর পর, তার আত্মা নরকে উড়ে যায় এবং সেখানে কখনও মরে না। সেখানে, আত্মা অনন্ত শাস্তি ভোগ করে। 

কিন্তু এই ধারণাটি হচ্ছে মূর্খতা। যেমনিভাবে আমরা জেনেছি, বাইবেল আমাদের শিক্ষা দেয় যে, দেহের মৃত্যুর পর ব্যক্তির আত্মা ঘুমিয়ে থাকে। মার্ক ৯:৪২-৪৮ পদে যীশু যা বলছেন তা জানার জন্য আমাদের যিশাইয় ৬৬:২৪ পদ বুঝতে হবে। “বাইবেলের লেখকেরা ‘কীট’ শব্দটি ব্যবহার করে ‘কীটগুলি’ বা অনেক কীট, অর্থাৎ বহুবচন বোঝাচ্ছেন। সুতরাং, মার্কের পুস্তকে কীটটি একবচন এবং যিশাইয় পুস্তকে কীটটি একবচন নয়। ‘কীট’ কথাটি আসলে অনেক কীটকে বোঝায় যারা মৃতদেহ খায়।” -রবাট© জি. ব্রাটচের অ্যাণ্ড ইউজিন এ. নীডা, এ ট্রান্সেলেটর হ্যাণ্ডবুক অন্ দ্যা গস্পেল অফ্ মার্ক, পৃষ্ঠা: ৩০৪।   

মার্ক ৯:৪৮ পদ হচ্ছে যিশাইয় ৬৬:২৪ পদের একটি উদ্ধৃতি, যেখানে বলছে: “আর তাহারা বাহিরে গিয়া, যে লোকেরা আমার বিরুদ্ধে অধর্ম করিয়াছে, তাহাদের শব দেখিবে; কারণ তাহাদের কীট মরিবে না, ও তাহাদের অগ্নি নির্বাপিত হইবে না, এবং তাহারা সমস্ত মর্ত্যের ঘৃণাস্পদ হইবে” (যিশাইয় ৬৬:২৪)।  

এই পদটি আমাদেরকে ভবিষ্যৎ সম্পর্কে একটি ভীতিকর চিত্র দেখায়। আমরা ঈশ্বরের শত্রুদের ভ‚মিতে মৃত দেখতে পাই। অগ্নি তাদের দেহ পোড়াচ্ছে। যে দেহগুলো আগুনে পুড়ছে না, সেগুলো কীটে খাচ্ছে। অথবা, কীটগুলো প্রথমে দেহগুলো খাচ্ছে। পরে, আগুন দেহগুলো পোড়াচ্ছে। আমরা নিশ্চিত নই। আমরা যা জানি তা হল, যিশাইয় এমন কোনো আত্মার বিষয় বলছেন না যেগুলো অগ্নি ও কীট উভয়ই এড়িয়ে যায়, এবং পরে নরকে উড়ে যায়। 

`কিন্তু সেই ‘কীটের’ ব্যাপারটি কি, যেটি কখনও মরে না? যিশাইয় ৬৬:২৪ পদে কীট বিষয়ক কথাটি হচ্ছে একটি রূপক। যীশু মার্ক ৯:৪৮ পদে এই একই রূপক ব্যবহার করেছেন। এই রূপক বোঝাচ্ছে না যে, কীটের চিরকাল বাঁচে। (অনন্তজীবি কীট? বাস্তবিক!) যীশু চান আমরা এটা বুঝি যে, কীটেরা তাদের কাজ অসমাপ্ত রাখবে না। মৃত দুষ্টদের দেহ খেয়ে বিনাশ না করা পর্যন্ত তারা খেতেই থাকবে। অবাক হবার কিছু নেই, যীশু বলছেন যে, একজন ব্যক্তির পক্ষে একটি হাত, পা কিংবা চক্ষু না নিয়ে ঈশ্বরের রাজ্যে প্রবেশ করা উত্তম। একটি নিখুঁত দেহ দিয়ে কী হবে, যদি সেটি আগুনে পোড়ে ও কীটে খেয়ে বিনষ্ট করে (মার্ক ৯:৪২-৪৮)?`