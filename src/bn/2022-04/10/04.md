---
title:  'সুযোগ? (যিহিষ্কেল ১৮:২০-২২)'
date:   29/11/2022
---

রোমান ক্যাথলিক মণ্ডলী শিক্ষা দেয় যে, কিছু লোক মৃত্যুর পর নরকে যায় না। কিন্তু এই লোকেরা স্বর্গে প্রবেশের উপযুক্ত নয়। তাই, তারা পার্গেটরিতে যায়। ইতোমধ্যে আমরা জেনেছি, পার্গেটরি হচ্ছে স্বর্গ ও নরকের মাঝামাঝি একটি স্থান। মৃত্যুর পর একজন ব্যক্তির আত্মা আগুনে পুড়ে পাপমুক্ত হওয়ার জন্য পার্গেটরিতে যেতে পারে। আত্মা যখন পাপ থেকে পরিষ্কৃত হয়, তখন আত্মাটি স্বর্গে উড়ে যায়। জীবিত লোকেরা তখন পার্গেটরিতে থাকা মৃত ব্যক্তির আত্মার জন্য প্রার্থনা করতে পারে। জীবিতদের প্রার্থনা, সৎকর্ম এবং দান ও উপহার পার্গেটরিতে থাকা মৃত ব্যক্তির আত্মার সাজাকালকে সংক্ষিপ্ত করতে পারে। 

`উপদেশক ৯:১০; যিহিষ্কেল ১৮:২০-২২ এবং ইব্রীয় ৯:২৭ পদ পড়়ুন। এই পদগুলো কিভাবে আমাদের দেখায় যে, পার্গেটরি বিষয়ক শিক্ষা হচ্ছে মিথ্যা?`

পার্গেটরি বিষয়ক শিক্ষায় দুটি মিথ্যা ধারণা মিশি্রত: একটি জ্বলন্ত নরক ও মৃতদের জন্য প্রার্থনা। বাইবেলে বিশ্বাসী লোকেরা অন্তত চারটি কারণে এই মিথ্যা ধারণা মেনে নিতে পারে না। আমরা জানি যে-

১) মৃতরা তাদের কবরে বিশ্রাম করতে থাকে, সেখানে তারা কিছুই জানে না (উপদেশক ৯:১০)।

২) একজন পাপীর জীবন থেকে আরেক জন পাপীর জীবনের মধ্যে কারও পবিত্র জীবন স্থানান্তর করা যায় না (যিহিষ্কেল ১৮:২০-২২)। 

৩) আমাদের একমাত্র সাহায্যকারী হলেন যীশু। যীশু আমাদের পক্ষ হয়ে পাপের ক্ষমা চাইবার জন্য ঈশ্বরের কাছে যান (১ তীমথিয় ২:৫)।

৪) আমাদের মৃত্যু হলে, ঈশ্বর আমাদের বিচার করবেন। পাপ পরিত্যাগ করার জন্য এবং ঈশ্বরকে গ্রহণ করার জন্য আমাদের কোনো দ্বিতীয় সুযোগ থাকবে না (ইব্রীয় ৯:২৭)।   
অধিকতর মন্দ বিষয় হল, পার্গেটরি বিষয়ক ভ্রান্ত শিক্ষাটি ঈশ্বর সম্পর্কে ও তাঁর প্রেম সম্পর্কে মিথ্যাচার করে। “পতনের পর থেকে শয়তানের কাজ হচ্ছে ঈশ্বরকে খারাপ হিসেবে দেখানো। শয়তান একটি ধারণা উদ্ভাবন করেছে যে, আত্মা চিরজীবি এবং কখনও মরে না. . .। শয়তান আরেকটি ধারণা উদ্ভাবন করেছে যে, নরক হচ্ছে এমন একটি স্থান যেখানে পাপীরা অনন্তকাল ধরে অগ্নিশিখায় পুড়বে। পার্গেটরিও শয়তানের মিথ্যাচার। এই ভ্রান্ত শিক্ষাটি হচ্ছে ঈশ্বর বিষয়ক মিথ্যাচার। ওগুলো লোকদেরকে ঈশ্বর সম্পর্কে বিশ্বাস করায় যে, ঈশ্বর হলেন নিষ্ঠুর, নির্মম, এবং তিনি কাউকে ক্ষমা করেন না।” -ঈলেন জি হোয়াইট, মেনুস্ক্রিপ্ট ৫১। এই ভ্রান্ত ধারণাটি শিক্ষা দেয় যে, মৃতেরা ঘুমিয়ে নেই। তারা পার্গেটরিতে আছে, বের না হওয়া পর্যন্ত তারা সেখানে যাতনা ভুগবে। 

`আমরা ‘যা’ বিশ্বাস করি, সেটা ‘তাঁকে’ বিশ্বাস করার মতই সমান গুরুত্বপূর্ণ কেন?`