---
title:  'নরক প্রসঙ্গে বাইবেলের মতবাদ (১ যোহন ৫:৩-১২)'
date:   01/12/2022
---

`১ যোহন ৫:৩-১২ পদ পড়়ুন। এই পদগুলো যোহন কেন অনন্তজীবনকে কেবল যীশুতে থাকা লোকদের মাঝে সীমাবদ্ধ করছেন?`

১ যোহন ৫:১১, ১২ পদ আমাদের শিক্ষা দেয় যে, আমাদের দেহের মৃত্যু হওয়ার পর আমাদের আত্মা বেঁচে থাকে না। এই পদগুলো বোঝার জন্য আমাদের অবশ্যই স্মরণ করতে হবে যে, ‘ঈশ্বর অমরতার একমাত্র অধিকারী’ (১ তীমথিয় ৬:১৬; আরও পড়়ুন, ১৫ পদ)। ঈশ্বর হতে প্রাণের উৎপত্তি হয়েছিল (গীত ৩৬:৯; কলসীয় ১:১৫-১৭; ইব্রীয় ১:২)।

আদম ও হবা যখন নিষিদ্ধ ফল খেলেন, তখন এই জীবনে পাপ প্রবেশ করল (আদি ৩)। সমস্ত মানুষ মৃত্যুর অভিশাপের অধীনস্থ হল। আমাদের দেহ আর চিরদিন বাঁচল না। আমরা অনন্ত জীবনের বর হারালাম। কিন্তু, আমাদের বাঁচানোর জন্য এবং এদনে আমাদের হারানো অনন্তজীবন ফিরিয়ে আনার জন্য আমদের প্রেমময় ঈশ্বর একটি পরিকল্পনা করলেন। যেমনিভাবে পৌল বলেন, “কারণ তিনি জগৎপত্তনের পূর্বে খ্রীষ্টে আমাদিগকে মনোনীত করিয়াছিলেন, যেন আমরা তাঁহার সাক্ষাতে প্রেমে পবিত্র ও নিষ্কলঙ্ক হই” (ইফিষীয় ১:৪)। 

রোমীয় ৫:১২-২১ পদে, পৌল ব্যাখ্যা করে বলেন, “অতএব যেমন এক মনুষ্য দ্বারা পাপ ও পাপ দ্বারা মৃত্যু জগতে প্রবেশ করিল; আর এই প্রকারে মৃত্যু সমুদয় মনুষ্যের কাছে উপস্থিত হইল, কেননা সকলেই পাপ করিল” (রোমীয় ৫:১২)। “অতএব যেমন এক অপরাধ দ্বারা সকল মনুষ্যের কাছে দণ্ডাজ্ঞা পর্যন্ত ফল উপস্থিত হইল, তেমনি ধার্মিকতার একটি কার্য দ্বারা সকল মনুষ্যের কাছে জীবনদায়ক ধার্মিক-গণনা পর্যন্ত ফল উপস্থিত হইল” (রোমীয় ৫:১৮)। “যেন পাপ যেমন মৃত্যুতে রাজত্ব করিয়াছিল, তেমনি আবার অনুগ্রহ ধার্মিকতা দ্বারা, অনন্ত জীবনের নিমিত্ত, আমাদের প্রভু যীশু খ্রীষ্ট দ্বারা, রাজত্ব করে” (রোমীয় ৫:২১)। পৌল বলেন যে, আসল আদম পাপ ও মৃত্যু এনেছিল। আমরা যদি বাইবেল বুঝতে চাই, তাহলে বাইবেলের এই সত্য আমাদের অবশ্যই বুঝতে হবে। যোহন যোগ করে বলেন, “আর সেই সাক্ষ্য এই যে, ঈশ্বর আমাদিগকে অনন্ত জীবন দিয়াছেন, এবং সেই জীবন তাঁহার পুত্রের মধ্যে আছে” (১ যোহন ৫:১১)।

যীশুর বলা এই কথাটি পড়লে, যোহন ও পৌলের লেখা এই পদগুলো আমরা ভালভাবে বুঝতে পারি: “কারণ আমার পিতার ইচ্ছা এই, যে কেহ পুত্রকে দর্শন করে ও তাঁহাতে বিশ্বাস করে, সে যেন অনন্ত জীবন পায়; আর আমিই তাঁহাকে শেষ দিনে উঠাইব” (যোহন ৬:৪০)। যীশু আরও বলেন, “আমিই পুনরুত্থান ও জীবন; যে আমাতে বিশ্বাস করে, সে মরিলেও জীবিত থাকিবে” (যোহন ১১:২৫)।  

অনন্তজীবন হচ্ছে ঈশ্বর প্রদত্ত একটি উপহার। যে লোকেরা যীশুতে সুরক্ষিত না হয়, তারা অনন্তজীবন পায় না। বাইবেল শিক্ষা দেয় না যে, একজন ব্যক্তি মারা গেলে স্বর্গে কিংবা নরকে যায়। বাইবেল এও শিক্ষা দেয় না যে, আত্মা অনন্তজীবি কিংবা সকল মানুষ পরিত্রাণ পাবে। এই শিক্ষাগুলো অত্যন্ত জনপ্রিয়। কিন্তু ওগুলো বাইবেল ভিত্তিক নয়।