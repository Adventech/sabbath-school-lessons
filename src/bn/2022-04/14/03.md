---
title:  'ঈশ্বরের মন্দিরে (প্রকাশিত ৭:৯-১৫)'
date:   26/12/2022
---

কিছু লোক বিশ্বাস করে যে, স্বর্গ হচ্ছে ঈশ্বরের মন্দির। কিন্তু প্রকাশিত বাক্য পুস্তক আমাদের একটি মন্দির দেখায়, যেখানে ঈশ্বরের সিংহাসন এবং কাঁচের সমুদ্র অবস্থিত (প্রকাশিত ৪:২-৬; ৭:৯-১৫; প্রকাশিত ১৫:৫-৮)। সমুদয় মানব গোষ্ঠি থেকে এবং পৃথিবীর সকল দেশ থেকে পরিত্রাণপ্রাপ্তরা আসবে এবং চিরদিন ঈশ্বরের আরাধনা করবে (প্রকাশিত ৭:৯-১৭)। 

`প্রকাশিত ৭:৯-১৫ পদের সঙ্গে প্রকাশিত ২১:৩, ২২ পদের তুলনা করুন। প্রকাশিত ৭:৯-১৫ পদ ঈশ্বরের সিংহাসনের সামনে একটি বিশাল জনতার ভীড় সম্পর্কে বলে। “তাহারা দিবারাত্র তাঁহার মন্দিরে তাঁহার আরাধনা করে” (প্রকাশিত ৭:১৫)। এই চিত্রটি কীভাবে যোহনের পরবর্তী প্রতিবেদনের সঙ্গে খাঁপ খায়, যেখানে তিনি বলছেন, “আর আমি নগরের মধ্যে কোন মন্দির দেখিলাম না” (প্রকাশিত ২১:২২)? তাহলে, এই পদগুলো যে একটি অন্যটির সঙ্গে একমত পোষণ করছে, সেটা প্রদর্শনের জন্য আপনি কি ব্যাখ্যা দিতে পারেন?`

স্বর্গীয় মন্দির হচ্ছে এমন একটি স্থান যেখানে স্বর্গদূতেরা এবং স্বর্গের প্রত্যেকে সর্বদা ঈশ্বরের আরাধনা করে আসছিলেন। কিন্তু পরে পাপ সংঘটিত হল। পরিস্থিতি বদলে গেল। পাপের পরেও মন্দির একই স্থান থাকল, যেখানে ঈশ্বর লোকদেরকে রক্ষা করার জন্য তাঁর দয়া উৎসর্গ করলেন। “পরিশেষে ঈশ্বর যখন পাপের সমস্যা সমাধান করেন, স্বর্গীয় মন্দির আবার তখন আরাধনায় ব্যবহৃত হল। এ-কারণেই ঈশ্বর মন্দির তৈরি করেছিলেন। প্রকাশিত ২১:২২ পদে, যোহন প্রতিবেদন দিচ্ছেন যে, তিনি নগরে কোনো মন্দির দেখেননি। এটি সর্বশক্তিমান সদাপ্রভু ঈশ্বর ও মেষশাবকের মন্দির। তার মানে কি এই যে, লোকদের সমবেত হবার জন্য এবং ঈশ্বরের সঙ্গে মিলিত হবার জন্য সেখানে কোনো আরাধনা-গৃহ থাকবে না? নিঃসন্দেহে, সেখানে মন্দির থাকবে! (যিহিষ্কেল ৪৮ অধ্যায় দেখুন)।” -রিচার্ড এম. ডেভিডসন্, “দ্যা স্যাংচুয়ারি: ‘টু বিহোল্ড দ্যা বিউটি অফ্ দ্যা লর্ড,’” দ্যা ওয়ার্ড: সার্চিং, লিভিং, টিচিং, খণ্ড: ১, পৃষ্ঠা: ৩১।

যিনি উপাসিত হন এবং যে লোকেরা তাঁর উপাসনা করে প্রকাশিত বাক্য পুস্তক তাঁর প্রতি বিশেষ মনোযোগ দেয় । লোকেরা ঈশ্বর ও মেষশাবকের উপাসনা করে (প্রকাশিত ৫:১৩; ৭:১০)। যেমনিভাবে, যীশু হচ্ছে আরাধনার উৎস। ব্যাপারটা এভাবেই হতে হবে।

মেষশাবকের উপাসনাকারী এই লোকেরা “মেষশাবকের রক্তে আপন আপন বস্ত্র ধৌত করিয়াছে, ও শুক্লবর্ণ করিয়াছে” (প্রকাশিত ৭:১৪)। তাদের জীবন দেখায় যে, ঈশ্বরের দয়া তাদের রক্ষা করেছে এবং তাঁর প্রেম তাদের জীবন পরিবর্তন করেছে। সে-কারণে তারা কৃতজ্ঞ-চিত্তে ঈশ্বরের প্রশংসা-গান গায়।