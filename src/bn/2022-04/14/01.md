---
title:  ‘সকলই নূতন’
date:   24/12/2022
---

### শাস্ত্রপাঠ
যিশাইয় ৬৫:১৭-২৫; প্রকাশিত ৭:৯-১৫; মথি ৫:৮; যিশাইয় ২৫:৮; প্রকাশিত ২২:৩-৫।

> <p>মুখস্থপদ</p>
> “আর যিনি সিংহাসনে বসিয়া আছেন, তিনি কহিলেন, ‘দেখ, আমি সকলই নূতন করিতেছি।’ পরে তিনি কহিলেন, ‘লিখ, কেননা এই সকল কথা বিশ্বসনীয় ও সত্য’” (প্রকাশিত ২১:৫)।

বাইবেল আমাদের এই আশা দেয়: “কিন্তু তাঁহার প্রতিজ্ঞা অনুসারে আমরা এমন নূতন আকাশমণ্ডলের ও নূতন পৃথিবীর অপেক্ষায় আছি, যাহার মধ্যে ধার্মিকতা বসতি করে” (২ পিতর ৩:১৩)। কিছু লোক মনে করে যে, এই প্রতিজ্ঞা হচ্ছে একটি বানানো গল্প যা জীবনের নানাবিধ বিষয় নিয়ে অসন্তুষ্ট লোকদেরকে বশে রাখার জন্য নেতারা কাজে লাগায়। লোকেরা যদি বিশ্বাস করে যে, স্বর্গে তারা একটি উত্তম জীবন লাভ করবে, তাহলে হয়ত তারা পার্থিব বিষয়গুলো সাধারণভাবে মেনে নেবে। তাহলে তারা নেতাদের সঙ্গে দ্বন্দ্ব বাধাবে না কিংবা পরিস্থিতি খারাপ করবে না। পরিতাপের বিষয় হল, কিছু নেতারা এই প্রতিজ্ঞাটি এভাবেই নিয়ে থাকে। কিন্তু তাদের মন্দ আচরণ বাইবেলের সত্যকে বদলে দিতে পারে না। 

বাইবেল বলে যে, শেষকালে লোকেরা ঈশ্বরের প্রতিজ্ঞায় সন্দেহ করবে। লোকেরা আমাদের আশা নিয়ে রসিকতা করে বলবে যে, ঈশ্বর নতুন পৃথিবী ও নতুন আকাশমণ্ডল সৃষ্টি করবেন (২ পিতর ৩:৩-৭)। কিন্তু আমাদের নিয়ে তাদের রসিকতা হচ্ছে আরও অধিক প্রমাণ যে, বাইবেল সত্য বলছে: এই লোকেরা আমাদের নিয়ে বচসা করবে, যেমনিভাবে বাইবেল বলছে। 

এ সপ্তাহে, নতুন আকাশমণ্ডল ও নতুন পৃথিবী বিষয়ে ঈশ্বরের প্রতিজ্ঞার প্রতি দৃষ্টি দেব এবং ধ্যান করব। আমরা স্বর্গীয় মন্দির এবং মৃত্যু ও অশ্রুজলের পরিসমাপ্তি নিয়ে আলোচনা করব। যেমনিভাবে আমরা দেখব, পরিশেষে ঈশ্বরের ভালবাসার জয় হচ্ছে।