---
title:  'নতুন আকাশমণ্ডল ও নতুন পৃথিবী (যিশাইয় ৬৫:১৭-২৫)'
date:   25/12/2022
---

বাইবেলের যুগে গ্রিক চিন্তাবিদেরা শিক্ষা দিত যে, দেহের ব্যাপারটি মন্দ। কেবল আত্মা ছিল উত্তম। সেহেতু, সত্যিকারের মানুষ সম্বলিত একটি সত্যিকারের স্বর্গের বিষয়ে ধারণাটি মেনে নেওয়াটা গ্রিকদের পক্ষে কঠিন ছিল। স্বর্গ যদি সত্যি হয়, তাহলে গ্রিকরা মনে করত যে, সেখানে দেহ নিয়ে কেউ বসবাস করবে না। গ্রিক চিন্তাবিদদের সঙ্গে বাইবেল একমত পোষণ করে না। স্বর্গ হবে এমন একটি স্থান যেখানে সত্যিকারের মানুষ বাস্তব দেহে বসবাস করবে। পাপ মানুষের জীবনযাপনকে সীমাবদ্ধ করবে না। অর্থাৎ, সেখানে কেউ অসুস্থ হবে না কিংবা মারা যাবে না। 

`যিশাইয় ৬৫:১৭-২৫; ৬৬:২২, ২৩; ২ পিতর ৩:১৩; ও প্রকাশিত ২১:১-৫ পদ পড়়ুন। এই পদগুলো আমাদের কি প্রতিজ্ঞা করে?`

যিশাইয় পুস্তক আমদেরকে অতীতের একটি চিত্তাকর্ষক চিত্র প্রদর্শন করে। এটি এমন চিত্র নয় যা আসলে ঘটেছিল। এটি সে-বিষয়ক চিত্র যা ঈশ্বর তাঁর লোকদের কাছে চেয়েছেন। পরিতাপের বিষয় হল, পরিস্থিতি সেভাবে যায় না। ইস্রায়েল সন্তানেরা ঈশ্বরের সঙ্গে তাদের চুক্তি রক্ষা করেনি (যিশাইয় ৬৫:১৭-২৫; ৬৬:২২, ২৩; তুলনা করুন, দ্বিতীয় বিবরণ ২৮)। 

“বাইবেলে উদ্বারপ্রাপ্তগণের উত্তরাধিকারকে ‘একটি দেশ’ বলে অভিহিত করা হয়েছে (ইব্রীয় ১১:১৪-১৬)। স্বর্গীয় মেষপালক তাঁর মেষ পালকে জীবন জলের দিকে পরিচালিত করেন। জীবন বৃক্ষ প্রত্যেক মাসে তার ফল উৎপন্ন করে, ও এই বৃক্ষের পাতাগুলো জাতিগণের সেবাদানের জন্য। চির প্রবাহমান জলের ঝরণা আছে, যা কাচের ন্যায় স্বচ্ছ এবং যার পাশের দোলায়মান বৃক্ষ সকল ঈশ্বরের উদ্ধারপ্রাপ্তগণের জন্য প্রস্তুত পথসমূহে ছায়া নিক্ষেপ করে। সেখানে সুদূর প্রসারিত সমতল ভূমিগুলো সৌন্দর্য্যে স্ফীত  হওয়া পাহাড়ের গা স্পর্শ করে ও ঈশ্বরের পর্বতমালা তাদের উন্নত শিখরগুলোর রক্ষণাবেক্ষণ করে থাকে। ঐ সব শান্তিপূর্ণ সমতল ভূমিতে, ঐ জীবন্ত ঝরণা সকলের তীরে ঈশ্বরের লোকেরা, দীর্ঘ প্রতীক্ষিত তীর্থ যাত্রীগণ ও ভ্রমণকারীগণ, তাদের ঘর খুঁজে পাবেন।” -ঈলেন জি হোয়াইট, মহা-সংঘর্ষ, পৃষ্ঠা: ৮৬৩।  

`পরিতাপের বিষয় হল, বহু জনপ্রিয় লেখক ঈশ্বরে বিশ্বাস করে না। সুতরাং, অনন্তজীবনে তাদের কোনো আশা নেই। ঈশ্বরে বিশ্বাস নেই বলে তারা বুঝতে পারে না যে, মানুষ কেন পৃথিবীতে রয়েছে। তারা মনে করে যে, মৃত্যুর পর ভবিষ্যৎ কোন জীবন নেই। ভবিষ্যৎ বিষয়ে তারা ভুল বলে। এক বিচারে,  তারা একদিক থেকে ঠিক। ভবিষ্যতের আশা ব্যতীত একটি জীবনের কোন মানে হয় না। এই ধারণার সঙ্গে একমত হওয়া কঠিন কেন? শাব্বাথ স্কুল ক্লাশে আপনার উত্তর অনুন।`