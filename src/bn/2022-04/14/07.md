---
title:  অতিরিক্ত আলোচনা
date:   30/12/2022
---

“অসীম অনন্তকাল পর্যন্ত খ্রীষ্টের ক্রুশই হবে মুক্তিপ্রাপ্তদের ধ্যান, গবেষণা, অনুসন্ধানের ও সঙ্গীতের বিষয়। খ্রীষ্টের মহিমায় তারা খ্রীষ্টকে দেখবে ক্রুশবিদ্ধ। তারা কখনও একথা ভুলতে পারবে না যে যাঁর ক্ষমতায় এই অগণিত নিখিল বিশ্ব সৃষ্টি হয়েছে এবং যিনি ধারণ প্রতিপালন করছেন, নিখিল মহাশূন্যে, ঈশ্বরের প্রিয় পাত্র, স্বর্গের মহত্ত্ব, তাঁকে সরাফগণ ও উজ্জ্বল দূতগণ ভজনা করে মোহিত হয়¾তিনি নিজেকে অবনত করলেন যেন পতিত মানবজাতিকে উচ্চে তুলতে পারেন; তিনি পাপের অপরাধ ও অপমান সহ্য করলেন, পিতার কাছ থেকে দূরে থাকলেন, যতক্ষণ না হারানো পৃথিবীর আর্তনাদ তাঁর হৃদয় ছিন্ন ভিন্ন করল এবং তাঁর জীবনকে চূর্ণবিচূর্ণ করল কালভেরীর ক্রুেশ। নিখিল বিশ্বের নির্মাতা, নিয়তির অধিপতি, তাঁর নিজ ক্ষমতা বর্জন করলেন এবং মানব প্রেমে নিজেকে নত করলেন, বিশ্বের প্রশংসায় ও ভজনায় ও বিস্ময়ে আন্দোলিত হলেন।” -ঈলেন জি হোয়াইট, মহাসংঘর্ষ, পৃষ্ঠা: ৮১০, ৮১১। 

“মহা সংঘর্ষের শেষ হল। পাপ আর পাপীরা আর নেই। সমগ্র নিখিল বিশ্ব নির্মল হয়েছে। বিশাল সৃষ্টিকে ঘিরে ঐক্য ও সুখের হৃদস্পন্দন বাজছে। যিনি সমস্ত সৃষ্টি করেছেন তাঁহা হতে, জীবন ও দীপ্তি ও সুখ প্রবাহিত হচ্ছে, মহাশূন্যের সীমাহীন রাজ্যে। ক্ষুদ্রতম অণু থেকে শুরু করে বিশালতম দুনিয়া সর্বপ্রকার বস্তু জীবন্ত ও জড় পদার্থ তাদের অনাবৃত সৌন্দর্যে ও বিশুদ্ধ আনন্দে ঘোষণা করে যে,       ‘ঈশ্বর প্রেম।’” -ঈলেন জি হোয়াইট, মহাসংঘর্ষ, পৃষ্ঠা: ৮৬৭। 

**আলোচ্য প্রশ্নাবলী**:

`বহু খ্রীষ্টিয়ান এমনভাবে জীবন যাপন করে যেন এই পৃথিবী অনন্তকাল থাকবে (লূক ১২:১৬-২১)। আমাদের চারপাশের জীবনাচরণে প্রলুব্ধ না হয়ে কীভাবে আমরা এই পৃথিবীতে জীবন যাপন করতে পারি? লূক ১২ অধ্যায়ে যীশু আমাদেরকে যেসব বিষয় থেকে সাবধান থাকতে বলেছেন, কীভাবে আমরা সেসব বিষয় থেকে সাবধান থাকতে পারি?`

`স্বর্গ যদি এখান থেকে শুরু হয়, তাহলে কীভাবে আমরা আমাদের বাড়ি-ঘর ও ব্যক্তিগত জীবনের দ্বারা স্বর্গের গুরুত্বপূর্ণ নীতিমালা এখনই প্রদর্শন করতে পারি?`