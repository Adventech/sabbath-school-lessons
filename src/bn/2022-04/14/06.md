---
title:  'ঈশ্বর আমাদের হৃদয়ে তাঁর নাম লেখেন (প্রকাশিত ২২:৩-৫)'
date:   29/12/2022
---

`প্রকাশিত ২২:৩-৫ পদ বলছে যে, ঈশ্বর তাঁর লোকদের হৃদয়ে তাঁর নাম লেখেন। এই প্রতিজ্ঞা দেখায় যে, ঈশ্বর তাঁর ব্যবস্থা ও তাঁর প্রেম তাঁর লোকদের হৃদয়ে স্থাপন করবেন এবং তাদেরকে নতুন জীবন দেবেন। কি করে আমরা নিশ্চিতভাবে জানতে পারি যে, আমরা এই দলে অংশী হব?`

লূসিফর ঈশ্বরের বিরুদ্ধে যুদ্ধ করার পর, এবং পরে আদম ও হবা পাপ করার পর, ঈশ্বর আমাদের আদি পিতামাতাকে বিনষ্ট করতে পারতেন। কিন্তু ঈশ্বর মানব পরিবারকে দেখালেন যে, তাদের জন্য তাঁর ভালবাসা কখনও ব্যর্থ হয় না। ঈশ্বর প্রত্যেকের রক্ষার জন্য একটি দয়ার পরিকল্পনা স্থির করলেন, আর যারা তাঁর সাধা পরিত্রাণের উপহার গ্রহণ করবে, তারা রক্ষা পাবে। পৃথিবীর সৃষ্টি করার পূর্বে ঈশ্বর এই পরিকল্পনা স্থির করেছিলেন (ইফিষীয় ১:৩, ৪; ২ তীমথিয় ১:৯; তীত ১:২; প্রকাশিত ১৩:৮)। পাপের ঠিক পরে, এদনে আদম ও হবাকে প্রথম জানানোর জন্য ঈশ্বর এই পরিকল্পনা স্থির করলেন। পরে, ঈশ্বর মোশিকে তাঁর জন্য একটি তাঁবু নির্মাণ করতে বললেন যেখানে তাঁর লোকেরা তাঁর আরাধনা করবে। পশু উৎসর্গ ও অন্যান্য উৎসর্গের মাধ্যমে ঈশ্বরের পরিত্রাণ-সাধক পরিকল্পনা দৃশ্যমান হল। যীশুর মৃত্যু ও পুনরুত্থানও এই পরিকল্পনা দেখায় (রোমীয় ৫ অধ্যায় পড়়ুন)। ঈশ্বরের পরিত্রাণ-সাধক পরিকল্পনা যীশু আমাদের দেখাচ্ছেন। অন্য কেউ কিংবা অন্য কোনো কিছু অপেক্ষা বরং যীশু এই পরিকল্পনা আমাদের উত্তমভাবে দেখাচ্ছেন। 

ঈশ্বরের পরিত্রাণ পরিকল্পনার একটি গুরুত্বপূর্ণ দিক হল অনন্তজীবনের প্রতিজ্ঞা। যীশু ক্রুশের উপরে আমাদের জন্য যা-কিছু করলেন, সে-সবের মাধ্যমে ঈশ্বর আমাদের এই উপহার দিলেন। যারা বিশ্বাসের দ্বারা যীশুর জীবন গ্রহণ করে, তারা প্রত্যেকে অনন্তজীবনের উপর লাভ করবে। ক্রুশের পূর্বে, ঈশ্বর তাঁর লোকদেরকে তাদের বিশ্বাস হেতু রক্ষা করলেন। ক্রুশের পরে, ঈশ্বর তাঁর দয়ার দ্বারা এবং ক্রুশের প্রতি আমাদের বিশ্বাস হেতু আমাদের রক্ষা করেন। ঈশ্বর কখনও আমাদের উত্তম ব্যবহার হেতু আমাদের রক্ষা করেন না। একই সঙ্গে, আমাদের অবশ্যই বুঝতে হবে যে, আমাদের আচার-ব্যবহার অত্যন্ত গুরুত্বপূর্ণ, কারণ এটি দেখায় যে, আমরা পরিত্রাণ পেয়েছি। 

`পৌল অব্রাহামের বিষয়ে লিখেছেন। যীশু এই পৃথিবীতে আসার বহু আগে অব্রাহাম এই পৃথিবীতে ছিলেন। অব্রাহাম হচ্ছেন একটি উদাহরণ যে, ঈশ্বর তাঁর দয়ার দ্বারা আমাদের রক্ষা করেন: “কারণ অব্রাহাম যদি কার্য হেতু ধার্মিক গণিত হইয়া থাকেন, তবে শ্লাঘার বিষয় তাঁহার আছে; ‘কিন্তু ঈশ্বরের কাছে নাই; কেননা শাস্ত্রে কি বলে? ‘অব্রাহাম ঈশ্বরে বিশ্বাস করিলেন, এবং তাহা তাঁহার পক্ষে ধার্মিকতা বলিয়া গণিত হইল’” (রোমীয় ৪:২, ৩)। ঈশ্বরের দয়ার দ্বারা পরিত্রাণ-প্রাপ্ত হওয়া বলতে যা বুঝায়, সেটা ব্যাখ্যা করতে এই পদগুলো কীভাবে সাহায্য করে?`