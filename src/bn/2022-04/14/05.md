---
title:  'মৃত্যু ও অশ্রুজল আর থাকবে না (যিশাইয় ২৫:৮)'
date:   28/12/2022
---

যেমনিভাবে আমরা দেখেছি, এটি একটি ভ্রান্ত শিক্ষা যে, আত্মা মরে না। আত্মা যে অনন্তকাল ধরে নরকের আগুনে পুড়বে, এটাও বাইবেলের সত্যের বিরুদ্ধে যায়। নতুন পৃথিবীতে “তিনি তাহাদের সমস্ত নেত্রজল মুছাইয়া দিবেন; এবং মৃত্যু আর হইবে না; শোক বা আর্তনাদ বা ব্যথাও আর হইবে না; কারণ প্রথম বিষয় সকল লুপ্ত হইল” (প্রকাশিত ২১:৪)। কিন্তু কেউ যদি বিশ্বাস করে যে, নরক হচ্ছে এমন একটি স্থান যেখানে আত্মা অনন্তকাল পুড়বে? সেটা যদি সত্য হয়, তাহলে ‘দ্বিতীয় মৃত্যু’ পাপ ও পাপীকে বিনষ্ট করবে না। আরও মন্দ বিষয় হল, ‘দ্বিতীয় মৃত্যু’ হবে মন্দ লোকদের জন্য একটি কারাগার স্বরূপ যেখানে আত্মা চিরদিন পুড়বে। আত্মাগুলো ক্রন্দন কিংবা যাতনাভোগ থেকে রেহাই পাবে না। স্বর্গ তাহলে নতুন করে সৃষ্টি হবে না কিংবা আবার পরিশুদ্ধ হবে না। কিন্তু সদাপ্রভুর প্রশংসা করুন, কারণ বাইবেল আমাদের ভিন্ন কিছু শিক্ষা দেয়! 

`যিশাইয় ২৫:৮; প্রকাশিত ৭:১৭ এবং ২১:৪ পদ পড়়ুন। আমাদের জীবনের সঙ্কট ও দুঃখ-কষ্টের মাঝে এই পদগুলে কি সান্ত্বনা ও আশা দেয়?`

জীবন কঠিন হতে পারে। পরিস্থিতি সব সময় উত্তম না-ও হতে পারে। আমাদের প্রিয়জনেরা খুন হতে পারে। অন্যরা হয়ত আমাদেরকে প্রেমের ফাঁদে ফেলতে পারে। পরে তারা হয়ত আমাদের ফাঁকি দিয়ে চলে যেতে পারে। এই অভিজ্ঞতাগুলো ভয়াবহ। আমাদের হৃদয় যখন ভগ্ন হয়, আমরা হয়ত তখন আর বাঁচতে চাই না। কিন্তু আমাদের অশ্রুজল দূর করার জন্য ঈশ্বর সর্বদা প্রস্তুত আছেন। যীশু আসার আগ পর্যন্ত আমরা হয়ত অনেক অশ্রুজল ফেলতে পারি। কিন্তু আমাদের জন্য প্রতিজ্ঞা রয়েছে যে, ব্যাথা, অশ্রুজল ও মৃত্যু বিনষ্ট হয়ে যাবে (প্রকাশিত ২১:১-৫)। 

বিচারক হিসেবে ঈশ্বরের শেষ/চ‚ড়ান্ত কাজের প্রতি আমরা আস্থা রাখতে পারি। তিনি প্রেমের সঙ্গে প্রত্যেক ব্যক্তির বিচার করবেন। যীশুতে মৃত আমাদের সকল প্রিয়জনেরা মৃত্যু থেকে উঠবে। আমরা অনন্তকাল ঈশ্বরের সঙ্গে বাস করব। অনন্তজীবনের উপহার অগ্রাহ্যকারী পতিত লোকেরা জীবন হারাবে। ঈশ্বর লোকদেরকে স্বর্গে বাস করার জন্য কিংবা প্রজ্জ্বলিত অগ্নিতে নিমজ্জিত হবার জন্য জোর করবেন না। দুষ্টরা স্বর্গকে ঘৃণা করবে। আমরা সান্ত্বনা লাভ করেছি, কারণ আমরা জানি যে, ঈশ্বরের শেষ সিদ্ধান্তটি প্রত্যেকের জন্য ন্যায্য। ঈশ্বর যখন মৃত্যুকে চিরতরে বিনষ্ট করবেন, তখন আমরা আনন্দে জয়ধ্বনি করব: “মৃত্যু জয়ে কবলিত হইল” (১ করিন্থীয় ১৫:৫৪; আরও পড়়ুন, ৫৫ পদ)। 

সদাপ্রভু প্রতিজ্ঞা করেছেন যে, “কারণ দেখ, আমি নূতন আকাশমণ্ডলের ও নূতন পৃথিবীর সৃষ্টি করি; এবং পূর্বে যাহা ছিল, তাহা স্মরণে থাকিবে না, আর মনে পড়িবে না” (যিশাইয় ৬৫:১৭)। এই পদের মানে এই নয় যে, আমরা অতীত ভুলে যাব। যিশাইয় আমাদের কেবল একথা বলছেন যে, আমাদের আনন্দের পথে অতীত কোন বাধা হবে না।