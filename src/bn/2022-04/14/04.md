---
title:  'ঈশ্বরের সঙ্গে বাস (মথি ৫:৮)'
date:   27/12/2022
---

বাইবেল বলে যে, ঈশ্বর “অমরতার একমাত্র অধিকারী, অগম্য দীপ্তিনিবাসী, যাঁহাকে মনুষ্যদের মধ্যে কেহ কখনও দেখিতে পায় নাই, দেখিতে পারেও না” (১ তীমথিয় ৬:১৬)। আরও বলে, “ঈশ্বরকে কেহ কখনও দেখ নাই” (যোহন ১:১৮; আরও পড়়ুন, ১ যোহন ৪:১২)। এই পদগুলো কি এ-কথা বলছে যে, স্বর্গে পরিত্রাণপ্রাপ্তরা কখনও পিতা ঈশ্বরকে দেখবে না? মোটেও তা নয়! মানুষ পাপ করার পর ঈশ্বরকে আর কখনও সামনা-সামনি দেখেনি। বাইবেলের অনেকগুলো পদ আমাদের দেখায় যে, ঈশ্বরের লোকেরা স্বর্গে ঈশ্বরকে দেখবে। 

`মথি ৫:৮; ১ যোহন ৩:২, ৩; ও প্রকাশিত ২২:৩, ৪ পদ পড়়ুন। যখন আমরা ঈশ্বরকে দেখতে পাব, তখন আমরা যে চমকপ্রদ আশীর্বাদ লাভ করব, সে-বিষয়ে এই পদগুলো আমাদের কি বলে?`

বাইবেলের যে লেখক ‘ঈশ্বরকে কেহ কখনও দেখ নাই’ (যোহন ১:১৮) কথাটি লিখেছিলেন, সেই একই লেখক ‘তিনি যেমন আছেন, তাঁহাকে তেমনি দেখিতে পাইব’ (১ যোহন ৩:২; আরও পড়়ুন, ৩ পদ) কথাটি ঘোষণা করছেন। আমরা ‘তাঁহার মুখ দর্শন করিব’ (প্রকাশিত ২২:৪; আরও পড়়ুন, ৩ পদ)। কিছু বাইবেল লেখক তার বিষয়ে বিতর্ক করে যাঁর বিষয় যোহন বলছেন: পিতা ঈশ্বর, কিংবা পুত্র যীশু? কিন্তু যীশু আমাদের বুঝতে সাহায্য করছেন যে, আমরা স্বয়ং পিতাকে সামনা-সামনি দেখব: “ধন্য যাহারা নির্মলান্তঃকরণ, কারণ তাহারা ঈশ্বরের দর্শন পাইবে” (মথি ৫:৮)। ঈশ্বরের লোকেরা স্বর্গীয় মন্দিরে তাঁর আরাধনা করবে! এই আশীর্বাদ হচ্ছে ঈশ্বরের লোকদের প্রতি একটি চমকপ্রদ উপহার। সর্ব শ্রেষ্ঠ আশীর্বাদ হল এটা যে, ঈশ্বরের লোকেরা তাঁর মুখ দেখবে। 

“ঈশ্বরের লোকেরা পিতা ও পুত্রের সঙ্গে খোলাখুলি কথোপকথন করতে সুযোগ প্রাপ্ত। ‘কারণ এখন আমরা দর্পণে অস্পষ্ট দেখিতেছি” (১ করিন্থীয় ১৩:১২)। আমরা ঈশ্বরের প্রতিকৃতি আয়নাতে প্রতিফলিত হওয়ার মত, প্রকৃতির সৃষ্টির কার্যাবলী ও মনুষ্যদের সঙ্গে তার মাঝখানের কোন নিসপ্রভ করে দেয়া পর্দা ছাড়াই দেখব। আমরা তাঁর সামনে দাঁড়াব ও তাঁর শ্রীমুখের মহিমা দেখব।” -ঈলেন জি হোয়াইট, মহাসংঘর্ষ, পৃষ্ঠা: ৮৬৫। 

আপনি কি লক্ষ্য করেছেন যে, আজকের কতগুলো পদ আমাদের ‘নির্মল অন্তঃকরণ’ এবং ‘ঈশ্বরের দর্শনের’ মাঝে যোগসূত্র দেখাচ্ছে? অর্থাৎ, ঈশ্বরকে দেখার জন্য আমাদের নির্মল অন্তঃকরণ অবশ্যই লাভ করতে হবে। “আর তাঁহার উপরে এই প্রত্যাশা যে কাহারও আছে, সে আপনাকে বিশুদ্ধ করে, যেমন তিনি বিশুদ্ধ” (১ যোহন ৩:৩)। বাইবেলের এই পদগুলো আমাদের কি গুরুত্বপূর্ণ সত্য দেখায়? ওগুলো আমাদের দেখায় যে, স্বর্গরাজ্যের উদ্দেশ্যে আমাদের প্রস্তুতির জন্য আমাদের হৃদয়ে ঈশ্বরকে এখন অবশ্যই কাজ করতে হবে।