---
title:  'বেদির নিচে আত্মারা (প্রকাশিত ৬:৯-১১)'
date:   24/11/2022
---

`প্রকাশিত ৬:৯-১১ পদে যোহনের বক্তব্য পড়়ুন। যোহন এ কথার দ্বারা কি বোঝাচ্ছেন যে, মৃত খ্রীষ্টিয়ানদের আত্মারা বেদির নিচে আর্তনাদ করছে? মৃতদের আত্মা কীভাবে ক্রন্দন করতে পারে, যেক্ষেত্রে তারা ইতোমধ্যে মারা গেছে ও নিদ্রিত রয়েছে?`

প্রকাশিত ৭ অধ্যায়ে, যীশু, মেষশাবক, মোড়ানো পুস্তকের পঞ্চম মুদ্রা খুলছেন। এই মোড়ানো মুদ্রা ঈশ্বরের লোকদের দেখায় যে, ভবিষ্যতে তাঁর মণ্ডলীর প্রতি কি ঘটবে। পঞ্চম মুদ্রা যখন খোলা হল, তখন চিত্তাকর্ষক কিছু ঘটল। বিশ্বাস রক্ষা করতে গিয়ে হত হওয়া সেই খ্রীষ্টিয়ানদের আত্মা আমরা দেখতে পেলাম। এই আত্মারা বেদির নিচে রয়েছে। তারা ঈশ্বরের কাছে ক্রন্দন করছে যেন ঈশ্বর তাদের খুনীদের শাস্তি দেন (প্রকাশিত ৬:৯-১১)। বাইবেলের কিছু বিশ্লেষক বিশ্বাস করে যে, এই বেদি হচ্ছে সেই একই বেদি যেখানে ধূপদাহ করা হত, যে বিষয় সম্পর্কে আমরা ৭ম মুদ্রায় পাই (প্রকাশিত ৮:১-৬)। কিন্তু প্রকাশিত ৬:৯-১১ পদের ৫ম মুদ্রা আমাদের রক্ত দেখায়, সুগদ্ধি ধূপ নয়। সুতরাং, আমরা দেখি যে, যোহন আসলে হোমবলির বেদি সম্পর্কে বলছেন। উৎসর্গীকৃত বলির পশুর রক্ত এই বেদির তলায় ঢেলে দেওয়া হত (লেবিয় ৪:১৮, ৩০, ৩৪)। উৎসর্গীকৃত ঐ রক্ত বেদির চারপাশে ঢেলে দেওয়া হত। একইভাবে, ঈশ্বরের সাধুদের যখন হত্যা করা হয়, তখন সাধুদের রক্ত ঈশ্বরের বেদির তলায় পতিত হয়। যীশুর প্রতি তাদের বিশ্বস্ততার কারণে তারা হত হয়েছিলেন (প্রকাশিত ৬:৯; আরও পড়়ুন, প্রকাশিত ১২:১৭ ও ১৪:১২)।

বেদির নিচে আত্মারাও হচ্ছে একটি রূপক। কিন্তু আমরা যদি বলি তারা রূপক নয়, তাহলে কি হবে? আমরা যদি বলি তারা সত্যিকারের (আক্ষরিক) মানুষ তাহলে কি হবে? তাহলে আমাদের অবশ্যই মেনে নিতে হবে যে, এই লোকেরা স্বর্গে জীবন উপভোগ করছে না। কেন? কারণ, তারা তাদের হত্যাকারীদের শাস্তির জন্য ঈশ্বরের কাছে আর্তনাদ করেই যাচ্ছে। সুতরাং, এই সাধুরা পরিত্রাণ লাভের পুরষ্কার উপভোগ করছে না। 

এছাড়া, আমাদের অবশ্যই স্মরণে রাখতে হবে যে, ঈশ্বর যোহনের দর্শনে স্বর্গের দৃশ্যপট এভাবে দেখাচ্ছেন না। “যুদ্ধের জন্য ছোটা স্বর্গীয় আরোহীদের সাদা, লাল, কালো কিংবা হালকা রঙ্গের ঘোড়া নেই। ছুরিকাঘাতে রক্তাক্ত মেষ হিসেবে যীশু স্বর্গে উদয় হচ্ছেন না। দানিয়েল পুস্তকের চারি প্রাণি সত্যিকার অর্থে পক্ষযুক্ত প্রাণি নয় . . .। একইভাবে, স্বর্গে বেদির তলায় শায়িত লোকদের ‘আত্মা’ নেই। পুরো দর্শনটি হচ্ছে একটি রূপক যা আমাদেরকে বাইবেলের শেষকালীন সত্য দেখায়।” -দি এসডিএ বাইব্ল কমেণ্টারি, খণ্ড: ৭, পৃষ্ঠা: ৭৭৮।         

সুতরাং, যোহনের দেখা বেদির নিচের মৃত আত্মা আমাদের এটা দেখায় না যে, মৃত্যুর পর আমাদের কী হয়। মৃত আত্মাগুলো আমাদেরকে সেই খ্রীষ্টিয়ানদের প্রতি নির্দেশ করে যারা ঈশ্বরের প্রতি তাদের বিশ্বাস হেতু হত হয়েছিলেন।