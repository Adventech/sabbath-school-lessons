---
title:  অতিরিক্ত আলোচনা
date:   25/11/2022
---

“ধনী ব্যক্তি ও লাসারের উপমায় যীশু আমাদের দেখান যে, লোকেরা তাদের এই জীবনে ঈশ্বরের ক্ষমা গ্রহণের কিংবা প্রত্যাখ্যানের সিদ্ধান্ত নিতে পারে। ঈশ্বর প্রত্যেক ব্যক্তির জীবনে ক্ষমা সেধে থাকেন। কিন্তু ব্যক্তি যদি আত্মতুষ্টির দ্বারা তার জীবন নষ্ট করে থাকে, তাহলে তারা অনন্তজীবন থেকে বাদ পড়বে। তাদের মৃত্যুর পরে ঈশ্বর তাদেরকে একটি দ্বিতীয় সুযোগ দিবেন না। ব্যক্তিগত সিদ্ধান্তের দ্বারা লোকেরা পুরোপুরিভাবে ঈশ্বর হতে আলাদা হয়েছে, ফলে ঈশ্বর তাদের উদ্ধার করতে পারছেন না।” -ঈলেন জি হোয়াইট, খ্রাইষ্ট’স অবজেক্ট লেশন্স, পৃষ্ঠা: ২৬০।

“অতীতে বহু খ্রীষ্টিয়ানকে পাহাড়ে কিংবা মরুভ‚মিতে নির্বাসনে পাঠানো হয়েছে। এই খ্রীষ্টিয়ানদের মধ্যে অনেককে মৃত্যুর কারাগারে নিক্ষেপ করা হয়েছে। তারা ক্ষুধা ও ঠাণ্ডায় ধুঁকেছে। তাদের কারারক্ষকেরা তাদেরকে প্রহার করেছে। এ সময়ে, খ্রীষ্টিয়ানদের মনে হয়েছে যে, মৃত্যুই হচ্ছে তাদের যাতনার একমাত্র সমাধান। তারা এই চিন্তা করে আনন্দিত হয়েছেন যে, যীশুর পক্ষে যাতনা সইবার জন্য ঈশ্বর তাদেরকে মনোনীত করেছেন। যীশু তাদের জন্য মৃত্যু বরণ করেছেন। এই খ্রীষ্টিয়ানদের উদাহরণগুলো ঈশ্বরের লোকদের সঙ্কটকালে সান্ত্বনা ও অনুপ্রেরণা দেবে। এই সঙ্কটকাল হবে এমন একটি অভিজ্ঞতা যা অতীতে কেউ লাভ করেনি।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৫, পৃষ্ঠা: ২১৩।    

**আলোচ্য প্রশ্নাবলি**:

`আমাদের মৃত্যুর পরে যা হয়, সে-সম্পর্কে বাইবেলের শিক্ষামালা কীভাবে আমাদেরকে এ সপ্তাহের পঠিত পদগুলো বুঝতে সাহায্য করে?`

`বর্তমান সময়ে, কোন্ ধরণের মৃত্যু আমাদের জন্য যথার্থ হতে পারে? আমাদের বিশ্বাসকে মিথ্যা বলে আখ্যা দিয়ে, যে-সকল লোকেরা মরতে ইচ্ছুক তাদের জীবন থেকে আমরা কি শিক্ষা লাভ করতে পারি?`

`ধনী ব্যক্তি ও লাসারের উপমা নিয়ে আরও ধ্যান করুন। যীশু যখন মৃত্যু থেকে উঠলেন, তখন বহু লোক বিশ্বাস করল যে, তিনি ত্রাণকর্তা। অন্যরা একই প্রমাণ দেখতে পেল। কিন্তু তাদের হৃদয় ছিল কঠিন। সুতরাং, এই লোকেরা বিশ্বাস করল না। একটি কঠিন হৃদয় লাভ করা থেকে কীভাবে আমরা নিজেদেরকে সুরক্ষিত রাখতে পারি?`