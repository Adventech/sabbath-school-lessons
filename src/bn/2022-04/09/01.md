---
title:  ভ্রান্ত শিক্ষামালা
date:   19/11/2022
---

### শাস্ত্রপাঠ
১ লূক ১৬:১৯-৩১; ২৩:৪৩; ফিলিপীয় ১:২১-২৪; ১ পিতর ৩:১৩-২০; প্রকাশিত ৬:৯-১১। 

> <p>মুখস্থপদ</p>
> “তোমরা শাস্ত্র অনুসন্ধান করিয়া থাক, কারণ তোমরা মনে করিয়া থাক যে, তাহাতেই তোমাদের অনন্ত জীবন রহিয়াছে; আর তাহাই আমার বিষয়ে সাক্ষ্য দেয়” (যোহন ৫:৩৯)।

পিতর বলেন, “যে কেহ তোমাদের অন্তরস্থ প্রত্যাশার হেতু জিজ্ঞাসা করে, তাহাকে উত্তর দিতে সর্বদা প্রস্তুত থাক। কিন্তু মৃদুতা ও ভয় সহকারে উত্তর দিও, সৎবিবেক রক্ষা কর” (১ পিতর ৩:১৫)। পৌল যুক্ত করে বলেন, “তুমি বাক্য প্রচার কর, সময়ে অসময়ে কার্যে অনুরক্ত হও, সমপূর্ণ সহিষ্ণুতা ও শিক্ষাদান-পূর্বক অনুযোগ কর, ভর্ৎসনা  কর, চেতনা দেও। কেননা এমন সময় আসিবে, যে সময় লোকেরা নিরাময় শিক্ষা সহ্য করিবে না, কিন্তু কানচুল্কানি-বিশিষ্ট হইয়া আপন আপন অভিলাষ অনুসারে আপনাদের জন্য রাশি রাশি গুরু ধরিবে” (২ তীমথিয় ৪:২, ৩)। 

যখন আমরা কঠিন পদগুলো পড়ি, তখন আমাদের সেটা করতে হবে যা যীশু করতে বলেছেন: “লোকদের যা শোনা প্রয়োজন ছিল, যীশু সর্বদা সে-কথাই বলেছেন। কিন্তু যীশু সেই সত্য সর্বদা প্রেমের সঙ্গে সহভাগ করেছেন  . . .। যীশু কখনও নিষ্ঠুর ব্যবহার করেননি। তিনি কাউকে কখনও বাজে কথা বলেননি। উদ্দেশ্য সফল করতে গিয়ে যীশু কারও আবেগ-অনুভ‚তিতে আঘাত করেননি। তিনি লোকদের ভুলের জন্য তাদের মনোব্যথা দেননি।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: ৩৫৩। এ সপ্তাহে, আমরা সেই পদগুলো নিয়ে আলোচনা করব, যে-পদগুলো ব্যবহার করে লোকেরা মিথ্যা ধারণা শিক্ষা দেয় এবং বলে থাকে যে, মৃত্যুর পরে আত্মা বেঁচে থাকে।