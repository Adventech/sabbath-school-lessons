---
title:  'ধনী ব্যক্তি ও লাসার (লূক ১৬:১৯-৩১)'
date:   20/11/2022
---

`লূক ১৬:১৯-৩১ পদে ধনী ব্যক্তি ও লাসারের বিষয়ে উপামাটি পড়়ুন। যখন আমরা মারা যাই, তখন আমাদের প্রতি যা ঘটে- সে-ব্যাপারে এটি একটি প্রকৃত বিবরণ নয় কেন?`

বাইবেলের কিছু বিশ্লেষক মতামত দেন যে, ধনী ব্যক্তি ও লাসারের ঘটনা সত্য। তারা বলে, আমরা মরার পর যা ঘটে, এটি সেটাই দেখাচ্ছে। কিন্তু এই মতামত বাইবেলের সত্যের বিপরীত। 

প্রথমে, এই ঘটনা শিক্ষা দেয় যে, স্বর্গ ও নরক এতটা কাছাকাছি যে, উভয় স্থানের লোকেরা বাদানুবাদ করতে পারে (লূক ১৬:২৩-৩১)। এই ঘটনা দেখায় যে, একজন ব্যক্তির দেহের মৃত্যুর পর তার আত্মা বেঁচে থাকে। ঘটনাটি দেখায় যে, মৃত ব্যক্তির সত্যিকারের চোখ, আঙ্গুল, জিহ্বা রয়েছে এবং তৃষ্ণা বুঝতে পারে। 

বাইবেলের এই ঘটনাটা যদি এটা দেখাত যে, আমাদের মৃত্যুর পর কী হয়, তাহলে স্বর্গ একটি আনন্দের ও সুখের স্থান হতে পারত না। পরিত্রাণ প্রাপ্তরা যদি কাছ থেকে তাদের হারিয়ে যাওয়া প্রিয়জনদের দেখতে পেত এবং তাদের সঙ্গে কথা বলত, তাহলে স্বর্গ একটি আনন্দের স্থান হত না (লূক ১৬:২৩-৩১)। স্বর্গবাসী একজন মা যদি তার প্রিয় সন্তানকে নরকে যাতনা ভুগতে দেখতেন, তাহলে তিনি কি করে সুখি হতেন? এই ধারণা উদ্ভট! এছাড়া, ঈশ্বর তাহলে কীভাবে তাঁর প্রতিজ্ঞা রক্ষা করতেন যে, স্বর্গে আর কোনো অশ্রুজল কিংবা ব্যথা থাকবে না (প্রকাশিত ২১:৪)? 

সে কারণে আধুনিক যুগের অনেক বাইবেল বিশ্লেষক মনে করেন যে, ধনী ব্যক্তি ও লাসারের ঘটনা হচ্ছে একটি উপমা। ঘটনাটির প্রতিটি অংশ সত্য নয়। জর্জ ঈ ল্যাড্ হচ্ছেন একজন বাইবেল বিশ্লেষক যার চিন্তা-চেতনা এখানে তুলে ধরা হল। তিনি বলেন যে, ধনী ব্যক্তি ও লাসারের “ঘটনা হচ্ছে একটি উপমা যেটি আমাদেরকে ধনী ও গরীবদের ব্যাপারে যিহূদীদের ধারণা দেখিয়ে দেয়। সুতরাং, আমরা এটা মনে করব না যে, এই ঘটনার দ্বারা যীশু আমাদেকে এটা দেখাচ্ছেন যে, আমাদের মৃত্যুর পর কী হয়।” -‘এস্কাটোলজি,’ ইন দ্যা নিউ বাইব্ল ডিকশোনারি, পৃষ্ঠা: ৩৮৮। 

ধনী ব্যক্তি ও লাসারের উপমা আমাদের দুই ব্যক্তিকে দেখায় যারা পরস্পর আলাদা ছিল। একজন ছিল ধনী ব্যক্তি যে-কিনা দামী পোশাক পরত। আর, অন্য জন, অর্থাৎ লাসার, ছিল একজন ভিক্ষুক যার দেহ ক্ষতে ভরা ছিল (লূক ১৬:১৯, ২০)। ঘটনাটি আমাদের শিক্ষা দেয় যে, (১) আমাদের এই জীবনের ধন-সম্পদ অনন্তজীবন দিতে পারে  না। এবং (২) আমরা অনন্তজীবন গ্রহণ করব নাকি প্রত্যাখ্যান করব, সেটা এ-জগতে থেকেই সিদ্ধান্ত নিতে হবে। আমাদের মৃত্যুর পরে আমাদের সিদ্ধান্ত বদলে যাবে না (লূক ১৬:২৫, ২৬)।

`লূক ১৬:৩১ পদে যীশুর বিষয় পড়়ুন। আমাদের জীবন বাইবেল দ্বারা কতটা নিয়ন্ত্রিত হতে হবে, সে ব্যাপারে যীশু কি বলছেন?`