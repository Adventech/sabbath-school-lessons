---
title:  '‘অদ্যই তুমি পরমদেশে আমার সঙ্গে উপস্থিত হইবে’ (লূক ২৩:৪৩)'
date:   21/11/2022
---

অনেক বাইবেল বিশ্লেষক লূক ২৩:৪৩ পদকে প্রমাণ হিসেবে ব্যবহার করে বলে যে, ব্যক্তির দেহের মৃত্যুর পর আত্মা বেঁচে থাকে। যীশু ক্রুশের উপরের চোরকে বলেন, “অদ্যই তুমি পরমদেশে আমার সঙ্গে উপস্থিত হইবে” (লূক ২৩:৪৩)। বাইবেলের প্রতিটি সংস্করণে এই পদটি প্রায় এভাবেই লেখা হয়েছে। সুতরাং, আমরা মনে করতে পারি যে, যে-দিন যীশু মারা গেলেন, সে-দিন যীশু ও দস্যুটি একত্রে স্বর্গে গেলেন। কিন্তু আমাদের অবশ্যই স্মরণে রাখতে হবে যে, এমন অনেক বিশ্লেষকের দ্বারা বাইবেল অনূদিত হয়েছে যারা এই ভ্রান্ত ধারণায় বিশ্বাস করে যে, দেহের মৃত্যুর পর আত্মা বেঁচে থাকে। তাহলে, লূক ২৩:৪৩ পদের অনুবাদটি আমরা যেভাবে পড়ছি, সেটি কি যথার্থ হল?      

`লূক ২৩:৪৩ পদে দস্যুর কাছে যীশুর প্রতিজ্ঞা এবং যোহন ২০:১৭ পদে মºলীনী মরিয়মের কাছে যীশুর প্রতিজ্ঞা এবং যোহন ১৪:১-৩ পদে তাঁর শিষ্যদের কাছে তার প্রতিজ্ঞা নিয়ে পরস্পর তুলনামূলক আলোচনা করুন। দস্যুর কাছে যীশুর প্রতিজ্ঞা আমরা কীভাবে বুঝতে পারি? এই প্রশ্নের উত্তর পেতে মরিয়মের কাছে ও শিষ্যদের কাছে যীশুর প্রতিজ্ঞা আমাদের কীভাবে সাহায্য করে?`

মºলীনী মরিয়মের উদ্দেশ্যে যীশুর কথাগুলো দেখায় যে, পিতার সঙ্গে দেখা করার জন্য যীশু স্বর্গে যাননি (যোহন ২০:১৭)। তাহলে, আমরা দেখতে পাই, আমাদের এটা ভাবলে চলবে না যে, যীশু ও দস্যু একই দিনে স্বর্গে গিয়েছিলেন। যীশু তাঁর শিষ্যদেরও বলেছিলেন যে, তিনি তাদেরকে কেবল তাঁর দ্বিতীয় আগমনে স্বর্গে নিবেন (যোহন ১৪:১-৩)। সুতরাং, যোহনের পুস্তকের এই পদগুলো হচ্ছে আরও বড় প্রমাণ যে, যেদিন যীশু ও দস্যু মারা গেলেন সেদিন যীশু স্বর্গে যাননি। 

তাহলে, লূক ২৩:৪৩ পদ লেখার সেরা উপায় কোন্টি? পদটি আমরা এভাবে লিখতে পারি: “অদ্যই, আমি তোমাকে বলছি, স্বর্গে তুমি আমার সঙ্গে থাকবে, নিঃসন্দেহে।” পদটি যখন আমরা এভাবে লিখি, তখন আমরা দেখতে পাই যে, যীশু সেই নির্দিষ্ট দিনে দস্যুর কাছে প্রতিজ্ঞা করেছিলেন। যীশু যখন দস্যুর কাছে প্রতিজ্ঞা করেন, ঠিক তখন থেকে এবং ঠিক সেখান থেকে, তিনি পরিত্রাণ পেলেন। যীশু দস্যুকে বলছেন না যে, সে ‘অদ্যই’ স্বর্গে যাবে। যীশু বলছেন, আমি অদ্য তোমাকে প্রতিজ্ঞা করছি যে, তুমি একদিন স্বর্গে আমাদের সঙ্গে থাকবে।    

`দস্যুর বিষয় পড়়ুন যে, যাকে যীশু ক্রুশের উপরে রক্ষা করছেন (লূক ২৩:৩৯-৪০)। দস্যু একজন পাপী। যীশুকে দেবার জন্য তার কিছু ছিল না। আর, যীশু কি করলেন? তিনি বেচারা দস্যুকে অনন্তজীবনের উপহার দিলেন। এই ঘটনাটি আমাদের কীভাবে দেখায় যে, আমাদের সৎকর্মের দ্বারা নয়, বরং তাঁর দয়ার প্রতি আমাদের বিশ্বাস হেতু যীশু আমাদের রক্ষা করেন?`