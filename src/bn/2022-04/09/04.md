---
title:  '‘প্রস্থান করিয়া যীশুর সঙ্গে থাকি’ (ফিলিপীয় ১:২১-২৪)'
date:   22/11/2022
---

`ফিলিপীয় ১:২১-২৪ ও থিষলনীকীয় ৪:১৩-১৮ পদে পৌল যা বলছেন, তা পড়়ুন। পৌল কখন ‘যীশুর সঙ্গে থাকার’ বাসনা করছেন (ফিলিপীয় ১:২৩)?`

পৌল যখন বলেন “আমার বাসনা এই যে, প্রস্থান করিয়া খ্রীষ্টের সঙ্গে থাকি” (ফিলিপীয় ১:২৩), তখন তিনি আসলে কি বোঝাচ্ছেন? পৌল কি বলছেন যে, তার মৃত্যুর পর তিনি যীশুর সঙ্গে থাকবেন এবং তার আত্মা বেঁচে থাকবে? নিঃসন্দেহে, না! এই পদে পৌল বলছেন: “এখন অবধি আমার নিমিত্ত ধার্মিকতার মুকুট তোলা রহিয়াছে; প্রভু, সেই ধর্মময় বিচারকর্তা, সেই দিন আমাকে তাহা দিবেন; কেবল আমাকে নয়, বরং যত লোক তাঁহার প্রকাশপ্রাপ্তি ভালবাসিয়াছে, সেই সকলকেও দিবেন” (২ তীমথিয় ৪:৮)।   

সংক্ষেপে, পৌল বলছেন, “পরে আমরা যাহারা জীবিত আছি, যাহারা অবশিষ্ট থাকিব, আমরা আকাশে প্রভুর সহিত সাক্ষাৎ করিবার নিমিত্ত একসঙ্গে তাহাদের সহিত মেঘযোগে নীত হইব; আর এইরূপে সতত ‘প্রভুর সঙ্গে থাকিব’ (১ থিষলনীকীয় ৪:১৭)। আমাদের বুঝতে হবে যে, পৌলের সময়ের বাইবেলের লেখকরা সাধারণত দুটি বিষয় নিয়ে একত্রে আলোচনা করেছেন যা দীর্ঘ সময়ের দ্বারা বিচ্ছিন্ন ছিল।” -এণ্ড্রুস স্টাডি বাইব্ল, পৃষ্ঠা: ১৫৫৫। পৌল কোন্ দুটি বিষয় সম্পর্কে বলছেন যেগুলো দীর্ঘ সময়ের দ্বারা পরস্পর বিভক্ত? নিঃসন্দেহে, সেটি পৌলের মৃত্যু ও দ্বিতীয় আগমনের ঘটনা।  

কিন্তু পৌল কেন মরতে চান এবং কেন বাঁচতে চান না? কারণ, পৌল যদি মারা যান, তাহলে শেষে তিনি তার সমস্ত সমস্যা থেকে বিশ্রাম পাবেন। তাহলে, তাকে শারীরিক যন্ত্রণা ভোগ করতে হবে না (১ করিন্থীয় ৯:২৭)। পৌল লিখছেন, তিনি জানেন যে, তার জন্য একটি মুকুট তোলা আছে। তিনি বলেন, “এখন অবধি আমার নিমিত্ত ধার্মিকতার মুকুট তোলা রহিয়াছে; প্রভু, সেই ধর্মময় বিচারকর্তা, সেই দিন আমাকে তাহা দিবেন; কেবল আমাকে নয়, বরং যত লোক তাঁহার প্রকাশপ্রাপ্তি ভালবাসিয়াছে, সেই সকলকেও দিবেন”(২ তীমথিয় ৪:৬-৮)। নিঃসন্দেহে, পৌল আসলে মরতে চাননি। কিন্তু তিনি জানেন যে, যীশু যখন তাকে মৃত্যু থেকে তুলবেন, তখন তিনি কী পুরষ্কার লাভ করবেন।

`কঠিন সময়গুলোতে কে-ই না ভাবে যে, মৃত্যুতে চোখ বন্ধ করাটাই হল শ্রেয়। অতঃপর, আমরা যে-বিষয়টা জানি, তা হল- তাঁর কাছে নেবার জন্য যীশু আমাদেরকে দ্বিতীয় আগমনে জাগিয়ে তুলবেন। ফিলিপীয় ১:২১-২৪ পদে পৌল যা বলছেন তা বুঝতে এই বিস্ময়কর প্রতিজ্ঞাটি আমাদের কীভাবে সাহায্য করে?`