---
title:  অতিরিক্ত আলোচনা
date:  07/10/2022
---

সম্প্রতি বিজ্ঞানীরা একটি বিষয় নিয়ে গবেষণা করছে যাকে তারা ‘নিয়ার ডেথ এক্সপেরিয়েন্সেস’ ((NDEs) নামে আখ্যা দিয়েছেন। এই গবেষণাটি বিশ্লেষণ করতে চায় যে, আমাদের ‘মৃত্যুর’ পর কী হয়। হৃদযন্ত্র রক্ত পাম্প করা থামিয়ে দেয়। ফুসফুস শ্বাস-প্রশ্বাস থামিয়ে দেয়। কিন্তু পরে মৃত লোকেরা ‘জীবনে ফিরে আসে।’ এই লোকেরা ‘মৃত’ থেকেও বিভিন্ন স্থান পরিভ্রমনের কিংবা স্বর্গে যাবার চিত্তাকর্ষক অভিজ্ঞতা লাভ করে। এদের মধ্যে বহু লোক একজন জ্যোতির্ময় ব্যক্তির সাথে মিলিত হয়। ‘মৃত্যু থেকে জাগ্রত হওয়া’ কিছু লোক বলে যে, তারা তাদের সেই সব পূর্ব পুরুষদের সঙ্গে দেখা করেছে যারা বহু আগে মারা গিয়েছিল। যে সব লোকেরা মৃত্যু সম্পর্কিত বাইবেলের সত্য বোঝে না, তারা বিশ্বাস করে যে, এগুলো হচ্ছে আত্মার অমরত্বের প্রমাণ। এনডিঈএস (NDEs) অভিজ্ঞতার জ্যোতির্ময় ব্যক্তি এবং পরিবারের মৃত লোকেরা যীশুর বিষয় কিংবা তাঁর দয়ার বিষয় কিছু বলে না। তারা কেবল প্রেম ও শান্তির বিষয়ে সুশ্রাব্য কিছু কথা বলে। আপনি কি ব্যাপারটি অদ্ভুত মনে করেন না? ‘মৃত্যু থেকে জাগ্রত হওয়া’ এই লোকদের অন্তত মৃত পূর্ব-পুরুষদের কাছ থেকে বাইবেলের সত্য সম্পর্কিত কিছু প্রচার কি শোনা উচিত নয়? মৃত পুর্ব-পুরুষেরা কিংবা জ্যোতির্ময় ব্যক্তিটি যা শিক্ষা দেয় তা হল নতুন যুগের ধারণা। এ বিষয়টিই হয়ত ব্যাখ্যা করতে সাহায্য করে যে, ‘জেগে ওঠা মৃতদের’ আগে ‘মারা যাওয়া’ পূর্ব-পুরুষেরা কেন খ্রীষ্টিয়তত্ত্বকে কম বিশ্বাস করত। এছাড়া, প্রশ্ন হল, ‘স্বর্গে’ গিয়েও এই খ্রীষ্টিয়ানরা কেন খ্রীষ্টিয়তত্ত্ব-শিক্ষা সম্পর্কে জানল না? এ প্রশ্নের উত্তর হল, এই লোকেরা তার ফাঁদে পড়েছে, যে-কিনা এদনে হবাকে ফাঁদে ফেলেছিল। শয়তান উভয়কে একই মিথ্যাচার দ্বারা ফাঁদে ফেলেছে। (আরও অধিক তথ্যের জন্য 11শ পাঠ অগ্রিম পড়়ুন।)

**আলোচ্য প্রশ্নাবলী**

`আদম ও হবার অভিজ্ঞতা কীভাবে দেখায় যে, ঈশ্বরের ক্ষমা পাপের কারণে সৃষ্টি হওয়া মন্দকে দূর করে না? বাইবেলের সত্য স্মরণে রাখা খুবই গুরুত্বপূর্ণ কেন?`

`ঈশ্বর আদম ও হবাকে সদসদ্-জ্ঞানদায়ক বৃক্ষের কাছে যেতে নিষেধ করেছিলেন। ঈশ্বর অদ্য আমাদেরকে কোন্ বিষয়গুলোর কাছ থেকে দূরে থাকতে সতর্ক করছেন?`

`শয়তান আজও ঈশ্বরের লোকদের ফাঁদে ফেলার চেষ্টা করছে। শয়তান আমাদের বিশ্বাস করাতে চায় যে, “যীশুর নিয়ম-কানুনগুলো যতটা কঠিন বলে আমরা বিশ্বাস করেছি, বাস্তবিক ওগুলো ততটা কঠিন নয়। যখন আমরা আমাদের নিয়ম-কানুনে শিথিল হব (বা ছাড় দেব), তখন ন-খ্রীষ্টিয়ানেরা আমাদের অধিক গ্রহণ করবে।” -ঈলেন জি হোয়াইট, টেস্টিমনিস টু মিনিস্টার অ্যাণ্ড গস্পেল ওয়ার্কার্স, পৃষ্ঠা: 474। এই চাতুরিপূর্ণ ফাঁদে পতিত হওয়া থেকে কীভাবে আমরা নিজেদেরকে রক্ষা করতে পারি?`