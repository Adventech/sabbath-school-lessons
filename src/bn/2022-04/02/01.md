---
title:  পাপে পূর্ণ একটি পৃথিবীতে মৃত্যু
date:  01/10/2022
---

### শাস্ত্রপাঠ
আদি 2:16, 17; 3:1-7; 3:4; 3:7-19; 3:15, 21।

> <p>মুখস্থপদ</p>
> “অতএব যেমন এক মনুষ্য দ্বারা পাপ ও পাপ দ্বারা মৃত্যু জগতে প্রবেশ করিল; আর এই প্রকারে মৃত্যু সমুদয় মনুষ্যের কাছে উপস্থিত হইল, কেননা সকলেই পাপ করিল” (রোমীয় 5:12)।

যীশু দূর-দূরান্তের সকল গ্রহপুঞ্জ সৃষ্টি করলেন এবং সেগুলো প্রাণের দ্বারা পূর্ণ করলেন (যোহন 1:1-3, 10; কলসীয় 1:16; ইব্রীয় 1:2)। পরে, পিতা ঈশ্বর একটি বিশেষ উপায়ে যীশুকে সম্মানিত করলেন। পিতা ঈশ্বর ঘোষণা করলেন যে, তিনি ও যীশু একসঙ্গে আমাদের পৃথিবী ও পৃথিবীস্থ সমস্তকিছু সৃষ্টি করতে যাচ্ছেন। এই সংবাদে লূসিফর যীশুকে ঈর্ষা করলেন (পড়়ুন, ঈলেন জি হোয়াইট, দি স্টোরি অব্ রিডিম্পশন, পৃষ্ঠা: 14)। সুতরাং, লূসিফর যীশুর বিরুদ্ধে একটি গোপন ষড়যন্ত্রের ছক কষল।

পরে, ঈশ্বর শয়তানকে স্বর্গ থেকে বিতাড়িত করলেন। শয়তান ‘স্বর্গীয় ঈশ্বরকে যতনা ও দুঃখ’ দেবার সিদ্ধান্ত নিল। সেহেতু, শয়তান ‘আদম ও হবার পার্থিব সুখ’ নষ্ট করার সিদ্ধান্ত নিল। “আদম ও হবাকে ঈশ্বরের অবাধ্য করে তোলার জন্য শয়তান একটি ফন্দি আঁটল। অতঃপর, ঈশ্বর আদম ও হবাকে ক্ষমা করবেন। আর, শয়তান ধারণা করেছিল যে, এটা যখন ঘটবে, তখন ঈশ্বর অবশ্যই ন্যায্য আচরণ করবেন এবং তিনি তাকে (শয়তানকে) ও তার ভ্রষ্ট দূতদেরকেও দয়া দেখাবেন।” -ঈলেন জি হোয়াইট, দি স্টোরি অব্ রিডিম্পশন, পৃষ্ঠা: 27। ঈশ্বর শয়তানের সকল দুষ্ট পরিকল্পনা জানতেন। সুতরাং, ঈশ্বর আদম ও হবাকে নিষিদ্ধ গাছের কাছে যেতে নিষেধ করলেন (আদি 2:16, 17)। আপনি কি দেখছেন যে, পৃথিবী পাপে পূর্ণ হবার আগে ঈশ্বর মানুষকে বাধ্য থাকার জন্য কতগুলো নিয়ম-কানুন দিয়েছিলেন?

চলতি সপ্তাহে, আমরা আদম ও হবার পাপের বিষয়ে অধ্যয়ন করব। আমরা জানব যে, পাপ ও মৃত্যু কীভাবে এই পৃথিবীর উপরে দখল নিল। আমরা আরও দেখব যে, এদনে ঈশ্বর মানুষকে আশা দিয়েছিলেন।