---
title:  'ঈশ্বর কিংবা সাপ: হবা কাকে বিশ্বাস করবেন? (আদি 2:16, 17)'
date:  02/10/2022
---

সদাপ্রভু পৃথিবীকে নিখুঁতভাবে সৃষ্টি করলেন (আদি 1:31)। সুতরাং, পতনের পূর্বে আদম ও হবা মৃত্যু সম্পর্কে কিছুই জানতেন না। ঈশ্বর এদন উদ্যানে আদম ও হবাকে মৃত্যুর ব্যাপারে সাবধান করেছিলেন: “আর সদাপ্রভু ঈশ্বর আদমকে এই আজ্ঞা দিলেন, তুমি এই উদ্যানের সমস্ত বৃক্ষের ফল স্বচ্ছন্দে ভোজন করিও; কিন্তু সদসদ্-জ্ঞানদায়ক যে বৃক্ষ তাহার ফল ভোজন করিও না, কেননা যে দিন তাহার ফল খাইবে, সেই দিন মরিবেই মরিবে” (আদি 2:16, 17)।

`আদম ও হবা যদি ভালো ও মন্দের সিদ্ধান্ত নেবার ব্যাপারে স্বাধীন না থেকে থাকেন, তাহলে তাদেরকে সাপের ব্যাপারে সতর্ক করে দেওয়াটা কি সত্যিই প্রয়োজন ছিল? উত্তরের জন্য আদি 2:16, 17 পদ পড়়ুন।`

কিছু সময় পর, শয়তান একটি কথা বলা সাপের বেশ ধারণ করে এবং এদনে প্রবেশ করে। হবা সাপকে নিষিদ্ধ ফল খেতে দেখেন। সাপ আনন্দে পরিপূর্ণ ছিল। সে মরছিল না কিংবা মারা গেল না। ঈলেন জি হোয়াইট আমাদের বলেন, ‘সাপ নিজে নিষিদ্ধ ফল খাচ্ছিল,’ আর কিছুই হচ্ছিল না। -পেট্রিয়ার্কস অ্যাণ্ড প্রফেট্স, পৃষ্ঠা: 54।

`আপনার কি মনে হয়, সাপের কথা শুনে হবার কি উপলব্ধি হয়েছিল? আপনার কি মনে হয়, হবা কেন সাপের মিথ্যাচার বিশ্বাস করলেন? উত্তরের জন্য আদি 3:1-4 পদ পড়়ুন।`

হবার কাছে ঈশ্বরকে ভুল প্রমাণ করানোর জন্য সাপ দুটি যুক্তি দেখাল। প্রথমে, হবা প্রকৃতিতে কোন পাপ কিংবা মৃত্যু দেখলেন না। দ্বিতীয়ত, হবার সামনেই সাপ নিজে নিষিদ্ধ ফল খেয়েছিল। তিনি দেখলেন যে, সাপ ফলটি মজা করে খাচ্ছে। তাহলে, হবা কেন ফলটি উপভোগ করা থেকে বিরত থাকবেন? হবা দেখলেন যে, ঈশ্বরের আদেশ এতটা কঠিন নয়। হবা এটা বুঝতে সক্ষম হলেন না যে, ঈশ্বর কেন তার স্বাধীনতা খর্ব করতে চাইলেন।

পরিতাপের বিষয় হল, হবা ভুল সিদ্ধান্ত নিলেন। তিনি তিনটি গুরুত্বপূর্ণ নিয়ম ভুলে গেলেন: (1) আধ্যাত্মিক বিষয়গুলো বোঝার জন্য মানবীয় চিন্তা নিরাপদ নয়। (2) ঈশ্বরের নির্দেশমালার পক্ষে কারণগুলো সর্বদা আমরা বুঝি না। কিন্তু আমাদের বিশ্বাস রাখতে হবে যে, ঈশ্বর সব সময়ই ঠিক। (3) আমরা ঈশ্বরের বাধ্য কিনা তা পরখ করার জন্য ঈশ্বর মাঝেমাঝে আমাদের পরীক্ষা দেন। সুতরাং, আমাদের সেই সব বিষয় থেকে দূরে থাকতে হবে যা ঈশ্বর নিষেধ করছেন। প্রতিদিন আমাদের বাইবেল ও কৃষ্টির মধ্যে, কিংবা আমাদের চারপাশের জীবনের ব্যাপারে, সিদ্ধান্ত নিতে হবে। আমাদের সিদ্ধান্তগুলো আমাদের জীবন চিরতরে বদলে দিতে পারে।

`বাইবেল আমাদের চারপাশের কৃষ্টির কিংবা জীবনাচরণের কতটা পরিপন্থী?`