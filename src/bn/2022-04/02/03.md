---
title:  'সাপের দ্বারা প্রতারিত হন (আদি 3:1-7)'
date:  03/10/2022
---

ঈশ্বরের বাক্য এবং সাপের মুখের কথার মধ্য থেকে একটি বেছে নেবার জন্য হবা কোন্ নীতিগুলো অনুসরণ করলেন? উত্তরের জন্য আদি 3:1-7 পদ পড়়ুন।

আদি 3 অধ্যায় আমাদের দেখায় যে, আমাদেরকে পাপে ফেলার জন্য শয়তান কীভাবে কৌশল খাটিয়েছে। যেমনিভাবে আমরা জানি, ঈশ্বর আদম ও হবাকে নিষিদ্ধ গাছের ফল না খাওয়ার ব্যাপারে সাবধান করেছিলেন। যদি তারা খান, তারা নিশ্চিতভাবে মরবেন (আদি 2:16, 17)। হবাকে ফাঁদে ফেলার জন্য শয়তান সাপকে দিয়ে কথা বলালো। হবাকে দিয়ে পাপ করানোর জন্য সাপ তাকে অনেকগুলো প্রশ্ন করল।

প্রথমে, সাপ হবার মনে ঈশ্বরের বাক্যের বিষয়ে সন্দেহ আনল। সাপ চাইল হবার মনে হোক যে, তিনি আসলে ঈশ্বরের নির্দেশ বুঝতে পারেননি। সাপ জানতে চাইল, “ঈশ্বর কি বাস্তবিক বলিয়াছেন, তোমরা এই উদ্যানের কোন বৃক্ষের ফল খাইও না?” (আদি 3:1)। হবা বিতর্ক করে বললেন যে, এই নিয়মটি কেবল নিষিদ্ধ বৃক্ষের জন্য প্রযোজ্য। তিনি ও আদম গাছটি এমনকি স্পর্শ করবেন না। তারা যদি স্পর্শ করেন, তাহলে তারা মারা যাবেন।

পরে, শয়তান ঈশ্বরের বাক্য অস্বীকার করল। “কোন ক্রমে মরিবে না” (আদি 3:4)।

শেষে, শয়তান অভিযোগ তুলল যে, ঈশ্বর হবা ও তার স্বামীর কাছে গুরুত্বপূর্ণ জ্ঞান লুকিয়ে রেখেছেন। শয়তান বিতর্ক করে বলল, “কেননা ঈশ্বর জানেন, যে দিন তোমরা তাহা খাইবে সেই দিন তোমাদের চক্ষু খুলিয়া যাইবে, তাহাতে তোমরা ঈশ্বরের সদৃশ হইয়া সদসদ্-জ্ঞান প্রাপ্ত হইবে” (আদি 3:5)।

হবা নিষিদ্ধ বৃক্ষের বিষয়ে আরও জানতে চাইলেন। সুতরাং, তিনি সেইখানে গেলেন, যেখানে ঈশ্বর তাকে যেতে বারণ করেছিলেন। সেখানে, হবাকে ঈশ্বরের বাক্য ও শয়তানের মিথ্যার মধ্য থেকে একটি বেছে নিতে হল। হবা ঈশ্বরের বাক্যে সন্দেহ করলেন। হবা নিজের চোখে যা দেখেছেন, সেটাই বিশ্বাস করলেন। তিনি তার নিজস্ব অভিজ্ঞতায় চলতে চাইলেন।

প্রথমে, হবা দেখলেন যে, ফলটি সুস্বাস্থ্যদায়ক: ‘সুখাদ্যদায়ক’ (আদি 3:6)। দ্বিতীয়ত, ফলটি ‘চক্ষুর লোভজনক’ (আদি 3:6)। সুতরাং, হবা বিশ্বাস করলেন যে, ফলটি তাকে তুষ্টি দেবে। তৃতীয়ত, হবা উপলব্ধি করলেন যে, ফলটি তাকে বিশেষ জ্ঞান দেবে: “আর ঐ বৃক্ষ জ্ঞানদায়ক বলিয়া বাঞ্ছনীয়”(আদি 3:6)। সুতরাং, হবা দেখলেন যে, সাপকে বিশ্বাস করার যুক্তিসঙ্গত কারণ আছে। পরিতাপের বিষয় হল, তারা ফল খেল।

কিছু লোক বাইবেলের এই নীতিটি পড়ে মনে করে যে, সব ধরণের জ্ঞান থাকা ভালো: “সর্ববিষয়ের পরীক্ষা কর; যাহা ভাল, তাহা ধরিয়া রাখ” (1 থিষলনীকীয় 5:21)। কিন্তু আদম ও হবার বেদনাদায়ক অভিজ্ঞতা আমাদের শিক্ষা দেয় যে, কিছু কিছু জ্ঞান আমাদের দুঃখ দিতে পারে।

`ঘটনাটি আমাদের এবিষয়ে কি শিক্ষা দেয় যে, মন্দ সিদ্ধান্ত গ্রহণের পক্ষে অজুহাত দেখানো কত সহজ?`