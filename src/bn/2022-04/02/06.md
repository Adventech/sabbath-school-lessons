---
title:  'প্রথম প্রতিজ্ঞা (আদি 3:15, 21)'
date:  06/10/2022
---

`আদি 3:15, 21 পদ পড়়ুন। এই পদগুলো থেকে আমরা মানবকুলের জন্য কি আশা খুঁজে পাই?`

আদি 3 অধ্যায় আমাদেরকে ভয়াবহ পরিণতির বিষয় বলে যা পতনের পর ঘটেছিল। কিন্তু ঈশ্বর আদম ও হবাকে আশা দিলেন। প্রথমে, ঈশ্বর সাপকে অভিশাপ দিলেন। অভিশাপটি সকল মানুষের জন্য আশার একটি প্রতিজ্ঞা ধারণ করেছে। ঈশ্বর ঘোষণা দিয়ে সাপকে বললেন, “আর আমি তোমাতে ও নারীতে, এবং তোমার বংশে ও তাহার বংশে পরস্পর শত্রুতা জন্মাইব; সে তোমার মস্তক চ‚র্ণ করিবে, এবং তুমি তাহার পাদমূল চ‚র্ণ করিবে” (আদি 3:15)।

‘শত্রু’ শব্দটি ইব্রীয় ‘এইবাহ্’ থেকে এসেছে। এই শব্দটি আমাদের দেখায় যে, ভালো ও মন্দের মধ্যকার এই মহাসংঘর্ষ দীর্ঘকাল চলবে। ‘শত্রু’ শব্দটি দেখায় যে, ঈশ্বর মানব-হৃদয়ে পাপের জন্য ঘৃণার উদ্ভব করবেন। আমাদের ‘আত্মিক জীবন’ যীশু ব্যতীত ‘মৃত’ (ইফিষীয় 2:1, 5)। আমরা ‘পাপের দাস’ (রোমীয় 6:20)। যীশু আমাদের নতুন জীবন দেন। এই নতুন জীবনের কারণে আমরা পাপকে ঘৃণা করি এবং আমরা শয়তানের শত্রু হই। পাপের প্রতি এই ঘৃণাবোধের কারণে আমরা ঈশ্বরের পরিত্রাণ-সাধক দয়া গ্রহণ করতে উদ্ধুদ্ধ হই। ঈশ্বরের পরিত্রাণ-সাধক দয়া আমাদের দরকার। এই দয়া ব্যতিত আমাদের জীবন বদলাতে পারে না। এই দয়া ব্যতীত আমরা পাপের দাসই থেকে যাব।

পরে, ঈশ্বর তাঁর প্রতিজ্ঞা আদম ও হবাকে দেখানোর জন্য একটি পশু উৎসর্গ করলেন (আদি 3:21 পদ পড়়ুন)। “ঈশ্বর আদমকে পাপার্থক একটি বলি উৎসর্গ করতে বললেন। এই বলিটি আদমকে প্রচুর মনোকষ্ট দিয়েছিল। আদমের হাত দ্বারা একটি প্রাণীর প্রাণ হরণ করতে হয়েছিল। অথচ, একমাত্র ঈশ্বর এই প্রাণ দিতে পারেন। এটি ছিল আদমের দেখা কোনো কিছুর প্রথম মৃত্যু। আদম যন্ত্রণাগ্রস্ত ও রক্তাক্ত পশুটি দেখলেন। পশুটির মৃত্যু ক্রুশের উপরে যীশুর মৃত্যুকে নির্দেশ করে। যীশু ছিলেন মানবের পাপের যজ্ঞবলি।” -ঈলেন জি হোয়াইট, দি স্টোরি অফ্ রিডিম্পশন, পৃষ্ঠা: 50।

`2 করিন্থীয় 5:21 ও ইব্রীয় 9:28 পদ পড়়ুন। ঈশ্বর এদনে পরিত্রাণ-সাধক যে প্রথম প্রতিজ্ঞাটি করলেন, সেটির বিষয়ে এই পদগুলো আমাদের কি দেখায়?`

আদম ও হবা এদন পরিত্যাগ করলেন (আদি 3:19, 22-24)। তারা জানেন যে, তারা একদিন মারা যাবেন। তারা যখন এদন ত্যাগ করেন, তারা বিনা বস্ত্রে পরিত্যাক্ত হননি, কিংবা তারা ডুমুর পাতা পরিধান করেননি (আাদি 3:7)। ঈশ্বর নিজে আদম ও হবাকে পোশাক দিলেন। এই পোশাক ছিল আদম ও হবার জন্য দয়া ও পবিত্র জীবনের একটি প্রতীক (সখরিয় 3:1-5; লূক 15:22)। সুতরাং, শুরু থেকে আমরা দেখি, ঈশ্বর মানুষকে সেই সুসমাচার দেখিয়েছেন যে, যীশু পাপ থেকে আমাদের পরিত্রাণ করবেন।