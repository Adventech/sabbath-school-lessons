---
title:  '‘মরিবে না’ (আদি 3:4)'
date:  04/10/2022
---

`আদি 3:4 পদে সাপের মিথ্যাচার পড়়ুন। ইতিহাস ব্যাপী মানুষ কি কি উপায়ে এই মিথ্যাচার বারবার অনুশীলন করে আসছে?`

এই শিক্ষাটির মাঝে এই মিথ্যাচার দেখতে পাই যে, দেহ মরলেও আত্মা মরে না। বাইবেলের যুগে এই ভ্রান্তা শিক্ষা বিভিন্ন ধর্মীয় বিশ্বাসের অংশে পরিণত হয়েছিল। বাইবেলের যুগে মিসরে, এই ভ্রান্ত শিক্ষার কারণে লোকেরা মমি ও পিরামিড বানাতে প্রলুব্ধ হয়েছে।

আত্মার বিষয়ে এই ভ্রান্ত ধারণা গ্রিক শিক্ষামালার একটি অংশে পরিণত হয়েছিল। দ্যা রিপাবলিক অব্ প্লাটো নামক বইয়ে সক্রেটিস বলেন: “আপনি কি জানেন না যে, আত্মা চিরদিন বেঁচে থাকে এবং কখনও মরে না?” প্লাটোস বুক ফায়েডো বইয়ে সক্রেটিস বলেন, “আমাদের দেহের মৃত্যু ঘটার পর আমাদের আত্মা অস্তিমান থাকবে।” পরে, ইউরোপের খ্রীষ্টিয়ানরা এই মিথ্যা ধারণাটি মেনে নেয়। কিন্তু শিক্ষাগুলো আরও অতীত কাল থেকে প্রচলিত ছিল। এই ধারণা এদনে স্বয়ং শয়তান প্রবর্তন করেছিল।

শয়তান হবাকে বলেছিল ‘কোন ক্রমে মরিবে না’ (আদি 3:4)। এই শক্ত কথাগুলোর দ্বারা শয়তান তার কথাগুলো ঈশ্বরের কথার থেকেও মজবুত করে তুলেছিল।

`গীত 115:17; যোহন 5:28, 29; গীত 146:4; মথি 10:28 ও 1 করিন্থীয় 15:51-58 পদ পড়়ুন। এই পদগুলো কি শিক্ষা দেয়? শয়তানের কথাগুলো যে মিথ্যা সেটা দেখানোর জন্য আমরা বাইবেলের কোন্ পদগুলো ব্যবহার করতে পারি?`

ইতিহাস জুড়ে আমরা শয়তানের মিথ্যাচার দেখি যে, আত্মা চিরদিন বেঁচে থাকে ও মরে না। আধুনিক বই/উপন্যাস, ছায়াছবি ও টিভি শো এই মিথ্যাকে শিক্ষা দেয়। পরিতাপের বিষয় হল, অদ্য অনেক খ্রীষ্টিয় মণ্ডলীতে এই মিথ্যাচার শিক্ষা দেওয়া হয়। বিজ্ঞানও এই ভ্রান্ত ধারণা শিক্ষা দেয়। অনেক বিজ্ঞানী বলে যে, মৃতদের সঙ্গে যোগাযোগের একটি পথ তারা আবিষ্কার করেছে। বিজ্ঞানীরা বিশ্বাস করে যে, মৃতরা আসলে জীবিত। তাদের কেবল দেহ নেই। এই মিথ্যা ধারণা সর্বত্র প্রচলিত। সুতরাং, এটা জেনে আমাদের বিহ্বল হলে চলবে না যে, শেষকালে এই মিথ্যাচার একটি বড় প্রভাব ফেলবে।

`আপনার নিজ কৃষ্টিতে কিংবা আপনার চারপাশের জীবনে কীভাবে আপনি এই মিথ্যাচর দেখতে পান? আমরা যা-কিছু দেখি কিংবা আমাদের যে-সব অভিজ্ঞতা হয়, আমরা কেন বাইবেলের বিশ্বাসকে সে সবের ঊর্দ্ধে রাখব?`