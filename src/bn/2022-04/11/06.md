---
title:  'মৃতরা কি আমাদের কাছে ফেরত আসতে পারে? (২ করিন্থীয় ১১:১৪, ১৫)'
date:   08/12/2022
---

মাঝেমাঝে মন্দ আত্মারা আমাদের প্রিয়জন, বন্ধু কিংবা পরিজন হওয়ার অভিনয় করে। তারা তাদের কাছে উপস্থিত হয়, যারা তাদেরকে জীবদ্দশায় চিনত। মন্দ আত্মারা নিজেদেরকে এমনভাবে উপস্থাপন করে যেন তারা মৃত ব্যক্তি। এই বিভ্রান্তি ও মিথ্যাচারগুলো হচ্ছে শয়তানের ছলনা। যারা বাইবেলের সত্য জানে না, তাদেরকে বোকা বানানোর জন্য শয়তান এই ছল-চাতুরী কাজে লাগায়। ঈলেন জি হোয়াইট সাবধান করে বলছেন, “শেষকালে, ছলনাকরী আত্মারা যীশুর এমন অনুসারী সাজার চেষ্টা করবে যেন তারা মৃত্যু থেকে উঠেছে। এই লোকগুলো বাইবেলের সত্যের এবং পবিত্র আত্মার নির্দেশিত বাক্যের বিপক্ষে যাবে।” -দি গ্রেট কন্ট্রোভার্সি, পৃষ্ঠা: ৬২৪।

`২ করিন্থীয় ১১:১৪, ১৫ এবং ইফিষীয় ৬:১০-১৮ পদ পড়়ুন। শয়তানের ছলনা এবং মন্দ আত্মার মিথ্যাচার থেকে নিজেদেরকে সুরক্ষিত রাখার ব্যাপারে এই পদগুলো আমাদের কি বলছে?`

পৌল আমাদের সাবধান করছেন: “কেননা রক্তমাংসের সহিত নয়, কিন্তু আধিপত্য সকলের সহিত, কর্তৃত্ব সকলের সহিত, এই অন্ধকারের জগৎপতিদের সহিত, স্বর্গীয় স্থানে দুষ্টতার আত্মাগণের সহিত আমাদের মল্লযুদ্ধ হইতেছে” (ইফিষীয় ৬:১২)। ঈশ্বর আমাদের যে যুদ্ধসজ্জা দিচ্ছেন তা সম্পূর্ণরূপে পরিধান করার মাধ্যমে আমরা নিজেদেরকে মন্দ আত্মার এই বিভ্রান্তি থেকে রক্ষা করতে পারি (ইফিষীয় ৬:১৩-১৮)। 

এই মিথ্যাচারী আত্মা আমাদের শঙ্কিত করতে পারে। যারা ঈশ্বর কর্তৃক সুরক্ষিত এবং বাইবেলের সত্য জানে ও বিশ্বাস করে, তাদেরকে তারা ছলনা করতে পারে। সেভেন্থ ডে অ্যাড্ভেন্টিস্ট হিসেবে, আমরা বাইবেলের সত্য বিশ্বাস করি যে, আত্মা অনন্তকাল বাঁচে না। আমরা জানি, বাইবেল শিক্ষা দেয় যে, মৃতরা আমাদের সঙ্গে যোগাযোগ করতে পারে না কিংবা আমাদের কাছে উদয় হতে পারে না। সুতরাং, আমাদের প্রিয়জন সাজা মন্দ আত্মাকে অবশ্যই আমাদের প্রত্যাখ্যান করতে হবে। মৃত প্রিয়জনকে পুরোপুরি আসল মনে হতে পারে। সে হয়ত আমাদের সেই প্রিয়জনের মতই কথা বলতে পারে। কিন্তু আমাদের সর্বদা এই শিক্ষায় অটল থাকতে হবে যে, মৃতেরা কবরে নিদ্রিত আছে। 

ধরুন, আপনি একজন প্রিয়জন হারিয়েছেন। পরে, সেই প্রিয়জন আপনার কাছে উদয় হল। সে আপনাকে জানাল যে, সে আপনাকে কতটা ভালবাসে এবং সে আপনার জন্য কতটা ব্যথিত। সে আপনাকে এমন কতগুলো কথা বলল যা কেবল আপনার প্রিয়জনই জানত। পরে, সে আপনাকে জানাল যে, সে এখন স্বর্গে আছে। যে ব্যক্তি বাইবেলের সত্য জানে না, এমন ঘটনায়  সে কি মারাত্মক বিপদে পড়বে না? সে হয়ত মিথ্যাচারে বিশ্বাস করতে পারে। আরও বড় বিপদ হল- সে হয়ত এটা বিশ্বাস করতে চাইবে।    

`ঈশ্বরের যুদ্ধসজ্জা পরিধান করা বলতে কি বোঝায়? কীভাবে আমরা আমাদের জীবনের প্রতিটি অংশ যুদ্ধসজ্জা দ্বারা আবৃত করতে পারি?`