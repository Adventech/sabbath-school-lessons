---
title:  'মৃত প্রিয়জনদের সঙ্গে যোগাযোগ (১ শমূয়েল ২৮:৩-২৫)'
date:   07/12/2022
---

পুরাতন নিয়মের যুগ থেকে নেক্রোমান্সি (জাদুবিদ্যা) হচ্ছে শয়তানের অন্যতম একটি ছলনা। নেক্রোমান্সি হচ্ছে মৃতদের সঙ্গে যোগাযোগের মাধ্যম। নেক্রোমান্সি শব্দটি গ্রিক ‘নেক্রস (মৃত)’  ও ‘মানটেইয়া (ভবিষ্যৎ গণনা)’ থেকে এসেছে। ভবিষ্যৎ সম্পর্কে বিশেষ জ্ঞান আহরণের জন্য মানুষ সাধারণত নেক্রোমান্সি চর্চা করে। পরিবারের মৃত পূর্ব-পুরুষদের আরাধনা হচ্ছে শয়তানের উদ্ভাবিত আরেকটি মিথ্যা। লোকেরা বিশ্বাস করে যে, মৃত প্রিয়জনদের আত্মা তাদের জীবন পরিবর্তন করতে পারে। বর্তমানে, বহু লোক এই মিথ্যা মেনে নিয়েছে, কারণ তারা তাদের প্রিয়জনদের জন্য শোকাহত। 

`১ শমূয়েল ২৮:৩-২৫ পদে ঐন্দোরের ভ‚তড়িয়ার সঙ্গে শৌলের অভিজ্ঞতা পড়়ুন। ‘মৃতদের’ আত্মার সঙ্গে আমরা কেন যোগাযোগ করব না, এ-বিষয়ে ঘটনাটি আমাদের কি শিক্ষা দেয়?`

ঈশ্বর তাঁর লোকদের নিষেধ করেছেন যেন তারা ডাকিনী, ওঝা, জাদুকর, গণক, কিংবা মন্দ আত্মাদের সঙ্গে কথা না বলে। ঈশ্বর এই লোকদেরকে পাথর মেরে হত্যা করার নির্দেশ দিয়েছিলেন ( লেবীয় ১৯:৩১; ২০:৬, ২৭; দ্বিতীয় বিবরণ ১৮:৯-১৪)। তাই, রাজা শৌল এই মন্দ লোকদের হত্যা করেছিলেন (১ শমূয়েল ২৮:৩, ৯)। 

পরবর্তীতে, ঈশ্বরকে প্রত্যাখ্যান করার পর পৌল ঐন্দোরের ভ‚তড়িয়ার কাছে যান (১ শমূয়েল ২৮:৬, ৭, ১৫; তুলনা করুন, যিহোশূয় ১৭:১১; গীত ৮:১০)। ঐন্দোর ছিল কনান দেশের একটি নগরী। শৌল ভ‚তড়িয়াকে বলেন যেন সে শমূয়েল ভাববাদীর আত্মাকে মৃত্যু থেকে জাগায়। শমূয়েল ছিলেন ঈশ্বরের পক্ষে একজন বিশেষ বার্তাবাহক। ভ‚তড়িয়া একটি ‘মন্দ আত্মাকে’ জাগায়, যে আত্মাটি কিনা শমূয়েলের প্রতিনিধিত্ব করেছে। মন্দ আত্মা শৌলের সঙ্গে কথা বলে (১ শমূয়েল ২৮:১৩-১৯)। আত্মা শৌলকে বলে: “কল্য তুমি ও তোমার পুত্রগণ আমার সঙ্গী হইবে” (১ শমূয়েল ২৮:১৯)। মন্দ আত্মা একটি কঠিন মিথ্যা কথা বলে।  সে শৌলকে বোঝায় যে, দেহের মৃত্যুর পর আত্মা বেঁচে থাকে। 

২০০ বছর পরে যিশাইয় লেখেন: “আর যখন তাহারা তোমাদিগকে বলে, তোমরা ভ‚তড়িয়া ও গুনিনদের নিকটে, যাহারা বিড় বিড় ও ফিসফিস করিয়া বকে, তাহাদের নিকটে অন্বেষণ কর, [তখন তোমরা বলিবে,] প্রজাগণ কি আপনাদের ঈশ্বরের কাছে অন্বেষণ করিবে না? তাহারা জীবিতদের জন্য কি মৃতদের কাছে [অন্বেষণ করিবে]? ব্যবস্থার কাছে ও সাক্ষ্যের কাছে [অন্বেষণ কর]; ইহার অনুরূপ কথা যদি তাহারা না বলে, তবে তাহাদের পক্ষে অরুণোদয় নাই” (যিশাইয় ৮:১৯, ২০; আরও পড়়ুন, যিশাইয় ১৯:৩)। 

`যখন আমরা মানসিক চাপে থাকি, তখন আমরা কতটা সহজে শৌলের মত মন্দ কাজ করে থাকি? কেবল বিশ্বাস, প্রার্থনা এবং বাইবেলের সত্যের প্রতি বাধ্যতা কেন আমাদের নিরাপদ রাখতে পারে?`