---
title:  অতিরিক্ত আলোচনা
date:   09/12/2022
---

‘সোলফোন’ নামে একটি বাণিজ্যিক গোষ্ঠি আছে যারা মৃত লোকদের সঙ্গে যোগাযোগের একটি পন্থা উদ্ভাবন করছে। সোলফোনের ওয়েবসাইট বলছে যে, মানুষ যখন মারা যায়, তখন তারা চিরতরে আরেকটি স্থানে চলে যায়। কিন্তু তাদের আত্মা বেঁচে থাকে। আত্মাদের সেই একই ব্যক্তিত্ব বজায় থাকে যা দেহের ছিল। আত্মার ব্যাপারে অন্য অনেক বিষয় এক। সুতরাং, তারা তাদের প্রিয়জনদের সঙ্গে যোগাযোগ করতে পারে। 

সোলফোন গোষ্ঠিটি তিনটি উপায়ে জীবিত ও মৃতদের মাঝে যোগযোগ তৈরি করে দেবার দাবী করে। প্রথমে, সোলফোন গোষ্ঠিটি লিখিত বার্তার মাধ্যমে জীবিত ও মৃতদের মাঝে যোগাযোগ করিয়ে দেয়। প্রত্যাশিত যেকোন প্রসঙ্গ নিয়ে তারা লিখিত বার্তার মাধ্যমে আলাপ করতে পারে। দ্বিতীয়ত, সোলফোন গোষ্ঠিটি মৃত প্রিয়জনদের সঙ্গে জীবিত প্রিয়জনদের কথা বলিয়ে দেয়। তৃতীয়ত, সোলফোন দাবী করে যে, তারা জীবিতদের সঙ্গে মৃতদের সাক্ষাৎ করিয়ে দেবে, এবং তারা একে অন্যের কথা শুনতে পারবে। 

এই উদ্ভাবন অত্যন্ত বীভৎস। আরও জঘন্য বিষয় হল এই যে, সোলফোন একটি শো’র আয়োজন করেছিল যেখানে মৃত প্রিয়জনেরা দেখতে হুবাহু পূর্বেকার মত ছিল। সোলফেন বলে, “শোকাতুর পিতামাতারা তাদের মৃত পুত্র কিংবা কন্যাকে এই প্রশ্নগুলো করতে পারে: ‘তুমি যখন শিশু ছিলে, তখন তোমার স্নুপি নামের যে কুকুটি ছিল, সেটিকে কি তুমি পেয়েছ? তোমার দশম জন্মদিনে আমরা কি তোমাকে পকেটে রাখার একটি ছুরি দিয়েছিলাম?’” সোলফোনের উদ্ভাবনের ভয়ংকর বিপদ সম্পর্কে বুঝতে ঈলেন জি হোয়াইটের এই সতর্ক-বার্তাটি আমাদের সাহায্য করে: “মৃত প্রিয়জনদের আত্মা কখনও কখনও তাদের বন্ধুদের কাছে উদয় হয়। তারা জীবদ্দশায় যা করত, সে-সব বিষয় সম্পর্কে তারা তাদেরকে বলে। জীবদ্দশায় তারা যা-কিছু করত, এমন কোন কিছু তারা করে দেখায়।”-পেট্রিয়ার্কস অ্যাণ্ড প্রফেট্স, পৃষ্ঠা: ৬৮৪।            

**আলোচ্য প্রশ্নাবলী**:

`টিভির মাধ্যমে জনপ্রিয় বিশ্বাসগুলোর সম্পর্কে জেনে অনেক খ্রীষ্টিয়ান তা গ্রহণ করে নেয়। তথ্যবিচিত্রা, সংবাদ-পত্র ও টিভি সম্প্রচার থেকে কোন্টি আমরা গ্রহণ করব এবং কোন্টি আমরা বর্জন করব, সেটা জানতে বাইবেলের নীতিমালা আমাদের সাহায্য করতে পারে? (পড়়ুন, গীত ১০১:১-৮; হিতোপদেশ ৪:২৩; ফিলিপীয় ৪:৮)।`

`কীভাবে আমরা লোকদেরকে শয়তানের শেষকালীন ছলনা ও বিভ্রান্তি থেকে নিরাপদ থাকতে সাহায্য করতে পারি? একইসঙ্গে, যখন আমরা লোকদের সাহায্য করছি, তখন আমরা কীভাবে শয়তানের এই ছলানা ও বিভ্রান্তি থেকে নিজেদেরকে নিরাপদ রাখতে পারি?`