---
title:  শেষকালীন ছলনা ও বিভ্রান্তি
date:   03/12/2022
---

### শাস্ত্রপাঠ
মথি ৭:২১-২৭; ১ রাজাবলি ১৭:২২-২৪; ইব্রীয় ৯:২৫-২৮; ১ শমূয়েল ২৮:৩-২৫। 

> <p>মুখস্থপদ</p>
> “আর ইহা আশ্চর্য নয়, কেননা শয়তান আপনি দীপ্তিময় দূতের বেশ ধারণ করে। সুতরাং তাহার পরিচারকেরাও যে ধার্মিকতার পরিচারকদের বেশ ধারণ করে, ইহা মহৎ বিষয় নয়; তাহাদের পরিণাম তাহাদের ক্রিয়ানুসারে হইবে” (২ করিন্থীয় ১১:১৪, ১৫)।

আধুনিক জীবন অদ্ভুত ও চিত্তাকর্ষক সব বই-পুস্তক, তথ্য-বিনোদন, চলচ্চিত্র ও সংবাদ-বিচিত্রায় পরিপূর্ণ। এ সব ‘আশ্চর্য ঘটনার’ মাঝে ভ‚ত-প্রেত, ভীনগ্রহী ও মৃত লোকদের প্রেরিত বার্তা বিষয়ক রহস্যপূর্ণ জ্ঞান অন্তর্ভুক্ত রয়েছে। হলিউড ধর্ম ও আশ্চর্য ঘটনা নিয়ে অসংখ্য ছায়াছবি নির্মাণ করছে। কিন্তু এই ছায়াছবিগুলোর বেশিরভাগই বিভ্রান্তি ও ভ্রান্ত শিক্ষায় পরিপূর্ণ যা বাইবেলের সত্যের সঙ্গে মেলে না। এই ছায়াছবিগুলো আমাদের সেই একই মিথ্যাটির কথা বলে যা সর্প হবাকে বলেছিল: “কোন ক্রমে মরিবে না” (আদি ৩:৪)। বিগত ১০ বছর ধরে এই মিথ্যাটি সর্বাধিক পঠিত ও সর্বাধিক বিক্রিত বইগুলোর এবং কম্পিউটরের জনপ্রিয় গেমগুলোর অংশবিশেষে পরিণত হয়েছে। নিঃসন্দেহে, শয়তান এই চাতুরিগুলো ও বিভ্রান্তিগুলো ব্যবহার করে ঈশ্বরের উপর থেকে আমাদের মনোযোগ সরাতে চায়। মাঝেমাঝে, শয়তান বিজ্ঞানের মোড়কে তার বিভ্রান্তি ও মিথ্যাচার ‘লুকিয়ে রাখে।’ 

শয়তানের অন্যতম একটি চাতুরি হল ‘মৃত্যু-পূর্ব অভিজ্ঞতা (near death experiencs)।’ এনডিঈএস (NDEs) হচ্ছে এমন একটি অভিজ্ঞতা যা একজন ব্যক্তি তার ‘মৃত্যুর’ পর লাভ করে। তখন এই ব্যক্তিটি স্বর্গ বিষয়ক গল্প নিয়ে জীবনে ফিরে আসে। অনেকে বলে, এনডিঈএস হচ্ছে প্রমাণ যে, আত্মা কখনও মরে না এবং আত্মা অনন্তজীবি! 

এ সপ্তাহে, আমরা শয়তানের কিছু শেষকালিন ছলনা ও বিভ্রান্তির প্রতি দৃষ্টি দেব। এগুলোর বিপদ সম্পর্কে আমাদের জানতে হবে।