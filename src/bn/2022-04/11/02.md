---
title:  'পাষাণের উপরে নির্মিত (মথি ৭:২১-২৭)'
date:   04/12/2022
---

শেষকালে শয়তানের অন্যতম একটি বিভ্রান্তি হল ‘রহস্যবাদ।’ রহস্যবাদ হচ্ছে একটি ধর্মীয় অভিজ্ঞতা যা বিভিন্ন শিক্ষামালার সঙ্গে অন্তর্ভুক্ত। মৌলিক বিশ্বাস হচ্ছে এটি যে, একজন ব্যক্তি আত্মিক অভিজ্ঞতার অংশ হিসেবে একটি উচ্চতর শক্তির সঙ্গে যুক্ত হয়। মাঝেমাঝে, এই অভিজ্ঞতার বশে থাকা ব্যক্তিকে দেখে মনে হয় যেন সে ঘুমিয়ে আছে। কিন্তু সে একজন জাগ্রত ব্যক্তির মত নড়তে-চড়তে পারে, প্রশ্নের উত্তর দিতে পারে, এবং নির্দেশ অনুসরণ করতে পারে। পরিতাপের বিষয় হল, এই অভিজ্ঞতাটি বর্তমানে কিছু খ্রীষ্টিয় মণ্ডলীর উপাসনার একটি অংশে পরিণত হয়েছে। এই মণ্ডলীগুলোর খ্রীষ্টিয়ান সদস্যরা সর্বদা বাইবেলের সত্যের স্থলে তাদের নিজেদের আবেগ-অনুভ‚তি ও অভিজ্ঞতাকে স্থান দিয়ে থাকে। সুতরাং, এই অভিজ্ঞতা আসলে একজন ব্যক্তিকে ‘ঈশ্বর’ বানাতে চেষ্টা করে। যে খ্রীষ্টিয়ানরা এই বিশ্বাস অনুসরণ করে, এই ধর্মীয় অভিজ্ঞতা সেই খ্রীষ্টিয়ানদের বিপদে রাখে। শেষকালীন ছলনা সহ, এই রহস্যবাদ একজন ব্যক্তিকে শয়তানের বিভ্রান্তি থেকে নিরাপদ রাখে না। 

`মথি ৭:২১-২৭ পদে যীশু ‘পাষাণের উপর’ কিংবা ‘বালুর উপর’ গৃহ নির্মাণের বিষয়ে বলেন। যীশু কি বোঝাচ্ছেন?`

বর্তমানে, অনেক খ্রীষ্টিয় মণ্ডলী বলে যে, বাইবেলের শিক্ষামালা গুরুত্বপূর্ণ নয়। তারা বলে, এটা সব থেকে গুরুত্বপূর্ণ বিষয় নয় যে, আপনি কী জানেন, বরং গুরুত্বপূর্ণ বিষয় হল, আপনি কাকে জানেন। সুতরাং, তারা স্বয়ং যীশুর সঙ্গে যীশুর শিক্ষামালার রদবদল করে। এই খ্রীষ্টিয়ানরা মনে করে যে, বাইবেলের সত্য হচ্ছে সেকেলে এবং তেমন জনপ্রিয় নয়। তারা বলে যে, বাইবেলের কিছু ঘটনা কিংবা কিছু শিক্ষা আসলে সত্য হতে পারে না। কেন? কারণ, তারা বিশ্বাস করে যে, বাইবেলের এই ঘটনাগুলো যেভাবে ঘটেছে বলে বাইবেল বলছে, যীশু কখনও সেভাবে ঘটতে দিতে পারেন না। এই শিক্ষাগুলোর মধ্যে অন্যতম একটি হল- ঈশ্বরের প্রতি বাধ্যতা। কিন্তু, ঈশ্বর ও তাঁর ব্যবস্থার প্রতি বাধ্য না হয়ে আমরা পাষাণের উপর আমাদের বিশ্বাস স্থাপন/নির্মাণ করতে পারি না, অন্য কথায়, মজবুত বিশ্বাস লাভ করতে পারি না। 

সুতরাং, যারা কেবল যীশুতে বিশ্বাস করার প্রয়োজন মনে করে, তারা বিপদে রয়েছে। স্মরণ করুন, অন্ধকারময় যুগে যে ক্যাথলিকরা প্রোটেস্ট্যান্টদের হত্যা করেছিল, তারাও যীশুতে বিশ্বাস করত। যারা যীশুর নামে ভ‚ত ছাড়িয়েছে, তারাও যীশুতে বিশ্বাস করত (মথি ৭:২২)। “শয়তানের অন্যতম একটি বড় বিভ্রান্তি/মিথ্যাচার হল এই ধারণা যে, আমরা যা-কিছু বিশ্বাস করি তা গুরুত্বপূর্ণ নয়। শয়তান জানে যে, যখন আমরা বাইবেলের সত্য গ্রহণ করি, তখন সত্য আমাদের পবিত্র করবে। সুতরাং, শয়তান সর্বদা মিথ্যা বিশ্বাসকে, মিথ্যা গল্পকে এবং বাইবেলের সত্যের বদলে মিথ্যা সুসমাচারকে একটি বিকল্পে/অনুকল্পে পরিণত করার চেষ্টা করে।” -ঈলেন জি হোয়াইট, দি গ্রেট কন্ট্রোভার্সি, পৃষ্ঠা: ৫২০।

`ঈশ্বরের বাক্য আমাদের যা করতে নিষেধ করে, তা না করার জন্য কীভাবে আমরা আমাদের আবেগ-অনুভ‚তি ও উপলব্ধির বিরুদ্ধে লড়াই করতে পারি?`