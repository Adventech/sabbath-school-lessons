---
title:  'মৃত্যু-পূর্ব অভিজ্ঞতা (১ রাজাবলি ১৭:২২-২৪)'
date:   05/12/2022
---

আধুনিক যুগে লোকেরা বলে, ‘মৃত্যু-পূর্ব অভিজ্ঞতা’ (NDEs) হচ্ছে প্রমাণ যে, আত্মা কখনও মরে না। রেমণ্ড এ. মুডি জুনিয়রের বইটি সে-কথাই বলছে। মুডির লেখা বইটির নাম হচ্ছে লাইফ আফটার লাইফ: দি ইনভেস্টিগেশন অফ্ এ ফেনোমেনন: সার্ভাইভাল অফ্ বডিলি ডেথ্। 

মুডি তার বইয়ে জানাচ্ছেন যে, পাঁচ বছরের অধিক সময় তিনি এমন ১০০ জনের বেশি লোককে নিয়ে গবেষণা করেছেন যারা ‘মারা’ গিয়েছিল এবং পরে জীবনে ফিরে এসেছে। এই লোকেরা বলেছে যে, তারা একজন উজ্জ্বল প্রেমময় ব্যক্তির সাক্ষাৎ পেয়েছে। কিছু বিজ্ঞানী বলে, “এই ঘটনাগুলো হচ্ছে লক্ষণীয় প্রমাণ যে, দেহের মৃত্যুর পর মানব-আত্মা বেঁচে থাকে।” 

`যারা মৃত্যু থেকে উত্থাপিত হয়েছিল, তাদের বিষয়ে বাইবেলের এই ঘটনাগুলো পড়়ুন: ১ রাজাবলি ১৭:২২-২৪; ২ রাজাবলি ৪:৩৪-৩৭; মার্ক ৫:৪১-৪৩; লূক ৭:১৪-১৭ এবং যোহন ১১:৪০-৪৪। এগুলোর মধ্যে কতগুলো ঘটনা আমাদেরকে ব্যক্তির মৃত্যুর পর তার আত্মা জীবিত থাকার বিষয়ে বলে? এই উত্তরটি গুরুত্বপূর্ণ কেন?`

বর্তমান সময়ে ‘মৃত্যু-পূর্ব অভিজ্ঞতা’ সবগুলো ঘটনা তখন ঘটেছিল, যখন তাদের চিকিৎসকেরা তাদেরকে মৃত বলেছিল। কিন্তু লোকেরা সত্যি সত্যি মরেনি। লাসার সত্যি সত্যি মরেছিল। তার মৃত্যু ৪ দিন হয়ে গিয়েছিল। তার দেহ পচন ধরেছিল (যোহন ১১:৩৯)। কিন্তু লাসার জানাননি যে, মৃত অবস্থায় তার এমন কোন অভিজ্ঞতা হয়েছিল। বাইবেলের অন্য ঘটনাগুলো একই বিষয় দেখায়। যে লোকেরা মরে গিয়েছিল, তারা স্বর্গ কিংবা নরক বিষয়ে এমন কোনো অভিজ্ঞতা জানাননি। মৃত্যুর পরের অবস্থা সম্পর্কে তাদের নীরবতা বাইবেলের সত্যের সঙ্গে সম্মতি প্রকাশ করে (পড়়ুন, ইয়োব ৩:১১-১৩; গীত ১১৫:১৭; ১৪৬:৪; উপদেশক ৯:১০)!

কিন্তু বর্তমান সময়ের এনডিঈএস’র ব্যাপারটি কি? যদি আমরা বাইবেলের সত্য মেনে নেই যে, মৃতেরা ঘুমিয়ে আছে, তাহলে এই প্রতিবেদনের ব্যাপারে কেবল দুটি ব্যাখ্যা খাটতে পারে। (১) বর্তমান সময়ের এনডিঈএস অভিজ্ঞতাটি মস্তিষ্কে প্রাকৃতিক রাসায়নিক অভিজ্ঞতার কারণে ঘটতে পারে যা মানসিক চাপ থেকে আসে। এই রাসায়নিক পরিবর্তনের কারণে এনডিঈ পরিস্থিতির মাঝে থাকা একজন ব্যক্তি অবাস্তব বিষয়কে বাস্তব মনে করে। অথবা (২) এনডিঈ হচ্ছে শয়তানের একটি চাতুরী (২ করিন্থীয় ১১:১৪)। কোন সন্দেহ নেই যে, এই এনডিঈএস ঘটনার অনেকগুলো শয়তান ঘটিয়ে থাকে, কারণ ‘মৃতরা’ বলেছে যে, তারা তাদের পরিবারের মৃত সদস্যদের সঙ্গে কথা বলেছে! বাইবেলের সত্যের পরিপন্থী যেকোন অভিজ্ঞতা আমরা অবশ্যই প্রত্যাখ্যান করব। 

`অনেক এনডিঈএস ঘটনাকে বিজ্ঞানীরা ‘প্রমাণ’ হিসেবে গ্রহণ করেছে যে, আত্মা মরে না। বিজ্ঞান যখন বাইবেলের সঙ্গে সুর মিলিয়ে কথা বলে, তখন বিজ্ঞানকে বিশ্বাস করার ব্যাপারে আমাদের অবশ্যই সতর্ক হতে হবে কেন?`