---
title:  'এই জীবনের ঊর্ধ্বে আশা (১ করিন্থীয় ১৫:১২-১৯)'
date:   13/11/2022
---

অনন্তকাল বেঁচে থাকার বাইবেলীয় প্রতিজ্ঞা আমরা যীশুতে পাই। এই ধারণাটি খুবই গুরুত্বপূর্ণ। তাঁর মৃত্যু ও তাঁর পুনরুত্থান আমাদের অনেক বেশি আশা দেয়। গতকাল আমরা যেমনিভাবে দেখেছি, যীশুর পুনরুত্থান হল সেই সময় যখন আমাদের পাপের কারণে যীশু ক্রুশীয় মৃত্যু বরণের পর তৃতীয় দিনে কবর থেকে উঠলেন।

`১ করিন্থীয় ১৫:১২-১৯ পদ পড়়ুন। এই পদগুলোয় পৌল কি বলছেন? যীশুর পুনরুত্থানের সঙ্গে আমাদের নিজেদের পুনরুত্থানের যোগসূত্র কি? যেমনিভাবে আমরা দেখেছি, আমাদের পুনরুত্থান হবে সেই সময় যখন যীশু দ্বিতীয় বার আসবেন এবং আমাদের মৃত্যু থেকে তুলবেন।`

পৌল চান আমরা যেন এই গুরুত্বপূর্ণ সত্য বুঝি: যীশুর পুনরুত্থানের সঙ্গে আমাদের পুনরুত্থান অত্যন্ত নিবিড়ভাবে সম্পর্কযুক্ত। দুটি পুনরুত্থানকে আমরা আলাদা করতে পারি না। আমরা যদি পুনরুত্থিত না হই, তাহলে যীশু কখনও পুনরুত্থিত হতেন না। যীশু যদি পুনরুত্থিত না হতেন, তাহলে কি হত? পৌল কঠিন ভাষায় আমাদেরকে উত্তর দিচ্ছেন: “আর খ্রীষ্ট যদি উত্থাপিত না হইয়া থাকেন, তাহা হইলে ত আমাদের প্রচারও বৃথা, তোমাদের বিশ্বাসও বৃথা” (১ করিন্থীয় ১৫:১৪)। অর্থাৎ, আমরা অন্যভাবে বলতে পারি: যখন আমরা মারা যাই, তখন আমরা মৃত অবস্থায় থাকি। আমরা কখনও উঠি না। আমরা তখন চিরতরে মরে থাকি। আর, এটা যদি সত্যি হয়, তাহলে আমাদের পরিত্রাণের আশার কোনো মানে হয় না। সে-কারণে পৌল বলেছেন: “মৃতেরা যদি উত্থাপিত না হয়, তবে ‘আইস, আমরা ভোজন পান করি, কেননা কল্য মরিব’” (১ করিন্থীয় ১৫:৩২)। 

আমাদের এই যাপিত জীবনই যদি সব হত, তাহলে আমরা ৭০ বছর কিংবা তার কম বা বেশি বাঁচতাম, পরে আমাদের সত্যিই কোনো আশা থাকত না। অবাক হবার কিছু নেই, ঈলেন জি হোয়াইট বলেন, “আমরা যা-কিছু পাবার আশা করি কিংবা এ যাবতকালে আমরা যা-কিছু আশা করেছি, স্বর্গ হচ্ছে তার থেকে মূল্যবান। আমরা যদি স্বর্গ হারাই, তাহলে আমরা সব হারালাম।” -সান্স অ্যাণ্ড ডটার্স অফ্ গড্, পৃষ্ঠা: ৩৪৯।  

`আশা ও বিশ্বাস নিয়ে ভাবুন। এগুলো খুবই মূল্যবান উপহার, ঠিক? এই উপহারগুলো রক্ষা করার জন্য আমরা ঈশ্বরের সহায়তায় অবশ্যই সবকিছু করব কেন?`