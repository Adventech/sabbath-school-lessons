---
title:  'আমি ‘পুনর্বার আসিব’ (যোহন ১৪:১-৩)'
date:   14/11/2022
---

যীশু পুনর্বার আসার প্রতিজ্ঞা করেছেন প্রায় ২০০০ বছর হয়ে গেছে। কীভাবে আমরা লোকদেরকে বুঝতে সাহায্য করতে পারি যে, বর্তমান খ্রীষ্টিয়ানদের জন্য এই প্রতিজ্ঞা আরও অধিক গুরুত্বপূর্ণ? উত্তরের জন্য যোহন ১৪:১৩ পদ পড়়ুন। 

প্রকাশিত বাক্য পুস্তকে যীশু চার বার বলেছেন, “আমি শীঘ্র আসিতেছি” (প্রকাশিত ৩:১১; ২২:৭, ১২, ২০)। যীশুর অনুসারীরা আশা করেছিলেন যে, যীশু তাদের জীবনকালে আসবেন। সেই সময়ের বহু খ্রীষ্টিয়ানও একই আশা করত। কিন্তু বছরের পর বছর অতীত হয়েছে, আর যীশু পুনর্বার আসেননি। সুতরাং, অনেক খ্রীষ্টিয়ান প্রশ্ন করতে শুরু করে: “আমাদের আর কতকাল প্রচার করতে হবে যে, ‘যীশুর শীঘ্রই আসছেন?’ যীশুর শীঘ্র আগমনের জন্য অপেক্ষা করাটা কি আমাদের জন্য ভুল?” (পড়়ুন, ২ পিতর ৩:৪)।

দীর্ঘ ‘বিলম্ব’ নিয়ে বহু খ্রীষ্টিয়ান অভিযোগ করে থাকেন (এই ধারণার সঙ্গে মথি ২৫:৫ পদের তুলনা করুন)। কিন্তু আমরা আসলে কীভাবে জানতে পারি যে, অপেক্ষার এই সময়টি সত্যিই দীর্ঘ ‘বিলম্ব?’ যীশু ফেরত আসার সঠিক সময় কোন্টি ছিল? ৫০ বছর আগে? কিংবা, ১৫০ বছর আগে? কিংবা, ৫০০ বছর আগে? বাইবেলের যে প্রতিজ্ঞাটি গুরুত্বপূর্ণ, সেটি হল: “প্রভু নিজ প্রতিজ্ঞা বিষয়ে দীর্ঘসূত্রী নহেন- যেমন কেহ কেহ দীর্ঘসূত্রিতা জ্ঞান করে- কিন্তু তোমাদের পক্ষে তিনি দীর্ঘসহিষ্ণু; কতকগুলি লোক যে বিনষ্ট হয়, এমন বাসনা তাঁহার নাই; বরং সকলে যেন মনপরিবর্তন পর্যন্ত পৌঁছিতে পারে, এই তাঁহার বাসনা” (২ পিতর ৩:৯)। 

সহস্রাধিক বছর হল যীশু স্বর্গে ফিরে গেছেন। কিন্তু তাঁর প্রত্যাবর্তনের প্রতিজ্ঞা আজও বহাল রয়েছে। কেন? এর কারণ হল, আমাদের জীবন হচ্ছে সংক্ষিপ্ত (গীত ৯০:১০)। এরপর, আমরা কবরে বিশ্রাম করি (উপদেশক ৯:৫, ১০)। পরে, ঈশ্বর আমাদের মৃত্যু থেকে তুলবেন। আমরা আমাদের জীবনকে ভবিষ্যতের জন্য পরিবর্তন করার জন্য দ্বিতীয় কোনো সুযোগ পাব না (ইব্রীয় ৯:২৭)। আমাদের মৃত্যুর পর, যীশুর দ্বিতীয় আগমন কেবল এক মুহূর্তের বিষয়ে পরিণত হবে। 

যেমনিভাবে প্রতিটি দিন অতিবাহিত হচ্ছে, আমরা স্বর্গীয় রথে যীশুকে দ্বিতীয় বার আসতে দেখার নিকটবর্তী হচ্ছি। নিঃসন্দেহে, আমরা জানি না যে, যীশু কখন আসছেন। কিন্তু আমরা নিশ্চিত থাকতে পারি যে, যীশু আসবেন। বাস্তবিক এটাই হল গুরুত্বপূর্ণ।

`একজন পুরোহিত দ্বিতীয় আগমনের বিষয়ে একটি প্রচার করেছিলেন। প্রচারে তিনি বলেছিলেন যে, যীশু যখন আসুক, তাতে তার কোনো সমস্যা নেই। কারণ, তার কাছে বড় কথা হল, যীশু আবার আসছেন। পুরোহিতের চিন্তার সঙ্গে আপনি একমত? যদি একমত হয়ে থাকেন, তাহলে যীশু এখনও আসেননি দেখে কীভাবে আপনি হতাশ হওয়া থেকে নিজেকে রক্ষা করতে পারেন?`