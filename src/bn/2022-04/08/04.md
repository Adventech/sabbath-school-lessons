---
title:  '‘আমিই তাঁহাকে শেষ দিনে উঠাইব’ (যোহন ৬:২৬-৫১)'
date:   15/11/2022
---

সামান্য রুটি ও মাছ দিয়ে যীশু ৫০০০ লোককে খাওয়ান (যোহন ৬:১-১৪)। এই অলৌকিক কাজটি করার পর, জনতা যীশুকে তাদের রাজা বানাতে চায় (যোহন ৬:১৫)। নিজেকে আড়াল করার জন্য যীশু তাঁর শিষ্যদের নিয়ে গালীল সাগরের অপর প্রান্তে যান। কিন্তু পরের দিন জনতা সেখানে তাঁকে আবার অনুসরণ করে। তখন যীশু জীবন-খাদ্য বিষয়ক তাঁর জোরালো বক্তব্যটি সেখানে প্রচার করেন। যীশু অনন্তজীবন সম্পর্কেও কথা বলেন (যোহন ৬:২২-২৯)।   

`যীশু কীভাবে দেখান যে, অনন্তজীবনের উপহার হচ্ছে সেই সময়ের সঙ্গে সম্পর্কযুক্ত যখন যীশু তাঁর লোকদেরকে মৃত্যু থেকে তুলবেন? উত্তরের জন্য যোহন ৬:২৬-৫১ পদ পড়়ুন।`

যীশু তাঁর প্রচারে তিনটি মৌলিক বিষয় সম্পর্কে বলেছিলেন যা অনন্তজীবনের সঙ্গে সম্পর্কযুক্ত। প্রথমে, যীশু বলেন, “আমি সেই খাদ্য, যাহা স্বর্গ হইতে নামিয়া আসিয়াছে” (যোহন ৬:৫৮; আরও পড়়ুন, ৩৩ পদ)। আমি কথাটি গ্রিক ভাষায় ‘এগো এইমি’ হিসেবে লেখা হয়েছে। এই কথাটির দ্বারা যীশু ঘোষণা করেন যে, তিনি সেই একই ব্যক্তি যার নাম বাইবেলে মহান ‘আছি’ হিসেবে লেখা হয়েছে (যাত্রা ৩:১৪)। দ্বিতীয়ত, যীশু বর্ণনা করেন যে, অনন্তজীবন তাঁর থেকে আসে: “যে ব্যক্তি আমার কাছে আইসে,” এবং “যে আমাতে বিশ্বাস করে,” (যোহন ৬:৩৫) সে আশীর্বাদ পাবে। শেষে, যীশু অনন্তজীবনের উপহারকে ঈশ্বরের লোকদের শেষ পুনরুত্থানের সঙ্গে সংযুক্ত করছেন। শেষ পুনরুত্থান হল সেই সময় যখন যীশু দ্বিতীয় আগমনে তাঁর লোকদের জাগিয়ে তুলবেন। যীশু প্রতিজ্ঞা করেন: “আমিই তাঁহাকে শেষ দিনে উঠাইব” (যোহন ৬:৪০, ৪৪, ৫৪)।

যীশু আমাদের এই চিত্তাকর্ষক প্রতিজ্ঞা দিচ্ছেন: “সত্য, সত্য, আমি তোমাদিগকে বলিতেছি, যে বিশ্বাস করে, সে অনন্ত জীবন পাইয়াছে” (যোহন ৬:৪৭)। এই প্রতিজ্ঞা দেখায় যে, অনন্তজীবনের প্রতিজ্ঞা আমাদের ইতোমধ্যে দত্ত হয়েছে! কথাটির মানে কি এই যে, বিশ্বাসী কখনও মরবে না? নিঃসন্দেহে, না! কেন? কারণ, ‘তাহাকে উঠাইব’ (যোহন ৬:৪০) কথাটি আমাদেরকে সেই লোকদের দেখায় যারা তাদের মৃত্যুর পর জীবনে ফিরে আসবে। 

যীশু ব্যতীত আমাদের অনন্তজীবন নেই। যীশুকে গ্রহণ করার পর এবং প্রতিজ্ঞাটি প্রাপ্ত হবার পর, আমরা এখন মানুষ হিসেবে এমন জীবন যাপন করব যারা একটি স্বাভাবিক মৃত্যু বরণ করতে পারে। দ্বিতীয় আগমনে, যীশু আমাদের মৃত্যু থেকে পুনরুত্থিত কিংবা উত্থাপন করবেন। তখন তিনি আমাদের অনন্তজীবনের উপহার দেবেন যা আমরা ইতোমধ্যে আমাদের ছিল। উপহারের প্রতিজ্ঞা আমাদের এখন করা হয়েছে। আমরা এই উপহার লাভ করেছি, কিন্তু তার মানে এই না যে, আমাদের আত্মা মরবে না। যীশু আমাদের এই উপহার দিচ্ছেন, কারণ তাঁর দয়ায় আমাদের বিশ্বাস আছে।