---
title:  'ঈশ্বরের ত‚রীধ্বনি (১ থিষলনীকীয় ৪:১৩-১৮)'
date:   16/11/2022
---

থিষলনীয় খ্রীষ্টিয়ানেরা বিশ্বাস করত যে, ঈশ্বর কেবল তাদেরকে অনন্তজীবন দেবেন যারা দ্বিতীয় আগমনকালে জীবিত থাকবে। “থিষলনীয় খ্রীষ্টিয়ানেরা যতে্নর সঙ্গে তাদের প্রিয়জনদের জীবন রক্ষা করত। থিষলনীয়রা শঙ্কিত ছিল যে, তাদের প্রিয়জনেরা যদি মরে যায়, তাহলে ঈশ্বর তাদেরকে দ্বিতীয় আগমনে অনন্তজীবন দেবেন না। কিন্তু তাদের প্রিয়জনেরা মরতে শুরু করল। মৃত প্রিয়জনদের মুখমণ্ড শেষবারের মত দেখে থিষলনীয়রা খুবই মর্মাহত হত। থিষলনীয়রা আশা রাখতে পারত না যে, ভবিষ্যৎ জীবনে তারা তাদের প্রিয়জনদের দেখতে পাবে।” -ঈলেন জি হোয়াইট, দি অ্যাক্টস অফ্ দি অ্যাপজল্স, পৃষ্ঠা: ২৫৮। 

পৌল কীভাবে এই ভ্রান্ত ধারণা শুধরে দিয়েছিলেন? উত্তরের জন্য ১ থিষলনীকীয় ৪:১৩-১৮ পদ পড়়ুন। “ঈশ্বর যীশু দ্বারা নিদ্রাগত লোকদিগকেও সেইরূপে তাঁহার সহিত আনয়ন করিবেন” (১ থিষলনীকীয় ৪:১৪)- কথাটির অর্থ তারা বুঝত না। এই লোকেরা মনে করত যে, পদটি আক্ষরিকভাবে যা বলছে, প্রকৃত অর্থে তার থেকে অনেক কিছু বেশি বলছে। সমস্যা হল, এই লোকেরা বিশ্বাস করে যে, আত্মা চিরজীবি। সুতরাং, তারা মনে করে যে, যে-মৃতরা ইতোমধ্যে স্বর্গে ঈশ্বরের সঙ্গে আছেন, দ্বিতীয় আগমনে যীশু তাদের আত্মাগুলো তাঁর সঙ্গে নিয়ে আসবেন। আর, যীশু যখন মৃতুদের দেহগুলো জাগাবেন, তখন তাদের আত্মাগুলো দেহের সঙ্গে সংযুক্ত হবে। কিন্তু এই ধারণা ভুল।

১ থিষলনীকীয় ৪:১৪ পদের অর্থ সম্পর্কে একজন নন-অ্যাড্ভেন্টিস্টের দৃষ্টিভঙ্গি পড়়ুন: “থিষলনীকীয় খ্রীষ্টিয়ানেরা মণ্ডলীর মৃত সভ্য-সভ্যাদের  জন্য ক্রন্দন করে। কিন্তু তাদের আশা আছে। কেন? কারণ, ঈশ্বর মৃতদের ‘জাগাবেন।’ এ কথার মানে কি? কথাগুলোর মানে হচ্ছে যে, যীশুর দ্বিতীয় আগমনকালে ঈশ্বর এই মৃতদের তুলবেন এবং জীবন দেবেন। অর্থাৎ, মৃতরা ‘তাঁর সঙ্গে’ যুক্ত হবে। তার মানে হল, দ্বিতীয় আগমনকালে মৃত খ্রীষ্টিয়ানেরা সেই একই উপহার পাবে, যে-উপহার ঈশ্বর জীবিতদের দেবেন। মৃতরা বাদ পড়বে না।” -জেফ্রি এ ডি উইমা, ১-২ থিষলনীকীয়, বেকার এক্সিগেটিক্যাল কমেণ্টারি অন্ দি নিউ টেস্টামেণ্ট, পৃষ্ঠা: ৩১৯। 

মৃতদের আত্মা যদি ইতোমধ্যে স্বর্গে যীশুর সঙ্গে অবস্থান করে থাকে, তাহলে থিষলনীকীয়দের আর কোনো আশা দেয়ার প্রয়োজন পৌলের পড়ত না। পৌল কেবল বলতে পারতেন যে, ঈশ্বরের যে লোকেরা মারা গেছে, তারা ইতোমধ্যে স্বর্গে প্রভুর সঙ্গে রয়েছেন। কিন্তু পৌল বলছেন যে, শেষে ঈশ্বর মৃতদের উঠাবেন।