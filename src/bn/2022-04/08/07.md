---
title:  অতিরিক্ত আলোচনা
date:   18/11/2022
---

“রোমীয়রা জানত, খ্রীষ্টিয়ানেরা বিশ্বাস করে যে, ঈশ্বর তাদের দেহকে মৃত্যু থেকে তুলবেন। তাই, এই আশা নিয়ে তামাশা করার জন্য রোমীয়রা সম্ভাব্য সব কিছুই করত। গলের (আধুনিক ফ্রান্স) ১৭৭ খ্রীষ্টাব্দের একটি প্রতিবেদন আমাদের বলছে যে, কিছু খ্রীষ্টিয়ানেরা তাদের বিশ্বাসের জন্য খুন হয়েছিল। রোমীয়রা এই খ্রীষ্টিয়ানদের হত্যা করার পর, তাদের দেহ পচনের জন্য ছয়দিন ভ‚মিতে ফেলে রাখে। পরে, রোমীয়রা এই দেহগুলো আগুনে পোড়ায় এবং দেহের ছাইগুলো রোহ্নে নদীতে ছুড়ে ফেলে। পরে, রোমীয়রা বলে, ‘এবার দেখি, ঐ খ্রীষ্টিয়ানেরা মৃত্যু থেকে উত্থাপিত হয় কি-না।’” -স্টিফেন কেভ্, ইমর্টালিটি: দ্যা কোয়েস্ট টু লিভ্ র্ফ-এভার অ্যাণ্ড হাউ টু ড্রাইভ্স সিভিলাইজাশন, পৃষ্ঠা: ১০৪, ১০৫।  

রোমীয়রা দেখাতে ব্যর্থ হয় যে, বাইবেলের প্রতিজ্ঞা সত্য নয়। যে শক্তি যীশুকে মৃত্যু থেকে তুলেছিল, সেই একই শক্তি আমাদেরও মৃত্যু থেকে তুলতে পারে। সুতরাং, আমাদের দেহের প্রতি যা-ই ঘটুক না কেন, এতে কিছু যায় আসে না। বাইরের মহাশূন্যে ঈশ্বর তারকারাশি ও গ্রহ-গ্রহাণু সৃষ্টি করেছেন। তিনি যদি এ-সব করতে পারেন, তাহলে তিনি মৃতদেরও তুলতে পারেন এবং নিঃসন্দেহে তিনি জীবিতদের সঙ্গে তাদেরকে স্বর্গে নিতে পারেন। 

“‘ঈশ্বর যীশু দ্বারা নিদ্রাগত লোকদিগকেও সেইরূপে তাঁহার সহিত আনয়ন করিবেন’ (১ থিষলনীকীয় ৪:১৪), পৌল লিখেছেন। অনেকেই এই অংশটিকে ব্যাখ্যা করতে গিয়ে মনে করেন যে, যারা নিদ্রাগত আছেন তাদেরকে যীশু স্বর্গ থেকে নিয়ে আসবেন; কিন্তু পৌল বুঝিয়েছেন যে, খ্রীষ্ট যেভাবে মৃত্যু থেকে জীবিত হয়েছেন সেভাবে ঈশ্বরও ঘুমন্ত সাধু ব্যক্তিদেরকে তাদের কবর থেকে উত্থিত করবেন এবং তাদেরকে সঙ্গে করে স্বর্গে প্রবেশ করবেন। কি দারুণ এক সান্ত্বনা! কি গৌরবের প্রত্যাশা! তবে তা শুধুমাত্র থিষলনীকীয় মণ্ডলীর জন্য নয়, বরং জগতের সর্বত্র সমস্ত খ্রীষ্টিয়ানদের জন্য।”-ঈলেন জি হোয়াইট, প্রেরিতদের কার্যবিবরণী, পৃষ্ঠা: ২২৮ (পাণ্ডুলিপি থেকে)।  

**আলোচ্য প্রশ্নাবলী**:

`মৃত্যুর বিরুদ্ধে আমাদের কি আশা রয়েছে?`

`যারা ‘সিক্রেট র‌্যাপচার (বা নিভৃত চয়নে)’ বিশ্বাস করে, তাদেরকে আমরা কীভাবে সাহায্য করতে পারি? (বৃহস্পতিবারের পাঠ পড়়ুন)।`

`১ করিন্থীয় ১৫:১২-১৯ পদ পড়়ুন। এই পদগুলো কীভাবে আমাদের দেখায় যে, মৃতেরা ঘুমিয়ে আছে এবং তারা এ-মুহূর্তে স্বর্গে যীশুর সঙ্গে অবস্থান করছে না?`