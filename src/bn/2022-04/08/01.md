---
title:  নূতন নিয়মে আশা
date:   12/11/2022
---

### শাস্ত্রপাঠ
১ করিন্থীয় ১৫:১২-১৯; যোহন ১৪:১-৩; যোহন ৬:২৬-৫১; ১ থিষলনীকীয় ৪:১৩-১৮।  

> <p>মুখস্থপদ</p>
> “আর সেই সাক্ষ্য এই যে, ঈশ্বর আমাদিগকে অনন্ত জীবন দিয়াছেন, এবং সেই জীবন তাঁহার পুত্রের মধ্যে আছে। পুত্রকে যে পাইয়াছে, সে সেই জীবন পাইয়াছে; ঈশ্বরের পুত্রকে যে পায় নাই, সে সেই জীবন পায় নাই” (১ যোহন ৫:১১, ১২)।

যীশু ও তাঁর শিষ্যদের কাছে খ্রীষ্টিয় আশা নতুন আশা ছিল না। পুরাতন নিয়মের যুগে, ঈশ্বরের ভাববাদিরা ও ইস্রায়েল আধ্যাত্মিক নেতারা পুনরুত্থানে বিশ্বাস করত। আমরা জানি, পুনরুত্থান হচ্ছে সেই সময় যখন যীশু তাঁর দ্বিতীয় আগমনে তাঁর লোকদের মৃত্যু থেকে তুলবেন। যীশু বলেন যে, অব্রাহাম একটি দর্শনে এই বিশেষ দিনটি দেখেছিলেন এবং আনন্দে পরিপূর্ণ হয়েছিলেন (যোহন ৮:৫৬)। যিহূদা জানান যে, জলপ্লাবনের আগে বসবাসকারী লোকদেরকে হনোক দ্বিতীয় আগমনের বিষয় বলতেন (যিহূদা ১:১৪, ১৫)। ইব্রীয় পুস্তক আমাদের সেই সব বীরদের বিষয় বলে যারা স্বর্গীয় পুরষ্কারের জন্য অপেক্ষা করেছেন। কিন্তু এই নর ও নারীরা সেই পর্যন্ত তাদের পুরষ্কার পাবেন না, যে-পর্যন্ত না আমরা পুরষ্কার পাব (ইব্রীয় ১১:৩৯, ৪০)। বাইবেলের এই বিশ্বাসের বীরেরা যদি ইতোমধ্যে স্বর্গে সদাপ্রভুর কাছে উপস্থিত হয়ে থাকতেন, তাহলে এই পদগুলো বুঝতে আমাদের সমস্যা হত। 

একমাত্র যারা যীশুতে পরিত্রাণ লাভ করবে, তারা অনন্তজীবন পাবে (১ যোহন ৫:১১, ১২)। এই শিক্ষাটি আমাদের দেখায় যে, আমাদের দেহ মরার পর আমাদের আত্মা চিরতরে বেঁচে থাকে না। নূতন নিয়মের আশা যীশুতে পাওয়া যায়। অনন্তকাল ধরে বেঁচে থাকার সেই একমাত্র আশা যীশুর নিকট থেকে আসে।