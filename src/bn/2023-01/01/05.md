---
title:  ঈশ্বর তাঁর সন্তানদের যা করতে বলেন
date:   04/01/2023
---

আমরা সবাই এই জীবনে আত্মিক আশীর্বাদ ও বর লাভ করব যা ঈশ্বর আমাদের দিয়ে থাকেন। এটা জেনে ভাল লাগে যে, আমরা ঈশ্বরের পরিবারের অংশ। 

`দ্বিতীয় বিবরণ ৬:৫ ও মথি ২২:৩৭ পদ পড়়ুন। এই পদগুলোর মানে কি? এই পদগুলোয় প্রভু যা করতে বলেছেন, তা আমরা কিভাবে করতে পারি?`

কীভাবে আপনি ‘সমস্ত অন্তঃকরণ, সমস্ত প্রাণ ও সমস্ত মন’ দিয়ে ঈশ্বরকে প্রেম করতে পারেন (মথি ২২:৩৭)? বাইবেল আমাদের উত্তর দেয়। উত্তরটি চমৎকার, কারণ এটি এমন কিছু নয় যা বেশিরভাগ লোক আশা করে। 

`দ্বিতীয় বিবরণ ১০:১২, ১৩ পদে প্রশ্নটি পড়়ুন। আমাদের উত্তর কি হওয়া উচিৎ? (উত্তরের জন্য পড়়ুন, ১ যোহন ৫:৩)।`

ব্যবস্থা পালন? আজ্ঞার বাধ্যতা? পরিতাপের বিষয় হল, অনেক খ্রীষ্টিয়ান বিশ্বাস করে যে, ব্যবস্থা পালন হচ্ছে এমন বিষয় যার মাধ্যমে তারা তাদের সৎকর্মের দ্বারা ঈশ্বরের অনুগ্রহ অর্জন করতে পারে। এই খ্রীষ্টিয়ানরা বিশ্বাস করে যে, ঈশ্বর চান আমরা যেন কেবল তাঁকে ও আমাদের প্রতিবেশিদের প্রেম করি। কিন্তু ঈশ্বর বলেন যে, যখন আমরা তাঁর ব্যবস্থা মান্য করি, তখন আমরা তাঁকে ও আমাদের প্রতিবেশিদেরকে আমাদের প্রেম দেখাই। 

“কেননা ঈশ্বরের প্রতি প্রেম এই, যেন আমরা তাঁহার আজ্ঞা সকল পালন করি; আর তাঁহার আজ্ঞা সকল দুর্বহ নয়” (১ যোহন ৫:৩)। নিঃসন্দেহে, আমরা ঈশ্বরকে ভালবাসি, তাই আমরা তাঁর ব্যবস্থার বাধ্য থাকি। কিন্তু আমরা হয়ত এই পদটি অন্যভাবে পড়তে পারি। অর্থাৎ, আমরা ঈশ্বরের প্রেম জানি, তাই আমরা তাঁর ব্যবস্থা মান্য করি। 

মথি ৭:২১-২৭ পদে, যীশু বলেন যে, যারা ঈশ্বরের বাক্যের বাধ্য থাকে, তারা একজন বুদ্ধিমান নির্মাতার সমতুল্য। বুদ্ধিমান নির্মাতা পাথরের উপরে তার ঘর তৈরি করে। যে লোকেরা ঈশ্বরের বাক্যের বাধ্য থাকে না, তারা একজন নির্বুদ্ধি নির্মাতার সমতুল্য। নির্বুদ্ধি নির্মাতা বালুর উপরে তার ঘর তৈরি করে। তার ঘর ভেঙ্গে যায়। উভয় নির্মাতা ঈশ্বরের ব্যবস্থা জানে। একজন নির্মাতা ব্যবস্থা মান্য করে। অন্য জন করে না। বুদ্ধিমান নির্মাতা ও তার গৃহ ঝড়ে সুরক্ষিত থাকে। ঝড় নির্বুদ্ধি নির্মাতা ও তার গৃহকে বিনষ্ট করে। 

`প্রেমময় ঈশ্বর এবং তাঁর ব্যবস্থার প্রতি বাধ্যতার মধ্যকার যোগসূত্র নিয়ে চিন্তা করুন। আজ্ঞা পালন কীভাবে ঈশ্বরের জন্য আমাদের ভালবাসা প্রদর্শন করে? আপনার কেন মনে হয় যে, ঈশ্বর চান আমরা এভাবে তাঁকে ভালবাসা দেখাই? (ইঙ্গিত: ভাবুন তো, যখন আমরা ঈশ্বরের ব্যবস্থা লঙ্ঘন করি, তখন কি হয়।)`