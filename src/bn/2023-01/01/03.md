---
title:  ঈশ্বর সমস্তকিছুর মালিক
date:   02/01/2023
---

`গীত ৫০:১০-১২; ২৪:১; ১ বংশাবলি ২৯:১৩, ১৪ ও হগয় ২:৮ পদ পড়়ুন। এই পদগুলো থেকে আমরা বাইবেলের কোন্ সত্য শিক্ষা পাই? আমাদের যা-কিছু আছে, সে-সবের ব্যাপারে আমাদের উপলব্ধি সম্পর্কে এই বার্তাটি আমাদের কি শিক্ষা দেয়?`

১ বংশাবলি আমাদের এই বিষয়ে বলে যে, দায়ূদ ঈশ্বরের জন্য একটি গৃহ নির্মাণের বাসনা করেছিলেন। এই ঘটনাটি ১৭ অধ্যায়ে শুরু হয়। দায়ূদ তার ইচ্ছা সম্পর্কে নাথনকে বলেছিলেন। নাথন ছিলেন ঈশ্বরের ভাববাদি। নাথন দায়ূদকে বলেন: “যাহা কিছু আপনার মনে আছে, তাহাই করুন, কেননা ঈশ্বর আপনার সহবর্তী” (১ বংশাবলি ১৭:২)। কিন্তু সেই রাতে, ঈশ্বর নাথনকে বললেন যে, দায়ূদ ঈশ্বরের গৃহ নির্মাণ করতে পারবেন না। কেন? কারণ, দায়ূদ ছিলেন একজন সৈনিক। নাথনের কাছে দায়ূদ জানতে চান যে, তিনি  মন্দিরটি নীলনক্সা তৈরি করতে পারেন কিনা এবং মন্দিরটি নির্মাণের জন্য যাবতীয় মালামাল প্রস্তুত করতে পারেন কিনা। দায়ূদকে এই দুটি কাজ করার অনুমতি দেওয়া হয়। সুতরাং, দায়ূদ মালামাল সংগ্রহের কাজে তার বাকী জীবনটা ব্যয় করেন- বিশাল আকৃতির পাথরগুলো কেটে আনেন, কাঠ, লোহা, সোনা, রূপা ও পিতল সংগ্রহ করেন। যেখানে মন্দিরটির নির্মাণ কাজ হবে, দায়ূদ সেই স্থানে মালামালগুলোর আনার নির্দেশ দেন। পরে, দায়ূদ ইস্রায়েলের সমস্ত নেতাদের একত্রে ডেকে ঈশ্বরের প্রশংসা ও ধন্যবাদ দিতে বলেন।

১ করিন্থীয় ২৯:১৩, ১৪ পদে, দায়ূদ জন-সম্মুখে প্রার্থনা করেন। ঈশ্বরকে ধন্যবাদ দেবার কারণ হিসেবে দায়ূদ কি বলেছিলেন? দায়ূদ স্বয়ং ঈশ্বরকে তুলে ধরেছিলেন। দায়ূদ জানতেন যে, ইমারত নির্মাণের সমস্ত মালামাল যোগাড় করার ব্যাপারে তার ও তার লোকদের গর্ব করার কিছু নেই। কারণ, সমস্তকিছু ঈশ্বরের। যখন আমরা ঈশ্বরকে দেই, তখন তাঁকে তাঁর সম্পদই ফিরিয়ে দেই। বাইবেলের এই গুরুত্বপূর্ণ সত্য আমাদের স্মরণে রাখতে হবে। আদিতে ঈশ্বর সমস্তকিছু সৃষ্টি করেছিলেন (আদি ১:১; যোহন ১:৩; গীত ৩৩:৬, ৯)। সুতরাং, সমস্তকিছুর সত্যিকারের মালিক হলেন ঈশ্বর। আমাদের যা-কিছু আছে, তা-ও এর মধ্যে অন্তর্ভুক্ত। আমাদের যা-কিছু আছে, তা পাবার জন্য হয়ত আমরা কঠোর পরিশ্রম করেছি। কিন্তু ঈশ্বর ও তাঁর দয়া ব্যতিত, আমরা কিছুই লাভ করতে পারি না। ঈশ্বর ব্যতীত আমরা বেঁচে থাকতে পারি না। সুতরাং, আমাদের পাওয়া প্রতিটি সুযোগে আমরা তাঁর প্রশংসা করব এবং প্রতিটি মঙ্গলের জন্য আমরা তাঁকে ধন্যবাদ দেব। তাহলে, এটা স্মরণে রাখতে আমাদের কোন সমস্যা হবে না যে, ঈশ্বর সমস্তকিছুর মালিক।

`“সমস্তই ত তোমা হইতে আইসে, এবং তোমার হস্ত হইতে যাহা পাইয়াছি, তাহাই তোমাকে দিলাম” (১ বংশাবলি ২৯:১৪)। এই গুরুত্বপূর্ণ নীতিটি ঈশ্বর সম্পর্কে আমাদের কি বলে? তাঁর ব্যাপারে এবং আমাদের যা-কিছু আছে সে-সমস্তের ব্যাপারে আমাদের উপলব্ধি কি হওয়া উচিৎ?`