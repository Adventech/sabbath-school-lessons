---
title:  ঈশ্বরের পরিবারের অংশ
date:   31/12/2022
---

### শাস্ত্রপাঠ
ইফিষীয় ৩:১৪, ১৫; গীত ৫০:১০-১২; ২৩:১; দ্বিতীয় বিবরণ ৬:৫; মথি ৬:১৯-২১।

> <p>মুখস্থপদ</p>
> “দেখ, পিতা আমাদিগকে কেমন প্রেম প্রদান করিয়াছেন যে, আমরা ঈশ্বরের সন্তান বলিয়া আখ্যাত হই; আর আমরা তাহাই বটে। এই জন্য জগৎ আমাদিগকে জানে না, কারণ সে তাঁহাকে জানে নাই” (১ যোহন ৩:১)।

খ্রীষ্টিয়ান হিসেবে, আমরা ঈশ্বরের সন্তান ও তাঁর পরিবারের অংশ। বহু বিস্ময়কর উপহারের দ্বারা ঈশ্বর তাঁর সন্তানদের আশীর্বাদ করেন। এই উপহার বা বরগুলোর মধ্যে একটি হল- তাঁর অর্পিত দায়িত্ব। ঈশ্বর এই পৃথিবীতে তাঁর কাজের ব্যবস্থাপনার দায়িত্ব আমাদের অর্পণ করেছেন । মানব ইতিহাসের শুরু থেকে, ঈশ্বর আদম ও হবাকে তাঁর সমস্ত সৃষ্টির উপরে দায়িত্ব দিয়েছেন (আদি ২:৭-৯, ১৫ পদ পড়়ুন)। আদম ও হবাকে ঈশ্বর-প্রদত্ত সবগুলো কাজ দেখুন: (১) ঈশ্বর আদমকে জীবজন্তুর নামকরণের কাজ দেন। (২) ঈশ্বর আদম ও হবাকে উদ্যানের দেখভাল করার দায়িত্ব দিলেন। (৩) ঈশ্বর আদম ও হবাকে বহু সন্তান-সন্ততি জন্ম দিতে বলেন এবং সন্তান-সন্ততি ও নাতি-পুতি দিয়ে পৃথিবী পূর্ণ করতে বলেন। এই দায়িত্বগুলো আমাদের দেখায় যে, ঈশ্বর চান আমরা যেন পৃথিবীতে বেঁচে থেকে তাঁর পক্ষে কাজ করি।

ঈশ্বর অর্থ-সম্পদ দিয়ে মণ্ডলীকে আশীর্বাদ করেন। আমরা বিশ্রামদিন সকালে আমাদের দান নিয়ে গির্জায় আসি। আমাদের মণ্ডলীর নেতারা ঈশ্বরের পক্ষে দান সংগ্রহ করেন। অর্থ সংক্রান্ত ব্যবস্থাপকেরা মণ্ডলীর বাজেট নির্ধারণ করে থাকেন। ঈশ্বরের কাজ সম্পন্ন করার জন্য অর্থ বিষয়ক ব্যবস্থাপকেরা ব্যাংক-চেক লিখে থাকেন। হ্যাঁ, তাঁর কাজে ঈশ্বর আমাদের সমর্থন চান। ঈশ্বর আমাদের অনুপ্রাণিত করেন যেন আমরা আমাদের বাড়তি টাকাগুলো আমাদের চাহিদা পূরণে ব্যয় করি। ঈশ্বর চান আমরা যেন দরিদ্রদেরও সাহায্য করি। ঈশ্বর আমাদের আরও দায়িত্ব দিয়েছেন যেন আমরা তাঁর সন্তানদের লালন-পালন করি, তাঁর জন্য ইমারত তৈরি করি, এবং নতুন খ্রীষ্টিয়ানদের বাইবেলের সত্য শিক্ষা দেই।

এই সপ্তাহে, আমরা জানব, ঈশ্বরের পরিবারের অংশ হওয়া বলতে কী বোঝায়।