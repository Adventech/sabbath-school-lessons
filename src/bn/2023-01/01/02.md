---
title:  আমরা ঈশ্বরের পরিবারের অংশ
date:   01/01/2023
---

> <p></p>
> “এই জন্য, স্বর্গস্থ ও পৃথিবীস্থ সমস্ত পিতৃক‚ল যাঁহা হইতে নাম পাইয়াছে, সেই পিতার কাছে আমি জানু পাতিতেছি” (ইফিষীয় ৩:১৪, ১৫)।

`আমরা যে ঈশ্বরের কর্তৃত্বাধীন- সেটা দেখাতে পৌল একটি পরিবারের রূপক ব্যবহার করছেন। এই পদগুলো আমাদের কি আশা দেয়?`

পার্থিব কাজের প্রথম দিকে যীশু তাঁর শিষ্যদের প্রার্থনা শেখান। যীশু বলেন, “অতএব তোমরা এই মত প্রার্থনা করিও; হে আমাদের স্বর্গস্থ পিতঃ, তোমার নাম পবিত্র বলিয়া মান্য হউক” (মথি ৬:৯)। আপনি দেখছেন যে, যীশু এখানে কীভাবে তাঁর শিষ্যদেরকে ‘আমাদের স্বর্গস্থ পিতঃ’ বলা শেখাচ্ছেন? যীশু আমাদেরকে তাঁর পরিবার হিসেবে দেখেন। তিনি আমাদেরকে তাঁর ভাই ও বোন আখ্যা দিচ্ছেন। সেহেতু, যীশু মৃত্যু থেকে পুনরুত্থিত হওয়ার পর মরিয়মকে বলেছেন, “আমাকে স্পর্শ করিও না, কেননা এখনও আমি ঊর্ধ্বে পিতার নিকটে যাই নাই; কিন্তু তুমি আমার ভ্রাতৃগণের কাছে গিয়া তাহাদিগকে বল, যিনি আমার পিতা ও তোমাদের পিতা, এবং আমার ঈশ্বর ও তোমাদের ঈশ্বর, তাঁহার নিকটে আমি ঊর্ধ্বে যাইতেছি” (যোহন ২০:১৭)।

যীশুর পিতা হচ্ছেন আমাদের পিতা। সুতরাং, যীশু আমাদের ভাই। আমরা প্রভুতে ভাই ও বোন। যীশু পৃথিবীতে আমাদের মানব পরিবারের একজন সদস্য হলেন, যেন আমরা স্বর্গে ঈশ্বরের পরিবারের সদস্য-সদস্যা হই। “স্বর্গীয় পরিবার এবং পার্থিব পরিবার হচ্ছে একই পরিবার।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: ৮৩৫।    

`ঈশ্বর আমাদের ব্যাপারে কি ভাবেন? উত্তরের জন্য যাত্রা ৩:১০; ৫:১; ও গালাতীয় ৩:২৬, ২৯ পদ পড়়ুন। বাইবেলের এই সত্য আমাদের অনুপ্রাণিত করে কেন?`

আধুনিক বিজ্ঞান আমাদের শিক্ষা দেয় যে, আমরা এখানে দৈবক্রমে এসেছি এবং জীবন হচ্ছে একটি দুর্ঘটনা। কিন্তু বাইবেল শিক্ষা দেয় যে, ঈশ্বর আমাদের ভালবাসেন এবং তিনি আমাদের প্রতি অত্যন্ত যত্নশীল। সে-কারণে যীশু ইস্রায়েল সন্তানদের ‘আমার প্রজা’ নামে আখ্যা দিয়েছেন, কিংবা তিনি তাদেরকে ‘ঈশ্বরের সন্তান’ বলছেন। যেমনিভাবে আমরা দেখলাম, যীশু আরও বলছেন যে, ঈশ্বর হচ্ছেন ‘আমাদের পিতা।’ এই সব নামগুলো আমাদেরকে বাইবেলের অভিন্ন সত্য শিক্ষা দিচ্ছে: পরিবারের সদস্যরা যেমনিভাবে একে অপরকে প্রেম করে, তেমনিভাবে ঈশ্বর আমাদের ভালবাসেন। এটা আমাদের জন্য সুসংবাদ, কারণ জীবন কখনও কখনও অত্যন্ত কঠিন ও সঙ্কটময় হতে পারে। 

`যেমনিভাবে আমরা আমাদের পরিবারকে ভালবাসি, ঠিক সেভাবে যদি আমরা একে অন্যকে প্রেম করতে পারি, তাহলে কি হবে? জীবন কতটা আলাদা হবে? যদি আমরা তাদেরকে আমাদের ভাই ও বোন হিসেবে দেখি, তাহলে মানুষের ব্যাপারে আমাদের উপলব্ধি কতটা বদলে যাবে?`