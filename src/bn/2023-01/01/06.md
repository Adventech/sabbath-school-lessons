---
title:  স্বর্গে ধন
date:   05/01/2023
---

“তোমরা পৃথিবীতে আপনাদের জন্য ধন সঞ্চয় করিও না; এখানে ত কীটে ও মরিচায় ক্ষয় করে, এবং এখানে চোরে সিঁধ কাটিয়া চুরি করে। কিন্তু স্বর্গে আপনাদের জন্য ধন সঞ্চয় কর; সেখানে কীটে ও মরিচায় ক্ষয় করে না, সেখানে চোরেও সিঁধ কাটিয়া চুরি করে না। কারণ যেখানে তোমার ধন, সেখানে তোমার মনও থাকিবে” (মথি ৬:১৯-২১)।

আমরা সবাই সেই লোকদের গল্প পড়ে থাকি যারা তাদের সব অর্থ-কড়ি হারিয়েছে। যেকোন সময় যুদ্ধ, সন্ত্রাস ও প্রাকৃতিক দুর্যোগ আসতে পারে এবং আমাদের সমস্তকিছু নষ্ট করতে পারে। পূর্ব সতর্কতা ব্যতীত মৃত্যু আসতে পারে। ফলে, আমরা যাকিছু উপার্জন করেছি, তা নিরর্থক হতে পারে। নিঃসন্দেহে, বাইবেল বলে না যে, ধনী হওয়া কিংবা ধন আহরণ করা অন্যায়। যীশু আমাদের কেবল স্মরণ করিয়ে দিচ্ছেন যে, ঐ সব ধনের আসল উদ্দেশ্য কী।

যীশু যখন বলেন যে, আমাদের ধন স্বর্গে গচ্ছিত রাখতে হবে, তখন তিনি কথাটির দ্বারা কি বোঝান? যীশু চান আমরা যেন ঈশ্বরকে প্রথমে রাখি, টাকাকে নয়। আমরা অবশ্যই যেন আমাদের টাকা দিয়ে এই পৃথিবীতে ঈশ্বরের কাজকে সমর্থন করি। ঈশ্বর চান আমরা যেন তাঁর রাজ্য গড়ে তুলি। ঈশ্বর চান আমরা যেন অন্য লোকদের সাহায্য করি এবং আমাদের অর্থ-কড়ি দিয়ে তাদেরকে মঙ্গল করি।

অব্রাহামের ঘটনায় আমরা বাইবেলের এই নীতি দেখতে পাই। ঈশ্বর অব্রাহামকে পৃথিবীর প্রত্যেকের প্রতি আশীর্বাদ বয়ে আনতে বলেন। বাইবেল বলে, “অব্রাহাম ঈশ্বরে বিশ্বাস করিলেন, এবং তাহা তাঁহার পক্ষে ধার্মিকতা বলিয়া গণিত হইল” (যাকোব ২:২৩)। ঈশ্বর তাঁর বন্ধু অব্রাহামকে বলেন, “আমি তোমা হইতে এক মহাজাতি উৎপন্ন করিব, এবং তোমাকে আশীর্বাদ করিয়া তোমার নাম মহৎ করিব; তাহাতে তুমি আশীর্বাদের আকর হইবে। যাহারা তোমাকে আশীর্বাদ করিবে তাহাদিগকে আমি আশীর্বাদ করিব; যে কেহ তোমাকে অভিশাপ দিবে, তাহাকে আমি অভিশাপ দিব; এবং তোমাতে ভ‚মণ্ডলের যাবতীয় গোষ্ঠী আশীর্বাদ প্রাপ্ত হইবে” (আদি ১২:২, ৩)।

“অতএব যাহারা বিশ্বাসাবলম্বী, তাহারা বিশ্বাসী অব্রাহামের সহিত আশীর্বাদ প্রাপ্ত হয়” (গালাতীয় ৩:৯)। অতীতে ঈশ্বর যেমনিভাবে অব্রাহামকে ব্যবহার করেছেন, তেমনিভাবে তিনি আজও অন্যদের মঙ্গলার্থে আমাদের ব্যবহার করতে চান।

“অর্থ-কড়ির গুরুত্ব রয়েছে, কারণ অর্থ অনেক মঙ্গল করতে পারে। আমাদের অবশ্যই আমাদের অর্থ ব্যয় করে গরীবদের জন্য বস্ত্র এবং ক্ষুধার্তদের খাদ্য ক্রয় করতে হবে। অর্থ আমাদেরকে দুষ্টের বিরুদ্ধে লড়ার শক্তি দেয়। অর্থ আমাদেরকে পীড়িতদের সুস্থ করে তুলতে সাহায্য করে। কিন্তু আমরা যেন আমাদের অর্থ কেবল আমাদের প্রয়োজনীয় জিনিস কিনতে, অন্যদের মঙ্গল করতে এবং ঈশ্বরের কাজে সমর্থন দেবার জন্য ব্যয় করি।” -ঈলেন জি হোয়াইট, খ্রাইস্ট’স অব্জেক্টস্ লেশনস্, পৃষ্ঠা: ৩৫১। 

`“যেখানে তোমার ধন, সেখানে তোমার মনও থাকিবে” (মথি ৬:২১)। আপনার ধন কোথায়? স্বর্গে নাকি পৃথিবীতে? আপনার মন আপনাকে কি বলে?`