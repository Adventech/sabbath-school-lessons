---
title:  অতিরিক্ত আলোচনা
date:   06/01/2023
---

“ঈশ্বরের সন্তানদের জন্য তাঁর প্রেম মৃত্যু অপেক্ষা শক্তিশালী। আমাদের পরিত্রাণ করার জন্য ঈশ্বর তাঁর পুত্রকে আমাদের দিলেন, কারণ তিনি আমাদের অনেক ভালবাসেন। এই একটি উপহারের মাধ্যমে ঈশ্বর স্বর্গ থেকে সব কিছু ঢেলে দিলেন। যীশু এখন স্বর্গে আমাদের পরিত্রাণের জন্য কাজ করছেন। যীশু তাঁর জীবন আমাদেরকে দিলেন। পরে তিনি আমাদের জন্য মরলেন। আমাদের পরিত্রাণের সাহায্যার্থে স্বর্গদূতেরাও তাঁর সঙ্গে কাজ করছেন। পবিত্র আত্মা আমাদের পক্ষ হয়ে ঈশ্বরের কাছে যাচ্ছেন। পিতা আমাদের পরিত্রাণের জন্য এসব করছেন। স্বর্গের প্রত্যেকে ঈশ্বরের সঙ্গে একযোগে কাজ করছেন। আমাদের পরিত্রাণের জন্য এ সব কাজ করে ঈশ্বর ও তাঁর দূতেরা কখনও ক্লান্ত হন না।” -ঈলেন জি হোয়াইট, স্টেপ্স টু খ্রাইস্ট, পৃষ্ঠা: ২১।   

**আলোচ্য প্রশ্নাবলী**:

`১। ঈশ্বর তাঁর সন্তানদেরকে অসংখ্য বর দিয়ে থাকেন। তাঁর সমস্ত দান আমাদের হৃদয়কে স্পর্শ করে এবং আমাদেরকে কৃতজ্ঞতায় পূর্ণ করে। গীতরচকের সুরে আমরা বলতে পারি, “আমি সদাপ্রভু হইতে যে সকল মঙ্গল পাইয়াছি, তাহার পরিবর্তে তাঁহাকে কি ফিরাইয়া দিব?” (গীত ১১৬:১২)। ঈশ্বর আপনাকে এই জীবনে যে-সব আত্মিক আশীর্বাদ ও বর দিয়েছেন, সেগুলোর একটি তালিকা প্রস্তুত করুন। ক্লাশে আপনার তালিকাটি সহভাগের জন্য প্রস্তুত থাকুন। ঈশ্বরের প্রতি আপনার কতটা কৃতজ্ঞ থাকা উচিৎ- এ ব্যাপারে আপনার তালিকাটি আপনাকে কি বলে?`

`২। আমরা ঈশ্বরকে এমন একজন হিসেবে ভাবি যিনি আমাদের সৃষ্টি করেছেন। বাইবেল আমাদের বার বার শিক্ষা দেয় যে, ঈশ্বর আমাদের জীবনকে গতিশীল রাখেন (পড়়ুন, ইব্রীয় ১:৩; ইয়োব ৩৮:৩৩-৩৭; গীত ১৩৫:৬, ৭; কলসীয় ১:১৭; প্রেরিত ১৭:২৮; ২ পিতর ৩:৭)। হ্যাঁ, ঈশ্বর সমস্তকিছু একত্রে ধারণ করেন এবং তা গতিশীল রাখেন: এর মধ্যে আকাশে দৃশ্যমান তারকারাশি এবং আমাদের হৃদযন্ত্রের পাম্প করা রক্ত অন্তর্ভুক্ত। বাইবেলের এই বিস্ময়কর সত্যগুলো কিভাবে আমাদের বুঝতে সাহায্য করে যে, ঈশ্বরের প্রতি আমরা কতটা ঋণী? বাইবেলের এই সত্য আমাদের কিভাবে বুঝতে সাহায্য করে যে, ঈশ্বর-প্রদত্ত সমস্তকিছু দিয়ে আমাদের কি করতে হবে?`

`৩। পাঠটি আমাদের জানায় যে, যীশু কেন ঈশ্বর-প্রদত্ত শ্রেষ্ঠ উপহার। কেন? এই উপহার এবং এই আশা যদি না দেয়া হত তাহলে কি ফল হত! তাহলে আমাদের আসলে কি হত? কিছুই হত না, ঠিক? একজন নাস্তিক লেখক বলেছে যে, মানুষ ‘এক খণ্ড পচা হাঁড়ের উপরে নষ্ট মাংস’ ব্যতীত কিছুই না। যীশুকে যদি আমরা আমাদের ত্রাণকর্তা হিসেবে গ্রহণ না করতাম, তাহলে এই লেখক (বা এই লেখকের ভাষ্য) ঠিক হয়ে যেত কেন?`