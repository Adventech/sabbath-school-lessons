---
title:  আমাদের সঙ্গে ঈশ্বরের নিয়মগুলো
date:   07/01/2023
---

### শাস্ত্রপাঠ
১ যোহন ৫:১৩; দ্বিতীয় বিবরণ ২৮:১-১৪; হিতোপদেশ ৩:১-১০; মীখা ৩:৭-১১; মথি ৬:২৫-৩৩। 

> <p>মুখস্থপদ</p>
> “আমি তোমাকে অদ্য যে সকল আজ্ঞা আদেশ করিতেছি, যত্নপূর্বক সেই সকল পালন করিবার জন্য যদি তুমি আপন ঈশ্বর সদাপ্রভুর রবে মনোযোগ সহকারে কর্ণপাত কর, তবে তোমার ঈশ্বর সদাপ্রভু পৃথিবীস্থ সমস্ত জাতির উপরে তোমাকে উন্নত করিবেন; আর তোমার ঈশ্বর সদাপ্রভুর রবে কর্ণপাত করিলে এই সকল আশীর্বাদ তোমার উপরে বর্তিবে ও তোমাকে আশ্রয় করিবে” (দ্বিতীয় বিবরণ ২৮:১, ২)। 

ঈশ্বর আমাদের সঙ্গে বিশেষ নিয়ম স্থির করেছেন। আমাদের সঙ্গে ঈশ্বরের স্থিরিকৃত নিয়মকে সন্ধি কিংবা প্রতিজ্ঞাও বলা যায়। ঈশ্বরের প্রতিজ্ঞাগুলোর দুটি দিক রয়েছে। সুতরাং, ঈশ্বর ও মানব উভয়েই এতে একটি ভ‚মিকা রয়েছে। দুই দিক বিশিষ্ট প্রতিজ্ঞার একটি উদাহরণ হল-  তোমরা যদি এটা কর, তাহলে আমি, ঈশ্বর, ওটা করব।” কিংবা, “আমি, ঈশ্বর, এটা করব, যদি তোমরা ওটা কর।”

অন্য প্রতিজ্ঞাগুলোর কেবল একটি দিক রয়েছে। এক দিক বিশিষ্ট প্রতিজ্ঞার একটি উদাহরণ হল- “আমি, ঈশ্বর, এটা করব, যদি তোমরা কিছু না-ও কর।” মানবের সঙ্গে ঈশ্বরের স্থাপিত কেবল অল্প কিছু প্রতিজ্ঞা হচ্ছে এক দিক বিশিষ্ট (মথি ৫:৪৫ পদে একটি উদাহরণ পড়়ুন)। আমরা কিছু করি কিংবা না করি, তথাপি আমরা ঈশ্বরের উপর আস্থা রাখতে পারি যে, তিনি সূর্যকিরণ কিংবা বৃষ্টি দিবেন। জলপ্লাবনের পর, ঈশ্বর মানব এবং জগতের প্রতিটি প্রাণির সঙ্গে একটি প্রতিজ্ঞা স্থির করলেন। সমগ্র পৃথিবী পুনরায় জলে না ডোবানোর প্রতিজ্ঞা ঈশ্বর করলেন (আদি ৯:৯-১৬)। ঈশ্বর প্রতিজ্ঞা করলেন যে, মানব যতদিন এই পৃথিবীতে বাস করবে, ততদিন তারা ফসল চাষের একটি সময় পাবে (আদি ৮:২২)।   

এ সপ্তাহে, আমরা ঈশ্বর ও তাঁর লোকদের মাঝে স্থিরিকৃত দুই দিক বিশিষ্ট কিছু গুরুত্বপূর্ণ প্রতিজ্ঞা নিয়ে আলোচনা করব। আসুন, প্রার্থনা করি, যেন এই নিয়মগুলোর ক্ষেত্রে আমরা আমাদের দায়িত্ব পালন করতে পারি।