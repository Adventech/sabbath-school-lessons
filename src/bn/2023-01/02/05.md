---
title:  ১০% চুক্তি
date:   11/01/2023
---

আপনি কি জানতেন যে, আমাদের দেয়া দশমাংশ এবং তাঁর সঙ্গে আমাদের বন্ধুত্বের মাঝে একটি নিবিড় আধ্যাত্মিক সম্পর্ক রয়েছে? দশমাংশ হচ্ছে আমাদের আয়ের ১০%। ইস্রায়েল সন্তানেরা যখন দশমাংশ দিয়েছে, তখন তারা সফলতা লাভ করেছে এবং প্রচুর শস্য পেয়েছে। কিন্তু যখন তারা দশমাংশ দেয়নি, তখন তারা সঙ্কটে পড়েছে। এই সঙ্কটময় দিনগুলোর কোন এক সময়ে, ঈশ্বর তাঁর লোকদের সঙ্গে একটি দ্বি-মুখি নিয়ম স্থাপন করেন। মালাখি পুস্তকে আপনি এই নিয়মের বিষয় পড়তে পারেন।

`মালাখি ৩:৭-১১ পদ পড়়ুন। এই পদে আপনি কি প্রতিজ্ঞা এবং কি দায়িত্ব-কর্তব্যের বিষয় পান?`

ঈশ্বর তাঁর লোকদের সঙ্গে একটি প্রতিজ্ঞা করেন। তিনি তাদের বলেন, “আমার কাছে ফিরিয়া আইস, আমিও তোমাদের কাছে ফিরিয়া আসিব” (মালাখি ৩:৭)। লোকেরা যখন ঈশ্বরের কাছে কথাটির মানে জানতে চান, তখন তিনি তাদেরকে তাঁর দশমাংশ ও উপহার চুরি করা বন্ধ করতে বলেন। তাদেরকে অভিশাপ দেয়ার পিছনে কারণ ছিল তাদের চৌর্যবৃত্তি। এই অভিশাপ এড়িয়ে যাবার উপায় ঈশ্বর তাঁর লোকদের বলে দেন। “‘তোমরা সমস্ত দশমাংশ ভাণ্ডারে আন, যেন আমার গৃহে খাদ্য থাকে; আর তোমরা ইহাতে আমার পরীক্ষা কর,’ ইহা বাহিনীগণের সদাপ্রভু কহেন, ‘আমি আকাশের দ্বার সকল মুক্ত করিয়া তোমাদের প্রতি অপরিমেয় আশীর্বাদ বর্ষণ করি কি না’” (মালাখি ৩:১০)। আমাদের গোলাঘরে যখন যথেষ্ট থাকবে,  তখন তা আমাদের প্রয়োজনকে ছাপিয়ে যাবে। তখন অন্যদের সাহায্য করার জন্য এবং পৃথিবীতে ঈশ্বরের কাজে সহায়তা করার জন্য এই অতিরিক্ত সম্পদ ব্যবহার করতে পারব।

“ঈশ্বর তাঁর একমাত্র পুত্রকে আমাদের পক্ষে মরার জন্য দিলেন। এই একই ঈশ্বর আপনাকে প্রতিজ্ঞা করছেন। ঈশ্বর আপনাকে তাঁর আশীর্বাদ দিচ্ছেন। বিনিময়ে ঈশ্বর আপনাকে তাঁর দশমাংশ ও উপহার তাঁকে দিতে বলছেন। কেউ বলতে পারবে না যে, সে এই নিয়ম বোঝেনি। আমাদের দশমাংশ ও উপহারের ব্যাপারে ঈশ্বরের সুস্পষ্ট পরিকল্পনাটি প্রত্যেকে মালাখি ৩ অধ্যায় থেকে পাঠ করতে পারে। ঈশ্বর তাঁর অনুসারীদেরকে তাঁর স্থিরিকৃত নিয়মের সম্মান দেখাতে বলছেন।” -ঈলেন জি হোয়াইট, কাউwন্সলস অন ষ্টিওয়ার্ডশীপ, পৃষ্ঠ: ৭৫।

ঈশ্বরের লোকেরা যখন এই নিয়মের প্রতি বাধ্য থেকেছে এবং নিয়মটি মান্য করেছে, তখন যা হয়েছিল, সে-বিষয়ে একটি ঘটনা দেখি। নিষ্ঠাবান রাজা হিষ্কিয়ের সময়ে লোকেরা ঈশ্বরের কাছে ফিরে এসেছে। তারা তাদের দশমাংশ ও উপহার মন্দিরের ভাণ্ডারে আনতে শুরু করে। তারা এত পরিমাণে এনেছে যে, মন্দিরে তাদের উপহারের একটি উুচু স্তুপ তৈরি হয়েছিল             (২ বংশাবলি ৩১:৫)।

`আপনি কি দশমাংশ দেন? আপনার উত্তর আপনার আধ্যাত্মিক জীবন সম্পর্কে এবং ঈশ্বরের সঙ্গে আপনার বন্ধুত্বের বিষয়ে কি বলে?`