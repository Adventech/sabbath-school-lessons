---
title:  আমাদের পরিত্রাণের জন্য ঈশ্বরের প্রতিজ্ঞা
date:   08/01/2023
---

ক্রুশের উপরে যীশুর মৃত্যু ঈশ্বরের পরিত্রাণ-সাধক দয়াকে প্রতিটি মানুষের জন্য সম্ভব করেছে। কিন্তু, আমাদের রক্ষা করার ব্যাপারে ঈশ্বরের প্রতিজ্ঞাটি গতকালের পঠিত ফসল চাষের প্রতিজ্ঞা কিংবা আরেকটি বিশ্বব্যাপী জলপ্লাবনের প্রতিজ্ঞার সঙ্গে সঙ্গতিপূর্ণ নয়। ঈশ্বর প্রত্যেককে পরিত্রাণ সাধছেন। কিন্তু প্রত্যেক ব্যক্তি পরিত্রাণ পাবে না। নিঃসন্দেহে, এমন মানুষ আছে যারা বিশ্বাস করে যে, মানুষ যা-ই করুক না কেন, প্রতিটি মানুষ পরিত্রাণ পাবে। কিন্তু বাইবেল এই ভ্রান্ত ধারণা শিক্ষা দেয় না। যীশু শিক্ষা দেন যে, ক্রুশের উপরে তাঁর মৃত্যু ছিল সবার জন্য। কিন্তু কিছু মানুষ থাকবে যারা তাঁর সাধা পরিত্রাণ অগ্রাহ্য করবে (মথি ৭:১৩, ১৪)। 

**যীশুর মাধ্যমে ঈশ্বর যে পরিত্রাণের উপহার সাধছেন, কীভাবে লোকেরা তা পেতে পারে? এ প্রশ্নের সমাধান পেতে নিচের পদগুলো কীভাবে আমাদের সাহায্য করে?**
 
`১ যোহন ৫:১৩`

`মথি ১০:২২`

`যোহন ৬:২৯`

`২ পিতর ১:১০, ১১`

পৌল বুঝেছিলেন যে, ঈশ্বরের পরিত্রাণ-সাধক প্রতিজ্ঞার দুটি দিক আছে: ঈশ্বরের করণীয় একটি দিক এবং অন্যটি মানবের করণীয় দিক। জীবনের শেষ প্রান্তে এসে পৌল পত্র দ্বারা তীমথিকে বলেছিলেন যে, তিনি তার করণীয় দিকটি পালন করেছেন। শীঘ্রই পৌল খুন হতে যাচ্ছিলেন। তার অনেক বন্ধু তাকে ছেড়ে গেছে। কিন্তু পৌলের বিশ্বাস ছিল সবল: “কেননা এখন আমি পেয়-নৈবেদে্যর ন্যায় ঢালা যাইতেছি, এবং আমার প্রস্থানের সময় উপস্থিত হইয়াছে। আমি উত্তম যুদ্ধে প্রাণপণ করিয়াছি, নিরূপিত পথের শেষ পর্যন্ত দৌড়াইয়াছি, বিশ্বাস রক্ষা করিয়াছি। এখন অবধি আমার নিমিত্ত ধার্মিকতার মুকুট তোলা রহিয়াছে; প্রভু, সেই ধর্মময় বিচারকর্তা, সেই দিন আমাকে তাহা দিবেন; কেবল আমাকে নয়, বরং যত লোক তাঁহার প্রকাশপ্রাপ্তি ভালবাসিয়াছে, সেই সকলকেও দিবেন” (২ তীমথিয় ৪:৬-৮)। 

পৌল জানেন যে, আমাদের বিশ্বাস হেতু ঈশ্বর তাঁর দয়ার গুণে আমাদের পরিত্রাণ করেন। সুতরাং, আমাদের পরিত্রাণের ক্ষেত্রে আমাদের সদ্গুণের কিছু করার নেই। যীশুর পবিত্র জীবনের প্রতি আমাদের বিশ্বাসই আমাদের পরিত্রাণ করে। 

`ঈশ্বরের পরিত্রাণ-সাধক অনুগ্রহ-দান গ্রহণ করার জন্য আমাদের অবশ্যই কি করতে হবে?`