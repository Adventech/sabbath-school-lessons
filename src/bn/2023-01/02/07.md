---
title:  অতিরিক্ত আলোচনা
date:   13/01/2023
---

“দশমাংশ ও উপহারের ব্যাপারে ঈশ্বরের লোকেরা যখন তাঁর পরিকল্পনা অনুসরণ করে, ঈশ্বর তখন তাদেরকে আশীর্বাদ করার প্রতিজ্ঞা রক্ষা করেন। পরে, তাঁর লোকেরা যা করে, তাতেই তিনি আশীর্বাদ করেন। লোকেরা ঈশ্বরের যতবেশি বাধ্য থাকে, ঈশ্বর তাদের ততবেশি আশীর্বাদ করেন। ঈশ্বর যা চান, সেটা যখন তাঁর লোকেরা করে এবং তাদের দানের দ্বারা যখন তাঁকে সম্মান করে, ঈশ্বর তখন তাদের গোলাঘর ভরে দেন। কিন্তু লোকেরা যখন দশমাংশ ও উপহার রেখে দেয়, তখন তারা শীঘ্রই দেখতে পায় যে, তারা ঈশ্বরকে ও নিজেদেরকে ঠকিয়েছে। লোকেরা যখন তাঁকে দশমাংশ প্রদান সীমিত করে, ঈশ্বর তখন তাদেরকে আশীর্বাদ প্রদান সীমিত করেন।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৩, পৃষ্ঠা: ৩৯৫।

বাইবেল আমদের বলে যে, আমাদের বিশ্বাস হেতু আমরা ঈশ্বরের দয়ার দ্বারা পরিত্রাণ পাই। আমরা ঈশ্বরের বাধ্য থাকি, কারণ তিনি আমাদের পরিত্রাণ করেন। আমাদের বাধ্যতা আমাদেরকে ঈশ্বরের পরিত্রাণ-সাধক বর এনে দিতে পারে না। (আমরা যদি এই বর অর্জন করতে পারতাম, তাহলে বরটি বিনামূল্য-দান হত না, ঠিক? এ বিষয়ে রোমীয় ৪:১-৪ পদে আরও পড়়ুন।)

যখন আমরা আমাদের সঙ্গে ঈশ্বরের দ্বি-মুখি নিয়মের প্রতি দৃষ্টি দেই, তখন আমরা দুটোই দেখতে পাই- তাঁর প্রতিজ্ঞাত আশীর্বাদ এবং আমাদের কাছে তাঁর প্রত্যাশা। ঈশ্বরের আহ্বানের প্রতি আমাদের সাড়ার মাধ্যমে আমরা তাঁর সঙ্গে আমাদের বন্ধুত্ব মজবুত করি। আমরা আমাদের ভবিষ্যৎ মনোনয়ন করি। বাধ্যতা মানে হচ্ছে ঈশ্বরের সেবা করা, কারণ তিনি আমাদের পরিত্রাণ করেন এবং আমরা তাঁকে ভালবাসি। বাধ্যতা দেখায় যে, আমরা ঈশ্বরের বিশ্বস্ত অনুসারী। বিশ্বাস আমাদেরকে বাধ্যতা থেকে অব্যহতি দেয় না। আমাদের বিশ্বাসের কারণে তিনি আমাদেরকে তাঁর দয়া অর্পণ করে থাকেন। ঈশ্বরের দয়া আমাদেরকে সাহায্য করে, যেন আমরা তাঁকে তাঁর প্রত্যাশিত বাধ্যতা দেখাই।

**আলোচ্য প্রশ্নাবলী**:

`১। ঈশ্বর যেভাবে বলেছেন, প্রত্যেক সেভেন্থ ডে অ্যাডভেন্টিস যদি সেভাবে দশমাংশ ও উপহার দিত, তাহলে কি হত? তাহলে, পৃথিবীতে ঈশ্বরের কাজ সম্পন্ন করার জন্য মণ্ডলীর যা-কিছু দরকার তা সবই পেত। ঈশ্বরের কাজ সমাপ্ত করার সাহায্যার্থে আপনি কি মণ্ডলীতে দশমাংশ ও উপহার দিচ্ছেন?`

`২। ঈশ্বরের সঙ্গে আমাদের বন্ধুত্বের ক্ষেত্রে আমাদের সিদ্ধান্ত এবং আমাদের সদ্গুণ কতটা গুরুত্বপূর্ণ? আমাদের দশমাংশ ও উপহার প্রদানের বিষয়টি উত্তম ধনাধ্যক্ষ হবার একটি অংশ কেন? দশমাংশ প্রদানের মাধ্যমে কি ঈশ্বরের পরিত্রাণ-সাধক উপহার লাভ করা সম্ভব? কীভাবে আমরা এই ফাঁদ এড়াতে পারি?`

`৩। এই সপ্তাহে আমরা যেমনিভাবে শিখলাম- ঈশ্বরের প্রতি বিশ্বস্ত থাকা সত্বেও কঠিন সময় আসতে পারে। এটা কেন হয়? কীভাবে আমরা নিরুৎসাহিত হওয়া থেকে নিজেদেরকে রক্ষা করতে পারি?`