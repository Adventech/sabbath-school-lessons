---
title:  ঈশ্বরের রাজ্য প্রথমে রাখুন!
date:   12/01/2023
---

বাইবেল বলে, “সাধারণ লোকে আনন্দপূর্বক তাঁহার কথা শুনিত” (মার্ক ১২:৩৭)। বিশাল জনতার মাঝে অনেক লোক যীশুকে অনুসরণ করত এবং আপনার ও আমার মত তারা যীশুর প্রচার শুনত। যীশু উপত্যকায় লোকদের খাইয়েছেন। তারা উপত্যকায় তাঁর প্রচার শুনেছে। যীশু তাদের বলেছেন যে, তিনি তাদের অভাব-সকল জানেন। তিনি জানতেন যে, তারা তাদের পরিবারের পরিচর্যা করার জন্য উদ্বিগ্ন। যীশু জানতেন যে, তারা প্রতিদিনের খাদ্য ও পানীয় যোগাড় করার ব্যাপারে উদ্বিগ্ন। যীশু আরও জানতেন যে, তারা উষ্ণ থাকার জন্য বস্ত্র যোগাড় করার ব্যাপারে উদ্বিগ্ন। তাই, যীশু তাদের জীবনের জন্য তাঁর পরিকল্পনা বলেন।

তাঁর অনুসারীদের জীবনের ব্যাপারে তাঁর পরিকল্পনা জানতে মথি ৬:২৫-৩৩ পদ পড়়ুন। যীশু কোন্ প্রতিজ্ঞাগুলো করছেন? তাঁর প্রতিজ্ঞাত জিনিসগুলো অর্জন করার জন্য যীশু লোকদেরকে কি করতে বলছেন?

ঈশ্বরের অনেক প্রতিজ্ঞা হচ্ছে দ্বি-মুখি নিয়মের মত। সেহেতু, তাঁর প্রতিজ্ঞার আশীর্বাদ লাভ করার জন্য আমাদের দায়িত্ব আমাদের অবশ্যই পালন করতে হবে।

`যিশাইয় ২৬:৩ পদে ঈশ্বরের প্রতিজ্ঞাত শান্তির বিষয়ে পড়়ুন। এই শান্তি লাভ করার জন্য আমাদের অবশ্যই কি করতে হবে?`

`১ যোহন ১:৯ পদ আমাদের বলে যে, আমাদের অবশ্যই আমাদের পাপ স্বীকার করতে হবে। আমরা যদি আমাদের পাপ-সকল স্বীকার করি, তাহলে ঈশ্বর কি করবেন?`

`২ বংশাবলি ৭:১৪ পদে ঈশ্বরের পরিকল্পনা সম্পর্কে পড়়ুন। ঈশ্বর তাঁর লোকদের জন্য কি করার প্রতিজ্ঞা করেছেন? তাঁর লোকদের অবশ্যই কি করতে হবে?`

এই পদগুলো আমাদের দেখায় যে, ঈশ্বর চান, বিশ্বব্যাপী ভালো ও মন্দের মধ্যকার মহাসংঘর্ষে আমরা যেন আমাদের দায়িত্ব পালন করি। নিঃসন্দেহে, এই যুদ্ধে জয়ী হবার জন্য আমাদের সাহায্য ঈশ্বরের দরকার নেই। তিনি সর্ব-শক্তিমান। তিনি হলেন সেই, যিনি আমাদের সৃষ্টি করেছেন। তিনি হলেন সেই, যিনি আমাদের বাঁচিয়ে রাখছেন। আমাদের সৎকর্মের দ্বারা আমরা তাঁর দয়া অর্জন করতে পারি না। ঈশ্বরকে দেবার মত কোন উত্তমতা আমাদের মধ্যে নেই। তথাপি তিনি আমাদের চান। একই সঙ্গে, ঈশ্বর আমাদের স্বাধীন মনোনয়ন ক্ষমতা দিচ্ছেন। সুতরাং, আমাদের অবশ্যই পবিত্র আত্মাকে অনুসরণ করার সিদ্ধান্ত নিতে হবে। আমাদের অবশ্যই ঈশ্বরের বাধ্য থাকতে হবে এবং তাঁর প্রত্যাশিত উত্তম কাজ করতে হবে। হ্যাঁ, ঈশ্বর আমাদের আশীর্বাদ ও জীবন সাধছেন। কিন্তু আমরা চাইলে অভিশাপ ও মৃত্যু বেছে নিতে পারি। অবাক হবার কিছু নেই, ঈশ্বর বলছেন, “আমি অদ্য তোমাদের বিরুদ্ধে আকাশমণ্ডল ও পৃথিবীকে সাক্ষী করিয়া বলিতেছি যে, আমি তোমার সম্মুখে জীবন ও মৃত্যু, আশীর্বাদ ও শাপ রাখিলাম। অতএব জীবন মনোনীত কর, যেন তুমি সবংশে বাঁচিতে পার” (দ্বিতীয় বিবরণ ৩০:১৯)।