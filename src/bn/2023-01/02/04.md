---
title:  সদাপ্রভুকে সম্মান করুন
date:   10/01/2023
---

`হিতোপদেশ ৩:১-১০ পদ পড়়ুন। এই পদগুলোর মাঝে আমরা কি বিস্ময়কর প্রতিজ্ঞা খুঁজে পাই? এছাড়া, বাইবেল আমাদেরকে ‘সমস্ত দ্রব্যের অগ্রিমাংশ’ ঈশ্বরকে দিতে বলে (হিতোপদেশ ৩:৯)। ‘অগ্রিমাংশ’ বলতে কি বোঝায়?`

তাঁর দেওয়া সমস্ত কিছুর উপরে ঈশ্বর আমাদেরকে দেওয়ানি কাজ দিচ্ছেন। ঈশ্বর বলছেন, আমরা যেন দেওয়ান কিংবা ব্যবস্থাপক হিসেবে তাঁকে প্রথমে রাখি। তিনি চান আমরা যেন বুঝি যে, আমাদের যা-কিছু আছে, সবই তাঁর কাছ থেকে আসে। ঈশ্বরকে আমাদের আরও দেখাতে হবে যে, আমাদের প্রয়োজনীয় সমস্তকিছু তিনি আমাদের দেবেন বলে আমরা বিশ্বাস করি। ঈশ্বর আমাদের প্রতিজ্ঞা করছেন যে, সমস্তকিছুতে আমরা যদি তাঁকে প্রথমে রাখি, তাহলে আমাদের অংশের প্রতি তিনি আশীর্বাদ করবেন। যখন আমরা ঈশ্বরকে প্রথমে রাখি, তখন আমরা প্রভুতে আমাদের বিশ্বাস ও আস্থা দেখাই। আমরা ঈশ্বরকে দেখাই যে, আমরা সর্বান্তঃকরণে তাঁকেব প্রেম করি। আমাদের পরিত্রাণের জন্য কিংবা নিজেদের দেখভালের জন্য নিজের উপরে কিংবা অন্য লোকদের উপরে নির্ভর করি না। (ঈশ্বরের প্রতি আমাদের আস্থা রাখতে হবে, কারণ সাধারণতঃ অনেক কিছু ঘটে যা আমরা বুঝি না।)

ক্রুশ আমাদের সাহায্য করবে যেন আমরা আমাদের প্রতি ঈশ্বরের প্রেমে আস্থা রাখি। যীশুর মাধ্যমে ঈশ্বর আমাদের যা-কিছু দিয়েছেন, সে-সব নিয়ে ধ্যান করুন। যীশু হলেন সেই, যিনি আমাদের সৃষ্টি করেছেন (যোহন ১:১-৪)। তিনি হলেন সেই, যিনি আমাদের বাঁচিয়ে রাখছেন (ইব্রীয় ১:৩)। যীশু আমাদের ত্রাণকর্তাও (প্রকাশিত ৫:৯)। সুতরাং, আমাদের যা-কিছু আছে সমস্তকিছুর অগ্রিমাংশ তাঁকে দিতে হবে। সেটি আমরা দিতে পারি।

“সদাপ্রভু বলেন যে, দশমাংশ তাঁর। সদাপ্রভু আমাদের আরও বলে দিচ্ছেন যে, কীভাবে আমরা আমাদের দশমাংশ পৃথক করব। সদাপ্রভু বলেন, ‘তুমি সদাপ্রভুর সম্মান কর আপনার ধনে, আর তোমার সমস্ত দ্রব্যের অগ্রিমাংশে’ (হিতোপদেশ ৩:৯)। বাইবেলের সত্য আমাদের শিক্ষা দেয় না যে, আমরা আমাদের অর্থ-কড়ি নিজেদের জন্য ব্যয় করব এবং পরে বেঁচে যাওয়া অর্থ তাঁকে দেব। আমরা আমাদের অর্জিত সমস্ত টাকা থেকে ঈশ্বরের টাকা প্রথমেই আলাদা করব।” -ঈলেন জি হোয়াইট, কাউwন্সলস অন স্টিওয়ার্ডশীপ, পৃষ্ঠা: ৮১।

ঈশ্বর বলেন যে, আমরা যদি তাঁকে প্রথমে রাখি, তাহলে “তোমার গোলাঘর সকল বহু শস্যে পূর্ণ হইবে, তোমার কুণ্ডে নূতন দ্রাক্ষারস উথলিয়া পড়িবে” (হিতোপদেশ ৩:১০)। গোলাঘর পূর্ণ হওয়াটা কোনো যাদু নয়। অর্থাৎ, ব্যাপারটা এমন নয় যে, আপনি সকালে ঘুম থেকে উঠলেন এবং গোলাঘরে গিয়ে দেখলেন যে, আপনার গোলাঘর হঠাৎ করে ভরে গেছে।

আমাদের অবশ্যই যা করতে হবে তা হল, আমাদের উত্তম ধনাধ্যক্ষ হতে হবে। উত্তম ধনাধ্যক্ষ হবার ব্যাপারে বাইবেল আমাদের অনেক গুরুত্বপূর্ণ নীতিমালা দেয়। আমাদের অবশ্যই সযতে্ন ও বিজ্ঞতার সঙ্গে পরিকল্পনা করতে হবে। তাহলে, প্রয়োজনীয় দ্রব্যে আমাদের ‘গোলাঘর’ কিংবা গুদামঘর কিংবা সঞ্চয়ী হিসাব পূর্ণ থাকবে। আমরা প্রচুর লাভ করব, ঠিক যেমনিভাবে বাইবেল প্রতিজ্ঞা করছে।