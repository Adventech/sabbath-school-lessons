---
title:  'অব্রাম: বিশ্বাসের পাত্র'
date:   06/02/2023
---

ঈশ্বর অব্রামকে তার পিতৃভ‚মি ও প্রিয়জনদের পরিত্যাগ করতে বলেন। ঈশ্বর অব্রামকে তাঁর দেখানো দেশে যেতে বলেন। নিঃসন্দেহে, এই সিদ্ধান্ত নেওয়াটা খুব সহজ কাজ ছিল না। ঈশ্বরকে অনুসরণ করার জন্য অব্রামকে নিঃসন্দেহে অনেক সুখ ও আরাম-আয়েস পরিহার করতে হয়েছিল। 

`আদি ১২:১-৩ পদে অব্রামের প্রতি ঈশ্বরের প্রতিজ্ঞা পড়়ুন। অব্রাম প্রতিজ্ঞা মেনে নেন। অতঃপর, ঈশ্বর অব্রামকে ‘যাবতীয় গোষ্ঠির প্রতি আশীর্বাদ স্বরূপ’ (আদি ১২:৩) করার জন্য কীভাবে ব্যবহার করলেন?`

অব্রাম তার বাড়ি ও তার পরিজন ত্যাগ করলেন। এই প্রস্থান ছিল অব্রামের জন্য বড় একটি জীবন-পরিবর্তক সিদ্ধান্ত। “বিশ্বাসে অব্রাহাম, যখন আহূত হইলেন, তখন যে স্থান অধিকারার্থে প্রাপ্ত হইবেন, সেই স্থানে যাইবার আজ্ঞা মান্য করিলেন, এবং কোথায় যাইতেছেন, তাহা না জানিয়া যাত্রা করিলেন” (ইব্রীয় ১১:৮)। “অব্রাহাম ঈশ্বরকে কোন প্রশ্ন করলেন না। অব্রাহাম বাধ্য থাকলেন। গোটা বাইবেলে অব্রাহামের বাধ্যতা ছিল বিশ্বাসের একটি সর্বাপেক্ষা গুরুত্বপূর্ণ দৃষ্টান্ত।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ১২৬। 

আমরা বেশিরভাগ লোকই আমাদের ঘরবাড়ি, পরিবার ও বন্ধু-পরিজন ত্যাগ করতে চাইতাম না। কিন্তু অব্রাম ত্যাগ করলেন। ঈশ্বর তাকে যেখানে নিয়ে যান না কেন, সে-ব্যাপারে অব্রাম সন্তুষ্ট ছিলেন। অব্রাম, ইস্হাক ও যাকোব তাদের জীবনকালে ঈশ্বরের প্রতিজ্ঞাত দেশ পাননি। কিন্তু এই লোকেরা ঈশ্বরের প্রতি বিশ্বস্ত ছিলেন। 

ইব্রীয় ১১:৮-১৩ পদে আমাদের জন্য কি গুরুত্বপূর্ণ বার্তা রয়েছে? 

লোকেরা অব্রামকে একজন অধ্যক্ষ হিসেবে জানত। অব্রাম ছিলেন সাহসী, দানশীল ও সদয়। যখন আমরা আমাদের চারপাশের লোকদের কাছে ঈশ্বর সম্পর্কে বলি, তখন অব্রামের দৃষ্টান্ত আমাদের অনুসরণ করতে হবে। ঈশ্বর অব্রাহামকে ও আমাদেরকে একটি অনন্তকালীন পুরষ্কার দিবেন। “যেমন অব্রাহাম ‘ঈশ্বরে বিশ্বাস করিলেন, আর তাহাই তাঁহার পক্ষে ধার্মিকতা বলিয়া গণিত হইল’ [আদি ১৫:৬]। অতএব জানিও, যাহারা বিশ্বাসাবলম্বী, তাহারাই অব্রাহামের সন্তান” (গালাতীয় ৩:৬, ৭)। “আর তোমরা যদি খ্রীষ্টের হও, তবে অব্রাহামের বংশ, প্রতিজ্ঞানুসারে দায়াধিকারী” (গালাতীয় ৩:২৯)। 

অব্রাহামের জীবনী হচ্ছে এমন একজন লোকের গল্প যার বড় একটি জীবন-পরিবর্তক সিদ্ধান্ত নিতে হয়েছিল। ঠিক যেমন নোহ নিয়েছিলেন। উভয়কেই তাদের সিদ্ধান্ত নিতে হয়েছিল, কারণ তারা ঈশ্বরের প্রতি বাধ্যতার পথ বেঁছে নিয়েছিলেন।

`২ করিন্থীয় ৪:৮ পদের গুরুত্বপূর্ণ নীতিটি কী? মোশি ও অব্রাহাম কীভাবে এই অভিন্ন নীতি অনুসরণ করেছিলেন? এই নীতি কীভাবে আমাদের নিজস্ব আধ্যাত্মিক সিদ্ধান্ত নিতে সাহায্য করে?`