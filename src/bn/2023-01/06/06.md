---
title:  মিসরে মোশি
date:   09/02/2023
---

বাইবেলের প্রাথমিক ইতিহাসে মোশি হচ্ছেন অত্যন্ত গুরুত্বপূর্ণ একজন ব্যক্তি। মোশিকে বাঁচিয়ে রাখার জন্য ঈশ্বর একটি বিশেষ ব্যবস্থা গ্রহণ করেছিলেন। মিসরে শিশু মোশিকে বাঁচিয়ে রাখার জন্য ঈশ্বর মোশির মা ও বোনকে ব্যবহার করেছিলেন। 

সে সময়ে  মিসরের রাজা ছিলেন ফরৌণ। ফরৌণের কন্যা শিশু মোশিকে নীল নদ থেকে তুলেছিলেন। মোশি নল খাগড়ার তৈরি একটি ছোট পেটরার মধ্যে ঘুমাচ্ছিলেন। মোশির যত্ন নেবার জন্য মোশির মা’কে ফরৌণের কন্যা বেতন দিতেন। মোশির মা, যোকেবদ, ছিলেন একজন দাসী। নিজ পুত্রের যত্ন নেবার সুযোগের মাধ্যমে তিনি ঈশ্বরের আশীর্বাদ লাভ করেছিলেন। ফরৌণের কন্যা যোকেবদকে মাত্র ১২ বছর পর্যন্ত মোশির পরিচর্যার কাজে নিয়োজিত রাখেন। সেই সময়ের মধ্যে, যোকেবদ তার সন্তানকে প্রার্থনা করতে, ঈশ্বরের প্রতি আস্থা রাখতে ও তাঁকে সম্মান করতে এবং তাঁর আরাধনা করতে শেখান। এরপর, মোশি ফরৌণের কন্যার সঙ্গে বাস করার জন্য রাজ প্রাসাদে ফিরে যান। সেখানে, মোশি যাবতীয় শিক্ষা অর্জন করেন। বাইবেল আমাদের বলে, “আর মোশি মিসরীয়দের সমস্ত বিদ্যায় শিক্ষিত হইলেন, এবং তিনি বাক্যে ও কার্যে পরাক্রমী ছিলেন” (প্রেরিত ৭:২২)। মোশি যখন বড় হলেন, তখন তিনি একটি গুরুত্বপূর্ণ সিদ্ধান্ত নিলেন যা তার জীবন বদলে দিল।

`ইব্রীয় ১১:২৪-২৯ পদে পৌল মোশির বিষয়ে যা বলছেন, তা পড়়ুন। মোশি কী সিদ্ধান্ত নিয়েছিলেন? সিদ্ধান্ত নিতে গিয়ে মোশি কি ত্যাগস্বীকার করলেন? এছাড়া, মোশি যখন মিসর পরিত্যাগ করলেন, তখন মোশি কি সিদ্ধান্ত মেনে নিলেন?`

মোশি যে মিসর দেশে বাস করতেন, সেটি ছিল অন্যতম একটি ধনী ও শক্তিশালী দেশ। নীল নদের কারণে চাষাবাদের জন্য মিসর ছিল অত্যন্ত উৎকৃষ্ট একটি স্থান। ফরৌণ মোশিকে তার রাজ্যের শীর্ষ নেতা হিসেবে নির্বাচন করেছিলেন। 

কিন্তু মোশি কী করার সিদ্ধান্ত নিলেন? বাইবেল আমাদের বলে যে, মোশি “পাপজাত ক্ষণিক সুখভোগ অপেক্ষা বরং ঈশ্বরের প্রজাবৃন্দের সঙ্গে দুঃখভোগ মনোনীত করিলেন” (ইব্রীয় ১১:২৫)। নিজ সিদ্ধান্তের কারণে মোশিকে অনেক যাতনা সহ্য করতে হয়েছিল। যাত্রাপুস্তক আমাদেরকে মোশির সঙ্কট ও যাতনা ভোগের বিষয়ে বলে। পরিতাপের বিষয় হল- মোশি মিসর দেশে প্রবেশ করতে পারেননি (গণনা ২০:১২ পদ দেখুন)। মাঝেমাঝে, মোশি ভেবে অবাক হয়েছেন যে, তিনি সঠিক সিদ্ধান্ত নিলেন কিনা। পরিশেষে, আমরা জানি যে, মোশি সেরা সিদ্ধান্তটি নিয়েছিলেন। 

`অনেকে হয়ত বলতে পারে যে, মোশির মিসরে থাকা উচিৎ ছিল। আপনি কি একমত? আপনার উত্তর ব্যাখ্যা করুন। খ্রীষ্টিয়ান হিসেবে, বাইবেলে আমাদের জন্য উত্তম জীবনের প্রতিজ্ঞা রয়েছে। এই প্রতিজ্ঞাগুলো কীভাবে আমাদের দুঃসময়ে সাহায্য করতে পারে?`