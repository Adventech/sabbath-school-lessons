---
title:  লোটের মন্দ সিদ্ধান্ত
date:   07/02/2023
---

ঈশ্বরকে অনুসরণ করার জন্য অব্রাম যখন দেশ ত্যাগ করলেন, তখন লোট তার সঙ্গে যাবার সিদ্ধান্ত নিয়েছিলেন। লোট ছিলেন অব্রামের ভাইয়ের ছেলে। আদি ১৩ অধ্যায় আমাদের দেখায় যে, ঈশ্বর অব্রামকে কতটা আশীর্বাদ করেছিলেন: “অব্রাম পশুধনে ও স্বর্ণ রৌপ্যে অতিশয় ধনবান ছিলেন।” (আদি ১৩:২)। বাইবেল যুক্ত করে বলছে, “আর অব্রামের সহযাত্রী লোটেরও অনেক গো-মেষদি এবং তাম্বু ছিল।” (আদি ১৩:৫)। অব্রাম ও লোট উভয়ই খুব ধনী হয়েছিলেন। তাদের প্রচুর পশুধন ছিল। তার রাখাল ও লোটের রাখালদের মধ্যকার দ্বন্দ্ব দূর করার জন্য অব্রাম একটি ব্যবস্থা গ্রহণ করতে চাইলেন। সুতরাং, অব্রাম লোটকে বসবাসের জন্য একটি এলাকা বেছে নিতে বললেন। নিঃসন্দেহে, লোটের উচিৎ ছিল অব্রামকে প্রথমে বেছে নেবার সুযোগ দেয়া। লোট অব্রামের কারণে ধনী হয়েছিলেন। কিন্তু লোট ছিলেন স্বার্থপর। তিনি নিজের জন্য সেরা ভ‚মিগুলো চাইলেন। 

`আদি ১৩:১০-১২ পদে লোটের সিদ্ধান্ত সম্পর্কে পড়়ুন। আপনার কি মনে হয়, লোট কেন এমন সিদ্ধান্ত নিলেন?`

লোট নগর পরিবর্তন করতে চাইলেন। কিন্তু লোটের প্রতি মন্দ ঘটনা ঘটল। অব্রাম যখন লোটের প্রতি ঘটা এই ঘটনা শুনলেন, তখন অব্রাম কি করলেন? অব্রাম কি বললেন যে, “বেশ, এটাই তোমার উচিৎ শিক্ষা, লোট।” না! বরং, অব্রাম লোটকে বিপদ থেকে বাঁচালেন (আদি ১৪ অধ্যায় পড়়ুন)। 

মাঝেমাঝে, আমাদের লোভী আত্মা আমাদেরকে আমাদের ভুল থেকে শিক্ষা গ্রহণ হতে দূরে রাখে, ঠিক লোটের মত। অব্রাম লোটের প্রাণ বাঁচানোর পর, লোট সদোমে ফিরে এলেন! তবে, ঈশ্বর লোটকে দয়া দেখান। অত্যাধিক ভ্রষ্টতার কারণে ঈশ্বর সদোম বিনষ্ট করার সিদ্ধান্ত নেন। কিন্তু প্রথমে ঈশ্বর লোট ও তার পরিবারের কাছে দূতের দ্বারা বার্তা পাঠিয়েছিলেন যেন তারা সদোম থেকে বেরিয়ে আসেন।   

`আদি ১৮:২০-৩৩ পদে পৃথিবীতে ঈশ্বরের ভ্রমণ সম্পর্কে পড়়ুন। ঈশ্বরের ভ্রমণের কারণ কি? ঈশ্বর যখন নগরগুলো বিনষ্ট করার বিষয়টি অব্রাহামকে বলেন, তখন অব্রাহামের উত্তর কি ছিল?`

অব্রাহাম, লোট ও তার পরিবারের যত্ন নেন। তাই, অব্রাহাম তাদেরকে বাঁচানোর চেষ্টা করেন। অব্রাহাম ঈশ্বরকে অনুরোধ করে বলেন যে, সেখানে যদি ৫০ জন ভালো মানুষ পাওয়া যায়, তাহলে তিনি যেন নগরগুলো বিনষ্ট না করেন। অব্রাহাম ৫০ জন ধার্মিক মানুষের প্রসঙ্গ দিয়ে শুরু করেন এবং পরে সংখ্যাটি ১০ জন ধার্মিক মানুষে গিয়ে ঠেকে। ঈশ্বর অব্রাহামের সমস্ত দাবীর প্রতি সম্মতি দেন। পরিতাপের বিষয় হল, নগরগুলো রক্ষার জন্য অব্রাহামের বাদানুবাদ যথেষ্ট নয়। ১০ জনের কম  ধার্মিক মানুষ হয়ত সেখানে পাওয়া যেতে পারত। ঈশ্বর তাঁর দূতদের পাঠালেন যেন তাঁরা লোট, তার স্ত্রী এবং তার কন্যাদের হাত ধরে নিরাপদে সদোম থেকে বের করে আনেন। কিন্তু লোটের স্ত্রী পিছন ফিরে জ্বলন্ত নগরীর দিকে তাকিয়েছিলেন। যখন তিনি তাকালেন, তিনি সেখানে লবণের স্তম্ভে পরিণত হলেন। লোট সদোমে একজন ধনী ব্যক্তি হিসেবে গিয়েছিলেন। সেখানে তিনি প্রায় তার সমস্তকিছুই হারালেন। লোটের জীবনী থেকে শিক্ষা নিন। আপনি আপনার সিদ্ধান্ত গ্রহণের ব্যাপারে সতর্ক থাকুন (পড়়ুন, মার্ক ৮:৩৬, ৩৭)।