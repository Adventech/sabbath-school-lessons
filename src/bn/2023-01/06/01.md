---
title:  আপনার ধন স্বর্গে সঞ্চয় করুন
date:   04/02/2023
---

### শাস্ত্রপাঠ
আদি ৬:৫-১৪; ১২:১-৩; ১৩:১০-১২; ৩২:২২-৩১; ইব্রীয় ১১:২৪-২৯।   

> <p>মুখস্থপদ</p>
> “বস্তুতঃ মনুষ্য যদি সমুদয় জগৎ লাভ করিয়া আপন প্রাণ খোয়ায়, তবে তাহার কি লাভ হইবে?” (মার্ক ৮:৩৬)।

আমরা আমাদের অর্থ ও ধন-সম্পদ দ্বারা যা করব, সে-ব্যাপারে যীশু সেরা পরামর্শ দিচ্ছেন। যীশু বলেন, “তোমরা পৃথিবীতে আপনাদের জন্য ধন সঞ্চয় করিও না; এখানে ত কীটে ও মরিচায় ক্ষয় করে, এবং এখানে চোরে সিঁধ কাটিয়া চুরি করে। কিন্তু স্বর্গে আপনাদের জন্য ধন সঞ্চয় কর; সেখানে কীটে ও মরিচায় ক্ষয় করে না, সেখানে চোরেও সিঁধ কাটিয়া চুরি করে না” (মথি ৬:১৯, ২০)। 

যীশু এ-কথার দ্বারা তাঁর বক্তব্য শেষ করছেন: “কারণ যেখানে তোমার ধন, সেখানে তোমার মনও থাকিবে” (মথি ৬:২১)। অর্থাৎ, যীশু আসলে বলছেন, “তুমি আসলে কি কি বিষয়ে অর্থ ব্যয় করছ, সেটা আমাকে দেখাও। সেটাই আমাকে দেখিয়ে দেবে যে, তোমার মন কোথায়।” 

আপনি কি ঈশ্বরের রাজ্য গড়ে তুলতে চান? যদি চান, তাহলে আপনার অর্থের দ্বারা ঈশ্বরের কাজে সমর্থন করুন। আপনার সময়, অর্থ, প্রার্থনা ও শক্তি ঈশ্বরের কাজে ব্যয় করুন। আপনি যদি সেটা করেন, তাহলে আপনি শীঘ্রই তাঁর কাজে অধিক আগ্রহী হবেন। ঈশ্বরের জন্য ভালবাসায় আপনার হৃদয় অধিক পরিপূর্ণ হবে। এ সপ্তাহে, আমরা বাইবেলের সেই পদগুলো ও ধারণাগুলো পড়ব, যেগুলো আমাদের শিক্ষা দেবে যে, কীভাবে স্বর্গে ধন সঞ্চয় করা যায়। তাহলে, দ্বিতীয় আগমনে ঈশ্বর আমাদের একটি অনন্তকালীন পুরষ্কার দেবেন।