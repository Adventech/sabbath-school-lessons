---
title:  অতিরিক্ত আলোচনা
date:   10/02/2023
---

“অব্রাহামের সঙ্গে তাঁর প্রতিজ্ঞাকে ঈশ্বর সম্মান করলেন। ঈশ্বর বিভিন্ন বিষয়ের দ্বারা অব্রাহামকে আশীর্বাদ করলেন। অব্রাহাম তার ধন-সম্পদ অপেক্ষা বরং ঈশ্বরকে প্রেম করে ঈশ্বরকে সম্মানিত করলেন। ‘কিন্তু এই দেশের মধ্যে তাঁহাকে অধিকার দিলেন না, এক পাদ পরিমিত ভ‚মিও দিলেন না; আর অঙ্গীকার করিলেন, তিনি তাঁহাকে ও তাঁহার পরে তাঁহার বংশকে অধিকারার্থে তাহা দিবেন, যদিও তখন তাঁহার সন্তান হয় নাই’ (প্রেরিত ৭:৫)। অব্রাহাম অনেক সম্পদের মালিক হলেন। অব্রাহাম তার সম্পদ ঈশ্বরের গৌরবার্থে ও অন্যদের কল্যাণে ব্যবহার করেছেন। কিন্তু অব্রাহাম জানতেন যে, এই পৃথিবী তার বাড়ি নয়। সদাপ্রভু অব্রাহামকে তার দেশ পরিত্যাগ করতে বলেছিলেন, কারণ সেখানকার লোকেরা মিথ্যা দেবতাদের ভজনা করত। ঈশ্বর অব্রাহামকে কনান দেশ দেবার প্রতিজ্ঞা করেছিলেন। অব্রাহাম এই দেশে স্থায়ী হবেন। কিন্তু অব্রাহাম তার জীবনকালে এই দেশ পাননি। তার পুত্র কিংবা দৌহিত্রও তাদের জীবনকালে এ দেশ লাভ করেননি। অব্রাহামের যখন কবরের জন্য একটি জায়গার প্রয়োজন পড়ল, তখন অবশ্যই তাকে কনানীয়দের কাছ থেকে একটি কবর কিনতে হল। অব্রাহাম প্রতিজ্ঞাত দেশে কেবল যে একটি বিষয়ের অধিকার পেয়েছিলেন, তা ছিল- মক্পেলা ক্ষেত্রের করব।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ১৬৯।

অধিকন্তু আমরা আমাদের জীবনে ধন-সম্পদ ও আরাম-আয়েশ চাই। এ সব বিষয়কে ‘না’ বলার জন্য আমাদের দৃঢ় বিশ্বাস থাকতে হবে। ঈশ্বরের প্রতিজ্ঞাত আশীর্বাদের জন্য আমাদের অপেক্ষা করতে হবে। “মোশি ফরৌণের রাজ-প্রাসাদে বাস করার কিংবা তার সিংহাসনে বসার এবং প্রতাপশালী হবার সিদ্ধান্ত নেননি। মোশি জানতেন যে, প্রাসাদটি ছিল এমন সব আরাম-আয়েশে পরিপূর্ণ যা তাকে ঈশ্বরের বিষয় ভুলিয়ে দেবে। রাজ-প্রাসাদে বাস করা কিংবা রাজ মুকুট মাথায় দেওয়া অপেক্ষা উত্তম কিছু মোশি চেয়েছিলেন। মোশি সেই পুরষ্কার চেয়েছিলেন যা ঈশ্বর তাঁর বিশ্বস্ত লোকদের জন্য প্রতিজ্ঞা করেছিলেন। মোশি এমন একটি রাজ্যে বাস করতে চেয়েছিলেন যেখানে পাপ নেই। বিশ্বাস সহকারে মোশি সেই মুকুটের দিকে তাকিয়েছিলেন যা পাপের বিরুদ্ধে যুদ্ধজয়ী প্রত্যেক বীরের মাথায় ঈশ্বর পরিয়ে দেবেন। এই মুকুট হল চিরস্থায়ী। বিশ্বাস সহকারে মোশি এই পৃথিবীর রাজাদের দেওয়া সমস্ত সম্পদ থেকে নিজেকে ফেরালেন। মোশি ঈশ্বরের লোকদের সঙ্গে যোগ দিলেন। তারা ছিলেন দরিদ্র। অন্যরা ইস্রায়েল সন্তানদের অবজ্ঞা করত। ইস্রায়েল সন্তানেরা ঈশ্বরের প্রতি বাধ্যতার এবং পাপ না করার সিদ্ধান্ত নিয়েছিল।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ২৪৬। 

**আলোচ্য প্রশ্নাবলী**:

`১। যীশু যখন আসবেন তখন আমাদের সহায়-সম্পদের কী হবে? উত্তরের জন্য ২ পিতর ৩:১০ পদ পড়়ুন। যীশু আসার পূর্বে আমাদের সহায়-সম্পদের কী হতে পারে? উত্তরের জন্য মথি ৬:২০ পদ পড়়ুন। বাইবেলের এই সত্য আমাদের সর্বদা মনে রাখতে হবে কেন?`

`২। মার্ক ৪:১৯ পদে যীশু আমাদের কী বিষয়ে সতর্ক করছেন? অর্থ-লিপ্সা কীভাবে বাইবেলের সত্যের প্রতি আমাদের ভালবাসাকে দুর্বল করতে পারে?`