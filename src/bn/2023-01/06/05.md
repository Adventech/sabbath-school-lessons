---
title:  প্রতারক থেকে অধ্যক্ষ
date:   08/02/2023
---

একজন যুবক হিসেবে যাকোব ঈশ্বরকে প্রেম ও সম্মান করতেন। কিন্তু তিনি খুবই মন্দ কিছু সিদ্ধান্ত নেন। পৈত্রিক আশীর্বাদ লাভ করার জন্য তিনি ও তার মা, রিবিকা, তার পিতা, ইস্হাকের সঙ্গে ছলনার আশ্রয় নেন। এই মন্দ সিদ্ধান্তের কারণে যাকোবকে পালিয়ে যেতে হল, যেন তার ভাই তাকে হত্যা করতে না পারেন। রিবিকা যাকোবকে বললেন, “এখন, হে বৎস, আমার কথা শুন; উঠ, হারণে আমার ভ্রাতা লাবনের নিকট পলাইয়া যাও; সেখানে কিছু কাল থাক, যে পর্যন্ত তোমার ভ্রাতার ক্রোধ নিবৃত্ত না হয়। তোমার প্রতি ভ্রাতার ক্রোধ নিবৃত্ত হইলে, এবং তুমি তাহার প্রতি যাহা করিয়াছ, তাহা সে ভুলিয়া গেলে আমি লোক পাঠাইয়া তথা হইতে তোমাকে আনাইব; এক দিনে তোমাদের দুই জনকেই কেন হারাইব?” (আদি ২৭:৪৩-৪৫)। সুতরাং যাকোব পালিয়ে গেলেন। তিনি ২০ বছর পালিয়ে ছিলেন। তিনি তার মাকে আর কখনও দেখতে পাননি।   

`আদি ৩২:২২-৩১ পদের ঘটনা পড়়ুন। এই ঘটনায় যাকোবের প্রতি কি ঘটেছিল? আমাদের মন্দ সিদ্ধান্ত সত্তে্বও, এই ঘটনাটি ঈশ্বরের দয়ার বিষয়ে আমাদের কি আধ্যাত্মিক শিক্ষা দেয়?`

“যাকোব একজন পাপী ছিলেন। তিনি ভুল করেছিলেন। কিন্তু তিনি তার হৃদয় থেকে সকল অহংকার দূর করেছিলেন। তিনি তার পাপের জন্য দুঃখিত ছিলেন। তিনি নিজেকে সম্পূর্ণরূপে ঈশ্বরের হাতে সমর্পণ করেছিলেন। সে-কারণে যাকোব ঈশ্বরের সঙ্গে বিজয়ী হয়েছিলেন। যাকোব ঈশ্বরের প্রতিজ্ঞাগুলোয় বিশ্বাস করলেন। ঈশ্বর যাকোবের উপর থেকে মুখ ফিরিয়ে নিলেন না। ঈশ্বরের প্রেম অসীম। ঈশ্বর যাকোবকে তার পাপ দেখালেন। যাকোব বুঝতে পারলেন যে, তিনি পিতার আশীর্বাদ লাভ করার জন্য মিথ্যাচার করেছেন এবং ছলনা করেছেন। যাকোব ঈশ্বরের প্রতিজ্ঞায় বিশ্বাস রাখতে ব্যর্থ হয়েছিলেন। ঈশ্বরের আশীর্বাদ লাভ করার জন্য যাকোব নিজের প্রচেষ্টা ও নিজের শক্তিতে নির্ভর করেছিলেন. . .। যাকোবের মিথ্যাচারের ও ঠকাবাজীর অপরাধ ঈশ্বর ক্ষমা করে দিয়েছিলেন। যাকোব ঈশ্বরের সেই ক্ষমা লাভ করলেন যা পাবার জন্য তিনি ব্যকুল ছিলেন।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ১৯৭, ১৯৮।

`আদি ৪৯:২৯-৩৩ পদের ঘটনা পড়়ুন। যাকোব মৃত্যুকালে তার জন্য তার পুত্রদের কি করতে বলেন? যাকোব কেন সেখানে সমাহিত হতে চাইলেন?`

বাইবেল আমাদের বলে যে, অব্রাহাম, ইস্হাক, যাকোব, এবং তাদের স্ত্রীরা, একই গুহায় সমাহিত হয়েছিলেন। ঈশ্বরের প্রতি যাকোবের বিশ্বাস ছিল জোরালো। যাকোব জানতেন যে, তিনি এই পৃথিবীকে কেবল একজন বিদেশী ও পর্যটক মাত্র (ইব্রীয় ১১:১৩ পদ পড়়ুন)। হ্যাঁ, যাকোব জীবনে অনেক ভুল করেছিলেন। তিনি খালি হাতে গৃহ-ত্যাগ করেছিলেন। কিন্তু তিনি কনানে একজন অত্যন্ত ধনী ব্যক্তি হিসেবে ফিরলেন।

`আমাদের ভুলভ্রান্তি সত্তে্বও, ঈশ্বর আমাদের আশীর্বাদ করতে পারেন। আপনার কি সিদ্ধান্ত নেওয়া প্রয়োজন? কীভাবে আপনি ভুল সিদ্ধান্ত নেওয়া থেকে দূরে থাকতে পারেন?`