---
title:  নোহ সদাপ্রভুকে সন্তুষ্ট করেন
date:   05/02/2023
---

যারা ধন-সম্পদ চায় ঈশ্বর সাধারণতঃ তাদের জীবনে একটি বড় পরিবর্তন চান। আপনি কি ঈশ্বরের জন্য বড় কিছু করতে প্রস্তুত? বড় পরিবর্তন সাধনের জন্য প্রস্তুত হন! 

`আদি ৬:৫-১৪ পদে নোহের বিষয় পড়়ুন। ঈশ্বরের প্রতি বাধ্যতার সিদ্ধান্ত নিয়েছিলেন বলে নোহের প্রতি কী বড় পরিবর্তন ঘটেছিল? নোহ প্রত্যেককে সাবধান করে দিয়েছিলেন যে, একটি জলপ্লাবন আসছে। আমাদেরও অবশ্যই লোকদের সাবধান করে দিতে হবে যে, আমরা শেষ কালে রয়েছি। নোহের দৃষ্টান্ত থেকে আমরা কি গুরুত্বপূর্ণ শিক্ষা পাই?`

নোহ নিজের জন্য ঘরবাড়ি নির্মাণের কাজে তার সময় ও অর্থকড়ি ব্যয় করেননি। তিনি তার জীবনে একটি বড় পরিবর্তন আনতে চেয়েছিলেন। তিনি ঈশ্বর-কর্তৃক নির্দেশিত একটি বড় জাহাজ নির্মাণের কাজে ১২০ বছর ব্যয় করেছিলেন। 

অদ্য, অনেকে বলে যে, জলপ্লাবনের ঘটনা হচ্ছে একটি কল্পনা-প্রসূত গল্প। তাদের সন্দেহ নতুন কিছু নয়। “জলপ্লাবনের পূর্বে পৃথিবীর লোকেরা বলত যে, প্রকৃতির বিধান কখনও বদলাবে না। বিধান অযুত অযুত বছর ধরে অপরিবর্তিত থাকবে। এই সময়ের পূর্বে আকাশ থেকে কখনও বৃষ্টি পড়েনি। শিশির পৃথিবীকে সিক্ত করেছে। নদীর জল কখনও উপচে পড়েনি। দু’ কুল ছেপে জলরাশির ছড়িয়ে পড়া থেকে প্রকৃতির বিধানই রক্ষা করেছে।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ৯৬। জলপ্লাবনের পূর্বে লোকেরা বিতর্ক করে বলেছে যে, কখনও জলপ্লাবন আসবে না। জলপ্লাবনের পরে লোকেরা বলছে যে, জলপ্লাবন কখনও হয়নি! 

`একইভাবে, বাইবেল বলে যে, শেষকালে বহু লোক বিশ্বাস করবে না যে, পৃথিবী বিলুপ্ত হবে (২ পিতর ৩:৩-৭ পদ পড়়ুন)। এই সময়ের মধ্যে আমরা কী করি বলে ঈশ্বর চান? আমাদের ধৈর্যশীল হতে হবে। ঈশ্বর আমাদের যে কাজ করতে বলেছেন, সেই কাজ আমাদের করতে হবে। ঈশ্বর আমাদের জন্য একটি বিস্ময়কর ভবিষ্যৎ পুরষ্কারের প্রতিজ্ঞা করছেন। আমরা জানি না যে, ঈশ্বর কখন পুনরায় আসবেন। কিন্তু এতে কি আমাদের কিছু আসে যায়? যেটা গুরুত্বপূর্ণ সেটা হল- নোহ যা করেছিলেন, আমরা যেন সেটা করি। ঈশ্বর আমাদের যা করতে বলেছেন, আমরা অবশ্যই সেটা করব, যেন আমরা আমাদের জীবনে কিছু বড় পরিবর্তন আনতে পারি।`

`ঈশ্বর নোহের জীবনে একটি বড় পরিবর্তন আনতে বলেছিলেন। ঈশ্বর আপনার জীবনে যে পরিবর্তন আনতে বলছেন, কীভাবে আপনি আপনার জীবনে সেই পরিবর্তন আনতে পারেন? (লূক ১৬:১০ পদের ইঙ্গিত দেখুন)।`