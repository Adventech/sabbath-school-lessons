---
title:  টাকা ধারের অসুবিধা
date:   29/01/2023
---

`দ্বিতীয় বিবরণ ২৮:১, ২, ১২ পদে অর্থ-কড়ির ব্যাপারে গুরুত্বপূর্ণ নীতিগুলো পড়়ুন। যারা টাকা ধার করে, ঈশ্বরের সেই সব সন্তানদের ব্যাপারে ঈশ্বরের পরিকল্পনা কি? তাঁর সন্তানেরা কীভাবে এই পরিকল্পনা অনুসরণ করতে পারে? দ্বিতীয় বিবরণ ২৮ অধ্যায়ের গুরুত্বপূর্ণ নীতিমালা কীভাবে আমাদেরকে অর্থ-কড়ি সংক্রান্ত সমস্যা সমাধানে সাহায্য করে?`

গবেষণা দেখায় যে, আমাদের অর্থ-কড়ি সংক্রান্ত সমস্যার পেছনে তিনটি কারণ বিরাজমান। কারণগুলো হল: (১) মানুষ জানে না যে, কীভাবে অর্থ ব্যবস্থাপনা করতে হয়, (২) তারা স্বার্থপর, কিংবা (৩) তারা তাদের জীবনের কোনো বিপর্যয়ের কারণে অর্থ-কড়ি হারিয়েছে। আসুন, আমরা প্রতিটি কারণ বিশ্লেষণ করি।

_১. অজ্ঞতা:_ আপনি হয়ত বিদ্যালয়ে পড়েছেন। আপনার হয়ত একটি উচ্চ ডিগ্রী আছে। কিন্তু তার মানে এই নয় যে, আপনি অর্থ-কড়ির উত্তম ব্যবহার শিক্ষা করেছেন। আপনি হয়ত না-ও জানতে পারেন যে, অর্থ ব্যবস্থাপনা সম্পর্কে বাইবেল কী বলে। কিন্তু আমাদের সবার জন্য আশা রয়েছে! আমাদের এই সপ্তাহের পাঠ আমাদেরকে অর্থ-সম্পদের যথাযথ ব্যবস্থাপনার ব্যাপারে বাইবেলের কিছু সাধারণ নীতিমালা প্রদান করবে।

_২. একটি স্বার্থপর হৃদয়:_ কিছু লোক আছে যারা প্রয়োজন অপেক্ষা অধিক খরচ করে। কেন? কারণ, তারা অনেক বেশি চায়। অথবা, তারা টিভিতে এমন কিছুর বিজ্ঞাপন দেখে যা তাদের দরকার নেই। এই জিনিসগুলো কেনার মত অর্থ তাদের নেই। কিন্তু তারা একটি অল্প দামের ঘরে বাস করতে ইচ্ছুক না, কম দামের গাড়ি চালাতে চায় না, কিংবা তারা সুলভ মূল্যের পোশাক পড়তে চায় না। অনেক লোক আছে যারা ঈশ্বরকে কোনো উপহার দেয় না। তারা মনে করে যে, তারা অনেক দরিদ্র। সুতরাং, তারা ঈশ্বরের প্রতিজ্ঞাত আশীর্বাদ পায় না (পড়়ুন, মালাখি ৩:১০; মথি ৬:৩৩)। এই দলের লোকদের জন্যও আশা রয়েছে। কিন্তু প্রথমে, তাদেরকে অবশ্যই তাদের অন্তঃকরণ বদলাতে হবে। তাদের যা আছে, তাতেই তাদের সন্তুষ্ট থাকা শিখতে হবে।     

_৩. হতভাগা:_ কিছু লোক অসুস্থ হয়ে পড়ে, কিন্তু চিকিৎসা ব্যায় মেটানোর জন্য তাদের কোনো স্বাস্থ্য বীমা নেই। অন্যরা হয়ত এমন খরুচে কাউকে বিয়ে করেছিল, যে-কিনা সব টাকা খরচ করেছে এবং রসিদগুলো ধরিয়ে দিয়ে চলে গেছে। অন্যরা হয়ত প্রাকৃতিক দুর্যোগের কারণে তাদের বাড়ি-ঘর হারিয়েছে। অথবা, তারা হয়ত গরীব হয়ে জনে্মছে। এই লোকদের জন্যও আশা আছে। খ্রীষ্টিয়ান বন্ধুরা তাদের সাহায্য করতে পারে, তাদেরকে অর্থ ব্যবস্থাপনার ব্যাপারে সুপরামর্শ দিতে পারে। তারা ভাল চাকুরি পাবার জন্য বিদ্যালয়ে পড়তে পারে। তারা কঠোর পরিশ্রম করতে পারে। ঈশ্বর তাদের প্রচেষ্টায় আশীর্বাদ করবে। 

আমরা হয়ত মন্দ সিদ্ধান্ত ফলপ্রসূ করার জন্য টাকা ধার করতে পারি। আমাদের অর্থ সংক্রান্ত সমস্যার পিছনে যে-কারণই থাক না কেন, আমাদের জন্য আশা রয়েছে। আমরা আমাদের দেনা পরিশোধ করতে পারি। কিন্তু প্রথমে, আমাদের এ ব্যাপারে কিছু পরিবর্তন আনতে হবে যে, আমরা কীভাবে টাকা খরচ করব।

`১ তীমথিয় ৬:৬-৯ পদ পড়়ুন। এই পদগুলোয় পৌল কি বলছেন? আমাদের সবার এই উপদেশ মান্য করা উচিৎ কেন?`