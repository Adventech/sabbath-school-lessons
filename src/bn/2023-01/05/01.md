---
title:  আপনার ঋণ পরিশোধ করুন
date:   28/01/2023
---

### শাস্ত্রপাঠ
দ্বিতীয় বিবরণ ২৮:১, ২, ১২; ১ তীমথিয় ৬:৬-৯; মথি ৬:২৪; ১ যোহন ২:১৫; হিতোপদেশ ২২:৭; ৬:১-৫; ১৭:১৮; দ্বিতীয় বিবরণ ১৫:১-৫।   

> <p>মুখস্থপদ</p>
> “ধনবান দরিদ্রগণের উপরে কর্তৃত্ব করে, আর ঋণী মহাজনের দাস হয়” (হিতোপদেশ ২২:৭)। 

ঋণ কি? ঋণ বলতে সেই অর্থকে বোঝায় যা আপনার দেনা। কেউ একজন বলেছিলেন যে, ঋণ হচ্ছে সেই “ব্যয় করা অর্থ যা এখন আপনার হাতে নেই কিন্তু ভবিষ্যতে আপনি তা উপার্জন করার প্রত্যাশা করছেন।” বর্তমানে বেশির ভাগ মানুষ প্রচুর অর্থ ঋণ করে থাকে। ঋণ করাটা এখন সাধারণ জীবনের একটি অংশ। কিন্তু খ্রীষ্টিয়ান হিসেবে, কারও কাছ থেকে আমাদের টাকা ধার করা কিংবা ঋণ করা উচিৎ না। বাইবেল ঋণ করার ব্যাপারে অন্তত ২৬ বার বলছে। ঐ পদগুলো টাকা ধারের বিরুদ্ধে বলছে। বাইবেল বলছে না যে, আমাদের টাকা ধার করাটা একটি পাপ। কিন্তু বাইবেল আমাদের সে-বিষয়ে বলছে যে, টাকা ধার করার পর আমরা সাধারণতঃ কী মন্দ পরিস্থিতির মধ্যে পড়ি। অর্থ-কড়ির বিষয়ে পৌল আমাদের এই পরামর্শ দিচ্ছেন: “যাহার যাহা প্রাপ্য, তাহাকে তাহা দেও। যাঁহাকে কর দিতে হয়, কর দেও; যাঁহাকে শুল্ক দিতে হয়, শুল্ক দেও; যাঁহাকে ভয় করিতে হয়, ভয় কর; যাঁহাকে সমাদর করিতে হয়, সমাদর কর” (রোমীয় ১৩:৭)।

অর্থ ধার কখনও ভালো বিষয় না। তাহলে, বহু মানুষ ও অনেক রাষ্ট্র কেন এত টাকা ধার করে? প্রত্যেক দেশে নাগরিকদের একটি ছোট দল থাকে যারা টাকা ধার করে। কিন্তু বর্তমানে ঐ দলগুলোর সংখ্যা বাড়ছে।

চলতি সপ্তাহে, আমরা এ বিষয়ের উপর দৃষ্টি দেব যে, মানুষ কেন টাকা ধার করে এবং সমস্যা নিয়ে কি করতে হয়। আপনার হয়ত কোন ঋণ নেই। কিন্তু ঋণ থেকে বেরিয়ে আসার জন্য আপনি হয়ত এই তথ্যগুলোর দ্বারা লোকদেরকে সাহায্য করতে পারেন।