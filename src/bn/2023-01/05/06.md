---
title:  টাকা ধারের ব্যাপারে গুরুত্বপূর্ণ নীতিমালা
date:   02/02/2023
---

`সদাপ্রভু তাঁর লোকদের কি করতে বলেন? উত্তরের জন্য দ্বিতীয় বিবরণ ১৫:১-৫ পদ পড়়ুন।`

ঈশ্বর তাঁর লোকদেরকে দাসত্ব (যাত্রা ২১:২; লেবীয় ২৫:৩, ৪) এবং ধার প্রদানের ব্যপারে নীতিমালা দিয়েছেন। ঋণী ঋণ ফেরতে ব্যর্থ হলে ঋণদাতা তাদের মাফ করতে চায় না। সুতরাং, সদাপ্রভু একটি নির্দেশনা দিয়েছেন যে, একজন ব্যক্তি কতদিন ঋণী থাকতে পারবেন। ঋণ ফেরত দেবার জন্য একজন ব্যক্তিকে সাত বছর চাপ দেওয়া যেতে পারে। দ্বিতীয় বিবরণ ১৫:১-৫ পদ দেখায় যে, ঈশ্বর তাঁর লোকদের প্রতি যত্নশীল; এবং তারা কতটুকু ঋণ গ্রহণ করতে পারবে, সে-ব্যাপারেও তাঁর নির্দেশনা রয়েছে। সদাপ্রভু বোঝাচ্ছেন যে, কখনও কখনও তাঁর লোকদের ঋণের টাকার অংক বড় হয়ে যায়। সুতরাং, ঈশ্বর তাঁর লোকদেরকে যতটা সম্ভব ধার করা এড়িয়ে যেতে বলছেন।

বর্তমানে, লোকেরা তাদের বাড়ি নির্মাণের জন্য ৩০ কিংবা ৪০ বছরের জন্য ঋণ নিয়ে থাকে। কারণ হল, বাড়ির দাম অনেক বেশি, তাই বাড়ি ক্রয়ের জন্য তাদের ঋণ নিতে হয়।

একইসঙ্গে, অনেক মানুষ, অভিভাবক, ও শিক্ষার্থীরা উদ্বিগ্ন থাকেন যে, শিক্ষা-প্রতিষ্ঠানের বেতন দেবার জন্য তাদের ঋণ করতে হবে। যারা মহাবিদ্যালয়ে পড়ে, তাদের হয়ত উপার্জনের যথেষ্ট সুযোগ থাকে। কিন্তু যারা বিদ্যালয়ে পড়ে, তাদের শিক্ষাব্যয় বহনের জন্য আপনাকে হয়ত ঋণ করতে হয়। কিন্তু দয়াকরে স্মরণে রাখবেন যে, আপনাকে ঐ টাকা ফেরৎ দিতে হবে। তদুপরি, আপনাকে হয়ত ঐ ঋণের উপরে সুদও দিতে হবে। সুতরাং, বিদ্যালয়ের খরচ বহন করার জন্য ঋণ করা থেকে বিরত থাকার চেষ্টা করবেন। বিদ্যালয়ের খরচ বহনের জন্য কাজ করুন ও সঞ্চয় করুন। কলেজের ক্লাশগুলো এমনভাবে নিন যেন পড়ার ফাঁকে কাজ করতে পারেন। পিতামাতার সাহায্য নিন। বাইবেলের যুগে, পিতামাতারা তাদের সন্তানদেরকে চাষের জমি দিত যেন তারা সেগুলো ব্যবহার করে জীবিকা নির্বাহ করতে পারে। বর্তমানে, পিতামাতারা তাদের সন্তানদের লেখাপড়া করান। শিক্ষা সম্পন্ন করে ভালো চাকরি নিতে পারি, যেন আমরা আমাদের পরিবারের দেখভাল করতে পারি।

স্বচ্ছল বা পরিপূর্ণ জীবনে কেউ টাকা ধার করতে কিংবা কেউ ঋণী থাকতে চায় না। কিন্তু জীবন পরিপূর্ণ নয়। মাঝেমাঝে আপনাকে টাকা ধার করতে হয়। যখন আপনি ধার করেন, তখন তা সম্ভাব্য উত্তম উপায়ে ব্যবহার করুন। আপনার যতটুকু টাকা দরকার ততটুকুই ধার করবেন। ব্যাংকের অতিরিক্ত সেবামূল্য এড়িয়ে যাবার জন্য যত দ্রুত সম্ভব আপনার ঋণ পরিশোধ করুন। মোট কথা, ঋণ এড়িয়ে চলার চেষ্টা করুন। এটাই হল শ্রেষ্ঠ নীতি। আমাদের প্রাত্যহিক জীবনে যখন আমরা বাইবেলের উত্তম নীতিগুলো অনুসরণ করি, তখন আমরা ঋণ গ্রহণ এড়িয়ে যাই। ঋণের কারণে আমরা নিজেরা এবং আমাদের পরিবার মানসিক চাপে ভুগে থাকে।

`আপনি কি কখনও ঋণ করেছেন? ঋণের ব্যাপারে আপনি কতটা সচেতন? ঋণী ব্যক্তির প্রতি আচরণের যে নীতিমালা ঈশ্বর দিয়েছেন (দেখুন, উপদেশক ১২:১৪), ঈশ্বর-প্রদত্ত সেই নীতিমালার প্রতি আপনি কীভাবে সাড়া দিবেন?`