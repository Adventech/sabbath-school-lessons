---
title:  অর্থ-সম্পদের বিপদ
date:   01/02/2023
---

ঈশ্বর চান না যে, তাঁর লোকেরা অন্যের ঋণের জামিন হোক। এ ব্যাপারে আমরা হিতোপদেশ পুস্তকে ঈশ্বরের গুরুত্বপূর্ণ সতর্কবার্তা পাই।

`হিতোপদেশ ৬:১-৫; ১৭:১৮; এবং ২২:২৬ পদ পড়়ুন। এই পদগুলোয় আমরা কি গুরুত্বপূর্ণ নীতি শিক্ষা পাই।`

কারও কারও হয়ত টাকা ধারের দরকার পড়ে। কিন্তু তাদের ব্যাংক তাদেরকে টাকা দিতে চায় না। ঋণ বিষয়ক ব্যবস্থাপক হয়ত বলবে যে, ঋণ গ্রহণের জন্য কোন প্রিয়জনকে স্বাক্ষর দিতে হবে। তখন ব্যাংক হয়ত তাকে টাকা ধার দেবে। ঋণী যদি টাকা ফেরৎ দিতে ব্যর্থ হয়, তখন ব্যাংক স্বাক্ষরদাতা জামিনদারকে ধরবে। সেই প্রিয়জনকে তখন ঐ ঋণ পরিশোধ করতে হবে।

কখনও হয়ত মণ্ডলীর একজন সদস্য ঋণ তোলার জন্য আপনার জামিন চাইতে পারে। আপনি তখন তাকে কীভাবে উত্তর দিবেন? মণ্ডলীর সভ্যকে বলুন, “বাইবেল বলছে, এ কাজটি আমি করতে পারব না।” দয়াকরে, বোঝার চেষ্টা করুন যে, বাইবেল আমাদেরকে অন্যের প্রয়োজনে সাহায্য করতে বলছে। কিন্তু অন্যের ঋণের জামিন আমাদের হওয়া উচিৎ না।

কখনও কখনও কিশোর-কিশোরীরা তাদের জীবনের প্রথম গাড়িটি  কেনার জন্য ঋণপত্রে পিতামাতার স্বাক্ষর চায়। অথবা, প্রাপ্ত বয়স্ক সন্তানেরা তাদের একটি নতুন ব্যবসায় শুরু করার জন্য কিংবা একটি গৃহ নির্মাণের জন্য পিতামাতার কাছে বাণিজ্য ঋণের জামিন চায়। তাদের চাহিদার প্রতি আমরা কীভাবে উত্তর দেব? যেভাবে আমরা মণ্ডলীর সভ্যকে উত্তর দিয়েছিলাম, ঠিক সেভাবে দেব। হ্যাঁ, যাদের সত্যিকারের চাহিদা রয়েছে, তাদেরকে আমরা সাহায্য করব। কিন্তু অন্য লোকদের ঋণের জামিন হতে রাজী হবেন না। গবেষণা দেখায় যে, ৭৫ শতাংশ লোক যারা অন্যদের ঋণের জামিন হয়েছিল, পরিণামে সেই ঋণের টাকা জামিনদাতাদেরই পরিশোধ করতে হয়েছিল!

`হিতোপদেশ ২৮:২০ ও ১ তীমথিয় ৬:৯, ১০ পদ পড়়ুন। এই পদগুলো আমাদেরকে কি বিষয়ে সাবধান করে?`

শয়তানের ‘অর্থ বিষয়ক আরেকটি ফাঁদ’ হল- ‘দ্রুত ধনী হোন প্রকল্প।’ এই প্রকল্পগুলো হচ্ছে চাতুরী যা আপনাকে ঠকিয়ে অর্থ হাতিয়ে নেবে। ধনী হবার এই প্রকল্পগুলো খুব বাস্তব সম্মত বলে মনে হয়, আর প্রকল্পগুলো ঠিক ওভাবে পরিকwল্পত। এক্ষেত্রে সমস্যা হল, এই প্রকল্পে প্রথমবার যুক্ত হবার জন্য বেশিরভাগ লোককেই টাকা ধার করতে হয়। ‘দ্রুত ধনী হোন প্রকল্পে’র দ্বারা অনেক লোক ও অনেক পরিবার বিনষ্ট হয়েছে। যে ফন্দিবাজরা এই প্রকল্প উদ্ভাবন করেছে কেবল তারাই ধনী হচ্ছে। কোন বন্ধু কিংবা কোন প্রিয়জন যদি আপনাকে এই প্রকল্পগুলোর প্রতি আকৃষ্ট করে, তাহলে এড়িয়ে যান। ওপথে আগাবেন না। পালান! যত দ্রুত সম্ভব পালান।