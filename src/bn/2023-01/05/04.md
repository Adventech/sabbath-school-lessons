---
title:  আপনার সব ঋণ যেভাবে ফেরত দেবেন
date:   31/01/2023
---

`হিতোপদেশ ২২:৭ পদ পড়়ুন। কীভাবে আমরা ঋণদাতার (মহাজন) কাছে ‘দাসের’ সমতুল্য?`

টাকা ধার করা হচ্ছে দাস হওয়ার সমতুল্য। কীভাবে আমরা রেহাই পেতে পারি? নিচে আমরা একটি পরিকল্পনা জানব যে, কীভাবে আমরা স্বাধীন হতে পারি। আপনি যদি ঋণী থাকেন, তাহলে এই পরিকল্পনাটি আপনাকে ঋণ পরিশোধ শুরু করতে সাহায্য করবে। পরিকল্পনাটি সহজ এবং এতে তিনটি বিধান রয়েছে।

তিনটি বিধানের বিষয় শিক্ষা করার আগে আমাদের অবশ্যই নিজেদেরকে ঈশ্বরের হাতে সম্পূর্ণরূপে সমর্পণ করতে হবে। ঈশ্বরের প্রাপ্য সমস্ত দান ও উপহার তাঁকে ফিরিয়ে দিতে হবে। তাহলে তিনি আমাদের বিজ্ঞ করে তুলবেন এবং আশীর্বাদ করবেন। ঈশ্বর তাঁর বাধ্য সন্তানদের প্রচুর আশীর্বাদ করতে চান!

বিধান- ১: টাকা ধার করা ছেড়ে দিন। যে টাকাগুলো আপনার নিজের না, সেগুলো খরচ করা বন্ধ করুন। কিছু কেনার জন্য ক্রেডিট কার্ড ব্যবহার করবেন না। আপনি যদি আর টাকা ধার না করেন, তাহলে আপনার বর্তমান ঋণের বোঝা আর বাড়বে না।

বিধান- ২: ঈশ্বরের কাছে প্রতিজ্ঞা করুন যে, আপনি যে ঋণ করেছেন তা যত দ্রুত সম্ভব ফিরিয়ে দেবেন। ঈশ্বর যখন আপনাকে অতিরিক্ত অর্থ দিয়ে আশীর্বাদ করেন, তখন সেই অতিরিক্ত টাকাটি দিয়ে ঋণের অংক কমাতে থাকুন। অতিরিক্ত কেনাকাটা করবেন না। এটি পরিকল্পনার একটি সর্বাপেক্ষা গুরুত্বপূর্ণ অংশ। বেশিরভাগ মানুষ যখন অতিরিক্ত টাকা হাতে পায়, তারা তা খরচ করে ফেলে। আপনি সেটা করবে না! আপনি সেই অতিরিক্ত টাকাটি ঋণ কমানোর কাজে ব্যবহার করুন।

বিধান- ৩: আপনার ধার করা টাকার একটি তালিকা করুন; তালিকাটি বড় অংকের ঋণ থেকে ছোট অংকের ঋণ হিসেবে সাজান। অধিকাংশ পরিবারের ক্ষেত্রে, তালিকায় তাদের বাড়ির ঋণটি শীর্ষে থাকে। তালিকায় ক্রেডিট কার্ডের বিষয়টি একদম নিচে থাকে। প্রতি মাসে বেতন পাবার পর, আপনার ঋণগুলো একটু একটু করে পরিশোধ করতে শুরু করুন। পরে, যখন আপনার যদি কোন বাড়তি আয় আসে, তখন তালিকার নিচে থাকা সব থেকে ছোট ঋণের বিপরীতে পরিশোধের অংক দ্বিগুণ করে ফেলুন। আপনি এটা দেখে খুশি ও অবাক হবেন যে, বেতনের ছোট ছোট অংকের টাকা দিয়ে কত সহজে আপনি আপনার ঋণের বোঝা কমিয়ে আনতে পারছেন। তালিকার সব থেকে নিচে থাকা ঋণটি যখন পরিশোধ হয়ে যাবে, তখন এই নির্ধারিত টাকাটি মূল ঋণ-ফেরতের সঙ্গে যুক্ত করুন এবং এবার ঋণের তালিকায় যেটি নিচে রয়েছে, সেটি পরিশোধ করার প্রতি গুরুত্ব দিন। ঋণ পরিশোধ করতে করতে এভাবে ক্রমশঃ তালিকার উপরে উঠতে থাকুন এবং সমস্ত ঋণ শোধ করে ফেলুন। যেমনিভাবে আপনি আপনার ছোট ছোট ঋণগুলো পরিশোধ করছেন, আপনি তখন অতিরিক্ত টাকা বাঁচাতে পারবেন। আর, তখন আপনি এই টাকা দিয়ে অন্য ঋণগুলো শোধ করে ফেলুন।

ঈশ্বর চান না যে, আমরা ঋণী থাকি। অনেক পরিবার এই সহজ তিনটি বিধান অনুসরণ করে ঋণমুক্ত হয়েছে। ঈশ্বর তাদের অপ্রত্যাশিতভাবে আশীর্বাদ করেছেন। আপনিও ঋণমুক্ত থাকতে পারেন! ঈশ্বরকে আপনার জীবনে রাখুন। ঈশ্বর আপনাকে যাকিছু দিয়েছেন, সে-সবের ব্যবস্থাপনা করার জন্য তিনি আপনাকে প্রজ্ঞা দিবেন।