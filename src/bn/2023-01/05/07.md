---
title:  অতিরিক্ত আলোচনা
date:   03/02/2023
---

“যে অর্থ আপনার নেই, সে অর্থ খরচ না করার প্রতিজ্ঞা করুন। যে রকমারি পণ্যের খরচ আপনি বহন করতে পারেন না, তা ক্রয় করা থেকে বিরত থাকুন। অর্থ ব্যয় করে আপনার জীবনে অভিশাপ ডেকে আনবেন না। ভয়াবহ রোগ ব্যধির ঝুঁকি এড়িয়ে যাবার জন্য স্বাস্থসম্মত অভ্যাস গড়ে তুলুন।

“ঈশ্বরের কাছে প্রতিজ্ঞা করুন যে, আপনি যে ঋণ করেছেন, তা ফিরিয়ে দিবেন। ঈশ্বরের আশীর্বাদ যাচ্ঞা করুন। এরপর, আর কারও কাছ থেকে কিছু ঋণ করবেন না, এতে যদি আপনাকে কেবল ভর্তা-ভাতও খেতে হয়. . .। এটা করতে ব্যর্থ হবেন না। আশা ছাড়বেন না। নিজের প্রতি এবং আপনার ইচ্ছার প্রতি ‘না’ বলুন। আপনার প্রতিটি পয়সা সঞ্চয় করুন এবং আপনার ঋণ পরিশোধ করুন।

“যত দ্রুত সম্ভব আপনার ঋণ পরিশোধ করুন। যখন আপনি ঋণ থেকে মুক্ত হবেন, তখন আপনি একজন স্বাধীন মানুষ হবেন। যখন কারও কাছে আপনার আর কোন দেনা থাকবে না, তখন আপনি সফল হবেন।” -ঈলেন জি হোয়াইট, কাউন্সিল্স অন্ স্টিওয়ার্ডশীপ, পৃষ্ঠা: ২৫৭।    
ঋণ মুক্তির ব্যাপারে আপনার আরও যদি কোন সাহায্য লাগে, এই সহায়ক ধারণাগুলো অনুসরণ করুন:

একটি বাজেট তৈরি করুন। তিন মাস ধরে আপনি যে খরচ করেছেন, তার একটি তালিক লিখে রাখুন। কীভাবে আপনি আপনার অর্থ খরচ করলেন, তার নিবিড়ভাবে পর্যবেক্ষণ করুন। এ পদ্ধতি অবলম্বন করে, বহু লোক অবাক হয়েছে যে, তারা এমন এমন খাতে অর্থ ব্যয় করেছে যা অপ্রয়োজনিয় ছিল।

ক্রেডিট কার্ড বাতিল করুন। ক্রেডিট কার্ড থাকলে খরচ করা সহজ হয়। কিন্তু ঐ খরচ বহন করা কঠিন। প্রতি মাসে ক্রেডিট কার্ডে যে ব্যয় করেছেন, তা ফেরত দিতে কি সমস্যা হচ্ছে? আপনি আপনার ক্রেডিট কার্ড দিয়ে এমন কিছু কি ক্রয় করছেন, যা আপনার আসলে দরকার ছিল না? আপনার উত্তর যদি ‘হ্যাঁ’ হয়, তাহলে ক্রেডিট কার্ডের কারণে আপনার বিবাহ ভেঙ্গে যাবার আগে আপনার ক্রেডিট কার্ডটি ভেঙ্গে ফেলুন। নতুবা, শেষে দুটোই ভাঙ্গবে।     

যতটুকু পারেন সঞ্চয় করুন। মাঝেমাঝে, আমরা বুঝে উঠতে পারি না যে, প্রতি মাসে আমাদের কতটুকু সঞ্চয় করতে হবে। কিন্তু আমরা যদি সচেতন থাকি, আমরা যথেষ্ট সঞ্চয় করতে পারব। সঞ্চয়ী জমার অংক বড় হতে থাকবে। 

**আলোচ্য প্রশ্নাবলী**:

`১। সাধারণ জনতা ও সরকার যথেষ্ট ঋণ করে থাকে। অতিরিক্ত ব্যয়ের ব্যাপারে আপনার কি অভিজ্ঞতা হয়েছে? এই ব্যয় আমাদের জীবনে কি সমস্যা ডেকে এনেছে?`

`২। অর্থ-সম্পদের উত্তম ধনাধ্যক্ষ হবার ব্যাপারে মণ্ডলী লোকদেরকে কীভাবে সাহায্য করতে পারে?`

`৩। আত্মকেন্দ্রিক ও স্বার্থপর হওয়া থেকে এবং অত্যাধিক খরুচে হওয়া থেকে বাইবেলের কোন্ প্রতিজ্ঞাগুলো আপনাকে রক্ষা করতে পারে?`