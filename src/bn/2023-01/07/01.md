---
title:  ক্ষুদ্রতম লোকেরা
date:   11/02/2023
---

### শাস্ত্রপাঠ
লূক ৪:১৬-১৯; যাকোব ১:২৭; লেবীয় ২৩:২২; মথি ১৯:১৬-২২; লূক ১৯:১-১০; ইয়োব ১:৮। 

> <p>মুখস্থপদ</p>
> “তখন রাজা আপনার দক্ষিণ দিকে স্থিত লোকদিগকে বলিবেন, ‘আইস, আমার পিতার আশীর্বাদ-পাত্রেরা, জগতের পত্তনাবধি যে রাজ্য তোমাদের জন্য প্রস্তুত করা গিয়াছে, তাহার অধিকারী হও’” (মথি ২৫:৩৪)। 

বাইবেল বার-বার বিদেশী (অচেনা), পিতৃহীন ও বিধবাদের বিষয়ে বলে। অনেক মানুষ এদেরকে নগণ্য বলে মনে করে। কিন্তু যীশু ‘ক্ষুদ্রতমদের’ প্রতি যত্নশীল (মথি ২৫:৪০)। যীশু বিদেশী, পিতৃহীন ও বিধবাদেরকে তাঁর নিজের লোক বলেছেন।

এই লোকেরা কে বা কারা? বাইবেলের যুগে সেই সব লোকদের বিদেশী গণ্য করা হত যারা যুদ্ধ কিংবা খাদ্য সংকটের কারণে বাড়ি ছেড়েছে। যারা মন্দ ঘটনার কারণে তাদের ঘরবাড়ি হারিয়ে গরীব হয়ে গেছে, অদ্য তারা অচেনা বা অবাঞ্ছিত বলে পরিগণিত হচ্ছে।

পিতৃহীনেরা অনাথ। এই সন্তানেরা যুদ্ধ, দুর্ঘটনা কিংবা রোগব্যধির কারণে তাদের পিতাকে হারিয়েছে। এই দলের মধ্যে সেই সন্তানেরাও রয়েছে যাদের পিতা কারাগারে বন্দি কিংবা নিখোঁজ। এই দলের লোকদের জন্য আমাদের অনেক কিছু করার আছে।

বিধবা হচ্ছে সেই সব মহিলারা যাদের স্বামী মারা গেছে। অনেক বিধবা একক অভিভাবক। তারা মণ্ডলী থেকে পাওয়া সাহায্যের দ্বারাও উপকৃত হতে পারে।

আমরা ঈশ্বরের ধনাধ্যক্ষ। আমাদের অবশ্যই যীশুর দৃষ্টান্ত এবং তাঁর নির্দেশ অনুসরণ করতে হবে। সুতরাং, আমাদের অবশ্যই দরিদ্রদের সাহায্য করতে হবে। আমাদের অবশ্যই বিদেশী (অচেনা বা অবাঞ্ছিত), পিতৃহীন ও বিধবাদের উপকারও করতে হবে।