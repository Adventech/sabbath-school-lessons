---
title:  ধনী যুবক শাসনকর্তা
date:   14/02/2023
---

যীশুর কাছে আসা ধনী যুবক শাসনকর্তার ব্যাপারে আমরা খুব বেশি কিছু জানি না। আমরা জানি সে ছিল যুবক, তার প্রচুর অর্থ-সম্পদ ছিল, এবং সে একজন নেতা ছিল। সে আধ্যাত্মিক বিষয়েও আগ্রহী ছিল। এই যুবকের প্রচুর প্রাণচাঞ্চল্য ছিল! সে কেবল যীশুর কাছে আসেনি। সে দৌড়ে এসেছিল! যুবকটি অনন্তজীবনের বিষযে জানতে কৌত‚হলি ছিল। এই ঘটনাটি এতটা গুরুত্বপূর্ণ ছিল যে, আমরা তা বাইবেলের তিনটি পুস্তকে পাই: মথি ১৯:১৬-২২; মার্ক ১০:১৭-২২; এবং লূক ১৮:১৮-২৩। 

`মথি ১৯:১৬-২২ পদে বর্ণীত ধনী যুবক শাসনকর্তার বিষয়ে পড়়ুন। যীশু কেন যুবককে এ-কথা বললেন: “যদি সিদ্ধ হইতে ইচ্ছা কর, তবে চলিয়া যাও, তোমার যাহা যাহা আছে, বিক্রয় কর, এবং দরিদ্রদিগকে দান কর, তাহাতে স্বর্গে ধন পাইবে; আর আইস, আমার পশ্চাদ্গামী হও” (মথি ১৯:২১)?`

যীশু আমাদের বেশিরভাগ লোককে সমস্ত কিছু বিক্রি করতে এবং দরিদ্রদের দিতে বলছেন না। কিন্তু ধন-সম্পদ নিশ্চয় এই যুবকের দেবতায় পরিণত হয়েছিল। যীশুর উত্তরের মাঝে আমাদের জন্যও শিক্ষা আছে। কিন্তু যীশু জানেন যে, এই যুবককে অবশ্যই সব কিছু বেঁচতে হবে। পরিত্রাণ পাবার জন্য এই যুবকের কেবল একটি সুযোগ ছিল, তাহল- তাকে সমস্ত কিছু বেঁচতে হবে এবং সমস্ত টাকা গরীবদের দান করতে হবে।

বাইবেল বলে যে, যুবক লোকটি দুঃখিত হয়ে চলে গিয়েছিল, কারণ সে প্রচুর ধনী ছিল। আমরা দেখতে পাই যে, যুবকটি তার অর্থ-সম্পদের উপাসক ছিল। যীশু যুবকটিকে অনন্তজীবন সেধেছিলেন। যীশু যুবককে আমন্ত্রণ জানিয়েছিলেন যেন সে তাঁর শিষ্যদের সঙ্গে যুক্ত হয়। এটা আমরা কীভাবে জেনেছি? যীশু তাকে বলেছিলেন, “আমার পশ্চাদ্গামী হও।” এগুলো ছিল সেই একই কথা যা যীশু তাঁর ১২ জন শিষ্যকে বলেছিলেন। কিন্তু এই যুবকের বিষয়ে আমরা পরবর্তীতে আর কিছু জানতে পাইনি। কেন? তার জীবনের সমস্ত সম্পদ এবং সমস্ত ধনের বিনিময়ে সে অনন্তজীবন বিক্রয় করেছিল। 

এই যুবক ব্যক্তিটি একটি মারাত্মক সিদ্ধান্ত নিয়েছিল! সে ধনের চাতুরী বিশ্বাস করল। ধন হয়ত আমাদের আজ সুখ দিতে পারে। কিন্তু শীঘ্র কিংবা পরে হোক আমরা মারা যাব। ঈশ্বর আমাদের আচরণ এবং আমাদের এই জীবনের কাজের দ্বারা আমাদের বিচার করবেন। সুতরাং, এখন আমাদের উত্তম সিদ্ধান্ত গ্রহণ করতে হবে। তাহলে আমরা তাঁর সঙ্গে মিলিত হবার জন্য প্রস্তুত হতে পারব। অনেক ধনী ব্যক্তি বুঝতে পেরেছে যে, তাদের ধন-সম্পদ তাদেরকে প্রত্যাশিত শান্তি ও সুখ দিতে পারেনি। উপদেশক পুস্তক আমাদের দেখায় যে, ধন-সম্পদ আমাদের সুখ দিতে পারে না। অর্থ-কড়ি আমাদের জন্য শান্তি কিংবা সুখ ‘ক্রয়’ করতে পারে না।

`মার্ক ৮:৩৫-৩৭ পদে, যীশু বলেন “যে কেহ আমার এবং সুসমাচারের নিমিত্ত আপন প্রাণ হারায়, সে তাহা রক্ষা করিবে।” যীশুর এ কথার মানে কি?`