---
title:  “আমার দাস ইয়োবের উপরে কি তোমার মন পড়িয়াছে?”
date:   16/02/2023
---

`ইয়োব ১:৮ পদে ইয়োবের ব্যাপারে ঈশ্বরের বক্তব্য পড়়ুন। ঈশ্বর তার বিষয়ে কি বলছেন?`

ঈশ্বর বলছেন, ইয়োবের “তুল্য সিদ্ধ ও সরল, ঈশ্বরভয়শীল ও কুক্রিয়াত্যাগী লোক পৃথিবীতে কেহই নাই” (ইয়োব ১:৮)। বাহ্! ইয়োব এতটা সিদ্ধ ও সরল যে, পৃথিবীতে তার মত আর কেউ নেই। এই প্রশংসা বাক্য সরাসরি ঈশ্বরের তরফ থেকে আসছে।

ইয়োবের প্রতি অনেক ভয়াবহ ঘটনা ঘটেছিল। এই সব বিপর্যয়ের পর, ঈশ্বর আবার সে-কথা বলছেন যা তিনি প্রথমে বলেছিলেন। পৃথিবীতে ইয়োবের তুল্য কেউ নেই। ইয়োব ছিলেন সিদ্ধ ও উত্তম। পরে ইয়োব কিছু নতুন তথ্য যোগ করেন। ইয়োবের “তুল্য সিদ্ধ ও সরল, ঈশ্বরভয়শীল ও কুক্রিয়াত্যাগী লোক পৃথিবীতে কেহই নাই; সে এখনও আপন সিদ্ধতা রক্ষা করিতেছে, যদিও তুমি অকারণে তাহাকে বিনষ্ট করিতে আমাকে প্রবৃত্ত করিয়াছ” (ইয়োব ২:৩)।

এরপর, ইয়োবের স্ত্রী তার স্বামীকে এই কঠিন কথাগুলো বলেন: “তুমি কি এখনও তোমার সিদ্ধতা রক্ষা করিতেছ? ঈশ্বরকে জলাঞ্জলি দিয়া প্রাণত্যাগ কর” (ইয়োব ২:৯)। নিঃসন্দেহে, এই কথাগুলো ইয়োবকে মর্মাহত করেছিল। কিন্তু এরপর আমরা ইয়োবের বিষয়ে বিশেষ কিছু জানছি যেগুলো আমাদের দেখায় যে, তার প্রতি এসব মন্দ ঘটনার ঘটার পূর্বে তিনি আসলে কে ছিলেন।


`ইয়োব ২৯:১২-১৬ পদ পড়়ুন। এই পদগুলো আমাদেরকে ইয়োব সম্পর্কে এবং তার বৈশিষ্ট্য সম্পর্কে কি বলে?`

ইয়োব বলেন, “আমি দরিদ্রগণের পিতা ছিলাম; যাহাকে না জানিতাম, তাহারও বিচারের তদন্ত করিতাম” (ইয়োব ২৯:১৬)। এই পদগুলো আমাদের কি দেখায়? ইয়োব সাহায্য করার জন্য দরিদ্রদের আকুতির অপেক্ষা করেননি। ইয়োব দরিদ্রদের খুঁজে বের করেছেন। পরে, তিনি তাদের জন্য তার সাধ্যমত সব কিছুই করেছেন। 

ঈলেন জি হোয়াইট বলেন, “এই অপেক্ষায় থাকবেন না যে, দরিদ্ররা তাদের অভাবের কথা জানাবে। ইয়োব যা করেছেন, তাই করুন। সাহায্য করার জন্য তিনি দরিদ্র ও অভাবীদের খুঁজে বের করেছেন। একই কাজ করতে এগিয়ে যান। মানুষের অভাব জানুন এবং সর্বোত্তমভাবে সাহায্য করার উপায় খুঁজে বের করুন।” -টেস্টিমনিস ফর্ দ্যা চার্চ, খণ্ড: ৫, পৃষ্ঠা: ১৫১।