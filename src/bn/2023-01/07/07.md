---
title:  অতিরিক্ত আলোচনা
date:   17/02/2023
---

“যখন মনুষ্যপুত্র সমুদয় দূত সঙ্গে করিয়া আপন প্রতাপে আসিবেন, তখন তিনি নিজ প্রতাপের সিংহাসন বসিবেন। আর সমুদয় জাতি তাঁহার সম্মাুখে একত্রীকৃত হইবে; পরে তিনি তাহাদের একজন হইতে অন্য জনকে পৃথক করিবেন। এইরূপে খ্রীষ্ট জৈতুন পর্বতের উপরে বসিয়া তাঁহার শিষ্যদের নিকটে মহা বিচার দিনের দৃশ্যটি স্পষ্টভাবে বর্ণনা করিলেন। এবং ইহার সিদ্ধান্ত একটি মাত্র বিষয়-ভিত্তিক বলিয়া তিনি বর্ণনা করিলেন। জাতিগণ যখন তাঁহার সম্মুখে একত্রীকৃত হইবে তখন সেখানে কেবলমাত্র দুই শ্রেণীর লোকেরা থাকিবে, এবং তাঁহার নিমিত্ত দরিদ্র ও দুঃখভোগী ব্যক্তিদের মাধ্যমে তাহারা কি করিয়াছে এবং কি করিতে অবহেলা করিয়াছে তদ্বারাই তাহাদের অনন্তকালীন নিয়তি স্থিরীকৃত হইবে।” -ঈলেন জি হোয়াইট, সর্ব-যুগের বাসনা, পৃষ্ঠা: ৬৮১। 

“যখন আপনি খ্রীষ্টের অভাবগ্রস্ত ও দুঃখভোগীদের নিমিত্ত দ্বার খুলিয়া দেন তখন আপনি কার্যতঃ অদৃশ্য দূতগণকেই অভ্যর্থনা করিয়া থাকেন। আপনি স্বর্গীয় বাহিনীর সাহায্য আহ্বান করিয়া থাকেন। তাঁহার আনন্দ ও শান্তির এক পবিত্র মধুর পরিবেশ আনয়ন করিয়া থাকে। তাঁহাদের ওষ্ঠাধরে প্রশংসা ধ্বনি সহকারে তাঁহারা আগমন করেন, আর স্বর্গের একটি অনুরূপ সুর শ্রুত হয়। দয়ার প্রত্যেকটি কার্য প্রযুক্ত সেথায় একটি সঙ্গীত রচিত হয়। পিতা তাঁহার সিংহাসন হইতে নিঃস্বার্থ কার্যকারীগণকে তাঁহার অতীব মূল্যবান সম্পদ হিসাবে গণনা করেন।” -পৃষ্ঠা: ৬৮৩, ৬৮৪। 

**আলোচ্য প্রশ্নাবলী**: 

`১। দরিদ্রদের সাহায্য না করার জন্য কিছু লোক অজুহাত হিসেবে দ্বিতীয় বিবরণ ১৫:১১ পদের আশ্রয় নেয়। তারা বলে, “বেশ, ঈশ্বর দ্বিতীয় বিবরণ ১৫:১১ পদে বলেন যে, ‘কেননা তোমার দেশের মধ্যে দরিদে্রর অভাব হইবে না।’ সুতরাং, তারা এভাবে থাকবেই। আমি যা-ই করি না কেন তাতে যদি পরিস্থিতি পরিবর্তিত না হয়, তাহলে দরিদ্রদের সাহায্য করার ব্যাপারে আমি এত চাপ কেন নেব?” এই চিন্তায় কি ভুল রয়েছে?`

`২। ১ তীমথিয় ৬:১৭-১৯ পদে ধনের ব্যাপারে পৌল যা বলছেন তা পড়়ুন। আপনি কি দেখতে পাচ্ছেন যে, ধন-সম্পদ থেকে কি বিপদ আসছে? পৌল আমাদেরকে ধনের উপর নির্ভর করার বিরুদ্ধে সাবধান করছেন। আমাদের অবশ্যই প্রেমময় ঈশ্বরের উপর নির্ভর করতে হবে। যেক্ষেত্রে অর্থকড়ি লোকদেরকে বাঁচিয়ে রাখতে পারে না, সেক্ষেত্রে বহু লোক কেন ধনের উপর নির্ভর করে? আমাদের সকলকে কেন কেবল জীবন্ত ঈশ্বরের উপর নির্ভরশীল হতে হবে?`