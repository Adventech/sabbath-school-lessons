---
title:  সক্কেয়
date:   15/02/2023
---

সক্কেয় ছিলেন একজন ধনী যিহূদী। রোমীয়দের একজন করগ্রাহী হিসেবে তিনি প্রচুর অর্থ আয় করেছিলেন। যিহূদীরা রোমীয়দের ঘৃণা করত। সুতরাং, যিহূদীরা সক্কেয়কেও ঘৃণা করত। যিহূদীরা সক্কেয় ও করগ্রাহীদের এ-কারণে ঘৃণা করত যে, তারা লোকদের কাছ থেকে অন্যায়ভাবে কর নিত। সে-কারণে লোকেরা সক্কেয়কে একজন পাপী হিসেবে আখ্যা দিত।

সক্কেয় যিরিহো নগরে বাস করতেন। যিরিহো ছিল ব্যস্ত নগরী। এখানে অনেক ব্যবসায়ী ছিল। যীশু ও সক্কেয়র সাক্ষাৎ কাকতালিয়ভাবে হয়নি। সক্কেয় তার জীবনে কিছু পরিবর্তন সাধন করতে চাচ্ছিলেন। তিনি যীশুর বিষয় শুনেছিলেন এবং তাঁকে দেখতে চাচ্ছিলেন। সক্কেয় শুনেছিলেন যে, সেই নির্দিষ্ট দিনে যীশু যিরিহো নগর দিয়ে যাচ্ছেন! গালীল থেকে যিরূশালেম যাবার জন্য যীশুকে যিরিহোর পথ ধরতে হল। সক্কেয়র প্রতি যীশুর প্রথম কথাটি আমাদের দেখায় যে, নগরে প্রবেশের পূর্বেই যীশু সক্কেয়র ব্যাপারে বিস্তারিত জানতেন। 

`লূক ১৯:১-১০ পদে বর্ণীত সক্কেয়র ঘটনা পড়়ুন। ধনী যুবক শাসনকর্তার জীবনী অপেক্ষা সক্কেয়র জীবনী কতটা আলাদা?`

বিভিন্ন বিচারে সক্কেয় ও ধনী যুবক শাসনকর্তা অভিন্ন ছিলেন। তারা উভয়ই ধনী ছিলেন। উভয়ই যীশুকে দেখতে চেয়েছিলেন। উভয়ই অনন্তজীবন চেয়েছিলেন। এখানেই মিল দেখায় যায়।

আপনি কি দেখছেন যে, সক্কেয় বলছেন, তিনি তার সমস্ত সম্পত্তির অর্ধেক দরিদ্রদের মাঝে বিলিয়ে দিবেন (লূক ১৯:৮)? যীশু সেটা মেনে নিয়েছিলেন। সক্কেয়র প্রস্তাবটি আমাদের দেখায় যে, তিনি একজন পরিবর্তিত মানুষ হলেন। যীশু সক্কেয়কে বলেননি যে, “দুঃখিত, সক্কেয়, আমি যেভাবে ধনী যুবক শাসনকর্তাকে সমস্তকিছু বিলিয়ে দিতে বলেছিলাম, তদ্রƒপ তোমাকে সমস্তকিছু বিলিয়ে দিতে হবে। আমি অর্ধেক গ্রাহ্য করব না।” না, যীশু মোটেও এ কথা বলেননি। কেন বলেননি? কারণ, সক্কেয় অর্থ-সম্পদের উপাসক ছিলেন না? নিঃসন্দেহে, তিনি তার সম্পদ পছন্দ করতেন, কিন্তু সম্পদ তার দেবতা ছিল না। দরিদ্রদের অর্ধেক বিলিয়ে দেবার কথা যীশুকে বলে দিতে হয়নি। সক্কেয়ই যীশুর সঙ্গে কথোপকথনের মাঝে এ কথাটি প্রথমে তুলেছিলেন। কিন্তু ধনী যুবক শাসনকর্তাকে সমস্তকিছু বিলিয়ে দেবার কথা যীশুকেই বলতে হয়েছিল। যুবকটি যদি সেটা না করে, তাহলে তার সম্পদ তাকে বিনষ্ট করবে। নিঃসন্দেহে, অর্থ-সম্পদের বিপদের ব্যপারে সক্কেয় সতর্ক ছিলেন। কিন্তু ধনী যুবক শাসনকর্তা ধন-সম্পদের প্রতি যেমন বশীভ‚ত ছিল, সক্কেয়র সমস্যা তেমন জটিল ছিল না।