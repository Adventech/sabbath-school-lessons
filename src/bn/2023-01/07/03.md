---
title:  ঈশ্বর দরিদ্রদের যোগানদাতা
date:   13/02/2023
---

বাইবেলের অনেক লেখক দরিদ্র, বিদেশী, বিধবা ও অনাথদের যত্ন নেবার জন্য ঈশ্বরের নির্দেশগুলো অন্তর্ভুক্ত করেছেন। ঈশ্বর মোশিকে এই বিশেষ নির্দেশ দিয়েছিলেন যা দরিদ্রদের বিষয় বলে: “তুমি আপন ভূমিতে ছয় বৎসর যাবৎ বীজ বপন করিও, ও উৎপন্ন শস্য সংগ্রহ করিও। কিন্তু সপ্তম বৎসরে তাহাকে বিশ্রাম দিও, ফেলিয়া রাখিও; তাহাতে তোমার স্বজাতীয় দরিদ্রগণ খাইতে পাইবে, আর তাহারা যাহা অবশিষ্ট রাখে, তাহা বন্য পশুতে খাইবে। তোমার দ্রাক্ষাক্ষেত্রের ও জলপাইবৃক্ষের বিষয়েও সেইরূপ করিও” (যাত্রা ২৩:১০, ১১)।

`লেবীয় ২৩:২২ এবং দ্বিতীয় বিবরণ ১৫:১১ পদ পড়়ুন। এই পদগুলো থেকে আমরা কী গুরুত্বপূর্ণ নীতিমালা শিক্ষা করতে পারি?`

এই পদগুলোয়, দরিদ্র ইস্রায়েল কিংবা বর্তমানে দরিদ্র খ্রীষ্টিয়ান বোঝাতে ‘ভ্রাতা’ শব্দটি প্রয়োগ করা হয়েছে। এই লোকেরা উত্তম দরিদ্র। ইতোমধ্যে আমরা যেমনিভাবে দেখেছি, যীশু এই দরিদ্রদের ‘আমার ভ্রাতা ও ভগ্নি’ বলছেন (মথি ২৫:৪০)। গীতসংহিতা আমাদের জানাচ্ছে যে, অভাবগ্রস্ত লোকদের প্রতি আমাদের কি করা উচিৎ: “দীনহীন ও পিতৃহীন লোকদের বিচার কর; দুঃখী ও অকিঞ্চনদের প্রতি ন্যায় ব্যবহার কর। দীনহীন ও দরিদ্রকে নিস্তার কর; দুষ্ট লোকদের হস্ত হইতে তাহাদিগকে উদ্ধার কর” (গীত ৮২:৩, ৪)। এই পদ আমাদের দেখায় যে, দ্ররিদ্রদেরকে আমাদের খাদ্য অপেক্ষা অধিক কিছু দিতে হবে। যে সকল লোকেরা দরিদ্রদের তাড়না করে কিংবা তাদের প্রতি অন্যায় আচরণ করে, সেই সব লোকদের বিরুদ্ধে আমাদের অবশ্যই সংগ্রাম করতেও হবে।

যারা দরিদ্রদের সাহায্য করে, ঈশ্বর সেই সব লোকদেরকে আশীর্বাদ করার প্রতিজ্ঞা করছেন। “যে দরিদ্রকে দান করে, তাহার অভাব ঘটে না, কিন্তু যে চক্ষু মুদে, সে অনেক অভিশাপ পাইবে” (হিতোপদেশ ২৮:২৭)। “যে রাজা সত্যভাবে দীনহীনদের বিচার করেন, তাঁহার সিংহাসন নিত্য স্থির থাকিবে” (হিতোপদেশ ২৯:১৪)। রাজা দায়ূদ বলেন, “ধন্য সেই জন, যে দীনহীনের পক্ষে চিন্তাশীল; বিপদের দিনে সদাপ্রভু তাহাকে নিস্তার করিবেন” (গীত ৪১:১)।

বর্তমান সময়ে, কিছু চিন্তাবিদ বলছে যে, দরিদ্রদের সাহায্য করা ঠিক না। তাদের দুষ্টু মনোভাব হাসিল করার জন্য এই চিন্তাবিদেরা বিজ্ঞান ও প্রকৃতির দোহাই দিয়ে থাকে। তারা বিতর্ক করে বলে যে, প্রকৃতির বিধানে দুর্বলেরা মারা পড়ে। কেবল সবলেরা বাঁচে। সুতরাং, যখন আমরা দরিদ্রদের সাহায্য করি, তখন দরিদ্ররা দুর্বল ও রুগ্ন শিশুর জন্ম দিবে। এই শিশুরা দেশকে দুর্বল করবে। এই চিন্তা হচ্ছে হীন ও নোংরা চিন্তা। ঈশ্বরের স্থলে বিজ্ঞানকে স্থানান্তর করলে এই ধারণাগুলোর উদ্ভব হয়।

`যীশু প্রত্যেকের জন্য মৃত্যু বরণ করলেন। বাইবেলের এই সত্য আমাদের কীভাবে শিক্ষা দেয় যে, আমাদের সকল মানবের প্রতি প্রেমময় ও সদয় হতে হবে?`