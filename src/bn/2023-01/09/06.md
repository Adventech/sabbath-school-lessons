---
title:  লোভ করা থেকে বিরত থাকার উপায়
date:   02/03/2023
---

যেমনিভাবে আমরা দেখলাম, লোভ হচ্ছে একটি পাপ যা আমাদের হৃদয় থেকে শুরু হয়। সাধারণতঃ, আমরা জানি না যে, আমাদের এই সমস্যা আছে। কেন? কারণ, পাপ আমাদের মনে শুরু হয়। কিভাবে আপনি মন্দ চিন্তা বন্ধ করতে পারেন। এটি একটি জটিল প্রশ্ন।

`১ করিন্থীয় ১০:১৩ পদ পড়়ুন। এই পদে আপনি কী প্রতিজ্ঞা পড়ছেন? লোভের পাপ সম্পর্কে বুঝতে এই প্রতিজ্ঞাটি অত্যন্ত গুরুত্বপূর্ণ কেন?`

কীভাবে আমরা লোভের পাপ থেকে নিজেদেরকে রক্ষা করতে পারি? এই পাপের বিরুদ্ধে যুদ্ধ করার জন্য আমাদের অবশ্যই ঈশ্বরের শক্তিতে নির্ভর করতে হবে। তিনটি কাজে ঈশ্বর আমাদের সাহায্য করতে পারেন:

১\) ঈশ্বরের সেবা করার সিদ্ধান্ত নিন, তাঁর উপরে নির্ভর করুন, এবং তাঁর পরিবারের অংশ হোন। “যদি সদাপ্রভুর সেবা করা তোমাদের মন্দ বোধ হয়, তবে যাহার সেবা করিবে, তাহাকে অদ্য মনোনীত কর; নদীর ওপারস্থ তোমাদের পিতৃপুরুষদের সেবিত দেবগণ হয় হউক, কিম্বা যাহাদের দেশে তোমরা বাস করিতেছ সেই ইমোরীয়দের দেবগণ হয় হউক; কিন্তু আমি ও আমার পরিজন আমরা সদাপ্রভুর সেবা করিব” (যিহোশূয় ২৪:১৫)।  

২\) প্রতিদিন প্রার্থনা করুন। আপনার প্রার্থনায় মথি ৬:১৩ পদ অন্তর্ভুক্ত করুন: “আর আমাদিগকে পরীক্ষাতে আনিও না, কিন্তু মন্দ হইতে রক্ষা কর।” আপনার যদি এমন কিছু জন্য স্পৃহা জাগে যা আপনার দরকার নেই, তাহলে ব্যাপারটি নিয়ে তৎক্ষণাৎ প্রার্থনা করুন। ঈশ্বরের কাছে প্রার্থনা করুন যেন তিনি তাঁর প্রতিজ্ঞা ফলপ্রসূ করেন। (বাইবেলে, ১ করিন্থীয় ১০:১৩ পদ হচ্ছে একটি জোরালো প্রতিজ্ঞা।) এছাড়া, যুদ্ধে জয়লাভ করার জন্য তাঁর শক্তি প্রার্থনা করুন। 

৩\) প্রতিদিন বাইবেল পড়়ুন। গীতরচক বলেন, “তোমার বচন আমি হৃদয়মধ্যে সঞ্চয় করিয়াছি, যেন তোমার বিরুদ্ধে পাপ না করি” (গীত ১১৯:১১)।  

যীশু পাপের সমস্যা সমাধান করলেন। পাপের বিরুদ্ধে লড়াই করার জন্য তিনি আমাদেরকে তাঁর শক্তি সাধছেন। পাপের বিরুদ্ধে প্রার্থনা হচ্ছে যীশুর গোপন অস্ত্র। প্রায়ই যীশু পিতার কাছে প্রার্থনা করার জন্য সারা রাত ব্যয় করেছেন। পাপের বিরুদ্ধে কীভাবে জয়লাভ করা যায়, সে-ব্যাপারে একটি দৃষ্টান্ত না দেখিয়ে যীশু এই পৃথিবী ছাড়েননি। বিশ্বাসের দ্বারা তাঁর বাধ্য থাকার পথটি যীশু সহজ করে দিলেন। ঈশ্বরের বাধ্য থাকলে আমরা ঠিক যীশুর মত আচরণ করব। আমাদের হৃদয়ও ঠিক তাঁর হৃদয়ের মত হবে। “সদাপ্রভুর অন্বেষণ কর, যাবৎ তাঁহাকে পাওয়া যায়, তাঁহাকে ডাক, যাবৎ তিনি নিকটে থাকেন; দুষ্ট আপন পথ, অধার্মিক আপন সঙ্কল্প ত্যাগ করুক; এবং সে সদাপ্রভুর প্রতি ফিরিয়া আইসুক, তাহাতে তিনি তাহার প্রতি করুণা করিবেন; আমাদের ঈশ্বরের প্রতি ফিরিয়া আইসুক, কেননা তিনি প্রচুররূপে ক্ষমা করিবেন” (যিশাইয় ৫৫:৬, ৭)।

`আপনার লোভ কীভাবে আপনাকে আহত করতে পারে? আপনি কি শিক্ষা লাভ করেছেন? আপনার কি পরিবর্তন সাধন করতে হবে?`