---
title:  সর্বপ্রকার লোভ
date:   25/02/2023
---

### শাস্ত্রপাঠ
যিশাইয় ১৪:১২-১৪; যিহোশূয় ৭; যোহন ১২:১-৮;  প্রেরিত ৫:১-১১; ১ করিন্থীয় ১০:৩।

> <p>মুখস্থপদ</p>
> “পরে তিনি তাহাদিগকে বলিলেন, ‘সাবধান, সর্বপ্রকার লোভ হইতে আপনাদিগকে রক্ষা করিও, কেননা উপচিয়া পড়িলেও মনুষ্যের সম্পত্তিতে তাহার জীবন হয় না’” (লূক ১২:১৫)।

বাইবেল আমাদেরকে লোভের বিরুদ্ধে সতর্ক করছে। বাইবেল আমাদেরকে অন্যের বস্তুর প্রতি লোভ করার ব্যাপারেও সতর্ক করছে। এই পাপটি মিথ্যাচার, চুরি ও খুনের মতই জঘন্য। ঈশ্বর তাঁর ব্যবস্থায় আমাদের সতর্ক করছেন: “তোমার প্রতিবাসীর গৃহে লোভ করিও না; প্রতিবাসীর স্ত্রীতে, কিম্বা তাহার দাসে কি দাসীতে, কিম্বা তাহার গরুতে কি গর্দভে, প্রতিবাসীর কোন বস্তুতেই লোভ করিও না” (যাত্রা ২০:১৭)।

লোভ করা হচ্ছে একটি পাপ যা আমাদেরকে ঈশ্বরের রাজ্য থেকে দূরে সরিয়ে রাখবে। “অথবা তোমরা কি জান না যে, অধার্মিকেরা ঈশ্বরের রাজ্যে অধিকার পাইবে না? ভ্রান্ত হইও না; যাহারা ব্যভিচারী কি প্রতিমাপূজক কি পারদারিক কি স্ত্রীবৎ আচারী কি পুঙ্গামী, কি চোর কি লোভী কি মাতাল কি কটূভাষী কি পরধনগ্রাহী, তাহারা ঈশ্বরের রাজ্যে অধিকার পাইবে না” (১ করিন্থীয় ৬:৯, ১০)।

এ সপ্তাহে আমরা বাইবেলের দৃষ্টান্তের প্রতি দৃষ্টি দেব যা আমাদের দেখায় যে, অতিরিক্ত চাওয়া কিংবা লোভ করা হচ্ছে খারাপ। আমরা আরও দেখব যে, কীভাবে আমরা এই পাপের কর্তৃত্ব থেকে মুক্ত থাকতে পারি।