---
title:  অতিরিক্ত আলোচনা
date:   03/03/2023
---

যিহোশূয় ইস্রায়েল সন্তানদেরকে রূপা, সোনা ও অন্য সব সম্পদ শিবির থেকে ফিরিয়ে আনতে বললেন। পরে লোকেরা এগুলো ঈশ্বরের গৃহে নিয়ে গেল (যিহোশূয় ৬:১৯, ২৪)। তারা যা কিছু পেয়েছিল, সব পোড়াবার জন্য ইস্রায়েল সন্তানদের নির্দেশ দেওয়া হয়েছিল। আখন ছিল একমাত্র ব্যক্তি যে-কিনা এই নির্দেশ অবমাননা করেছিল। আখন কিছু জিনিস নিজের জন্য রেখে দিল। “আখন ছিল একমাত্র ব্যক্তি যে-কিনা ঈশ্বরের আদেশের অবাধ্য হবার সাহস করেছিল। যা-কিছু নিজের নয়, আখন সে সবের প্রতি লোভ করেছিল। শিনিয়র দেশ থেকে আনা দামী পোশাক-আশাক দেখে সে খুশি হয়েছিল। পরে, যখন সে তার পাপ স্বীকার করে, তখন সে বলেছিল যে, পোশাকগুলো দেখতে ‘সুন্দর’ ছিল [যিহোশূয় ৭:২১]। আখনের হৃদয়ের একটি পাপ আরেকটি পাপের দিকে চালিত করেছিল। আখন সেই সোনা ও রূপা হরণ করেছিল যা ঈশ্বরের ছিল। আখন ঈশ্বরকে লুণ্ঠন করেছিল।”-ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ৪৯৬।

২ তীমথিয় ৩ অধ্যায়ে, পৌল ভয়াবহ পাপের একটি তালিকা প্রস্তুত করছেন যা লোকেরা শেষকালে করবে। পৌলের তালিকায় প্রথম দুটি বিষয় হল অর্থ ও সম্পদের মোহ। “কিন্তু ইহা জানিও, শেষ কালে বিষম সময় উপস্থিত হইবে। কেননা মনুষ্যেরা আত্মপ্রিয়, অর্থপ্রিয় ... হইবে” (২ তীমথিয় ৩:১, ২)। স্বার্থপর আত্মা ও অর্থ-সম্পদের মোহ হচ্ছে শেষকালীন লোকদের সংঘটিত অপরাধের শীর্ষে থাকবে।  

**আলোচ্য প্রশ্নাবলী**:

`১। ১ তীমথিয় ৬:৬-১০ পদ পড়়ুন। ক্লাশে, সেই সব লোকদের দৃষ্টান্ত নিয়ে আলোচনা করুন যারা ঈশ্বর অপেক্ষা অর্থ-সম্পদকে অধিক প্রেম করেছে। এই পাপের কারণে তারা কি সঙ্কটে ভুগেছে? তাদের পাপ কীভাবে অন্যদের জীবনে দুঃখ-কষ্ট বয়ে এনেছিল? আমরা অনেক দৃষ্টান্ত তুলে ধরতে পারি, ঠিক? নিঃসন্দেহে, আমাদের অর্থ-সম্পদ প্রয়োজন। কিন্তু সেই প্রয়োজন কখনও পাপে প্রবর্তিত হয়? পৌল এখানে যে ফাঁদের বিষয়ে সতর্ক থাকতে বলছেন, কীভাবে আমরা সেই ফাঁদ এড়িয়ে যেতে পারি?`

`২। অর্থ-সম্পদের প্রতি লোভ করার ব্যাপারে আমাদের অবশ্যই সাবধান হতে হবে। অন্য আর কোন্ বিষয়গুলোর ব্যাপারে আমাদের সাবধান হতে হবে?`