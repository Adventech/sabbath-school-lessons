---
title:  যিহূদার আত্মা
date:   28/02/2023
---

বাইবেলে যিহূদার ঘটনা হচ্ছে অন্যতম একটি দুঃখদায়ক ঘটনা। পৃথিবীতে যীশুর কাজের সময়ে যিহূদা তাঁর সঙ্গে ছিল। যিহূদা স্বয়ং যীশুর কাছ থেকে বাইবেলের সত্য শিখেছে। যারা যিহূদার থেকে কম অবদান রেখেছে, তারা পরিত্রাণ লাভ করবে। যিহূদা যথেষ্ট অবদান রেখেছে, কিন্তু সে হারিয়ে যাবে।

কি ঘটেছিল? উত্তর হল এই যে, যিহূদা লোভ করেছিল। তার হৃদয়ে স্বার্থপরতা ছিল।

`যোহন ১২:১-৮ পদের ঘটনা পড়়ুন। মরিয়ম ভোজের সময় কী করেছিলেন যে, সবার মনোযোগ তার প্রতি এসেছিল? যিহূদা কী বলেছিল? কেন? যীশুর উত্তর কি ছিল?`

স্বার্থপর কথা-বার্তার জন্য যীশু যিহূদাকে তিরষ্কার করেছিলেন। সুতরাং, যিহূদা হতাশ হল এবং ভোজসভা ত্যাগ করল। যিহূদা যিহূদীদের উচ্চ পর্যায়ের ধর্মীয় নেতাদের কাছে গেল। যীশুর শত্রুরা প্রাসাদে ছিল। যিহূদা যীশুকে টাকার বিনিময়ে তাদের হাতে তুলে দেবার প্রস্তাব দিল। এই টাকাটি মরিয়মের দেয়া উপহারের দামের থেকে অনেক কম ছিল। (মথি ২৬:১৪-১৬ পদ পড়়ুন।)

যিহূদার প্রতি কি ঘটেছিল? ঈশ্বর তাকে অনেক বিস্ময়কর আশীর্বাদ করেছিলেন। তা সত্ত্বেও, যিহূদা কেন এমন মন্দ কাজ করল? ঈলেন জি হোয়াইট যিহূদার বিষয়ে এ-কথা বলছেন: “মহান্ শিক্ষককে সে ভালবাসিত, এবং তাঁহার সাহচর্যে থাকিতে তাহার বাসনা হইত। চরিত্রে ও জীবনে পরিবর্ত্তিত হইবার এক আকুল আকাঙ্খা সে অনুভব করিয়াছিল, আর তাহার এই প্রত্যাশাই ছিল যে, যীশুর সহিত নিজেকে সংযুক্ত করিবার মাধ্যমেই সে তাহার ঈপ্সিত অভিজ্ঞতা লাভ করিতে পারিবে। ত্রাণকর্তা যিহূদাকে ফিরাইয়া দেন নাই। তিনি তাহাকে বারো জনের মধ্যে একটি স্থান দিলেন। একজন সুসমাচার প্রচারকের কার্য করিবার নিমিত্ত তাহার উপর তিনি আস্থা স্থাপন করিলেন। রোগীদিগকে আরোগ্যদান করিবার ও ভূত তাড়াইবার ক্ষমতায় তিনি তাহাকে বিভূষিত করিলেন। কিন্তু যিহূদা আপনাকে সম্পূর্ণরূপে খ্রীষ্টের কাছে সমর্পণ করিবার মত একটি অবস্থানে আইসে নাই।” -সর্ব যুগের বাসনা, পৃষ্ঠা: ৭৭০।  

শেষে বলা যায়, আমরা সবাই পাপী। আমরা যদি আমাদের জীবন যীশুকে দেই, তাহলে আমরা আমাদের পাপের বিরুদ্ধে জয়লাভ করতে পারি। ঈশ্বরের শক্তি আমাদের মাঝে কাজ করবে। তিনি আমাদেরকে পাপের বিরুদ্ধে জয়লাভ করতে সাহায্য করবেন। কিন্তু যিহূদা নিজেকে যীশুর হাতে পুরোপুরি সমর্পণ করল না। সুতরাং, পাপ তাকে পরাস্ত করল। অতঃপর, যীশু ও তার উভয়ের প্রতি ভয়ংকর ঘটনা ঘটল।

আমরা সবাই লোভের পাপের বিরুদ্ধে সংগ্রাম করছি। যিহূদার অর্থলোভ ছিল। এটি ‘হৃদয়ের/মনের’ সমস্যা। এই সমস্যার কারণে যিহূদা চুরি করত (যোহন ১২:৬)। পরে, যিহূদা স্বয়ং যীশুর বিরুদ্ধে যায়।

যিহূদার জীবনী আমাদের জন্য একটি মারাত্মক শিক্ষা। তার জীবনী আমাদেরকে লোভের বিপদ দেখিয়ে দেয়। এটি ছোট পাপ মানুষকে অনন্তকালীন বিপর্যয় ও ক্ষতির দিয়ে নিয়ে যেতে পারে।