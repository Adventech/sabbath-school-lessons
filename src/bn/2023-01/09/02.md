---
title:  প্রথম পাপ?
date:   26/02/2023
---

লোকেরা মাঝেমাঝে ভেবে ব্যকুল হয় যে, “কী কারণে পাপ হয়? পাপ প্রথমে কীভাবে শুরু হল?” বাইবেল আমাদের উত্তরের অংশবিশেষ বুঝতে সাহায্য করে। লূসিফরের লোভের কারণে পাপ শুরু হয়েছিল। যীশুর কর্তৃত্বাধীন বিষয়ের প্রতি সে লোভ করেছিল। সুতরাং, আমরা হয়ত বলতে পারি যে, অতিরিক্ত চাওয়া কিংবা লোক হচ্ছে প্রথম পাপ।

`যিশাইয় ১৪:১২-১৪ পদে লূসিফরের বিষয়ে পড়়ুন। এই পদগুলো লূসিফরের পাপের বিষয়ে আমদের কি বলে? লূসিফর কি লোভ করেছিল? যদি করে থাকে, তবে সে কি চেয়েছিল? তার লোভ কীভাবে তাকে পাপের দিকে নিয়ে গিয়েছিল?`

“ঈশ্বর লূসিফরকে স্বর্গের সমস্ত বাহিনীর ঊর্ধ্বে সম্মানিত করেছিলেন। লূসিফর ছিল স্বর্গদূতদের অধ্যক্ষ। কিন্তু লূসিফর এতে সন্তুষ্ট ছিল না। লূসিফর আরও বেশি চেয়েছিল। যে যীশুর ন্যায় সেবিত হতে চেয়েছিল। ঈশ্বরকে প্রেম করার জন্য এবং তাঁর প্রতি অনুগত থাকার জন্য লূসিফর স্বর্গীয় বাহিনীকে উদ্বুদ্ধ করেনি। ঈশ্বর যীশুকে যে সম্মান ও মহিমা দিয়েছিলেন, শয়তান সেই সম্মান ও মহিমা হরণ করতে চেয়েছিল। যীশুর একান্ত কর্তৃত্বধীন বিষয়ের উপরে লূসিফর কর্তৃত্ব খাটাতে চেয়েছিল।” -ঈলেন জি হোয়াইট, পেট্রিয়ার্কস অ্যাণ্ড প্রফেটস, পৃষ্ঠা: ৩৫।

`ইফিষীয় ৫:৫ এবং কলসীয় ৩:৫ পদ পড়়ুন। এই পদগুলোয়, পৌল অতিরিক্ত চাওয়া কিংবা লোভের বিষয়ে কি বলছেন?`

পৌল বলেন যে, অতিরিক্ত চাওয়া কিংবা লোভ হচ্ছে মিথ্যা দেবতাদের ভজনার পাপের সমতুল্য। মিথ্যা দেবতাদের উপাসনা হচ্ছে ঈশ্বর অপেক্ষা অন্য কোন কিছুকে প্রেম করার সমতুল্য। আমরা তখন মিথ্যা দেবতাদের আরাধনা করে থাকি, যখন আমরা ঈশ্বরকে উপেক্ষা করে তাঁর সৃষ্ট বস্তুর আরাধনা করি (রোমীয় ১:২৫)। সুতরাং, আমরা এমন কিছু চাইব না যা আমাদের চাওয়া অনুচিত। আমরা মরিয়া হয়ে এমন কিছু চাব না যা ঈশ্বরের আরাধনা অপেক্ষা সেটিকেই অধিক গুরুত্বপূর্ণ করে তোলে।

প্রথমে, লূসিফর জানত না যে, তার লোভ তাকে কতটা মন্দ পথে নিয়ে যাবে। আমাদের প্রতি একই বিপদ ঘটতে পারে। সুতরাং, ঈশ্বরের  শেষ আজ্ঞার প্রতি আমাদের সুনিশ্চিতভাবে বাধ্য থাকতে হবে। আমাদের চিন্তাশক্তিকে বশে রাখার জন্য এই আজ্ঞাটি হচ্ছে একমাত্র বিধান। এই আজ্ঞাটির বাধ্য থাকার মাধ্যমে আমরা অন্য আজ্ঞাগুলো লঙ্ঘন থেকে বিরত থাকতে পারব। (২ শমূয়েল ১১ অধ্যায় পড়়ুন।)

`১ তীমথিয় ৬:৬, ৭ পদ পড়়ুন। এই পদগুলো কীভাবে আমাদেরকে লোভ করার পাপের বিরুদ্ধে সুরক্ষা পেতে সাহায্য করে?`