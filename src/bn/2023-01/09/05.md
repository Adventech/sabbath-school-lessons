---
title:  ক্রুশ এবং ক্ষমার মূল্য
date:   01/03/2023
---

বাইবেলের যুগে অননিয় ও সাফীরা নূতন নিয়মের মণ্ডলী গড়ে তোলার অংশীদার ছিল। অননিয় ও সাফীরা মণ্ডলীর শ্রীবৃদ্ধি দেখতে পায়। তারা দেখতে পায় যে, একটি জোরালো উপায়ে পবিত্র আত্মা মণ্ডলীতে কাজ করছেন। বাইবেল আমাদেরকে এই চমৎকার সময়ের মণ্ডলী ও সভ্য-সভ্যাদের সম্পর্কে বলে: “এমন কি, তাহাদের মধ্যে কেহই দীনহীন ছিল না; কারণ যাহারা ভূমির অথবা বাটীর অধিকারী ছিল, তাহারা তাহা বিক্রয় করিয়া, বিক্রীত সমপত্তির মূল্য আনিয়া প্রেরিতদের চরণে রাখিত; পরে যাহার যেমন প্রয়োজন, তাহাকে তেমনি দেওয়া হইত” (প্রেরিত ৪:৩৪, ৩৫)।

মণ্ডলীতে যে-সকল বিস্ময়কর ঘটনা ঘটে চলছিল, ওসব দেখে অননিয় ও সাফীরা বিস্মিত হয়েছিল। তারা ঈশ্বরের কাজের অংশীদার হতে চাইল। সুতরাং, তারা কিছু সম্পত্তি বিক্রি করতে এবং মণ্ডলীতে অর্থ দান করতে চাইল। ব্যাপারটা খুবই চমৎকার।

`প্রেরিত ৫:১-১১ পদে ঘটনাটি পড়়ুন। অননিয় ও সাফীরা দুটি ভুল কাজ করল। তারা কিছু টাকা রেখে দিল, এবং তারা মিথ্যার আশ্রয় নিল। আপনার কি মনে হয়, কোন্ পাপটি জঘন্য ছিল? আপনার কী মনে হয়, তারা কেন এতটা কঠিন শাস্তি পেল?`

প্রথমে, আমাদের হয়ত মনে হতে পারে যে, অননিয় ও সাফীরা সত্যিই ঈশ্বরের কাজে সমর্থন দিতে চেয়েছিল। কিন্তু “অননিয় ও সাফীরা লোভ করার মাধ্যমে পবিত্র আত্মাকে কষ্ট দিয়েছিল। তারা সমস্ত সম্পত্তি দান করে দেওয়ার প্রতিজ্ঞা করেছিল বলে আফসোস করতে শুরু করল এবং এক সময় খ্রীষ্টের পক্ষে বড় কিছু করার প্রত্যয়ের কারণে তারা যে আশীর্বাদ লাভ করেছিল তার সুমিষ্টতা তাদের কাছে পানসে হয়ে যেতে শুরু করল।” -ঈলেন জি হোয়াইট, প্রেরিতদের কার্যবিবরণী, পৃষ্ঠা: ৫৫ (খসড়া থেকে গৃহিত)। অন্য কথায়, অননিয় ও সাফীরার অনেক ভাল কাজ শুরু করার বাসনা ছিল। তাদের পাপের কারণে তারা বাইরে থেকে নিজেদেরকে ভাল খ্রীষ্টিয়ান দেখানোর ভান করেছিল। কিন্তু তাদের অন্তঃকরণে ছিল স্বার্থপরতা।

“সে তৎক্ষণাৎ তাহার চরণে পড়িয়া প্রাণত্যাগ করিল; আর ঐ যুবকেরা ভিতরে আসিয়া তাহাকে মৃত দেখিল, এবং বাহিরে লইয়া গিয়া তাহার স্বামীর পার্শ্বে কবর দিল। তখন সমস্ত মণ্ডলী, এবং যত লোক এই কথা শুনিল, সকলেই অতিশয় ভয়গ্রস্ত হইল” (প্রেরিত ৫:১০, ১১)। নিঃসন্দেহে, এ ঘটনা দেখার পর, দশমাংশ দেবার ব্যাপারে লোকদের অবশ্যই সতর্ক হতে হবে। ইতোমধ্যে, যেমনিভাবে আমরা দেখেছি যে, দশমাংশ হচ্ছে আপনার আয়ের ১০ শতাংশ। এই ঘটনাটি আমাদেরকে স্বার্থপরতার ব্যাপারে কি শিক্ষা দেয়? স্বার্থপরতা আমাদেরকে কি করতে প্রলুব্ধ করতে পারে?