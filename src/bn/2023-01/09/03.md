---
title:  শিবিরে অভিশপ্ত বিষয়
date:   27/02/2023
---

ইস্রায়েল সন্তানেরা ৪০ বছর মরু-প্রান্তরে ভ্রমণ করেছে। শেষে, তারা প্রতিজ্ঞাত দেশে প্রবেশ করতে পেরেছে। ঈশ্বর এমন মহৎ আশ্চর্যকাজ করেছিলেন যে ইস্রায়েল সন্তানেরা শুষ্কভূমি দিয়ে যর্দন নদী পার হতে পেরেছিল। এই আশ্চর্য কাজটি তখন সংঘটিত হয়েছিল যখন যর্দন নদী প্লাবিত ছিল! এই আশ্চর্য কাজটি ঈশ্বরের দয়ার এক জোরালো প্রমাণ। কনানের রাজা এই অলৌকিক সংবাদটি শোনেন। সংবাদটি শুনে তিনি ইস্রয়েলের বিরুদ্ধে যুদ্ধ করতে ভয় পান (যিহোশূয় ৫:১)।

যর্দন নদী পার হবার পর, ইস্রায়েল সন্তানেরা যিরিহো নগরের উদ্দেশ্যে হেঁটে চলে। প্রথমে, কোন ইস্রায়েলই জানত না যে, কীভাবে তারা যিরিহোর বিরুদ্ধে জয়ী হবে। যিহোশূয় নিজেও জানতেন না যে, কি করতে হবে। সুতরাং, তিনি প্রার্থনা করলেন। ঈশ্বর তার প্রার্থনার উত্তর দিলেন। নগরটি বিনষ্ট করার জন্য ঈশ্বর তাকে একটি পরিকল্পনা দেখালেন। ইস্রায়েল সন্তানেরা ঈশ্বরের পরিকল্পনা অনুসরণ করল। পরিকল্পনার দ্বারা একটি বড় সাফল্য এল। কিন্তু পরে মন্দ কিছু ঘটল।

`যিহোশূয় ৭ অধ্যায় পড়়ুন। এই অধ্যায় অনুসারে, যিরিহোর বিরুদ্ধে যুদ্ধে জয়ী হবার পর কি হয়েছিল? এই ঘটনাটি আমাদের কি শিক্ষা দেয়?`

আখনের পাপ ছিল মারাত্মক। যখন সে তার পাপ স্বীকার করল, তখন সে বলেছিল যে, ওসব জিনিস দেখে তার ‘লোভ’ হয়েছিল (যিহোশূয় ৭:২১)। তাই, আখন ওগুলো হরণ করেছিল। এখানে ব্যবহৃত ‘লোভ’ কথাটি ইব্রীয় শব্দ ‘চম্ড’ থেকে এসেছে। ‘চম্ড’ কথাটির অর্থ হল ভাল কিছু। কিন্তু আখনের ঘটনায়, ‘চম্ড’ কথাটি মন্দ কিছু বোঝায়। ঈশ্বর তাদেরকে নিষেধ করেছিলেন যে, তারা যেন জয় করা নগরের কোন দ্রব্য হরণ না করে (যিহোশূয় ৬:১৮, ১৯)। কিন্তু আখন ঈশ্বরের অবাধ্য হল। আখনের পাপ ইস্রায়েল সন্তানদের সুনাম নষ্ট করল। সুতরাং, আখন ভীত হল। যিহোশূয় সদাপ্রভুকে বললেন, “কনানীয়েরা এবং দেশনিবাসী সমস্ত লোক এই কথা শুনিবে, আর আমাদিগকে বেষ্টন করিয়া পৃথিবী হইতে আমাদের নাম উচ্ছেদ করিবে, তাহা হইলে তুমি আপন মহা-নামের নিমিত্ত কি করিবে?” (যিহোশূয় ৭:৯)। অন্য কথায়, সদাপ্রভু ইস্রায়েল সন্তানদের এই মহৎ বিজয় দিয়েছিলেন যেন, বিভিন্ন দেশের লোকেরা তাঁর পরাক্রম এবং তাঁর লোকদের প্রতি তাঁর ভালবাসা জানতে পারে। কিন্তু আখনের পাপের কারণে ইস্রায়েল সন্তানেরা অয় নগরকে পরাজিত করতে ব্যর্থ হয়। যুদ্ধে বহু ইস্রায়েল মারা পড়ে। ইস্রায়েল সন্তানেরা ঈশ্বরের পরিকল্পনা অনুসরণ করতে ব্যর্থ হয়েছিল।

`আখন যদি বলত যে, “বেশ, আমি নিজের জন্য খুব বেশি কিছু গ্রহণ করছি না। এটা কেউ জানবে না। এটুকু সম্পদ আমার পরিবারের দরকার।” পাপের পক্ষে কি আমরা একই অজুহাত দেখিয়ে থাকি? কীভাবে আমরা আখনের ন্যায় অজুহাত দেখানো থেকে দূরে থাকতে পারি?`