---
title:  ঈশ্বরের ভাণ্ডার কোথায়?
date:   16/01/2023
---

মালাখি ৩:১০ পদ পড়়ুন। আমাদের দশমাংশ কোথায় যাবে, সে-সম্পর্কে এই পদটি থেকে আমরা কি শিক্ষা পাই? যেমনিভাবে আমরা জেনেছি, দশমাংশ হচ্ছে বিশেষ দান যা ঈশ্বরের। আমাদের অর্জিত সমস্ত সম্পদের ১০ শতাংশ হচ্ছে দশমাংশ।

এই পদ থেকে, আমরা দেখি যে, ঈশ্বরের লোকেরা ইতোমধ্যে জানেন যে, ‘ভাণ্ডার’ বলতে ঈশ্বর কী বুঝিয়েছেন (মালাখি ৩:১০)। ঈশ্বর তাঁর লোকদেরকে তাঁর ভাণ্ডারে দশমাংশ আনতে বলছেন ‘যেন আমার গৃহে খাদ্য থাকে’ (মালাখি ৩:১০)। প্রথমে, ঈশ্বরের লোকেরা বুঝতে পেরেছে যে, ঈশ্বরের গৃহ হচ্ছে ধর্মধাম। ধর্মধাম ছিল একটি বিশেষ তাম্বু; ঈশ্বরের লোকেরা মরুভ‚মিতে থাকাকালীন সময়ে ঈশ্বর মোশিকে নির্মাণ করতে বলেছিলেন। ইস্রায়েল সন্তানেরা যখন প্রতিজ্ঞাত দেশে স্থানান্তর হয়, তখন ঈশ্বরের পবিত্র তাম্বু শীলোতে ছিল। পরে, শলোমন যিরূশালেমে ঈশ্বরের জন্য একটি মন্দির নির্মাণ করেন।

`দ্বিতীয় বিবরণ ১২:৫-১৪ পদ পড়়ুন। এই পদগুলো আমাদের দেখায় যে, ঈশ্বর তাঁর লোকদের এমন কোনো সিদ্ধান্ত নেবার অনুমতি দেননি যে, কোথায় তারা তাদের দশমাংশ রাখবে। বাইবেলের এই পদগুলো থেকে আমরা আমাদের বর্তমান সময়ের জন্য কি শিক্ষা নিতে পারি?`

ঈশ্বরের পরিবারের সদস্য-সদস্যা হিসেবে, আমরা দশমাংশের ব্যাপারে সেটাই করতে চাই যা ঈশ্বর আমাদের করতে বলেছেন। দ্বিতীয় বিবরণ ১২:৫-১৪ পদে, আমরা দেখি যে, ঈশ্বরের লোকেরা প্রতি বছর বিশেষ পবিত্র দিনগুলোতে তিন বার যিরূশালেমে আসতেন। লেবীয়রা সেই দশমাংশ গ্রহণ করতেন এবং তা ইস্রায়েল দেশের সর্বত্র অন্য লেবীয়দেরকে দিতেন (২ বংশাবলি ৩১:১১-২১; নহিমিয় ৪৪-৪৭; নহূম ১৩:৮-১৪)। একইভাবে, সেভেন্থ ডে অ্যাড্ভেন্টিস্ট মণ্ডলী নিজ নিজ কনফারেন্স, মিশন ও ইউনিয়নগুলোকে মণ্ডলীর ভাণ্ডার বিবেচনা করে। কনফারেন্স, মিশন ও ইউনিয়নগুলো বিশ্বব্যাপী মণ্ডলীর এক একটি ক্ষুদ্রতম অঙ্গ। মণ্ডলীর প্রতিটি অঞ্চলের কর্মচারিরা এই ভাণ্ডার থেকে বেতন পায়।

মণ্ডলীর সভ্য-সভ্যারা উপাসনার সময়ে নিজ নিজ মণ্ডলীতে তাদের দশমাংশ নিয়ে আসে। (অবশ্য, কিছু সভ্য-সভ্যারা অনলাইনে তাদের দশমাংশ ও উপহার প্রদান করে থাকে।) মণ্ডলীর ধনাধ্যক্ষেরা এই দশমাংশ কনফারেন্সে, অর্থাৎ ভাণ্ডারে, পাঠিয়ে দেন। মণ্ডলীর জন্য ঈশ্বর এই পরিকল্পনা নিরূপণ করেছেন। এই পরিকল্পনা আমাদের মণ্ডলীকে বিশ্বব্যাপী কাজ করার সুযোগ করে দেয়।

`আমরা যদি আমাদের দশমাংশ আমাদের ইচ্ছামত স্থানে পাঠিয়ে দেই, তাহলে কি হবে? আমাদের মণ্ডলীর প্রতি কী ঘটবে? সেই পরিকল্পনা একটি মন্দ পরিকল্পনা হবে কেন?`