---
title:  ঈশ্বরের মালিকানাধীন দশ শতাংশের ব্যাপারে তাঁর পরিকল্পনা
date:   17/01/2023
---

আমাদের দশমাংশের ব্যাপারে ঈশ্বরের পরিকল্পনা জানতে লেবীয় ২৭:৩০ ও গণনা ১৮:২১, ২৪ পদ পড়়ুন। ইতোমধ্যে যেমনিভাবে আমরা দেখেছি, দশমাংশ হচ্ছে আমাদের অর্জিত অর্থের ১০ শতাংশ। দশমাংশ ঈশ্বরের।

গীত ২৪:১ পদ আমাদের স্মরণ করতে সাহায্য করে যে, ঈশ্বর হচ্ছেন সমস্তকিছুর মালিক। নিঃসন্দেহে, আমাদের টাকা ঈশ্বরের দরকার নেই। কিন্তু যেহেতু দশমাংশ ঈশ্বরের, সেহেতু তিনি আমাদের বলে দিচ্ছেন যে, এটা দিয়ে কী করতে হবে। ঈশ্বর চান আমরা যেন তাঁর দশমাংশ এই পৃথিবীতে তাঁর কাজে ব্যয় করি। সুতরাং, যারা ঈশ্বরের পক্ষে কার্যকারী ও প্রচারক হিসেবে কাজ করছে, তাদের প্রয়োজন মেটানোর জন্য আমরা অবশ্যই ঈশ্বরের দশমাংশ ব্যবহার করব।

পুরাতন নিয়মে লেবীর বংশ প্রচারক ও বাইবেল-কর্মী হিসেবে কাজ করত। ঈশ্বর অন্য ইস্রায়েলদের যে বিশাল অঞ্চল দিয়েছিলেন, তদ্রƒপ বিশাল অঞ্চল ঈশ্বর লেবীয়দের দেননি। ঈশ্বর লেবীয়দের নিরাপত্তার জন্য পাঁচটি নগর সহ কয়েকটি নগর দিয়েছিলেন। ব্যক্তিগত উদ্যান তৈরির জন্য ঈশ্বর নগরগুলোর ধারে লেবীয়দের যথেষ্ট জমি দিয়েছিলেন। ইস্রায়েলরা তাদের দশমাংশ দিয়ে লেবীয়দের সমর্থন যোগাত। লেবীয়রাও তাদের পাওয়া সম্পদ থেকে দশমাংশ দিতেন।

`প্রেরিত ২০:৩৫ পদ পড়়ুন। এই পদগুলো আমাদের কি গুরুত্বপূর্ণ নীতি শিক্ষা দেয়? এই নীতি কীভাবে আমাদের বুঝতে সাহায্য করে যে, কেন আমরা দশমাংশ দেব?`

দশমাংশ দেওয়ার মাধ্যমে ঈশ্বরের সঙ্গে আমাদের বন্ধুত্ব মজবুত হয়। যখন আমরা দশমাংশ দেই, তখন আমরা ঈশ্বরের উপর আরও বেশি আস্থা রাখি। আমরা যে অর্থ অর্জন করি, তার ১০ শতাংশ গ্রহণ করতে এবং বণ্টন করতে আমাদের বিশ্বাস প্রয়োজন। (আসলে, আমাদের অর্থ-কড়ি তো ঈশ্বরের।) যখন আমরা তা ব্যবহার করি, তখন কেবল আমাদের বিশ্বাস বৃদ্ধি পায়।

চিন্তা করুন, শেষকালে যখন আমরা বেচা-কেনা করতে পারব না, তখন আমাদের বিশ্বাস আমাদেরকে কতটা সাহায্য করবে (প্রকাশিত ১৩-১৪; ১১শ পাঠ পড়়ুন)। তখন প্রত্যেকে ঈশ্বরের বিশ্বস্ত লোকদের বিরুদ্ধে যাবে। সুতরাং, এখন তাঁর উপরে এবং তাঁর প্রেমের উপরে আমাদের আস্থা রাখা দরকার। যখন আমরা দশমাংশ দেই, তখন আমরা ঈশ্বরের সঙ্গে আমাদের আস্থা মজবুত করি।

আমাদের দশমাংশ প্রদানের একটি দ্বিতীয় বড় কারণ হল এই যে, আমরা যেন এখন আমাদের জীবনে ঈশ্বরের আশীর্বাদ লাভ করি। আমাদের দশমাংশের চুক্তির একটি অংশ হিসেবে, ঈশ্বর আমাদের এমন বিশাল আশীর্বাদের প্রতিজ্ঞা করেছেন যা আমাদের গোলাঘরে ধরবে না! এই অতিরিক্ত আশীর্বাদগুলোর দ্বারা আমরা দরিদ্রদের সাহায্য করতে পারব এবং ঈশ্বরের কাজে সাহায্য করতে পারব।

`বাইবেল আমাদের শিক্ষা দেয় যে, যখন আমরা গ্রহণ অপেক্ষা বরং দান করি, তখন আমরা বেশি আশীর্বাদ পাই। বাইবেলের এই সত্যের অভিজ্ঞতা আপনি কীভাবে ব্যক্তিগতভাবে লাভ করেছেন?`