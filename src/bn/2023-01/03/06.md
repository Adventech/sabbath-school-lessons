---
title:  একটি আন্তরিক দশমাংশ, অথবা ১০ শতাংশ
date:   19/01/2023
---

আমরা ঈশ্বরের সন্তান এবং তাঁর আশীর্বাদের ধনাধ্যক্ষ। ঈশ্বর আমাদেরকে তাঁর পক্ষে করার জন্য বিশেষ কাজ দিয়েছেন। সুতরাং, ঈশ্বর আমাদেরকে কেমন কার্যকারী হতে বলেছেন? উত্তরের জন্য ১ করিন্থীয় ৪:১,২ পদ পড়়ুন।

ঈশ্বরের প্রতি কিংবা আমাদের দশমাংশের প্রতি বিশ্বস্ত হওয়া বলতে কী বোঝায়? যেমনিভাবে আমরা জেনেছি যে, ঈশ্বর আমাদের যা-কিছু দিয়েছেন, সে-সমস্তের দশমাংশ ঈশ্বরের। এ সপ্তাহে, দশমাংশের বিষয়ে আমরা অনেকগুলো শিক্ষা লাভ করেছি:

১. দশমাংশ হচ্ছে আমাদের আয়ের ১০ শতাংশ।
২. দশমাংশ ভাণ্ডারে সংরক্ষিত হয়। ভাণ্ডার হচ্ছে একটি রূপক যেখানে দশমাংশ সংরক্ষিত হয়। দশমাংশের দ্বারা ঈশ্বরের কার্যকারী ও তাঁর প্রচারকদের বেতন দেওয়া হয়।
৩. যখন আমরা দশমাংশ দেই, তখন আমরা ঈশ্বরকে প্রথমে রাখি। আমাদের উপার্জনের টাকাগুলো খরচ করতে শুরু করার আগে আমাদের দশমাংশ পরিশোধ করতে হবে।
৪. এই পৃথিবীতে ঈশ্বরের কাজে সমর্থন দেবার জন্য দশমাংশ ব্যবহৃত হবে।    

মণ্ডলীর সভ্য-সভ্যা হিসেবে, ১ থেকে ৩ নম্বরের দায়ভার আমাদের। ৪ নম্বরের দায়ভার আমাদের মণ্ডলীর নেতৃবর্গ এবং ধনাধ্যক্ষদের। তাদের অবশ্যই নিশ্চিত থাকতে হবে যে, দশমাংশ ন্যায়সঙ্গতভাবে ব্যবহৃত হচ্ছে।

দশমাংশ ও উপহার একই ধরণের না। দশমাংশ দেওয়ার কিংবা না দেওয়ার সিদ্ধান্ত আমাদের নয়। দশমাংশ ঈশ্বরের। সুতরাং, আমাদের দশমাংশ ঈশ্বরকে দেওয়টা হচ্ছে আমাদের দায়িত্ব। আমরা যদি আমাদের আয়ের ১০ শতাংশ ঈশ্বরকে না দেই, তাহলে আমরা চুরি করি। আমরা যদি আমাদের দশমাংশ ‘ভাণ্ডারে’ না আনি, তাহলেও আমরা চুরি করি।

`মথি ২৫:১৯-২১ পদে বর্ণীত ঈশ্বরের ধনাধ্যক্ষের বিষয়ে রূপকটি পড়়ুন। এই পদগুলো অনুসারে, ঈশ্বর কখন আমাদের কাছে জানতে চাইবেন যে, আমরা তাঁর অর্থ-সম্পদ দিয়ে কী করেছি? ঈশ্বর তাঁর বিজ্ঞ ধনাধ্যক্ষদের কী বলেন?`

“মালাখি ৩:১০ পদে ঈশ্বর নির্দেশ দিচ্ছেন: ‘তোমরা সমস্ত দশমাংশ ভাণ্ডারে আন।’ ঈশ্বর আমাদের বলছেন না যে, আমরা যদি কৃতজ্ঞতা বোধ করি কিংবা নিঃস্বার্থ হতে চাই, তবে যেন আমরা দশমাংশ দেই। ঈশ্বর আমাদের আন্তরিক বা সৎ হতে বলছেন। দশমাংশ সদাপ্রভুর। যেহেতু দশমাংশ ঈশ্বরের, সেহেতু তিনি আমাদেরকে তা ফিরিয়ে দিতে বলছেন।” -ঈলেন জি হোয়াইট, এডুকেশন, পৃষ্ঠা: ১৩৮।

`কিছু খ্রীষ্টিয়ান অভিযোগ করে থাকে যে, তাদের দেওয়া দশমাংশ যেভাবে ব্যবহৃত হয়, তাতে তারা সন্তুষ্ট না। সুতরাং, তারা দশমাংশ দিতে চায় না। কিংবা, তারা এই অর্থ অন্য কোথাও পাঠাতে চায়। এই চিন্তা ভুল কেন? ঈশ্বর কি বলছেন যে, “যদি তোমরা ভাল বোধ কর, তবেই কেবল দশমাংশ দিবে?”`