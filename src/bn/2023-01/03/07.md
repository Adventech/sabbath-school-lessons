---
title:  অতিরিক্ত আলোচনা
date:   20/01/2023
---

ঈশ্বরের লোকেরা যদি ঈশ্বরকে তাঁর প্রাপ্য সমস্ত দশমাংশ ফিরিয়ে দেয় তাহলে কি হবে? ঈশ্বর তাহলে তাঁর লোকদের প্রচুর আশীর্বাদ করবেন। তারা তাঁকে যতটুকু ফিরিয়ে দিয়েছে, তিনি তাদেরকে তাঁর কাজ করার জন্য তারচেয়ে দশগুন বেশি দেবেন। তখন ঈশ্বর ও মানবের মাঝে সংযোগ উন্মুক্ত থাকবে।” -ঈলেন জি হোয়াইট, টেস্টিমনিস ফর্ দি চার্চ, খণ্ড: ৪, পৃষ্ঠা: ৪৭৪। বাহ্! এই উদ্ধৃতিটি চিত্তাকর্ষক। আমরা যদি সবাই দশমাংশ দেওয়ায় সৎ থাকি, ঈশ্বর তখন তাঁর কাজ করার জন্য আমাদেরকে তারচেয়ে দশ গুণ বেশি দেবেন। অর্থাৎ, আমরা যদি ঈশ্বরকে ১০ টাকা দেই, তাহলে ঈশ্বর আমাদের ১০টাকায় আশীর্বাদ করবেন, আর এতে এর আশীর্বাদ ১০০ টাকার সমান হবে। এভাবে, ঈশ্বরকে দেওয়ায় আমাদের এই দান ক্রমাগত বৃদ্ধি পেয়ে ১০০০ শতাংশের অধিক হতে পারে!

“মালাখি ৩ অধ্যায়ে, আমরা মানবের সঙ্গে ঈশ্বরের স্থিরিকৃত নিয়ম সম্পর্কে পাই। ঈশ্বর তাঁর ভ‚মিকা ব্যাখ্যা করেছেন। ঈশ্বর তাঁর সেই সব লোকদের বড় উপহার দেবেন, যারা তাঁকে তাঁর দশমাংশ ও দান ফিরিয়ে দেয়।” -ঈলেন জি হোয়াইট, দি অ্যাড্ভেন্ট রিভিয়্যু অ্যাণ্ড শাব্বাথ হেরাল্ড, ডিসেম্বর ১৭, ১৯০১।

“প্রত্যেককে স্মরণে রাখতে হবে যে, ঈশ্বর যেন আমাদের জীবনে প্রথম থাকেন। ঈশ্বর আমাদের অনেক কিছু দিয়েছেন। তিনি আমাদের সঙ্গে একটি নিয়ম স্থাপন করেছেন। এই নিয়ম মোতাবেক, আমাদের সম্পদের দশ ভাগের এক ভাগ ঈশ্বরকে ফিরিয়ে দিতে হবে। সদাপ্রভু আমাদেরকে তাঁর দেয়া সম্পদের দেওয়ান বা অধ্যক্ষ করেছেন। কিন্তু ঈশ্বর বলেন, “দশ শতাংশ আমার।” তিনি আমাদের যা-কিছু দিয়েছেন, সে সমস্তের ১০ শতাংশ ঈশ্বরকে ফিরিয়ে দিতে হবে। এই পরিকল্পনা কে স্থির করেছেন? স্বয়ং যীশু খ্রীষ্ট।” -ঈলেন জি হোয়াইট, টেস্টিমনিস ফর্ দি চার্চ, খণ্ড: ৬, পৃষ্ঠা: ৩৮৪।

**আলোচ্য প্রশ্নাবলী**:

`১। ইস্রায়েল জাতির অনেক আগে থেকেই দশমাংশ প্রদান শুরু হয়। বাইবেলের এই সত্য কীভাবে আমাদের বুঝতে সাহায্য করে যে, ঈশ্বরকে আমাদের অবশ্যই দশমাংশ ফিরিয়ে দিতে হবে?`

`২। লোকেরা যদি তাদের দশমাংশ স্থানীয় মণ্ডলীতে প্রেরণ করা থামিয়ে দেয়, তাহলে কি হবে? আমাদের মণ্ডলীর কি দশা হবে? আমাদের কি মণ্ডলী থাকবে? এ-কথা বলায় ভুল কোথায় যে, “বেশ, অন্যদের তুলনায় আমার দশমাংশের অংক অনেক ছোট। সুতরাং, আমার এই সামান্য অর্থ যেখানে পাঠাই না কেন, এতে কোন ব্যবধান পরিলক্ষিত হবে না?” সবাই যদি এভাবে ভাবে, তাহলে কি হবে?`

`৩। দশমাংশ দেওয়ার ব্যাপারে আপনার কি অভিজ্ঞতা হয়েছে? ক্লাশে আপনার অভিজ্ঞতা সহভাগ করুন।`