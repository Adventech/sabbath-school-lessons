---
title:  দশমাংশ মানে দশ শতাংশ
date:   15/01/2023
---

অভিধান বলে যে, দশমাংশ হচ্ছে ‘কোন কিছুর দশ ভাগের এক ভাগ’ কিংবা ‘১০ শতাংশ।’ এই অর্থ বাইবেল থেকে আসে। আমরা জানি যে, আমাদের যাকিছু আছে সবই ঈশ্বরের। সুতরাং, আমরা যাকিছু লাভ করি, তার ১০ শতাংশ তাঁকে ফিরিয়ে দেই। সীনয় পর্বতে  ইস্রায়েল সন্তানদেরকে ঈশ্বরের দেওয়া দশমাংশের বিধান দেখায় যে, দশমাংশ হচ্ছে পবিত্র এবং তা ঈশ্বরের (লেবীয় ২৭:৩০, ৩২ পদ পড়়ুন)। ঈশ্বর কেবল তাঁর ১০ শতাংশ চাচ্ছেন। আমরা আমাদের কৃতজ্ঞতা ঈশ্বরকে দেখানোর জন্যও আমরা তাঁকে উপহার দিয়ে থাকি। কিন্তু এই উপহারগুলো দশমাংশ থেকে আলাদা। ১০ শতাংশের কম দেবার ব্যাপারে ঈশ্বর বাইবেলে কোথাও কিছু বলেননি।

`আদি ১৪:১৮-২০ এবং ইব্রীয় ৭:১-৯ পদে মল্কীষেদকের সঙ্গে অব্রামের সাক্ষাতের ব্যাপারে পড়়ুন। মল্কীষেদকের সঙ্গে দেখা হলে অব্রাম কি করেন? কতটা অতীত ইতিহাস থেকে দশমাংশের নীতি প্রচলিত রয়েছে? এই ঘটনাটি আমাদের কি উত্তর দেয়?`

আদি ১৪ অধ্যায়ে বাইবেল প্রথমবারের মত দশমাংশ সম্পর্কে বলে। এই অধ্যায়টি মল্কীষেদকের সঙ্গে অব্রামের সাক্ষাৎ সম্পর্কে বলে। ইব্রীয় ৭ অধ্যায়ে বাইবেল শেষবারের মত দশমাংশ সম্পর্কে বলে। এই অধ্যায়টি মল্কীষেদক ও অব্রামের এই সাক্ষাতের বিষয়েও বলে। এই অধ্যায়ে, পৌল এ বিষয়টি বোঝাতে ‘দশম অংশ’ ও ‘দশমাংশ’ শব্দগুলো প্রয়োগ করছেন (ইব্রীয় ৭:১-৯ পদ পড়়ুন)। ইব্রীয় পুস্তকে আপনি কি দেখছেন যে, মল্কীষেদক ও যীশু উভয়ই লেবীর বংশীয় নন? এছাড়া, লেবীয় বংশ ধর্মধামে বিশেষ সেবা প্রদানের জন্য ঈশ্বর-কর্তৃক মনোনয়ন পাবার অনেক আগে থেকেই লোকেরা দশমাংশ দিয়ে আসছিল।

`আদি ২৮:১৩, ১৪, ২০-২২ পদে যাকোবের বিষয়ে পড়়ুন। ঈশ্বর যাকোবের জন্য কি করার প্রতিজ্ঞা করছেন? ঈশ্বরের প্রতিজ্ঞার প্রতি যাকোবের উত্তর কি?`

যাকোব যখন ঘর ছাড়েন, যখন তিনি ঐষৌর নিকট থেকে পালিয়ে যান, তার ভাই ক্রুদ্ধ হন। তখন যাকোব একটি স্বপ্ন দেখেন। স্বপ্নে যাকোব সিঁড়ি দেখতে পান যা পৃথিবী থেকে শুরু হয়েছে এবং স্বর্গে গিয়ে পৌঁছেছে। ঈশ্বর সিঁড়ির শীর্ষে দাঁড়িয়ে আছেন। ঈশ্বর যাকোবের সঙ্গে সঙ্গে থাকার এবং একদিন আবার তাকে বাড়িতে ফিরিয়ে আনার প্রতিজ্ঞা করেন। সেই রাতে যাকোব চিরতরে বদলে যান। তিনি সদাপ্রভুকে প্রতিজ্ঞা করেন, “আর আমি যদি কুশলে পিত্রালয়ে ফিরিয়া আসিতে পারি, তবে সদাপ্রভু আমার ঈশ্বর হইবেন, এবং এই যে প্রস্তর আমি স্তম্ভরূপে স্থাপন করিয়াছি, ইহা ঈশ্বরের গৃহ হইবে; আর তুমি আমাকে যাহা কিছু দিবে তাহার দশমাংশ আমি তোমাকে অবশ্য দিব” (আদি ২৮:২১, ২২)।