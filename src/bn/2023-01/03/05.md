---
title:  'ঈশ্বরকে ১০ শতাংশ প্রদান: আয়করের আগে নাকি পরে?'
date:   18/01/2023
---

আমরা জানি, ঈশ্বরকে আমাদের দশমাংশ দিতে হবে। যেমনিভাবে আমরা দেখেছি, দশমাংশ হচ্ছে আমাদের সমস্ত আয়ের ১০ শতাংশ। কিন্তু অনেকে যে প্রশ্নটি করে থাকে, সেটি হল: “সরকার আমাদের অর্জিত টাকা থেকে আয়কর কেটে আগেই কি আমরা দশমাংশ প্রদান করব? নাকি, শুল্ক কেটে নেবার পর?” অনেক দেশে, সরকার কর্মিদের বেতন থেকে আয়কর কেটে রাখে। সরকার আয়করের টাকা রাস্তাঘাট নির্মাণের কাজে, সেতু নির্মাণের কাজে এবং বেকার ও চাকুরি হারানো লোকদের কল্যাণে ব্যবহার করে থাকে। আমরা যদি আমাদের নিজস্ব ব্যবসা পরিচালনা করে থাকি, তাহলে আমরা কোনো প্রকার আয়কর দেবার আগে আমাদের আয়ের দশমাংশ দিতে পারি।

গবেষণা দেখায় যে, সরকার কর্তৃক আয়কর কাটার আগে অধিকাংশ সেভেন্থ ডে্ অ্যাড্ভেন্টিস্ট তাদের আয়ের দশমাংশ দিয়ে থাকে।

`১ রাজাবলি ১৭:৯-১৬ পদ পড়়ুন। এলিয় বিধবার বাড়িতে আসার আগে বিধবার জীবন কেমন ছিল? নিজের ও তার পুত্রের যত্ন নেবার আগে এলিয় তাকে কি করতে বললেন? এই ঘটনাটি দশমাংশ প্রদানের ব্যাপারে আমাদেরকে কি গুরুত্বপূর্ণ নীতি শিক্ষা দেয়?`

ঈশ্বর সারিফতের বিধবাকে বলেছিলেন যে, ঈশ্বরের একজন লোক তাঁর সঙ্গে দেখা করতে আসছেন (১ রাজাবলি ১৭:৯)। এলিয় যখন উপস্থিত হন, বিধবা তাকে তার অভাব অনটনের কথা জানান। এলিয় বিধবার কাছে জল পান করতে চান। “ভয় করিও না; যাহা বলিলে, তাহা কর গিয়া, কিন্তু প্রথমে তাহা হইতে আমার জন্য একটি ক্ষুদ্র পিষ্টক প্রস্তুত করিয়া আন; পরে আপনার ও ছেলেটির জন্য প্রস্তুত। কেননা ইস্রায়েলের ঈশ্বর সদাপ্রভু এই কথা কহেন, যে দিন পর্যন্ত সদাপ্রভু ভ‚তলে বৃষ্টি না দেন, সেই দিন পর্যন্ত তোমার ময়দার জালা শূন্য হইবে না, ও তৈলের ভাঁড় শুকাইয়া যাইবে না” (১ রাজাবলি ১৭:১৩, ১৪)।

`যে অসহায় বিধবার কেবল নামমাত্রে খাবার আছে, তার কাছে খাবার চাওয়াটা কি এলিয়ের স্বার্থপরতা ছিল না? অথবা, ঈশ্বর কি কেবল তার বিশ্বাস পরীক্ষা করছিলেন?`

আমাদের বেতন থেকে আয়কর কেটে নেবার আগে নাকি পরে আমরা আমাদের দশমাংশ দেব? ঈশ্বর আমাদের হাতে সিদ্ধান্ত ছেড়ে দিয়েছেন। সুতরাং, সিদ্ধান্ত আমাদেরই নিতে হবে। মণ্ডলী আমাদের কিছু করার নির্দেশ দেয় না। মণ্ডলী বলে না যে, এটা এভাবেই হতে হবে। সব শেষে, আমাদের সিদ্ধান্ত আমাদেরই নিতে হবে। আমরা যা-কিছু করি না কেন, আমরা তাদের বিচার করব না, যারা আমাদের থেকে ভিন্ন কিছু করার সিদ্ধান্ত নেয়। আমাদের প্রতেককে অবশ্যই ঈশ্বরের কাছে জবাব দিতে হবে, এবং আমাদের সিদ্ধান্তের জবাবদিহি করতে হবে।

`দশমাংশ দিয়ে আপনি কি আশীর্বাদ পাচ্ছেন? দশমাংশ প্রদান কীভাবে আপনার বিশ্বাসকে মজবুত করে?`