---
title:  মরণকালে আমরা কিছুই সঙ্গে নিয়ে যাব না
date:   06/03/2023
---

`গীত ৪৯:১৭; ১ তীমথিয় ৬:৬, ৭; যাকোব ৪:১৪ এবং উপদেশক ২:১৮-২২ পদ পড়়ুন। এই পদগুলো মানবজীবন সম্পর্কে আমাদের কি শিক্ষা দেয়?`

জীবন সংক্ষিপ্ত। যখন আমরা মারা যাই, তখন আমরা সঙ্গে কিছুই নিয়ে যাই না। “কেননা মরণকালে সে কিছুই সঙ্গে লইয়া যাইবে না, তাহার ঐশ্বর্য তাহার অনুগমন করিবে না” (গীত ৪৯:১৭)। আমরা আমাদের ধন-সম্পদ ও অর্থকড়ি কারও জন্য রেখে যাই। এগুলো কে বা কারা পাবে? এ প্রশ্নের উত্তর এখানে নির্ভর করে যে, আমরা মৃত্যুর পূর্বে কী ব্যবস্থাপনা করে যাই।

`বেশির ভাগ মানুষ বহু বছর কাজ করে অর্থ সঞ্চয় করে। অথবা, তারা বাড়ি বানায়, সম্পদ কিংবা দামী কিছু ক্রয় করে। একটি গুরুত্বপূর্ণ প্রশ্ন হল- ব্যক্তির মৃত্যুর পর এই অর্থ-কড়ির কিংবা ধন-সম্পদের কি হবে?`

মৃত্যুর পরে তার সম্পদ কে পাবে- এ-ব্যাপারে একজন উত্তম ব্যবস্থাপক আগেই বন্দোবস্ত করে রাখবে কিংবা দানপত্র করে যাবে।  আপনি যদি দানপত্র না করেন, তাহলে সরকার সিদ্ধান্ত নেবে যে, আপনার সম্পদের কী হবে। (নিঃসন্দেহে, দেশ ভেদে ভিন্ন ভিন্ন আইন প্রচলিত থাকতে পারে।) আপনি যদি দানপত্র না করে মারা যান তাহলে কি হবে? তাহলে, বেশিরভাগ দেশের সরকার আপনার অর্থ ও সম্পদ আপনার পরিবারকে দেবে। মণ্ডলী কিছুই পাবে না। আপনি যদি চান, এটা না হোক, তাহলে আপনাকে মৃত্যুর পূর্বে অবশ্যই সম্পদের বন্দোবস্ত কিংবা দানপত্র করতে হবে।

ঈশ্বর সমস্তকিছুর মালিক (গীত ২৪:১ পদ পড়়ুন)। সুতরাং, ঈশ্বর-প্রদত্ত সম্পদের ব্যবহার যখন আমরা শেষ করি, তখন আমরা আমাদের অবশিষ্ট সম্পদ ঈশ্বরকে ফিরিয়ে দেব, যেন সে-সম্পদের দ্বারা আমাদের প্রিয়জনদের অভাব পূরণ হয়।

`যেমনিভাবে আমরা জানি, মৃত্যু যে কোনো সময় হানা দিতে পারে। মৃত্যু হয়ত তখন আসতে পারে, যখন আমরা আশা না করি। আজ যদি আপনি মারা যান তাহলে আপনার প্রিয়জনদের কি হবে? আপনার সম্পদের কি হবে? উত্তরটি আপনার মনে কি অনুভূতি জাগায়? এ ব্যাপারে এখন আপনি কি করবেন?`