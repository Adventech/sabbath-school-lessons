---
title:  ব্যক্তিগত পরিচর্যা দ্বারা শুরু করুন
date:   07/03/2023
---

পুরাতন নিয়মের যুগে, ঈশ্বরের বহু লোক কৃষক ও মেষপালক ছিলেন। সুতরাং, ঈশ্বরের অনেক প্রতিজ্ঞা লেখায় কৃষিকাজ বা খামারের পরিভাষা প্রয়োগ করা হয়েছে। অর্থাৎ, এই প্রতিজ্ঞাগুলো মেষ ও ফসলের রূপক ব্যবহার করছে। আসুন, আমরা বাইবেলে ব্যবহৃত ক্ষেত ও খামারের কতগুলো পরিভাষা অধ্যয়ন করি। ঈশ্বর বলেন, “তুমি সদাপ্রভুর সম্মান কর আপনার ধনে, আর তোমার সমস্ত দ্রব্যের অগ্রিমাংশে; তাহাতে তোমার গোলাঘর সকল বহু শস্যে পূর্ণ হইবে, তোমার কুণ্ডে নূতন দ্রাক্ষারস উথলিয়া পড়িবে” (হিতোপদেশ ৩:৯, ১০)। বর্তমানে, বেশিরভাগ খ্রীষ্টিয়ানের গোলাঘর নেই। সুতরাং, তারা এই প্রতিজ্ঞা কীভাবে বুঝবে? আমাদের আস্থা রাখতে হবে যে, আমরা যদি তাঁকে অনুসরণ করি এবং তাঁর বাধ্য থাকি, তাহলে ঈশ্বর আমাদের আশীর্বাদ করবেন। 

`হিতোপদেশ ২৭:২৩-২৭ পদ পড়়ুন। ২৩ পদ বলে, “আপন পশুপালে মনোযোগ কর।” বর্তমান সময়ের খ্রীষ্টিয়ানদের জন্য এই পদ কি অর্থ বহন করে?`

বাইবেল বলে না যে, ধনীরা খারাপ কিংবা আমাদের ধন আহরণ উচিত না। হিতোপদেশ ২৭:২৩-২৭ পদ আমাদের কঠিন পরিশ্রম করতে উৎসাহিত করে যেন আমরা নিজেদের এবং আমাদের পরিবারের দেখভালের জন্য যথেষ্ট টাকা আয় করতে পারি। “তোমার খাদে্যর জন্য, তোমার পরিবারের খাদে্যর জন্য ছাগীরা যথেষ্ট দুগ্ধ দিবে, তোমার যুবতী দাসীদের প্রতিপালন করিবে” (হিতোপদেশ ২৭:২৭)।

বর্তমান প্রেক্ষাপটে আপনি এই পদটি কীভাবে লিখতে পারেন? আপনি হয়ত লিখবেন, “আপনার ব্যাংক-নথি পর্যাবেক্ষণ করুন। মনোস্থির করুন যে, আপনার কত টাকা আছে এবং আপনি কত টাকা ঋণী।” সময়ে সময়ে আপনার অবসর পরিকল্পনাও পর্যালোচনা করুন। আপনার মৃত্যুর পর আপনার অর্থ ও সম্পদের কী হবে, সে-ব্যাপারে আপনার ব্যবস্থাপনা কিংবা দানপত্রের প্রতি দৃষ্টি দিন। প্রয়োজনীয় পরিবর্তনগুলো সম্পন্ন করে বন্দোবস্ত হালনাগাদ রাখুন। সুস্বাস্থ্যে থাকা অবস্থায় আপনার ব্যবসা প্রতিষ্ঠানের বন্দোবস্ত করুন এবং উত্তম সিদ্ধান্ত নিন। আগেই পরিকল্পনা করে রাখুন যে, আপনার সম্পদ যখন আর আপনার থাকবে না, তখন ওগুলোর কী হবে।

সার-সংক্ষেপে বলা যায়, জীবদ্দশায় বিজ্ঞতার সঙ্গে খরচ করা ও সঞ্চয় করা অপেক্ষা একজন উত্তম ধনাধ্যক্ষ হওয়া হচ্ছে অনেক বড় বিষয়। আমাদের মৃত্যুর পর আমাদের অর্থ ও সম্পদের কী হবে তা আগে থেকে নির্ণয় করাটা হচ্ছে একজন উত্তম ধনাধ্যক্ষের দায়িত্বের অন্তর্গত বিষয়। যদি আমরা যীশু আসার আগে মারা যাই, তাহলে আমরা আমাদের ধন-সম্পদ কার জন্য রেখে যাব। সুতরাং, ঈশ্বর-প্রদত্ত আশীর্বাদের মাধ্যমে কি করব সে বিষয়ে এখনই আমাদের সিদ্ধান্ত নিতে হবে। আমাদের অবশ্যই সিদ্ধান্ত নিতে হবে যে, এই ধন-সম্পদ কীভাবে অন্যদেরকে আশীর্বাদ যুক্ত করবে এবং ঈশ্বরের কাজে সমর্থন দেবে।

`হিতোপদেশ ২৭:২৪ পদ পড়়ুন। এই পদের অর্থ কি? এই গুরুত্বপূর্ণ নীতি আমাদের সর্বদা স্মরণে রাখতে হবে কেন?`