---
title:  অতিরিক্ত আলোচনা
date:   10/03/2023
---

“অর্থ-সম্পদ বন্দোবস্তের সিদ্ধান্ত গ্রহণের জন্য খ্রীষ্টিয়ানরা মৃত্যু পর্যন্ত অপেক্ষা করবে না। তারা শক্ত-সমর্থ ও সুস্বাস্থে থাকা অবস্থায় পরিকল্পনাটি গ্রহণ করবে। খ্রীষ্টিয়ানেরা উত্তম ধনাধ্যক্ষ হবে। ঈশ্বরের ধনাধ্যক্ষ হিসেবে, তারা তাদের সম্পদের দ্বারা ঈশ্বরের প্রতি তাদের দায়িত্ব পালন করবে। ঈশ্বরের অর্পিত কাজ তারা অন্যদের জন্য ফেলে রাখবে না।” -টেস্টিমনিস ফর্ চার্চ, খণ্ড: ৪, পৃষ্ঠা: ৪৮০।

আমরা আমাদের অর্থ-সম্পদ দ্বারা যা করব, তা করার সিদ্ধান্ত কেন আমরা আমাদের জীবদ্দশায় নেব না? আমাদের অবশ্যই বন্দোবস্ত করতে হবে কিংবা দানপত্র করতে হবে। দানপত্র হল একটি লিখিত চুক্তি। এই চুক্তিটি প্রত্যেককে জানিয়ে দেবে যে, আমাদের মৃত্যুর পর আমাদের অর্থ ও সম্পদের কী হবে। যিনি সম্পদের বন্দোবস্ত করেন কিংবা দানপত্র করেন, তিনি কাউকে বিষয়টি জানিয়ে রাখেন, যেন তার মৃত্যুর পর তার ইচ্ছা অনুসৃত ও সম্মানিত হয়। কিন্তু আমরা যদি চাই, আমরা জীবদ্দশায় আমাদের সম্পত্তি ও অর্থকড়ি দিয়ে যেতে পারি। এটা করার মাধ্যমে আমরা আমাদের অর্থ-সম্পদের সদ্ব্যবহার করে থাকি। আমরা জেনে আনন্দিত হব যে, আমরা ঈশ্বরকে সন্তুষ্ট করছি।

খ্রীষ্টিয়ানদের ক্ষেত্রে, যীশুর দ্বিতীয় আগমন হচ্ছে ‘পরম ধন্য আশা।’ আমরা সবাই কল্পনা করতে পারি যে, স্বর্গীয় রথে যীশুর আগমন দেখাটা হবে বড় বিস্ময়কর ঘটনা। তাঁর মুখ থেকে এ-কথা শোনার জন্য আমরা উদ্গ্রীব হয়ে আছি: ‘উত্তম।’ কিন্তু যীশু আসার পূর্বে যদি আমরা মারা যাই, তাহলে কি হবে? আমরা যদি আমাদের জীবনে ঈশ্বরের পরিকল্পনা অনুসরণ করি, তাহলে আমাদের দানের দ্বারা ঈশ্বরের কাজের অগ্রগতি জীবদ্দশায় দেখে যেতে পারব। অদ্য আমরা যে দানপত্র স্বাক্ষর করছি, আমাদের মৃত্যুর পর তা ঈশ্বরের বর্তমান পার্থিব কাজকে গতিশীল রাখবে।

**আলোচ্য প্রশ্নাবলী**:

`১। এখন আমরা আমাদের সম্পদ স্বর্গে সঞ্চয় করতে পারি। ব্যাপারটা কি স্বর্গে স্থান লাভের কিংবা স্থান ‘ক্রয়ের’ চেষ্টার মত বিষয় নয়? আপনার উত্তর ব্যাখ্যা করুন।`

`২। আমাদের একটি দানশীলতার আত্মা থাকতে হবে। একই সঙ্গে, আমাদের বিচক্ষণ ও সচেতন হতে হবে। এমন কিছু লোক আমাদের কাছে দান চাইবে যারা হয়ত সৎ নয়। তারা হয়ত বলবে যে, এই তারিখে কিংবা ঐ তারিখে চমৎকার কিছু করা হবে। সুতরাং, তারা আমাদের বলবে যে, তাদেরকে আমাদের যথা সময়ে অর্থ প্রেরণ করতে হবে, নতুবা এ অর্থ কোনো কাজে দেবে না। কীভাবে আমরা জানতে পারি যে, কখন আমরা ঠকবাজীর শিকার হচ্ছি? আর, কীভাবে আমরা জানতে পারি যে, কাজের জন্য অর্থ চাওয়া লোকটি বাস্তবিক সৎ?`