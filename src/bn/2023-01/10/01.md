---
title:  ফিরিয়ে দিন
date:   04/03/2023
---

### শাস্ত্রপাঠ
লূক ১২:১৬-২১; গীত ৪৯:১৭; হিতোপদেশ ২৭:২৩-২৭; ১ তীমথিয় ৬:১৭; গীত ২৪:১।

> <p>মুখস্থপদ</p>
> “পরে আমি স্বর্গ হইতে এই বাণী শুনিলাম, ‘তুমি লিখ, ধন্য সেই মৃতেরা যাহারা এখন অবধি প্রভুতে মরে, হাঁ, আত্মা কহিতেছেন, তাহারা আপন আপন শ্রম হইতে বিশ্রাম পাইবে; কারণ তাহাদের কার্য সকল তাহাদের সঙ্গে সঙ্গে চলে’” (প্রকাশিত ১৪:১৩)।

যেমনিভাবে আমরা বৃদ্ধ হই, আমরা আমাদের অবসর নিয়ে অধিক ভাবতে শুরু করি। অবসর হচ্ছে জীবন পরিবর্তক একটি বড় অভিজ্ঞতা। অবসরকালীন সময়ে বহু লোক জটিলতায় ভোগে। অনেক বয়স্ক লোক ভবিষ্যৎ নিয়ে দুশ্চিন্তায়ও থাকে। তারা দুশ্চিন্তায় ভোগে যে, তাদের পরিবারের প্রতি দায়িত্ব সম্পন্ন করার আগেই হয়ত তারা মারা যাবে। বয়স্করা এই ভেবে দুশ্চিন্তায় ভোগে যে, অবসরকালে তাদের হয়ত কোন অর্থ-কড়ি থাকবে না। তারা দুশ্চিন্তা করে যে, তাদের সব টাকা হয়ত খরচ হয়ে যাবে। তারা হয়ত এটা ভেবেও উদ্বিগ্ন হয় যে, রোগ-ব্যাধি হলে তখন তারা কী করবে।

ঈলেন জি হোয়াইট ব্যখ্যা করে জানাচ্ছেন যে, এই ভীতিগুলো কোথা হতে আসে: “এ সব ভীতিগুলো শয়তান হতে আসে. . .। বয়স্ক লোকদের জীবনে ঈশ্বরের পরিকল্পনা অনুসরণ করতে হবে। তাহলে, তাদের জীবনের শেষ সময়গুলো হবে উৎকৃষ্ট বছর এবং সব থেকে সুখময় বছর. . .। বয়স্ক লোকদের দুশ্চিন্তা পরিহার করতে হবে। তাদের সাধ্যমত সুখী থাকতে হবে এবং স্বর্গের জন্য প্রস্তুত হতে হবে।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ১, পৃষ্ঠা: ৪২৪। এই সপ্তাহে, আমরা আমাদের জীবনের শেষ বছরগুলোর জন্য ঈশ্বরের উপদেশ অধ্যয়ন করব। অবসরের জন্য কীভাবে আমাদের প্রস্তুত হতে হবে? আমরা কি করব না? আমরা কোন্ গুরুত্বপূর্ণ নীতিগুলো অনুসরণ করব?