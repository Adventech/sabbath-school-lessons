---
title:  ঈশ্বরকে ফেরৎ দিন
date:   09/03/2023
---

**নিচের পদগুলো পড়়ুন। এই পদগুলো আমাদের কি গুরুত্বপূর্ণ নীতি শিক্ষা দেয়? ঈশ্বর-প্রদত্ত অর্থকড়ি ও ধন-সম্পদের দ্বারা যা করব, সে-বিষয়ে সিদ্ধান্ত নিতে এই নীতিটি আমাদের কীভাবে সাহায্য করে?**

`গীত ২৪:১`

`ইব্রীয় ৩:৪`

`গীত ৫০:১০`

`আদি ১৪:১৯`

`কলসীয় ১:১৫-১৭`

আমরা ঈশ্বরের বার্তাবাহক। ঈশ্বর আমাদেরকে তাঁর অর্থকড়ি, ধন ও সম্পদের উপরে দায়িত্ব দিয়েছেন। আমাদের সমস্তকিছুর মালিক হলেন ঈশ্বর। সম্পদ আহরণের জন্য প্রাণ ও শক্তি আমাদের তিনি দেন। সুতরাং, ঈশ্বর আমাদের যাকিছু দিয়েছেন, সে-সব যখন আমরা ব্যবহার করি, এবং পরিবারের পরিচর্যার কাজে ব্যয় করি, এবং অতঃপর যা-কিছু অবশিষ্ট থাকে তা ঈশ্বরকে প্রদান করা উচিৎ।

“আপনি যখন ঈশ্বরের কাজে সমর্থন করেন, তখন আপনি স্বর্গের জন্য ধন সঞ্চয় করেন। স্বর্গে আপনার টাকা বিপর্যয় ও লোকসান থেকে নিরাপদ থাকবে। আপনার ধন ক্রমশ বৃদ্ধি পাবে। তা বিফলে যাবে না।” -ঈলেন জি হোয়াইট, কাউন্সিল্স অন ষ্টিওয়ার্ডশীপ, পৃষ্ঠা: ৩৪২।

এখানে আমাদের দান করার পিছনে কিছু উত্তম কারণ তুলে ধরা হল:

১\) মণ্ডলী আপনার অর্থ দিয়ে যা করে, তা আপনি দেখতে পান। হয়ত আপনার দেওয়া টাকা দিয়ে গির্জাঘর নির্মাণ করা হয়, কারও জন্য শিক্ষাব্যয় হিসেবে ব্যবহার করা হয়, অথবা সুসমাচার প্রচারের কাজে ব্যবহার করা হয়।

২\) এখন আপনি দান করতে পারেন, কারণ মণ্ডলীতে আপনার অর্থ এখন বেশি প্রয়োজন।

৩\) আপনার মৃত্যুর পর, আপনার পরিবার ও পরিজন সম্পদ ভাগাভাগি নিয়ে কলহ করবে না।

৪\) আপনি অন্যদের কাছে অনুকরণীয় দৃষ্টান্ত হয়ে উঠবেন। আপনি তাদেরকে প্রেম ও দানশীলতার নিহিতার্থ দেখাতে পারবেন।

৫\) আপনার মৃত্যুর পর যে ব্যক্তি আপনার অর্থ-সম্পদের উপহার ভোগ করবে, সে আপনার সম্পদের উপরে কম শুল্ক দেবে।

৬\) আপনার মৃত্যুর পর, আপনার মনোনীত ব্যক্তিই আপনার ধন-সম্পদ পাবে। (ধন-সম্পদ ও অর্থ-কড়ি বিষয়ক কোন্দল মীমাংসার জন্য আদালতে বিচারকের সামনে দাঁড়াতে হবে না।)

৭\) আপনি দেখাবেন যে, আপনি স্বার্থপর আত্মা বিশিষ্ট নন।

৮\) আপনি দেখাতে পারছেন যে, আপনার ধন স্বর্গে গচ্ছিত।