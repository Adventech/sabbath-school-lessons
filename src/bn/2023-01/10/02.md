---
title:  ধনী নির্বোধ ব্যক্তি
date:   05/03/2023
---

`লূক ১২:১৬-২১ পদের রূপকটি দেখুন। এই পদগুলোয় আমাদের জন্য কি বার্তা রয়েছে? ধনী ব্যক্তিকে যীশু কি শক্ত কথাগুলো বললেন? যীশুর কথাগুলো আমাদের ধন-সম্পদের প্রতি আমাদের মনে কি উপলব্ধি জাগায়?`

অবসরের পরে আমরা যা করব না, সে-ব্যাপারে লূক ১২:১৬-২১ পদের ঘটনাটি আমাদের সু-পরামর্শ দেয়। অবসরের জন্য আমরা যে অর্থ সঞ্চয় করেছি, তা আমরা সব নিজেদের জন্য খরচ করব না। কঠোর পরিশ্রম করায় কিংবা ধন আহরণ করায় কোন সমস্যা নেই। সমস্যা নিহিত থাকে আমাদের অর্থ-সম্পদের ব্যাপারে আমাদের উপলব্ধির মাঝে। লূক ১২:১৯ পদ আমাদের প্রকৃত সমস্যাটি দেখায়। লোকটি বলে, “আর আপন প্রাণকে বলিব, ‘প্রাণ, বহু বৎসরের নিমিত্ত তোমার জন্য অনেক দ্রব্য সঞ্চিত আছে; বিশ্রাম কর, ভোজন পান কর, আমোদ প্রমোদ কর” (লূক ১২:১৯)।

“এই লোকটি একটি জন্তু অপেক্ষা উত্তম আচরণ করেনি। সে এমন মনোভাব দেখাল যে, কোনো ঈশ্বর নেই, স্বর্গ নেই, এবং কোনো ভবিষ্যৎ জীবন নেই। কেবল জীবজন্তু এমন আচরণ করে। লোকটি এমন মনোভাব দেখাল যে, সে ঈশ্বর কিংবা মানুষের কোনো পরোয়া করে না।” -ঈলেন জি হোয়াইট, খ্রাইস্ট’স অবজেক্ট লেশন্স, পৃষ্ঠা: ২৫৭, ২৫৮।

যেমনিভাবে আমরা অবসরের জন্য প্রস্তুত হচ্ছি, আমাদের অবশ্যই কেবল নিজেদের নিয়ে ভাবলে চলবে না। অনেক অভাব ও প্রয়োজন নিয়েও আমাদের ভাবতে হবে। আমরা যদি সেটা না করি, তাহলে আমরা ঠিক সেই ধনী ব্যক্তির মত আচরণ করলাম। ধনী ব্যক্তি অলস নয়। সে মিথ্যাবাদী নয়। তার সমস্যা হল এখানে যে, সে ঈশ্বর-প্রদত্ত অর্থ-সম্পদ কীভাবে ব্যবহার করছে। আমরা জানি না যে, কখন আমরা মারা যাব। সুতরাং, আমাদের জীবনে সর্বদা ঈশ্বরের পরিকল্পনা অনুসরণ করতে হবে। আমরা স্বার্থপর হব না।

বাইবেল আমাদের শিক্ষা দেয় যে, আমাদের সাধ্যমত আমাদের কাজ করতে হবে। অনেক লোক বিশ্বাস করে যে, দানিয়েল ও যোহন তাদের পুস্তকগুলো ৮০ র কোঠার কোন বয়সে লিখেছিলেন। ৭০ বছর বয়সের পরে ঈলেন জি হোয়াইট তার সর্ব পরিচিত গ্রন্থগুলো লিখেছিলেন। এই বইগুলোর মধ্যে একটি হল- সর্ব-যুগের বাসনা (দ্যা ডিজায়ার অফ্ এজেস)। সুতরাং, আমাদের বয়স বাড়ার মানে এই নয় যে, আমরা কাজ করা থামিয়ে দেব। যতখানি সম্ভব, আমাদের অবসর সময়েও আমাদের কাজ চালিয়ে যাব।

যীশু তাঁর শিষ্যদেরকে তাঁর আগমনের জন্য অপেক্ষাকালীন সময়ে সতর্ক থাকতে বলছেন এবং কাজ করতে বলছেন (মথি ২৪:৪৪-৪৬)। আমাদের অবসরের বছরগুলোতেও এই উপদেশ অনুসরণ করতে হবে।

`এই রূপকের ধনী ব্যক্তি কোন্ ‘ফাঁদে’ পড়েছিল? আপনার বয়স যা-ই হোক না কেন, কীভাবে আপনি এই ফাঁদ এড়াতে পারেন? নিজেকে প্রশ্ন করুন: ‘কিসের জন্য আমি বেঁচে আছি?’`