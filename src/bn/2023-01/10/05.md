---
title:  একদম শেষ মুহূর্তের অপেক্ষা করবেন না
date:   08/03/2023
---

**নিচের পদগুলো পড়়ুন। এই পদগুলো অর্থ ব্যবস্থাপনা সম্পর্কে কিছু গুরুত্বপূর্ণ নীতিমালা শিক্ষা দেয়। এই নীতিগুলো কি কি?**

`১ তীমথিয় ৬:১৭`

`২ করিন্থীয় ৪:১৮`

`হিতোপদেশ ৩০:৮`

`উপদেশক ৫:১০`

অর্থ-কড়ি মানুষকে উদ্ভট কাজ করতে প্রলুব্ধ করতে পারে। শয়তান অর্থ-সম্পদকে একটি অভিশাপে পরিণত করতে চেষ্টা করে। কিন্তু এমনটা হবার কথা নয়। ঈশ্বরের সাহাযে্য, ভাল অধ্যক্ষ হবার মাধ্যমে, আমরা শয়তানের পরিকল্পনাকে ভেস্তে দিতে পারি। আমরা এখনই সিদ্ধান্ত নিতে পারি যে, আমাদের মৃত্যুর পর আমাদের অর্থ-সম্পদের কী হবে।

কিছু লোক বলে যে, “আমার মৃত্যুর পূর্বে আমি আমার সমস্ত টাকা-পয়সা খরচ করতে চাই।” সুতরাং, যখন তারা জীবিত থাকে, তারা কাউকে তাদের অর্থ দিয়ে সাহায্য করে না। তারা সমস্ত অর্থ নিজেদের জন্য খরচ করে। তারা ঈশ্বরের কাজে সমর্থন করে না। খ্রীষ্টিয়ান হিসেবে, আমাদের এর থেকে উত্তম কিছু করতে হবে। তাঁর ধনাধ্যক্ষ হিসেবে ঈশ্বর আমাদের কাছে অধিক আশা করেন।

“আমি দেখেছি যে, জীবদ্দশায় বহু লোক ঈশ্বরের কাজে সমর্থন দেয় না. . .। তারা মৃত্যুক্ষণ পর্যন্ত অপেক্ষা করে। যীশু তাঁর অনুসারীদের এর থেকে অধিক কিছু করতে বলেছেন। আমরা অবশ্যই স্বার্থপর জীবন যাপন করব না। আপনি যদি মৃত্যু পর্যন্ত আপনার অর্থ-সম্পদ ধরে রাখেন, তাহলে আপনার সম্পদ কে পাবে? ঈশ্বরের কর্মক্ষেত্র পাবে, নাকি মৃত্যু পাবে? মৃত্যু পাবে। লোকসান বলে কয়ে সংঘটিত হয় না। ব্যাংক ব্যর্থ হয়। মানুষ সম্পত্তি হারায়। মানুষ অনেক কিছু করার পরিকল্পনা করে। কিন্তু তারা একদম শেষ মুহূর্ত পর্যন্ত অপেক্ষা করে। ঈশ্বরকে অর্থ-সম্পদ প্রদানের কাজে শয়তান মানুষকে বাধা দেবার সর্বোত্তম চেষ্টা করে থাকে।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৫, পৃষ্ঠা: ১৫৪।