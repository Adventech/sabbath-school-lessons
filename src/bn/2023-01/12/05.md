---
title:  আপনি আপনার অর্থ দিয়ে কি করেছেন?
date:   22/03/2023
---

যীশু আসার পূর্বে মণ্ডলীতে কি ঘটবে সে-ব্যাপারে মথি ২৫ অধ্যায় আমাদের কি বলে? মণ্ডলীর বিষয়ে যীশু তিনটি উপমা সহভাগ করছেন। উপমাগুলোর মধ্যে অন্যতম একটি হল টাকার থলি। ঈশ্বর তাঁর লোকদের যে বর বা তালন্ত দিয়ে থাকেন, সে-বিষয়ে টাকার থলি হচ্ছে অন্যতম একটি উপমা। উপমাটি দেখায় যে, ঈশ্বরের লোকেরা কীভাবে তাদের প্রতিভা ও তালন্তগুলো ব্যবহার করবে।

`মথি ২৫:১৪-১৯ পদে টাকার থলিগুলোর দৃষ্টান্ত পড়়ুন। কর্তা ব্যক্তিটি তার টাকা কাদের দিলেন? ১৯ পদ আমাদেরকে বাইবেলের কি গুরুত্বপূর্ণ সত্যটি দেখায়?`

আমরা মাঝেমাঝে মনে করি যে, তালন্ত বা বর হচ্ছে কেবল বস্তুগত উপহার। আমরা ওগুলোকে বস্তুগত বর বলে আখ্যা দেই, কারণ ওগুলো নিয়েই আমরা জনে্মছি। এই বরগুলোর মধ্যে গান-বাজনার প্রতিভা, গণ যোগাযোগের দক্ষতা ও ইত্যাদি অন্তর্ভুক্ত। কিন্তু ঈশ্বর-প্রদত্ত তালন্ত হচ্ছে আরও অধিক কিছু (আরও পড়়ুন, লূক ১৯:১২-২৪)। ঈলেন জি হোয়াইট বলেন, “ঈশ্বর আমাকে দেখালেন যে, তালন্ত বিষয়ক উপমার সমস্তকিছু আমরা পুঙ্খানুপুঙ্খ বুঝতে পারি না [লূক ১৯:১২-২৪]। যীশু এই উপমাটি তাঁর শিষ্যদের বলেন। এই পাঠের শিক্ষা শেষকালীন খ্রীষ্টিয়ানদের জন্যও প্রযোজ্য। হ্যাঁ, তালন্ত বা প্রতিভা হচ্ছে প্রচারকাজে ও শিক্ষাদানের একটি রূপক। কিন্তু ঘটনাটি আমাদেরকে অর্থ-কড়ির বরগুলোও দেখিয়ে দেয় যা ঈশ্বর তাঁর লোকদের দিয়ে থাকেন।” -ঈলেন জি হোয়াইট, টেস্টিমনিস ফর দ্যা চার্চ, খণ্ড: ১; পৃষ্ঠা: ১৯৭।

`মথি ২৫:২০-২৩ পদের উপমা পড়়ুন। তাঁর কাজে সমর্থনকারী ধনাধ্যক্ষদের উদ্দেশ্যে ঈশ্বর কি বলেন? ঈশ্বর কেন এ-কথা বলছেন, “তুমি আপন প্রভুর আনন্দের সহভাগী হও” (মথি ২৫:২৩)? এই কথাগুলোর অর্থ কি?`

কারও যদি আমাদের থেকে অধিক অর্থ ও প্রতিভা থাকে, তাতে কি? ঈশ্বর কি সেই ব্যক্তির কাছে অধিক কাজ চান এবং আমাদের কাছে কম চান? মথি ২৫:২০-২৩ পদের উপমা আমাদের দেখায় যে, এই ধারণা ভুল। এই উপমায় এক তালন্ত ধারণকারী ব্যক্তিটি হচ্ছে সেই ব্যক্তি যে-কিনা রাজ্য হারাল। সুতরাং, আমরা ওদিকে তাকিয়ে থাকব না যে, অন্য লোকেরা কি করছে। আমরা ঈশ্বরের কাছে জানতে চাইব যে, কীভাবে আমরা তাঁর দেওয়া তালন্ত ও প্রতিভার দ্বারা তাঁকে আমাদের সেরা সেবাটি দিতে পারি।

`ঈশ্বর যখন আপনাকে বলবেন যে, ‘তুমি তোমার অর্থ দিয়ে কি করেছ,’ তখন আপনি কি উত্তর দিবেন?`