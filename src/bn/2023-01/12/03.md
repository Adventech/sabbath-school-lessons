---
title:  অনন্তজীবন
date:   20/03/2023
---

বাইবেল আমাদের শিক্ষা দেয় যে, আমাদের জীবন কিংবা মৃত্যু বেছে নিতে হবে। অর্থাৎ, আমাদের অনন্ত জীবন কিংবা অনন্ত মৃত্যু বেছে নিতে হবে। এই মৃত্যুকে দ্বিতীয় মৃত্যু নামেও আখ্যা দেওয়া যায়। আমরা এই মৃত্যু থেকে উঠব না।

`রোমীয় ৬:২৩ ও যোহন ৩:১৬ পদ পড়়ুন। এই পদগুলো কি বলছে, যে আমাদের জন্য কোন্ সিদ্ধান্তগুলো রয়েছে?`

আপনি যদি এই নির্দেশনাটি পড়েন, আপনি ইতোমধ্যে তাহলে সিদ্ধান্ত নিয়ে ফেলেছেন। অথবা, আপনি হয়ত এ বিষয় নিয়ে ভাবছেন। ঈশ্বর যাকিছু করবেন বলে বলেছেন, তা তিনি করতে পারেন। তিনি তাঁর সব প্রতিজ্ঞা রাখতে পারেন। আমাদের করণীয় কাজও আমাদের করতে হবে। ঈশ্বর যা বলেছেন, তাতে আমাদের অবশ্যই বিশ্বাস করতে হবে। যীশু আমাদের জন্য যাকিছু করেছেন, তাতে আমাদের আস্থা রাখতে হবে। আমাদের অবশ্যই বিশ্বাস পূর্বক ঈশ্বরের ব্যবস্থায় বাধ্য হতে হবে।

`যোহন ১৪:১-৩ পদ পড়়ুন। ১ পদে প্রভু আমাদের কি করতে বলছেন? ২ ও ৩ পদে প্রভু আমাদের জন্য কি প্রতিজ্ঞা করেছেন?`

এই পৃথিবীতে যখন তাঁর কাজ প্রায় শেষ হয়ে আসছিল, তখন যীশু এই কথাগুলো বলেছিলেন। তিনি তাঁর অনুসারীদের উৎসাহ ও আশা দিতে চেয়েছিলেন। যীশুর কথাগুলো আমাদের আশা ও অনুপ্রেরণায় পূর্ণ করে। তাঁর কথাগুলো আমাদের সঙ্কটকালে শক্তি দেয়। যীশু স্বর্গ থেকে এসেছিলেন। তিনি স্বর্গে ফিরে গেলেন। তিনি আমাদের কাছে প্রতিজ্ঞা করছেন, “আর আমি যখন যাই ও তোমাদের জন্য স্থান প্রস্তুত করি, তখন পুনবার আসিব, এবং আমার নিকটে তোমাদিগকে লইয়া যাইব; যেন, আমি যেখানে থাকি, তোমরাও সেখানে থাক।” (যোহন ১৪:৩)।

প্রথম আগমনে যীশুর মৃত্যু ছিল তাঁর দ্বিতীয় আগমনের একটি প্রতিজ্ঞা। দ্বিতীয় আগমন ব্যতিত প্রথম আগমনের গুরুত্ব কী? আমরা জানি যে, যীশু আমাদের জন্য ক্রুশে মরেছেন। সুতরাং, আমরা তাঁর পুনরাগমনের ব্যাপারে নিশ্চিত থাকতে পারি।

`যীশুর প্রথম আগমন হচ্ছে, আমাদের কাছে একটি প্রতিজ্ঞা যে, তিনি আবার আসবেন। প্রথম আগমনে কী ঘটেছিল যে, আমরা তাঁর দ্বিতীয় আগমনের প্রতিজ্ঞায় আস্থা রাখতে পারি?`