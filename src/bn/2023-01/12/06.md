---
title:  পুরস্কার লাভ
date:   23/03/2023
---

`রোমীয় ৮:১৬-১৮ পদে পৌলের বক্তব্য পড়়ুন। পৌল জানতেন যে, তিনি ঈশ্বরের সন্তান। এই বিশেষ জ্ঞান কীভাবে পৌলকে ঈশ্বরের প্রতি বিশ্বস্ত থাকতে ও বাধ্য থাকতে সাহায্য করেছে?`

ঈশ্বর তাঁর বিশ্বস্ত সন্তানদের জন্য যে পুরস্কার দেবার প্রতিজ্ঞা করেছেন, পৌল সেই প্রতিজ্ঞাত পুরস্কারে দাবী রেখেছেন। এই পুরস্কার পৌলকে ঈশ্বরের সেবায় উদ্দীপ্ত রেখেছে। সে কারণে পৌল ঈশ্বরের জন্য যাতনা ভুগতে ভীত ছিলেন না। পৌল যখন কারাগারে ছিলেন, তিনি লিখেছেন: “ভ্রাতৃগণ, আমি যে তাহা ধরিয়াছি, আপনার বিষয়ে এমন বিচার করি না; কিন্তু একটি কাজ করি, পশ্চাৎ স্থিত বিষয় সকল ভুলিয়া গিয়া সম্মুখস্থ বিষয়ের চেষ্টায় একাগ্র হইয়া, লক্ষ্যের অভিমুখে দৌড়াইতে দৌড়াইতে আমি খ্রীষ্ট যীশুতে ঈশ্বরের কৃত ঊর্ধ্বদিক্স্থ আহ্বানের পণ পাইবার জন্য যত্ন করিতেছি” (ফিলিপীয় ৩:১৩, ১৪)।

`১ তীমথিয় ৬:৬-১২ পদ পড়়ুন। এই পদগুলো আমরা ইতোমধ্যে পড়েছি। তবে, ওগুলো আবার পড়া যেতে পারে। পদগুলোয় কি গুরুত্বপূর্ণ বার্তা রয়েছে?`

বাইবেল শিক্ষা দেয় যে, আমাদের প্রচুর সম্পদ থাকা মানে হচ্ছে আমাদের যতটুকু দরকার ঠিক ততটুকু থাকা। প্রচুর সম্পদ সঞ্চয় করা মানে অঢেল সঞ্চয় করা নয়। ঈশ্বর আমাদের প্রতিজ্ঞা করছেন, “আর আমার ঈশ্বর গৌরবে খ্রীষ্ট যীশুতে স্থিত আপন ধন অনুসারে তোমাদের সমস্ত প্রয়োজনীয় উপকার পূর্ণরূপে সাধন করিবেন” (ফিলিপীয় ৪:১৯)। ঈশ্বর আমাদের যাকিছু দিয়েছেন, সে-জন্য আমাদের কৃতজ্ঞ থাকতেও হবে।

ঈশ্বর আমাদের প্রতিজ্ঞা করছেন না যে, আমরা সবাই ধনী হব এবং আমাদের প্রচুর সম্পদ থাকবে। আমরা যদি ধর্মময় জীবন যাপন করি, আমরা সঙ্কট ও যাতনা ভুগব। কিন্তু আমাদের যা-কিছু দরকার, সবই যোগান দেবার প্রতিজ্ঞা তিনি করছেন। আমরা যেখানেই যাই না কেন, তিনি আমাদের সঙ্গে সঙ্গে থাকার প্রতিজ্ঞা করছেন। শেষে, ঈশ্বর তাঁর বাধ্য সন্তানদেরকে স্বর্গীয় ধন ও অনন্ত জীবন দিবেন। এই ভবিষ্যৎ পুরস্কার হবে অত্যন্ত চমৎকার!

পৌল তার জীবনের শেষ পর্যায়ে এসে এ-কথা বলার বিশ্বাস রেখেছিলেন যে, “কেননা এখন আমি পেয়-নৈবেদে্যর ন্যায় ঢালা যাইতেছি, এবং আমার প্রস্থানের সময় উপস্থিত হইয়াছে। আমি উত্তম যুদ্ধে প্রাণপণ করিয়াছি, নিরূপিত পথের শেষ পর্যন্ত দৌড়াইয়াছি, বিশ্বাস রক্ষা করিয়াছি। এখন অবধি আমার নিমিত্ত ধার্মিকতার মুকুট তোলা রহিয়াছে; প্রভু, সেই ধর্মময় বিচারকর্তা, সেই দিন আমাকে তাহা দিবেন; কেবল আমাকে নয়, বরং যত লোক তাঁহার প্রকাশপ্রাপ্তি ভালবাসিয়াছে, সেই সকলকেও দিবেন” (২ তীমথিয় ৪:৬-৮)। অন্তরে একই বিশ্বাস রেখে আমরাও পৌলের মত একই কথা বলতে চাই।