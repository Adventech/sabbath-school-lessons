---
title:  নূতন যিরূশালেম
date:   21/03/2023
---

বিশ্বাসের দ্বারা অব্রাহাম নূতন যিরূশালেম দেখলেন। “কারণ তিনি ভিত্তিমূল বিশিষ্ট সেই নগরের অপেক্ষা করিতেছিলেন, যাহার স্থাপনকর্তা ও নির্মাতা ঈশ্বর।” (ইব্রীয় ১১:১০)। নূতন যিরূশালেম হচ্ছে ঈশ্বরের শিল্পকর্ম। যারা তাঁর ভালবাসে ও তাঁর বাধ্য থাকে, ঈশ্বর সেই লোকদের জন্য এই নগরী নির্মাণ করেছেন। ঈশ্বরের লোকেরা ১০০০ বছর ধরে স্বর্গীয় নূতন যিরূশালেম নগরীতে বাস করবে। এরপর, ঈশ্বর যখন আমাদের এই গ্রহটি আবার নতুন করে তুলবেন, তখন তিনি এই পৃথিবীতে নূতন যিরূশালেম স্থানান্তর করবেন। তখন ঈশ্বরের লোকেরা অনন্তকাল ধরে পৃথিবীতে বাস করবে। যারা জিনিসপত্র প্যাক করতে ও বদলী হতে অপছন্দ করে, তাদের জন্য এখন সু-সংবাদ রয়েছে। ঈশ্বর সমস্তকিছুর যত্ন নিয়ে থাকেন! যোহন আমাদের জানান যে তিনি নগরটি দেখেছেন: “‘পবিত্র নগরী, নূতন যিরূশালেম,’ স্বর্গ হইতে, ঈশ্বরের নিকট হইতে নামিয়া আসিতেছে; সে আপন বরের নিমিত্ত বিভূষিতা কন্যার ন্যায় প্রস্তুত হইয়াছিল” (প্রকাশিত ২১:২)।

`প্রকাশিত ২১ অধ্যায় পড়়ুন। এই অধ্যায়ে ঈশ্বর আমাদের কি কি বিষয়ের প্রতিজ্ঞা করছেন?`

ঈশ্বর আমাদের যে প্রতিজ্ঞাগুলো করেছেন, সে প্রতিজ্ঞাগুলো পুরোপুরি বুঝায় পাপী হিসেবে আমাদের সমস্যা রয়েছে। কিন্তু আমরা যা বুঝতে পারি তা আমাদের আশা দেয়!

১\) নতুন পৃথিবীতে যীশু আমাদের সঙ্গে বাস করবেন, ঠিক যেভাবে তিনি তাঁর প্রথম আগমনে আমাদের সঙ্গে পৃথিবীতে বাস করেছেন। তাঁর প্রথম আগমনকালে লোকেরা যীশুকে সামনা-সামনি দেখেছে। এই অভিজ্ঞতা আমরা আবার উপভোগ করব। কিন্তু পরিস্থিতি সেখানে ভিন্নতর হবে, কারণ সেখানে আর কখনও পাপ থাকবে না। সুতরাং, তখন আমরা যীশুকে আরও ভালভাবে বুঝতে ও জানতে সক্ষম হব।

২\) ঈশ্বর “তাহাদের সমস্ত নেত্রজল মুছাইয়া দিবেন; এবং মৃত্যু আর হইবে না; শোক বা আর্তনাদ বা ব্যথাও আর হইবে না; কারণ প্রথম বিষয় সকল লুপ্ত হইল” (প্রকাশিত ২১:৪)। বাহ্! এটি অত্যন্ত চমৎকার প্রতিজ্ঞা!

৩\) ঈশ্বরের সিংহাসন থেকে জীবন-নদী প্রবাহিত হবে। নদীর উভয় পাড়ে জীবনবৃক্ষ থাকবে। ঈশ্বরের লোকেরা ‘তাঁহার মুখ দর্শন করিবে’ (প্রকাশিত ২২:৪)। আমাদেরকে আবার যে প্রতিজ্ঞাগুলো করা হয়েছে, সেদিকে দৃষ্টি দিন। পরিত্রাণ প্রাপ্তেরা ঈশ্বরের সঙ্গে বাস করবে। আমরা তখন তাঁকে এক ভিন্ন উপায়ে জানব, যেভাবে এখন আমরা তাঁকে জানতে পারছি না।

`দ্বিতীয় বার মৃত্যুবরণ করা লোকদের পাপের বিষয়ে প্রকাশিত ২১:৮ পদ পড়়ুন। কিছু লোক আছে যারা এই একই পাপ করেও পরিত্রাণ পেয়েছে। তাহলে, প্রকাশিত ২১:৮ পদের লোকেরা কেন হারিয়ে গেল? এই দুই দলের মধ্যে পার্থক্য কতটা?`