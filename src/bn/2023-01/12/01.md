z---
title:  ভবিষ্যৎ পুরষ্কার
date:   18/03/2023
---

### শাস্ত্রপাঠ
ইব্রীয় ১১:৬; রোমীয় ৬:২৩; প্রকাশিত ২১; মথি ২৫:১৪-১৯; রোমীয় ৮:১৬-১৮।

> <p>মুখস্থপদ</p>
> “তাহার প্রভু তাহাকে কহিলেন, ‘বেশ! উত্তম ও বিশ্বস্ত দাস; তুমি অল্প বিষয়ে বিশ্বস্ত হইলে, আমি তোমাকে বহু বিষয়ের উপরে নিযুক্ত করিব; তুমি আপন প্রভুর আনন্দের সহভাগী হও’” (মথি ২৫:২১)।

আমাদের সদাচরণ আমাদের পরিত্রাণ করতে পারে না। একইসঙ্গে, আমাদের ধর্মময় জীবন যাপনের জন্য ঈশ্বর একটি ভবিষ্যৎ পুরস্কারের প্রতিজ্ঞা করছে। এই প্রতিজ্ঞা আমাদেরকে বর্তমান সময়ে একটি পবিত্র জীবন যাপনের আশা দেয়।

দায়ূদ বুঝতে পারছেন যে, ধর্মময় জীবন যাপন এবং তাঁর ব্যবস্থার প্রতি বাধ্যতার জন্য ঈশ্বর আমাদের পুরস্কৃত করছেন। সে-কারণে দায়ূদ লিখছেন, “সদাপ্রভুর ব্যবস্থা সিদ্ধ, প্রাণের স্বাস্থ্যজনক; সদাপ্রভুর সাক্ষ্য বিশ্বসনীয়, অল্পবুদ্ধির জ্ঞানদায়ক। সদাপ্রভুর বিধি সকল যথার্থ, চিত্তের আনন্দবর্ধক; সদাপ্রভুর আজ্ঞা নির্মল, চক্ষুর দীপ্তিজনক। সদাপ্রভুর ভয় শুচি, চিরস্থায়ী, সদাপ্রভুর শাসন সকল সত্য, সর্বাংশে ন্যায্য। তাহা স্বর্ণ ও প্রচুর কাঞ্চন অপেক্ষা বাঞ্ছনীয়, মধু ও মৌচাকের রস হইতেও সুস্বাদু। তোমার দাসও তদ্বারা সুশিক্ষা পায়; তাহা পালন করিলে মহা ফল হয়” (গীত ১৯:৭-১১)।

যীশুর মাধ্যমে ঈশ্বর আমাদের যে প্রতিজ্ঞাগুলো করছেন, সে-বিষয়ে বাইবেল আমাদের বলছে। দ্বিতীয় আগমনের পর আমরা এই পুরস্কারগুলো পাব।

আমাদের কোন্ পুরস্কারগুলোর প্রতিজ্ঞা করা হয়েছে? কীভাবে আমরা নিশ্চিত হতে পারি যে, ঈশ্বর আমাদের এই পুরস্কারগুলো দেবেন?