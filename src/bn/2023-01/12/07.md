---
title:  অতিরিক্ত আলোচনা
date:   24/03/2023
---

উত্তম ধনাধ্যক্ষদের ব্যাপারে নীচে উল্লেখ করা গুরুত্বপূর্ণ নৈতিক আদর্শগুলো পড়ুন। একটি মণ্ডলী হিসেবে, আমরা যদি সবগুলো নৈতিক আদর্শ অনুসরণ করি তাহলে কি হবে? আপনার মন-কল্পনায় কি মণ্ডলীর বিষয়টি থাকছে?

১\) পুরোহিতেরা ও নিজ মণ্ডলীর নেতারা সভ্য-সভ্যাদের উত্তম ধনাধ্যক্ষ হবার বিষয়ে গুরুত্বপূর্ণ নৈতিক আদর্শগুলো শিক্ষা দিবেন।

২\) মণ্ডলীর সভ্য-সভ্যারা এই গুরুত্বপূর্ণ আদর্শগুলো অনুসরণ করবেন। সভ্য-সভ্যারা অধিক দানশীল হয়ে উঠবেন। তারা অর্থ সঞ্চয় করবেন যেন তারা জরুরী সময়ের জন্য এবং আপদকালিন সময়ের মোকাবিলা করতে পারেন। মণ্ডলীর সভ্য-সভ্যারা যেন ক্রেডিট কার্ড, ঋণ ও দেনার ‘বশীভূত’ না হন। দেনা হচ্ছে আপনার ধার করা ঋণ।

৩\) মণ্ডলীর সভ্য-সভ্যারা দেখাবেন যে, ঈশ্বর তাদের জীবন পরিবর্তন করেছেন। তারা অপব্যয়ী হবেন না। তাদের যা আছে, তাতেই তারা সন্তুষ্ট থাকবেন। অর্থ-সম্পদ তাদের ‘দেবতা’ নয়। মণ্ডলী ঈশ্বরের সঙ্গে বন্ধুত্বের মাধ্যমে শ্রীবৃদ্ধি লাভ করবে।

৪\) বিশ্রামদিনের সকালে মণ্ডলীর সভ্যসভ্যারা ঈশ্বরের উপাসনায় উপস্থিত হন। আপনি যখন তাদের মুখের দিকে তাকান, আপনি তাদের চেহারায় গভীর শান্তি দেখতে পান। তারা অর্থ-সম্পদ নিয়ে উদ্বিগ্ন নন। তাদের হৃদয়ে কৃতজ্ঞতা রয়েছে। ঈশ্বর তাদের যাকিছু দিয়েছেন, তাতে তারা সন্তুষ্ট।

৫\) নিজ মণ্ডলীর সভ্য-সভ্যাদের মাঝে বিবাহকার্য সম্পন্ন হলে অর্থ-কড়ি সংক্রান্ত সমস্যা থাকে না। সমস্যাগুলো তারা ঈশ্বরের সহায়তায় সমাধান করতে শেখে। সভ্য-সভ্যারা যখন গির্জায় আসে, তখন তারা ঈশ্বরের সাক্ষাৎ প্রত্যাশা করে। এছাড়া, তারা প্রত্যাশ্যা করেন যে, ঈশ্বর তাদের মাঝে কাজ করুন।

৬\) মণ্ডলী নিজ এলাকায় এবং বিশ্বব্যাপী যে কাজ করছে, সভ্য-সভ্যারা সেই কাজের জন্য যথেষ্ট দান ও উপহার দিবে। মণ্ডলী নিজ এলাকায় সক্রিয়ভাবে বহির্ণাগাল (আউটরিচ) কর্মসূচী সম্পন্ন করবে। মণ্ডলী দরিদ্র ও অভাবীদেরকে প্রত্যক্ষভাবে ঈশ্বরের প্রেম দেখাবে।

`এই তালিকাটি পাঠ করার পর আমাদের সবার মনে অবশ্যই প্রশ্ন জাগতে হবে: ‘তার প্রদত্ত তালন্ত ও প্রতিভার দ্বারা আমি/আমরা কি করব বলে ঈশ্বর চাচ্ছেন?`

**আলোচ্য প্রশ্নাবলী**:

`১। ক্লাশে, বাইবেলের দুটি শিক্ষামালা নিয়ে আলোচনা করুন। (১) বিশ্বাসের দ্বারা আমরা ঈশ্বরের অনুগ্রহে পরিত্রাণ লাভ করি, এবং (২) আমাদের আচার-ব্যবহারের কারণে এবং আমরা আমাদের জীবন দ্বারা যা করছি সে-কারণে, ঈশ্বরে আমাদের একটি পুরস্কার দিচ্ছেন। বাইবেলের উভয় শিক্ষামালা সত্য কেন?`

`২। আমাদের যা আছে, তাতেই আমাদের সুখী থাকা শিখতে হবে। তার মানে কি এই যে, অধিক বেতন পাওয়া যায় এমন একটি ভাল চাকুরি খোঁজার জন্য আমরা যথেষ্ট চেষ্টা করব না? ব্যাখ্যা করুন।`