---
title:  কিছু গুরুত্বপূর্ণ প্রশ্ন
date:   19/02/2023
---

`উপদেশক ১২:১ পদ পড়়ুন। এই পদে আমাদের জন্য কি বার্তা রয়েছে?`

যখন আমরা প্রাপ্ত বয়স্ক হই, তখন আমাদের মৌলিক চাহিদা নিজেদেরই মেটাতে হয়। আমাদের খাদ্য, বস্ত্র এবং বাসস্থান দরকার হয়। কিন্তু আমরা যাকিছু করি, সর্বাগ্রে ঈশ্বরকে রাখতে হবে। যখন আমরা ঈশ্বরকে প্রথমে রাখি, তিনি আমাদের প্রয়োজনের যত্ন নিবেন। যেমনিভাবে যীশু বলেন, “কিন্তু তোমরা প্রথমে তাঁহার রাজ্য ও তাঁহার ধার্মিকতার বিষয়ে চেষ্টা কর, তাহা হইলে ঐ সকল দ্রব্যও তোমাদিগকে দেওয়া হইবে” (মথি ৬:৩৩)। আপনি ইতোমধ্যে একজন বয়স্ক ব্যক্তি, এবং যখন আপনি যুবক ছিলেন তখন যদি যীশুর সেবা করার সিদ্ধান্ত না নিয়ে থাকেন, তাহলে কি দাঁড়াল? তার মানে কি বিজ্ঞতার সঙ্গে অর্থ ব্যবস্থাপনার সিদ্ধান্ত নেবার ব্যাপারে অনেক দেরী হয়ে গেছে? মোটেও না! আপনার সময় আছে।

আদি ২৮:২০-২২ পদে আমরা যেমনিভাবে দেখেছি, অর্থ ও ঈশ্বরের ব্যাপারে যাকোব কিছু গুরুত্বপূর্ণ সিদ্ধান্ত নিয়েছিলেন। প্রথমে, ঈশ্বর স্বপ্নে যাকোবের কাছে আসেন। সদাপ্রভু যাকোবের কাছে নিজের পরিচয় এভাবে দিলেন: “আমি সদাপ্রভু, তোমার পিতা অব্রাহামের ঈশ্বর ও ইস্হাকের ঈশ্বর; এই যে ভ‚মিতে তুমি শয়ন করিয়া আছ, ইহা আমি তোমাকে ও তোমার বংশকে দিব” (আদি ২৮:১৩)। তখন যাকোব ঈশ্বরের কাছে একটি প্রতিজ্ঞা করেন। তার প্রতিজ্ঞার অংশ হিসেবে যাকোব বলেন: “আর আমি যদি কুশলে পিত্রালয়ে ফিরিয়া আসিতে পারি, তবে সদাপ্রভু আমার ঈশ্বর হইবেন” (আদি ২৮:২১)।

`আদি ২৯:৯-২০ পদে যাকোব ও রাহেলের বিষয়ে পড়়ুন। যাকোব রাহেলের সাক্ষাৎ পাবার আগে কী হয়েছিল? জীবনে বড় সিদ্ধান্ত নেবার আগে প্রথমে আমাদের কী করতে হবে, সে-ব্যাপারে উত্তরটি কি শিক্ষা দেয়?`

প্রথমে, যাকোব সমস্ত অন্তঃকরণ এবং তার সমস্ত অর্থ-সম্পদের দ্বারা ঈশ্বরের সেবা করার প্রতিজ্ঞা করেন। পরে ঈশ্বর যাকোবকে ক‚পের ধারে রাহেলের কাছে চালনা দেন (আদি ২৯:৯-২০ পদ পড়়ুন)। এই ঘটনা আমাদের কি দেখায়? ঘটনাটি দেখায় যে, বিয়ে করার আগে ঈশ্বরের সেবা করার ব্যাপারে আমাদের অবশ্যই আধ্যাত্মিক সিদ্ধান্ত নিতে হবে। বিয়ে করার আগে আমাদের এ সিদ্ধান্তও নিতে হবে যে, জীবনে আমরা কি কাজ করব। বিয়ে করার আগে আপনি এই প্রশ্নগুলো নিজেকে করতে পারেন: (১) আমি যাকে বিয়ে করছি, সে কী ঈশ্বরকে প্রেম করে? (২) সে কি ধরণের কাজ করবে? তার পেশা কী হবে- একজন শিক্ষক/শিক্ষিকা, সেবক/সেবিকা, একজন আইনজীবি? (৩) দু’জন মিলে কী ধরণের জীবন যাপন করবেন? (৪) এই মানুষটির প্রাতিষ্ঠানিক শিক্ষা কতখানি? (৫) এই ব্যক্তিটির কত টাকা ঋণ আছে? (৬) তার ঋণ পরিশোধের দায়িত্ব নিতে আপনি কি ইচ্ছুক?

`২ করিন্থীয় ৬:১৪, ১৫ পদের গুরুত্বপূর্ণ নীতি পড়়ুন। যোগ্য বিবাহিত সঙ্গী মনোনয়নে এই নীতি কীভাবে সাহায্য করতে পারে?`