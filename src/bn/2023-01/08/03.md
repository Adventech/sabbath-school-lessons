---
title:  কাজের আশীর্বাদ
date:   20/02/2023
---

আপনি হয়ত ভাগ্যবান যে, আপনার অনেক টাকা আছে। সুতরাং, আপনার কাজ করার দরকার নেই। কিন্তু আমাদের বেশিরভাগ লোকের বেঁচে থাকার জন্য আয় করতে হয়। আমরা কি ধরণের কাজ করব? প্রথমে, এমন কাজ খুঁজতে হবে যা আপনাকে আনন্দ দেবে। এই কাজে ভাল বেতনও পেতে হবে। তাহলে আপনার বিশেষ প্রশিক্ষণ দরকার হবে। অতঃপর, আপনাকে একটি চাকুরি খুঁজতে হবে। অবসর গ্রহণ না করা পর্যন্ত আপনাকে এই চাকুরি করতে হবে। আমরা সবাই একটি উপযুক্ত কাজ খুঁজে পেতে চাই যা আমাদের সন্তুষ্টি দেবে। কিন্তু জীবন সর্বদা ওভাবে যায় না।

`কাজের বিষয়ে বাইবেল আমাদের কী শিক্ষা দেয়? উত্তরের জন্য আদি ২:১৫ পদ পড়়ুন। (এছাড়া, উপদেশক ৯:১০ ও ২ থিষলনীকীয় ৩:৮-১০ পদ পড়়ুন।) পাপ করার আগে ঈশ্বর আদম ও হবাকে কাজ দিয়েছিলেন। এই তথ্য কীভাবে আমাদের এটা বুঝতে সাহায্য করে যে, কাজ মানুষের জন্য গুরুত্বপূর্ণ?`

বাইবেল আমাদের দেখায় যে, কাজ কোনো শাস্তি নয়। কাজ একটি আশীর্বাদ। ঈশ্বর এদনে মানুষকে কাজ দিয়েছিলেন। পতনের পূর্বে এদনে কোনো পাপ, কোনো মৃত্যু ও কোনো দুঃখ-কষ্ট ছিল না। কিন্তু পাপের পূর্বে কাজ ছিল আদম ও হবার সিদ্ধ জীবনের একটি অংশ। সুতরাং, আমরা দেখি, ঈশ্বর জানতেন যে, মানুষের কাজের দরকার ছিল।

“ঈশ্বর আদমকে কাজ দিলেন। আদমের কাজ ছিল উদ্যানের দেখভাল করা। ঈশ্বর জানতেন যে, আদম কাজ ব্যতিত খুশি হবেন না। আদম উদ্যানের সৌন্দর্য ভালবাসতেন। তবে, উদ্যানের সৌন্দর্য তার জন্য যথেষ্ট ছিল। আদমের কাজের দরকার ছিল যেন তার চমৎকার দেহটির ব্যায়াম হয়। সন্তুষ্টির জন্য মানুষের যদি কাজ করতে না হত, তাহলে ঈশ্বর আদমকে কাজ করতে দিতেন না। কিন্তু মানুষকে ঈশ্বর সৃষ্টি করেছেন। সুতরাং, মানুষের সন্তুষ্টির জন্য যা দরকার তা ঈশ্বর ভালভাবে জানেন। মানুষ সৃষ্টি করার পরেই ঈশ্বর তাকে তার কাজ দিলেন। ঈশ্বর মানুষকে ভবিষ্যৎ স্বর্গীয় পুরষ্কারের প্রতিজ্ঞা করছেন। এই একই ঈশ্বর আরও বলছেন যে, জীবিকা নির্বাহের জন্য মানুষকে অবশ্যই কাজ করতে হবে।” -ঈলেন জি হোয়াইট, আওয়ার হাই কলিং, পৃষ্ঠা: ২২৩।

পতনের পর, পাপ কাজকে কঠিন করে তুলেছে। ঈশ্বর আদমকে বলেছিলেন: “যে বৃক্ষের ফলের বিষয়ে আমি তোমাকে বলিয়াছিলাম, তুমি তাহা ভোজন করিও না, তুমি তোমার স্ত্রীর কথা শুনিয়া তাহার ফল ভোজন করিয়াছ, এই জন্য তোমার নিমিত্ত ভ‚মি অভিশপ্ত হইল; তুমি যাবজ্জীবন ক্লেশে উহা ভোগ করিবে” (আদি ৩:১৭)। আপনি কি দেখছেন যে, ‘আপনার কৃতকর্মের জন্য’ ভ‚মি অভিশপ্ত হয়েছে? এই ধারণা আমাদের দেখায় যে, আদমের পাপের পরেও কাজকে ঈশ্বর অপরিহার্য বিবেচনা করেছিলেন।

`কাজ একটি আশীর্বাদ কেন? কাজ আমাদের কীভাবে সাহায্য করে? পাপী হিসেবে আমাদের কাজ দরকার কেন?`