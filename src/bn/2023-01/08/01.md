---
title:  সাফল্যের জন্য পরিকল্পনা
date:   18/02/2023
---

### শাস্ত্রপাঠ
উপদেশক ১২:১; আদি ২:১৫; ১ তীমথিয় ৫:৮; আদি ৩৯:২-৫; হিতোপদেশ ৩:৫-৮।

> <p>মুখস্থপদ</p>
> “যাহা কিছু কর, প্রাণের সহিত কার্য কর, মনুষ্যের কর্ম নয়, কিন্তু প্রভুরই কর্ম বলিয়া কর; কেননা তোমরা জান, প্রভু হইতে তোমরা দায়াধিকাররূপ প্রতিদান পাইবে” (কলসীয় ৩:২৩, ২৪)।

বেশিরভাগ মানুষ জীবনে সাফল্য ও সুখ পেতে চায়। কিন্তু আমরা পাপে পূর্ণ একটি গ্রহে বাস করি। যেকোন সময়ে বিপর্যয় ঘটতে পারে। সুতরাং, আমরা এই জীবনে যে সুখ কিংবা সফলতা চাই, তা হয়ত না-ও পেতে পারি।

সাফল্য কি? প্রত্যেকের সাফল্য বিষয়ক ধারণা এক নয়। যোষেফকে দেখুন। তিনি কারাগার থেকে রাজপ্রাসাদে উঠেছিলেন। তার জীবন ছিল সত্যিকারের সফল, ঠিক? কিন্তু যোহন বাপ্তাইজকের কি হল? তিনি কারাগার থেকে কবরে গেলেন। যোহনের জীবন কি সফল হল? উত্তর নির্ভর করে সাফল্য বিষয়ক ধারণার উপর।

এ সপ্তাহে, আমরা সাফল্য ও টাকা-পয়সা নিয়ে আলোচনা করব। অর্থ ব্যবস্থাপনা বিষয়ক কিছু গুরুত্বপূর্ণ নীতি শিক্ষা করব। টাকা-পয়সা পছন্দ করেন কিংবা না-ই করেন, কিন্তু টাকা হচ্ছে আমাদের জীবনের একটি বড় অংশ। সুতরাং, আমাদের জানতে হবে যে, কীভাবে বিজ্ঞতার সঙ্গে টাকা-পয়সা ব্যবহার করতে হয়। আমাদের টাকা-পয়সা বিজ্ঞতার সঙ্গে ব্যবহার করার জন্য আমরা কি করতে পারি? আমাদের টাকা-পয়সার দ্বারা কীভাবে আমরা সাফল্য লাভ করতে পারি? অর্থ-সম্পদের দ্বারা সফলতা লাভ করতে গিয়ে কীভাবে আমরা সেই সব ভুলগুলো এড়াতে পারি, যে-ভুলগুলো আমাদের অধিক জটিলতায় ফেলতে পারে?