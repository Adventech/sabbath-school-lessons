---
title:  আমাদের কর্ম-বৎসরগুলো
date:   21/02/2023
---

গতকাল আমরা যেমনিভাবে দেখেছি, ঈশ্বর চান মানুষ কাজ করুক। আমাদের জীবনের এই অংশকে ‘কর্ম-বছর’ বলা যেতে পারে। আমাদের জীবনে কর্ম-বছর প্রায় ৪০ বছর পর্যন্ত স্থায়ী হতে পারে। এই সময়ে, অনেক পরিবার সন্তান নেয়। তারা ঘর কেনে। তারা তাদের সন্তানদের বিদ্যালয়ে পাঠায়। এই সময়ে পরিবারগুলো এক সঙ্গে কাজ করা শেখে। পরিবারের সদস্যরা একে অন্যকে ভালবাসতে শেখে। এই ভালবাসা জীবনকাল পর্যন্ত স্থায়ী হয়। কর্ম-বছরগুলোতে অর্থ সঙ্কটগুলো বিবাহিত জীবনকে আঘাত করতে পারে। পরিবারগুলো যদি ঈশ্বরকে প্রথমে রাখে, তবে তারা সাফল্য লাভ করবে। সফলতা লাভের জন্য পরিবারগুলোকে অবশ্যই বাইবেলের গুরুত্বপূর্ণ নীতি অনুসরণ করতে হবে। এই নীতিগুলো পরিবারকে শক্ত করবে।

`১ তীমথিয় ৫:৮; হিতোপদেশ ১৪:২৩ এবং কলসীয় ৩:২৩, ২৪ পদ পড়়ুন। এই পদগুলো থেকে আমরা বাইবেলের কি গুরুত্বপূর্ণ নীতিমালা শিখতে পারি? এই নীতিমালা কীভাবে পরিবারগুলোকে তাদের অর্থ-সম্পদ ব্যবস্থাপনায় সাহায্য করতে পারে?`

অনেক পরিবারে, পিতা বেশি টাকা আয় করে। সাধারণতঃ স্বামী ও স্ত্রী উভয়ই কাজ করে। বিপর্যয় আসতে পারে: অসুস্থতা, চাকুরি চ্যুতি, ইত্যাদি। এই বিপর্যয়ের কারণে পরিবারের খরচ চালানো কঠিন হতেও পারে। সুতরাং, এই সময়গুলোতে পরিবারগুলোকে ব্যয়ের অভ্যাসে পরিবর্তন আনতে হবে।

কাজের বছরগুলোতে পরিবারে সন্তান-সন্ততি আসে। বাইবেলের এই পদটি আমাদের বলে: “দেখ, সন্তানেরা সদাপ্রভুদত্ত অধিকার, গর্ভের ফল তাঁহার দত্ত পুরস্কার” (গীত ১২৭:৩)। আমাদের অবশ্যই স্মরণে রাখতে হবে যে, সন্তান-সন্ততিদের প্রচুর ভালবাসা ও পরিচর্যা দরকার। খ্রীষ্টিয়ান পিতামাতারা তাদের সন্তানদের শিশু থেকে সাবলম্বী হওয়া শিক্ষা দেবে, যেন তারা নিজেরা নিজেদের প্রয়োজন মেটাতে পারে। পিতামাতারা তাদের সন্তানদেরকে স্বর্গের জন্য প্রস্তুত করবে।

পিতামাতাদের উপকারার্থে গুরুত্বপূর্ণ তিনটি নীতিবাক্য:

১\. আপনার সন্তানদের একটি খ্রীষ্টিয় গৃহ দিন। সন্তানদের নিয়ে প্রতিদিন পারিবারিক উপাসনা করুন। প্রতি সপ্তাহে তাদেরকে শাব্বাথ স্কুলে ও পবিত্র গির্জায় নিয়ে যান। তাদেরকে ঈশ্বরের উদ্দেশ্যে দান ও উপহার এবং দশমাংশ দিতে শেখান। (যেমনিভাবে আমরা জেনেছি, দশমাংশ হচ্ছে আমাদের আয়ের ১০ শতাংশ।) এই অভ্যাসগুলো আপনার সন্তানদের জীবনের শুরুতে শিক্ষা দিন।

২\. আপনার সন্তানদের কাজ ভালবাসতে শেখান। সন্তানেরা জানবে যে লোকেরা তাদের কঠোর পরিশ্রমের মর্যাদা দেবে। আপনার সন্তানদের শেখান যে, তারা যে কাজ করে বেতন পেতে যাচ্ছে, সেই কাজ যেন তারা কর্মদাতাদের প্রত্যাশা অনুযায়ী এবং সর্বোত্তমভাবে করে।

৩\. আপনার সন্তানদের শিক্ষার জন্য অর্থ ব্যয় করুন। বর্তমানে শিক্ষা অনেক ব্যয় বহুল। সুতরাং, আপনার যদি সাধ্য থাকে তাহলে তাদের জন্য অর্থ যোগান দিন। আপনি যে অর্থ প্রদান করছেন, তার যথেষ্ট মূল্য আছে।