---
title:  উত্তম পরামর্শ গ্রহণ
date:   23/02/2023
---

বর্তমানে অর্থ বিষয়ক অনেক উপদেষ্টা আছেন। কিন্তু ঈশ্বর আমাদেরকে তাদের পরামর্শে নির্ভর করার ব্যাপারে সতর্ক হতে বলছেন। “ধন্য সেই ব্যক্তি, যে দুষ্টদের মন্ত্রণায় চলে না, পাপীদের পথে দাঁড়ায় না, নিন্দুকদের সভায় বসে না। কিন্তু সদাপ্রভুর ব্যবস্থায় আমোদ করে, তাঁহার ব্যবস্থা দিবারাত্র ধ্যান করে। সে জলস্রোতের তীরে রোপিত বৃক্ষের সদৃশ হইবে, যাহা যথা সময়ে ফল দেয়, যাহার পত্র ম্লান হয় না; আর সে যাহা কিছু করে, তাহাতেই কৃতকার্য হয়” (গীতসংহিতা ১:১-৩)।

`হিতোপদেশ ৩:৫-৮ পদের গুরুত্বপূর্ণ নীতিটি পড়়ুন। আপনার অর্থ-সম্পদের উত্তম ব্যবস্থাপনার ক্ষেত্রে এই নীতিটি অনুসরণ করে কীভাবে আপনি উপকৃত হতে পারেন?`

অর্থ ব্যবস্থাপনার ক্ষেত্রে বাইবেলের সাতটি নীতিবাক্য দেখুন:

১\) ব্যয়ের জন্য একটি পরিকল্পনা নির্ধারণ করুন (হিতোপদেশ ২৭:২৩, ২৪)। অনেক পরিবারে অর্থ ব্যয়ের কোনো পরিকল্পনা নেই। তারা তাদের পুরো বেতন বে-হিসাবে ব্যয় করে থাকে। আয়ের, সঞ্চয়ের ও ব্যয়ের একটি পরিকল্পনা ব্যতিত জীবন চাপে পড়তে পারে।

২\) আয় অপেক্ষা ব্যয় কম করুন (হিতোপদেশ ১৫:১৬)। পশ্চিমা বিশে্বর অনেক পরিবার আয় অপেক্ষা ব্যয় বেশি করে থাকে, কারণ তাদের ক্রেডিট কার্ড আছে। পরে এই পরিবারগুলো চরম ঋণে পড়ে। ঋণ হচ্ছে আমাদের দেনা বা ধারের টাকা। ঋণ অনেক সমস্যা ডেকে আনে।

৩\) বেতনের প্রতিটি অংক থেকে কিছু টাকা সঞ্চয় করুন (হিতোপদেশ ৬:৬-৮)। বড় কিছু কিংবা দামী কিছু ক্রয় করার জন্য আমরা সঞ্চয় করে থাকি। আমরা অপরিকল্পিত খরচ নিয়ন্ত্রণের জন্য সঞ্চয় করে থাকি। যখন আমরা অসুস্থ হয়ে পড়ি কিংবা যখন আমাদের কাজ না থাকে, তখন সঞ্চয় আমাদের উপকারে আসে।

৪\) আমরা যেভাবে কোভিড- ১৯ এড়িয়ে যেতে চাই, তদ্রƒপ আমাদের ঋণ এড়িয়ে যেতে হবে (হিতোপদেশ ২২:৭)। ঋণ হচ্ছে দেনা বা ধার। যখন আমরা টাকা ধার করি, তার মানে হল- আমরা আজ সেই টাকা খরচ করলাম যা ভবিষ্যতে আয় করব। সুতরাং, ঋণ হচ্ছে সেই টাকা যার মালিক আমরা নই। আমরা যদি আমাদের চাকুরি হারাই, তখন আমরা কীভাবে ঋণ মেটাব? যদি আমরা তা না মেটাতে পারি, তাহলে আমরা হেনস্থা হব।

৫\) কঠোর পরিশ্রম ও সাবধানতা অবলম্বন করুন। “অলসের প্রাণ লালসা করে, কিছুই পায় না; কিন্তু পরিশ্রমীদের প্রাণ পুষ্ট হয়” (হিতোপদেশ ১৩:৪)। 

৬\) দশমাংশ দিন (দ্বিতীয় বিবরণ ২৮:১-১৪)। যেমনিভাবে আমরা দেখেছি, দশমাংশ হচ্ছে আমাদের আয়ের ১০ শতাংশ। আমাদের দশমাংশ এবং দান ও উপহার দিলে, ঈশ্বর আমাদের আশীর্বাদ করবেন। ঈশ্বরের আশীর্বাদ ব্যতিত কোনো পরিবার টিকে থাকতে পারে না।

৭\) মনে রাখবেন, এই পৃথিবী আমাদের আসল বাড়ী নয়। আমাদের সঠিক অর্থ-ব্যবস্থাপনা লোকদের দেখায় যে, আমরা আমাদের সম্পদ কোথায় গচ্ছিত রাখছি: পৃথিবীতে নাকি স্বর্গে (মথি ২৫:১৪-২১ পদ পড়়ুন)।