---
title:  অতিরিক্ত আলোচনা
date:   24/02/2023
---

“যখন আমরা বাণিজ্য পরিকল্পনা করি কিংবা জীবনের অন্য কোনো পরিকল্পনা করি, তখন ভবিষ্যতের বিষয়টি অবশ্যই আমাদের মাথায় রাখতে হবে। আমরা কেবল আমাদের বর্তমান জীবন নিয়ে পরিকল্পনা করব না...। যখন আমরা আমাদের সম্পদ স্বর্গে গচ্ছিত রাখব, তখন ঈশ্বর আমাদের এই পার্থিব জীবন উত্তম ও সমৃদ্ধ করবেন।” -ঈলেন জি হোয়াইট, এডুকেশন, পৃষ্ঠা: ১৪৫।

“আমাদের জীবনে ব্যাবসায়-বাণিজ্যের সফলতা কেবল তখন আসে, যখন আমরা বুঝতে পারি যে, আমাদের সমস্তকিছু ঈশ্বর হতে আসে। ঈশ্বর সমস্তকিছু সৃষ্টি করেছেন। সুতরাং, সমস্তকিছুর মালিক হচ্ছেন ঈশ্বর। আমরা ঈশ্বরের ধনাধ্যক্ষ। আমাদের যা-কিছু আছে, সবই তিনি দিয়েছেন। তিনি তাঁর সম্পদ আমাদের হাতে দিয়ে, আমাদের উপর আস্থা রাখেন। তিনি তাঁর নির্দেশনা মোতাবেক এসব সম্পদ ব্যবহার করার নির্দেশ আমাদের দিয়েছেন।” -পৃষ্ঠ: ১৩৭।

অনেকে মনে করে, তারা যে অর্থ উপার্জন করে, তা কেবল তাদের নিজেদের পরিবারের যত্ন নেবার জন্য। কিন্তু খ্রীষ্টিয়ান হিসেবে, পৃথিবীতে ঈশ্বরের কাজে আমাদের অবদান রাখতে হবে (মার্ক ১৬:১৫ পদ দেখুন)। ঈলেন জি হোয়াইট আরও বলেন, “ঈশ্বর চান না যে, প্রত্যেকেই প্রচারক কিংবা সুসমাচার-কর্মী হোক। কিন্তু আমরা সবাই ঈশ্বরের সহকর্মী। যাদের সঙ্গে আমাদের সাক্ষাৎ হয়, তাদের প্রত্যেককে আমরা যীশুর সুসমাচার বলতে পারি। ঈশ্বর প্রতিটি স্থানের প্রতিটি ব্যক্তিকে এই নির্দেশ দিয়েছেন।” -পৃষ্ঠা: ২৬৪।

“জীবনের জন্য ঈশ্বরের পরিকল্পনার প্রতি আমাদের গভীর মনোযোগ দিতে হবে। ঈশ্বর আমাদের জীবনে ছোট ও বড় যে সব দায়িত্ব দিয়েছেন, সে-সব দায়িত্ব অবশ্যই সবশক্তি দিয়ে পালন করতে হবে। ঈশ্বরের কাছে নিজেদেরকে সম্পূর্ণরূপে সমর্পণ করতে হবে। ঈশ্বরের অনুগ্রহের এবং তাঁর আশীর্বাদের প্রমাণ লাভের জন্য আমাদের দৃষ্টি রাখতে হবে। এই জীবনে আমরা যে-সব কাজ করার সিদ্ধান্ত নিয়েছি, সে-সব কাজ নিরাপদে সম্পন্ন করার জন্য এই গুরুত্বপূর্ণ নীতিগুলো আমাদের দিক্-নির্দেশনা দেবে।” -পৃষ্ঠা: ২৬৭।

**আলোচ্য প্রশ্নাবলী**:

`১। খ্রীষ্টিয়ান হিসেবে, কীভাবে আমরা জানতে পারি যে, আমাদের জীবনে ‘সাফল্য’ কি? ‘সাফল্য’ কি- এ ব্যাপারে নন-খ্রীষ্টিয়ানেরা কি বলে? যোহন বাপ্তাইজকের প্রতি দৃষ্টি দিন। তার জীবন কারাগারে শেষ হল। একজন দুষ্ট স্ত্রীলোকের চক্রান্তে তিনি কারাগারে নিক্ষিপ্ত হয়েছিলেন। আপনি কি মনে করেন যে, তার জীবন ‘সফল’ ছিল? আপনার উত্তরের পক্ষে আপনি কি কারণ দর্শাতে পারেন?`

`২। বহু লোক জীবনে সাফল্য পেয়েছেন। তারা টাকা আয় করায় কিংবা অর্থ ব্যবস্থাপনায় বাইবেলের নীতিমালা অনুসরণ করেননি। তাদের সাফল্য আমরা কীভাবে ব্যাখ্যা করতে পারি? অথবা, তাদের বিষয়টি কি যারা বাইবেলের নীতিমালা অনুসরণ করেছে, কিন্তু সাফল্য পায়নি? হয়ত তারা পীড়ায় ভুগেছে। কিংবা, তাদের ব্যক্তিগত জীবনে কোন বিপর্যয় ঘটেছে। এই বিষয়গুলো আমরা কীভাবে ব্যাখ্যা করতে পারি?`