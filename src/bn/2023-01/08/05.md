---
title:  একজন আদর্শ কর্মী হোন
date:   22/02/2023
---

ঈশ্বর আমাদেরকে আদর্শ কর্মী হতে বলছেন। তিনি চান অন্যরা যেন আমাদেরকে ও আমাদের কাজকে সমীহ করেন। ঈশ্বরের ব্যবস্থার দ্বারা সম্মান শুরু হয়। আমাদের অবশ্যই দাবী করতে হবে যেন ঈশ্বর আমাদের হৃদয়ে তাঁর ব্যবস্থা লেখেন (যিরমিয় ৩১:৩৩ পদ পড়়ুন)। তাহলে আমরা জীবনে সাফল্য লাভ করব। বাইবেল বলে, “প্রচুর ধন অপেক্ষা সুখ্যাতি বরণীয়; রৌপ্য ও সুবর্ণ অপেক্ষা প্রসন্নতা ভাল” (হিতোপদেশ ২২:১)।  

বাইবেলে আমরা কর্মচারিদের বিষয়ে পড়ি যারা উত্তম কার্য করেছিল। তাদের প্রভুরা দেখলেন যে, ঈশ্বর এই কর্মচারী পুরুষ ও নারীদের আশীর্বাদ করেছেন। ঈশ্বর তাদের প্রভুদেরও অশীর্বাদ করেছেন। উত্তম বা সৎ কর্মের উদাহরণ হলেন রূৎ, যোষেফ ও যাকোব। যাকোব যখন লাবনকে, অর্থাৎ তার শ্বশুরকে ছেড়ে আসতে চাইলেন, তখন লাবন তাকে যেতে দিতে চাইলেন না। “তখন লাবন তাঁহাকে কহিলেন, ‘আমি যদি তোমার দৃষ্টিতে অনুগ্রহ পাইয়া থাকি [তবে থাক]; কেননা আমি অনুভবে জানিলাম, তোমার অনুরোধে সদাপ্রভু আমাকে আশীর্বাদ করিলেন” (আদি ৩০:২৭)। ভাইদের দ্বারা যোষেফ মিসরে বিক্রি হবার পরের ঘটনায়ও আমরা একই বিষয় দেখতে পাই। যোষেফের নতুন প্রভু, পটীফর, দেখলেন যে, ঈশ্বর যোষেফকে আশীর্বাদ করছেন। তাই, পটীফর যোষেফকে পুরষ্কৃত করেন।

`আদি ৩৯:২-৫ পদে যোষেফের বিষয়ে পড়়ুন। আপনার কি মনে হয়, যোষেফ কি করলেন যে, তার প্রভু তার কাজের প্রশংসা করেছিলেন?`
 
বাইবেল নির্দেশ দেয়: “অতএব তোমরা ভোজন, কি পান, কি যাহা কিছু কর, সকলই ঈশ্বরের গৌরবার্থে কর” (১ করিন্থীয় ১০:৩১)। এই গুরুত্বপূর্ণ নীতিটি আমাদের শিক্ষা দেয় যে, আমাদের অর্থ-সম্পদের দ্বারা, আমাদের কাজের দ্বারা, আমাদের সব কিছুর দ্বারা আমরা অবশ্যই ঈশ্বরকে সম্মানিত করব। জীবনে সাফল্য লাভের জ্ঞান ও শক্তি আমাদের ঈশ্বর দিয়ে থাকেন। “হে সদাপ্রভু, মহত্ত্ব, পরাক্রম, গৌরব, জয় ও প্রতাপ তোমারই; কেননা স্বর্গে ও পৃথিবীতে যাহা কিছু আছে সকলই তোমার; হে সদাপ্রভু, রাজ্য তোমারই, এবং তুমি সকলের মস্তকরূপে উন্নত। তোমা হইতে ধন ও গৌরব আইসে, এবং তুমি সকলের উপরে কর্তৃত্ব করিতেছ; তোমারই হস্তে বল ও পরাক্রম, এবং তোমারই হস্তে সকলকে মহত্ত্ব ও শক্তি দিবার অধিকার” (১ বংশাবলি ২৯:১১, ১২)।

`কর্মক্ষেত্রে ও আপনার জীবনে আপনি বাইবেলের কী গুরুত্বপূর্ণ নীতি অনুসরণ করছেন? আপনার কি পরিবর্তন সাধন করা দরকার?`