---
title:  দানের কারণগুলো
date:   22/01/2023
---

আমরা ঈশ্বরকে ভালবাসি, কারণ তিনি প্রথমে আমাদের ভালবেসেছেন। তাঁর বিস্ময়কর উপহারের জন্য আমরা তাঁকে দেই: যীশু। আমাদের জানানো হয়েছে যে, ঈশ্বরের আমাদের উপহারের প্রয়োজন নেই।  আমরা তাঁকে যে উপহার দেই তা দিয়ে তাঁকে ধনবান করতে পারি না।  “গীত রচক বলেন, ‘কিন্তু আমি কে, আমার প্রজারাই বা কে যে, আমরা এই প্রকারে ইচ্ছাপূর্বক দান করিতে সমর্থ হই? সমস্তই ত তোমা হইতে আইসে, এবং তোমার হস্ত হইতে যাহা পাইয়াছি, তাহাই তোমাকে দিলাম’ (১ বংশাবলি ২৯:১৪)। এই সঙ্গে, ঈশ্বর চান, আমরা যেন তাঁকে দেখাই যে, আমরা তাঁর আশীর্বাদের জন্য কৃতজ্ঞ। ঈশ্বর আমাদের সেই দান গ্রাহ্য করেন যা আমরা নিজেদের জন্য খরচ করি না। আমরা ঈশ্বরকে এই অর্থ দেই, যেন তিনি তা অন্যদের মঙ্গলার্থে ব্যবহার করেন। তাঁকে আমাদের প্রেম ও কৃতজ্ঞতা প্রদর্শনের জন্য ঈশ্বর আমাদের অন্য কোন পথ দেখাননি।” -ঈলেন জি হোয়াইট, কাউন্সিলস অন্ স্টিওয়ার্ডশীপ, পৃষ্ঠা: ১৮।

যখন আমরা ‘আমাদের’ অর্থ-সম্পদ যীশুকে দেই, তখন আমাদের এই দান হেতু ঈশ্বরের প্রতি  ও সহ-মানবের প্রতি আমাদের ভালবাসা শক্তিমন্ত হয়। সুতরাং, অর্থ-কড়ি বা টাকা-পয়সা অনেক মঙ্গল করতে পারে। আপনি কি জানতেন যে, যীশু অন্য যেকোন প্রসঙ্গ অপেক্ষা অর্থ-কড়ি ও ধন-সম্পদ নিয়ে কথা বলায় অধিক সময় ব্যয় করেছেন? মথি, মার্ক ও লূকের পুস্তকে প্রতিটি ছয়টি পদের মধ্যে একটি পদে অর্থ-কড়ি বিষয়ে বলছে। সুখবর হল এই যে, অর্থ-সম্পদের অপরাধমূলক ব্যবহার থেকে ঈশ্বর আমাদের রক্ষা করতে পারেন। তাঁকে বাদ দিয়ে অর্থ-সম্পদকে অধিক প্রেম করা থেকে তিনি আমাদের রক্ষা করতে পারেন।

`আমরা যদি তাঁর বাধ্য থাকি, তাহলে ঈশ্বর আমাদের জন্য কী করার প্রতিজ্ঞা করছেন? উত্তরের জন্য মথি ৬:৩১-৩৪ ও দ্বিতীয় বিবরণ ২৮:১-১৪ পদ পড়়ুন। ঈশ্বরকে আমাদের কাছে করা প্রতিজ্ঞা রাখতে বলে আমরা কি স্বার্থপর হতে পারি?`

আমাদের দান ও উপহার দেখায় যে, আমরা স্বার্থপর হতে চাই না। ঈশ্বরের উদ্দেশ্যে আমাদের দেওয়া দান ও উপহার ব্যাপারটা আমাদের জন্য একটি সুগভীর আধ্যাত্মিক অভিজ্ঞতা হতে পারে। যখন আমরা ঈশ্বরকে আমাদের দান ও উপহার দেই, আমরা দেখাই যে, আমরা আমাদের জীবন পুরোপুরি তাঁকে দিচ্ছি। আপনি আপনার মুখের কথায় বলতে পারেন যে, আপনি ঈশ্বরকে ভালবাসেন। কিন্তু আপনার দান ও উপহার আপনাকে আপনার ভালবাসা দেখাতে সাহায্য করে এবং সেই ভালবাসাকে শক্তিমন্ত করে।

আমরা ঈশ্বরকে বিশ্বাস করি, তাই আমরা তাঁকে দান ও উপহার দেই। আমরা বিশ্বাস করি যে, আমাদের যা-কিছু দরকার, সবই তিনি আমাদের দেন। আমাদের জন্য কোন্টি শ্রেষ্ঠ, তা তিনি জানেন। আমাদের দান ও উপহার আরও দেখায় যে, আমরা যীশু খ্রীষ্টকে আমাদের ব্যক্তিগত ত্রাণকর্তা হিসেবে গ্রহণ করছি। আমরা ঈশ্বরের দয়া, অনুগ্রহ কিংবা আশীর্বাদ ক্রয় করতে পারি না। আমাদের দান ও উপহার অবশ্যই এমন একটি হৃদয় থেকে আসতে হবে, যে-হৃদয় যীশুকে মেনে নেয় এবং বিশ্বাসের দ্বারা তাঁর পরিত্রাণ সাধক উপহার মেনে নেয়।

`২ করিন্থীয় ৯:৬, ৭ পদে সদাপ্রভু আমাদের কি বলছেন? পৌল এ-কথার দ্বারা কী বোঝাচ্ছেন: “প্রত্যেক ব্যক্তি আপন আপন হৃদয়ে যেরূপ সঙ্কল্প করিয়াছে, তদনুসারে দান করুক?” সদাপ্রভু কেন হৃষ্টচিত্ত দাতাকে ভালবাসেন?`