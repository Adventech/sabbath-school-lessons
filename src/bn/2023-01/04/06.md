---
title:  মরিয়মের উপহার
date:   26/01/2023
---

গবেষণা দেখায় যে, মানুষ যা-কিছুর মালিক তার মধ্যে মাত্র ৯ শতাংশ হচ্ছে কাগুজে অর্থ (ক্যাশ)। এই কাগুজে অর্থের মধ্যে রয়েছে সঞ্চয়ী হিসাবের টাকা, চলতি হিসাবের টাকা, কিংবা অবসর সময়ের জন্য সঞ্চয় করা টাকা। আমাদের বড় অংকের অর্থ আমাদের ব্যাংকে কিংবা আমাদের টাকার ব্যাগে থাকে না বরং তা আমাদের অর্জিত সম্পদের মাঝে থাকে। এর মধ্যে রয়েছে আমাদের ঘরবাড়ি, আমাদের পশু খামার, কিংবা অন্য সব সম্পদ।

`মার্ক ১৪:৩-৯ ও যোহন ১২:২-৮ পদ পড়়ুন। শিমোনের বাড়ির ভোজে কে অতিথি ছিলেন? মরিয়মের উপহারের দাম আসলে কত ছিল? সে সময় মরিয়ম কেন যীশুর পায়ে তেল ঢাললেন এবং তার চুল দিয়ে তাঁর পা মুছলেন?`

মরিয়মের উপহারের দাম ছিল ৩০০ দিনারী (সিকি)। দিনারী হল তৎকালীন রোমীয় মুদ্রা। ৩০০ রোমীয় দিনারী ছিল সারা বছরের বেতনের সমান। যীশুর মাথায় ও পায়ে মরিয়ম এই দামী উপহার ঢাললে পর যিহূদা যীশুর প্রতি ক্রোধান্বিত হল। পরে, যিহূদা যীশুকে মাত্র ৩০ রোপ্য মুদ্রায় ধর্মীয় নেতাদের কাছে বেচে দেয় (মথি ২৬:১৫)। মরিয়মের উপহারের বিচারে যিহূদার অর্জিত মুদ্রা কিছুই ছিল না। মরিয়মের কেনা সুগন্ধির দামের কাছে যিহূদার এই ৩০ রোপ্য মুদ্রার মূল্য ছিল মাত্র এক তৃতীয়াংশ। কিন্তু যিহূদা ছিল স্বার্থপর ও লোভী। সে এমন লোভী ছিল যে কেবল চায় আর চায়। যখন আমরা যিহূদার মত লোভী হই, তখন আমরা আমাদের মূল্য বিচার না করে নিজেদেরকে শয়তানের কাছে বেচে দেই।  	   

বার্ণবা ছিলেন দানশীলতার এক উত্তম দৃষ্টান্ত। বার্ণবা ছিলেন যিহূদা অপেক্ষা আলাদা। বার্ণবাকে আমরা পৌলের সহচর হিসেবে চিনি। নূতন নিয়ম আমাদের ২৮ বার সেই কাজ সম্পর্কে বলে যা বার্ণবা ঈশ্বরের জন্য করেন। নিঃসন্দেহে, বার্ণবা ছিলেন একজন কঠোর পরিশ্রমী ব্যক্তি। তিনি ঈশ্বরকে খুব ভালবাসতেন। মানুষের সঙ্গে যীশুর সুসমাচার সহভাগ করার জন্য বার্ণবা তার সারাটা জীবন ভ্রমণ করে বেড়িয়েছেন। বার্ণবার সফলতার গোপন রহস্য কি? উত্তরের জন্য প্রেরিত ৪:৩৬, ৩৭ পদ পড়়ুন। এই পদগুলোর বার্ণবার বিশেষ দানের কথা বলে। যীশুর এই কথার পরিপ্রেক্ষিতে বার্ণবাকে একজন বলীয়ান দৃষ্টান্ত বলা যায়: “কারণ যেখানে তোমার ধন, সেখানে তোমার মনও থাকিবে” (মথি ৬:২১)।    

`বার্ণবা নিজের জন্য তার অর্থ ব্যয় করেননি। ঈশ্বরের কাজের জন্য তিনি তার সমস্তকিছু দিয়ে দিলেন। দানশীলতার এই মনোভাব দাতা ও গ্রহীতা উভয়ের জন্য আশীর্বাদ স্বরূপ কেন?`