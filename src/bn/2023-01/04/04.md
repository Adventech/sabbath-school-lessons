---
title:  দান ও উপহার এবং আরাধনা
date:   24/01/2023
---

বাইবেল আমাদের সঠিকভাবে বলে না যে, মণ্ডলীতে আরাধনা করতে গিয়ে আমাদের প্রথমে কি করতে হবে এবং পরে কি করতে হবে। কিন্তু বাইবেল আমাদের বলে যে, মণ্ডলীতে আমাদের আরাধনার অভিজ্ঞতায় অন্তত চারটি বিষয় অন্তর্ভুক্ত হতে হবে। নূতন নিয়মে এই তালিকা অন্তর্ভুক্ত রয়েছে (১) অধ্যয়ন এবং/কিংবা প্রচারকাজ, (২) প্রার্থনা, (৩) গান-বাজনা, ও (৪) দাশমাংশ এবং দান ও উপহার। যেমনিভাবে আমরা জানি, দশমাংশ হচ্ছে আমাদের আয়ের ১০ শতাংশ।

প্রতি বছর ইস্রায়েল জাতির লোকেরা ও পরিবারগুলো তিন বার সদাপ্রভুর সঙ্গে মিলিত হবার জন্য যিরূশালেমে যেতেন। “তোমার প্রত্যেক পুরুষ বৎসরের মধ্যে তিন বার তোমার ঈশ্বর সদাপ্রভুর সম্মুখে তাঁহার মনোনীত স্থানে দেখা দিবে; তাড়ীশুন্য রুটির উৎসবে, সাত সপ্তাহের উৎসবে ও কুটিরের উৎসবে; আর তাহারা সদাপ্রভুরর সম্মুখে রিক্তহস্তে দেখা দিবে না” (দ্বিতীয় বিবরণ ১৬:১৬)। সুতরাং, আমরা দেখি যে, আমাদের আরাধনা বা উপাসনার অভিজ্ঞতায় দশমাংশ এবং দান ও উপহারের বিষয়টি অন্তর্ভুক্ত।

সুতরাং, এই পদগুলো আমাদের দেখায় যে, ইস্রায়েল জাতির আরাধনার অভিজ্ঞতায় দশমাংশ এবং দান ও উপহার অন্তর্ভুক্ত ছিল। আরাধনা হচ্ছে প্রচার, গান-বাজনা ও প্রার্থনা অপেক্ষা অধিক কিছু। যখন আমরা তাঁর কাছে আমাদের দান ও উপহার আনি, তখন আমরা ঈশ্বরের কাছে আমাদের কৃতজ্ঞতাও প্রকাশ করি। ইস্রায়েল সন্তানেরা তাদের দান ও উপহার মন্দিরে আনত। আমরা বিশ্রামদিনে আমাদের দান ও উপহার গীর্জাঘরে আনি। (কিছু লোক অনলাইনের মাধ্যমে ঈশ্বরকে তাদের দান ও উপহার দিয়ে থাকে।) এই দান ও উপহার হচ্ছে আমাদের আরাধনার আরেকটি উপায়।

`১ বংশাবলি ১৬:২৯; গীত ৯৬:৮, ৯; এবং গীত ১১৬:১৬-১৮ পড়়ুন। এই পদগুলোয় আপনি কি গুরুত্বপূর্ণ নীতি দেখতে পান? কীভাবে আমরা আমাদের নিজেদের আরাধনার অভিজ্ঞতায় এই নীতিগুলো প্রয়োগ করতে পারি?`

ঈশ্বরের সন্তান-সন্ততি হিসেবে, এই পৃথিবীতে তাঁর কাজ চালিয়ে নিয়ে যাবার দায়িত্ব আমাদের। সুতরাং, আমাদের দান ও দশমাংশ অবশ্যই ঈশ্বরের কাছে আনতে হবে। একই সঙ্গে, ঈশ্বরের কাছে আমাদের দান ও উপহার আনতে পেরে আমরা সম্মানিত বোধ করি। আপনার কি ছেলেমেয়ে আছে? যদি থাকে, তাহলে, যখন আপনি ঈশ্বরের কাছে আপনার দান ও উপহার এবং দশমাংশ আনেন, তখন আপনার যে আনন্দ হয়, সেই আনন্দ আপনার ছেলেমেয়েদের সঙ্গে সহভাগ করুন। তাদের শিক্ষা দিন যে, ঈশ্বরের উদ্দেশ্যে দশমাংশ এবং দান ও উপহার প্রদান হচ্ছে ঈশ্বরের আরাধনার একটি অংশ।

`আপনার দশমাংশ এবং দান ও উপহার কীভাবে আপনার আরাধনার অভিজ্ঞতার একটি অংশ? আপনার অভিজ্ঞতা কীভাবে ঈশ্বরের সঙ্গে আপনার বন্ধুত্ব মজবুত হতে সাহায্য করে?`