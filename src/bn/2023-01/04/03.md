---
title:  আমরা কতটা দান ও উপহার দেই?
date:   23/01/2023
---

তাঁকে দশমাংশে দেবার জন্য ঈশ্বর আমাদের আশীর্বাদ করেন। যেমনিভাবে আমরা জানি, দশমাংশ হচ্ছে আমাদের আয়ের ১০ শতাংশ। কিন্তু ঈশ্বর আমাদের বলছেন না যে, আমাদের কতখানি উপহার দিতে হবে। আমরা তাঁকে কতটুকু দান ও উপহার দেব সে-ব্যাপারে ঈশ্বর আমাদের কি গুরুত্বপূর্ণ বিধান দিচ্ছেন? উত্তরের জন্য দ্বিতীয় বিবরণ ১৬:১৭ পদ পড়়ুন।

আমাদের দান ও উপহার দেখায় যে, আমরা ঈশ্বরের দেওয়া বর ও আশীর্বাদের জন্য তাঁর প্রতি কৃতজ্ঞ। আমাদের কতটুকু দান ও উপহার দিতে হবে, সে-ব্যাপারে দ্বিতীয় বিবরণ ১৬:১৭ পদ আমাদের একটি গুরুত্বপূর্ণ নীতি দেখায়। আমাদের প্রতি তাঁর আশীর্বাদ হেতু আমরা তাঁকে আমাদের সাধ্যমত দিয়ে থাকি। “কিন্তু যে না জানিয়া প্রহারের যোগ্য কর্ম করিয়াছে, সে অল্প প্রহারে প্রহারিত হইবে। আর যে কোন ব্যক্তিকে অধিক দত্ত হইয়াছে, তাহার নিকটে অধিক দাবি করা যাইবে; এবং লোকে যাহার কাছে অধিক রাখিয়াছে, তাহার নিকটে অধিক চাহিবে” (লূক ১২:৪৮)।

`গীত ১১৬:১২-১৪ পড়়ুন। ১২ পদের প্রশ্নের সঠিক উত্তর কি? এই পদগুলো আমাদের কীভাবে বুঝতে সাহায্য করে যে, কতটুক দান ও উপহার আমাদের দেওয়া উচিৎ?`

আমাদের প্রতি তাঁর সকল আশীর্বাদের প্রতিদান কি আমরা তাঁকে দিতে পারি? উত্তর হল এই যে, আমরা কখনও পারি না। আমরা যে উত্তম কাজটি করতে পারি তা হল- পৃথিবীতে আমরা তাঁর কাজে সাধ্যমত সমর্থন দিতে পারি এবং অন্যদের সাহায্য করতে পারি। যীশু যখন তাঁর অনুসারীদের কাজে ফেরত পাঠান, তখন তিনি তাদের বলেন: “পীড়িতদিগকে সুস্থ করিও, মৃতদিগকে উত্থাপন করিও, কুষ্ঠীদিগকে শুচি করিও, ভ‚তদিগকে ছাড়াইও; তোমরা বিনামূল্যে পাইয়াছ, বিনামূল্যেই দান করিও” (মথি ১০:৮)। যখন আমরা দেই, আমরা তখন অধিক প্রেমময় হয়ে উঠি। সুতরাং, অন্য লোকদের সাহায্য করার জন্য আমাদের অবশ্যই দিতে হবে এবং ঈশ্বরের কাজে সমর্থন করতে হবে।  

আমাদের সর্বদা স্মরণে রাখতে হবে যে, “কারণ ঈশ্বর জগৎকে এমন প্রেম করিলেন যে, আপনার এক জাত পুত্রকে দান করিলেন” (যোহন ৩:১৬)। আমরা যতবেশি স্বার্থপর হব, আমাদের অন্তঃকরণ ততবেশি স্বার্থপর হবে। আমরা ততবেশি হীনমন্যতায় ভুগব।

ঈশ্বর আমাদের সিদ্ধান্ত নিতে বলছেন যে, আমরা কতটুকু দান ও উপহার দেব এবং কোথায় আমরা আমাদের অর্থ-সম্পদ দেব। আমরা আমাদের দান ও উপহার যেখানেই দেই না কেন এবং আমরা যতটুকুই দেই না কেন, খ্রীষ্টিয়ান হিসেবে সদাপ্রভুকে দান ও উপহার দেওয়া হচ্ছে আমাদের দায়িত্ব। যখন আমরা ঈশ্বরকে উপহার দিতে ব্যর্থ হই, তখন ব্যাপারটা বুঝতে পেরে আমরা অধিক মর্মাহত হই।

`ঈশ্বরের সঙ্গে আপনার সম্পর্কের ব্যাপারে আপনার দান ও উপহার এবং আপনার অনুভ‚তি আপনাকে কী বলে?`