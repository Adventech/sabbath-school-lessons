---
title:  ঈশ্বর জানেন আমরা কতটুকু দেই
date:   25/01/2023
---

`মার্ক ১২:৪১-৪৪ পদের বিধবার বিষয় পড়়ুন। এই ঘটনা থেকে আমরা কি বার্তা পাই? এই ঘটনাটি আমাদের কি নীতি শিক্ষা দেয়? কীভাবে আমরা এই নীতি মোতাবেক চলতে পারি? এটি কীভাবে আমাদের আরাধনার অভিজ্ঞতাকে শক্তিমন্ত করতে পারে?`

যীশু ও তাঁর শিষ্যরা মন্দিরের কেবল বাইরে দাঁড়িয়েছিলেন। মন্দিরের এই অংশে অর্থ সংগ্রহের বাক্স রাখা ছিল। যীশু দেখছিলেন যে, লোকেরা অর্থ-কড়ি আনছে এবং বাক্সে রাখছে। যীশু কাছ থেকে দেখলেন যে, একজন বিধবা দুটি তামার সিকি বাক্সে রেখেছেন। এই বিধবা তার সব অর্থ এই বাক্সে রাখলেন। “যীশু এই বিধবার দানের অর্থ বুঝতে পারলেন। যীশু জানেন যে, তিনি কেন দিলেন। বিধবা বিশ্বাস করতেন যে, ঈশ্বর মন্দির স্থাপন করেছেন। সুতরাং, মন্দিরের কাজে সমর্থন দেবার জন্য বিধবা তার সাধ্যমত সবই করতে চেয়েছিলেন। সাহায্যার্থে বিধবা তার সেরাটি করলেন। যীশু বললেন যে, লোকেরা সর্বদা বিধবা ও তার দানকে স্মরণ করবেন। তার দান হেতু বিধবা স্বর্গে আনন্দ উপভোগ করবেন। যীশু তার দানের প্রকৃত মূল্য বিচার করেছিলেন। তার দানের যে দাম ছিল, তার থেকে ঈশ্বরের প্রতি তার ভালবাসা ছিল অধিক দামী। ঈশ্বরের কাজে সমর্থন দেবার জন্য বিধবা গভীরভাবে আগ্রহী ছিলেন। সেই আগ্রহের কারণেই বিধবা তার সমস্তকিছু ঈশ্বরকে দিয়ে দিলেন।” -ঈলেন জি হোয়াইট, কাউন্সিল অন স্টিওয়ার্ডশীপ, পৃষ্ঠা: ১৭৫।

আপনি কি জানেন যে, যীশু একমাত্র এই বিধবার দানেরই প্রশংসা করেছিলেন? এতে আমাদের অবাক হবার কিছু নেই। বিধবা এমন একটি মণ্ডলীতে তার দান দিয়েছিলেন, যে-মণ্ডলী যীশুকে অগ্রাহ্য করতে চলেছে।

`প্রেরিত ১০:১-৪ পদ পড়়ুন। একজন রোমীয় সেনাপতি কেন স্বর্গীয় দূতের সাক্ষাৎ পেলেন? এই রোমীয় সেনাপতি কোন্ দুটি কাজ করেছিলেন যা ঈশ্বর দেখেছিলেন ও প্রশংসা করেছিলেন?`

ঈশ্বর আমাদের প্রার্থনা শোনেন। তিনি আরও জানেন যে, কেন আমরা উপহার দেই। প্রেরিত ১০:১-৪ পদ আমাদের দেখায় যে, কর্ণেলিয় ঈশ্বরের কাজের জন্য প্রচুর অর্থ দিয়েছিলেন। “কারণ যেখানে তোমার ধন, সেখানে তোমার মনও থাকিবে” (মথি ৬:২১)। কর্ণেলিয়র উপহার প্রদান আমাদের দেখায় যে, যীশুর বিষয় অধিক জানতে তিনি প্রস্তুত। প্রার্থনা ও দরিদ্রদের প্রতি দানশীলতা ঈশ্বরের ব্যবস্থার দুটি নিয়ম দেখায়: (১) ঈশ্বরের জন্য ভালবাসা, এবং (২) মানুষের জন্য ভালবাসা। বাইবেল বলে, “তুমি তোমার সমস্ত অন্তঃকরণ, তোমার সমস্ত প্রাণ, তোমার সমস্ত শক্তি ও তোমার সমস্ত চিত্ত দিয়া তোমার ঈশ্বর প্রভুকে প্রেম করিবে, এবং তোমার প্রতিবাসীকে আপনার মত প্রেম করিবে” (লূক ১০:২৭)। প্রার্থনা ঈশ্বরের জন্য আমাদের ভালবাসা দেখায়। দরিদ্রদের সাহায্যার্থে দান করাটা হচ্ছে অন্যদের প্রতি ভালবাসার বর্হিঃপ্রকাশ।