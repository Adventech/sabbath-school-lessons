---
title:  অতিরিক্ত আলোচনা
date:   27/01/2023
---

তাঁর কাজের জন্য আমরা যে সমস্ত দান দিয়ে থাকি, ঈশ্বর সে সমস্তের একটি হিসাব রাখেন। “ঈশ্বরকে আমরা যে দান ও উপহার দেই, তার প্রতিটির হিসাব একজন দূত রাখেন। সেই টাকা কীভাবে ব্যয় করা হল এবং সেই টাকার উপকার কারা পেল, তাও সেই দূত লিখে রাখেন। তাঁর কাজের জন্য আমরা যে প্রতিটি পয়সা ব্যয় করি, তা ঈশ্বর দেখেন। আমাদের দান ও উপহার দেবার জন্য আমরা কতটা আগ্রহী, তাও তিনি দেখেন। যারা তাঁর জিনিস তাঁকে ফিরিয়ে দেয়, ঈশ্বর তাঁর সেই অনুসারীদের পুরষ্কার দিবেন। আপনি যখন দেন, তখন আপনি চান যে, আপনার দান ও উপহার যেন ঈশ্বরকে গৌরবান্বিত করে এবং লোকদের বাঁচাতে সাহায্য করে। কিন্তু মাঝেমাঝে মণ্ডলী হয়ত সেই টাকা বিজ্ঞতার সঙ্গে ব্যয় করে না। ফলে, আপনি যে সৎ উদ্দেশ্যে দান করলেন, তা সফলকাম হয় না। উদ্বিগ্ন হবেন না।  তা সত্তে্বও ঈশ্বর আপনাকে সাহায্য করবেন। ঈশ্বরকে যখন আমরা প্রথমে রাখি, তখন তিনি আমাদের সমস্ত দানে আশীর্বাদ করবেন।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ২, পৃষ্ঠা: ৫১৮।

“ঈশ্বর চান লোকেরা প্রার্থনা করুক এবং তাঁর কাজের পরিকল্পনা সফল হোক। আমাদের অবশ্যই কর্ণেলীয়র মত আচরণ করতে হবে। কর্ণেলীয় কেবল ঈশ্বরের কাজের সফলতা প্রার্থনা করেননি। কর্ণেলীয় দান ও উপহার দিয়েছিলেন। সুতরাং, আমাদের অবশ্যই প্রার্থনা করতে হবে ও দিতে হবে। ঈশ্বর আমাদের প্রার্থনা ও উপহার স্মরণে রাখবেন। ঈশ্বরের জন্য আমাদের সৎকর্মের দ্বারা আমরা আমাদের বিশ্বাস প্রদর্শন করি। আমাদের বিশ্বাসকে যখন কাজে প্রয়োগ করি, তখন আমরা একটি জীবন্ত বিশ্বাস লাভ করি। জীবন্ত বিশ্বাস ছাড়া, আমরা ঈশ্বরকে সন্তুষ্ট করতে পারি না। যখন আমরা প্রার্থনা করি, তখন আমাদের সম্ভাব্য সমস্তকিছু অবশ্যই ঈশ্বরকে দেব। আমাদের অবশ্যই কঠোর পরিশ্রম করতে হবে এবং আমাদের অর্থকড়ি দ্বারা তাঁর কাজে সমর্থন দিতে হবে। তাহলে, ঈশ্বর আমাদের প্রার্থনার উত্তর দেবেন। আমরা যদি আমাদের বিশ্বাস অনুসারে জীবন যাপন করি, ঈশ্বর আমাদের স্মরণে রাখবেন। আমাদের বদান্যতার প্রতিটি কাজের হিসাব ঈশ্বর রাখেন। তাঁর কাজের জন্য সঞ্চিত সকল অর্থ-সম্পদ তিনি দেখেন। জীবনে ঈশ্বর আমাদেরকে প্রেমের কাজের দ্বারা আমাদের বিশ্বাস প্রদর্শনের সুযোগ দিবেন।” -ঈলেন জি হোয়াইট, অ্যাটলান্টিক ইউনিয়ন গিøনার, জুন ১৭, ১৯০৩। 

**আলোচ্য প্রশ্নাবলী**:

`১। আমাদের অবশ্যই কেন প্রার্থনা ও কাজ করতে হবে। প্রার্থনা ও কাজ একসঙ্গে চলে কেন? অর্থাৎ, প্রার্থনা আপনাকে কেন নিশ্চিতভাবে এটা জানতে সাহায্য করে যে- কী দিতে হবে, কখন দিতে হবে ও কতটুকু দিতে হবে?`

`২। উপরে, ঈলেন জি হোয়াইটের মন্তব্যে বিজ্ঞতার সঙ্গে অর্থ ব্যবহার না করার প্রসঙ্গটি তুলে ধরা হয়েছে। যখন আমরা দান করি, তখন এই কথাগুলো স্মরণে রাখা আমাদের জন্য গুরুত্বপূর্ণ কেন?`