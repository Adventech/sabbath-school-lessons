---
title:  কেউ যখন ক্রয় কিংবা বিক্রয় না করতে পারে
date:   16/03/2023
---

বাইবেল আমাদের জানায় যে, যীশু আসার পূর্বে পৃথিবীতে একটি সঙ্কটকাল আসবে। এ বিষয়ে দানিয়েল বলেন, “আর এমন সঙ্কটের কাল উপস্থিত হইবে, যাহা মনুষ্যজাতির স্থিতিকাল অবধি সেই সময় পর্যন্ত কখনও হয় নাই” (দানিয়েল ১২:১)।

প্রকাশিত বাক্য আমাদের সতর্ক করে যে, দ্বিতীয় আগমনের পূর্বে সঙ্কটকাল আসবে।

`প্রকাশিত ১৩:১১-১৭ পদে কথিত সঙ্কটকাল সম্পর্কে পড়়ুন। ঈশ্বরের বিশ্বস্ত অনুসারীদের বিরুদ্ধে শয়তান কীভাবে ক্রয় ও বিক্রয়কে সঙ্কটকালের একটি মাধ্যম হিসেবে কাজে লাগাবে?`

আপনি ক্রয় কিংবা বিক্রয় করতে পারবেন না! ক্রয় ও বিক্রয় আপনার জীবনের কতটা স্থান জড়িয়ে আছে? আমরা যদি ক্রয় ও বিক্রয় না করতে পারি, তাহলে আমাদের বেঁচে থাকা কঠিন হয়ে যাবে। আমাদের জীবন নিরাপদ রাখার জন্য অর্থকড়ি উপার্জন করতে গিয়ে আমরা চাপের মুখে পড়ব। সে সময় যদি আমাদের হাতে অনেক টাকা থাকে, তাহলে আমরা দেশের আইনকে সম্মান করতে গিয়ে অধিক চাপের মুখে পড়ব।

তাহলে আমরা সেই ভয়াবহ পরীক্ষার জন্য কীভাবে প্রস্তুত থাকব? আমরা যে অর্থকড়ি ও সম্পদের দাস নই, সে-ব্যাপারে নিশ্চিত থাকার মাধ্যমে আমরা প্রস্তুত থাকতে পারি? সে ব্যাপারে ঈশ্বর আমাদের সাহায্য করবেন। আমরা যদি এখন অর্থকড়ি ও সম্পদের দাস না হই, তাহলে যখন ওগুলো পরিহার করতে হবে, তখনও আমরা ওগুলোর দাস হব না।

`দ্বিতীয় বিবরণ ১৪:২২, ২৩ পদে বর্ণীত ঈশ্বরের আদেশ পড়়ুন। ঈশ্বর তাঁর লোকদেরকে ফসল, তেল, দ্রাক্ষারস, ও মেষপাল নিয়ে প্রতি বছর কী করতে বলেছেন? ঈশ্বর কেন ইস্রায়েল সন্তানদের সেটা করতে বললেন?`

ঈশ্বর তাঁর লোকদেরকে দশমাংশ দেবার নির্দেশ দিয়েছেন। ইতোমধ্যে আমরা যেমনিভাবে দেখেছি যে, দশমাংশ হচ্ছে আপনার আয়ের ১০ শতাংশ। (বাইবেলের যুগে অধিকন্তু ফসলই দশমাংশ হিসেবে দেওয়া হত, নগদ টাকা নয়।) ঈশ্বর মোশিকে কারণ ব্যাখ্যা করে বলছেন যে, কেন তাঁর লোকেরা দশমাংশ দেবে। “এইরূপে তোমার ঈশ্বর সদাপ্রভুকে সর্বদা ভয় করিতে শিক্ষা করিবে” (দ্বিতীয় বিবরণ ১৪:২৩)।

গীতসংহিতা পুস্তকে আমরা দেখি যে, ঈশ্বরকে সম্মান করাটা হচ্ছে তাঁর উপর আস্থার রাখার সমতুল্য: “আহা! তোমার দত্ত মঙ্গল কেমন মহৎ, যাহা তুমি তোমার ভয়কারীদের জন্য সঞ্চয় করিয়াছ, যাহা মনুষ্য-সন্তানদের সাক্ষাতে তোমার শরণাপন্নদের পক্ষে সাধন করিয়াছ” (গীত ৩১:১৯)।

স্বার্থপর হওয়া থেকে আমাদের রক্ষা করতে ঈশ্বর আমাদের জন্য দশমাংশের পরিকল্পনা করেছেন। দশমাংশ দেওয়ার মাধ্যমে আমরা ঈশ্বরের প্রতি আস্থা রাখতে অনুপ্রাণিত হতে পারি যে, তিনি আমাদের অভাব সকল পূরণ করবেন। আমরা যদি দশমাংশ না দেই, তাহলে আমরা নিঃসন্দেহে সঙ্কটে পড়ব।