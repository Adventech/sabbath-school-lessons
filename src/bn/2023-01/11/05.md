---
title:  আবার, ঈশ্বরকে প্রথমে রাখুন
date:   15/03/2023
---

আমাদের সমস্তকিছু ঈশ্বরকে দিতে হবে। তাহলে আমরা সর্বান্তঃকরণে তাঁর সেবা করতে পারব। ঈশ্বর আমাদের কাছ থেকে কম কিছু গ্রহণ করবেন না। বাইবেলের শিক্ষামালা ও ঘটনাগুলো আমাদের এই গুরুত্বপূর্ণ আত্মিক সত্য দেখায়। আমরা ঈশ্বরের পক্ষে। অথবা, আমরা তাঁর বিপক্ষে। একই সময়ে আমরা ঈশ্বরের এবং নিজেদের সেবা করতে পারি না।

কেউ একজন যীশুকে প্রশ্ন করেছিলেন যে, কোন্ আজ্ঞাটি সব থেকে গুরুত্বপূর্ণ। যীশু উত্তর দেন: “আর তুমি তোমার সমস্ত অন্তঃকরণ, তোমার সমস্ত প্রাণ, তোমার সমস্ত মন ও তোমার সমস্ত শক্তি দিয়া তোমার ঈশ্বর প্রভুকে প্রেম করিবে” (মার্ক ১২:৩০)। যখন আমরা যীশুকে সমস্তকিছু দেই, তখন অন্য প্রভুর জন্য আমাদের আর কিছু অবশিষ্ট থাকে না। ব্যাপারটা একই রকম। এক্ষেত্রেও ব্যাপারটা এভাবেই হতে হবে।

`মথি ৬:২৪ পদ পড়়ুন। এই পদে কথিত বাইবেলের সত্যের বিষয়ে আপনার কি অভিজ্ঞতা হয়েছে?`

আপনি কি দেখছেন, যীশু একথা বলেননি যে, ঈশ্বর ও অর্থের সেবা করা কঠিন? তিনি বলেননি যে, উভয়ের সেবা করার ব্যাপারে আপনার সতর্ক হতে হবে। না, যীশু বলছেন, আপনি উভয়ের সেবা করতে পারেন না। এটা অসম্ভব। এই সতর্কবার্তা আমাদেরকে সে চেষ্টা করার ব্যাপারে সাবধান করবে।

`১ যোহন ২:১৫-১৭ পদ পড়়ুন। এই পদে যোহন কোন্ তিনটি বিষয়ে সাবধান করছেন? এই তিনটি বিষয় আমাদের জন্য একটি বিপদ কেন?`

অবাক হবার কিছু নেই যে, পৌল বলছেন: “ঊর্ধ্বস্থ বিষয় ভাব, পৃথিবীস্থ বিষয় ভাবিও না” (কলসীয় ৩:২)। নিঃসন্দেহে, করা অপেক্ষা বলা সহজ। পৃথিবীর বিষয়গুলো প্রতিদিন আমাদের কাছে সঠিক মনে হয়। এই বিষয়গুলোর প্রতি আমাদের আকর্ষণ বেশি। আর, তাই এই বিষয়গুলো আমরা এখন পেতে চাই। সুতরাং, আমাদের অবশ্যই সাবধান হতে হবে। সু-খবর হল এই যে, সদাপ্রভুর কাছ থেকে আমদের টেনে নেবার ব্যাপারে আমরা এগুলোকে প্রশ্রয় দিচ্ছি না।

`২ পিতর ৩:১০-১৪ পদ পড়়ুন। এই পদগুলো থেকে আমরা বাইবেলের কি সত্য শিক্ষা পাই? বাইবেলের এই সত্যটি কীভাবে আমাদের জীবনাচরণ বদলাতে পারে? সত্যটি কীভাবে আমাদেরকে আমাদের অর্থ-সম্পদের উত্তম ধনাধ্যক্ষ হতে সাহায্য করতে পারে?`