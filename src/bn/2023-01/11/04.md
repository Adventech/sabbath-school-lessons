---
title:  বর্তমানের জন্য উপদেশ
date:   14/03/2023
---

সঙ্কটকালে সেভেন্থ ডে অ্যাড্ভেন্টিস্টদের কি করতে হবে? আমরা জানি, আমরা শেষকালে বাস করছি। যীশুর দ্বিতীয় আগমন সনি্নকট। সুতরাং, পৃথিবীতে ঈশ্বরের কাজের সমর্থনের জন্য আমরা আমাদের অর্থ-সম্পদ ব্যবহার করব। আমাদেরকে পাপ থেকে উদ্ধার করার ব্যাপারে যীশুর সুসমাচার লোকদের জানাতে হবে। যাদেরকে তিনি ভালবাসেন, তাদের জন্য তিনি স্বর্গে যে বিস্ময় কাজ করছেন, তা লোকদেরকে আমাদের জানাতে হবে। আমরা জানি শীঘ্রই একদিন পৃথিবীর সমস্তকিছু ঈশ্বর পুড়িয়ে দিবেন।

`২ পিতর ৩:৩-১২ পদ পড়়ুন। এই পদগুলোয় পিতর আমাদের কি বলছেন?`

বাইবেলের মাধ্যমে আমরা বুঝতে পারি যে, আমাদের সম্পদগুলো স্বর্গে নেবার জন্য ঈশ্বর কোনো চলমান যানবাহন প্রেরণ করবেন না! পৃথিবীর সমস্তকিছু ভবিষ্যতে দগ্ধ হবে। এই অগ্নি যীশুর হাতের ক্ষতচিহ্ন ব্যতিত পাপের  ও মন্দতার সমস্ত চিহ্ন ধ্বংস করবে।

সুতরাং, আমরা আমাদের সমস্ত সম্পদের কি করব? “সেভেন্থ ডে অ্যাড্ভেন্টিস্টদের অধিক সম্পদ সঞ্চয়ের দরকার নেই। এ সময় তাদের বিতরণ করতে হবে। শীঘ্রই আমরা একটি উত্তম দেশে স্থানান্তর হব। দেশটি হল স্বর্গ। সুতরাং, আমরা এমনভাবে বাস করব না যে, এটি আমাদের একমাত্র গৃহ। আমরা কেবল সেই সব জিনিস সংরক্ষণ করব যা আমাদের দরকার।” -ঈলেন জি হোয়াইট, কাউন্সিলস অন্ স্টিওয়ার্ডশীপ, পৃষ্ঠা: ৫৯।

`হ্যাঁ, ঈলেন জি হোয়াইট এই কথাগুলো শতাধিক বছর আগে লিখেছিলেন! কিন্তু গুরুত্বপূর্ণ নীতি বদলায়নি: সময় সংক্ষিপ্ত, কারণ আমাদের জীবন সংক্ষিপ্ত। হয়ত কেউ একজন ১০০ বছর আয়ু পেতে পারে। কিন্তু অনন্ত জীবনের তুলনায় সেটা কিছুই না। এই পাঠটি পড়ে শেষ করার আগে হয়ত আপনার জীবন শেষ হয়ে যেতে পারে। পরে, আপনি কেবল যা জানবেন তা হল, যীশুর দ্বিতীয় আগমন। সেটা খুব দ্রুত, ঠিক?`

সেভেন্থ ডে অ্যাড্ভেন্টিস্ট হিসেবে, ঈশ্বরকে আমাদের প্রথমে রাখতে হবে। অনন্তজীবন নিয়ে আমাদের অবশ্যই ভাবতে হবে। হ্যাঁ, আমাদের নিজেদের ও আমাদের পরিবারের ভরণপোষণের জন্য আমাদের কঠোর পরিশ্রম করতে হবে। আমরা যদি অর্থ-সম্পদের দ্বারা আশীর্বাদ প্রাপ্ত হই, তবে সেই আশীর্বাদ আমরা ঈশ্বরের আশীর্বাদ সহকারে উপভোগ করব। এতে দোষের কিছু নেই। কিন্তু আমরা স্বার্থপর কিংবা লোভী হব না। দরিদ্র ও অভাবীদের সাহায্য করার জন্য আমাদের অবশ্যই দান করতে হবে। আমাদের সর্বদা স্মরণে রাখতে হবে যে, আমরা এখানে চিরকাল বাস করব না। আমরা যদি সতর্ক না হই, তাহলে আমাদের ধন-সম্পদ আমাদের আধ্যাত্মিক জীবনকে নষ্ট করতে পারে।