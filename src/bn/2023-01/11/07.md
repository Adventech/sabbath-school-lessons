---
title:  অতিরিক্ত আলোচনা
date:   17/03/2023
---

বাইবেল বলে না যে, ধন-সম্পদ খারাপ বিষয়। তবে, বাইবেল আমাদের বলে না যে, ধন-সম্পদ আমাদের অধিক আধ্যাত্মিক করে তোলে। অধিকন্তু, ধন-সম্পদ হচ্ছে আমাদের আধ্যাত্মিক জীবনের জন্য একটি ঝুঁকি। “অর্থ-প্রীতি ও ধনের লালসা হচ্ছে একটি সোনার শিকলের সমান। শয়তান এই শিকলটি দিয়ে তার লোকদের বাধে এবং তাদেরকে তার দাস বানায়।” -ঈলেন জি হোয়াইট, স্টেপ্স টু খ্রাইস্ট, পৃষ্ঠা: ৪৪।

বেশিরভাগ খ্রীষ্টিয়ান ধনী নয়। কিন্তু আমাদের অনেক সম্পদ থাকতে পারে। ভোজনের জন্য আমাদের ফ্রিজ ভর্তি খাবার থাকতে পারে। আমাদের হয়ত একের অধিক গাড়ি থাকতে পারে। আমরা হয়ত প্রতি বছর অবকাশ যাপন করতে পারি। আমরা অন-লাইনে কেনাকাটা করতে পারি। আমরা অত্যাধুনিক কম্পিউটর ও স্মার্ট ফোনের মালিক হতে পারি। এই সম্পদগুলো এই পৃথিবীর ধনের প্রতি আমাদের সহজে আকৃষ্ট করতে পারে, ঠিক? সুতরাং, আমাদের সতর্ক হতে হবে। আমরা যদি কোটিপতি না হই, তার মানে এই নয় যে, আমরা ধন-সম্পদের দ্বারা সৃষ্ট বিপদের ঝুঁকিতে নই। প্রচুর সম্পদের কারণে আমরা হয়ত ঈশ্বরকে ভুলে যেতে পারি। সে কারণে ঈশ্বর আমাদেরকে দশমাংশ দেবার নির্দেশ দিয়েছেন। যেমনিভাবে আমরা দেখেছি, দশমাংশ হচ্ছে আমাদের আয়ের ১০ শতাংশ। দশমাংশের পরিকল্পনা হচ্ছে একটি চমৎকার আশীর্বাদ যা আমাদেরকে অর্থ-সম্পদের বিপদ থেকে নিরাপদ রাখতে পারে, এমনকি আমাদের প্রচুর ধন-সম্পদ না থাকা সত্বেও।

**আলোচ্য প্রশ্নাবলী**:

`১। হয়ত আমরা ধনী নই। আমরা যদি দরিদ্র হয়ে থাকি, তাহলে অর্থ ও ধন আমাদের জীবনে কি বিপদ আনতে পারে? আমাদের অবশ্যই সতর্ক হতে হবে?`

`২। জাগতের বিষয়বস্তুকে জীবনে যতটুকু ভালবাসা যেতে পারে, আমরা যেন তার থেকে অধিক প্রেম না করি, সে-জন্য ঈশ্বর আমাদেরকে দশমাংশ দেবার নির্দেশ দিয়েছেন। আমরা যে অর্থ-সম্পদের মোহ থেকে মুক্ত, সে ব্যাপারে নিশ্চিত থাকার জন্য দশমাংশ দেবার পাশাপাশি আমরা আর কি করতে পারি?`

`৩। আগামীকাল আপনি যদি কিছু ক্রয় কিংবা বিক্রয় করতে না পারেন, তাহলে কি হবে? আপনাকে বলা হল যে, আপনি ক্রয় কিংবা বিক্রয় করতে পারবেন না, কারণ আপনি ঈশ্বরের আদেশ পালন করেন এবং যীশুর ন্যায় বিশ্বাস ধারণ করেন (প্রকাশিত ১৪:১২)। তাহলে, আপনি কি করার সিদ্ধান্ত নেবেন?`