---
title:  সঙ্কটকাল মোকাবিলা
date:   11/03/2023
---

### শাস্ত্রপাঠ
২ বংশাবলি ২০:১-২২; ১ বংশাবলি ২১:১-১৪; ২ পিতর ৩:৩-১২; মথি ৬:২৪।

> <p>মুখস্থপদ</p>
> “তুমি ঈশ্বরের উদ্দেশে স্তববলি উৎসর্গ কর, পরাৎপরের নিকটে আপন মানত পূর্ণ কর; আর সঙ্কটের দিনে আমাকে ডাকিও; আমি তোমাকে উদ্ধার করিব, ও তুমি আমার গৌরব করিবে” (গীত ৫০:১৪, ১৫)।

মাঝেমাঝে আমাদের মনে হয় যে, আমাদের জীবনের সব কিছুই নিয়ন্ত্রণের বাইরে চলে গেছে। যুদ্ধ-বিগ্রহ, হানাহানি, সন্ত্রাস, পাপাচার, প্রাকৃতিক দুর্যোগ, রোগ-ব্যধি, অর্থ কেলেংকারী, এবং দুর্নীতিগ্রস্ত সরকার বিরাজ করছে। তালিকাটি আরও দীর্ঘ হতে পারে! যখন খারাপ কিছু ঘটে, পরিবারগুলো তখন নিজেদের পরিবারের অভাবের কথা প্রথমে ভাবে। অনেক মানুষ আছে যারা নিরাপত্তা লাভ করতে চায়। নিঃসন্দেহে, আমরা সেটা বুঝতে পারি, ঠিক?

নিরাপত্তা লাভ করার জন্য এবং নিজেদের প্রয়োজন মেটানোর জন্য আমাদের প্রতিদিন প্রচুর শক্তি ব্যয় করতে হয়। আমাদের ঋণ ফেরৎ দিতে হয়, সন্তানদের যত্ন নিতে হয়, সহায়-সম্পদের দেখভাল করতে হয়। আমাদের খাদ্য, বস্ত্র ও বাসস্থান দরকার। পর্বতে দত্ত উপদেশে যীশু এ সব প্রয়োজনীয় বিষয় নিয়ে কথা বলেছেন। যীশু বলেন, “অতত্রব ইহা বলিয়া ভাবিত হইও না, কি ভোজন করিব? বা কি পান করিব? বা কি পরিব? কেননা পরজাতীয়েরাই এই সকল বিষয় চেষ্টা করিয়া থাকে; তোমাদের স্বর্গীয় পিতা ত জানেন যে, এই সকল দ্রব্যে তোমাদের প্রয়োজন আছে। কিন্তু তোমরা প্রথমে তাঁহার রাজ্য ও তাঁহার ধার্মিকতার বিষয়ে চেষ্টা কর, তাহা হইলে ঐ সকল দ্রব্যও তোমাদিগকে দেওয়া হইবে” (মথি ৬:৩২, ৩৩)।

যখন দুঃসময় আসে, তখন অন্য যেকোন সময় অপেক্ষা বরং এ সময় ঈশ্বরের উপর অধিক আস্থা রাখতে হবে। এ সপ্তাহে, আমরা বাইবেলের কিছু নীতিমালা দেখব যেগুলো দুঃসময়ে অনুসরণ করতে হবে।