---
title:  ঈশ্বরকে প্রথমে রাখুন
date:   12/03/2023
---

`২ বংশাবলি ২০:১-২২ পদে যিহোশাফট রাজার বিষয়ে পড়়ুন। এ ঘটনা থেকে আমরা গুরুত্বপূর্ণ নীতিমালা শিক্ষা পাই? দুঃসময়ে এই নীতিগুলো কীভাবে আমাদেরকে ঈশ্বরের উপর আস্থা রাখতে সাহায্য করে?`

যিহোশাফট ছিলেন যিহূদার রাজা। রাজা যিহোশাফটের রাজত্বের শেষের দিকে এক সেনাদল তার রাজ্যের দিয়ে এগিয়ে আসছিল। যিহোশাফট ছিলেন খুব সাহসী ও বুদ্ধিমান। তিনি বহু বছর ধরে তার সৈন্যদলকে এবং তার নগরগুলোকে শক্তিশালী করে তুলছিলেন। সুতরাং, রাজা যেকোন সৈন্যের মোকাবিলার জন্য প্রস্তুত ছিলেন। কিন্তু যিহোশাফট যখন শত্রুদের আক্রমণের মোকাবিলা করেন, তখন তিনি নিজের শক্তিতে নির্ভর করেননি। তার ও তার প্রজাদের সুরক্ষার জন্য তিনি ঈশ্বরের উপর নির্ভর করেন। যিহোশাফট সর্বান্তঃকরণে সদাপ্রভুকে অনুসন্ধান করেন।

যিহোশাফট তাঁর সকল লোকের উদ্দেশ্যে ঘোষণা করলেন যে, তারা যেন তার সঙ্গে উপবাসে যোগ দেয়। উপবাস হচ্ছে সেই সময় যখন লোকেরা সংক্ষিপ্ত সময়ের জন্য আহার বন্ধ রাখে। লোকেরা মন্দিরের বাইরের ময়দানে সমবেত হল। বহু বছর আগে, রাজা শলোমন বিপদের সময়ে লোকদেরকে মন্দিরে ডেকেছিলেন এবং প্রার্থনা করেছিলেন। তখন ঈশ্বর তাদের রক্ষা করেছিলেন। যিহূদার সকল লোক ঈশ্বরের সামনে দাঁড়াল। তারা তাদের স্ত্রী ও সন্তান-সন্ততিদেরও আনল। লোকেরা প্রার্থনা করল যেন, ঈশ্বর তাদের সাহায্য করেন এবং তাঁর নাম গৌরাবান্বিত করেন। রাজা প্রার্থনা করেন, “হে আমাদের ঈশ্বর, তুমি কি উহাদের বিচার করিবে না? আমাদের বিরুদ্ধে ঐ যে বৃহৎ দল আসিতেছে, উহাদের বিরুদ্ধে আমাদের ত নিজের কোন সামর্থ্য নাই; কি করিতে হইবে, তাহাও আমরা জানি না; আমরা কেবল তোমার দিকে চাহিয়া আছি” (২ বংশাবলি ২০:১২)।

লোকেরা তাদের হৃদয় ঈশ্বরকে দিল। পরে ঈশ্বরের একজন বার্তাবাহক উপস্থিত লোকদেরকে একটি বার্তা দিলেন। বার্তাবাহক বললেন, “তোমরা ঐ বৃহৎ লোকসমারোহ হইতে ভীত কি নিরাশ হইও না, কেননা এই যুদ্ধ তোমাদের নয়, কিন্তু ঈশ্বরের। তোমরা কল্য উহাদের বিরুদ্ধে নামিয়া যাও; দেখ, তাহারা সীস নামক আরোহণ-স্থান দিয়া আসিতেছে; তোমরা যিরূয়েল প্রান্তরের সম্মুখে উপত্যকার অন্তভাগে তাহাদিগকে পাইবে। এইবার তোমাদিগকে যুদ্ধ করিতে হইবে না; হে যিহূদা ও যিরূশালেম, তোমরা শ্রেণীবদ্ধ হও, দাঁড়াইয়া থাক, আর তোমাদের সহবর্তী সদাপ্রভু যে নিস্তার করিবেন, তাহা দেখ; ভীত কি নিরাশ হইও না; কল্য তাহাদের বিরুদ্ধে যাত্রা কর; কেননা সদাপ্রভু তোমাদের সহবর্তী” (২ বংশাবলি ২০:১৫-১৭)।

পরের দিন সকালে রাজা লোকদের সঙ্গে মিলিত হলেন। ঈশ্বরের প্রশংসা গান করার জন্য তিনি সৈন্যদলের অগভাগে সংগীত দলকে রাখলেন। পরে, রাজা লোকদের বললেন, “হে যিহূদা, হে যিরূশালেম-নিবাসিগণ, আমার কথা শুন; তোমরা আপন ঈশ্বর সদাপ্রভুতে বিশ্বাস কর, তাহাতে সুস্থির হইবে; তাঁহার ভাববাদিগণে বিশ্বাস কর, তাহাতে কৃতকার্য হইবে” (২ বংশাবলি ২০:২০)। শিল্পীরা গান গাইতে শুরু করল। আর, যিহূদার শত্রুরা একে অন্যকে বিনাশ করল। কেউ পালাতে পারল না (২ বংশাবলি ২০:২৪)। যিহূদাবাসীর তিন দিন ধরে মৃত সৈন্যদের লুটদ্রব্য ও সম্পদ সংগ্রহ করল। চতুর্থ দিনে যিহূদার লোকেরা যিরূশালেমে ফিরে এল। গান গাইতে গাইতে তারা ফেরার পথ ধরেছিল।

`যে ঈশ্বর তাদের রক্ষা করেছিলেন, আমরা সেই একই ঈশ্বরকে প্রেম করি এবং তাঁর আরাধনা করি। আমাদের দায়িত্ব হল- আমাদের পরিচালনার জন্য তাঁর উপরে আস্থা রাখা।`