---
title:  আপনার সুরক্ষার জন্য ঈশ্বরের উপর আস্থা রাখুন
date:   13/03/2023
---

বাইবেল ১ শমূয়েল ১৪:১-২৩ পদে যোনাথনের জীবনী সম্পর্কে বলে। যোনাথন ছিলেন শৌল রাজার পুত্র। যোনাথন ও তার বন্ধুরা পলেষ্টীয়দের বিশাল এক সৈন্য দলের বিরুদ্ধে যুদ্ধজয় করেছিলেন। যোনাথন কীভাবে যুদ্ধে জয়ী হলেন? ঈশ্বর তাকে সাহায্য করেছিলেন। রাজা দায়ূদ ও যোনাথন ছিলেন উত্তম বন্ধু। পলিষ্টীয়দের বিরুদ্ধে যোনাথনের অভিজ্ঞতা সম্পর্কে দায়ূদ জেনে ছিলেন। পরিতাপের বিষয় হল, দায়ূদ তার বন্ধুর অর্জিত অভিজ্ঞতা থেকে শিক্ষা নেননি । ঈশ্বরের কাছ থেকে নিজেকে দূরে সরিয়ে নেবার জন্য দায়ূদ শয়তানকে সুযোগ দিলেন। দায়ূদ ঈশ্বরকে বাদ দিয়ে বরং নিজের শক্তি ও নিজের জ্ঞানে আস্থা রাখলেন।

`১ বংশাবলি ২১:১-১৪ পদে দায়ূদের পাপ সম্পর্কে পড়়ুন। দায়ূদ কেন তার সৈন্য গণনার সিদ্ধান্ত নিলেন? সেনাপতি যোয়াব কেন দায়ূদকে এটা করতে নিষেধ করলেন?`

আপনি কি দেখছেন যে, সৈন্য গণনার বিষয়টি ছিল শয়তানের ধারণা? শয়তান দায়ূদকে প্রলুব্ধ করল যেন তিনি ঈশ্বরকে বাদ দিয়ে বরং নিজের শক্তি ও বুদ্ধিতে নির্ভর করেন। যোয়াব ছিলেন দায়ূদের সেনাপতি। যোয়াব দায়ূদকে সৈন্য গণনা করতে নিষেধ করেছিলেন। কিন্তু দায়ূদ প্রমাণ চাইলেন যে, তার সেনাবাহিনী যথেষ্ট শক্তিশালী। একটি শক্তিশালী সেনাদলে অনেক সৈনিক থাকে। সুতরাং, দায়ূদ এটা নিশ্চিত হবার জন্য তার সৈন্য গণনায় প্রলুব্ধ হলেন যে, তার সেনাদল শক্তিশালী। ইস্রায়েলের প্রতি ঈশ্বরের প্রতিরক্ষার দৃষ্টান্ত দায়ূদ অতীতে বহুবার দেখেছেন। তাই, যোয়াব দায়ূদকে বললেন যে, ঈশ্বরের প্রতিরক্ষার ব্যাপারে কোন প্রমাণের দরকার নেই। দায়ূদ যখন তার সৈন্য গণনা করলেন, তখন তিনি দেখালেন যে, তিনি ঈশ্বরের প্রতি আস্থা রাখেননি। দায়ূদ দেখালেন যে, ইস্রায়েলের প্রতিরক্ষার ব্যাপারে তিনি ঈশ্বরকে বাদ দিয়ে বরং সৈন্যদলের প্রতি অধিক বিশ্বাস রাখছেন।

যখন আমরা ঈশ্বরের প্রতি আস্থা রাখি, তখন সর্বদা আমরা সঠিক সিদ্ধান্ত নেই। ঈশ্বর কখনও আমাদের ব্যর্থ করেন না। সফলতার জন্য আমাদের অবশ্যই সমস্তকিছু করতে হবে। কিন্তু পরিশেষে, আমাদের অবশ্যই বুঝতে হবে যে, বিজয় লাভের জন্য এক মাত্র ঈশ্বর আমাদের সাহায্য করতে পারেন।

যখন দুঃসময় আসে, তখন অবশ্যই আমাদের ঈশ্বরের প্রতি আস্থা রাখতে হবে। অবশ্যই আমরা আমাদের সরকার কিংবা ব্যাংক হিসাবের প্রতি আস্থা রাখব না। সঙ্কটে পতিত হওয়া লোকদের বিষয়ে বাইবেলের ঘটনাগুলো দেখুন। লোকেরা যখন ঈশ্বরের প্রতি আস্থা রেখেছে, ঈশ্বর তখন তাদের সাহায্য করেছেন। আমাদের দেনা ও ক্রেডিট কার্ডের ঋণ পরিশোধ করার জন্য আমাদের হাতে যে সময় আছে, সে-সময়ের উপযুক্ত ব্যবহার আমাদের করতে হবে। আমরা স্বার্থপর হব না। ঈশ্বর আমাদের যাকিছু দিয়েছেন, তা আমরা অন্যদের সঙ্গে সহভাগ করব।

`আমাদের প্রয়োজন মেটানোর জন্য আমরা যাকিছু করতে পারি, তা সবই আমরা করব। একই সঙ্গে, সমস্তকিছুর জন্য ঈশ্বরের উপর আমাদের আস্থা রাখতে হবে। সমস্তকিছু একই সময়ে করা কীভাবে সম্ভব হতে পারে?`