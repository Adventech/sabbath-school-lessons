---
title:  যীশু এবং পিতা
date:   09/12/2024
---

ইতোমধ্যে যেমনিভাবে আমরা দেখেছি, ঈশ্বরত্ব (ত্রিত্ব) হলেন তিনের মধ্যে এক ঈশ্বর: পিতা, পুত্র ও পবিত্র আত্মা। ঈশ্বর আমাদের একটি বিশেষ কারণে সৃষ্টি করেছেন। তাঁর সঙ্গে একটি ব্যক্তিগত সম্পর্ক স্থাপনের জন্য ঈশ্বর আমাদের সৃষ্টি করেছেন (আদি ১:২৬, ২৭)। কিন্তু পাপ সেই সম্পর্কটি ভেঙ্গে দিয়েছে। এদনের গল্পে আমরা ঠিকভাবে দেখতে পাই যে, পাপ কীভাবে ঈশ্বরের সঙ্গে আমাদের সম্পর্ক ভেঙ্গেছে।

`আদি ৩:৭-৯ পদের গল্পটি পড়ুন। এই গল্পটি কীভাবে পাপ-সৃষ্ট সমস্যাটি দেখায়? এ কথার অর্থ কি যে, ঈশ্বর ছিলেন সেই ব্যক্তি, সত্তা যিনি আদম ও হবাকে অনুসন্ধান করেছেন, কিন্তু তারা তাঁকে খোঁজেননি?`

ত্রিত্ব ঈশ্বর সকল মানবকে পাপ থেকে নিরাময়ের সুযোগ করে দিলেন। ঈশ্বর এই উপহার প্রতিটি ব্যক্তিকে দিলেন। কিন্তু ঈশ্বর-প্রদত্ত দান প্রত্যেকে গ্রহণ করল না।

ঈশ্বর ও মানবের মধ্যকার সম্পর্ক মেরামত করতে ত্রিত্বের এক সদস্য মানব হলেন। অর্থাৎ, যীশু, ঈশ্বরের বাক্য, একজন মানব হয়ে জন্মালেন। যীশু আমাদের মাঝে বাস করলেন এবং ঈশ্বরের মহিমা আমাদের দেখালেন (যোহন ১:১৪-১৮)। যীশু আমাদের ঈশ্বরের প্রেম ও তাঁর অনুগ্রহ দেখালেন। যীশু ঈশ্বরের মহিমা ঘোষণার জন্য এলেন, যেন ঈশ্বরের সঙ্গে আমাদের ভাঙ্গা সম্পর্ক নিরমায় হয় এবং নতুনীকৃত হয়। যীশু যা-কিছু প্রদান করছেন, তা যদি কেউ বিশ্বাস পূর্বক গ্রহণ করে, তবে সে পিতা ঈশ্বরের সহিত একটি নতুন সম্পর্ক লাভ করে।

এই পদগুলো পড়ুন: যোহন ১:১, ২; ৫:১৬-১৮; ৬:৬৯; ১০:১০, ৩০; ২০:২৮।

“যীশুর মধ্যে সেই জীবন ছিল যা কোন উৎস হতে আসেনি। যীশু সেই জীবন ধার করেননি কিংবা অন্য কারও কাছ থেকে পাননি।” -ঈলেন জি হোয়াইট, দি ডিজায়ার অব্ এজেস, পৃষ্ঠা: ৫৩০। যীশু, অর্থাৎ পুত্র, ‘সমস্তকিছু পরিহার করলেন,’ যাকিছু তাঁর স্বর্গে ছিল, এবং একজন মানুষ হলেন (ফিলিপীয় ২:৭)। “যীশু হলেন ঈশ্বর। বাইবেলের এই সত্য খ্রীষ্টিয়াদের আশা দেয় যে, ঈশ্বর তাদেরকে অনন্তজীবন দিতে পারেন।” -দি ডিজায়ার অব্ এজেস, পৃষ্ঠা: ৫৩০।

মানব ঈশ্বরকে জানতে পারেনি (যোহন ১৭:২৫)। তাই, তিনি একমাত্র পুত্রকে প্রেরণ করলেন (যোহন ৯:৪; ১৬:৫), যেন মানুষ জানতে পারে যে, তিনি কে, পিতা কে।

`একজন নাস্তিক লিখেছেন: “আমাদের, অর্থাৎ মানবের, এমন কোন আশা নেই যা আমাদের কবল থেকে আমাদেরকে রক্ষা করার জন্য অন্য স্থান হতে আসবে।” বাইবেল কি শিক্ষা দেয় যা আমাদের দেখায় যে, এই লোকটি একদম ভুল?`