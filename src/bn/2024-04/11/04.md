---
title:  পুত্রকে জানা মানেই পিতাকে জানা
date:   10/12/2024
---

সমগ্র যোহন লিখিত সুসমাচার জুড়ে, যোহন আমাদের সামনে যীশুর সাধিত সেই সব বিষয় তুলে ধরেন যা আমাদের কাছে পিতাকে দেখায়। যীশু আমাদেরকে মানব পরিবারের সঙ্গে ঈশ্বরের সম্পর্ক প্রদর্শন করেন। যোহন ১:১৮ পদ বলে যে, পিতা কে ছিলেন তা যীশু আমাদের দেখান। ‘দেখ’ শব্দটি গ্রিক ভাষায় ‘এক্সিগোমাই’ শব্দ থেকে এসেছে। ‘এক্সিগোমাই’ মানে হল ‘বর্ণনা করা’ কিংবা ‘ব্যাখ্যা করা।’ বারবার যীশু দেখান বা বর্ণনা করেন যে, ঈশ্বর কে। ইংরেজী ‘ফাদার’ কিংবা বাংলা ‘পিতা’ শব্দটিকে গ্রিক ভাষায় ‘পাটার’ বলা হয়। যোহন লিখিত সুসমাচারে ‘পিতা’ শব্দটি ১৩৬ বার এবং যোহনের তিনটি পত্রে ১৮ বার লেখা হয়েছে। এই সংখ্যাটি হিসেব করলে নূতন নিয়মে এক তৃতীয়াংশ (১/৩) হয়! যীশুর শেষ প্রচার হচ্ছে বাইবেলের একটি শীর্ষ অধ্যায় যেখানে যীশু তাঁর পিতাকে আমাদের দেখান।

যীশু যখন এই পৃথিবীতে ছিলেন, তিনি ছিলেন পিতার একটি উদাহরণ কিংবা হুবাহু অনুলিপি। পিতার পরিকল্পনা মাফিক যীশু মানব দেহে এই পৃথিবীতে বাস করতে এলেন। যীশু বলেছেন যে, তিনি সমস্তকিছুতে তাঁর পিতাকে সন্তুষ্ট করতে চান এবং নিজের সন্তুষ্টি নয় (যোহন ৫:৩০)। এই ঘোষণা আমাদের দেখায় যে, যীশু তাঁর সম্পূর্ণ জীবন ঈশ্বরকে দিয়েছেন।

যীশু আরও বলেছেন যে, তাঁর কাজ শেষ করার জন্য ঈশ্বর তাঁকে পাঠিয়েছেন। ঈশ্বর কাজ ছিল পাপীদের পরিত্রাণ করা। যীশুর করা কাজগুলো পিতা দেখেছেন ও গ্রাহ্য করেছেন (যোহন ৫:৩৬-৩৮)।

যীশু ঘোষণা করেছেন যে, পিতা তাঁকে এমন একজন হবার জন্য প্রেরণ করেছেন যিনি মানবজাতিকে ঈশ্বরের কাছে আসতে সাহায্য করবেন (যোহন ৬:৪০, ৪৪)। পিতা চান লোকেরা অনন্ত জীবন গ্রহণ করুক। এই জীবন যীশু হতে আসে, যিনি দ্বিতীয় আগমনে লোকদেরকে মৃত্যু থেকে পুনরুত্থিত করার প্রতিজ্ঞা করছেন।

`যীশু ও পিতার মধ্যকার সম্পর্ক বিষয়ে এই পদগুলো আমাদের কি শিক্ষা দেয়? (যোহন ৭:১৬; ৮:৩৮; ১৪:১০, ২৩; ১৫:১, ৯, ১০; ১৬:২৭, ২৮; ১৭:৩)।`

পিতার সঙ্গে তাঁর সম্পর্কের বিষয়ে যীশু চিত্তাকর্ষক কিছু বলছেন। যীশু ঘোষণা করছেন যে, তাঁর দেওয়া সকল শিক্ষা হচ্ছে পিতার শিক্ষা। তিনি যাকিছু বলছেন, সবই তা পিতা হতে আসছে। যীশুর সব কথা ও সব আশ্চর্য কাজ ঈশ্বর হতে হয়েছে। যীশু ও পিতা মানবের জন্য তাদের প্রেমের কারণে একত্রে যুক্ত হয়েছেন। এক যোগে তারা মানবের পরিত্রাণের জন্য কাজ করেছেন। যীশু যাকিছু বলছেন, সমস্তকিছু আমাদের দেখায় যে, তিনি ও তাঁর পিতা তাদের আত্মায় ও মনে খুবই ঘনিষ্ঠ।