---
title:  অতিরিক্ত আলোচনা
date:   13/12/2024
---

যীশুর শত্রুরা তাঁকে মানুষের তৈরি নীতিমালার ও ধারণার দ্বারা বিচার করল। সে কারণে যীশু তাদের বলেছিলেন, “তোমরা মাংস অনুসারে বিচার করিতেছ; আমি কাহারও বিচার করি না” (যোহন ৮:১৫)। এই লোকেরা পবিত্র আত্মার নিয়ন্ত্রণাধীন ছিল না। তারা পবিত্র আত্মার সহায়তা ব্যতীত যীশুর বিচার করেছে (পড়ুন, যোহন ৩:৩-৭)। নেতারা যীশুকে একজন মানুষ হিসেবে দেখেছে। তারা বিশ্বাস করেনি যে, যীশু ছিলেন মানবরূপী ঈশ্বর কিংবা ঈশ্বরের বাক্য মাংসে মূর্তিমান হয়েছেন (যোহন ১:১৪)।

“সহায়কে ‘সত্যের আত্মা’ বলিয়া অভিহিত করা হইয়াছে সত্যের সঠিক বর্ণনা করা ও ইহার পৃষ্ঠপোষকতা করা অথবা ইহাকে দৃঢ়রূপে সমর্থন করাই তাঁহার কার্য। প্রথমে তিনি সত্যের আত্মা হিসাবে হৃদয়ে অন্তর্বাস করেন, আর এইরূপে তিনি সহায় হন। স্বান্ত্বনা এবং শান্তি সত্যেই নিহিত রহিয়াছে, কিন্তু মিথ্যার মাঝে প্রকৃত কোন শান্তি কিম্বা সান্ত্বনা পাওয়া যায় না। নানা মিথ্যা মতবাদ এবং পরম্পরাগত শিক্ষামালা দ্বারাই শয়তান মনের উপরে নিয়ন্ত্রণ লাভ করিয়া থাকে। মনুষ্যদিগকে মিথ্যা আদর্শের নিকটে পরিচালিত করিয়া সে তাহাদের চরিত্র বিকৃত করিয়া ফেলে। শাস্ত্রের মাধ্যমে পবিত্র আত্মা আমাদের মনে কথা বলেন এবং হৃদয়ে সত্যের ছাপ অঙ্কিত করেন। এইরূপে তিনি ভ্রান্তি অনাবৃত করিয়া দেন, এবং প্রাণের মধ্য হইতে ইহা সম্পর্ণরূপে বহিষ্কার করিয়া দেন। সত্যের আত্মা দ্বারাই ঈশ্বরের মাধ্যমে কার্য সাধন করিয়া, খ্রীষ্ট তাঁহার মনোনীত প্রজাদিগকে আপনার কাছে বশীভূত করিয়া থাকেন।” -ঈলেন জি হোয়াইট, সর্ব-যুগের বাসনা, পৃষ্ঠা: ৭২০, ৭২১।

**আলোচ্য প্রশ্নাবলী**:

`ঈশ্বরের বিষয়ে কেবল তথ্য থাকা নয় বরং ঈশ্বরকে জানা (যোহন ১৭:৩) বলতে কি বোঝায়? কেউ যদি আপনাকে প্রশ্ন করে, ‘আপনি কি ঈশ্বরকে জানেন,’ তাহলে আপনি কি বলবেন? আপনার উত্তরের মাঝে যীশু কতটা সঙ্গতিপূর্ণ?`

`যীশু যখন পিতার কাছে প্রার্থনা করেন ও বলেন, ‘তোমার বাক্যই সত্যস্বরূপ’ (যোহন ১৭:১৭) তখন যীশু কি বোঝান?`

`যোহন ১৭:১৫ পদে যীশুর অবশিষ্ট প্রার্থনা পড়ুন। আমাদের গৃহিত সিদ্ধান্তগুলোর দ্বারা কতটা চমৎকারভাবে এই প্রার্থনার উত্তর আমাদের নিজেদের জীবনে পরিলক্ষিত হতে পারে?`