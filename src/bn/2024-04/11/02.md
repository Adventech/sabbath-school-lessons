---
title:  আমাদের স্বর্গস্থ পিতা
date:   08/12/2024
---

জীবনের সূচনার প্রসঙ্গ দিয়ে যোহন লিখিত সুসমাচার শুরু হচ্ছে। এই একই ঘটনা দিয়ে বাইবেল শুরু হচ্ছে। “আদিতে ঈশ্বর ও আকাশমণ্ডল পৃথিবী সৃষ্টি করিলেন” (আদি ১:১)। অথবা, আদিতে পিতা, পুত্র ও পবিত্র আত্মা আকাশ-মণ্ডল ও পৃথিবী সৃষ্টি করলেন। পিতা, পুত্র ও পবিত্র আত্মাকে একসঙ্গে ঐশ্বরিকতা (ত্রিত্ব) বলা হয়। ঈশ্বরত্ব সমস্তকিছুর সৃষ্টি করলেন। মহাশূন্যের সমস্ত গ্রহ-উপগ্রহ এবং সেখানে যারা বাস করে, তাদের সকলকে ঈশ্বর সৃষ্টি করেছেন। আমাদের গ্রহে ঈশ্বর মানুষ সৃষ্টি করলেন। ঈশ্বর বিশেষ কারণে মানুষ সৃষ্টি করলেন: ঈশ্বর চাইলেন আমরা যেন তাঁর সঙ্গে ও পরস্পরের সঙ্গে প্রেমে ও শান্তিতে বাস করি।

পরিতাপের বিষয় হল, লূসিফর এই গ্রহে পাপ আনল। পাপ ঈশ্বরের সঙ্গে আমাদের সম্পর্কে ভাঙ্গন ধরাল। সুতরাং, আমরা যেন ঈশ্বরকে বুঝতে পারি এবং পাপ থেকে যেন উদ্ধার পেতে পারি সে-জন্য যীশু একজন মানব হলেন।

যীশু যখন এই পৃথিবীতে বাস করেছেন, তিনি তাঁর পিতার বাধ্য থেকেছেন এবং তাঁর নিয়ন্ত্রণে জীবন যাপন করেছেন। যীশু বলেছেন, “আমি ও আমর পিতা এক!” (যোহন ১০:৩০) এবং “আমার পিতার কার্য যদি না করি, তবে আমাকে বিশ্বাস করিও না” (যোহন ১০:৩৭)।

**পিতা কি করেছেন? প্রশ্নের উত্তরের জন্য উল্লিখিত পদগুলো পড়ুন।**

`যোহন ৩:১৬, ১৭; ৬:৫৭`

`যোহন ৫:২২, ৩০`

`যোহন ৬:৩২; ১৪:১০, ২৪`

`যোহন ৬:৪৫`

`যোহন ১৫:১৬; ১৬:২৩`

`যীশু ও পিতার মধ্যকার সম্পর্ক বিষয়ে এই পদগুলো আমাদের কি দেখায়? পাপ থেকে আমাদের উদ্ধার করার জন্য পিতা কি সেরা উপহারটি দিলেন? আমাদের জন্য তাঁর প্রেমের বিষয়ে বাইবেলের এই সত্য আমাদের কি শিক্ষা দেয়?`