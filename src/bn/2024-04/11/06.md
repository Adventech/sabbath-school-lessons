---
title:  যীশুর প্রার্থনা
date:   12/12/2024
---

যোহন ১৭ অধ্যায়কে যীশুর মহাযাজকীয় প্রার্থনা হিসেবে আখ্যা দেওয়া হয়। যীশুর সময়ে মহাযাজক ছিলেন ধর্মীয় শীর্ষ নেতা। যীশুর প্রার্থনা তাঁর শেষ প্রচারের পরে আসছে। মানবের পরিত্রাণের জন্য এবং তাদের জীবন সংস্কারের জন্য যীশু এই পৃথিবীতে এসেছিলেন। যীশু চান লোকেরা যেন ঈশ্বরের সঙ্গে পুনরায় একটি সম্পর্ক লাভ করে। যীশু সেই আশ্চর্য-কাজগুলো করলেন যা ঈশ্বর তাঁকে করতে বলেছিলেন। কথা ও কাজের মাধ্যমে যীশু লোকদের সামনে ঈশ্বরকে তুলে ধরলেন।

শীঘ্র যীশু এই পৃথিবী ছেড়ে যাবেন। তিনি চান তাঁর অনুসারীরা জানুক যে, তিনি তাদের কতটা প্রেম করেন। তাঁর ও পিতার ও পবিত্র আত্মার মধ্যকার সম্পর্ক যে কতটা নিবিড় তা-ও তিনি তাদের বোঝাতে চেয়েছেন। পিতা ঈশ্বর ও পবিত্র আত্মা ও তাঁর মধ্যকার যে নিবিড় সম্পর্ক, সেই একই সম্পর্ক যেন লোকেরা উপলব্ধি/উপভোগ করতে পারে, সে-জন্য যীশু লোকদের সাহায্য করতে চেয়েছেন।

`যোহন ১৭:১-২৬ পদ পড়ুন। তাঁর পিতা ও তাঁর অনুসারীদের মধ্যকার সম্পর্ক যেন নিবিড় ও প্রেমপূর্ণ হয়, এ ব্যাপারে যীশু যে কতটা ব্যাকুল তা তাঁর কোন্ কথাগুলোর দ্বারা প্রকাশ পাচ্ছে?`

অনেকে মনে করে, যোহন ১৭ অধ্যায় এ কথা বলছে যে, প্রেম ও শান্তি হচ্ছে একমাত্র গুরুত্বপূর্ণ বিষয়। নিঃসন্দেহে, তাঁর ও সকল লোকদের সঙ্গে আমাদের সম্পর্ক মেরামতের/উদ্ধারের বিষয়টিও ঈশ্বরের পরিকল্পনায় অন্তর্ভুক্ত রয়েছে। কিন্তু আমরা যদি যোহন ১৭ অধ্যায় আর বেশি মনোযোগ দিয়ে পড়ি, আমরা প্রেম ও সত্যের মাঝে একটি অধিক জোরালো যোগসূত্র দেখতে পাব।

যীশু প্রার্থনা করেছেন, “আর ইহাই অনন্ত জীবন যে, তাহারা তোমাকে, একমাত্র সত্যময় ঈশ্বরকে, এবং তুমি যাঁহাকে পাঠাইয়াছ, তাঁহাকে, যীশু খ্রীষ্টকে, জানিতে পায়” (যোহন ১৭:৩)। যীশু আরও যোগ করছেন, “জগতের মধ্য হইতে তুমি আমাকে যে লোকদের দিয়াছ, আমি তাহাদের কাছে তোমার নাম প্রকাশ করিয়াছি। তাহারা তোমারই ছিল, এবং তাহাদের তুমি আমাকে দিয়াছ, আর তাহারা তোমার বাক্য পালন করিয়াছে। কেননা তুমি আমাকে যে সকল বাক্য দিয়াছ, তাহা আমি তাহাদিগকে দিয়াছি; আর তাহারা গ্রহণও করিয়াছে, এবং সত্যই জানিয়াছে যে, আমি তোমার নিকট হইতে বাহির হইয়া আসিয়াছি, এবং বিশ্বাস করিয়াছে যে, তুমি আমাকে প্রেরণ করিয়াছ।” (যোহন ১৭:৬, ৮)। শেষে, যীশু প্রার্থনা করছেন, “তাহাদিগকে সত্যে পবিত্র কর; তোমার বাক্যই সত্যস্বরূপ” (যোহন ১৭:১৭)।

`আমাদেরকে পিতাকে দেখানোর জন্য যীশু এসেছিলেন। বহু লোক ঈশ্বরের বিষয়ে ভুল ধারণা পোষণ করত। যোহন লিখিত সুসমাচার আমাদের দেখায় যে, যীশু আমাদেরকে ঈশ্বরের শিক্ষা ও কাজ দেখিয়েছেন। বাইবেলের সত্য যদি গুরুত্বপূর্ণ না হয়, তাহলে যীশু কেন এতটা সময় প্রচারের জন্য ও ঈশ্বরের বাধ্য থাকার জন্য ব্যয় করলেন?`

যীশুর জীবন ছিল অধিকন্তু কঠিন। পরিশেষে, যিহূদী নেতারা তাঁকে প্রত্যাখ্যান করেছিল। তাঁর নিজের একজন অনুসারী তাঁকে টাকার জন্য বিক্রি করেছিল। যাদেরকে তিনি রক্ষা করতে এসেছিলেন, তারা তাঁকে ক্রুশে টাঙ্গালো।