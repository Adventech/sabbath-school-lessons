---
title:  পিতা, পুত্র ও পবিত্র আত্মা
date:   07/12/2024
---

### শাস্ত্রপাঠ
যোহন ৩:১৬, ১৭; আদি ৩:৭-৯; যোহন ৭:১৬; ১:১০-১৩; ১৭:১-২৬।

> <p>মুখস্থপদ</p>
> “সেই সহায়, পবিত্র আত্মা, যাঁহাকে পিতা আমার নামে পাঠাইয়া দিবেন, তিনি সকল বিষয়ে তোমাদিগকে শিক্ষা দিবেন, এবং আমি তোমাদিগকে যাহা যাহা বলিয়াছি, সেই সকল স্মরণ করাইয়া দিবেন” (যোহন ১৪:২৬)।

যোহন লিখিত সুসমাচার আমাদের অনেক গুরুত্বপূর্ণ ধারণা দেয় করে। যীশু যে প্রতিজ্ঞাত ত্রাণকর্তা সেটা দেখানোর জন্য যোহন আমাদের সেই সব আশ্চর্য কাজের বিষয় বলছেন, যেগুলো যীশু করেছিলেন। যীশু কে, সেটা দেখানোর জন্য যোহন সেই সব কথাও সহভাগ করছেন, যে কথাগুলো অন্য লোকেরা তাঁর বিষয়ে বলেছিল। তিনি যে ঈশ্বর সেটা দেখানোর জন্য যীশু সাতবার ‘আমিই’ কথাটি ঘোষণা করছেন।

যোহনের এই পুস্তকে আরেকটি গুরুত্বপূর্ণ বিষয় হল ঈশ্বরত্ব (গড্হেড)। ঈশ্বরত্ব হলেন পিতা, পুত্র ও পবিত্র আত্মা। যোহন ১ অধ্যায়ে যোহন ঈশ্বরত্বের তিন সদস্যের বিষয় বলেন যোহন ১:১-৪, ১৪, ১৮, ৩২-৩৪)। শত শত বছর ধরে, লোকেরা ঈশ্বরত্বের বিষয়টি বুঝতে চেষ্ট করেছে। কিন্তু যেহেতু আমরা এটি পুরোপুরি বুঝতে পারি না, সেহেতু বহু লোক বাইবেলের এই সত্য অগ্রাহ্য করেছে। এই চিন্তা ভুল। কোন কিছু আমরা পুরোপুরি বুঝতে পারি না বলে, আমাদের সেটা অগ্রাহ্য করা ঠিক না।

যোহন বলেন যে, যদি আপনি ঈশ্বরকে বুঝতে চান, তাহলে আপনাকে অবশ্যই যীশুর দিকে এবং ঈশ্বরের বিষয়ে বাইবেলের দেওয়া শিক্ষার প্রতি দৃষ্টি দিতে হবে। তাহলে, আপনি ঈশ্বরত্বের (ত্রিত্বের) তিন সদস্যের মধ্যকার সম্পর্ক, ঈশ্বরত্বের সদস্য ও মানবের মধ্যকার সম্পর্ক এবং আমাদের পরস্পরের মধ্যকার সম্পর্ক আপনি ভালভাবে বুঝতে পারবেন। যীশুর শেষ প্রচারের মাধ্যমে ঈশ্বরত্বের প্রসঙ্গটি দৃশ্যমান হবার ব্যাপারে যোহন লিখিত সুসমাচার যে শিক্ষা দিচ্ছে, এ সপ্তাহের পাঠটি সে-দিকেই দৃষ্টি দিচ্ছে।