---
title:  পবিত্র আত্মা
date:   11/12/2024
---

যোহনের পুস্তকে পিতা ও পুত্রকে যতটা দেখা গেছে, পবিত্র আত্মাকে ততটা দেখা যায়নি। কিন্তু যীশুর কাজের সফলতায় পবিত্র আত্মার সহায়তা অত্যন্ত গুরুত্বপূর্ণ ছিল।

`যোহন ১:১০-১৩ পদ পড়ুন। এই পদগুলো আমাদের কি শিক্ষা দেয় যে, আমাদের হৃদয় পরিবর্তন করার জন্য এবং আমাদের পরিত্রাণের জন্য ঈশ্বরের কাজে পবিত্র আত্মার ভূমিকা কতটা গুরুত্বপূর্ণ?`

যোহন ১ অধ্যায়ে, আমরা দেখতে পাই যে, পাপীর পরিত্রাণের জন্য ঈশ্বরের পরিকল্পনায় পবিত্র আত্মার কাজ অত্যন্ত গুরুত্বপূর্ণ। যোহন আমাদের বলেন যে, যারা যীশুতে বিশ্বাস করেছে তারা সকলে ঈশ্বরের সন্তান হয়েছে। “তাহারা রক্ত হইতে নয়, মাংসের ইচ্ছা হইতে নয়, মানুষের ইচ্ছা হইতেও নয়, কিন্তু ঈশ্বর হইতে জাত” (যোহন ১:১৩)। পবিত্র আত্মার কাজ থেকে এই পরিবর্তন আসে।

`পবিত্র আত্মার কাজের বিষয়ে যোহন ৩:৫-৮; ৬:৬৩; ১৪:২৬; ১৫:২৬; ১৬:৭-১১ পদ আমাদের কি শিক্ষা দেয়?`

“তাঁহার শিষ্যদের কাছে পবিত্র আত্মার পদাধিকার সংক্রান্ত কার্য বুঝাইতে দিয়া যীশু চেষ্টা করিলেন তাহাদিগকে সেই পরম আনন্দ ও প্রত্যাশা দ্বারা অনুপ্রাণিত করিতে যদ্বারা তাঁহার স্বীয় হৃদয় অনুপ্রাণিত হইয়াছিল। তাঁহার মণ্ডলীর নিমিত্ত যে পর্যাপ্ত সাহায্য তিনি যোগাইয়াছিলেন তৎপ্রযুক্ত তিনি উল্লাস করিলেন। তাঁহার লোকদিগকে মহিমান্বিত করিবার নিমিত্ত তাঁহার পিতার নিকট হইতে যে সকল বর তিনি যাচ্ঞা করিতে পারিতেন তন্মধ্যে পবিত্র আত্মাই ছিল সর্বশ্রেষ্ঠ বর। আত্মাকে দত্ত হইবে একটি পুনরুদ্ধারকারী শক্তি, প্রতিনিধি হিসাবে, আর ইহা ব্যতিরেকে খ্রীষ্টের প্রায়শ্চিত্ত কোন উপকারে আসিবে না। শত শত বৎসর ধরিয়া মন্দের ক্ষমতা বৃদ্ধি পাইয়া আসিতেছিল, তাহা ছিল অত্যন্ত বিস্ময়কর। পাপের প্রতিরোধ করা এবং ইহার উপর জয়লাভ করা সম্ভব ছিল কেবলমাত্র ঈশ্বরত্বের তৃতীয় ব্যক্তিত্বের বলিষ্ঠ প্রতিনিধিত্বের মাধ্যমে, যিনি কেবল রূপান্তরিত শক্তিতে নয় কিন্তু ঐশ্বরিক শক্তির পরিপূর্ণতায় আসিবেন।” -ঈলেন জি হোয়াইট, সর্ব-যুগের বাসনা, পৃষ্ঠা: ৭২১।

যখন আমরা পবিত্র আত্মাকে গ্রহণ করি, তখন আমরা একটি আশীর্বাদ পাই। পবিত্র আত্মা আমাদের বলেন যে, ঈশ্বর হলেন সত্য (যোহন ৩:৩৩)। পবিত্র আত্মা আমাদের পাপ দেখেয়ে দেন। পবিত্র আত্মা আমাদের বলেন যে, কীভাবে ধার্মিক হওয়া যায়, এবং যখন আমরা ভুল করি, তখন পবিত্র আত্মা আমাদের তা দেখিয়ে দেন (যোহন ১৬:৮-১১)। আমরা যদি জানতে চাই যে, ন্যায়, সত্য ও উত্তম কী, তখন আমাদের জীবন অবশ্যই ঈশ্বরকে দিতে হবে এবং তাঁর বাক্যের বাধ্য থাকতে হবে। তাহলে পবিত্র আত্মা আমাদের সাহায্য করবেন। তিনি আমাদেরকে আমাদের জীবন পরিবর্তন করার জন্য জ্ঞান দিবেন। পাপ বন্ধ করার জন্য তিনি আমাদের শক্তি দিবেন।