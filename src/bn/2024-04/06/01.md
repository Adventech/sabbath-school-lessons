---
title:  যীশুর বিষয়ে আরও অনেক সাক্ষ্য
date:   02/11/2024
---

### শাস্ত্রপাঠ
যোহন ৩:২৫-৩৬; ১:৩২-৩৬; ৬:৫১-৭১; ৫:৩৬-৩৮; ৭:৩৭-৫৩।

> <p>মুখস্থপদ</p>
> “আর আমি ভূতল হইতে উচ্চীকৃত হইলে সকলকে আমার নিকটে আকর্ষণ করিব” (যোহন ১২:৩২)।

যীশু নিজের বিষয়ে, তিনি কে, কে তাঁকে পাঠিয়েছেন এবং কোথা হতে তিনি এসেছেন, এ সব বিষয়ে, তিনি কিছু বিস্ময়কর কথা বলেছেন। তিনি কে তা প্রদর্শনের জন্য যীশু কিছু আশ্চর্যকাজ ও চিহ্নকার্য সাধন করেছেন। যোহন লিখছেন, “কিন্তু লোকদের মধ্যে অনেকে তাঁহাতে বিশ্বাস করিল, আর কহিল, ‘খ্রীষ্ট যখন আসিবেন, তখন ইহার কৃত কার্য অপেক্ষা তিনি কি অধিক চিহ্ন-কার্য করিবেন?’” (যোহন ৭:৩১)।

তিনি যা-কিছু বলেছেন, তা তাঁর কাজ প্রমাণ করেছে।

যীশুর গল্প যেমনিভাবে শুরু হচ্ছে, তাঁর প্রকৃত পরিচিতি নিয়ে লোকেরা বিভক্ত হচ্ছে। যীশু যখন বৈথসদার পুকুর পাড়ের লোকটিকে নিরাময় করেন, তখন কিছু যিহূদী নেতা ক্রোধান্বিত হয়। যীশু ৫০০০ লোককে খাওয়ানোর পর, যিহূদীরা কফরনাহূমে তাঁর বিষয়ে বিতর্ক করে। যখন তাদের বিতর্ক শেষ হয়, যিহূদীদের একটি বড় দল তখন যীশুকে প্রত্যাখ্যান করে। পরে, যীশু লাসারকে কবর থেকে তোলেন। কিছু লোক যীশুর এই আশ্চর্যকাজের জন্য তাঁকে বিশ্বাস করেছিল। কিন্তু অন্যরা যীশুর প্রতি ঘৃণা প্রদর্শন করেছিল। এই ঘৃণার কারণে পরবর্তীতে তারা যীশুকে বিচারের কাঠগড়ায় আনে এবং ব্যাপারটি তাঁর ক্রুশীয় মৃত্যুর দিকে এগিয়ে যায়।

চলতি সপ্তাহে, আমরা সেই সব লোকদের কিছু ঘটনা দেখব যারা তাঁর বিষয়ে সাক্ষ্য দিয়েছিলেন। প্রতিটি গল্পে, আমরা এটা নিহিত অংশ দেখতে পাব যে, তিনি আসলে কে। সাক্ষ্যমূলক এই গল্পগুলো যীশুকে, অর্থাৎ ত্রাণকর্তাকে, সম্পূর্ণরূপে দেখতে আমাদের একযোগে সাহায্য করবে।