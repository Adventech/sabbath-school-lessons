---
title:  যীশুকে গ্রহণ কিংবা বর্জন
date:   05/11/2024
---

২য় পাঠ সেই সময় সম্পর্কে বলছে যখন যীশু ৫০০০ লোককে খাওয়ান (যোহন ৬)। কিন্তু পাঠটি গল্পের চ‚ড়ান্ত অংশটি বলেনি, যেটি আমরা এখন দেখব।

যীশু কি বলেছিলেন যা মেনে নিতে লোকদের সমস্যা হচ্ছিল। উত্তরের জন্য যোহন ৬:৫১-৭১ পদ পড়ুন।

৫০০০’র অধিক লোককে খাওয়ানোর আশ্চর্যকাজটি করার পর, লোকেরা যীশুকে রাজা বানানোর জন্য প্রস্তুত ছিল (যোহন ৬:১-১৫)। পরে, কফরনাহূমের সমাজ-গৃহে যীশু আশ্চর্য-কাজটির আধ্যাত্মিক নিহিতার্থ ব্যাখ্যা করেন। যীশু বলেন, “আমিই সেই জীবন-খাদ্য” (যোহন ৬:৩৬)। যীশু ব্যাখ্যা করেন যে, এই রুটি হচ্ছে তাঁর দেহের রূপক। যীশু তাঁর দেহটি পাপের একটি বলিরূপে দেবেন, যেন এই পৃথিবীর লোকেরা অনন্ত জীবন পায় (যোহন ৬:৫১)।

যীশুর বলা কথাগুলো লোকদের বুঝতে সাহায্য করে যে, যীশু রাজা হতে যাচ্ছেন না। কিন্তু যীশু তাদের যা বললেন, তা তারা মেনে নিজে রাজী ছিল না। এ সময় তাঁর অনেক শিষ্য তাঁকে ছেড়ে গেল (যোহন ৬:৬৬)।

তাদের প্রস্থান নিশ্চয় যীশুকে কষ্ট দিয়েছিল। কে প্রিয়পাত্র হতে চায় না? যীশু যখন দেখেন যে, অনেক লোক তাঁকে ছেড়ে গেছে, তিনি তাঁর বারো জন শিষ্যকে প্রশ্ন করেন যে, তারাও তাঁকে ছেড়ে যেতে চায় কিনা।

এ সময়, পিতর এ ব্যাপারে একটি বিস্ময়কর ঘোষণা দেন যে, যীশু কে এবং তিনি তাদের কী দিতে পারেন। “শিমোন পিতর তাঁহাকে উত্তর করিলেন, ‘প্রভু, কাহার কাছে যাইব? আপনার নিকটে অনন্ত জীবনের কথা আছে; আর আমরা বিশ্বাস করিয়াছি এবং জ্ঞাত হইয়াছি যে, আপনিই ঈশ্বরের সেই পবিত্র ব্যক্তি’” (যোহন ৬:৬৮, ৬৯)।

যীশুর শিষ্যরা দীঘকাল ধরে তাঁর সঙ্গে ছিলেন। তারা তাঁর সঙ্গে ভ্রমণ করেছেন। তারা তাঁকে আশ্চর্য-কাজ করতে দেখেছেন। তারা তাঁর প্রচার শুনেছেন। শিষ্যরা অভিজ্ঞতা থেকে জানতেন যে, যীশুর তুল্য কেউ নেই। তারা বিশ্বাস করেন যে, যীশু ত্রাণকর্তা ছিলেন, যদিও তারা বুঝতে পারেননি যে, তিনি কি করতে এসেছিলেন। কেবল যীশু যখন মারা গেলেন এবং মৃত্যু থেকে পুনরুত্থিত হলেন, তখন শিষ্যরা বুঝতে শুরু করল যে, যীশু কেন এসেছিলেন।

`যোহন ৬:৫১-৭১ পদের এই ঘটনা আমাদের এ বিষয়ে কি শিক্ষা দেয় যে, বড় দলগুলো কীভাবে ভুল পথে পা বাড়ায়? এই গুরুত্বপূর্ণ ধারণাটি আমাদের অবশ্য কেন স্মরণ রাখতে হবে, যখন আমরা সেই সব লোকদের কাছে, এমনকি সেই সব খ্রীষ্টিয়াদের কাছে, আমাদের বিশ্বাস সহভাগ করি, যাদেরকে আমরা পছন্দ করি না?`