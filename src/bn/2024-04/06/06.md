---
title:  জনতা ঘোষণা করে যে, যীশু কে
date:   07/11/2024
---

“শেষ দিন, পর্বের প্রধান দিন, যীশু দাঁড়াইয়া উচ্চৈঃস্বরে কহিলেন, ‘কেহ যদি তৃষ্ণার্ত হয়, তবে আমার কাছে আসিয়া পান করুক। যে আমাতে বিশ্বাস করে, শাস্ত্রে যেমন বলে, তাহার অন্তর হইতে জীবন্ত জলের নদী বহিবে” (যোহন ৭:৩৭, ৩৮)।

যীশু নিজের বিষয়ে যা-কিছু ঘোষণা করেছেন, যোহন বিভিন্ন সময়ে তা নথিভুক্ত করেছেন। যীশু বলেছেন যে, তিনি কে ছিলেন এবং তিনি কী করতে এসেছিলেন। যোহন ৩:৩৭, ৩৮ পদে, যীশুর নিজের বিষয়ে ঘোষণার আর একটি উদাহরণ পাই। যারা তাঁর কাছে আসবে, তাদের প্রতি তিনি যা করবেন, সে-বিষয়ে তিনি প্রতিজ্ঞা করছেন। এই প্রতিজ্ঞা হল বিস্ময়কর।

`ভোজের সময় যীশু যখন যিহূদীদের সঙ্গে কথা বলেন, তখন জনতার মধ্য থেকে অনেকে কীভাবে তাঁর সঙ্গে কথা বলে? উত্তরের জন্য যোহন ৭:৩৭-৫৩ পদ পড়ুন।`

জনতার মধ্য থেকে কিছু লোক বলেছিল যে, যীশু ছিলেন একজন ভাববাদী, যার আসার কথা মোশি বলেছিলেন (পড়ুন, দ্বিতীয় বিবরণ ১৮:১৫-১৯)। অন্যরা মনে করত যে, যীশু ছিলেন ত্রাণকর্তা। কিন্তু ত্রাণকর্তা কোথা হতে আসবেন, এ বিশ্বাস নিয়ে যিহূদীদের মাঝে বিতর্ক ছিল। তারা বলেছিল যে, ত্রাণকর্তা গালীল হতে আসবেন না। তারা আরও বলেছিল যে, ত্রাণকর্তাকে অবশ্যই দায়ূদের বংশে জন্ম নিতে হবে। সুতরাং, ত্রাণকর্তাকে বৈৎলেহমে জন্ম নিতে হয়েছিল। এই শর্তগুলো যীশুর ক্ষেত্রে ঠিক ছিল (তুলনা করুন, মথি ১-২ অধ্যায়)। কিন্তু বহু লোক এ বিষয়গুলো জানত না!

যে সৈন্যরা যীশুকে গ্রেফতার করতে এসেছিল, তারা যীশুর বলা কথা শুনে অবাক হয়েছিল। যিহূদী ধর্মীয় নেতারা সৈন্যদেরকে আরেকটি প্রশ্ন দ্বারা উত্তর দিয়েছিল। “অধ্যক্ষদের মধ্যে কিম্বা ফরীশীদের মধ্যে কি কেহ উহাতে বিশ্বাস করিয়াছেন?” (যোহন ৭:৪৮)। পরে, যোহনের পুস্তক আমাদের বলছে যে, যিহূদী নেতাদের ঘৃণ্য ষড়যন্ত্র থেকে যীশুকে রক্ষার করার চেষ্টা নীকদীম করেছিলেন। নীকদীম বলেন, “অগ্রে মানুষের নিজের কথা না শুনিয়া, ও সে কি করে, না জানিয়া, আমাদের ব্যবস্থা কি কাহারও বিচার করে?” (যোহন ৭:৫১)। নীকদীম কি যীশুকে ত্রাণকর্তা বলে গ্রহণ করেছিলেন? যে পদটি আমরা পড়লাম সেটি একটি প্রমাণ নয় যে, নীকদীম যীশুকে ত্রাণকর্তা বলে গ্রহণ করেছিলেন। কিন্তু এই গল্পের মাঝখানে এবং যীশুর মৃত্যুর পর নীকদীম যা করেছিলেন (পড়ুন, যোহন ১৯:৩৯, ৪০), সেটার দ্বারা বাইবেল প্রমাণ দেয় যে, নীকদীম যীশুকে বিশ্বাস করেছিলেন বলেই এসেছিলেন। সুতরাং, ফরীশীদের প্রশ্নের উত্তর ছিল, ‘হ্যাঁ,’ আধ্যাত্মিক নেতাদের মধ্যে একজন যীশুতে বিশ্বাস করেছিলেন।