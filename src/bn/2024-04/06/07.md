---
title:  অতিরিক্ত আলোচনা
date:   08/11/2024
---

“‘কাহার কাছে যাইবে’ (যোহন ৬:৬৮)? ইস্রায়েলের শিক্ষাগুরুরা ছিলেন লৌকিকতার দাস। ফরীশীরা ও সদ্দূকীরা সতত বিবাদে লিপ্ত ছিল। যীশুকে পরিত্যাগ করিবার অর্থ ছিল যাহারা নিখুঁৎভাবে রীতিনীতি, আচারানুষ্ঠানিকতা প্রতিপালন করিবার নিমিত্ত চাপ সৃষ্টি করে, এবং যাহারা ছিল উচ্চাভিলাসী ও আপনাদের গৌরব, শ্লাঘা সম্পর্কে যত্নবান, তাহাদের মধ্যে পড়া। শিষ্যেরা খ্রীষ্টকে গ্রহণ করিবার সময়াবধি তাঁহাদের পূর্বে জীবনাপেক্ষা অধিকতর আনন্দ ও শান্তি খুঁজিয়া পাইয়াছিলেন। পাপীদের বন্ধুকে যাহারা অবজ্ঞা উপহাস করিয়াছিল এবং তাড়না করিয়াছিল, তাহাদের নিকটে কিরূপে তাঁহারা ফিরিয়া যাইতে পারিতেন? দীর্ঘকাল ধরিয়া তাহারা মশীহের প্রতীক্ষায় ছিলেন? আর এখন তিনি উপস্থিত, আর তাঁহারা, যীশুর সন্নিকট হইতে যাহারা যীশুর জীবন বিপন্ন করণার্থে শিকার খুঁজিয়া বেড়াইতেছিল, এবং যীমুর অনুগামী হইবার কারণে তাহাদিগকে তাড়না করিয়াছিল, তাহাদের প্রতি ফিরিতে পারিলেন না।

“‘কাহার কাছে যাইব?’ খ্রীষ্টের শিক্ষা হইতে, তাঁহার প্রেম ও দয়ার শিক্ষামালা হইতে ফিরিয়া অবিশ্বাসরূপ অন্ধকারের মধ্যে ফিরিয়া জগতের দুষ্টতার মধ্যে নয়। যাহারা ত্রাণকর্তার আশ্চর্য কার্যসকল প্রত্যক্ষ করিয়াছিল তাহাদের অনেকের দ্বারা যখন খ্রীষ্ট পরিত্যক্ত হইয়াছিলেন, তখন পিতর শিষ্যদের বিশ্বাস প্রকাশ করিতে গিয়া বলিয়াছিলেন, ‘আপনিই সেই খ্রীষ্ট।’ তাহাদের প্রাণের একমাত্র আশ্রয়স্থল হারাইবার চিন্তাই তাহাদিগকে ভয় ও বেদনা পরিপূর্ণ করিয়াছিল। একজন ত্রাণকর্তাকে হারাইবার অর্থ ছিল একটি তমসাচ্ছন্ন ঝটিকাময় সমুদ্রে তরঙ্গ তাড়িত হওয়া।” -ঈলেন জি হোয়াইট, সর্ব-যুগের বাসনা, পৃষ্ঠা: ৪১২।

**আলোচ্য প্রশ্নাবলী**:

`কিছু লোক যীশুকে ত্রাণকর্তা হিসেবে গ্রহণ করেছিল, আবার অন্যরা তাঁকে অগ্রাহ্য করেছিল। যীশু যে ত্রাণকর্তা ছিলেন, সে প্রমাণ উভয় দলই পেয়েছিল। একদল যেক্ষেত্রে প্রমাণটি গ্রহণ করল, সেক্ষেত্রে অন্য দলটি কেন অগ্রাহ্য করল?`

`যীশু আমাদের পাপের জন্য মরলেন। কীভাবে আমরা বাইবেলের এই গুরুত্বপূর্ণ সত্য জানতে পারি? বিজ্ঞান কি আমাদের শিক্ষা দিয়েছে? আমরা যাকিছু বিশ্বাস করি, সে ব্যাপারে বাইবেলের বক্তব্যই চ‚ড়ান্ত কেন?`