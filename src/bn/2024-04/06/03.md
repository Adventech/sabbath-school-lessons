---
title:  ত্রাণকর্তার বিষয়ে নতুন জ্ঞান
date:   04/11/2024
---

`মানুষ হিসেবে যিহূদীরা দীর্ঘকাল ধরে একজন ত্রাণকর্তার জন্য অপেক্ষা করে ছিল। যীশুর বিষয়ে যোহন বাপ্তাইজক কি বলছেন যা লোকেরা শুনতে চায়নি? উত্তরের জন্য যোহন ১:৩২-৩৬ পদ পড়ুন।`

যিহূদীরা আশা করেছে যে, আসন্ন ত্রাণকর্তা তাদেরকে রোমীয়দের শাসন থেকে মুক্ত করার জন্য আসবে। রোম সম্রাজ্য দীর্ঘকাল ধরে যিহূদীদের নিয়ন্ত্রণ করে আসছিল। যিহূদীরা বিশ্বাস করত যে, আসন্ন ত্রাণকর্তা রোমীয়দের পরাস্ত করবেন এবং ইস্রায়েলকে একটি গুরুত্বপূর্ণ ও শক্তিশালী দেশে পরিণত করবেন। কিন্তু তখন যোহন বাপ্তাইজক যীশুকে ‘ঈশ্বরের মেষশাবক’ নামে আখ্যা দিলেন (যোহন ১:৩৬)। এই নামটি আমাদের পাপের বলি হিসেবে যীশুর আসন্ন মৃত্যুর ধারণার সঙ্গে সম্পর্কযুক্ত। যীশুর বিষয়ে যোহনের বলা কথাগুলো বেশিরভাগ লোক ভুল ভাবে বুঝেছে।

তাই, প্রিয়পাত্র যোহন যীশুর জীবনী বিষয়ক তার এই বইটি লিখলেন। লোকদেরকে যীশুর বিষয় বোঝাতে যোহন সাহায্য করতে চেয়েছিলেন। তাহলে, তারা জানতে পারবে যে, যীশু ছিলেন ত্রাণকর্তা। ত্রাণকর্তা যা করবেন বলে ভাববাণী করা হয়েছিল, সবই যীশু করলেন। যীশু একজন রাজা কিংবা একজন সেনাপতি হিসেবে আসেননি। প্রত্যেকের পাপের জন্য নিজেকে উৎসর্গ করার জন্য যীশু আসলেন। যীশুর যাকিছু করার ছিল, তা করা যখন শেষ, তখন ঈশ্বরের রাজ্য আসবে (পড়ুন, দানিয়েল ৭:১৮)।

“যীশুর বাপ্তিস্মের সময়ে যখন যোহন ঈশ্বরের মেষশাবক রূপে তাঁহার প্রতি ইঙ্গিত প্রদান করিলেন তখন মশীহের কার্যের উপর এক নূতন আলোক প্রতিভাত হইল। যিশাইয়ের কথা ভাববাদীর মনে পড়িল, ‘তিনি মেষশাবকের ন্যায় হত হইবার জন্য নীত হইলেন’ (যিশাইয় ৫৩:৭)। -ঈলেন জি হোয়াইট, সর্ব-যুগের বাসনা, পৃষ্ঠা: ১২১।

যোহন বাপ্তাইজক বলেন যে, তিনি প্রথম যখন যীশুর সাক্ষাৎ পান, “আর আমি তাঁহাকে চিনিতাম না, কিন্তু তিনি যেন ইস্রায়েলের নিকট প্রকাশিত হন, এই জন্য আমি আসিয়া জলে বাপ্তাইজ করিতেছি” (যোহন ১:৩১)। সুতরাং, পরে, যোহন কীভাবে জানতে পারলেন যে, যীশু ত্রাণকর্তা ছিলেন? উত্তর হল- ঈশ্বর যোহনকে বলেছিলেন: “আর আমি তাঁহাকে চিনিতাম না, কিন্তু যিনি আমাকে জলে বাপ্তাইজ করিতে পাঠাইয়াছেন, তিনিই আমাকে বলিলেন, ‘যাঁহার উপরে পবিত্র আত্মাকে নামিয়া অবস্থিতি করিতে দেখিবে, তিনিই সেই ব্যক্তি, যিনি পবিত্র আত্মায় বাপ্তাইজ করেন। আর আমি দেখিয়াছি ও সাক্ষ্য দিয়াছি যে, ইনিই ঈশ্বরের পুত্র’” (যোহন ১:৩৩, ৩৪)। সুতরাং, অন্য কথায়, ঈশ্বর যোহনকে দেখালেন যে, যীশু ছিলেন ত্রাণকর্তা।

“কিন্তু যিহূদী ও গ্রীক, আহূত সকলের কাছে খ্রীষ্ট ঈশ্বরেরই পরাক্রম ও ঈশ্বরেরই জ্ঞানস্বরূপ” (১ করিন্থীয় ১:২৪)। ঈশ্বর আমাদের জানতে সাহায্য করেন যে, যীশু হলেন ত্রাণকর্তা। আমরা যোহনের পুস্তকে অধিকন্তু এই ধারণা পাই। সাধারণ বিজ্ঞান কিংবা শিক্ষা বিজ্ঞান আমাদের পরিত্রাণ করে না। ঈশ্বর আমাদের কেবল তখনই রক্ষা করেন, যখন তাঁর প্রতি বিশ্বাস রেখে এবং বাধ্যতা সহকারে আমাদের অন্তর যীশুকে দেই।