---
title:  যীশু কে, তা পিতা ঈশ্বর বলছেন
date:   06/11/2024
---

যোহন পুস্তকটি ‘বাক্য’ (গ্রিক ভাষায়- লোগোস) বিষয়ক প্রসঙ্গ দ্বারা শুরু হচ্ছে- বাক্য হচ্ছেন যীশু। যোহন আমাদের বলছেন যে, বাক্য পিতা ঈশ্বরের সঙ্গে ছিলেন (যোহন ১:১)। পরে, বাক্য পৃথিবীতে মানব-দেহে প্রবাস করার জন্য এলেন। সে সময়ে, পবিত্র আত্মা বলেন যে, যীশু কে। যীশুর বাপ্তিস্মের সময়ে পবিত্র আত্মা তাঁর উপর এলেন (যোহন ১:৩২-৩৪)। পরবর্তীতে, পৃথিবীতে যীশুর কাজের সময়ে পিতা বলেন যে, যীশু কে।

`যোহন ৫:৩৬-৩৮ পদ পড়ুন। এই পদগুলো যীশু পিতা-ঈশ্বর সম্পর্কে কি বলেন?`

পৃথিবীতে যীশু যে সব কাজ ও আশ্চর্য-কাজ করেছেন, সে সমস্ততে যীশু ঈশ্বরকে সম্পৃক্ত করেছেন। যীশু বলেন যে, পিতা তাঁকে পাঠিয়েছেন, এবং তাঁর পরিচিতির ব্যাপারে এবং তিনি যা-কিছু করতে এসেছেন, সমস্ত ব্যাপারে তিনি হলেন সাক্ষী।

`পিতা ঈশ্বর যীশুর বিষয়ে কি বলেন? পড়ুন, মথি ৩:১৭; ১৭:৫; মার্ক ১:১১ ও লূক ৩:২২ পদ পড়ুন (আরও পড়ুন, ২ পিতর ১:১৭, ১৮)।`

যীশুর বাপ্তিস্মের এই গুরুত্বপূর্ণ সময়ে, পিতা-ঈশ্বর ও পবিত্র আত্মা ঈশ্বর যীশুর সঙ্গে যুক্ত হন। সেটা ছিল পৃথিবীতে যীশুর কাজের সূচনালগ্ন। পিতা বলেন যে, যীশু হলেন তাঁর প্রিয় পুত্র। ঈশ্বর তাঁর প্রতি সন্তুষ্ট। পরে, পৃথিবীতে যীশুর কাজের এই গুরুত্বপূর্ণ সময়ে পিতা আরেকটি ঘোষণা দেন। যোহন ১২ অধ্যায়ে আমরা এ বিষয়ে পাঠ করতে পারি।

যোহন আমাদের বলেন যে, এই সময়ে যীশু পৃথিবীতে তাঁর কাজ প্রায় শুরু করতে যাচ্ছিলেন। যিহূদী নেতারা যীশুর কাজ থামাতে পারল না (পড়ুন, যোহন ১২:১৯)। তাই, অন্য যেকোন সময় অপেক্ষা এখন বরং তাঁকে হত্যা করার জন্য অধিক মরিয়া হল। সাধারণ জনতা যীশুকে ভালবাসে। যীশুকে যারা মৃত লাসারকে তুলতে দেখেছে, তাদের সাক্ষ্যদানের বিষয়টা ধীরে ধীরে আরও বেশি ছড়িয়ে পড়তে থাকল (যোহন ১২:১৭, ১৮)। সুতরাং, আরও বেশি লোক যীশুকে অনুসরণ করতে থাকলো। পর্বের জন্য যে সকল গ্রিকরা যিরূশালেমে এসেছিল, তারা যীশুর সাক্ষাৎ পেতে চাইল।

এ সময়, পিতা স্বর্গ থেকে আবার কথা বললেন। যোহন ১২:২৮ পদে পিতা-ঈশ্বর যীশুর কথার উত্তর দেন: “পিতঃ, তোমার নাম মহিমান্বিত কর। তখন স্বর্গ হইতে এই বাণী হইল, ‘আমি তাহা মহিমান্বিত করিয়াছি, আবার মহিমান্বিত করিব।’”

`ইতোমধ্যে আমরা যেমনিভাবে দেখেছি, যীশু ক্রুশের উপরে মহিমান্বিত হলেন। সুতরাং, যীশুর বিষয়ে যোহন ১২:২৮ পদে বর্ণীত পিতার ঘোষণাটি আমাদের পাপের জন্য ঈশ্বরের মেষশাবকের উৎসর্গ সম্পর্কে বলছে।`