---
title:  যোহন বাপ্তাইজক নিজেকে যীশুর সঙ্গে তুলনা করেন
date:   03/11/2024
---

২য় পাঠ বর্ণনা করছে যে, যীশুর বিষয়ে যোহনের সাক্ষ্য কীভাবে প্রথম শিষ্যদেরকে তাঁর কাছে আনে। এই শিষ্যদের মধ্যে ছিলেন আন্দ্রিয়, যোহন, পিতর, ফিলিপ ও নথনিয়েল। যোহন বাপ্তাইজকের বিষয়টি বহু বার যোহনের পুস্তকে উঠে এসেছে।

`যোহন বাপ্তাইজক কীভাবে নিজেকে যীশুর সঙ্গে তুলনা করলেন? উত্তরের জন্য পড়ুন যোহন ৩:২৫-৩৬ পদ।`

পরিষ্কার পরিচ্ছন্নতার প্রসঙ্গ নিয়ে যোহন বাপ্তাইজকের শিষ্যদের ও অজ্ঞাতনামা কিছু যিহূদীর মাঝে বিতর্ক বাধে। বাপ্তিস্ম নিয়ে তাদের হয়ত মতভেদ ছিল হয়ত বাপ্তিস্ম নিয়ে (মার্ক ১:৪, ৫ পদের সঙ্গে তুলনা করুন)। যোহনের শিষ্যরা যখন সমস্যাটির সমাধানের জন্য যোহনের কাছে আসে, তখন তাদেরকে যীশুর কাছে আনা হয়। “পরে তাহারা যোহনের নিকটে আসিয়া তাঁহাকে কহিল, ‘রবি্ব, যিনি যর্দনের ওপারে আপনার সহিত ছিলেন, যাঁহার বিষয়ে আপনি সাক্ষ্য দিয়াছেন, দেখুন, তিনি বাপ্তাইজ করিতেছেন, এবং সকলে তাঁহার নিকটে যাইতেছে’” (যোহন ৩:২৬)। এই পদ থেকে আমরা সহজেই দেখতে পাই যে, যোহনের শিষ্যরা যীশুর ব্যাপারে ঈর্ষান্বিত ছিল।

যোহন ঈর্ষবোধ করেননি। ঈশ্বর তাকে যে কাজ করতে দিয়েছিলেন, সে-ব্যাপারে তিনি অবগত ছিলেন। যোহন তাঁর শিষ্যদের স্মরণ করতে বলেন, তিনি কখনও বলেননি যে, তিনি ত্রাণকর্তা। ঈশ্বর যোহনকে পাঠিয়েছেন যেন তিনি ত্রাণকর্তাকে গ্রহণ করার জন্য এবং তাঁর পক্ষে লোকদের হৃদয় প্রস্তুত করার জন্য লোকদের সাহায্য করেন। যোহন বাপ্তাইজক ছিলেন কেবল তাঁর সাক্ষী (যোহন ১:৬-৮)।

পরে, তার কাজের বিষয়টা বর্ণনা করার জন্য যোহন একটি বিবাহের রূপক ব্যবহার করেন। যোহন বলেন যে, তিনি হলেন বরের বন্ধু, এবং যীশু হলেন বর। ঈশ্বরের লোকেরা হল কনে (তুলনা করুন, হোশেয় ২:১৬-২৩; যিশাইয় ৬২:১-৫)। পরে, যোহন এমন কিছু বলেন যা দেখায় যে, তার অন্তরে কোনো গর্ব নেই। এই কথাগুলোর দ্বারা আমরা বুঝি যে, যোহন একজন চমৎকার লোক। তিনি বলেন, “উঁহাকে বৃদ্ধি পাইতে হইবে, কিন্তু আমাকে হ্রাস পাইতে হইবে”(যোহন ৩:৩০)।

যোহন ৩:৩১-৩৬ পদ যোহনকে যীশুর সঙ্গে তুলনা করছে। এই পদগুলো দেখায় যে, যোহনের সাক্ষ্য দেওয়া ত্রাণকর্তা হচ্ছেন যোহনের চেয়ে বেশি গুরুত্বপূর্ণ। যোহনের বার্তা লোকদেরকে যীশুকে গ্রহণ করতে ও অনন্ত জীবন লাভ করতে সাহায্য করে। যারা যীশুকে মেনে নিতে অস্বীকার করবে, তারা ঈশ্বরের ক্রোধের বশবর্তী হবে। পদটি এই কথাই বলছে। ঈশ্বর জগতকে প্রেম করলেন এবং এই জগতের লোকদের রক্ষা করার জন্য তাঁর পুত্রকে প্রেরণ করলেন (যোহন ৩:১৬, ১৭)। যারা ঈশ্বরের অনুগ্রহ-দান অগ্রাহ্য করবে, তারা তাদের নিজেদের পাপের জন্য শাস্তি পাবে। শাস্তি হল অনন্ত মৃত্যু।