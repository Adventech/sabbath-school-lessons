---
title:  পীলাত ঘোষণা দেন যে, যীশু কে
date:   12/11/2024
---

যোহন আমাদের জানান যে, যিহূদী নেতারা বারবার কীভাবে যীশুকে গ্রেফতার করতে চেষ্টা করেছে, বিচারের কাঠগড়ায় তুলতে ও হত্যা করতে চেয়েছে। নেতারা ব্যর্থ হয়েছে, কারণ যীশু যেমনিভাবে বলেন, তাঁর মৃত্যুর সময় উপস্থিত হয়নি (যোহন ২:৪; ৭:৬, ৮, ৩০; ১২:৭, ২৩, ২৭; যোহন ১৩:১; ১৭:১)।

এখন যীশুর মৃত্যুর সময় উপস্থিত। সৈন্যরা তাঁকে গেৎশিমানী বাগান থেকে গ্রেফতার করছে। সৈন্যরা তাঁকে আনাসের কাছে, পরে যিহূদী ধর্মের শীর্ষা নেতা কায়ফার কাছে নিয়ে যায়। পরে, সৈন্যরা দুই বার পীলাতের কাছে নিয়ে যায়।

ইতোমধ্যে যেমনিভাবে আমরা দেখেছি, যোহন অনেক লোকের কথা লিখছেন যারা ঘোষণা করেছে যে, যীশু হচ্ছেন ত্রাণকর্তা। এবার, যোহন আরেক জন ব্যক্তির কথা লিখছেন, যিনি যীশুর বিষয় ঘোষণা করেছিলেন: পীলাত। পীলাত যীশুর বিচার করেন। যীশুর বিষয়ে পীলাতের ঘোষণা হচ্ছে গুরুত্বপূর্ণ, কারণ পীলাত একজন রোমীয়, একজন অধ্যক্ষ, একজন বিচারকর্তা। যীশু কে- সে কথা যারা আমাদের বলছে তারা ছিল সেই সকল যিহূদী ও সাধারণ মানুষ, যারা ধনী ও ক্ষমতাবান ছিল না।

`পীলাত যীশুর বিষয় কি বলেন? যোহনের পুস্তকে কি গুরুত্বপূর্ণ ধারণা রয়েছে যা পীলাতের ঘোষণায় আমরা দেখতে পাই? উত্তরের জন্য যোহন ১৮:৩৮ ও ১৯:৪-২২ পদ দেখুন।`

সৈন্যরা যীশুকে অতি প্রত্যুষে পীলাতের কাছে নিয়ে যায় (যোহন ১৮:২৮)। পীলাতের পরিকল্পনা ছিল বন্দিকে দ্রুত মৃত্যুর জন্য প্রেরণ করা। কিন্তু পীলাত যখন যীশুকে দেখেন, তখন তিনি অবাক হন। যীশু শান্তিতে পূর্ণ ছিলেন। অধ্যক্ষ তখন মনোযোগ দিয়ে যীশুকে জিজ্ঞাসাবাদ করেন। পীলাত যীশুর মুখ থেকে উত্তর শুনতে চান। যীশু উত্তর করেন, “তুমিই বলিতেছ যে আমি রাজা। আমি এই জন্যই জন্মগ্রহণ করিয়াছি ও এই জন্য জগতে আসিয়াছি, যেন সত্যের পক্ষে সাক্ষ্য দিই। যে কেহ সত্যের, সে আমার রব শুনে” (যোহন ১৮:৩৭)।

শেষে, অধ্যক্ষ যীশুকে ক্রুশীয় মৃত্যুর জন্য প্রেরণ করেন। কিন্তু যীশুকে ক্রুশদণ্ড দেবার পূর্বে তিনবার পীলাত ঘোষণা করেন যে, যীশু নির্দোষ (যোহন ১৮:৩৮; ১৯:৪, ৬)। এই কথাগুলো লিখে যীশুর মাথার উপরে কাঠের সঙ্গে জুড়ে দেন: “নাসরতীয় যীশু, যিহূদীদের রাজা” (যোহন ১৯:১৯)। এই চিহ্ন-ফলকটি ছিল পীলাতের তরফ থেকে আসা একটি ঘোষণা যে, যীশু কে। কিন্তু তদ্সত্বেও, পীলাত যীশুর মৃত্যুদণ্ড কায়েম করেন।

স্বয়ং সত্য, অর্থাৎ যীশু, পীলাতের সামনে দাঁড়িয়েছিলেন। কিন্তু ভ্রষ্ট জনতার অন্যায় সিদ্ধান্ত পূর্বক যীশুকে অত্যাচার করার বিষয়টি পীলাত সায় দিয়েছিলেন। আমাদের হৃদয় ও মন যখন কোনো ঘটনাকে ন্যায্য বলে জানান দেয়, তখন সে ন্যায্য কাজটি না করার ব্যাপারে পীলাত হচ্ছেন এক পরিতাপের দৃষ্টান্ত!