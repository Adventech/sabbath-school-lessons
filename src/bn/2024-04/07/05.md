---
title:  থোমা যীশুতে তার বিশ্বাস সহভাগ করেন
date:   13/11/2024
---

`যোহন ২০:১৯-৩১ পদে থোমার বিষয়ে পড়ুন। থোমার গল্প থেকে বিশ্বাস ও সন্দেহ সম্পর্কে আমরা কি শিক্ষা পেতে পারি? থোমা কি বড় ভুল করেছিলেন?`

মৃত্যু থেকে ওঠার পর, যীশু নিজেকে তাঁর শিষ্যদের কাছে প্রকাশ করেন। যীশুর শিষ্যরা তখন ভয় পান। তাই তারা একটি কক্ষে একত্রে লুকান এবং দরজা বন্ধ করে দেন। থোমা অন্য শিষ্যদের সঙ্গে ছিলেন না। পরে, থোমা অন্য শিষ্যদের কাছ থেকে জানতে পারেন যে, যীশু কবর থেকে উঠেছেন। কিন্তু থোমা ছিলেন দুঃখিত। ঈশ্বরের রাজ্য বিষয়ে তার ধারণার সঙ্গে সংবাদটি মেলেনি। থোমা হয়ত বিস্মিত ছিলেন যে, তিনি যখন অন্য শিষ্যদের সঙ্গে উপস্থিত ছিলেন না, তখন কেন যীশু দেখা দিলেন।

থোমা বলেন: “আমি যদি তাঁহার দুই হাতে প্রেকের চিহ্ন না দেখি, ও সেই প্রেকের স্থানে আমার অঙ্গুলি না দিই, এবং তাঁহার কুক্ষিদেশের মধ্যে আমার হাত না দিই, তবে কোন মতে বিশ্বাস করিব না” (যোহন ২০:২৫)।

আপনি কি দেখছেন যে, যীশু প্রথমে প্রমাণ না দেওয়া পর্যন্ত থোমা বিষয়টি বিশ্বাস করেননি? আমরা হয়ত যোহনের পুস্তকে অনেক লোকেরা এমত আচরণ দেখতে পাই। নীকদীম এ-কথা বলে যীশুর সঙ্গে তর্ক করেছিলেন: “মনুষ্য বৃদ্ধ হইলে কেমন করিয়া তাহার জন্ম হইতে পারে? সে কি দ্বিতীয় বার মাতার গর্ভে প্রবেশ করিয়া জন্মিতে পারে?” (যোহন ৩:৪)। কূপের ধারের স্ত্রীলোকটি যীশুকে প্রশ্ন করেছিল: “মহাশয়, জল তুলিবার জন্য আপনার কাছে কিছুই নাই, কূপটিও গভীর; তবে সেই জীবন্ত জল কোথা হইতে পাইলেন?” (৪:১১)। রুটি ও মাছ দিয়ে বিশাল জনতাকে খাওয়ানোর পর, তারা তাঁকে জিজ্ঞেস করেন: “ভাল, আপনি এমন কি চিহ্ন-কার্য করিতেছেন, যাহা দেখিয়া আমরা আপনাকে বিশ্বাস করিব? আপনি কি কার্য করিতেছেন?” (৬:৩০)।

অনেক লোক থাকবে যারা প্রথমে প্রমাণ না দেখা পর্যন্ত বিশ্বাস করবে না। কিন্তু যোহন লিখিত সুসমাচার আমাদের সন্দেহ করতে বারণ করছে। যীশু মৃত্যু থেকে ওঠার পর, তিনি থোমাকে ডাকেন এবং তাঁকে দেখতে ও স্পর্শ করতে বলেন। পরে, যীশু বলেন, “তুমি আমাকে দেখিয়াছ বলিয়া বিশ্বাস করিয়াছ? ধন্য তাহারা, যাহারা না দেখিয়া বিশ্বাস করিল” (যোহন ২০:২৯)।

“বিশ্বাস করিবার যথেষ্ট প্রমাণ না দিয়া ঈশ্বর কখনও আমাদিগকে বিশ্বাস করিতে বলেন না। তাঁহার অস্তিত্ব, স্বভাব ও তাঁহার বাক্যের যথার্থতা- এই সমুদয়ই এই রূপ প্রচুর সাক্ষ্যের উপরে প্রতিষ্ঠিত, যাহা আমাদের যুক্তির পক্ষে অনুকূল। তথাপি ঈশ্বর সন্দেহ করিবার সম্ভাবনা একেবারে লোপ করেন নাই। আমাদের বিশ্বাস সাক্ষ্যের উপরে প্রতিষ্ঠিত হইবে, প্রমাণের উপরে নহে। যাহারা সন্দেহ পোষণ করিতে চায়, তাহাদের যথেষ্ট সুযোগ মিলিবে; আর যাহারা বাস্তবিক সত্য কি তাহা জানিতে ব্যাকুল হয়, তাহারা তাহাদের বিশ্বাসের ভিত্তিস্বরূপ প্রচুর প্রমাণ পাইতে পারিবে।” -ঈলেন জি হোয়াইট, ত্রাণার্থীর আশা পূরণ, পৃষ্ঠা: ৯১।

`কেউ যদি আপনাকে জিজ্ঞেস করে যে, ‘কেন আপনি যীশুকে বিশ্বাস করেন,’ তাহলে, আপনি কি উত্তর দেবেন?`