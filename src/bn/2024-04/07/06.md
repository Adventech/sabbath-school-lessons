---
title:  যীশুর বিষয়ে আমাদের সাক্ষ্য
date:   14/11/2024
---

আপনার মনের মধ্যে কল্পনা করুন যে, আপনি যীশুর সঙ্গে সেখানে উপস্থিত ছিলেন এবং তাঁকে অনেক আশ্চর্য-কাজ করতে দেখেছেন। তাহলে, তাঁকে এই সকল চিহ্ন-কার্য ও আশ্চর্য-কাজ করতে দেখে আমরা যীশুতে বিশ্বাস করেছি, ঠিক? মনে হয় আমরা সেটা করতাম। কিন্তু কোন কোন ক্ষেত্রে, যীশুকে বিশ্বাস করার ক্ষেত্রে, যারা যীশুকে আশ্চর্য-কাজগুলো করতে দেখেছে, তাদের চেয়ে আমাদের অনেক বেশি কারণ রয়েছে।

কেন?

`খ্রীষ্টিয়ান হিসেবে, কি কি কারণ/তথ্য ও জ্ঞান আমাদের রয়েছে যা যীশুর সময়ের লোকদের ছিল না? এই বিষয়গুলো কীভাবে যীশুতে বিশ্বাস করতে আমাদের সাহায্য করে? উত্তরের জন্য পড়ুন মথি ২৪:২; ২৪:১৪; এবং ২৪:৬-৮ পদ।`

হ্যাঁ, যোহনের পুস্তকে যীশুর বিষয়ে কি জোরালো চিত্র রয়েছে? আমরা অতীত ইতিহাসের প্রতি দৃষ্টি দিতে পারি এবং দেখতে পারি যে, যীশুর ও বাইবেলের লেখকদের প্রতিজ্ঞাগুলো কীভাবে বাস্তবায়িত হয়েছে। যীশু বলেন যে, যিরূশালেমের মন্দির বিনষ্ট হবে (মথি ২৪:২)। যীশু প্রতিজ্ঞা করেছেন যে, তাঁর শিষ্যরা পৃথিবীর সর্বত্র সুসমাচার সহভাগ করবেন (মথি ২৪:১৪)। আমরা আরও দেখতে পাই যে, মণ্ডলীতে ভয়ানক ভ্রষ্টতা ও বিচ্ছেদ সংঘটিত হচ্ছে, যে-বিষয়ে পৌল বলেছিলেন (২ থিষলনীকীয় ২:৩)। আমরা আরও দেখতে পাই যে, এই পৃথিবী ক্রমাগত একটি মন্দ স্থানে পরিণত হচ্ছে, যেমনিভাবে যীশু বলেছিলেন (মথি ২৪:৬-৮)। যীশুর জীবনকালে ও কর্মক্ষেত্রে, তাঁর অনুসারী-দলটি ছিল ছোট। তাদের বিশ্বাসের কারণে, লোকেরা তাদের আক্রমণ করেছে ও অত্যাচার করেছে। অর্থাৎ, বহুকাল আগেই যীশুর শিষ্যদের ইতিহাস থেকে বিলীন হওয়ার কথা ছিল। এখন আমরা যেভাবে জানি, তখন এই খ্রীষ্টয়ানরা কীভাবে জানতে পেরেছিল যে, বাইবেলের সকল প্রতিজ্ঞা পূর্ণ হবে? কিন্তু, তারা জেনেছিল। আমাদের বিশ্বাস হচ্ছে সেই প্রতিজ্ঞার একটি অংশ, যে-প্রতিজ্ঞা যীশু তখন করেছিলেন, যখন তিনি বলেছিলেন যে, তাঁর শিষ্যরা পৃথিবীর সর্বত্র সুসমাচার সহভাগ করবেন।

অদ্য, ২০০০ বছর পর, আমরা লোকদেরকে যীশুর বিষয় বলতে পারছি। অতীতে তিনি আমাদের জন্য যা-কিছু করেছিলেন এবং এখন যা করছেন, তা এখন আমরা সহভাগ করতে পারি। যীশুতে বিশ্বাস করার পক্ষে লোকেরা তাদের কারণও দর্শাতে পারছে। তাদের দর্শানো কারণগুলো উপকারী হতে পারে। কিন্তু ব্যক্তিগতভাবে আমাদের অবশ্যই যীশুর বিষয় শিখতে হবে। যখন আমরা বাইবেল পড়ি, তখন আমরা যীশুর বিষয় শিখতে পারি। পবিত্র আত্মা আমাদেরকে বাইবেলের জ্ঞান বুঝতে সাহায্য করেন এবং যীশুকে আমাদের ত্রাণকর্তা হিসেবে গ্রহণ করতে সাহায্য করেন।

যীশুর বিষয় বলার জন্য আমাদের প্রত্যেকের একটি গল্প থাকতে পারে কিন্তু প্রথমে ঈশ্বরের সঙ্গে আমাদের একটি সম্পর্ক থাকতে হবে। আমাদের গল্পটি হয়ত মৃতকে কবর থেকে উঠতে দেখার জন্য চমকপ্রদ না-ও হতে পারে। হয়ত, আমরা কখনও একজন অন্ধকে নিরাময় লাভ করতে দেখিনি। কিন্তু আমরা যদি যীশুকে ব্যক্তিগতভাবে জানি, তাহলে আমরা অন্যদেরকে তাঁর বিষয় বলতে পারব।