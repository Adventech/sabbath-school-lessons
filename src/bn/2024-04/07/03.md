---
title:  মরিয়ম যীশুতে তার বিশ্বাস প্রদর্শন করেন
date:   11/11/2024
---

নিস্তারপর্বের ছয় দিন আগে, যীশু মরিয়ম, মার্থা ও তাদের ভঅই লাসারকে দেখতে যান। নিস্তারপর্ব ছিল সেই সময় যখন ঈশ্বর ইস্রায়েল-সন্তানদের মিশরের দাসত্ব থেকে উদ্ধার করেছিলেন। কিছুকাল আগে যীশু লাসারকে মৃত্যু থেকে তুলেছিলেন। যীশু শিামোন নামে লাসারের এক প্রতিবেশীকে চর্মরোগ থেকে নিরাময় করেছিলেন। শিমোন যীশুর সম্মানে একটি ভোজের আয়োজন করে, যেন সে তাঁকে দেখাতে পারে যে, তাকে সুস্থ করার জন্য সে যীশুর প্রতি কৃতজ্ঞ। মার্থা সেই ভোজে পরিবেশন করেছিল। লাসার অতিথিদের নিয়ে ভোজের টেবিলে বসেছিল (যোহন ১২:১-৮)

`ভোজের সময় মরিয়ম কি করেছিল? তার কৃতকর্মটি আমাদেরকে তার বিষয়ে কি দেখায়? এছাড়া, তার কৃতকর্মগুলো আমাদের কীভাবে দেখায় যে, যীশু আসলে কে ছিলেন? উত্তরের জন্য পড়ুন যোহন ১২:১-৩ পদ।`

সুগন্ধি দ্রব্যটি ছিল অত্যন্ত দামী। এটির মূল্য ছিল তৎকালিন শ্রমিকদের এক বছরের বেতনের সমান। মরিয়ম হয়ত যীশুকে এটা দেখানোর জন্য এই সুগন্ধি এনেছিল যে, তার পাপ ক্ষমা করার জন্য এবং তার ভাইকে মৃত্যু থেকে তোলার জন্য সে তাঁর কাছে কৃতজ্ঞ। যীশু যখন মারা যাবেন এবং কবরে শায়িত হবেন, তখন তাঁর দেহে এই সুগদ্ধি লেপনের পরিকল্পনা মরিয়মের ছিল। কিন্তু মরিয়ম পরে জানতে পারলেন যে, যীশু রাজা হতে চলেছেন। তখন তিনি সেই প্রথম ব্যক্তিটি হতে চাইলেন, যে-কিনা তাঁকে তৈলাভিষিক্ত করতে পারে এবং তাঁকে সম্মানিত করতে পারে।

মরিয়ম চাইল না যে, সে যা করছে তা কেউ দেখুক। কিন্তু যোহন আমাদের বলেন, “তখন মরিয়ম অর্ধসের বহুমূল্য জটামাংসীর আতর আনিয়া যীশুর চরণে মাখাইয়া দিলেন, এবং আপন কেশ দ্বারা তাঁহার চরণ মুছাইয়া দিলেন; তাহাতে আতরের সুগন্ধে গৃহ পরিপূর্ণ হইল” (যোহন ১২:৩)। যিহূদা মরিয়মকে ভর্ৎসনা করে। যিহূদা বলে যে, সুগন্ধিটি বিক্রি করা যেত এবং সেই টাকা দিয়ে গরীবদের সাহায্য করা যেত। কিন্তু যীশু বলেন, “আমার সমাধি-দিনের জন্য ইহাকে উহা রাখিতে দেও। কেননা তোমাদের কাছে দরিদ্রেরা সর্বদাই আছে, কিন্তু আমাকে সর্বদা পাইতেছ না” (যোহন ১২:৭, ৮)।

লোকদের অন্তরে কি রয়েছে তা যীশু জানেন। যোহনের পুস্তকে এই গুরুত্বপূর্ণ ধারণা আমরা বারবার দেখতে পাচ্ছি (যোহন ২:২৪, ২৫; ৬:৭০, ৭১; যোহন ১৩:১১; ১৬:১৯)। শিমোনের ভোজে যোগ দেওয়া যিহূদার অন্তরে কি রয়েছে, তা যীশু জানেন। যোহন আমাদের নিশ্চিত করার জন্য বলছেন যে, যিহূদা ছিল একজন স্বার্থপর ও চোর (যোহন ১২:৬)।

`মরিয়মের অন্তরে ও যিহূদার অন্তরে কী আছে, তা যীশু জানতেন। আপনার অন্তরে কী আছে, তাও তিনি জানেন। যীশুর জন্য আমাদের হৃদয় পরিবর্তন করার ব্যপারে এবং আমাদের হৃদয় পবিত্র আত্মায় পূর্ণ করার ব্যাপারে এই গুরুত্বপূর্ণ সত্যটি আমাদের কি শিক্ষা দেয়?`