---
title:  অতিরিক্ত আলোচনা
date:   15/11/2024
---

“তাহার হৃদয় আনন্দে লাফাইয়া উঠিল, এবং তিনি যীশুর চরণে পড়িয়া কহিলেন, ‘প্রভু আমার, ঈশ্বর আমার’ (যোহন ২০:২৮)। যীশু তাহার স্বীকৃত গ্রহণ করিলেন, কিন্তু তাহাকে মৃদু ভর্ৎসনা করিয়া কহিলেন, ‘তুমি আমাকে দেখিয়াছ বলিয়া বিশ্বাস করিয়াছ? ধন্য তাহারা, যাহারা না দেখিয়া বিশ্বাস করিল’ (২৯ পদ)। থোমার বিশ্বাস খ্রীষ্টের নিকটে আরও আনন্দদায়ক বলিয়া মনে হইত যদি নাকি তিনি তাহার ভ্রাতৃগণের সাক্ষ্য বিশ্বাস করিতেন। যদি আজ জগৎ থোমার আদর্শ অনুকরণ করিত, তবে কেহই পরিত্রাণে বিশ্বাস করিত না; কেননা যাহারা খ্রীষ্টকে গ্রহণ করে, তবে তাহা অন্যদের সাক্ষ্যের মাধ্যমে বিশ্বাস করিতে হইবে।

“যাহারা তাহাদের মধ্যে সন্দেহ প্রশ্রয় দিয়াছে, তাহারা এই কথা বলিয়া অজুহাত আনয়ন করে যে, থোমা তাহার সঙ্গীদের নিকট হইতে যে প্রমাণ পাইয়াছিলেন, তাহারা যদি ঐরূপ প্রমাণ পাইয়া থাকে তবে তাহারা বিশ্বাস করিবে। তাহারা ইহা উপলব্ধি করে না যে, তাহাদের কাছে কেবল এই প্রমাণই নাই, কিন্তু আরও অনেক প্রমাণ রহিয়াছে। অনেকে যাহারা থোমার ন্যায়, অবিশ্বাসের কারণসমূহ দূরীভূত হইয়া যাইবার অপেক্ষা করে, তাহারা কখনও তাহাদের আকাঙ্ক্ষা কি, তাহা উপলব্ধি করিতে পারিবে না। তাহারা ক্রমে অবিশ্বাসে দৃঢ়প্রতিপন্ন হয়। যাহারা অন্ধকারময় দিকটি দেখিবার নিমিত্ত একটি অভ্যাস গঠন করে, বচসা করে এবং অভিযোগ আনয়ন কনে, তাহারা জানে না যে, তাহারা কি করিতেছে। তাহারা সন্দেহের বীজ বপন করিতেছে, এবং তাহারা সন্দেহের ফসল চয়ন করিবে। যখন বিশ্বাস ও প্রত্যাশা অপরিহার্য বলিয়া প্রতিয়মান হয় তখন অনেকে এইরূপে দেখিতে পায় যে, তাহারা প্রত্যাশা রাখিতে এবং বিশ্বাস করিতে শক্তিহীন।” -ঈলেন জি হোয়াইট, সর্ব-যুগের বাসনা, পৃষ্ঠা: ৮৬৭, ৮৬৮।

**আলোচ্য প্রশ্নবলী**:

`অব্রাহামের ও থোমার বিশ্বাসের পার্থক্য কোথায়? তাদের গল্প থেকে আমরা কি শিক্ষা করতে পারি?`

`ক্লাশে আহ্বান জানন, যেন কেউ যীশুর বিষয়ে তার বিশ্বাস সহভাগ করে। যীশুর বিষয়ে আমাদের গল্প হয়ত ভিন্ন হতে পারে। কিন্তু যীশুর বিষয়ে আমাদের গল্পগুলো কীভাবে তাঁর বিষয়ে বাইবেলের একই সত্য প্রদর্শন করে?`

`পীলাত যীশুকে প্রশ্ন করেন: ‘সত্য কি?’ এই প্রশ্নের উত্তর পেতে যোহন লিখিত সুসামাচার আমাদের কীভাবে সাহায্য করে?`

`দানিয়েল ২ ও ৭ অধ্যায় দেখুন। যীশুতে বিশ্বাস স্থাপন করার ব্যাপারে এই অধ্যায়গুলি কীভাবে আমাদের আরও অনেক কারণ দেখায়?`