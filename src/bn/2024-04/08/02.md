---
title:  আশ্চর্য-কাজ, কৃতকর্ম ও বিস্ময়কর ঘটনা
date:   17/11/2024
---

যীশুর করা আশ্চর্য-কাজগুলোর বিষয়ে যোহন লিখেছিলেন।

নিঃসন্দেহে, আমরা সর্বদা আশ্চর্য-কাজ, জোরালো কৃতকর্ম, ও বিস্ময়কর ঘটনার উপর নির্ভর করতে পারি না। মাঝেমাঝে, ভাক্ত ভাববাদীরা, কিংবা বিশেষ বার্তাবহকেরাও আশ্চর্য-কাজ করে। কিন্তু যোহন যে আশ্চর্যকাজের বিষয় বলেছিলেন, সেগুলো দেখিয়েছে যে, যীশু ছিলেন ত্রাণকর্তা এবং স্বয়ং পিতা-ঈশ্বর হতে এসেছিলেন।

`যোহন ৫:১৭, ২০, ৩৬-৩৮ পদ পড়ুন। এই পদগুলো কীভাবে যীশু ও পিতা-ঈশ্বরের মধ্যকার সম্পর্ক বর্ণনা করে? এই পদগুলোর আশ্চর্য-কাজগুলো কীভাবে আমাদেরকে যীশু ও পিতা-ঈশ্বরের মধ্যকার সম্পর্ক দেখায়?`

যীশু এটা দেখানোর জন্য চিহ্নকার্যগুলো ব্যবহার করেছিলেন যে, তিনি ও তাঁর পিতা নিবিড়ভাবে কাজ করেছেন। তাঁরা দু’জন ছিলেন এক। যীশুর আশ্চর্য-কাজ ও সাধিত কৃতকর্মগুলো দেখিয়েছে যে, “আমাকে বিশ্বাস না করিলেও, সেই কার্যে বিশ্বাস কর; যেন তোমরা জানিতে পার ও বুঝিতে পার যে, পিতা আমাতে আছেন, এবং আমি পিতাতে আছি” (যোহন ১০:৩৮; আরও পড়ুন, যোহন ১৪:১০, ১১)।

যীশু তাঁর পক্ষ হয়ে কাজ করতে এসেছিলেন, যিনি তাঁকে পাঠিয়েছিলেন। তখন, লোকেরা কাজ দেখে বুঝতে পারল যে, যীশু কে ছিলেন। এই কাজগুলো লোকদের দেখিয়েছে যে, যীশু পিতা হতে এসেছেন।

ইতোমধ্যে যেমনিভাবে আমরা দেখেছি, কিছু লোক রয়েছে যারা জোরালো আশ্চর্য-কাজগুলোয় এবং যীশুর বিষয়ে লোকদের দেওয়া বিস্ময়কর সাক্ষ্যগুলোয় বিশ্বাস করে না।

যিহূদী নেতারা যীশুকে প্রশ্ন করেছিল: “‘আর কত কাল আমাদের প্রাণ দোলায়মান রাখিতেছ? তুমি যদি খ্রীষ্ট হও, স্পষ্ট করিয়া আমাদিগকে বল।’ যীশু উত্তর করিলেন, ‘আমি তোমাদিগকে বলিয়াছি, আর তোমরা বিশ্বাস কর না; আমি যে সকল কার্য আমার পিতার নামে করিতেছি, সেই সমস্ত আমার বিষয়ে সাক্ষ্য দিতেছে’” (যোহন ১০:২৪, ২৫)।

যীশু যদি সরাসরি আসতেন এবং বলতেন যে, তিনি ত্রাণকর্তা, তাহলে যিহূদী নেতারা তাঁকে আক্রমণ করত। নেতরা যীশুকে হত্যা করার জন্য কোন উছিলা খুঁজছিল। যীশু জানতেন যে, তারা কি করার চেষ্টা করছিল। তাই, তিনি সোজাসুজি বলেননি যে, তিনি ত্রাণকর্তা। তিনি তাঁর ইতোমধ্যে সাধিত আশ্চর্য-কাজ নিয়ে কথা বলেছেন। যীশু যদি বলতেন, ‘আমি ত্রাণকর্তা,’ তাহলে ধর্মীয় নেতারা তাঁর বিরুদ্ধে মিথ্যাবাদীর অভিযোগ তুলত। কিন্তু নেতারা বলতে পারেনি যে, তাঁর সাধিত আশ্চর্য-কাজগুলো, তাঁর কৃতকর্মগুলো, এবং তাঁর সাধিত বিস্ময়কর ঘটনাগুলো মিথ্যা। এই চিহ্নগুলো হচ্ছে জোরালো প্রমাণ যা দেখায় যে, যীশু কে ছিলেন এবং তিনি কোথা হতে এসেছিলেন।

`কীভাবে আমরা আমাদের অন্তঃকরণ যিহূদী নেতাদের মত কঠিন করা থেকে সুরক্ষিত থাকতে পারি?`