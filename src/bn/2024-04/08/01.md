---
title:  পুরাতন নিয়মের প্রতিজ্ঞাগুলো
date:   16/11/2024
---

### শাস্ত্রপাঠ
যোহন ৫:১৭, ২০, ৩৬-৩৮; ৫:৩৯, ৪০, ৪৬, ৪৭; যিশাইয় ৪০:৩; গীত ১১৮:২৬; যোহন ৮:১২-৩০।

> <p>মুখস্থপদ</p>
> “কিন্তু যোহনের দত্ত সাক্ষ্য অপেক্ষা আমার গুরুতর সাক্ষ্য আছে; কেননা পিতা আমাকে যে সকল কার্য সমপন্ন করিতে দিয়াছেন, যে সকল কার্য আমি করিতেছি, সেই সকল আমার বিষয়ে এই সাক্ষ্য দিতেছে যে, পিতা আমাকে প্রেরণ করিয়াছেন” (যোহন ৫:৩৬)।

বার-বার যোহন সেই সব বিষয় সম্পর্কে লিখছেন যা যীশু এটা দেখানোর জন্য বলেছিলেন ও করেছিলেন যে, তিনি ত্রাণকর্তা। ত্রাণকর্তা ইস্রায়েল সন্তানদের জন্য এসেছিলেন। তিনি তাদের একজন হয়ে, অর্থাৎ একজন যিহূদী হয়ে এসেছিলেন। যীশু বৈৎলেহমে জন্ম নিয়েছিলেন। শত শত বছর আগে তাঁর বিষয়ে ভাববাণী করা হয়েছিল যে, তিনি একটি শিশুর বেশে পৃথিবীতে আসবেন।

যোহন যীশুর বিষয়ে আমাদের কিছু চিত্তাকর্ষক সংবাদ দিচ্ছেন: “তিনি জগতে ছিলেন, এবং জগৎ তাঁহার দ্বারা হইয়াছিল, আর জগৎ তাঁহাকে চিনিল না” (যোহন ১:১০)।

এই পৃথিবীর লোকেরা কীভাবে যীশুর বিষয় না জেনে থাকল? বহু লোক যীশুর বিষয় জানতে পারেনি, অথচ যীশু যাকিছু করেছিলেন এবং যাকিছু বলেছিলেন, সে-কারণে তাঁকে তাদের জানা উচিৎ ছিল। এই লোকদের অজুহাত থাকার কথা ছিল না, কারণ পুরাতন নিয়ম তাদের শিক্ষা দিয়েছিল যে, যীশু কে ছিলেন।

এই সপ্তাহে, আমরা আরও কিছু ঘটনা দেখবে, যে-ঘটনাগুলোর দ্বারা যোহন জানাচ্ছেন যে, যীশু ছিলেন ত্রাণকর্তা। এছাড়া, আমরা আরও দেখব যে, কিছু লোক কেন যীশুকে অব্যাহত ভাবে প্রত্যাখ্যান করেছিল। যীশুকে বিশ্বাস করার পক্ষে ঈশ্বর এই লোকদের অনেক জোরালো কারণ দেখিয়েছেন। কিন্তু তারা প্রত্যাখ্যান করেছিল।

তাদের ভুলগুলো থেকে আমরা কি শিক্ষা লাভ করতে পারি?