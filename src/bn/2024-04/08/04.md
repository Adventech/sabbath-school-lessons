---
title:  যীশুর বিষয়ে পুরাতন নিয়মের প্রতিজ্ঞা, প্রথমাংশ
date:   19/11/2024
---

যিহূদী আধ্যাত্মিক নেতাদের সঙ্গে যীশুর একটি কথোপকথন হয়। এই কথোপকথনে, যীশু যিহূদী নেতাদের জানান যে, তিনি কে ছিলেন। যীশু তাদের আরও দেখান যে, তাদের বিশ্বাসের শাস্ত্র/বাইবেল কেন অত্যন্ত গুরুত্বপূর্ণ। আমরা হয়ত মনে করতে পারি যে, যীশুর এটা দেখানোর দরকার ছিল না, কারণ যিহূদী নেতারা ইতোমধ্যে বাইবেলে বিশ্বাস করত। কিন্তু যীশু তাদের আরও দেখাতে চেয়েছিলেন যে, তিনি কে ছিলেন। হ্যাঁ, নেতাদের অন্তর ছিল অত্যন্ত কঠিন। যীশুকে বিশ্বাস করার প্রসঙ্গ নিয়ে তারা অন্তরে লড়াই করত। কিন্তু তাদেরকে রক্ষা করার প্রচেষ্টা থামাননি।

যীশু যে ঈশ্বর-কর্তৃক প্রেরিত ত্রাণকর্তা সেটা দেখানোর জন্য যোহন পুরাতন নিয়ম থেকে অনেক উদ্ধৃতি ও ধারণা ব্যবহার করছেন।

**নিচে উল্লেখ করা বাইবেলের জোড়া-পদগুলো পড়ুন। যীশু কে ছিলেন তা দেখানোর জন্য নূতন নিয়ম কীভাবে পুরাতন নিয়ম ব্যবহার করেছে?**

`যোহন ১:২৩; যিশাইয় ৪০:৩`

`যোহন ২:১৬, ১৭; গীত ৬৯:৯`

`যোহন ৭:৩৮; যিরমিয় ২:১৩`

`যোহন ১৯:৩৬; গণনা ৯:১২`

যোহন, পিতর, পৌল, মথি, মার্ক, লূক এবং নূতন নিয়মের সকল লেখকরা বার-বার দেখাচ্ছেন যে, যীশুর জীবন, মৃত্যু, পুনরুত্থান ও তাঁর স্বর্গারোহণ কীভাবে সেই প্রতিজ্ঞা মোতাবেক হচ্ছে, যীশুর বিষয়ে যে-প্রতিজ্ঞাগুলো পুরাতন নিয়মে করা হয়েছিল। যীশু যেভাবে করবেন বলে বাইবেল প্রতিজ্ঞা করেছিল, যীশু এগুলো সেভাবে করেছেন।

যীশু তাঁর শিষ্যদের সর্বদা বাইবেল পড়তে বলেছেন। বাইবেল আমাদের সেই কাজগুলো দেখায়, যে-কাজগুলো করতে তিনি এসেছিলেন। শিষ্যরা শেষে কখন বুঝতে পারলেন যে, বাইবেল যীশুকে তাদের দেখাচ্ছে? যীশুর মৃত্যু, পুনরুত্থান এবং তাদের সামনে দেখা দেবার পর, শিষ্যরা তা বুঝতে পারলেন। “অতএব যখন তিনি মৃতগণের মধ্যে হইতে উঠিলেন, তখন তাঁহার শিষ্যদের মনে পড়িল যে, তিনি এই কথা বলিয়াছিলেন; আর তাঁহারা শাস্ত্রে এবং যীশুর কথিত বাক্যে বিশ্বাস করিলেন” (যোহন ২:২২; আরও, পড়ুন, যোহন ২০:৯)।