---
title:  ‘অধঃস্থান’ থেকে
date:   21/11/2024
---

আমাদের এ যাবতকালের পাঠে, আমরা দেখেছি যে, যোহন যীশুকে প্রতিজ্ঞাত ত্রাণকর্তা হিসেবে দেখাচ্ছেন। যীশু হলেন সেই আশা, যে-আশার জন্য যিহূদীরা দীর্ঘকাল অপেক্ষা করে ছিল।

কিন্তু যিহূদীদের বেশিরভাগ নেতারা যীশুর সবচেয়ে বড় শত্রু ছিল।

কেন?

`যোহন ৮:১২-৩০ পদ পড়ুন। এই পদগুলোয় কি ঘটছে? যিহূদী নেতাদের অনেকে কেন যীশুকে অগ্রাহ্য করেছিল, সে-বিষয়টি যোহন ৮:১২-৩০ পদের মধ্যে কোন্ পদটি উৎকৃষ্টভাবে ব্যাখ্যা করে?`

যীশু বলেন যে, যিহূদী নেতারা তাঁকে কিংবা পিতা ঈশ্বরকে জানত না (যোহন ৮:১৯)। যিহূদী নেতাদের উচিৎ ছিল পিতা ও যীশু উভয়কে চেনা। কিন্তু নেতারা মিথ্যাচারে বিশ্বাস করেছে। নেতারা তাদের মিথ্যা বিশ্বাস ও ভুল ধারণা ত্যাগ করতে চায়নি। যীশু তাদের সামনে দাঁড়িয়েছেন। পিতা কে, তা দেখানোর জন্য যীশুর পরাক্রমের সঙ্গে অনেক কথা বলেছেন এবং অনেক মহৎ-কার্য সাধন করেছেন। সত্বেও নেতারা যীশুকে অগ্রাহ্য করেছে।

যীশু নেতাদের উদ্দেশ্যে বলেছেন, “তোমরা অধঃস্থানের” (যোহন ৮:২৩)। অন্য কথায়, যীশু বলছিলেন যে, নেতারা সৎ নয়। তারা ঈশ্বরের সেবা করার অভিনয় করেছে। ভ্রাক্ত খ্রীষ্টিয়ানদের বিষয়ে পৌলের কথাগুলো যিহূদীদের ধর্মীয় নেতাদের ক্ষেত্রেও প্রযোজ্য: “লোকে ভক্তির অবয়বধারী, কিন্তু তাহার শক্তি অস্বীকারকারী হইবে; তুমি এইরূপ লোকদের হইতে সরিয়া যাও” (২ তীমথিয় ৩:৫)। যিহূদী নেতাকে ধর্মকে বাহি্যকভাবে দেখেছে। কিন্তু তাদের অন্তরে কোন বিশ্বাস ছিল না।

এই সমস্যা নতুন ছিল না। যিশাইয় তার সমকালিন যিহূদীদের বিষয় লিখেছেন: “এই লোকেরা আমার নিকটবর্তী হয়, এবং আপন আপন মুখে ও ওষ্ঠাধরে আমার সম্মান করে, কিন্তু আপন আপন অন্তঃকরণ আমা হইতে দূরে রাখিয়াছে, এবং আমা হইতে তাহাদের যে ভয়, তাহাও মনুষ্যের আদেশ, মুখস্থ করা মাত্র” (যিশাইয় ২৯:১৩)। শত শত বছর পর, যীশু যিহূদী নেতাদের বিষয়ে অনেকাংশে একই কথা বলছেন: “ইহারা অনর্থক আমার আরাধনা করে,

মনুষ্যদের আদেশ ধর্মসূত্র বলিয়া শিক্ষা দেয়” (মার্ক ৭:৭)। যিহূদী নেতাদের দেয়া শিক্ষামালা হচ্ছে মানবসৃষ্ট (যোহন ৮:২৩)। যীশু ও তাঁর শিক্ষামালা স্বর্গ হতে এসেছে (যোহন ৮:২৩)। আরও মন্দ বিষয় হল, নেতারা জনসাধারণকে প্রভাবিত করত যেন তারা তাদের ভ্রান্ত শিক্ষার প্রতি বাধ্য করতে পারে। সুখবর হল এটা যে, যোহন ৮:১২-৩০ পদে যীশু ও নেতাদের কথোপকথনের কারণে অনেক যিহূদী যীশুকে বিশ্বাস করেছিল। হ্যাঁ, সেখানে নেতৃত্ব খারাপ ছিল। কিন্তু কিছু যিহূদী দেখতে পেয়েছিল যে, যীশু আসলে কে ছিলেন।