---
title:  যীশুতে জীবনযাপন
date:   26/12/2024
---

`যোহন ১২:৩২ পদে যীশুর ঘোষণা পড়ুন। স্বর্গে ও পৃথিবীতে যীশুর যে নিয়ন্ত্রণ ও ক্ষমতা রয়েছে, এই ঘোষণাটি কি উপায়ে তা আমাদের দেখায়?`

ইতোমধ্যে যেমনিভাবে আমরা দেখলাম, যোহন লিখিত সুসমাচার আমাদের যীশুকে দেখায়। কিন্তু ঈশ্বরকে জানতে ও তাঁর বাধ্য হতে আমাদের অবশ্যই আগ্রহী হতে হবে। যোহন পুস্তকে যারা যীশুর সঙ্গে মিলিত হয়েছিল, তাদের অবশ্যই সিদ্ধান্ত নিতে হয়েছিল। তাদের অবশ্যই বাইবেলের সত্য গ্রহণ করার সিদ্ধান্ত নিতে হয়েছিল। নতুবা, তারা তা অগ্রাহ্য করার সিদ্ধান্ত নেবে। বহু লোক যীশুর সঙ্গে মিলিত হয়েছিল এবং তাঁর শিক্ষামালার প্রতি সিদ্ধান্ত নিয়েছিল: নীকদীম, কূপের ধারের শমরীয় স্ত্রীলোকটি, রাজ-কর্মকর্তা, বৈৎসৈদার পুকুর পাড়ের লোকটি, রুটি ও মাছ দিয়ে আহার করা ৫০০০ লোক, যীশুর ভাইয়েরা, যিহূদী ধর্মীয় নেতারা, জন্মান্ধ লোকটি, মরিয়ম ও মার্থা, ও পীলাত।

ঈশ্বর-বিষয়ক বাইবেলের সত্য প্রসঙ্গে মানবীয় ধারণা থেকে বাইবেলের শিক্ষামালাগুলো মানব-সৃষ্ট হতে শুরু করেছে। বাইবেল বিষয়ে মানব-সৃষ্ট শিক্ষাগুলো আগে থেকেই লোকদেরকে ঈশ্বরের কাছ থেকে দূরে সরাতে শুরু করেছে এবং ভবিষ্যতেও তা অব্যাহত থাকবে (প্রকাশিত ১৪:১-১২ পদ পড়ুন)। শেষকালে, লোকেরা মানবীয় জ্ঞানকে ঈশ্বরের জ্ঞানের ঊর্ধ্বে তুলে ধরবে এবং পৃথিবীর প্রত্যেকের মাঝে মিথ্যা আরাধনাকে জোর করে প্রবেশ করিয়ে দেবার চেষ্টা করবে।

`আধ্যাত্মিক বৃদ্ধি ও সুস্বাস্থ্যের গোপন রহস্য কি? উত্তরের জন্য যোহন ১৫:১-১১ পদ পড়ুন।`

সফলতার গোপন রহস্যের উদ্দেশ্য হচ্ছে আমাদেরকে যীশুর সঙ্গে সংযুক্ত করা। যীশু হচ্ছে ঈশ্বরের বাক্য, ব্যক্তিরূপী বাইবেল/শাস্ত্র। যীশু হলেন জীবন-খাদ্য, সকল মানবের জন্য আলো, ঈশ্বরের মেষদের জন্য দ্বার/দরজা, উত্তম মেষ-পালক, পুনরুত্থান বা মৃত্যু থেকে জাগরণ, এবং জীবন। যীশু হলেন ঈশ্বরের কাছে যাবার পথ, সত্য, এবং প্রকৃত কিংবা সত্যিকারের দ্রাক্ষালতা।

ইতোমধ্যে যেমনিভাবে আমরা দেখেছি, আমাদের একে-তিন (ত্রিত্ব) ঈশ্বরকে ঐশ্বরিকতা (গড্হেড) বলা হয়েছে। ঐশ্বরিকতার মাঝে রয়েছে পিতা, পুত্র ও পবিত্র আত্মা। ঐশ্বরিকতা ও তাদের বাক্য, অর্থাৎ বাইবেল, আমাদেরকে তাদের দিকে পরিচালনা দেবে। “ঈশ্বর তাঁর বাক্যের মাধ্যমে আমাদের সঙ্গে কথা বলেন। আমরা অনেক কণ্ঠস্বরকে আমাদের উদ্দেশ্যে কথা বলতে শুনব। কিন্তু যারা বলে যে, ‘ত্রাণকর্তা এখানে’ কিংবা ‘ত্রাণকর্তা ওখানে’ তাদের ব্যাপারে যীশু আমাদের সাবধান করে দিয়েছেন। কেউ আমাদের বাইবেলের সত্য শিক্ষা দিচ্ছে কিনা, তা আমরা কীভাবে জানতে পারব? তারা যা-কিছু বলে, তা বাইবেলের সঙ্গে আমাদের তুলনা করতে হবে।”-ঈলেন জি হোয়াইট, দি অ্যাড্ভেণ্টিস্ট রিভিয়্যু অ্যাণ্ড শাব্বাথ হেরাল্ড, এপ্রিল ৩, ১৮৮৮। তাহলে সেই সব ধারণাগুলো আমাদের পরিহার করতে হবে, যে ধারণাগুলোকে বাইবেল ভ্রান্ত কিংবা ভুল বলে দেখায়।