---
title:  ঈশ্বরের বিষয়ে সত্য ও মিথ্যা শিক্ষা
date:   25/12/2024
---

`যোহন ৪:৪৬-৫৪ পদের ঘটনাটি পড়ুন। এই ঘটনার নেতাটি কেন যীশুর কাছে এসেছিল? এই লোকটির সমস্যার কারণ কি ছিল?`

এই লোকটি যীশুর কাছে সাহায্যের জন্য এসেছিলেন। কিন্তু লোকটি আসার আগে, সে সিদ্ধান্ত নিয়েছিল যে, যীশু যদি তার সন্তানকে সুস্থ করেন, তবেই সে তাঁকে বিশ্বাস করবে। সুতরাং, আমরা বলতে পারি যে, ঈশ্বর সম্পর্কে এই লোকটির ধারণা মানবীয় সন্দেহ ও শঙ্কা থেকে এসেছিল। ঈশ্বর সম্পর্কীত মানবীয় ধারণা হচ্ছে সীমিত। সুতরাং, বাইবেল বিষয়ে এবং এর শিক্ষামালা বিষয়ে আমাদের বিশ্বাসের কারণ কোনো মানবীয় ধারণা হওয়া উচিৎ নয়।

বাইবেল যা শিক্ষা দেয়, তা যখন আমরা বিশ্বাস করি, তখন আমরা ঈশ্বরকে ও বাইবেলকে প্রথমে রাখি (যোহন ৪:৪৮; ৬:১৪, ১৫; ২ তীমথিয় ৩:১৬)। আমাদের অবশ্যই বিশ্বাস সহকারে বাইবেল গ্রহণ করতে হবে। তখন বাইবেল আমাদের কাছে এর শিক্ষামালা বর্ণনা করবে। বাইবেল আমাদেরকে বাইবেল বুঝতে সাহায্য করে। মানবীয় ধারণা যেন আমাদের বাইবেলের জ্ঞানকে নিয়ন্ত্রণ না করে। বাইবেল যেন আমাদের চিন্তাকে এবং মানুষ হিসেবে আমাদের বিশ্বাসকে এবং সত্য হিসেবে আমরা যাকিছু গ্রহণ করি তা নিয়ন্ত্রণ করে।

আমরা যদি যীশু ও তাঁর শিক্ষামালায় বিশ্বাস করি, তাহলে আমরা বাইবেলে ও এর শিক্ষামালায় বিশ্বাস করব (যোহন ৫:৪৬, ৪৭)। “অতএব যে যিহূদীরা তাঁহাকে বিশ্বাস করিল, তাহাদিগকে যীশু কহিলেন, ‘তোমরা যদি আমার বাক্যে স্থির থাক, তাহা হইলে সত্যই তোমরা আমার শিষ্য’” (যোহন ৮:৩১)। আমরা যদি বাইবেল অবিশ্বাস করি, তাহলে তাঁর শিক্ষামালা আমাদের মাঝে থাকতে পারে না (যোহন ৫:৩৮)। “যে আমাকে অগ্রাহ্য করে, এবং আমার কথা গ্রহণ না করে, তাহার বিচারকর্তা আছে; আমি যে বাক্য বলিয়াছি, তাহাই শেষ দিনে তাহার বিচার করিবে। কারণ আমি আপনা হইতে বলি নাই; কিন্তু কি কহিব ও কি বলিব, তাহা আমার পিতা, যিনি আমাকে পাঠাইয়াছেন, তিনিই আমাকে আজ্ঞা করিয়াছেন” (যোহন ১২:৪৮, ৪৯)।

ঈশ্বরের বাক্য, বাইবেল এর কথা “শোনা” এবং আমরা ঈশ্বরের বাক্য শুনি, তখন আমরা তাঁর বাধ্য থাকি। অর্থাৎ, ‘কথা গ্রহণ’ হচ্ছে তথ্য জানা অপেক্ষা অধিক কিছু। ‘কথা গ্রহণ’ মানে হল আমরা যেন সেই কাজ করি যা ঈশ্বর চান। “যদি কেহ তাঁহার ইচ্ছা পালন করিতে ইচ্ছা করে, সে এই উপদেশের বিষয়ে জানিতে পারিবে, ইহা ঈশ্বর হইতে হইয়াছে, না আমি আপনা হইতে বলি” (যোহন ৭:১৭)।

যখন আমরা ঈশ্বরের বাধ্য থাকি এবং তিনি যা চান তা আমরা করি, তখন আমরা দেখাই যে, আমরা ঈশ্বরকে প্রেম করি। “যীশু উত্তর করিয়া তাঁহাকে কহিলেন, ‘কেহ যদি আমাকে প্রেম করে, তবে সে আমার বাক্য সকল পালন করিবে; আর আমার পিতা তাহাকে প্রেম করিবেন, এবং আমরা তাহার নিকটে আসিব ও তাহার সহিত বাস করিব’” (যোহন ১৪:২৩)।

`ঈশ্বরের প্রতি আমাদের বাধ্যতা কীভাবে তাঁর জন্য আমাদের প্রেমকে দেখায়?`