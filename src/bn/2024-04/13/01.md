---
title:  যীশু ও তাঁর শিক্ষামালা জানা
date:   21/12/2024
---

### শাস্ত্রপাঠ
যোহন ২১:১-১৯; ২১:২০-২২; ১:৪-১০; ৪:৪৬-৫৪; ১২:৩২।

> <p>মুখস্থপদ</p>
> “তোমরা শাস্ত্র অনুসন্ধান করিয়া থাক, কারণ তোমরা মনে করিয়া থাক যে, তাহাতেই তোমাদের অনন্ত জীবন রহিয়াছে; আর তাহাই আমার বিষয়ে সাক্ষ্য দেয়” (যোহন ৫:৩৯)।

যোহন লিখিত সুসমাচারটি মার্ক লিখিত সুসমাচারের মত করে সমাপ্ত হচ্ছে: গালীলে যীশু ও তাঁর শিষ্যদের মধ্যকার মিলনের মধ্য দিয়ে। এখানে মিলন সম্মিলন বিষয়ে চ‚ড়ান্ত শিক্ষা রয়েছে। আমরা এ বিষয়ে আরও আলোচনা করব যে, কীভাবে আমরা যীশু ও শাস্ত্রকে জানতে পারি। যোহন লিখিত সুসমাচারে এই ধারণটি হচ্ছে একটি গুরুত্বপূর্ণ বিষয়।

যীশুর শিষ্যরা তিন বছরের অধিক সময় তাঁর সঙ্গে ছিলেন। তাঁর প্রতি যা-কিছু ঘটবে তা যীশু বারবার তাঁর শিষ্যদের বলেছেন। কিন্তু শিষ্যরা যীশুর মৃত্যু কিংবা পুনরুত্থানের জন্য আসলে প্রস্তুত ছিল না।

শিষ্যরা কেন প্রস্তুত ছিল না? তাদের প্রতি যীশুর বলা কথাগুলো তারা মানতে পারেনি।

বর্তমানেও আমরা শিষ্যদের ন্যায় একই কাজ করার বিপদে থাকতে পারি। আমরা হয়ত বাইবেল পড়তে পারি, কিন্তু আমরা হয়ত ভেবে বসতে কিংবা উপলব্ধি করতে পারি যে, এর প্রতি আমাদের আসলে বাধ্য থাকার প্রয়োজন নেই। আমরাও হয়ত সেই স্বর্গীয় আধ্যাত্মিক সত্যগুলোকে গ্রহণ না করেও বসতে পারি যা আমাদের আচরণকে সাহচর্য দিতে পারে। পরিতাপের বিষয় হল, বহু খ্রীষ্টিয়ান এমনটা ভেবে থাকে এবং এমন উপলব্ধি করে থাকে।

যোহন লিখিত সুসমাচারের শেষ সপ্তাহে, আমরা কিছু ধারণার প্রতি দৃষ্টি দেব যা যীশুকে ভালোভাবে জানতে সাহায্য করবে। যখন আমরা যীশুকে ভালোভাবে জানব, তখন আমরা তাঁকে নিয়ে জীবন যাপন করতে চাইব এবং তাঁর শিক্ষামালার বাধ্য থাকতে চাইব।