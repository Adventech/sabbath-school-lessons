---
title:  আপনার দৃষ্টি যীশুর উপরে রাখুন
date:   23/12/2024
---

`যোহন ২১:২০-২২ পদে যীশু ও পিতরের মধ্যকার কথোপকথন পড়ুন। পিতর যীশুকে কি প্রশ্ন করেছিলেন? জিজ্ঞেসা করা এই প্রশ্নটি ভুল ছিল কেন? যীশু পিতরকে কি বললেন? যীশুর উত্তর কীভাবে সমস্যা সমাধানে সাহায্য করল?`

যীশু পিতরকে তার কাজ ফিরিয়ে দেন এবং বলেন, “আমার পশ্চাৎ আইস” (যোহন ২১:১৯)। পিতর তার মন থেকে যীশুকে অনুসরণ করেন এবং তীর ছাড়েন। পিতর ঘুরে দাঁড়ান এবং দেখেন যে, যোহনও যীশুকে অনুসরণ করছেন। সুতরাং, পিতর যীশুকে যোহন সম্পর্কে প্রশ্ন করেন: “প্রভু, ইহার কি হইবে?” (যোহন ২১:২১)।

যীশু যখন পিতরকে আবার কাজ দেন, তখন যীশু পিতরকে এও বলেন যে, তিনি কিভাবে মারা যাবেন (যোহন ২১:১৮)। পিতর যোহনের মৃত্যু সম্পর্কেও জানতে চান। যীশু পিতরকে বলেন যে, অন্য শিষ্যের পরিণতি নিয়ে তার উদ্বিগ্ন হবার দরকার নেই। যে বিষয়টি পিতরকে সর্বাপেক্ষা গুরুত্বের সঙ্গে ভাবতে হবে, তাহল- যীশুকে অনুসরণ করা।

`যোহন ২১:২৩-২৫ পদ পড়ুন। নূতন নিয়মের সেই যুগে খ্রীষ্টিয়ানরা এই পদে যীশুর বলা কথাগুলো ভুলভাবে বুঝেছিল? যোহন কীভাবে তাদের ভ্রান্ত ধারণা সংশোধন করলেন?`

যীশুর বলা এই কথাটির অর্থ লোকেরা ভুল বুঝেছিল: “আমি যদি ইচ্ছা করি, এ আমার আগমন পর্যন্ত থাকে, তাহাতে তোমার কি? তুমি আমার পশ্চাৎ আইস” (যোহন ২১:২২)। লোকেরা ভেবেছিল যীশু বলছেন যে, যোহনের মৃত্যুর পূর্বে যীশুর পুনরায় আসবেন। যেমনিভাবে সময় পেরিয়ে গেল এবং যোহন বৃদ্ধ হলেন, তখন লোকেরা এটা ভেবে উদ্বিগ্ন ছিল যে, যোহনের মৃত্যুর পূর্বে যীশু যদি না আসেন, তাহলে কি হবে (নিঃসন্দেহে, তাই হয়েছিল। যোহন মারা গিয়েছিলেন)। যোহন এই ভ্রান্ত ধারণা সংশোধন করেন। তিনি বলেন যে, যীশু ভবিষ্যৎ সম্পর্কে একটি প্রতিজ্ঞা করছেন না। যীশু বলছিলেন যে, তিনি যা করতে চান, তা করার ক্ষমতা তাঁর আছে, কারণ তিনি ছিলেন ঈশ্বর।

আসুন, আমরা যীশুর উপরে দৃষ্টি দেই, অন্য লোকদের উপরে নয়। এই ধারণাটি খুবই জোরালো। যীশু হলেন আমাদের ত্রাণকর্তা, অন্য কেউ নয়। লোকেরা আপনাকে হতাশ করবে এবং হয়ত আঘাত করতে পারে। কিন্তু যীশু কখনও আমাদের পড়ে যেতে দেবেন না।

মঙ্গলবার থেকে বৃহস্পতিবার পর্যন্ত আমাদের আলোচনাটি বাইবেল বোঝার ধারণা নিয়ে কথা বলছে। যখন আমরা বাইবেল বুঝি, তখন আমরা যীশুকে ভালোভাবে বুঝব এবং তাঁকে কিভাবে অনুসরণ করতে হয় তা জানব। যীশু হলেন আমাদের প্রভু ও সহচর।

`কতটা সচরাচর অন্যরা আপনাকে হতাশ করে কিংবা আঘাত করে? সেই অভিজ্ঞতা থেকে আপনি কি শিখেছেন?`