---
title:  গালীলে সাক্ষাৎ
date:   22/12/2024
---

`যোহন ২১:১-১৯ পদ পড়ুন। এই পদগুলো আমাদের কি গুরুত্বপূর্ণ সত্য দেখায়? ঈশ্বরের দয়া এবং আমাদের হৃদয় শূন্য অহংকার শুন্য করার প্রয়োজনীয়তা সম্পর্কে বাইবেলের এই সত্যগুলো আমাদের কি শিক্ষা দেয়?`

যোহন ২০ অধ্যায়, যোহনের যোহন পুস্তকটি লেখার কারণ দর্শিয়ে সমাপ্ত হচ্ছে। আমরা হয়ত ভাবতে পারি, যোহনের পুস্তকটি এখানেই সমাপ্ত হওয়া উচিৎ ছিল, ঠিক? কিন্তু যোহন আরেকটি অধ্যায় লিখলেন। কয়েক জন শিষ্যদের নিয়ে ২১ অধ্যায় শুরু হচ্ছে যারা গালীলে ফিরে এসেছিলেন। পিতর জানান যে, শিষ্যরা হ্রদে মাছ ধরে সময় যাপন করবে। কিন্তু তারা সেই রাতে কোন মাছ ধরতে পারেনি।

সকাল বেলা একজন আগুন্তুক তীরে দাঁড়ান। আগন্তুক তাদের জালটি নৌকার ডান দিকে ছুড়তে বলেন। আগন্তুকের কথা মত শিষ্যরা কাজটি করলেন। পরে, শিষ্যরা এত মাছ পান যে, তারা জাল টেনে নৌকায় তুলতে পারছিলেন না! এই একই আশ্চর্য-কাজ দিয়ে যীশুর সঙ্গে তাদের পথচলা শুরু হয়েছিল (পড়ুন, লূক ৫:১-১১)। এই আশ্চর্য-কাজটি যখন ঘটল, যোহন তৎক্ষণাৎ জানতে পারলেন যে, আগন্তুক হলেন যীশু। যোহন বিষয়টি পিতরকে বলেন, আর পিতর জলে ঝাপ দেন এবং সাতাঁর কেটে তীরে ওঠেন।

যীশু পিতরকে তিনটি প্রশ্ন করেন। তিনটি প্রশ্নের সবগুলোই ছিল পিতরের প্রভুকে প্রেম করা প্রসঙ্গে। যীশু ক্রুশে মরার পূর্বে, পিতর শপথ করেছিলেন যে, তিনি যীশুর জন্য মরবেন (যোহন ১৩:৩৭)। পরে, যীশু পিতরকে বলেন যে, তিনি তাঁকে তিন বার অস্বীকার করবেন (যোহন ১৩:৩৮)। গালীলে অবস্থানের এই সময়ে পিতর যীশুর সঙ্গে তার কথোপকথনে নিজেকে অধিক গুরুত্বপূর্ণ দেখালেন না। পিতর বলেন, “প্রভু, আপনি সকলই জানেন; আপনি জ্ঞাত আছেন যে, ‘আমি আপনাকে ভালবাসি’” (যোহন ২১:১৭)।

যীশু যখন পিতরের কাছে জানতে চান যে, তিনি তাঁকে প্রেম করেন কিনা, তখন যীশু প্রশ্ন করার জন্য ‘আগাপে’ শব্দটি ব্যবহার করেন, গ্রিক ভাষায় যার অর্থ হল- ‘প্রেম করা।’ উত্তর দেবার জন্য পিতর সর্বদা ‘প্রেম করার’ ভিন্ন একটি গ্রিক শব্দ ব্যবহার করলেন। শব্দটি হল ‘ফিলিও,’ যার মানে হল প্রেম করা, কিন্তু একজন বন্ধুর মত। তাই, কিছু লোক বলে যে, যোহন এটা দেখানোর জন্য ‘ফিলিও’ শব্দটি ব্যবহার করছেন যে, ঈশ্বর যেভাবে প্রেম করেন, পিতর সেভাবে প্রেম করা শেখেননি।

কিন্তু এই ধারণা সঠিক নয়। পিতর এভাবে উত্তর দিয়েছিলেন, কারণ তিনি তার হৃদয় থেকে সকল অহংকার শূন্য করেছিলেন। আমরা আরও দেখি যে, যীশু পিতরের উত্তর গ্রহণ করলেন, কারণ প্রভু তাকে ঈশ্বরের পক্ষের কাজটি ফিরিয়ে দিলেন। যখন আমরা ঈশ্বরের পক্ষে কাজ করি, তখন আমাদের যে বিষয়টিকে সর্বাপেক্ষা গুরুত্ব দিতে হবে, তাহল- হৃদয় থেকে সকল অহংকার দূর করতে হবে। তখন আমরা তাঁর কাজের জন্য যীশুর প্রতি দৃষ্টি দেব এবং আমাদের নিজেদের শক্তি ও জ্ঞানের প্রতি দৃষ্টি দেব না।