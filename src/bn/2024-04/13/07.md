---
title:  অতিরিক্ত আলোচনা
date:   27/12/2024
---

“ঈশ্বরের দূতগণ সতত পৃথিবী হইতে স্বর্গে ও স্বর্গ হইতে পৃথিবীতে ওঠানামা করিতেছেন ক্লিষ্ট ও দুঃখ ভোগকারী লোকদের নিমিত্ত খ্রীষ্টে সমস্ত অলৌকিক কার্য সমূহ সাধিত হইয়াছিল ঈশ্বরেরই শক্তিতে দূতগণের পরিচর্যায়। আর খ্রীষ্টের মাধ্যমেই তাঁহার স্বর্গীয় বার্তাবাহকের পরিচর্যা দ্বারাই প্রত্যকটি আশীর্বাদ ঈশ্বর হইতে আমাদের নিকট আসিয়া থাকে। আমাদের ত্রাণকর্তা স্বয়ং মনুষ্যত্ব ধারণ করিয়া তাঁহার স্বার্থসমূহ আদমের পতিত পুত্র কন্যাদের স্বার্থ সমূহের সহিত সংযুক্ত করিলেন পক্ষান্তরে তাঁহার ঈশ্বরত্বের মাধ্যমে তিনি ঈশ্বরের সিংহাসনও আুকড়াইয়া ধরিয়া রহিয়াছেন। আর এইভাবে ঈশ্বরের সহিত মনুষ্যের, এবং মনুষ্যের সহিত ঈশ্বরের যোগাযোগের একমাত্র মাধ্যম হইতেছেন খ্রীষ্ট।” -ঈলেন জি হোয়াইট, সর্ব-যুগের বাসনা, পৃষ্ঠা: ১২৯।

**আলোচ্য প্রশ্নাবলী**:

`যোহন লিখিত সুসমাচারে বর্ণীত ভিন্ন সব গল্পগুলো নিয়ে ভাবুন। কোন্টি ঈশ্বরের প্রেম সর্বাপেক্ষা বেশি দেখায়? ক্লাশে সহভাগ করুন যে, সেই গল্পটিকে আপনি সর্বাপেক্ষা শক্তিশালী মনে করেন কেন?`

`একজন ব্যক্তি কীভাবে বাইবেলের সত্য অনুসন্ধান করবে?`

`নিজের দ্বারা নয়, বরং বাইবেলের দ্বারা সত্যকে চিনতে পারাটা অত্যন্ত কঠিন কেন? যেভাবে আমরা বাইবেল বুঝি ও ব্যাখ্যা করি, আমাদের মানবীয় চিন্তা কি সর্বদা সেভাবেই চলবে? আমাদের অবশ্যই কেন নিজেদের বিষয়ে এই দুর্বলতা বুঝতে হবে? যখন আমরা বাইবেল পড়ি, তখন আমাদের হৃদয় থেকে সকল অহংকার শূন্য করা অপরিহার্য কেন?`

`মিথ্য ধারণাকে সমর্থন দেবার জন্য কিংবা অন্য লোকদেরকে বশ করার জন্য লোকেরা যখন বাইবেলের আশ্রয় নিয়েছিল, তখন যা-কিছু ঘটেছিল সে-বিষয়ে পশ্চিমা খ্রীষ্টধর্মের ইতিহাস ভয়ংকর সব গল্পে পরিপূর্ণ। ইতিহাস থেকে কোন্ দৃষ্টান্তগুলো আপনি স্মরণে আনতে পারেন? ওগুলো থেকে অদ্য আমরা কি শিক্ষা গ্রহণ করতে পারি?`

`যোহন লিখিত সুসমাচার আসলে কী, তা আপনার নিজের কথায় বলুন। অদ্য, আমাদের জন্য পুস্তকটির সর্বাপেক্ষা গুরুত্বপূর্ণ বার্তা কি?`