---
title:  শাস্ত্রের বাধ্য থাকা কিংবা না থাকা
date:   15/10/2024
---

`যোহন ১:৯-১৩ পদ পড়ুন। এই পদগুলোয়, যীশুর বিষয়ে লোকদের চিন্তা ও উপলব্ধি কেমন ছিল, সে-বিষয়ে যোহন কি বলেন?`

যোহন লিখিত সুসমাচারে যোহন ১:১-১৮ পদ হচ্ছে যীশুর জীবনের পরিচিতি। যীশু কে ছিলেন, তা যোহন ১:১-১৮ পদ বলছে। এই পদগুলো আমাদের আরও বলছে যে, সে সময়ে যীশুর বিষয়ে লোকদের কি চিন্তা ও উপলব্ধি ছিল। যোহন যীশুকে ‘প্রকৃত জ্যোতি’ নামে আখ্যা দেন (যোহন ১:৯)। যীশু হলেন জ্যোতির তুল্য, কারণ তাঁর বাক্য জগতের প্রতিটি ব্যক্তির হৃদয় ও মনকে আলোকিত করছে। যীশু হলেন এমন একটি আলোর তুল্য, যে-আলো আমাদের বাইবেল বুঝতে সাহায্য করে। যেমনিভাবে সি. এস. লুইস লিখেছেন: “যেহেতু আমি সূর্যোদয় দেখতে পাই, তাই আমি সূর্যোদয়ে বিশ্বাস করি, তদ্রƒপ আমি খ্রীষ্টধর্মে বিশ্বাস করি। সূর্য যখন ওঠে, তখন সূর্যকিরণ আমাকে সমস্তকিছু দেখতে সাহায্য করে।” -‘ইজ থিওলজি পয়েট্রি?’ পৃষ্ঠা: ১৫।

এছাড়া, যোহন ১:৯ পদ আসলে যা বলছে, তা দেখুন। আলো প্রত্যেকের কাছে আসে। কিন্তু আলোকে সবাই স্বাগতম জানায় না। যেমনিভাবে আমরা আগামীদিনের পাঠে দেখব, যোহনের পুস্তকে সর্বাপেক্ষা গুরুত্বপূর্ণ একটি ধারণা/বিষয়বস্তু হল এটা যে, লোকেরা কীভাবে যীশুকে গ্রহণ ও বর্জন করছে। সেই বিষয়বস্তুর সূচনা আমরা যোহন ১ অধ্যায়েই দেখতে পাই। দুঃখদায়ক সত্য হল এটা যে, ত্রাণকর্তা নিজ লোকেদের, অর্থাৎ যিহূদী জাতির, মাঝে এসেছিলেন। কিন্তু বহু লোক তাঁকে ত্রাণকর্তা বলে গ্রহণ করেনি।

রোমীয় ৯-১১ পদে, পৌল একই বিষয় নিয়ে কথা বলছেন: বহু যিহূদী যীশুকে অগ্রাহ্য করল। কিন্তু পৌল পরিতাপের সংবাদ দিয়ে সমাপ্ত করছেন না। পৌল বলছেন যে, অ-যিহূদীসহ, বহু যিহূদী, যীশুকে তাদের ত্রাণকর্তা হিসেবে গ্রহণ করেছিল। পৌল অ-যিহূদীদের সতর্ক করছেন যে, যীশুকে গ্রহণ করার ব্যাপারে তারা যেন নিজেদেরকে যিহূদীদের থেকে ভালো বলে বড়াই না করে। পৌল বলেন, “বস্তুতঃ যেটি স্বভাবতঃ বন্য জলপাইবৃক্ষ, তোমাকে তাহা হইতে কাটিয়া লইয়া যখন স্বভাবের বিপরীতে উত্তম জলপাইবৃক্ষে লাগান গিয়াছে, তখন প্রকৃত শাখা যে উহারা, উহাদিগকে নিজ জলপাইবৃক্ষে লাগান যাইবে, ইহা কত অধিক নিশ্চয়” (রোমীয় ১১:২৪)।

খানিকটা একইভাবে, যোহন বলেন যে, যে-সকল লোকেরা যীশুকে তাদের ত্রাণকর্তা হিসেবে গ্রহণ করেছে, তারা ঈশ্বরের সন্তান হবে। আমরা যখন তাঁকে গ্রহণ করেছি, তখন আমরা ঈশ্বরের সন্তান হয়েছি। (যোহন ১:১২, ১৩ পদ পড়ুন)।

এই বিষয়বস্তুটি যোহনের পুস্তকের শেষে, যীশুর বিষয়ে যোহনের দেয়া ভূমিকার সঙ্গে সংযোগ স্থাপন করেছে। যোহন ২০:৩১ পদে, যোহন আমাদেরকে তার এই পুস্তকটি লেখার কারণ জানাচ্ছেন: যেন তোমরা বিশ্বাস কর যে, যীশু হলেন ত্রাণকর্তা, ঈশ্বরের পুত্র, এবং যখন তোমরা সেটা বিশ্বাস কর, তখন তোমরা তাঁর নামে অনন্ত জীবন পাবে।