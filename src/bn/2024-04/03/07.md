---
title:  অতিরিক্ত আলোচনা
date:   18/10/2024
---

“যীশু কহিতেছেন, ‘আর আমি ভূতল হইতে উচ্চীকৃত হইলে সকলকে আমার নিকটে আকর্ষণ করিব’ (যোহন ১২:৩২)। খ্রীষ্ট জগতের পাপের নিমিত্ত মৃত্যুবরণকারী ত্রাণকর্তারূপে অবশ্যই পাপীর নিকটে প্রকাশিত হইবেন; এবং সেই কালভেরীর ক্রুশের উপরে ঈশ্বরের মেষ-শাবককে দেখিতে দেখিতে, পুনরুদ্ধারের নিগূঢ় রহস্য আমাদের মানসপটে প্রকাশিত হইতে থাকিবে ও ঈশ্বরের মধুরভাব আমাদিগকে অনুতাপের নিমিত্ত চালিত করিবে। পাপীদের জন্য প্রাণ দান করিয়া খ্রীষ্ট এক অব্যক্ত প্রেম প্রদর্শন করিয়াছেন; এই প্রেম উপলব্ধি করিতে পারিলে উহা পাপীর হৃদয় কোমল করে, মনে গভীর ছাপ রাখিয়া দেয়, এবং আত্মার অনুতাপের বাসনা জাগাইয়া তুলে...। কিন্তু যখনই তাহারা সংশোধনের চেষ্টা করে এবং ন্যায় পথে চলিবার নিমিত্ত আন্তরিক ইচ্ছা পোষণ করে, তখনই বুঝিতে হইবে যে শক্তি তাহাদিগকে আকর্ষণ করিতেছে, তাহা খ্রীষ্টের শক্তি। তাহাদের অজ্ঞাতসারে এক শক্তি তাহাদের আত্মায় কার্য করিতেছে, তাহাতে বিবেক সজীব হইয়া উঠিয়াছে এবং বাহি্যক জীবন সংশোধিত হইয়াছে। তারপর খ্রীষ্ট যখন তাহাদিগকে তাঁহার ক্রুশের দিকে তাকাইবার জন্য এবং তাহাদেরই পাপের নিমিত্ত বিদ্ধ, তাঁহাকে দেখিবার জন্য টানিয়া আনেন, তখন ঈশ্বরের আজ্ঞা, বিবেক উদিত হয়। ” -ঈলেন জি হোয়াইট, ত্রাণার্থীর আশা পূরণ, পৃষ্ঠা: ২২, ২৩।

**আলোচ্য প্রশ্নাবলী**:

`যোহন কেন তার পুস্তকটি যীশুকে কেন এমন একজন হিসেবে তুলে ধরে শুরু করছেন যিনি সমস্তকিছু সৃষ্টি করেছেন? একটি মণ্ডলী হিসেবে আমরা যাকিছু বিশ্বাস করি, সেই বিশ্বাসের ক্ষেত্রে এই বিষয়টি গুরুত্বপূর্ণ কেন? প্রাণের সূত্রপাত কীভাবে হল, সে-ব্যাপারে সঠিক জ্ঞান লাভ করাটা অত্যন্ত গুরুত্বপূর্ণ কেন? এ বিষয়ে বাইবেল আমাদের কি শিক্ষা দেয়?`

`যীশু ছিলেন পুরোপুরি ঈশ্বর এবং পুরোপুরি মানুষ। যীশু যে পুরোপুরি ঈশ্বর, সেভেন্থ-ডে অ্যাড্ভেণ্টিস্ট হিসেবে, বাইবেলের এই সত্যটি আমাদের বিশ্বাসের ক্ষেত্রে অত্যন্ত গুরুত্বপূর্ণ কেন? আমরা যদি মনে করতাম যে, যীশু কেবলই একজন মানুষ এবং ঈশ্বর নন, তাহলে আমাদের বিশ্বাসের প্রতি কি ঘটত? এছাড়া, অনন্তজীবী ঈশ্বর যদি ক্রুশের উপরে না মরতেন, তাহলে কি হত? কিন্তু কেবল একজন মানুষ যদি মরতেন, তাহলে কি হত? যীশু যদি অনন্তজীবী ঈশ্বর না হতেন, তাহলে খ্রীষ্টিয়ান হিসেবে আমাদের কি ক্ষতি হত?`