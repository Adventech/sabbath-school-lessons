---
title:  যীশু আদি থেকে সেখানে ছিলেন
date:   13/10/2024
---

`যোহন ১:১-৫ পদ পড়ুন। এই পদগুলো যীশুর বিষয়ে কি বলে?`

এই বিস্ময়কর চিন্তার দ্বারা যোহন যীশুর জীবনের গল্প শুরু করছেন: “আদিতে বাক্য ছিলেন, এবং বাক্য ঈশ্বরের সহিত ছিলেন, এবং বাক্য ঈশ্বর ছিলেন” (যোহন ১:১)। এই সুন্দর পদটি যীশুর বিষয়ে একটি সুগভীর ও জোরালো ধারণা তুলে ধরে। মানুষ হিসেবে, এই বিস্ময়কর ধারণাটির অর্থ বোঝা আমাদের জন্য দুরূহ, কিন্তু আমাদের অবশ্যই চেষ্টা করতে হবে।

এই পদে যোহন প্রথম যে কাজটি করছেন তা হল- তিনি সেই সময়ের বিষয়ে একটি ইঙ্গিত দিচ্ছেন, যে-সময়ে ঈশ্বর আকাশমণ্ডল ও পৃথিবী সৃষ্টি করেছিলেন। যোহন তার পুস্তকটি সেই একই শব্দ/শব্দগুলো দিয়ে শুরু করছেন, যে শব্দ/শব্দগুলো দিয়ে আদিপুস্তক শুরু করা হয়েছিল: ‘আদিতে’ (পড়ুন, আদি ১:১; যোহন ১:১)। আমরা জানি যে, ঈশ্বর সমস্তকিছু সৃষ্টি করার পূর্বে বাক্য, অর্থাৎ যীশু, বিরাজমান ছিলেন। অর্থাৎ, যোহন আমাদের বলছেন যে, যীশু আদি থেকে সর্বদা পিতা ঈশ্বরের সহিত সেখানে আছেন।

পরে, যোহন আমাদের বলছেন যে, ‘বাক্য ঈশ্বরের সহিত ছিলেন।’ যোহন ১:১৮ পদে, যোহন বলেন, “ঈশ্বরকে কেহ কখনও দেখ নাই; একজাত পুত্র, যিনি পিতার ক্রোড়ে থাকেন, তিনিই [তাঁহাকে] প্রকাশ করিয়াছেন।” এই পদটি আমাদের দেখায় যে, যীশু ও পিতা হচ্ছেন খুবই ঘনিষ্ঠ।

পরে যোহন বলেন, ‘বাক্য ঈশ্বর ছিলেন’ (যোহন ১:১)। যীশু, যিনি হলেন বাক্য, তিনি কীভাবে একই সময়ে ঈশ্বরের সঙ্গে থাকতে পারেন, এবং ঈশ্বর হতে পারেন? আমরা আমাদের প্রশ্নের উত্তর তখন জানতে পারি যখন আমরা গ্রিক ভাষা সম্পর্কে গুরুত্বপূর্ণ কিছু বুঝতে পারি। গ্রিক ভাষায় ইংরেজী ‘ধ্থ কিংবা ‘ধহ্থর কোন প্রতিশব্দ নেই। কিন্তু গ্রিক ভাষায় একটি শব্দ আছে, যে-শব্দটি ইংরেজী ‘ঃযব্থ বোঝায়। যোহন যখন একটি শব্দের পূর্বে ইংরেজী ‘দি/দ্যা’ শব্দটি প্রয়োগ করেন, তখন তিনি আমাদের দেখান যে, তিনি আমাদের একজন নির্দিষ্ট ব্যক্তিকে কিংবা বস্তুকে দেখাচ্ছেন এবং তিনি কোন সাধারণ ব্যক্তিকে কিংবা বস্তুকে দেখাচ্ছেন না। যোহন ১:১ পদে, যোহন গ্রিক ভাষানুসারে ‘বাক্য’ শব্দটির পূর্বে ‘দি’ শব্দটি প্রয়োগ করছেন। সুতরাং, ‘দি’ শব্দটি আমাদেরকে সেই বিশেষ ব্যক্তির প্রতি গভীর মনোযোগ দিতে বলছে, যে-ব্যক্তির বিষয় তিনি বলছেন।

গ্রিক ভাষারীতি অনুসারে, যোহন ‘ঈশ্বরের’ পূর্বে ‘দি’ শব্দটি লিখছেন। যোহন চান আমরা যেন জানি যে, তিনি একজন নির্দিষ্ট ব্যক্তির বিষয়, অর্থাৎ পিতা ঈশ্বরের বিষয়, বলছেন। কিন্তু যোহন যখন গ্রিক ভাষায় ‘এবং বাক্য ঈশ্বর ছিলেন’ কথাটি বলেন, তখন যোহন ‘ঈশ্বর’ শব্দটির পূর্বে ‘দি’ শব্দটি লিখছেন না। তার মানে হল, যোহন এখন যীশুর বিষয় বলছেন। যীশু পিতা ঈশ্বর নন। একই সময়ে, যীশু হলেন ঈশ্বরের পুত্র, ঈশ্বরত্বের দ্বিতীয় ব্যক্তি। ঈশ্বরত্বের মধ্যে তিন সদস্যের সকলে রয়েছেন: পিতা ঈশ্বর, পুত্র ঈশ্বর ও পবিত্র আত্মা ঈশ্বর।

যোহন ১:৩, ৪ পদে, যোহন আমাদের বলেন যে, যীশু হলেন সেই, যিনি সমস্তকিছু সৃষ্টি করেছেন।