---
title:  যোহন লিখিত সুসমাচারের সূচনা
date:   12/10/2024
---

### শাস্ত্রপাঠ
যোহন ১:১-১৫; ১:১-৩, ১৪; ১:৯-১৩; ৩:১৬-২১; ১৭:১-৫।

> <p>মুখস্থপদ</p>
> “আদিতে বাক্য ছিলেন, এবং বাক্য ঈশ্বরের সহিত ছিলেন, এবং বাক্য ঈশ্বর ছিলেন” (যোহন ১:১)।

১ম পাঠে, আমরা যোহন পুস্তকের শেষ থেকে পড়তে শুরু করেছি। যোহন লিখিত সুসমাচারের শেষাংশ ব্যাখ্যা করছে যে, যোহন কেন তার পুস্তকটি লিখলেন। এই সপ্তাহের পাঠটি যোহন লিখিত সুসমাচারের শুরুতে ফিরে যাচ্ছে। পুস্তকগুলোর বা পত্রগুলোর প্রথম শব্দগুলোতে বা অনুচ্ছেদগুলোতে নূতন নিয়মের লেখকরা আমাদের সাধারণত জানিয়ে দিচ্ছেন যে, তারা কী বিষয়ে কথা বলতে যাচ্ছেন। এই পুস্তকের শুরুতে যোহনও আমাদের বলছেন যে, তিনি কী বিষয়ে কথা বলতে যাচ্ছেন। যোহনের বিষয়বস্তুর মধ্যে যীশুর বিষয়ে বাইবেলের সত্য অন্তর্ভুক্ত রয়েছে। এই সত্যগুলো সেই সময় সম্পর্কে বলে যখন ঈশ্বর আকাশমণ্ডল ও পৃথিবীর সৃষ্টি করেননি।

বাইবেলের এই সত্যগুলো পাঠকদেরকে যীশুর সম্পর্কে সেই বিষয়গুলো বুঝতে সাহায্য করে, যে-বিষয়গুলো তৎকালিন লোকেরা বুঝতে পারেনি। আমরা যীশুর ব্যাপারে সেই গুরুত্বপূর্ণ বিষয়গুলো দেখতে পাই, যেগুলো যোহন তার বিবরণে বলছেন।

এ সপ্তাহের পাঠ যোহন লিখিত সুসমাচারের সূচনা দিয়ে শুরু হচ্ছে (যোহন ১:১-১৮)। সূচনাটি আমাদেরকে যোহনের কথিত সর্বগুরুত্বপূর্ণ প্রসঙ্গগুলোর একটি তালিকা দেবে। চলতি সপ্তাহের পর, আমরা এই প্রসঙ্গগুলো যোহনের সুসমাচারের অন্য অংশগুলোতে আবার দেখব।