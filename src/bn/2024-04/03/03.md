---
title:  বাক্য, অর্থাৎ যীশু, একজন মানুষ হলেন
date:   14/10/2024
---

`যোহন ১:১-৩, ১৪ পদ পড়ুন। যীশু যা করেছেন, সে-বিষয়ে এই পদগুলো কি বলছে? বাইবেলের এই সত্য অত্যন্ত গুরুত্বপূর্ণ কেন?`

যীশুর জীবনী বিষয়ক এই বইটি যোহন যীশুর নাম দিয়ে শুরু করছেন না। ত্রাণকর্তা হিসেবে যীশুর কাজের বিষয় কোনো শিরনাম দিয়েও যোহন শুরু করেননি। যোহন তার সুসমাচারটি ‘লোগোস’ শব্দ দিয়ে শুরু করছেন, যার মানে হল ‘বাক্য।’ যোহনের সময়ে, গ্রিক দার্শনিকরা দর্শনশাস্ত্রের বিষয়ে এবং এর গুরুত্বপূর্ণ নীতিমালার বিষয়ে আলোচনা করার জন্য ‘লোগোস’ শব্দটি দিয়ে শুরু করত।

গ্রিক দার্শনিক প্লেটো মনে করতেন যে, দুটি স্থানে প্রাণের শুরু হয়েছিল। একটি স্থান হল স্বর্গ, যেখানে সমস্তকিছু ছিল সিদ্ধ ও স্থিতিশীল। দ্বিতীয় স্থানটি হল এই পৃথিবী, যেখানে সমস্তকিছু অস্থিতিশীল এবং কোন কিছুই সিদ্ধ নয়। বাইবেলের যুগের কিছু দার্শনিক বলেছেন যে, ‘লোগোস’ হচ্ছে সেই মাঝামাঝি স্থান, যেখানে স্বর্গের সিদ্ধ বিষয় এবং পৃথিবীর প্রকৃত বিষয় অবস্থান করছে।

যোহন লোগোস শব্দটি প্লেটো অপেক্ষা সম্পূর্ণ ভিন্নভাবে ব্যবহার করছেন। যোহন বলেন যে, সত্য, কিংবা লোগোস, এমন কোন আধ্যাত্মিক ধারণা নয় যা বোঝা দুরূহ। এছাড়া, ‘লোগোস’ স্বর্গ ও পৃথিবীর মাঝামাঝি কোন স্থান নয়। যোহনের বক্তব্যে ‘লোগোস’ একজন ব্যক্তি: যীশু খ্রীষ্ট। যীশু একজন মানুষ হলেন এবং আমাদের মাঝে বাস করলেন (যোহন ১:৪)।

যোহন আরও বিশ্বাস করতেন যে, ‘লোগোস’ হচ্ছেন ঈশ্বরের বাক্য, কিংবা শাস্ত্র/বাইবেল। আরও গুরুত্বপূর্ণ হল, ঈশ্বর আমাদের সঙ্গে যোগাযোগ করেন। সর্বাপেক্ষা বিস্ময়কর উপায়ে তিনি মানুষের কাছে নিজেকে প্রকাশ করছেন: যীশু একজন মানুষ হলেন এবং আমাদের সঙ্গে বাস করলেন (যোহন ১:১৪)। যীশুর জীবনী বিষয়ক যোহনের পুস্তকে ‘লোগোস’ আমাদের অনন্তকালীন ঈশ্বরকে দেখায়, যিনি কাল ও স্থানে প্রবেশ করেন। এই একই ঈশ্বর কথা বলেন, কাজ করেন এবং ব্যক্তিগতভাবে মানুষের সঙ্গে যোগাযোগ করেন। ‘লোগোস’ শব্দটি আমাদের দেখায় যে, অনন্তজীবী ঈশ্বর একজন মানুষ হলেন, আমাদের একজন হলেন।

যোহন ১:১৪ পদে, যোহন বলেন যে, ‘লোগোস’ কিংবা ‘আমাদের মধ্যে প্রবাস করিলেন’ (যোহন ১:১৪)। ‘প্রবাস’র গ্রিক শব্দ ‘তাঁবু স্থাপন’ করা বোঝায়। যাত্রা ২৫:৮ পদ স্মরণ করিয়ে দেবার জন্য যোহন এই গ্রিক শব্দটি ব্যবহার করছেন। এই পদে, ঈশ্বর ইস্রায়েল সন্তানদের একটি উপাসনার স্থান নির্মাণ করতে বলেন, যেটি ছিল একটি তাঁবুর তুল্য। পরে, ঈশ্বর সেখানে তাঁর লোকদের সঙ্গে বাস করেন। একইভাবে, যীশু, যিনি ছিলেন ঈশ্বর, তিনি মানবদেহে প্রবাস করলেন। তিনি মানবীয় মাংসময় দেহের দ্বারা তাঁর গৌরব আড়াল করেছিলেন, যেন তিনি পৃথিবীতে প্রেরিত হবার পর লোকেরা তাঁর সঙ্গে মিশতে পারে।

`যে ঈশ্বর আমাদের সৃষ্টি করলেন, সেই ঈশ্বর আমাদের একজন হলেন এবং আমাদের সঙ্গে বাস করলেন। বাহ! বিষয়টি আমাদের জন্য ঈশ্বরের প্রেম সম্পর্কে আমাদের কি বলে?`