---
title:  যোহন লিখিত সুসমাচারে গুরুত্বপূর্ণ বিষয়গুলো, প্রথমাংশ
date:   16/10/2024
---

`যোহন ৩:১৬-২১; ৯:৩৫-৪১; ১২:৩৬-৪৬ পদ পড়ুন। যোহনের পুস্তকের ভূমিকায় যীশুর জীবনী সংক্রান্ত যে সূচনা আমরা দেখেছি, এই পদগুলো কীভাবে যীশুকে গ্রহণ/বর্জন করার একই ধারণা দেখায়?`

যোহনের পুস্তকে, দুই দল লোক রয়েছে: (১) যে লোকেরা যীশুকে বিশ্বাস করে এবং তাঁকে ত্রাণকর্তা হিসেবে বিশ্বাস করে, এবং (২) যে লোকেরা তাঁকে বিশ্বাস করার সিদ্ধান্ত না নেয়।

যীশুর অনুসারীরা প্রথম দলের অন্তর্ভুক্ত। নীকোদীম (যিনি বিশ্বাসে মন্থর ছিলেন), কুয়োর ধারের স্ত্রীলোকটি, এবং জন্মান্ধ লোকটি। দ্বিতীয় দলে ছিল ফরীশীরা, একদল ধর্মীয় নেতারা, এবং মহাযাজকেরা, অর্থাৎ যারা ছিল যিহূদী ধর্মীয় নেতাদের শীর্ষ স্থানীয় ব্যক্তিবর্গ। এই দলের মধ্যে যীশুর একজন শিষ্য অন্তর্ভুক্ত হয়, সে হল যিহূদা, এবং এই দলের মধ্যে সেই লোকেরাও ছিল যারা যীশুর ৫০০০ লোককে খাওয়ানোর আশ্চর্যকাজটি দেখেছিল।

যীশুর জীবনী লিখতে গিয়ে যোহন কখনও ‘ফেইথ’ কিংবা ‘বিলিফ’ (গ্রিক পরিশব্দ হল- পিসটিস) শব্দদ্বয় ব্যবহার করেননি। কিন্তু যোহন ‘বিলিভ’ (গ্রিক পরিশব্দ হল- pisteuo) শব্দটি ৯৮ বার ব্যবহার করেছেন! এই শব্দটি নূূতন নিয়মে মোট ২৪১ বার ব্যবহার করা হয়েছে। সুতরাং, আমরা দেখতে পারি যে, যোহনের পুস্তকে ‘বিলিভ’ হচ্ছে অত্যন্ত গুরুত্বপূর্ণ একটি শব্দ। যোহন কেন ‘ফেইথ’ কিংবা ‘বিলিফ’ শব্দ ব্যবহার না করে বরং ‘বিলিভ’ ক্রিয়াপদটি ব্যবহার করলেন? হয়ত যোহন আমাদের বোঝাতে চেয়েছেন যে, খ্রীষ্টিয়ান হওয়া মানে হল কিছু করা (কাজ করা)। আমরা আমাদের জীবনাচারণ দ্বারা দেখাই যে আমরা খ্রীষ্টিয়ান, আর আমরা কেবল আমাদের বিশ্বাসের কথা বলি না। যেমনিভাবে আমরা জানি, শয়তানও যীশুতে বিশ্বাস করে (যাকোব ২:১৯ পদ পড়ুন)।

যোহনের পুস্তকে, দুই দলের এই লোকেরা যীশুর বিষয়ে দুটি ভিন্ন ধারণা পোষণ করছে। যে লোকেরা যীশুতে বিশ্বাস করে, তারা তাঁর কাছে আসছে, এবং তাঁর কাছ থেকে পলায়ন করছে না। এমনকি তিনি তাদেরকে ভর্ৎসনা করা সত্বেও তারা তাঁর বাক্য গ্রহণ করছে। যীশু হচ্ছে জ্যোতির তুল্য যিনি তাদের মাঝে প্রজ্জ্বলিত। এই দলের লোকেরা বিশ্বাস করে এবং ঈশ্বরের সন্তান হয়।

যে লোকেরা যীশুতে বিশ্বাস করে না, তারা তাঁর বিরুদ্ধাচরণ করার জন্য তাঁর কাছে আসে। তারা অন্ধকার বা মিথ্যাচার ভালবাসে, এবং তারা আলো কিংবা বাইবেলের সত্য ভালবাসে না। এই দলটি মনে করে যে, যীশুর বলা কথাগুলো গ্রহণ করা কঠিন। তারা যীশুকে প্রচলিত পুরাতন প্রথা লঙ্ঘনকারী হিসেবে এবং তাদের প্রত্যাশা-বিরোধী হিসেবে দেখে। তারা যীশুর বিচার করে। তারা যীশুর শিক্ষামালার আলোকে নিজেদের বিচার করে না। আমরা এটা যিহূদী ধর্মীয় নেতাদের আচরণে বারবার দেখতে পাই। সাধারণ লোকদের পক্ষে আধ্যাত্মিক নেতা হিসেবে, যীশুকে গ্রহণ করার ব্যাপারে তাদেরই অগ্রগণ্য হওয়া উচিৎ ছিল।