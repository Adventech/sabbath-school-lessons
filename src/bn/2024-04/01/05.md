---
title:  কঠিন হৃদয়গুলো
date:   02/10/2024
---

আশ্চর্য কাজ, চিহ্নকার্য ও অলৌকিক ঘটনা কোনো প্রমান নয় যে, তা ঈশ্বর হতে আগত। কিন্তু আশ্চর্য কাজ যখন ঈশ্বর হতে হয়, তখন যদি আমরা তা প্রত্যাখ্যান করি, তাহলে আমরা মারাত্মক ভুল করি।

`যোহন ৫:১০-১৬ পদে যীশুর সাধিত আশ্চর্য কাজটি পড়ুন। যিহূদী নেতাদের কঠিন হৃদয়ের থেকে আমরা কি শিক্ষা লাভ করতে পারি?`

যীশু মন্দিরে গেলেন। সেখানে তিনি সুস্থ হওয়া সেই লোকটির দেখা পেলেন। যীশু তার সঙ্গে কথা বলার পর, লোকটি যিহূদী নেতাদের জানালো যে, যীশুই হলেন সেই যিনি তাকে সুস্থ করেছেন। আমরা হয়ত মনে করতে পারি যে, এই সংবাদ শুনে নেতারা ঈশ্বরের গৌরব করেছিল। কিন্তু “আর এই কারণ যিহূদীরা যীশুকে তাড়না করিতে লাগিল, কেননা তিনি বিশ্রামবারে এই সকল করিতেছিলেন” (যোহন ৫:১৬)। সুতরাং, যিহূদীরা যীশুকে হত্যা করার ফন্দি আঁটতে থাকল।

যিহূদী নেতারা অতি জরুরী প্রয়োজন ছাড়া বিশ্রামদিনে রোগীদেরকে সুস্থ হবার অনুমতি দিত না। লোকটি ৩৮ বছর ধরে অসুস্থ ছিল। অর্থাৎ, তার নিরাময়ের প্রয়োজন ছিল অতীব জরুরী। এছাড়া, লোকটিকে বিশ্রামদিনে এই আদেশ করাটা কি যীশুর পক্ষে জরুরী ছিল যে, তোমার খাট তুলে নিয়ে চলে যাও? একজন ব্যক্তি যদি ঈশ্বর হতে নিরাময় শক্তি লাভ করে থাকে, তবে তার কি এটা জানা উচিৎ ছিল না যে, বিশ্রামদিনে খাট বহন করাটা যিহূদীদের আইন-বিরোধী? এগুলো যীশু কেন করলেন? যীশু যিহূদী নেতাদের এটা জানাতে চাইলেন যে, মানুষের তৈরি নিয়ম-কানুন অপেক্ষা বাইবেলের সত্য হচ্ছে অধিক গুরুত্বপূর্ণ। যিহূদীদের এই আইনগুলো ঈশ্বরের সত্যকে এবং সত্যিকারের বিশ্বাসকে লোকদের থেকে আড়াল করে রেখেছিল।

`যোহন ৯:১-১৬; মার্ক ৩:২২, ২৩; মথি ১২:৯-১৪ পদ পড়ুন। লোকেরা তাদের অন্তরে কতটা কঠিন হতে পারে, সে-বিষয়ে অন্য গল্পগুলো আমাদের কি শিক্ষা দেয়?`

আধ্যাত্মিক নেতারা কি করে এতটা অন্ধ হতে পারল? উত্তর হল- তাদের হৃদয় ছিল অত্যন্ত কঠিন। এছাড়া তারা মিথ্যা বিশ্বাস আকড়ে ধরে ছিল যে, ত্রাণকর্তা তাদেরকে রোমীয়দের শোষণ থেকে মুক্ত করবেন। তারা ক্ষমতা-প্রিয় ছিল, এবং তারা তাদের জীবনে ঈশ্বরের চালনা অগ্রাহ্য করেছে। এ সব কারণে তারা বাইবেলের এই সত্য অগ্রাহ্য করেছে যে, যীশু ছিলেন ত্রাণকর্তা।

`যীশুর সাবধানতা কি ছিল? উত্তরের জন্য যোহন ৫:৩৮-৪২ পদ পড়ুন। যীশুর কথাগুলো থেকে আমরা কি শিক্ষা নিতে পারি? আমাদের মধ্যে এমন কি থাকতে পারে যা আমাদেরকে বাইবেলের সেই সত্যের প্রতি অন্ধ করতে পারে যা আমাদের পক্ষে জানা অতীব জরুরী, এবং আমাদের জীবনের জন্য অতীব জরুরী?`