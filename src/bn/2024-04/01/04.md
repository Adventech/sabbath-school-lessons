---
title:  বৈথেস্দা পুকুর ঘাটের আশ্চর্য কাজ
date:   01/10/2024
---

যোহন পরবর্তী আশ্চর্য কাজের বিষয় লিখেছেন যা বৈথেস্দার পুকুর ঘাটে ঘটেছিল (যোহন ৫:১-৯)। লোকেরা বিশ্বাস করত যে, একজন স্বর্গদূত পুকুরের জল কম্পিত করেন। যখন সেটা হত, লোকেরা মনে করত যে, জলে নামা প্রথম ব্যক্তিটি সুস্থ হবে। অনেক রোগী সুস্থ হবার অপেক্ষায় ছিল। এই লোকগুলো ঘাটের ধারে ভিড় করে থাকত এবং জলে নামার অপেক্ষা করত। যীশু যিরূশালেমে গেলেন। যখন তিনি ঘাটের ধার দিয়ে যাচ্ছিলেন, তিনি অপেক্ষমান রোগীদের ভিড় দেখতে পেলেন।

সুস্থ হবার আশায় অপেক্ষায় থাকা এই লোকটির একটি চিত্র আপনার কল্পনায় আঁকুন। নিঃসন্দেহে, এই রোগীদের মধ্যে কিছু ছিল মারাত্মক অসুস্থ।

`যোহন ৫:১-৯ পদে বর্ণীত পক্ষাঘাতগ্রস্ত লোকটির বিষয় পড়ুন। পুকুর পাড়ে থাকা যেকোন ব্যক্তিই সুস্থ হতে চেয়েছে। তাহলে, যীশু কেন পক্ষাঘাতীকে প্রশ্ন করলেন যে, সে সুস্থ হতে চায় কিনা (যোহন ৫:৬)?`

লোকটির উত্তর আমাদের বুঝতে সাহায্য করে যে, সে সুস্থ হতে চায়। সমস্যা হল এটা যে, সে সুস্থ হবার জন্য ভুল স্থানের দিকে তাকিয়ে আছে। রোগীটি তাঁর দিকে দৃষ্টি দিচ্ছে না তিনি তার পা দুটিকে সুস্থ করতে পারেন।

“যীশু এই পীড়িত ব্যক্তিকে তাঁহাতে তাহার বিশ্বাস প্রকাশ করতে বলেন নাই। তিনি কেবল কহিলেন, ‘উঠ তোমার খাট তুলিয়া লইয়া চলিয়া বেড়াও’ (যোহন ৫:৮)। লোকটীর বিশ্বাস সুদৃঢ়রূপে এই বাক্যকে আঁকড়াইয়া ধরিল। প্রত্যেকটী স্নায়ু ও মাংসপেশীতে নব জীবনের সঞ্চার হইল, এবং তাহার পঙ্গু পদযুগলে কর্মশক্তি ফিরিয়া আসিল। আর কোন প্রশ্ন না করিয়া সে খ্রীষ্টের আজ্ঞা পালন করিতে তাহার ইচ্ছা স্থির করিল, আর তাহার সমস্ত মাংসপেশীগুলো তাহার ইচ্ছায় সাড়া প্রদান করিল। তাহার পায়ের উপর ভর করিয়া সে লম্ফ দিতে লাগিল এবং সে আপনাকে একজন সক্রিয় মানুষ হিসাবে আবিষ্কার করিল।” -ঈলেন জি হোয়াইট, সর্ব-যুগের বাসনা, পৃষ্ঠা: ১৯০।

`পরে, যীশু মন্দিরে এই ব্যক্তির দেখা পান। যীশু লোকটিকে বলেন, “‘দেখ, তুমি সুস্থ হইলে; আর পাপ করিও না, পাছে তোমার আরও অধিক মন্দ ঘটে’” (যোহন ৫:১৪)। পাপ কি অসুস্থতার কারণ? উত্তর যদি হ্যাঁ হয়, তাহলে আপনার যুক্তি দিন। একই সঙ্গে, আমাদের কেন বুঝতে হবে যে, আমাদের জীবনের সমস্ত অসুস্থতা পাপের কারণে হয় না?`