---
title:  যীশুর দ্বিতীয় আশ্চর্য কাজ
date:   30/09/2024
---

পৃথিবীতে তাঁর কাজের সময়ে যীশু অনেক আশ্চর্য কাজ করেছেন। এই আশ্চর্য কাজগুলো তাঁকে বিশ্বাস করার জন্য লোকদের সাহায্য করেছে। যোহন এই আশ্চর্য কাজগুলোর বিষয় লিখেছেন যেন লোকেরা যীশুকে বিশ্বাস করে।

`যোহন ৪:৪৬-৫৪ পদে যীশুর দ্বিতীয় আশ্চর্য কাজের বিষয়ে পড়ুন। যোহন কেন বিয়ে বাড়িতে যীশুর সাধিত প্রথম আশ্চর্য কাজের সঙ্গে দ্বিতীয় আশ্চর্য কাজের সমন্বয় সাধন করলেন?`

যোহন চান তার পাঠকরা বুঝুক যে, যীশুর আশ্চর্য কাজ তাদের বুঝতে সাহায্য করবে যে, যীশু কে। সেহেতু, যোহন দ্বিতীয় আশ্চর্য কাজটিকে প্রথম আশ্চর্য কাজের সঙ্গে সংযুক্ত করছেন। পরে, যোহন যুক্ত করে বলছেন, “যিহূদিয়া হইতে গালীলে আসিবার পর যীশু আবার এই দ্বিতীয় চিহ্ন-কার্য করিলেন” (যোহন ৪:৫৪)।

যখন আমরা আশ্চর্য কাজের বিষয় প্রথম পড়েছি, আমরা হয়ত ভেবেছি যে, যিহূদী নেতার প্রতি যীশুর উত্তর ছিল নিচু মনের। কিন্তু যীশু তার পুত্রকে সুস্থ না করা পর্যন্ত নেতা যীশুকে বিশ্বাস করেনি। লোকটির অন্তঃকরণে যা ছিল তা যীশু জানতেন। এই ব্যক্তির অন্তরের আত্মিক অসুস্থতা ছিল তার সন্তানের অসুস্থতা অপেক্ষা অধিক বিস্তৃত। যীশুর কথাগুলো লোকটির হৃদয় স্পর্শ করেছিল। লোকটি বুঝতে পেরেছিল যে, তার আত্মিক অসুস্থতার দাম হয়ত তার সন্তানের জীবন দ্বারা দিতে হবে।

আমাদের অবশ্যই বুঝতে হবে যে, যীশু যে ত্রাণকর্তা, সেটা আমাদের প্রদর্শনের জন্য আশ্চর্য কাজই কিন্তু যথেষ্ট প্রমাণ নয়। অতীতে অন্যরাও আশ্চর্য কাজ করেছেন। এদের মধ্যে অনেকে ছিলেন ঈশ্বরের সত্যিকারের ভাববাদী। কিন্তু ভাক্ত ভাববাদীরাও আশ্চর্য কাজ করেছে। আশ্চর্য কাজগুলো আমাদের দেখায় যে, এগুলো মানুষের কাজ অপেক্ষা অধিক শক্তিশালী। আশ্চর্য কাজ এটা বোঝায় না যে, কেবল ঈশ্বরই তা করবেন। (শয়তানও আশ্চর্য কাজ করতে পারে, ঠিক?)

যিহূদী নেতা যীশুকে অনুরোধ করলেন যে, তিনি যেন তার প্রতি দয়া দেখান এবং তার পুত্রকে সুস্থ করেন। যীশুর উত্তর লোকটিকে আশা যোগালো। যীশু বললেন, “যাও, তোমার পুত্র বাঁচিল” (যোহন ৪:৫০)। ইংরেজী ‘উইল লিভ (বাংলায়- বাঁচিল)’ শব্দটি আমাদের এমন কিছু দেখায় যা ঘটবে। কিন্তু বাঁচিল শব্দটির মূল গ্রীক পরিশব্দ দেখায় যে, ঘটনাটি তৎক্ষণাৎ ঘটল। সুতরাং, এই শব্দটি আমাদের দেখায় যে, যীশুর প্রতিজ্ঞা হচ্ছে অত্যন্ত নিশ্চিত, যা ইতোমধ্যে ঘটে গেছে বলে যোহন জানাচ্ছেন। লোকটি যখন পরের দিন বাড়ি পৌঁছালো, সে দেখলো যে, যীশু গতকাল যে সময়ে কথা দিয়েছিলেন, ঠিক সেই সময় থেকে ছেলেটির জ্বর ছেড়ে গেছে।

যীশুতে বিশ্বাস রাখার জন্য এই গল্পটি হচ্ছে একটি জোরালো কারণ!

`অদ্য, অনেক লোক আশ্চর্য কাজ করতে পারে এবং বলতে পারে যে, তারা ঈশ্বর হতে আগত। কিন্তু ঈশ্বর হতে আসা একটি আশ্চর্য কাজ আমরা কীভাবে জানতে পারি?`