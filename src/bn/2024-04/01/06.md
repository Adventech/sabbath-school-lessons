---
title:  যীশু বলেন ঈশ্বর হচ্ছেন তাঁর পিতা
date:   03/10/2024
---

যীশু বৈথেস্দার পুকুর ঘাটে যে আশ্চর্য কাজ করেছিলেন, সে ঘটনাটি যীশুর পরিচয় তুলে ধরার জন্য যোহনকে একটি চমৎকার সুযোগ দিচ্ছে। যোহন নয়টি পদে আশ্চর্য কাজটি বর্ণনা করছেন। পরে, যোহন আরও ৪০টি পদে (যোহন ৫:১৯-৪৭) তাঁর বিষয় বলছেন, যিনি আশ্চর্য কাজটি করেছিলেন।

`বিশ্রামদিনে আশ্চর্য কাজ করার জন্য যিহূদী নেতারা যীশুকে আক্রমণ করল কেন? উত্তরের জন্য যোহন ৫:১৬-১৮ পদ পড়ুন।`

যোহন ৫:১৮ পদ হয়ত আমাদের কাছে অদ্ভুত ও হতাশার মনে হতে পারে। কেন? কারণ, এই পদটি মনে হয় বলছে যে, যীশু বিশ্রামদিন লঙ্ঘন করলেন। কিন্তু আমরা যদি যোহন ৫:১৬-১৮ পদের প্রতি নিবিড়ভাবে দৃষ্টি দেয়, আমরা দেখি, যীশু বলছেন যে, বিশ্রামদিনে তাঁর ‘কাজ’ তাঁর পিতার সঙ্গে তাঁর সম্পর্ককে সম্মান করছে। ঈশ্বর এ কারণে কাজ বন্ধ রাখছেন না যে, এ দিন হল বিশ্রামদিন। তিনি স্বর্গ ও পৃথিবীর সমস্তকিছু সজীব ও চলমান রাখেন। একইভাবে, যীশু, ঈশ্বর হিসেবে বিশ্রামদিনে কাজ করলেন। যিহূদী নেতারা যীশুকে এই বলে আক্রমণ করেছিল যে, তিনি বিশ্রামদিন লঙ্ঘন করেছেন এবং তিনি বলেছিলেন যে, ঈশ্বর হচ্ছেন তাঁর পিতা। ঈশ্বর যদি যীশুর পিতা হন, তাহলে যীশু হলেন ঈশ্বরের সমান।

`যোহন ৫:১৯-৪৭ পদে যিহূদী নেতাদের প্রতি যীশুর কথাগুলো পড়ুন। তিনি যে আসলে কে, সেটা বোঝার সুবিধার্থে যীশু কি বলেছিলেন? যীশুর করা সেই আশ্চর্য কাজটি কি যা বাইবেলের এই সত্য তুলে ধরে?`

যীশু তাঁর কাজ তিনটি অংশে বর্ণনা করছেন। প্রথমে, পিতার সঙ্গে যীশু তাঁর নিবিড় সম্পর্কের বর্ণনা দেন (যোহন ৫:১৯-৩০)। যীশু বলেন যে, তিনি ও তাঁর পিতা এক মন বিশিষ্ট। অর্থাৎ, পিতা ঈশ্বরের যে বিচারের ক্ষমতা ও পুনরুত্থান ঘটানোর ক্ষমতা রয়েছে, সেই একই ক্ষমতা যীশুর রয়েছে (যোহন ৫:২৫-৩০)।

দ্বিতীয়ত, যীশু চার জন ‘সাক্ষীর’ নাম উল্লেখ করেন যারা স্বয়ং তাঁর বিষয় বলেছিল: (১) যোহন বাপ্তাইজক (যোহন ৫:৩১-৩৫)। (২) যীশুর নিজের আশ্চর্যকাজগুলো (যোহন ৫:৩৬)। (৩) পিতা ঈশ্বর (যোহন ৫:৩৭, ৩৮)। এবং, (৪) বাইবেল/শাস্ত্র (যোহন ৫:৩৯)। এগুলোর প্রতিটি সাক্ষী ঘোষণা দিচ্ছে যে, যীশু কে।

শেষে, যোহন ৫:৪০-৪৭ পদে, যীশু যিহূদী নেতাদেরকে তাদের পাপ দেখিয়ে দেন। যীশুর তাদের স্বার্থপূর্ণ কাজের এবং তাঁর কাজের মধ্যে একটি তুলনামূলক বিবৃতি দেন। যীশু বলেন যে, মোশির ব্যবস্থা যিহূদী নেতাদের বিচার করবে (যোহন ৫:৪৫-৪৭)। মোশির প্রতিজ্ঞামালা থেকে নেতার আশার উদ্ভব হত। পরিতাপের বিষয় হল- মোশির লেখা কথাগুলো তারা বুঝতে পারত না।