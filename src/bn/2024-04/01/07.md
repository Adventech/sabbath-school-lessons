---
title:  অতিরিক্ত আলোচনা
date:   04/10/2024
---

“এই অক্ষম ব্যক্তি হাঁটতে যতটুকু সক্ষম ছিল, আমরা আরও একটি পবিত্র জীবন যাপন করিতে তদপেক্ষা এতটুক অধিক সক্ষম নহি . . .। হতাশাগ্রস্ত ও কঠোর সংগ্রামরত এই সকল লোকেরা ঊর্ধ্ব দিকে দৃষ্টিপাত করুক। ত্রাণকর্তা তাঁহার রক্তে কৃীতদিগের উপর ঝুঁকিয়া অনিবর্চনীয় কোমল ও সাহনুভূতির স্বরে কহিতেছেন, ‘তুমি কি সুস্থ হইতে চাও?’ তিনি আপনাকে সুস্বাস্থ্যে ও শান্তিতে উঠিয়া চলিতে বলেন । আপনি যে সুস্থ হইয়াছেন ইহা অনুভব করিবার নিমিত্ত অপেক্ষা করিবেন না। তাঁহার বাক্যে বিশ্বাস করুন,তাহাতে ইহা পূর্ন হইবে। খ্রীষ্টের পক্ষে আপনার ইচ্ছা সমর্পণ করুন । তাঁহার সেবায় ও তাঁহার বাক্যানুসারে কার্য করিতে আপনার ইচ্ছা সমর্পণ করুন, তাহাতে আপনি শক্তিপ্রাপ্ত হইবেন। যে কোন মন্দ অভ্যাস হউক, গুরু আসক্তি, যাহারা ইহার দীর্ঘ প্রশ্রয় প্রযুক্ত দেহ ও আত্না উভয়কেই বাঁধিয়া ফেলিয়াছে, খ্রীষ্ট তাহার রক্ষা করিতে সক্ষম এবং তিনি আগ্রহী। তিনি ‘অপরাধে ও পাপে মৃতকে’ (ইফিষীয় ২:১) জীবন প্রদান করিবেন। দুর্বলতা ও দুর্ভাগ্য এবং পাপের শৃঙ্খলে আবদ্ধ বন্দীদিগকে মুক্ত করিবেন।” -ঈলেন জি হোয়াইট, সর্ব-যুগের বাসনা, পৃষ্ঠা: ১৯১।

“ঈশ্বর নিন্দাজনিত অভিযোগটি প্রতিহত করিলেন । তিনি কহিলেন, তোমার যে কার্যপ্রযুক্ত আমাকে অভিযুক্ত করিতেছ তাহা সাধন করিতে আমার ক্ষমতা এই যে, আমি ঈশ্বরের পুত্র, তাঁহার সহিত একই স্বভাব, ইচ্ছায়, ও উদ্দেশ্য বিশিষ্ট। তাঁহার সমস্ত সৃজন-কার্যে ও পরিণামদর্শিতায় আমি তাহার সহিত সহযোগিতা করিয়া থাকি।” -ঈলেন জি হোয়াইট, সর্ব-যুগের বাসনা, পৃষ্ঠা: ১৯৭।

**আলোচ্য প্রশ্নাবলী**:

`যীশুতে লোকদের যে বিশ্বাস ছিল, সেই বিশ্বাস যীশুর নিরাময়ের আশ্চর্যকাজকে সম্ভবপর করেছিল। যিহূদী নেতারা দেখিয়েছিল যে, তাদের অন্তঃকরণ সন্দেহে পরিপূর্ণ। সততার সঙ্গে প্রশ্ন করা এবং সন্দেহ করা- দুটো এক বিষয় নয় কেন? এই দুটি বিষয় যে কতটা আলাদা তা জানা আমাদের জন্য গুরুত্বপূর্ণ কেন?`

`আমাদের পরিত্রাণের জন্য সত্য জানাই যথেষ্ট নয় কেন? কি আমাদের পরিত্রাণ করে, এবং কীভাবে করে?`

`মনোযোগের সঙ্গে যোহন ৫:৪৭ পদ দেখুন। বর্তমানে, বহু লোক মানে না যে, জলপ্লাবন হয়েছিল। তারা বিশ্বাস করে না যে, ঈশ্বর ছয় দিনে আকাশ-মণ্ডল ও পৃথিবীর সৃষ্টি করেছেন। যোহন ৫:৪৭ পদে যীশু যে বিষয়ের বিরুদ্ধে সাবধান করেছেন, কীভাবে এই লোকেরা ঠিক সেটাই করছে?`