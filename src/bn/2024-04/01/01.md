---
title:  যীশুর প্রথম অলৌকিক কাজ
date:   28/09/2024
---

### শাস্ত্রপাঠ
যোহন ২:১-১১; ৪:৪৬-৫৪; ৫:১-৯; ৫:১০-১৬; ৫:১৬-১৮; ৫:১৯-৪৭।

> <p>মুখস্থপদ</p>
> “যীশু শিষ্যদের সাক্ষাতে আরও অনেক চিহ্ন-কার্য করিয়াছিলেন; সেই সকল এই পুস্তকে লেখা হয় নাই। কিন্তু এই সকল লেখা হইয়াছে, যেন তোমরা বিশ্বাস কর যে, যীশুই খ্রীষ্ট, ঈশ্বরের পুত্র, আর বিশ্বাস করিয়া যেন তাঁহার নামে জীবন প্রাপ্ত হও” (যোহন ২০:৩০, ৩১)।

যীশুর বিষয় এই পুস্তকটি যোহন কেন লিখলেন? যোহন কি বিশেষত যীশুর আশ্চর্যকাজের বিষয় লিখেছেন? নাকি, তাঁর শিক্ষণের (শিক্ষাদানের) বিষয় লিখেছেন?

পবিত্র আত্মা যোহনকে তার পুস্তকটি লিখতে সাহায্য করেছিলেন। নিঃসন্দেহে, যীশুর জীবন সম্পর্কে যোহন যা লিখেছিলেন, লোকেরা তদ্পেক্ষা অধিক লিখতে পারত (যোহন ২১:২৫)। কিন্তু যোহন বলেন যে, তিনি সেই ঘটনাগুলো নথিভুক্ত করেছেন যা লোকদেরকে বিশ্বাস করতে সাহায্য করবে যে, “যীশুই খ্রীষ্ট, ঈশ্বরের পুত্র, আর বিশ্বাস করিয়া যেন তাঁহার নামে জীবন প্রাপ্ত হও” ( যোহন ২০:৩০, ৩১)।

এই সপ্তাহে, আমরা যীশুর প্রথম দিকের আশ্চর্য কাজগুলোর কয়েকটির বিষয় পড়ব। এই আশ্চর্য কাজগুলো সেই সকল ঘটনা সম্পৃক্ত করেছে যে, কীভাবে যীশু বিয়ে বাড়িতে জলকে দ্রাক্ষারসে পরিণত করলেন। আমরা আরও পড়ব যে, কীভাবে যীশু একজন অসুস্থ বালককে সুস্থ করলেন, এবং কীভাবে তিনি বৈথেস্দার পুকুর পাড়ের পীড়িত লোকটিকে সুস্থ করলেন।

এই আশ্চর্য কাজগুলো আমাদের দেখায় যে, যীশু হলেন ত্রাণকর্তা। এই ঘটনাগুলোয় আমরা সেই সব লোকদের দৃষ্টান্ত দেখি যারা যীশুতে বিশ্বাস প্রদর্শন করেছে। তাদের দৃষ্টান্তগুলো আমাদেরকেও তাঁকে বিশ্বাস করতে আমন্ত্রণ জানায়।