---
title:  অতিরিক্ত আলোচনা
date:   20/12/2024
---

“পীলাত যীশুকে মুক্তি দিতে চাহিয়াছিলেন। কিন্তু তিনি লক্ষ্য করিলেন যে, তিনি তাহা করিতে পারিবেন না, এই কারণ তাহাকে তাহার পদ ও সম্মান রক্ষা করিতে হইবে। তাহার পার্থিব ক্ষমতা না হারাইয়া বরং তিনি একজন নির্দোষ ব্যক্তির জীবন বিসর্জন দেবার সিদ্ধান্ত গ্রহণ করিলেন। কত লোকেই-না ক্ষতি এবং দুঃখকষ্ট এড়াইবার খাতিরে নীতি বিসর্জন দিয়া থাকে। বিবেক এবং কর্তব্য একটি পথ দেখাইয়া দেয়, অন্য দিকে স্বার্থপর বাসনা অন্য একটি পথ দেখাইয়া দেয়।” -ঈলেন জি হোয়াইট, সর্ব-যুগের বাসনা, পৃষ্ঠা: ৭৯৮।

“খ্রীষ্ট যে কার্য করিতে আসিয়াছিলেন সেই কার্য সম্পাদন না হওয়া পর্যন্ত তিনি তাঁহার জীবন বিসর্জন দেন নাই; তিনি শেষ নিঃশ্বাস ত্যাগ করিবার লগ্নপ্রান্তে উচ্চৈঃস্বরে কহিলেন, ‘সমাপ্ত হইল’ (যোহন ১৯:৩০) যুদ্ধে বিজয় লাভ হইল। তাঁহার দক্ষিণ হস্ত, তাঁহার পবিত্র বাহু বিজয়ীর ন্যায় বিজয় পতাকা অসীম ঊর্ধ্বে স্থাপন করিলেন। স্বর্গীয় দূতগণের মধ্যে কি উল্লাস হয় নাই? সমস্ত স্বর্গ ত্রাণকর্তার বিজয়ের নিমিত্ত তূরীধ্বনীর বিজয়োল্লাসে মুখরিত হইয়া উঠিয়াছিল। শয়তান পরাজিত হইল এবং অবগত হইল যে, তাঁহার রাজত্ব লুপ্ত হইয়াছে।

“স্বর্গীয় দূতগণ এবং অপতিত পৃথিবী নিবাসীদের নিকট ‘সমাপ্ত হইল’ বাক্যটির একটি গভীর তাৎপর্য ছিল। ইহা তাহাদের নিমিত্ত এমনকি আমাদের নিমিত্তও মুক্তির মহান কার্য সম্পাদন করিল এবং তাহারা আমাদের সহিত খ্রীষ্টের বিজয়ের ফল উপভোগ করিল।” -পৃষ্ঠা: ৮২০।

**আলোচ্য প্রশ্নাবলী**:

`পীলাতের ন্যায় একই ভুল এড়িয়ে যাবার জন্য আমরা কি সিদ্ধান্ত নিতে পারি?`

`যীশুকে কেন আমাদের জন্য মরতে হল? তাঁকে কেন আমাদের বিকল্প/অনুকল্প হতে হল? আমাদের পরিত্রাণের জন্য তাঁর মৃত্যু কেন আবশ্যক ছিল? বাইবেলের কোন্ পদগুলো আপনার উত্তরকে সমর্থন দেয়?`

`ইতিহাসের কোন্ ঘটনাগুলো জোরালো প্রমাণ যে, যীশু মৃত্যু থেকে পুনরুত্থিত হয়েছেন?`

`১ করিন্থীয় ১৫:১২-২০ পদ পড়ুন। এই পদগুলো কিভাবে দেখায় যে, মৃতরা দ্বিতীয় আগমন পর্যন্ত নিদ্রিত থাকছে?`