---
title:  ‘দেখ, এই সেই মানুষ’
date:   16/12/2024
---

`যীশুকে মুক্ত করার জন্য পীলাত কীভাবে চেষ্টা করেছিল? উত্তরের জন্য যোহন ১৮:৩৮-১৯:৫ পদ পড়ুন।`

সত্য বিষয়ক প্রশ্নের উত্তর পাবার জন্য পীলাত অপেক্ষা করল না। পীলাত বাইরে চলে গেল যেন সে লোকদের বুঝিয়ে-সুঝিয়ে যীশুকে ছেড়ে দিতে পারে। কিন্তু পীলাত যখন যীশুকে ছেড়ে দিতে পারল না, তখন সে বিচারের নিয়ন্ত্রণ হারালো। যিহূদী নেতারা পীলাতের ভুল দেখতে পেয়েছিল। তারা বুঝতে পেরেছিল যে, পীলাতকে বশ করার জন্য জনতাকে কাজে লাগাতে হবে।

নিস্তারপর্ব চলাকালে দেশাধ্যক্ষ একজন বন্দিকে মুক্তি দিত। নিস্তারপর্ব ছিল সেই অনুষ্ঠান যখন ইস্রায়েল-সন্তানেরা মিসরের দাসত্ব থেকে ঈশ্বর-প্রদত্ত মুক্তির ঘটনা স্মরণ করত। পীলাত লোকদের কাছে জানতে চায় যে, তারা যীশুর মুক্তি চায় কিনা। লোকেরা যখন নিষ্পাপ যীশুর মুক্তি না চেয়ে বরং যখন একজন দস্যুর, বারব্বার, মুক্তি চাইল, তখন পীলাত অবাক হল।

এ সময়ে, রোমীয় সৈন্যরা যীশুকে উপহাস করল। সৈন্যরা তাঁর মাথায় একটি কাঁটার মুকুট পরিয়ে দিল। তারা তাঁর গায়ে বেগুনিয়া বস্ত্র জড়ালো। তারা তাঁকে একজন রাজা বলল। রোমীয় সম্রাটকে সম্মানিত করতে গিয়ে রোমীয় সৈন্যরা এগুলো করে। অন্য দিকে, সৈন্যরা এগুলো যীশুকে অপমান করার জন্য করেছিল।

পীলাত যীশুকে নিষ্পাপ বলে বিশ্বাস করত। পীলাত যীশুকে মুক্তি দিতে চাইল। তাই, পীলাত লোকদের সাহায্য চেয়েছিল। পীলাত যীশুকে তাদের কাছে বের করে আনল। যীশু তখন কাঁটার মুকুট ও বেগুনিয়া বস্ত্র পরিহিত ছিলেন। পীলাত যীশুকে দেখিয়ে লোকদের বলে: ‘দেখ, সেই মানুষ!’ (যোহন ১৯:৫)। এই কথাগুলো আমাদেরকে যীশুর বিষয়ে যোহন বাপ্তাইজকের বলা কথাগুলো স্মরণ করতে সাহায্য করে: “ঐ দেখ, ঈশ্বরের মেষশাবক, যিনি জগতের পাপভার লইয়া যান” (যোহন ১:২৯)। যিহূদীরা নয়, বরং রোমীয় শাসনকর্তা যীশুকে রাজকীয় পোশাক পড়ায় এবং লোকদের সামনে তাঁকে একজন রাজা হিসেবে দেখায়।

যোহন ১৯:৬-১৬ পদে, জনতা চিৎকার করে যীশুর মৃত্যু চায়, কারণ তিনি ঈশ্বরের পুত্র। পীলাত যখন এই যুক্তি শোনে, সে খুবই ভয় পায়। তখন পীলাত যীশুকে বাঁচানোর ও তাঁকে মুক্তি দেবার সর্বাত্মক চেষ্টা করে। কিন্তু যিহূদী নেতারা বলে যে, পীলাত যদি যীশুকে মুক্তি দেয়, তাহলে তারা রোমীয় সম্রাটের বশ্যতা মানবে না। পীলাত ছিল রোমীয় সম্রাটের অনুগত। কিন্তু রোম সম্রাজ্যের কোন একজন ব্যক্তি যে-কিনা নিজেকে রাজা দাবী করে, তাকে যদি দেশাধ্যক্ষ ছেড়ে দেয়, তাহলে লোকেরা তার আনুগত্য নিয়ে প্রশ্ন তুলবে। যিহূদী নেতারা বলে যে, রোমীয় সম্রাট হচ্ছেন তাদের একমাত্র নেতা। যিহূদী নেতারা রোমীয়দের ঘৃণা করত। কিন্তু তারা যীশুকে আরও বেশি ঘৃণা করত। যিহূদীরা তাদের দেশকে যতটা ভালবাসত, তদ্পেক্ষা তারা যীশুকে অধিক বেশি ঘৃণা করত। সেহেতু, যিহূদীরা যীশুকে ঘায়েল করার জন্য ঘৃণিত রোমীয়দের কাজে লাগাতে আগ্রহী ছিল।