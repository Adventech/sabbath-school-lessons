---
title:  যীশুর অপমান এবং ক্রুশীয় মৃত্যুই তাঁর গৌরবের মুহূর্ত
date:   14/12/2024
---

### শাস্ত্রপাঠ
যোহন ১৮:৩৩-৩৮; ১৮:৩৮-১৯:৫; ১৯:২৫-২৭; ২০:১-৭; ২০:১১-১৩।

> <p>মুখস্থপদ</p>
> “তখন পীলাত তাঁহাকে বলিলেন, ‘তবে তুমি কি রাজা?’ যীশু উত্তর করিলেন, ‘তুমিই বলিতেছ যে আমি রাজা। আমি এই জন্যই জন্মগ্রহণ করিয়াছি ও এই জন্য জগতে আসিয়াছি, যেন সত্যের পক্ষে সাক্ষ্য দিই। যে কেহ সত্যের, সে আমার রব শুনে’” (যোহন ১৮:৩৭)।

যীশু মারা গেলেন এবং পুনরুত্থিত হলেন। এই দুটি বিষয় হচ্ছে যোহনের পুস্তকের সর্বাপেক্ষা গুরুত্বপূর্ণ ঘটনা। যোহন ১:১০ পদ সেই সব বিষয় বলে যা যীশুর ৩১/২ বছরের জীবনে ঘটেছিল। কিন্তু যোহন ১১-২০ অধ্যায় যীশুর জীবনের সেই সব বিষয় সম্পর্কে বলে যা এক থেকে দুই সপ্তার মধ্যে ঘটেছিল।

মথি, মার্ক, লূক ও যোহন বিভিন্নভাবে যীশুর মৃত্যু সম্পর্কে বলে। যীশুর মৃত্যু সম্পর্কে তাদের গল্পগুলো সঙ্গতিপূর্ণ। কিন্তু লেখকরা যীশুর মৃত্যু সম্পর্কে এমনভাবে বলছেন যা তাদের পুস্তকগুলোর গুরুত্বপূর্ণ প্রতিপাদ্যকে প্রদর্শন করে। মথি এ বিষয়ে বলছেন যে, কীভাবে যীশুর মৃত্যু ঈশ্বরের পুরাতন নিয়মের প্রতিজ্ঞাগুলো রক্ষা করছে। মার্ক বলছেন যে, যীশুর ক্রুশীয় মৃত্যু কীভাবে তাঁর বাপ্তিস্মকে প্রদর্শন করছে। লূক আমাদের দেখাচ্ছেন যে, ক্রুশের উপরের দস্যুর জীবনীর মাধ্যমে ক্রুশ কীভাবে আমাদের নিরাময় ও পরিত্রাণ করছে।

যোহন দেখাচ্ছেন যে, ক্রুশ কীভাবে যীশুকে সম্মানিত করছে এবং কীভাবে তাঁকে গৌরবান্বিত ও প্রশংসিত করছে। এই ধারণাটি যোহন লিখিত সুসমাচারে বর্ণীত ‘সময়’ কথাটির সঙ্গে সম্পৃক্ত (যোহন ৭:৩০; ৮:২০; ১২:২৭)। আমরা হয়ত প্রশ্ন করতে পারি, ক্রুশের উপরে যীশুর মৃত্যু কীভাবে গৌরবের ও প্রশংসার একটি সময় হতে পারে? কাউকে হত্যা করার জন্য ক্রুশ ছিল রোমীয়দের সর্বাপেক্ষা জঘন্য পন্থা, ঠিক? হ্যাঁ, যীশু অপমানের মৃত্যুতে মরলেন। একই সঙ্গে, তিনি আমাদের ত্রাণকর্তা হিসেবে সম্মানিত হলেন।