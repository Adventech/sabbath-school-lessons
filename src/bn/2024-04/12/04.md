---
title:  সমাপ্ত হইল
date:   17/12/2024
---

যোহন ১৯:১৭-২২ পদে, পীলাত একটি সংকেত-লিপি (দোষপত্র) লেখে এবং ক্রুশের উপর এঁটে দেয়। চিহ্নটি লাতিন, গ্রিক ও ইব্রীয় ভাষায় লেখা হয়েছিল। চিহ্নটি বলেছে, “নাসরতীয় যীশু, যিহূদীদের রাজা” (যোহন ১৯:১৯)। পীলাত যা লিখেছিল, যিহূদী নেতারা চেয়েছিল পীলাত তা পরিবর্তন করুক। পীলাত অগ্রাহ্য করল। দোষপত্রটি ক্রুশের উপর আঁটাই রাখল। চিহ্নটি যীশুর বিষয় সত্য প্রচার করেছে: রাজাদের রাজাকে ক্রুশে ঠোকা হয়েছে। যেমনিভাবে তিনি লজ্জার ক্রুশে আশ্রয় নিয়েছেন, ঠিক একইভাবে তিনি মহিমার সিংহাসনে বসেছেন, কারণ তাঁর মৃত্যু পাপীদের রক্ষা করবে। কিন্তু প্রথমে যীশুকে, তাদের রাজাকে, যিহূদীদের রাজাকে, অবশ্যই একজন অপরাধীর ন্যায় ক্রুশে ঝুলতে হল।

“পীলাতের এই দোষপত্র লেখায় এবং যীশুর মাথার উপরে ক্রুশের সঙ্গে এঁটে দেওয়ায় ঈশ্বরের উদ্দেশ্য ছিল। লোকেরা যা দেখেছে, তা নিয়ে চিন্তা করার জন্য এবং শাস্ত্র অনুসন্ধান করার জন্য লোকদের উদ্বুদ্ধ করে তোলার জন্য ঈশ্বর এই লিপিটি কাজে লাগালেন।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: ৭৪৫।

`যোহন ১৯:২৫-২৭ পদ পড়ুন। ক্রুশারোপিত যীশু ও তাঁর মায়ের মধ্যকার মর্মস্পর্শী গল্পটি কী যা আমরা এই পদগুলো পড়েছি?`

প্রিয় শিষ্য যোহন এবং যীশুর মা মরিয়ম সহ আরও কয়েক জন লোক যীশুর ক্রুশের সামনে দাঁড়িয়ে ছিলেন। বেশ কিছু বছর আগে, যখন যোষেফ ও মরিয়ম শিশুটীকে আশীর্বাদ যুক্ত করর জন্য মন্দিরে শিমিয়োনের কাছে আনেন, শিমিয়োন তখন এই ভবিষ্যৎ অভিজ্ঞতার কথা বলেছিলেন (তুলনা করুন- লূক ২:৩৪, ৩৫)। এখন যীশু যেমনিভাবে ক্রুশে মরছেন, তিনি তাঁর মা ও যোহনের সঙ্গে কথা বলেন। “যীশু মাতাকে দেখিয়া, এবং যাঁহাকে প্রেম করিতেন, সেই শিষ্য নিকটে দাঁড়াইয়া আছেন দেখিয়া, মাতাকে কহিলেন, ‘হে নারি, ঐ দেখ, তোমার পুত্র।’ পরে তিনি সেই শিষ্যকে কহিলেন, ‘ঐ দেখ, তোমার মাতা।’ তাহাতে সেই দণ্ড অবধি ঐ শিষ্য তাঁহাকে আপন গৃহে লইয়া গেলেন” (যোহন ১৯:২৬, ২৭)।

`যোহন ১৯:২৮-৩০ পদে যীশুর শেষ কথাগুলো পড়ুন। যীশু বলেন, ‘সমাপ্ত হইল’ (৩০ পদ)। যীশু কি বিষয়ে বলছেন?`

‘সমাপ্ত হইল’ কথাটি গ্রিক ‘টেলিও’ শব্দ থেকে এসেছে। এই শব্দটির মানে হল ‘সম্পন্ন হল’ বা ‘নিষ্পন্ন হল।’ শব্দটি আমাদের বলে যে, যীশুর বিষয়ে শাস্ত্র যা-কিছু প্রতিজ্ঞা করেছিল, তা ঘটতে থাকলো এবং সত্য হতে থাকলো।

যীশু যখন বলেন, ‘সমাপ্ত হইল’ (যোহন ১৯:৩০), তার মানে হল- তিনি তাঁর পিতার দেওয়া কাজ সম্পন্ন কিংবা নিষ্পন্ন করছেন।