---
title:  সত্য কি?
date:   15/12/2024
---

যোহন ১৮:২৮-৩২ পদে, যীশুর বিচারের বিষয়ে আমরা কিছু সংক্ষিপ্ত পদ পাই। এই অংশটি সংক্ষিপ্ত, কারণ যোহন আমাদেরকে যীশু ও অধ্যক্ষ পীলাতের মধ্যকার সংঘটিত ঘটনাগুলো বলতে অধিক আগ্রহী।

`যোহন ১৮:৩৩-৩৪ পদে, পীলাত ও যীশুর মধ্যকার ঘটনা পড়ুন। পীলাত ও যীশু কি বিষয়ে কথা বলেছেন?`

অধ্যক্ষ যীশুর কাছে জানতে চায় যে, তিনি যিহূদীদের রাজা কিনা (যোহন ১৮:৩৩)। যীশুকে একজন রাজা বলে আখ্যা দেবার এই প্রশ্নটি যোহন লিখিত সুসমাচারে এই প্রথমবার করা হল। পীলাত যীশুকে আসলেই একজন রাজা বলে বিশ্বাস করে এই প্রশ্নটি করল কিনা তা যীশুর জানতে চান। অথবা, পীলাত কি অন্যদের মুখে যীশুকে রাজা বলা শুনে প্রশ্ন করল কিনা। পীলাতকে যীশুর বলা কথাটির উদ্দেশ্য ছিল এটা যে, যীশু আসলে কি ছিলেন তা পীলাত বুঝল কিনা। পাঠকেরা ইতোমধ্যে জানে যে, যীশু হলেন রাজা। অধ্যক্ষ জানে কি?

পীলাত নিজস্ব একটি প্রশ্নের দ্বারা যীশুর প্রশ্নের উত্তর দেয়: “আমি কি যিহূদী? তোমারই স্বজাতীয়েরা ও প্রধান যাজকেরা আমার নিকটে তোমাকে সমর্পণ করিয়াছে” (যোহন ১৮:৩৫)। আপনি কি দেখছেন যে, পীলাত যীশুর প্রশ্নের উত্তর দিচ্ছে না? পীলাতের কথাগুলো তার ব্যক্তিগত সিদ্ধান্ত দেখায় যে, সে যীশুর বিষয়ে সত্য মেনে নিচ্ছে না।

যীশু উত্তর দেন যে, তাঁর রাজ্য এই পৃথিবীতে নয় (যোহন ১৮:৩৬)। পীলাত পরে বুঝতে পারে, যীশু ঘোষণা করছেন যে, তিনি একজন রাজা (যোহন ১৮:৩৭)। যীশু পরে তাঁর জন্মগ্রহণের উদ্দেশ্য ব্যাখ্যা করেন। যীশু এই পৃথিবীতে বাইবেলের সত্য ঘোষণা করার জন্য আসেন। প্রতিটি ব্যক্তি, যীশুকে যারা গ্রহণ করেছে, তারা যীশুর শিক্ষামালা শুনবে ও বাধ্য থাকবে (যোহন ১৮:৩৭)।

পীলাত পরে প্রশ্ন করে, “সত্য কি?” (যোহন ১৮:৩৮)। কিন্তু পীলাত উত্তরের জন্য অপেক্ষা করেনি। জনতার কবল থেকে রক্ষা করার জন্য সে বাইরে চলে যায়।

যোহন লিখিত সুসমাচারে সত্য হচ্ছে একটি গুরুত্বপূর্ণ বিষয়। যীশু হলেন অনন্তকালীন বাক্য (যোহন ১:১-৫)। অর্থাৎ, যীশু হলেন আলো ও সত্য। যীশু দয়া ও সত্যে পূর্ণ (যোহন ১:১৪)। আমাদের কাছে দয়া ও সত্য যীশু হতে আসে (যোহন ১:১৭)। যোহন বাপ্তাইজক যীশুর বিষয় সত্য প্রচার করতেন (যোহন ৫:৩৩)। যীশু ঘোষণা করেন যে, তাঁর পিতা হলেন ‘সত্য’ (যোহন ৭:২৮)। যীশু তাঁর পিতার কাছ থেকে সত্য শুনেছেন (যোহন ৮:৪০)। যীশু হলেন ‘পথ, সত্য ও জীবন’ (যোহন ১৪:৬)। ঈশ্বরের বাক্য, বাইবেল, হল ‘সত্য’ (যোহন ১৭:১৭)। সত্যকে জানার সুযোগটি পীলাত অবহেলা করল। কেন? পীলাত যিহূদীদের অপছন্দ করত। পীলাত অতীতে মন্দ সিদ্ধান্ত নিয়েছিল। যিহূদী নেতারা যা চেয়েছিল, সেটাই করার জন্য সে চাপ উপলব্ধি করেছিল।