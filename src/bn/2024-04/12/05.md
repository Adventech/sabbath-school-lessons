---
title:  শূন্য কবর
date:   18/12/2024
---

`যোহন ২০:১-৭ পদ পড়ুন। এই পদগুলো আমাদের কি দেখায়? খ্রীষ্টিয়ান হিসেবে, বাইবেলের এই সত্য আমাদের কাছে অত্যন্ত গুরুত্বপূর্ণ কেন?`

যীশু শুক্রবার বিকেলে মারা যান এবং রবিবার প্রত্যুষে ওঠেন। যীশুকে যখন কবর দেওয়া হয়, তখন বিশ্রামদিন ঘনিয়ে আসছিল (যোহন ১৯:৪২)। সুতরাং, যীশুর অনুসারীরা তাকে তাড়াহুড়া করে কবর দেন এবং তাদের যা করণীয় ছিল তা তারা সমস্ত কিছু সম্পন্ন করতে পারেননি। যীশুর অনুসারীরা তাঁকে ভালবাসত। কিন্তু তারা বিশ্রামদিন লঙ্ঘন করতে চাইলেন না। তাই তারা বিশ্রামদিন পালন করলেন এবং যীশুর কবরের কাছে গেলেন না (তুলনা করুন- মার্ক ১৬:১; লূক ২৩:৫৬)। বিশ্রামদিনের পর, রবিবার সকালে, কয়েক জন স্ত্রীলোক সুগন্ধি দ্রব্য নিয়ে কবরের কাছে এলেন। স্ত্রীলোকেরা যখন কবরের ভারী পাথর সরানো দেখলেন এবং কবর যখন শূন্য দেখলেন, তখন তারা অবাক হলেন।

প্রত্যুষে কবরের কাছে আসা এই স্ত্রীলোকদের মধ্যে একজন ছিলেন মºলীনী মরিয়ম। তিনি যা দেখেছেন, তা বলার জন্য তিনি দ্রুত পিতর ও যোহনের উদ্দেশ্যে দৌড়ে গেলেন। দু’জন পুরুষ দৌড়ে কবরের কাছে এলেন। দৌড়ানোর সময় যোহন পিতরকে অতিক্রম করে আগে আসলেন। যোহন কবরের প্রবেশ-মুখে উপস্থিত হলেন এবং উঁকি দিলেন। তিনি যীশুর গায়ে অনুসারীদের জড়িয়ে দেওয়া পোশাক দেখতে পেলেন। কিন্তু যোহন কবরের ভিতরে প্রবেশ করলেন না।

পিতর ভিতরে গেলেন। তিনি সেখানে কাপড়গুলো দেখতে পেলেন। তিনি মাথার কাপড়টিও দেখতে পেলেন, যে-কাপড়টি দিয়ে শিষ্যরা যীশুর মাথা আবৃত করেছিলেন। কিন্তু চেহারা আবৃত করা কাপড়টি কবরের অন্য কাপড়গুলো সঙ্গে সেখানে পড়ে ছিল না। চেহারার কাপড়টি ভাজ করা ছিল এবং কবরের অন্য কাপড়গুলো থেকে আলাদা রাখা ছিল।

`চেহারা বা মুখমণ্ডল আবরণী কাপড়টি কি অর্থ বহন করত? এই কাপড়টি কবরের অন্য কাপড়গুলো থেকে আলাদা থাকার বিষয়টির গুরুত্ব কি ছিল? উত্তরের জন্য যোহন ২০:৮-১০ পদ পড়ুন।`

পিতর কবরে প্রবেশ করার পর, যোহনও প্রবেশ করেন। যোহন ২০:৮ পদ বলে যে, যোহন ভিতরে গেলেন, দেখলেন, এবং বিশ্বাস করলেন। যোহন যখন দেখলেন যে, কবরের/সমাধির কাপড়টি পড়ে আছে এবং মুখমণ্ডল আবরণী কাপড়টি ভাঁজ করা ও আদালা রাখা আছে, তখন কেন যোহন যীশুর পুনরুত্থান বিশ্বাস করলেন? এই প্রশ্নের উত্তর দেবার জন্য আমাদের অবশ্যই চিন্তা করতে হবে যে, কবর কেন শূন্য ছিল। কবর চুরি করা চোরেরা কি যীশুর দেহ চুরি করেছে? তিনটি কারণে এই ব্যাখ্যাটি টিকবে না: (১) মথি আমাদের বলেন যে, সৈন্যরা কবর পাহারা দিয়েছিল (মথি ২৭:৬২-৬৬)। সুতরাং, যীশুর দেহ কেউ চুরি করতে পারেনি। (২) কবর চুরি করা চোরেরা মৃত দেহে থাকা সম্পদ চুরি করে, পচা শব চুরি করে না। (৩) কবর চুরি করা চোরেরা তাদের কাজ দ্রুত সম্পন্ন করে, তারা চেহারার/মুখমণ্ডলেরর কাপড় ভাঁজ করে না। অবাক হবার কিছু নেই, পরে যখন যোহন চেহারা ঢাকার কাপড়টি ভাঁজ করা দেখলেন, তখন তিনি বিশ্বাস করলেন যে, যীশু মৃত্যু থেকে উঠেছেন।