---
title:  যীশু ও মরিয়ম
date:   19/12/2024
---

`যোহন ২০:১১-১৩ পদ পড়ুন। এই পদগুলোয় কি ঘটেছিল যা দেখায় যে, মরিয়ম কেন বুঝতে পারেননি যে, যীশুর কবর শূন্য থাকার মানে কি?`

যোহন ২০:২ পদে, মরিয়ম পিতর ও যোহনকে কবর শূন্য থাকার বিষয়টি জানান। পিতর ও যোহন কবরে দৌড়ে যান। পিতর ও যোহন কবর অনুসন্ধান করার পর, তারা চলে যান। কিন্তু মরিয়ম কবরে ফিরে আসেন। তিনি সেখানে কাঁদতে থাকেন ও অবস্থান করেন। নিঃসন্দেহে, বিগত কয়েক দিনে মরিয়ম যথেষ্ট কেুদেছেন। আর, এখন, তিনি ত্রাণকর্তার কবর শুন্য পেলেন। মরিয়ম কবরের মুখে পা বাড়ালেন এবং ভিতরে উঁকি দিলেন।

মরিয়মকে অবাক করে দিয়ে দু’জন স্বর্গ দূত সেখানে উপস্থিত হলেন। যেখানে যীশুর দেহটি ছিল, সেখানে তারা বসলেন। “তাঁহারা তাঁহাকে বলিলেন, নারি, রোদন করিতেছ কেন? তিনি তাঁহাদিগকে বলিলেন, লোকে আমার প্রভুকে লইয়া গিয়াছে; কোথায় রাখিয়াছে, জানি না” (যোহন ২০:১৩)। মরিয়মের হৃদয় ব্যথায় পূর্ণ ছিল। তিনি খুবই ব্যথিত। তিনি স্বর্গদূতদের বলেন যে, লোকেরা তার প্রভুর দেহ নিয়ে গেছে। তিনি জানেন না যে, তারা তাঁকে কোথায় রেখেছে।

`মরিয়মের সমস্ত কিছু বদলে যাবার কারণ কি? উত্তরের জন্য যোহন ২০:১৪-১৮ পদ পড়ুন।`

মরিয়মের চোখে অশ্রুজল জমা হল। তিনি ফিরলেন এবং কাউকে তার পিছনে দাঁড়ানো দেখলেন। আগন্তুক তাকে প্রশ্ন করলেন, “নারী, রোদন করিতেছ কেন? কাহার অন্বেষণ করিতেছ?” (যোহন ২০:১৫)। মরিয়ম ভাবলেন যে, তিনি বাগানের মালির সঙ্গে কথা বলছেন। তাই, তিনি যীশুর দেহ খুঁজে পাবার জন্য তার সাহায্য চাইলেন।

আগুন্তুক একটি শব্দ বললেন: ‘মরিয়ম’ (যোহন ২০:১৬)। এই একটি শব্দ মরিয়মের জীবন ও সকল খ্রীষ্টিয়ানের ভবিষ্যৎ বদলে দিল। তৎক্ষণাৎ মরিয়ম বুঝতে পারলেন যে, যীশু মৃত্যু থেকে উঠেছেন এবং তার সঙ্গে কথা বলছেন! যীশু তাকে বললেন যে, তিনি যেন তাঁকে স্পর্শ না করেন, কারণ তাঁকে অবশ্যই স্বর্গে যেতে হবে। যীশু মরিয়মকে একটি কাজ দেন। তাকে অবশ্যই শিষ্যদের কাছে যেতে হবে এবং বলতে হবে: “যিনি আমার পিতা ও তোমাদের পিতা, এবং আমার ঈশ্বর ও তোমাদের ঈশ্বর, তাঁহার নিকটে আমি ঊর্ধ্বে যাইতেছি” (যোহন ২০:১৭)। মরিয়ম যীশুর দেওয়া কাজটি করলেন। তিনি শিষ্যদের বলেন যে, তিনি প্রভুকে দেখেছেন। মরিয়ম তাদের বাকী ঘটনাও বলেন যা যীশু তার সঙ্গে সহভাগ করেছেন (যোহন ২০:১৮)।

`১ করিন্থীয় ১৫:১২-২০ পদে পৌল যা লিখেছেন তা পড়ুন। যেমনিভাবে পৌল বলছেন, যীশু যদি পুনরুত্থিত না হতেন, তাহলে খ্রীষ্টিয় বিশ্বাসের কি দাম থাকত?`