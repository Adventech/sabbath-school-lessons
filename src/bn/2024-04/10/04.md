---
title:  আমি পথ, সত্য ও জীবন
date:   03/12/2024
---

`যীশু কোথায় যাচ্ছিলেন, এ ব্যাপারে থোমা কি প্রশ্ন করেন? যীশু কীভাবে উত্তর দিলেন? উত্তরের জন্য পড়ুন যোহন ১৪:৫, ৬ পদ।`

থোমা যে প্রশ্নটি করেছিলেন, আমরা হয়ত সেটিকে বুদ্ধিদীপ্ত প্রশ্ন মনে করতে পারি। আপনি যদি না জানেন যে, একজন ব্যক্তি কোথায় যাচ্ছে, তাহলে আপনি সেই ব্যক্তিকে অনুসরণের পথ কীভাবে চিনবেন? কিন্তু যীশু দেখান যে, এই প্রশ্নটি এমন একটি হৃদয় থেকে আসছে যেটি সন্দেহ, অবিশ্বাস কিংবা বিজ্ঞতায় পূর্ণ নয়। যীশু এ কথা বলে উত্তর দিচ্ছেন যে, তিনি নিজেই পথ। কিসের পথ? যীশু হচ্ছেন পিতার কাছে যাওয়ার পথ। যোহন ১:১-১৮ পদে, যোহন আমাদেরকে যীশু ও পিতা ঈশ্বরের মধ্যকার যোগসূত্র দেখতে সাহায্য করছেন।

যোহন ১:১৮ পদ বলে যে, যীশু হলেন সেই যিনি পিতাকে আমাদের দেখান। ‘দেখ/দেখান’ শব্দটি গ্রিক ‘এক্সিজিওমাই’ শব্দটি থেকে এসেছে যার অর্থ হল- ‘বর্ণনা করা’ কিংবা ‘একটি ধারণার অর্থ সহজ বা পরিষ্কার করা।’ যীশু পিতার সহিত এমন একজন হিসেবে সংযুক্ত যিনি পাপীদের কাছে পিতার বর্ণনা দিচ্ছেন। সুতরাং, যীশু হলেন পিতার উদ্দেশ্যে পথ। যীশুকে ছাড়া, পিতার বিষয় বোঝার ক্ষেত্রে আমরা অজ্ঞ।

ফিলিপ পিতাকে দেখতে চান। কোন পাপী পিতাকে দেখতে পারে না এবং দেখে বাঁচতে পারে না (তুলনা করুন, যাত্রা ৩৩:১৭-৩৪:৯; যোহন ১:১৮)। যীশু ফিলিপের অজ্ঞতাকে ভর্ৎসনা করেন এবং তাকে বলেন যে, তুমি যদি যীশুকে দেখ, তার মানে হল তুমি পিতাকে দেখছ। যীশু ব্যতিত, ঈশ্বরের কাছে যাবার পথ অন্ধকার এবং নিশ্চিত কিংবা পরিষ্কার নয়। যীশু হলেন আলো যিনি আমাদেরকে ঈশ্বরের কাছে যাবার পথ দেখান।

যীশু তিনটি শব্দ একত্রে যুক্ত করছেন: পথ, সত্য ও জীবন। ‘পথ’ শব্দটি যোহন ১:২৩ ও ১৪:৬ পদে ব্যবহৃত হয়েছে। যোহন বাপ্তাইজক কীভাবে যীশুর জন্য পথ প্রস্তুত করেছেন, সেটা বর্ণনা করার জন্য প্রিয়পাত্র যোহনের অনুসারীরা যোহন ১:২৩ পদে শব্দটি ব্যবহার করেছে। ‘সত্য’ ও ‘জীবন’ শব্দ দুটিও যোহনের পুস্তকে খুবই গুরুত্বপূর্ণ। আমাদের বুধবারের ও বৃহস্পতিবারের পাঠ ‘সত্যের’ ধারণার প্রতি দৃষ্টি দেবে। এ প্রসঙ্গ নিয়ে ধ্যান করাটা অদ্য আমাদের জন্য খুবই গুরুত্বপূর্ণ। সে কারণে প্রতিটি স্থানের লোকেরা ‘সত্য’ প্রসঙ্গে বাইবেলের বক্তব্যকে সন্দেহ করে।