---
title:  আমি ‘পুনর্বার আসিব’
date:   02/12/2024
---

`যোহন ১৪:১-৩ পদে যীশুর বলা কথাগুলো পড়ুন। যীশু কেন এই কথাগুলো বলছেন? যীশু কি প্রতিজ্ঞা করছেন?`

যোহন ১৩ অধ্যায়ের শেষে, যীশু বলেন যে, তিনি চলে যাচ্ছেন (যোহন ১৩:৩৩)। এই তথ্যটির কারণে পিতর যীশুকে প্রশ্ন করেন যে, তিনি কোথায় যাচ্ছেন (যোহন ১৩:৩৬)। শিষ্যরা বুঝতে পারেননি যে, তিনি ক্রুশে মৃত্যুবরণ, পুনরুত্থান ও স্বর্গারোহণের করার কথা বলছেন। পিতর বলেন যে, তিনি যীশুর জন্য মরতে প্রস্তুত (যোহন ১৩:৩৭)। এ সময়ে, যীশু পিতরকে বলেন যে, তিনি যীশুকে চেনেন না বলে ভনিতা করবেন।

পরে, যীশু তাঁর শিষ্যদের বলেন যে, তাদের অন্তঃকরণ যেন উদ্বেগ কিংবা ভয়ে পূর্ণ না হয় (যোহন ১৪:১)। লোকেরা যখন উদ্বিগ্ন কিংবা ভীত হয়, তখন তারা সহসাই হতাশ হয়ে পড়ে। অর্থাৎ, যীশু জানেন যে, তাঁর কথাগুলো হয়ত তাদেরকে ভীত করবে কিংবা তাদেরকে ভবিষ্যতের বিষয়ে হতাশ করবে।

যীশু চান না যে, তাঁর শিষ্যদের হৃদয় উদ্বিগ্ন হোক। সুতরাং, তারা যেন ভালো বোধ করেন, সে-জন্য যীশু তাদেরকে কিছু বলেন। যীশু তাদেরকে তাঁর পিতার বাটীর কথা বলেন। এই বাড়িতে অনেক কক্ষ রয়েছে। আপনি কি দেখছেন যে, এই কক্ষগুলো প্রাসাদ কিংবা বড় বড় ঘর নয়? এই কক্ষগুলো একটি সরাইখানা কিংবা হোটেলের কক্ষগুলোর মত। যীশু স্বর্গে যাচ্ছেন যেন তিনি তাঁর পিতার বাটীতে তাঁর শিষ্যদের জন্য কক্ষ প্রস্তুত করতে পারেন। ভবিষ্যতে যেন পাপের সমস্যা চিরতরে সমাধান হয়ে যায়, সে-জন্য যীশু ক্রুশের প্রতি দৃষ্টি দিচ্ছেন (পড়ুন, দানিয়েল ৭:২৭)।

যীশু বলেন, “আর আমি যখন যাই ও তোমাদের জন্য স্থান প্রস্তুত করি, তখন পুনর্বার আসিব, এবং আমার নিকটে তোমাদিগকে লইয়া যাইব; যেন, আমি যেখানে থাকি তোমরাও সেখানে থাক।” (যোহন ১৪:৩)। এই প্রতিজ্ঞাটি দ্বিতীয় আগমন সম্পর্কে বলে।

আমরা কেন এই প্রতিজ্ঞায় আস্থা রাখব? প্রশ্নটির উত্তর খুঁজতে আমরা এই প্রতিজ্ঞাটি দুটি ভিন্ন উপায়ে বিশ্লেষণ করব। যোহন ১৪:৩ পদে কথিত ‘ পুনর্বার আসিব’ কথাটি আমাদের দেখায় যে, যীশু ভবিষ্যতে কী করবেন। গ্রিক ভাষায়, এই কথাটিকে ‘আমি আসছি’ হিসেবেও অনুবাদ করা যায়, যা দেখায় যে, যীশু ঠিক এখন কী করছেন। অর্থাৎ, যোহন আমাদের বাইবেলের একটি জোরালো সত্য দেখাচ্ছেন। যীশু তাঁর দ্বিতীয় আগমনের বিষয় বলছেন যেন তা ইতোমধ্যে এখনই হচ্ছে! সে-কারণে, যীশু যখন বলেন যে, তিনি পুনর্বার আসবেন, তখন আমরা তাঁকে বিশ্বাস করতে পারি।

নিঃসন্দেহে, যিনি প্রতিজ্ঞাটি করেছেন, তাঁর কারণেই আমরা প্রতিজ্ঞাটিতে আস্থা রাখতে পারি।

`দ্বিতীয় আগমন সম্পর্কে যীশুর প্রতিজ্ঞায় আমরা কেন আস্থা রাখব, সে-সম্পর্কে ক্রুশ আমাদের কি শিক্ষা দেয়?`