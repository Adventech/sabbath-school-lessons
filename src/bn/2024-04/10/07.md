---
title:  অতিরিক্ত আলোচনা
date:   06/12/2024
---

“যীশু আবার লোকদের কাছে কথা কহিলেন, তিনি বলিলেন, ‘আমি জগতের জ্যোতি, যে আমার পশ্চাৎ আইসে সে কোন মতে অন্ধকারে চলিবে না, কিন্তু জীবনের দীপ্তি পাইবে।’

“যীশু যখন এই কথা কহিলেন, তখন তিনি বিশেষ করিয়া কুটীরোৎসব পর্বের নিমিত্ত মন্দিরের প্রাঙ্গণে উপস্থিত ছিলেন। প্রাঙ্গনের মধ্যস্থানে দুইটি বড় উঁচু স্তম্ভ ছিল, যাহা বৃহৎ আকারের দ্বীপবৃক্ষগুলোর ভার বহন করিত। সান্ধ্যাকালীন নৈবেদ্য উৎসর্গের পর সমস্ত প্রদীপগুলো জ্বালানো হইত এবং সেই প্রদীপের আলো সমুদয় যিরূশালেমকে আলোকিত করিত। ইহা ছিল একটি স্মৃতি উৎসব, যে, ইস্রায়েলরা প্রান্তরে অগ্নিস্তম্ভ দ্বারা পরিচালিত হইয়াছিল এবং ইহা মোশীহে্র আগমন সম্পর্কিত একটি নিদর্শন। সন্ধ্যায় যখন প্রদীপগুলি জ্বালান হইত তখন মন্দিরের প্রাঙ্গণ একটি মহা আনন্দ উৎসবে ভরিয়া উঠিত। প্রাচীন ব্যক্তিবর্গ, মন্দিরের পুরোহিতগণ এবং প্রজাবৃন্দের শাসকগণ সকলে উৎসবে একত্রিত হইয়া বাদ্য যন্ত্রের তালে তালে লেবীয়দের স্তব সঙ্গীতের সঙ্গে নৃত্য করিত।

“যিরূশালেমের আলোকসজ্জায় ইস্রায়েলগণ মোশীহের আগমন এবং তাঁহার জ্যোতি যেন তাহাদের উপর বর্ষিত হয় সেই আশা ব্যক্ত করিত। কিন্তু যীশুর নিকটে এই দৃশ্যের একটি সুবৃহৎ অর্থ ছিল। মন্দিরের প্রজ্বলিত উজ্জ্বল প্রদীপগুলি যেমন করিয়া উচ্চে রাখা হয়, খ্রীষ্ট; তদ্রƒপ সমস্ত আত্মিক উৎস করিয়া, যিনি অন্ধকারময় জগৎকে আলোকিত করেন। তথাপি নিদর্শনটি ছিল অসম্পূর্ণ; খ্রীষ্ট নিজ হাতে যে মহাজ্যোতি আকাশে স্থাপন করিয়াছিলেন, তাহা ছিল তাঁহার কার্যের মহিমার প্রকৃত নিদর্শণ।

“প্রত্যুষে সূর্য জৈতুন পর্বতের উপরে উঠিয়াছে; উজ্জ্বল সূর্য রশি্মতে প্রাসাদ আলোকিত এবং মন্দিরের স্বর্ণ প্রাচীর উজ্জ্বলতর করিয়াছে; সেই সময় যীশু ইহার প্রতি লক্ষ্য করিয়া কহিলেন, “আমি জগতের জ্যোতি।” -ঈলেন জি হোয়াইট, সর্ব-যুগের বাসনা, পৃষ্ঠা: ৪৯৪।

**আলোচ্য প্রশ্নাবলী**:

`কোন্ গুরুত্বপূর্ণ সত্যগুলো আমরা বাইবেল থেকে কখনই শিক্ষা করতে পারি না? উদাহরণ স্বরূপ- ক্রুশ? কিংবা, দ্বিতীয় আগমন? ঈশ্বর বাইবেলের এই সত্যগুলো কেন আমাদের দেখালেন?`

`লূসিফর ছিল একজন নিখুঁত স্বর্গদূত। ঈশ্বর সম্পর্কে ও তাঁর পরিচয় সম্পর্কে লূসিফর খুব ভালভাবেই জানত। কিন্তু লূসিফর ঈশ্বরের বিরুদ্ধাচরণ করেছিল। লূসিফরের পতন আমাদেরকে স্বাধীন মনোনয়ন শক্তি সম্পর্কে কি শিক্ষা দেয়? আমাদেরও এই একই স্বাধীন মনোনয়ন শক্তি রয়েছে। ঈশ্বরের কাছে আমাদের জীবন প্রতিটি মুহূর্তে সমর্পণ করার সিদ্ধান্ত কেন অবশ্যই নিতে হবে?`