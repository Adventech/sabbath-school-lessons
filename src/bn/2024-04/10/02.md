---
title:  যীশুর জোরালো দৃষ্টান্ত
date:   01/12/2024
---

যোহন ১৩:১৭ পদে আমরা যীশুর বিদায়ী বক্তব্য পাই। এই বক্তব্যে যীশু তাঁর শিষ্যদের শিক্ষা দেন যে, ভবিষ্যতে তাদের কি প্রত্যাশা রাখতে হবে এবং কী করতে হবে। তাঁর প্রস্থানের বিষয়টা তাঁর শিষ্যরা যেন ভালভাবে নেন, সে-জন্য তিনি তাদেরকে সাহায্য করেন। যীশু তাদের জন্য একজন সহায় পাঠানোর প্রতিজ্ঞা করেন (পবিত্র আত্মা, যোহন ১৪:১৬)। যীশু তাঁর শিষ্যদের আরও বলেন যে, ভবিষ্যতে তারা দুঃখের অনুভূতি লাভ করবেন, কারণ কঠিন সময় আসছে (যোহন ১৫:১৬)। পরে, যীশু তাঁর শিষ্যদের বিশ্বাসের সবল থাকার অনুপ্রেরণা দেন (যোহন ১৫)।

`যোহন ১৩:১-২০ পদের ঘটনা পড়ুন। এই ঘটনায় কি ঘটছে? এই ঘটনাটি অত্যন্ত গুরুত্বপূর্ণ কেন? যীশু তাঁর শিষ্যদের কি শিক্ষা দিতে চেয়েছেন?`

যীশুর সময়ে, লোকেরা খালি পায়ে কিংবা স্যাণ্ডেল পায়ে দিয়ে চলত। স্যান্ডেলগুলো খোলা জুতা যা পায়ের আঙ্গুলগুলো কিংবা সমস্ত পা ঢাকত না। সুতরাং, পা ধুলা-বালিতে ঢেকে যেত। আহারের জন্য কারও বাড়িতে আসা অতিথিদের পা ক্রিতদাসেরা কিংবা চাকরেরা ধুইয়ে দিত। কিন্তু গ্রেফতারের পূর্বের সেই রাতে, শিষ্যদের নিয়ে শেষ নৈশভোজ খাওয়ার সময়ে, যীশু কিংবা শিষ্যদের সঙ্গে কোন চাকর ছিল না।

সবাইকে অবাক করে দিয়ে, যীশু নৈশভোজের আসন ছেড়ে উঠে দাঁড়ালেন এবং তাঁর সব শিষ্যের পা ধোয়ালেন। যীশু যা কিছু করেছিলেন যোহন ১৩:৪, ৫ পদ আমাদের তা সবই বলে। যীশু যাকিছু করেছিলেন, তা যোহন সবই আমাদের বলছেন, কারণ যোহন চান আমরা যেন বুঝি যে, যীশু অত্যন্ত চমৎকার কিছু করছেন। যীশু হলেন ঈশ্বর। এখন ঈশ্বর একজন দাসের ন্যায় কাজ করছেন! যীশু তাঁর হৃদয় থেকে সমস্ত গর্ব দূর করলেন এবং তাঁর নিজ দাসদের কিংবা অনুসারীদের পা ধোয়ানোর জন্য নতজানু হলেন!

যোহন ১৩:৮-১১ পদে পিতরের কথাগুলো কিংবা তার আচরণ আমাদের দেখায় যে, যীশুর শিষ্যরা তাঁর কাজকে কতখানিক ভুল বুঝেছিলেন। যীশু, ত্রাণকর্তা, তাদের প্রভু, কীভাবে এই নিচুর স্তরের কাজটি করার জন্য নিজেকে নত করলেন? পিতর চাইলেন না যে, যীশু তার পা ধুইয়ে দেন। যীশু পিতরকে বললেন যে, পিতর যদি তাঁকে তাঁর কাজে সহযোগিতা না করেন, তাহলে যীশুর সঙ্গে পিতরের কোন অংশ নেই। সুতরাং, পিতর বেশি কিছু দাবী করলেন, কারণ তিনি সর্বদা যীশুর সঙ্গে সংযুক্ত থাকতে চান।

যীশু যখন তাঁর শিষ্যদের পা ধোয়ানোর জন্য নিজেকে নত করলেন, তখন তিনি আমাদের দেখালেন যে, তিনি কে। যোহন ১৩:১৩ পদে, যীশু বলেন যে, তিনি হলেন গুরু ও প্রভু। এই নামগুলো আমাদের দেখায় যে, যীশুর প্রচুর ক্ষমতা ও নিয়ন্ত্রণ/প্রভাব রয়েছে। কিন্তু যীশু শিক্ষা দেন যে, ক্ষমতা ও প্রভাব অবশ্যই অন্যদের সেবা কাজের জন্য ব্যবহার করতে হবে, নিজেকে অধিক প্রভাবশালী করে তোলার জন্য নয়। অদ্য, সেভেন্থ-ডে অ্যাড্ভেণ্টিস্ট মণ্ডলী পা ধুইয়ে যীশুর দৃষ্টান্ত অনুসরণ করছে। প্রভুর ভোজ গ্রহণের প্রস্তুতির জন্য মণ্ডলীর সভ্য-সভ্যারা একে অন্যের পা ধুইয়ে থাকে।