---
title:  পথ, সত্য ও জীবন
date:   30/11/2024
---

### শাস্ত্রপাঠ
যোহন ১৩:১-২০; ১৪:১-৩;১৪:৫, ৬; ১:১৪, ১৭; ৫:৩৮-৪০।

> <p>মুখস্থপদ</p>
> “ঈশ্বরকে কেহ কখনও দেখ নাই; একজাত পুত্র, যিনি পিতার ক্রোড়ে থাকেন, তিনিই [তাঁহাকে] প্রকাশ করিয়াছেন” (যোহন ১:১৮)।

যোহন লিখিত সুসমাচার চারটি ভাগে বিভক্ত: (১) সূচনা (যোহন ১:১-১৮), (২) আশ্চর্য-কাজ বিষয়ক পুস্তক (১:১৯-১২:৫০), (৩) গৌরব ও মহিমা বিষয়ক পুস্তক (১৩:১-২০:৩১), এবং (৪) উপসংহার (২১:১-২৫)। এ পর্যন্ত আমরা অধিকন্তু সূচনা ও আশ্চর্য-কাজ বিষয়ক বিভাগটি পড়েছি। যীশু কে, তা আমাদের দেখানোর জন্য যোহনের পুস্তকের এই দুটি অংশ যীশুর আশ্চর্য-কাজ, সংলাপ ও শিক্ষামালা দেখিয়েছে। এখন আমাদের পাঠটি যোহন পুস্তকের তৃতীয় ভাগের দিকে দৃষ্টি দিবে: গৌরব ও মহিমা অংশ।

ইতোমধ্যে আমরা যেমনিভাবে দেখেছি, যীশু নিজেকে সাতটি আলাদা বিষয়ের সঙ্গে তুলনা করছেন যা আমাদের দেখাতে সাহায্য করবে যে, তিনি কে। এই সাতটি রূপক ‘আমিই’ কথাটির দ্বারা শুরু হচ্ছে। (১) যীশু বলেন ‘আমিই জীবন-খাদ’ (যোহন ৬:৩৫, ৪১, ৪৮, ৫১)। (২) যীশু এই জগতের জ্যোতি (৮:১২; ৯:৫)। (৩) যীশু হলেন দ্বার (১০:৭, ৯)। (৪) যীশু হলেন উত্তম মেষপালক (১০:১১, ১৪)। (৫) যীশু হলেন পুনরুত্থানকারী (১১:২৫)। (৬) যীশু হলেন পথ, সত্য ও জীবন (১৪:৬), শেষে (৭) যীশু হলেন প্রকৃত দ্রাক্ষালতা (১৫:১, ৫)।

চলতি সপ্তাহে, আমরা যীশুর বিদায়ী প্রচার অধ্যয়ন করতে শুরু করব। যীশুর শিষ্যদের পা ধোয়ানোর ঘটনার মধ্য দিয়ে এই প্রচার শুরু হয়। পরে, আমরা যোহন ১৪ অধ্যায়ে ‘আমিই’ রূপকের প্রতি দৃষ্টি দেব।