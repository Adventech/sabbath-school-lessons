---
title:  অতিরিক্ত আলোচনা
date:   11/10/2024
---

“খ্রীষ্টের জীবন যাহা জগৎকে জীবন দান করে তাহা নিহিত রহিয়াছে তাঁহার বাক্যে। তাঁহার বাক্য দ্বারাই যীশু রোগীদিগকে আরোগ্য দান করিয়াছিলেন এবং ভূত তাড়াইয়াছিলেন; তাঁহার বাক্য দ্বারাই তিনি সমুদ্রকে শান্ত করিয়াছিলেন, এবং মৃতগণকে উঠাইয়াছিলেন; এবং লোকসমূহ এই সাক্ষ্য প্রদান করিয়াছিল, এবং মতৃগণকে উঠাইয়াছিলেন; এবং লোকসমূহ এই সাক্ষ্য প্রদান করিয়াছিল যে, তাঁহার বাক্য ছিল শক্তিযুক্ত। তিনি ঈশ্বরের বাক্য বলিয়াছিলেন, যেমন তিনি বলিয়াছিলেন পুরাতন নিয়মের সকল ভাববাদীগণের শিক্ষকগণের মাধ্যমে। সম্পূর্ণ বাইবেলই হইতেছে খ্রীষ্টের প্রকাশ, এবং ত্রাণকর্তার ইচ্ছা ছিল তাঁহার বাক্যে তাঁহার অনুগামীদের বিশ্বাস সংগ্রথিত করা। যখন যীশু আর তাহাদের সহিত থাকিবেন না, তখন বাক্যই হইবে তাঁহাদের শক্তি উৎস। তাঁহাদের প্রভুর ন্যায় তাঁহাদিগকে ‘ঈশ্বরের মুখ হইতে যে প্রত্যেক বাক্য নির্গত হয় তাহাতেই’ (মথি ৪:৪) বাঁচিতে হইবে।

“খাদ্য যেমন আমাদের দৈহিক জীবনকে বাঁচাইয়া রাখে, তদ্রƒপ ঈশ্বরের বাক্য আমাদের আত্মিক জীবনকে বাঁচাইয়া রাখে। এবং প্রত্যেক ব্যক্তির কত্ত©ব্য হইতেছে নিজের নিমিত্ত ঈশ্বরের বাক্য হইতে জীবন প্রাপ্ত হওয়া। পুষ্টিলাভের নিমিত্ত যেমন আমাদের নিজেদের খাদ্য নিজেদেরই খাইতে হয়, সেইরূপে বাক্যও আমাদের নিজেদের নিমিত্ত নিজেদেরই গ্রহণ করিতে হইবে। আমাদিগকে ইহা কেবলমাত্র অন্য আর একজনের মনের মাধ্যমে পাইলে চলিবে না। যত্ন সহকারে আমাদিগকে বাইবেল অধ্যয়ন করিতে হইবে, পবিত্র আত্মার সাহায্যের নিমিত্ত ঈশ্বরের নিকট যাচ্ঞা করিতে হইবে, যাহাতে আমরা তাঁহার বাক্য বুঝিতে পারি।” -ঈলেন জি হোয়াইট, সর্ব-যুগের বাসনা, পৃষ্ঠা: ৪০৭।

**আলোচ্য প্রশ্নাবলী**:

`চলতি সপ্তাহে আমরা দেখলাম যে, যীশু কীভাবে ৫০০০ লোককে খাওয়ালেন। যীশু একজন জন্মান্ধকেও সুস্থ করেন। পরে, তিনি লাসারকে পুনরুত্থিত করেন। প্রতিটি ঘটনায়, যীশু জোরালো প্রমাণ দিয়েছেন যে, তিনি হলেন ঈশ্বর। কিন্তু এই আশ্চর্যকাজগুলো যেমনিভাবে বিস্ময়কর ছিল, অন্যদিকে, তেমনিভাবে এগুলো যিহূদীদের মাঝে বিভেদ সৃষ্টি করেছে। কিছু লোক যীশুতে বিশ্বাস করেছে। অন্যরা আবার তাঁকে সন্দেহ করেছে। আপনার কি মনে হয়, ঈশ্বরকে মেনে নেবার জোরালো প্রমাণ পেয়েও কেন কিছু লোক তাঁকে অগ্রাহ্য করেছে?`

`এ সপ্তাহের গল্পগুলো আমাদের দেখায় যে, যীশু হলেন ঈশ্বরের পুত্র। যীশুকে ত্রাণকর্তা হিসেবে বিশ্বাস করার ক্ষেত্রে বাইবেলের এই সত্য অত্যন্ত গুরুত্বপূর্ণ কেন?`