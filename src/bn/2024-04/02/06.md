---
title:  লাসার মৃত্যু থেকে ওঠেন
date:   10/10/2024
---

যোহন ১১ অধ্যায় দুঃখের সংবাদে পূর্ণ। লাসার, যিনি যীশুর প্রিয় বন্ধু ছিলেন, তিনি অসুস্থ হয়ে পড়েন (যোহন ১১:১৯, ৩১, ৩৩)। লাসারের বোনেরা ছিলেন ব্যথিত, কারণ যীশু লাসারের মৃত্যু রোধ করতে পারেননি (যোহন ১১:২১, ৩২)। গল্পটি আরও দুঃখের, কারণ যীশু কেুদেছিলেন (যোহন ১১:৩৫)।

লাসারের উদ্দেশ্যে যাত্রা করতে যীশু দুই দিন দেরি করেছিলেন (যোহন ১১:৬)। যীশু লক্ষ্যণীয় কিছু বলেন। তিনি বলেন যে, তিনি সন্তুষ্ট কারণ তিনি লাসারের কাছে আগে আসেননি (যোহন ১১:১৪, ১৫)। যীশু কি লাসারের প্রতি যত্নশীল নন? নিঃসন্দেহে, তিনি যত্নশীল! কিন্তু যীশু সন্তুষ্ট কারণ বিলম্ব তাঁকে একটি সুযোগ করে দিল যেন তিনি তাঁর নামে ঈশ্বরের পরাক্রম ও গৌরব প্রদর্শন করতে পারেন।

যীশু যখন লাসারের বাড়ি আসেন, লাসার তখন চার দিনের মৃত (যোহন ১১:১৭-৩২)। চার দিন পর, লাসারের দেহ ইতোমধ্যে গলতে শুরু করেছে। যীশু এসে পৌঁছিলে, মার্থা বলেন, “প্রভু, এখন উহাতে দুর্গন্ধ হইয়াছে, কেননা আজ চারি দিন” (যোহন ১১:৩৯)। নিঃসন্দেহে, যীশু দেরী করে আসার কারণে লাসারকে মৃত্যু থেকে তোলার আশ্চর্যকাজটি আরও পরাক্রমী ও বিস্ময়কর হয়ে উঠেছে। যীশু একজন গলিত মৃত দেহকে জাগ্রত করেন। নিশ্চিত হবার জন্য যিহূদীদের আর কি প্রমাণ দরকার ছিল যে, যীশু হলেন স্বয়ং ঈশ্বর?

ঈশ্বর হিসেবে, যীশু হলেন সেই, যিনি প্রাণের সৃষ্টি করেছেন। সুতরাং, মৃত্যুর উপরে তাঁর ক্ষমতা আছে। নিজের বিষয়ে বাইবেলের সত্য যিহূদীদের শিক্ষা দেবার জন্য যীশু লাসারের মৃত্যুকে ব্যবহার করেন: “যীশু তাঁহাকে কহিলেন, ‘আমিই পুনরুত্থান ও জীবন; যে আমাতে বিশ্বাস করে, সে মরিলেও জীবিত থাকিবে” (যোহন ১১:২৫)।

`যোহন ১১:২৫, ২৬ পদে, তাঁর কথাগুলোকে সমর্থন দেবার জন্য যীশু কি করলেন? উত্তরের জন্য যোহন ১১:৩৮-৪৪ পদ পড়ুন।`

অন্ধকে দৃষ্টি দেবার মাধ্যমে (যোহন ৯:৭), যীশু দেখালেন যে, তিনি সকল লোকেরা পক্ষে জ্যোতি ছিলেন (যোহন ৮:১২; ৯:৫)। একইভাবে, যীশু যখন লাসারকে মৃত্যু থেকে তুললেন (যোহন ১১:৪৩, ৪৪), তিনি দেখালেন যে, তিনি হলেন পুনরুত্থান ও জীবন (যোহন ১১:২৫)। অন্য যে কোনো আশ্চর্যকাজ অপেক্ষা এই আশ্চর্যকাজ দেখায় যে, যীশু হলেন ঈশ্বর, তিনি জীবনদাতা। এই আশ্চর্যকাজটি যোহনের ধারণাকে সমর্থন দেয় যে, যীশু হলেন ঈশ্বরের পুত্র। যখন আমরা তাঁকে বিশ্বাস করি, তিনি আমাদের অনন্ত জীবন দেবেন (যোহন ২০:৩০, ৩১)। পরিতাপের কথা হল, এই গল্পটির পরিসমাপ্তি আমাদের অদ্ভুত কিছু দেখায় (যোহন ১১:৪৫-৫৪)। যীশু দেখাচ্ছেন যে, তিনি মৃতকে তুলতে পারেন। তাহলে, যিহূদী নেতারা কীভাবে ভাবতে পারল যে, তারা যদি যীশুকে হত্যা করে, তাহলে তারা তাঁকে থামাতে পারবে?