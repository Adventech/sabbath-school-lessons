---
title:  যীশু ৫০০০’র বেশি লোককে খাওয়ান
date:   06/10/2024
---

যোহন ৬:৪, ৫ পদে, যোহন আমাদের বলেন যে, নিস্তারপর্বের কাছাকাছি সময়ে যীশু ৫০০০’র বেশি লোককে খাওয়ান। মিসরের দাসত্ব থেকে মুক্তির স্মরণে যিহূদীরা নিস্তার পর্ব পালন করত। যিহূদীদের প্রত্যেক প্রথমজাত পুত্র সন্তানের পক্ষে একটি বিকল্প হিসেবে নিস্তারপর্বের মেষ বলি দেওয়া হত। এই মৃত্যু ছিল আমাদের পাপের জন্য যীশুর ভবিষ্যৎ মৃত্যুর প্রতীক। আমাদের পাপের জন্য যীশু ক্রুশের উপরে শাস্তি ভোগ করলেন। যীশু হলেন আমাদের নিস্তারপর্বের মেষ। তিনি আমাদের জন্য হত হন (১ করিন্থীয় ৫:৭)।

“যীশু আমাদের পাপের অপরাধ নিজে তুলে নিলেন। তখন, পিতা যীশুর উপর থেকে মুখ লুকালেন। পিতা যখন তাঁর মুখ লুকালেন, যীশু একটি ভগ্ন আত্মা নিয়ে মারা গেলেন। তাঁর জীবন বিচ‚র্ণ হল। আমাদের মুক্তির জন্য যীশু নিজেকে উৎসর্গ করলেন।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৫৪০।

`যোহন ৬:১-১৪ পদের ঘটনা পড়ুন। যীশু এই গল্পে কি আশ্চর্যকাজ করেন। কীভাবে এই পদগুলো আমাদের দেখায় যে, যীশু ও মোশি সমকক্ষ? এছাড়া, এই আশ্চর্যকাজ কেন লোকদেরকে সেই সময় স্মরণ করতে সাহায্য করে, যখন ঈশ্বর ইস্রায়েল-জাতিকে মিসরের দাসত্ব থেকে মুক্ত করে আনার পথে মরুভূমির মধ্যে খাইয়েছিলেন?`

যোহন ৬:১-১৪ পদে, আমরা এই গল্পের মধ্যে যীশুর বিষয়ে অনেক কিছু দেখি যা আমাদের যাত্রারত মোশির সময়কে স্মরণ করিয়ে দেয়। এই যাত্রাটি তখন ঘটেছিল যখন ইস্রায়েল সন্তানেরা মিসরের দাসত্ব থেকে নিস্তার পেয়েছিল। নিস্তার পর্বের সময়ে (যোহন ৬:৪) মিসর থেকে শুরু করা সেই যাত্রাকে উদ্যাপন করা হয়। যীশু যা কিছু করেন, তার কয়েকটি অন্তর্ভুক্ত করা হল: (১) যীশু পবর্তে ওঠেন (যোহন ৬:৩) (মোশিও সীনয় পর্বতে ওঠেন)। (২) যীশু ফিলিপকে পরীক্ষা করেন (যোহন ৬:৫, ৬) (ইস্রায়েল জাতি মরুভূমিতে পরীক্ষিত হয়)। যীশু পাঁচটি রুটি দিয়ে ৫০০০’র বেশি মানুষকে খাওয়ান। (এই আশ্চর্যকাজটি যিহূদীদেরকে মরুভূমির মধ্যে মান্না লাভের আশ্চর্যকাজকে স্মরণ করতে সাহায্য করে।) যীশুর শিষ্যরা বেঁচে যাওয়া খাবারগুলো সংগ্রহ করেন (যোহন ৬:১২)। (একইভাবে, ইস্রায়েল সন্তানের মরুভূমিতে মান্না সংগ্রহ করে।) যীশুর শিষ্যরা অতিরিক্ত ১২ ডালা সংগ্রহ করেন, ইস্রায়েল জাতির বংশ সংখ্যাও একই ছিল, অর্থৎ ১২ বংশ। যিহূদী লোকেরা বলে যে, যীশু হলেন সেই ভাববাদী (যোহন ৬:১৪) যাঁর আসার বিষয় মোশি প্রতিজ্ঞা করেছিলেন (দ্বিতীয় বিবরণ ১৮:১৫)। এই বিষয়গুলো যিহূদীদের বুঝতে সাহায্য করে যে, যীশু হলেন নতুন মোশি। যীশু তাঁর লোকদের মুক্ত করতে এসেছিলেন।

যোহন যীশুর সেই আশ্চর্যকাজগুলো তুলে ধরেন, যিহূদীদের কাছে যেগুলোর বিশেষ গুরুত্ব রয়েছে। যীশুর আশ্চর্যকাজগুলো তাঁর লোকদের দেখায় যে, তিনি কে ছিলেন। তাঁর আশ্চর্যকাজগুলো লোকদের দেখায় যে, তিনি হলেন ঈশ্বর।