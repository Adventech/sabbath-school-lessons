---
title:  প্রমাণ যে, যীশু হলেন ঈশ্বর
date:   05/10/2024
---

### শাস্ত্রপাঠ
যোহন ৬:১-১৪; ৬:১৪, ১৫, ২৬-৩৬; ৯:১-১৬; ৯:১৭-৩৪; ১১:৩৮-৪৪।

> <p>মুখস্থপদ</p>
> “যীশু তাঁহাকে কহিলেন, ‘আমিই পুনরুত্থান ও জীবন; যে আমাতে বিশ্বাস করে, সে মরিলেও জীবিত থাকিবে; আর যে কেহ জীবিত আছে, এবং আমাতে বিশ্বাস করে, সে কখনও মরিবে না; ইহা কি বিশ্বাস কর?” (যোহন ১১:২৫, ২৬)।

বাইবেল আমাদের বলে যে, যীশু হলেন ঈশ্বরের অনন্তজীবী পুত্র। যীশু ও পিতা উভয়ই ঈশ্বর। যীশুকে কেউ সৃষ্টি করেননি। তিনি কোন কিছু থেকে তাঁর জীবনটি পাননি। যীশু হলেন সেই, যিনি সমস্ত কিছু সৃষ্টি করেছেন (যোহন ১:১-৩)। যীশু চিরজীবী। অর্থাৎ, এমন কোন সময় ছিল না, যখন যীশু বেঁচে ছিলেন না। যীশু যখন এই পৃথিবীতে আসেন, তিনি একজন মানুষ হন। কিন্তু তিনি তখনও ঈশ্বর ছিলেন। বিশেষ সময়গুলোতে, যীশু এমন কিছু বলেছেন কিংবা এমন সব আশ্চর্যকাজ করেছেন যা দেখায় যে, তিনি ছিলেন ঈশ্বর।

যীশুর বিষয়ে বাইবেলের এই সত্য যোহনের কাছে গুরুত্বপূর্ণ ছিল। যোহন যীশুর কিছু আশ্চর্যকাজ নিয়ে কিংবা গুরুত্বপূর্ণ কিছু কথা নিয়ে আলোকপাত করছেন যা আমাদের বুঝতে সাহায্য করে যে, যীশু হলেন ঈশ্বর। যীশু আরও দেখিয়েছেন যে, পরাক্রমী আশ্চর্যকাজগুলোর করার সময়ে তাঁর কথাগুলো ছিল সত্য।

চলতি সপ্তাহে, আমরা যীশুর তিনটি বড় আশ্চর্যকাজ নিয়ে কথা বলব। এই আশ্চর্যকাজগুলো দেখায় যে, যীশু হলেন ঈশ্বর। প্রতিটি ঘটনায়, কিছু লোক আশ্চর্যকাজে বিশ্বাস করছে না। অন্যরা আবার এর অর্থ বুঝতে পারছে না। আশ্চর্যকাজের কারণে কিছু লোক যীশুকে অনুসরণ করা বন্ধ করে দিয়েছে। অন্যরা আশ্চর্যকাজ দেখেছে এবং	যীশুকে হত্যা করতে চেয়েছে। কিন্তু কিছু লোক বিশ্বাস করেছে যে, যীশু ছিলেন ঈশ্বরের প্রতিজ্ঞাত ত্রাণকর্তা।