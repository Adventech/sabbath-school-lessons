---
title:  যীশু অন্ধলোকটিকে সুস্থ করেন, প্রথামাংশ
date:   08/10/2024
---

`যোহন ৯:১-১৬ পদে অন্ধলোকটির বিষয়ে পড়ুন। এই লোকটির অন্ধত্বের কারণ সম্পর্কে যীশুর শিষ্যরা কি মনে করেছিল? তাঁর শিষ্যদের ভ্রান্ত বিশ্বাস শুধরে দেবার জন্য যীশু কি বলেন?`

যীশুর শিষ্যরা বিশ্বাস করতেন যে, পাপ করার কারণেই একজন ব্যক্তি অসুস্থ হয়। পুরাতন নিয়মের অনেকগুলো ঘটনা রয়েছে, যেগুলো যীশুর শিষ্যদের বিশ্বাস করিয়েছে যে, এই ধারণাটি সর্বদা সত্য (যাত্রা ২০:৫; ২ রাজাবলি ৫:১৫-২৭; ১৫:৫; ২ বংশাবলি ২৬:১৬-২১)। কিন্তু ইয়োবের বিবরণ যীশুর শিষ্যদের স্মরণ করতে সাহায্য করছে যে, একজন ব্যক্তির পাপ কিন্তু সর্বদাই তার যাতনাভোগের কারণ নয়।

যীশু তাঁর শিষ্যদের ভ্রান্ত ধারণা শুধরে দেন। যীশু বলছেন না যে, পাপ ও দুঃখভোগের মধ্যে কোন যোগসূত্র নেই। কিন্তু যীশু বলছেন যে, কখনও কখনও একজন ব্যক্তির দুঃখভোগ কিন্তু তার অন্যায় কাজ থেকে আসে না। কখনও কখনও একজন ব্যক্তি যাতনা ভোগেন, কারণ ঈশ্বর অন্য লোকদের রক্ষা করার জন্য এবং তাঁর নামের গৌরবের জন্য এই অভিজ্ঞতা ব্যবহার করেন। অন্ধ লোকটির বিষয়ে গল্পটি আমাদের আদিপুস্তকে বর্ণীত আকাশ-মণ্ডল ও পৃথিবীর সৃষ্টি বিষয়ক ঘটনা স্মরণ করতে সাহায্য করে। আদি ২:৭ পদে, ঈশ্বর ধূলি থেকে প্রথম মানুষকে নির্মাণ করলেন। একইভাবে, যীশু ধূলি কাদা করেন এবং লোকটির অন্ধ চোখ নিরাময় করার জন্য কাদামাটি ব্যবহার করেন।

মথি, মার্ক ও লূকের পুস্তকে বর্ণীত আশ্চর্যকাজগুলোর একই অংশবিশেষ রয়েছে:

১. লেখক আমাদের সেই সমস্যাটির বিষয় বলছেন যা মেরামত কিংবা নিরাময় করা দরকার।

২. যে ব্যক্তির সুস্থতা দরকার, সে যীশুর কাছে আসছে।

৩. যীশু অসুস্থ ব্যক্তিকে সুস্থ করছেন, এবং

৪. অসুস্থতা থেকে সুস্থ হওয়া লোকটি ঈশ্বরের গৌরব করছে। একইভাবে, সুস্থ হতে দেখা অন্য লোকেরাও কখনও কখনও ঈশ্বরের গৌরব করছে।

যোহন ৯ অধ্যায়ের গল্পে, যোহন আমাদের আশ্চর্যকাজের চারটি অংশই দেখাচ্ছেন। পরে, যোহন আমাদের আরও কিছু দিচ্ছেন: আশ্চর্যকাজটির নিহিতার্থ। নিহিতার্থটি গল্পের সর্বাপেক্ষা গুরুত্বপূর্ণ অংশে পরিণত হয়েছে। সুস্থতার নিহিতার্থ নিয়ে সুস্থ হওয়া লোকটির এবং আধ্যাত্মিক নেতাদের মধ্যে একটি দীর্ঘ সংলাপ হল।

৯ অধ্যায়ের ১৪ পদে না পৌঁছা পর্যন্ত যোহন আমাদের বলছেন না যে, যীশু অন্ধ লোকটিকে বিশ্রামদিনে সুস্থ করেছিলেন। সে কারণে, যিহূদী নেতারা যীশুকে বিশ্রামদিন লঙ্ঘনের অভিযোগে অভিযুক্ত করেছিল। যিহূদী নেতারা বিশ্বাস করত যে, যীশু ঈশ্বর হতে আগত ছিলেন না, কারণ তিনি পবিত্র বিশ্রামদিন পবিত্র বলে মান্য করেননি। কিন্তু অন্য লোকেরা মনে করেছে যে, যীশু যে আশ্চর্যকাজ করেছেন, তা অন্য কেউ করতে পারত না। যে লোকটি অন্ধ ছিল, সে দেখেছে যে, যীশু আসলে কে। কিন্তু নেতারা ছিল ‘অন্ধ’ এবং তারা যীশুকে ঈশ্বর বলে মেনে নিতে পারেনি।