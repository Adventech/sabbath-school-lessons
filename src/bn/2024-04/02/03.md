---
title:  যীশু হলেন সেই, যিনি ঈশ্বরের হয়ে কথা বলেন
date:   07/10/2024
---

`যোহন ৬:১৪, ১৫, ২৬-৩৬ পদে বর্ণীত আশ্চর্যকাজের বিষয়ে পড়ুন। এই আশ্চর্যকাজের বিষয়ে লোকদের চিন্তা কি ছিল? যীশু যে কে ছিলেন, তা লোকদেরকে শিক্ষা দেবার প্রচেষ্টায় যোহন এই আশ্চর্যকাজগুলো কীভাবে তুলে ধরেছেন?`

যিহূদীরা আশা করেছে যে, একজন ত্রাণকর্তা আসবেন এবং তাদেরকে রোমীয় সাম্রাজ্যের শোষণ থেকে নিস্তার করবেন। একজন সেনাপতিকে দুটি সর্বাপেক্ষা কঠিন কাজ অবশ্যই করতে হত- যুদ্ধকালীন সময়ে সৈন্যদের যাওয়াতে হত এবং আহত ও শহীদ সৈন্যদের তত্ত্বাবধান করতে হত।

কিন্তু যীশু কোনো সৈন্যকে খাওয়াতে কিংবা আহত বা মৃত সৈন্যদের তত্ত্বাবধান করতে আসেননি। যীশু যখন ৫০০০ লোককে খাওয়ান, তিনি দেখান যে, তিনি ছিলেন খাদে্যর তুল্য যা জীবন দেয় (বা জীবন-খাদ্য)। আশ্চর্যকাজটি দেখিয়েছে যে, ঈশ্বর নিজে স্বর্গ থেকে নেমে এলেন। যীশু বলেন, “আমিই সেই জীবন-খাদ্য। যে ব্যক্তি আমার কাছে আইসে, সে ক্ষুধার্ত হইবে না, এবং যে আমাতে বিশ্বাস করে, সে তৃষ্ণার্ত হইবে না, কখনও না” (যোহন ৬:৩৫)।

আপনি কি দেখছেন যে, খাদ্য বিষয়ক ঘোষণাটি কীভাবে ‘আমিই’ শব্দ দ্বারা শুরু হচ্ছে? যোহনের পুস্তকে, ‘আমিই’ কথাটির দ্বারা যীশু যে সাতটি ঘোষণা তুলে ধরছেন, সেগুলোর মধ্যে এটি হল প্রথমটি। ‘আমিই’ বিষয়ক সাতটি ঘোষণার প্রতিটিই একটি রূপকের সঙ্গে সংযুক্ত যা আমাদের দেখায় যে, যীশু কে ছিলেন। আসুন, তালিকাভুক্ত সাতটি ‘আমিই’ নিবিড়ভাবে দেখি:

যীশু বলেন...

১. “আমিই জীবন-খাদ্য” (যোহন ৬:৩৫)।

২. “আমিই জগতের জ্যোতি” (যোহন ৮:১২)।

৩. “আমিই দ্বার” (যোহন ১০:৭, ৯)।

৪. “আমিই উত্তম মেষপালক” (যোহন ১০:১১, ১৪)।

৫. “আমিই পুনরুত্থান ও জীবন” (যোহন ১১:২৫)।

৬. “আমিই পথ ও সত্য ও জীবন” (যোহন ১৪:৬)।

৭. “আমিই প্রকৃত দ্রাক্ষালতা” (যোহন ১৫:১)।

সাতটি রূপকের প্রতিটিই আমাদের যীশুর বিষয়ে বাইবেল বিষয়ক একটি গুরুত্বপর্ণ সত্য বুঝতে সাহায্য করে। এছাড়া, ‘আমিই’ রূপকটি যাত্রা ৩ অধ্যায় স্মরণ করতে সাহায্য করে। যিনি হলেন ‘আমিই,’ তিনি যাত্রা ৩ অধ্যায়ে নিজেকে মোশির কাছে একজন পরাক্রমশালী হিসেবে দেখান (যোহন ৮:৫৮ পদের সঙ্গে তুলনা করুন)। যীশু হলেন ‘আমিই।’

পরিতাপের বিষয় হল, যীশুর সময়ের লোকেরা বাইবেলের এই গুরুত্বপূর্ণ সত্য বুঝতে পারেনি। লোকেরা এমন একজন ত্রাণকর্তার প্রত্যাশা করেছে, যে-কিনা তাদের এই জীবনের সম্বৃদ্ধি ও ধন যোগান দেবে। তারা বাইবেলের সত্যের প্রতি দৃষ্টি দেয়নি, যা কিনা তাদেরকে অনন্ত জীবনের পথে পরিচালনা দেবে। সুতরাং, আমাদের সাবধান হতে হবে। অন্যথায়, একই ‘ফাঁদে’ আমরাও ‘পতিত’ হতে পারি।