---
title:  অতিরিক্ত আলোচনা
date:   25/10/2024
---

“নীকদীমের ন্যায় আমাদিগকেও এ পন্থা অবলম্বন পূর্বক পাপীদের মধ্যে অগ্রগণ্য হিসাবে জীবনে প্রবেশ করিতে আগ্রহী হইতে হইবে. . .। বিশ্বাস দ্বারা আমরা ঈশ্বরের অনুগ্রহ লাভ করিয়া থাকি; কিন্তু বিশ্বাস আমাদের ত্রাণকর্তা নহে। ইহা আমাদের জন্য কিছুই অর্জন করিতে পারে না। হস্ত দ্বারা আমরা সতত খ্রীষ্টকে ধারণ করিয়া থাকি, এবং পাপের প্রতীকার করিবার জন্য তাঁহার যোগ্যতা কাজে লাগাইবার জন্য আলাদা করিয়া রাখি. . .। খ্রীষ্ট হইতে পাপের ক্ষমা যেরূপ বিশ্বস্ততা সহকারে আসিবে তাহা হইতে মন পরিবর্তনও তদ্রƒপ বিশ্বস্ততা সহকারে আসিয়া থাকে।

“তাহা হইলে কিরূপে আমাদিগকে পরিত্রাণ পাইতে হইবে? “মোশি যেমন প্রান্তরে সেই সর্পকে উচ্চে উঠাইয়াছিলেন, সেইরূপে মনুষ্য পুত্রকেও উচ্চীকৃত হইতে হইবে” যেন যাহারা সর্প দ্বারা প্রতারিত ও দংশিত হইয়াছে তাহাদের প্রত্যেকেই দৃষ্টিপাত করিয়া বাঁচে। ‘ঐ দেখে, ঈশ্বরের মেষশাবক, যিনি জগতে পাপভার লইয়া যান’ (যোহন ১:২৯)। ক্রুশ হইতে দেদীপ্যমান জ্যোতি ঈশ্বরের প্রেম প্রকাশ করে। তাঁহার প্রেমই আমাদিগকে তাঁহার প্রতি আকৃষ্ট করিতেছে। যদি আমরা এই আকর্ষণের প্রতিরোধ না করি, তাহা হইলে আমাদের সেই পাপ তাঁহাকে ক্রুশে দিয়াছে সেই সকল পাপের নিমিত্ত মন পরিবর্তন পূর্বক আমরা ক্রুশের পদতলে পরিচালিত হইব। আর তখনই ঈশ্বরের আত্না বিশ্বাসের মাধ্যমে উক্ত আত্মার মধ্যে এক নূতন জীবন সৃষ্টি করেন। তাঁহার প্রতিমূর্তিতেই হৃদয়, মন নূতন করিয়া সৃষ্ট হয় যিনি সকল বস্তুকে তাঁহার অধীনে আনিবার জন্য আমাদের মাঝে কাজ করেন। আর তখনই ঈশ্বরের ব্যবস্থা মনে ও হৃদয়ে লিখিত হয়, আর আমরা খ্রীষ্টের সহিত বলিতে পারি, ‘হে আমার ঈশ্বর, তোমার অভীষ্ট সাধনে আমি প্রীত’ (গীতসংহিতা ৪:৮)। -ঈলেন জি হোয়াইট, সর্ব-যুগের বাসনা, পৃষ্ঠা: ১৬২, ১৬৩।

**আলোচ্য প্রশ্নাবলী**:

`লোকদেরকে যীশুর পক্ষে প্রস্তুত করার জন্য যোহন বাপ্তাইজক এসেছিলেন। সফলতার ব্যাপারে মানবীয় মতবাদ কি? আপনি কি মনে করেন যে, মানুষ যেভাবে সফলতা দেখে ও বোঝে, যোহন সেভাবে দেখেছিলেন ও বুঝেছিলেন? আধ্যাত্মিক বিষয়ে ‘সফলতা’ সম্পর্কে আপনার ধারণা কি?`

`পরে, যোহন বাপ্তাইজক যীশুর বিষয়ে কিছু প্রকৃত সন্দেহ সহভাগ করেন (মথি ১১:২, ৩; লূক ৭:১৯)। কি কারণে যোহনের মনে প্রশ্নগুলো জাগে? আমাদের বিশ্বাসে সবল থাকার ব্যাপারে এই প্রশ্নগুলো থেকে আমরা কীভাবে শিক্ষা গ্রহণ করতে পারি?`