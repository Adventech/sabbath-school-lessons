---
title:  নীকদীম
date:   24/10/2024
---

`যোহন ৩:১০২১ পদে নীকদীমের গল্পটি পড়ুন। এই গল্পটি কিভাবে আমাদের দেখায় যে, যীশু কে ছিলেন?`

নীকদীম ছিলেন ইস্রায়েলের একজন সম্মানিত শিক্ষাগুরু এবং সন্হেদি্রন মহাসভার একজন ধনী সদস্য। সন্হেদি্রন হল যিহূদীদের ধর্মীয় শাসনবিধির নিয়ন্ত্রণ কেন্দ্র। যোহনের পুস্তকটি রচনার অনেকগুলো কারণের মধ্যে একটি হল- যীশুর বিষয়ে নীকদীমের গল্প। নীকদীম বলেন যে, যীশু হলেন একজন ‘রবি্ব’ কিংবা শিক্ষক। নীকদীম আরও বিশ্বাস করতেন যে, যীশু যে-সকল চিহ্নকার্য করেন, সেগুলো হল প্রমাণ যে, যীশু স্বর্গ হতে এসেছেন। অর্থাৎ, নীকদীম যা করছিলেন, আসলে তা বোঝার আগেই তিনি এই ধারণার প্রমাণ দেন যে, যীশু ছিলেন ত্রাণকর্তা।

নীকদীম বিশ্বাস করতেন, চিহ্নকার্যগুলো ছিল প্রমাণ যে, যীশুর ঈশ্বর-কর্তৃক প্রেরিত। কিন্তু নীকদীম বিশ্বাস করতেন না যে, চিহ্নকার্যগুলো হচ্ছে প্রমাণ যে, পুরাতন নিয়মে ত্রাণকর্তার বিষয়ে উল্লিখিত ঈশ্বরের সবগুলো প্রতিজ্ঞা যীশু রক্ষা করেছেন। অর্থাৎ, কিছু সন্দেহ নিয়ে নীকদীম যীশুর কাছে এসেছিলেন। এ সময়ে, তিনি যীশুকে প্রকৃত ত্রাণকর্তা বলে বিশ্বাস করেননি।

নীকদীমের অন্তরে যাকিছু ছিল সবই যে তিনি দেখেছেন, সেটা প্রদর্শনের জন্য যীশু নীকদীমকে কি বললেন? উত্তরের জন্য যোহন ৩:৩-২১ পদ পড়ুন।

প্রতিটি ব্যক্তির হৃদয়ে কী আছে, তা যীশু জানেন। যিহূদীরা বিশ্বাস করত যে, অ-যিহূদীদের পরিত্রাণের প্রয়োজন নেই। কিন্তু অনেক যিহূদী বিশ্বাস করত না যে, তাদেরও পরিত্রাণ দরকার। তাদের নতুন হৃদয় দরকার। কেউ পরিত্রাণ নিয়ে জন্মায় না।

যিহূদীদের একটি চমৎকার ইতিহাস রয়েছে যা অব্রাহাম পর্যন্ত যায়। তাদের অনেক আত্মিক আশীর্বাদ ছিল (পড়ুন, রোমীয় ৩:১, ২)। কিন্তু সেটা যথেষ্ট ছিল না। যীশু নীকদীমকে বললেন যে, ইস্রায়েল জাতির শিক্ষক ও নেতা হিসেবে তাকে অবশ্যই নতুন জন্ম গ্রহণ করতে হবে!

পরে, যীশু নীকদীমকে দেখালেন যে, পরিত্রাণের বিষয়ে কত সামান্যই তিনি জানেন। “যীশু উত্তর করিয়া তাঁহাকে কহিলেন, ‘তুমি ইস্রায়েলের গুরু, আর এই সকল বুঝিতেছ না?” (যোহন ৩:১০)। নিঃসন্দেহে, যীশুর কথাগুলো নীকদীমকে অবাক করেছিল।

সে সময়ে যীশুর বিষয়ে নীকদীমের প্রশ্ন জেগেছিল। কিন্তু পরে, নীকদীম যীশুর প্রকৃত শিষ্যদের সঙ্গে যীশুর পক্ষ নিয়েছিলেন (পড়ুন, যোহন ১৯:৩৯)।

`নতুন জন্ম মানে কি? একজন খ্রীষ্টিয়ান হওয়ার ক্ষেত্রে যীশু কেন নতুন জন্মকে একটা গুরুত্বপূর্ণ বিষয়ে পরিণত করলেন?`