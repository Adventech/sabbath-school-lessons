---
title:  যোহন বাপ্তাইজকের দুই শিষ্য
date:   22/10/2024
---

যীশু যখন কাছে এলেন, তখন যোহন বাপ্তাইজকের দুই শিষ্য তার সঙ্গে ছিলেন। যোহন ঘোষণা করলেন, “ঐ দেখ! ঈশ্বরের মেষশাবক!” (যোহন ১:৩৬)। যীশুর ব্যাপারে যোহনের বক্তব্য দুই শিষ্য শুনেছিলেন। আসন্ন ত্রাণকর্তার বিষয়ে সকল প্রতিজ্ঞা পূর্ণ করার জন্য যীশু এসেছিলেন। যোহনের দুই জন শিষ্য যীশুর শিষ্য হবার জন্য যোহনকে ছেড়ে যান। দুই জন শিষ্য বুঝতে পারেন যে, যীশু ছিলেন যোহন বাপ্তাইজক অপেক্ষা অধিক পরাক্রমী। শিষ্যরা আরও বুঝতে পারেন যে, যীশু ছিলেন সেই প্রতিজ্ঞাত ত্রাণকর্তা যাঁর বিষয় যোহন প্রচার করেছেন।

`যোহন ১:৩৫-৩৯ পদে, যোহন বাপ্তাইজকের দুই শিষ্যের বিষয় পড়ুন। যীশুর বিষয় যোহনকে প্রচার করতে শোনার পর, এই দুই শিষ্য কি করলেন?`

শিষ্যরা যীশুর সঙ্গে থাকতে চাইলেন। সুতরাং, তারা তাঁর সঙ্গে দিন যাপন করলেন। কে জানে যে, তাদের সে-সময়ে কী বিস্ময়কর অভিজ্ঞতা হয়েছিল, কিংবা যীশু তাদেরকে কী বিস্ময়কর বিষয় শিক্ষা দিয়েছিলেন!

তাদের নিঃসন্দেহে অসাধারণ অভিজ্ঞতা হয়েছিল। শীঘ্রই দুই শিষ্য তাদের অভিজ্ঞতাগুলো অন্য লোকদের সঙ্গে সহভাগ করতে চাইলেন। দুই শিষ্যের মধ্যে একজন ছিলেন আন্দ্রিয়। তৎক্ষণাৎ, আন্দ্রিয় চলে গেলেন এবং তার ভাই শিমোনকে খুঁজে বের করে বললেন: “আমরা মশীহে্র দেখা পাইয়াছি- অনুবাদ করিলে ইহার অর্থ খ্রীষ্ট [অভিষিক্ত]” (যোহন ১:৪১)। পরে আন্দ্রিয় তার ভাইকে যীশুর কাছে আনেন। তৎক্ষণাৎ যীশু দেখান যে, তিনি শিমোনকে চেনেন। “তিনি তাঁহাকে যীশুর নিকটে আনিলেন। যীশু তাঁহার প্রতি দৃষ্টিপাত করিয়া কহিলেন, তুমি যোহনের পুত্র শিমোন, তোমাকে কৈফা বলা যাইবে- অনুবাদ করিলে ইহার অর্থ পিতর [পাথর]” (যোহন ১:৪২)। যীশু পিতরকে জানেন ও বোঝেন। লোকেদের ব্যাপারে যীশুর বিশেষ জ্ঞান হচ্ছে একটি গুরুত্বপূর্ণ প্রসঙ্গ যা যোহনের পুস্তকে আমরা বারবার দেখতে পাই (পড়ুন, যোহন ২:২৪, ২৫)।

“যোহন এবং আন্দ্রিয়ের মধ্যে যদি অবিশ্বাসী আত্মা থাকিত যেমন ছিল যাজকদের ও শাসনকর্তাদের মধ্যে, তাহা হইলে তাহাদিগকে যীশুর চরণে উপবিষ্ট শিক্ষাথী©রূপে পাওয়া যাইত না। তাহারা তাঁহার নিকটে আসিত সমালোচক ও তাঁহার বাক্যের বিচারক হিসাবে. . .। কিন্তু এই প্রথম শিষ্যেরা সেইরূপ করেন নাই। যোহন বাপ্তাইজকের প্রচারে পবিত্র আত্মার আহ্বানে তাঁহারা সাড়া প্রদান করিয়াছিলেন। আর এখন তাহারা স্বর্গীয় শিক্ষাগুরুর স্বর চিনিতে পারিলেন. . .। পুরাতন নিয়ম সম্বন্ধীয় শাস্ত্রীয় শিক্ষার উপর এক স্বর্গীয় আলোক পতিত হইল। সত্যের বহুমুখী মূলমন্ত্রসমূহ নূতন আলোকে বিশিষ্ট হইয়া উঠিল।” -ঈলেন জি হোয়াইট, সর্ব-যুগের বাসনা, পৃষ্ঠা: ১২৪, ১২৫।

যীশু কে, তা বুঝতে যোহনের পুস্তক আমাদের সাহায্য করে, সুতরাং আমরা এই সুসমাচার প্রত্যেকের সঙ্গে সহভাগ করতে পারি।