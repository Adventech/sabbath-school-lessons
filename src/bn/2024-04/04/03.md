---
title:  ঈশ্বরের মেষশাবক
date:   21/10/2024
---

যিহূদীরা একজন ত্রাণকর্তার অপেক্ষায় ছিলেন যিনি তাদেরকে রোমের শোষণ থেকে মুক্ত করবেন। ত্রাণকর্তার বিষয়ে সঠিক ধারণা লাভের সাহায্যার্থে যোহন যীশুর বিষয়ে তার পুস্তকটি লিখেছেন। যোহন চেয়েছেন লোকেরা দেখুক যে, আসন্ন রাজার বিষয়ে ঈশ্বরের করা সবগুলো প্রতিজ্ঞা যীশু রক্ষা করেছেন। ত্রাণকর্তা পৃথিবীতে কোন সিংহাসনধারী নেতা ছিলেন না। পুরাতন নিয়মে তাঁর বিষয়ে করা সবগুলো প্রতিজ্ঞা রক্ষা করার জন্য ত্রাণকর্তা এসেছিলেন। এগুলোর মধ্যে একটি প্রতিজ্ঞা বলে যে, ত্রাণকর্তা পৃথিবীর প্রতিটি ব্যক্তির জন্য একটি যজ্ঞবলিরূপে নিজেকে উৎসর্গ করবেন। এছাড়া, ত্রাণকর্তা ঈশ্বর ও তাঁর লোকদের মধ্যে একটি নতুন সম্পর্ক তৈরি করবেন।

`যোহন ১:২৯-৩৭ পদ পড়ুন। এই পদগুলোয়, যোহন যীশুর বিষয়ে কি ঘোষণা করছেন? যীশুর বিষয় বলার জন্য যোহন কি রূপক ব্যবহার করছেন? এই রূপক অত্যন্ত গুরুত্বপূর্ণ কেন? যীশু কে এবং তাঁর কাজ বোঝার সুবিধার্থে এটি আমাদের কীভাবে সাহায্য করে?`

যোহন বাপ্তাইজক ঘোষণা করেছিলেন যে, যীশু হলেন ঈশ্বরের মেষশাবক। এই ঘোষণাটি প্রকৃত কারণকে সমর্থন করে যে, প্রিয়পাত্র যোহন কেন যীশুর জীবনী বিষয়ক তার বইটি লিখেছেন। প্রিয়পাত্র যোহন লোকদের বোঝাতে চেষ্টা করেছেন যে, ত্রাণকর্তা আসলে কে এবং তিনি কি কাজ করতে এসেছেন। যীশু মানবজাতির পাপের জন্য যজ্ঞবলি হবার জন্য এসেছিলেন। যীশু যা করবেন, পুরাতন নিয়মের যজ্ঞবলি সেটা নির্দেশ করত। পাপীদের উদ্ধার করার ব্যাপারে যীশু ঈশ্বরের প্রতিজ্ঞা রক্ষা করবেন। ঈশ্বর আদি ৩:১৫ পদে প্রথম বার ত্রাণকর্তার বিষয় এই প্রতিজ্ঞা করেন।

“যীশুর বাপ্তিস্মের সময়ে যখন যোহন ঈশ্বরের মেষশাবক রূপে তাঁহার প্রতি ইঙ্গিত প্রদান করিলেন তখন মশীহের কার্যের উপর এক নূতন আলোক প্রতিভাত হইল। যিশাইয়ের কথা ভাববাদীর মনে পড়িল, ‘তিনি মেষশাবকের ন্যায় হত হইবার জন্য নীত হইলেন’ (যিশাইয় ৫৩:৭)।” -ঈলেন জি হোয়াইট, সর্ব-যুগের বাসনা, পৃষ্ঠা: ১২১।

`মার্ক ১০:৪৫; রোমীয় ৫:৬ ও ১ পিতর ২:২৪ পদ পড়ুন। এই পদগুলো কীভাবে আমাদের সেই কাজ বুঝতে সাহায্য করে যা করার জন্য যীশু ঈশ্বরের মেষশাবক হিসেবে এসেছিলেন?`

নিঃসন্দেহে, ত্রাণকর্তার বিষয়ে কিংবা তিনি যে কাজ করতে এসেছিলেন, সে-বিষয়ে পুরোপুরি সমস্তকিছু যোহন বাপ্তাইজক বুঝতে পারেননি। এছাড়া, যোহন বুঝেছিলেন যে, যীশু ঈশ্বরের প্রতিজ্ঞাগুলো রক্ষা করতে এসেছেন।

`যীশু হলেন ঈশ্বরের মেষশাবক। আমাদের পরিত্রাণের জন্য ঈশ্বর যে চরম মূল্য দিয়েছেন, সেটা বুঝতে এই রূপকটি কীভাবে আপনাকে সাহায্য করে?`