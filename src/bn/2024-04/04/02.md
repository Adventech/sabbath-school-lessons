---
title:  'যোহন বাপ্তাইজক: যীশুর পক্ষে একজন সাক্ষী'
date:   20/10/2024
---

যেমনিভাবে আমরা গত সপ্তাহে দেখেছি, যোহন পুস্তক যীশু খ্রীষ্টকে দিয়ে শুরু হচ্ছে, যিনি হলেন ঈশ্বরের বাক্য কিংবা জীবন্ত সত্য। যোহন আমাদের বলছেন যে, যীশু আকাশমণ্ডল ও পৃথিবীর সৃষ্টি করার পূর্বে তিনি অস্তিমান ছিলেন। যীশুর সময়ের কিছু যিহূদীরা আশা করত যে, দু’জন ত্রাণকর্তা আসবেন- একজন ত্রাণকর্তা আধ্যাত্মিক নেতা হবেন এবং একজন রাজা হবেন। যোহন শিক্ষা দেন যে, যোহন বাপ্তাইজক নিজেকে এদের কোন একজন ত্রাণকর্তা হিসেবে ঘোষণা করেননি। যোহন বাপ্তাইজক ছিলেন সত্যিকারের ত্রাণকর্তার পক্ষে একজন সাক্ষী।

`যোহন ১:১৯-২৩ পদ পড়ুন। যোহন বাপ্তাইজক কীভাবে ঈশ্বরের পক্ষে তাঁর কাজ ব্যাখ্যা করেন?`

যিহূদী নেতারা যোহন বাপ্তাইজকের কাছে এ-কথা জিজ্ঞেস করার জন্য লোক পাঠায় যে, তিনি ত্রাণকর্তা কিনা। যোহন জ্যোতি ছিলেন না। ঈশ্বর যোহনকে জ্যোতির পক্ষে একজন সাক্ষী করে পাঠিয়েছিলেন। এছাড়া, লোকদেরকে আসন্ন ত্রাণকর্তার পক্ষে প্রস্তুত করার জন্য ঈশ্বর যোহনকে পাঠিয়েছিলেন (যোহন ১:৬-৮)। তখন যোহন লোকদেরকে স্পষ্টভাবে উত্তর দেন: “আমি সেই খ্রীষ্ট নই” (যোহন ১:২০)।

এছাড়া, যোহন জলে বাপ্তিস্ম দিতেন। কিন্তু যীশু পবিত্র আত্মায় বাপ্তিস্ম দিবেন (যোহন ১:২৬, ৩৩)। যোহন বলেন, “আমি তাঁহার পাদুকার বন্ধন খুলিবারও যোগ্য নহি” (যোহন ১:২৬)। যীশু ছিলেন যোহন অপেক্ষা অধিক গুরুত্বপূর্ণ, কারণ যোহনের জন্মের পূর্বেই তিনি অস্তিমান ছিলেন (যোহন ১:৩০)। যীশু ছিলেন ঈশ্বরের পুত্র। যোহন ছিলেন কেবল তাঁর অগ্রদূত (যোহন ১:৩৪)।

`যিশাইয় ৪০:১-৫ ও যোহন ১:২৩ পদ পড়ুন। যোহনের বিশেষ কাজ সম্পর্কে বুঝতে এই পদগুলো আমাদের কীভাবে সাহায্য করে?`

বাইবেলের যুগে, রাস্তাগুলো ছিল পাথরে পূর্ণ। রাস্তার মধ্যে গর্ত ছিল। রাজারা ভ্রমণে যাবার পূর্বে দাসদের পাঠাতো যেন তারা রাজার জন্য রাস্তা মসৃণ করে। দাসেরা গর্তগুলো ভরাট করত এবং পাথরগুলো অপসারণ করত। একইভাবে, যীশুর পক্ষে লোকদের অন্তঃকরণ প্রস্তুত করার জন্য ঈশ্বর যোহন বাপ্তাইজককে পাঠিয়েছিলেন।

`যোহন যে কাজ করেছিলেন, কোন্ বিবেচনায় সেভেন্থ-ডে অ্যাড্ভেণ্টিস্টদের ঠিক সেই একই কাজ করতে হবে?`