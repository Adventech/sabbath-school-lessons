---
title:  ত্রাণকর্তার পক্ষে সাক্ষীগণ
date:   19/10/2024
---

### শাস্ত্রপাঠ
যোহন ১:১৯-২৩; ১:২৯-৩৭; ১:৩৫-৩৯; ১:৪৩-৪৬; ৩:১-২১।

> <p>মুখস্থপদ</p>
> “যীশু উত্তর করিয়া তাঁহাকে কহিলেন, ‘সত্য সত্য, আমি তোমাকে বলিতেছি, নূতন জন্ম না হইলে কেহ ঈশ্বরের রাজ্য দেখিতে পায় না’” (যোহন ৩:৩)।

যীশু নিজের বিষয় যাকিছু বলেছেন, সে-ব্যাপারে সমর্থন দেবার জন্য তিনি লোকদেরকে শাস্ত্র থেকে জোরালো প্রমাণ দিয়েছেন। যীশু নিজের বিষয়ে যাকিছু বলেছেন, সেগুলোর মধ্যে একটি হল- “সত্য, সত্য, আমি তোমাদিগকে বলিতেছি, যে বিশ্বাস করে, সে অনন্ত জীবন পাইয়াছে” (যোহন ৬:৪৭)।

কিন্তু এর থেকেও অনেক বেশি রয়েছে। যীশু জলকে দ্রাক্ষারসে পরিবর্তন করেন। কয়েকটি রুটি দিয়ে সহস্রাধিক লোককে খাওয়ান। যীশু একজন যিহূদী নেতার পুত্রকে সুস্থ করেন। বৈৎসৈদা পুকুর পাড়ের লোকটিকে যীশু সুস্থ করেন। যীশু একজন জন্মান্ধকে দৃষ্টিশক্তি দেন। যীশু লাসারকে মৃত্যু থেকে তোলেন। যোহন এমন অনেকের গল্প লেখেন যারা যীশুর পক্ষে সাক্ষী হয়েছিল। তাদের গল্পগুলো আমাদের জানায় যে, যীশু কে ছিলেন। এই সাক্ষীদের মধ্যে যিহূদী, অ-যিহূদী, ধনী ও গরীব, নর ও নারী, নেতৃবর্গ, শিক্ষিত ও অশিক্ষিত লোকেরা অন্তর্ভুক্ত ছিল।

স্বংয় ঈশ্বর কীভাবে যীশুর পক্ষে সাক্ষী হচ্ছেন, সে-কথাও যোহন বলছেন। শাস্ত্রও বলছে। শাস্ত্র/বাইবেল ও পিতা ঈশ্বর উভয়ই দেখান যে, যীশু হলেন ত্রাণকর্তা।

চলতি সপ্তাহে, আমরা যীশুর বিষয়ে যোহন বাপ্তাইজকের গল্প দিয়ে শুরু করব। পরে, আমরা যীশুর বিষয়ে আন্দ্রিয় ও শিমোন পিতর, ফিলিপ ও নথনিয়েল, এবং নীকদীম নামে একজন অপ্রত্যাশিত সাক্ষীর গল্প অধ্যয়ন করব। নিঃসন্দেহে, আমরা যীশুর বিষয়ে অন্যতম সর্বাপেক্ষা শক্তিমান একজন মানবের সাক্ষ্য অধ্যয়ন করব: স্বয়ং যোহন লিখিত সুসমাচারের লেখক।