---
title:  ফিলিপ ও নথনিয়েল
date:   23/10/2024
---

`যোহন ১:৪৩-৪৬ পদ পড়ুন। ফিলিপের বার্তা আমাদেরকে যীশুতে তার বিশ্বাসের ব্যাপারে কি দেখায়?`

ফিলিপ বৈৎসৈদার বাসিন্দা ছিলেন। আন্দ্রিয় ও পিতরও সেখানকার লোক ছিলেন। ফিলিপ তার বন্ধু নথনিয়েলকে খুঁজে বের করেন এবং তাকে যীশুর বিষয় বলেন। যোহন বাপ্তাইজক যীশুকে ঈশ্বরের মেষশাবক বলেন। আন্দ্রিয় পিতরকে বলেন যে, তিনি ত্রাণকর্তার দেখা পেয়েছেন। কিন্তু ফিলিপ যীশুকে সেই নামে ডাকেন, যে-নাম মোশি এবং ঈশ্বরের ভাববাদীরা লিখেছিলেন। ফিলিপ নামটি যুক্তও করেন: ‘নাসরতীয় যীশু।’ ফিলিপ যখন বলেন যে, যীশু নাসরৎ থেকে এসেছেন, নথনিয়েল তখন ফিলিপকে একটি তীক্ষ্ণ উত্তর দেন।

নথনিয়েলের উত্তর আমাদের দেখায় যে, ছোট নাসরৎ নগরের ব্যাপারে তার মনে মন্দ অনুভূতি ছিল। এই নগর থেকে কোনো রাজা আসতে পারেন না! কোনো স্থানের বিষয়ে আমাদের মন্দ অনুভূতিগুলো সাধারণতঃ আমাদেরকে সেই স্থানের লোকদের গুরুত্ব বুঝতে বাধাগ্রস্ত করে। ফিলিপ কীভাবে উত্তর দিলেন? তিনি নথনিয়েলের সঙ্গে তর্ক করার চেষ্টা করলেন না। ফিলিপ নথনিয়েলকে সত্য জানার জন্য আহ্বান করলেন। ফিলিপ বলেন, “আইস, দেখ” (যোহন ১:৪৬)। সুতরাং, নথনিয়েল গেলেন ও দেখলেন।

`যোহন ১:৪৭-৫১ পদ পড়ুন। যীশু কীভাবে নথনিয়েলকে দেখালেন যে, তিনি কে ছিলেন? নথনিয়েল কীভাবে উত্তর দিলেন?`

নথনিয়েলের প্রতি ফিলিপের আহ্বানের উত্তর ৪৬ ও ৪৭ পদে থাকছে না। আমরা জানি যে, নথনিয়েল উঠলেন এবং দেখতে গেলেন। নাসরৎ থেকে আসা কোনো ব্যক্তি অপেক্ষা ফিলিপের সঙ্গে নথনিয়েলের বন্ধুত্ব ছিল নথনিয়েলের কাছে অধিক গুরুত্বপূর্ণ। নথনিয়েল যীশুর সাক্ষাৎ পেলেন, এবং সেই মুহূর্ত থেকে তার জীবন বদলে গেল।

`যীশু নথনিয়েলের বিষয়ে সুন্দর কথা বলেছিলেন। যীশু বলেন যে, নথনিয়েল হচ্ছেন এমন একজন ইস্রায়েল যাকে তোমরা বিশ্বাস করতে পার (যোহন ১:৪৭)। নথনিয়েল মিথ্যা নন। তিনি লোকদের বোকা বানান না কিংবা ঠকান না। যীশুর বিষয়ে নথনিয়েলের কথা অপেক্ষা নথনিয়েলের বিষয়ে যীশুর কথা ছিল ভিন্ন (যোহন ১:৪৬)। নথনিয়েল বিস্ময়ের সঙ্গে যীশুকে উত্তর দেন, কারণ তিনি পূর্বে কখনও যীশুর দেখা পাননি। তাহলে, যীশু কীভাবে জানলেন যে, তিনি (নথনিয়েল) কে ছিলেন?`

পরে, যীশু বলেন যে, তিনি নথনিয়েলকে একটি ডুমুর গাছের নীচে দেখেছিলেন। এই ছোট্ট ঘোষণা নথনিয়েলকে সন্তুষ্ট করে। পবিত্র আত্মার সহায়তায়, যীশু নথনিয়েলকে সেই গাছের নীচে প্রার্থনারত অবস্থায় এবং সত্য অন্বেষণরত অবস্থায় দেখেন (পড়ুন, ঈলেন জি হোয়াইট, দি ডিজায়ার অব্ এজেস, পৃষ্ঠা: ১৪০, ১৪১)। নথনিয়েল স্বীকার করেন যে, যীশু একজন গুরু, ঈশ্বরের পুত্র, এবং ইস্রায়েলের রাজা।