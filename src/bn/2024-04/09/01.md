---
title:  যীশু- যিনি আমাদের জীবন দেন
date:   23/11/2024
---

### শাস্ত্রপাঠ
যোহন ১:২৯; ৬:৬১-৬৮; ১:১২, ১৩; গণনা ১৩:২৩-৩৩; যোহন ৩:১৮, ৩৬।

> <p>মুখস্থপদ</p>
> “যীশু তাহাকে বলিলেন, ‘আমিই পথ ও সত্য ও জীবন; আমা দিয়া না আসিলে কেহ পিতার নিকটে আইসে না’” (যোহন ১৪:৬)।

যোহনের পুস্তকে, লোকেরা প্রায়ই যীশুকে প্রশ্ন করেছে যে, তিনি কে ছিলেন। উত্তরে যীশু এই শব্দ ব্যবহার করেছেন: ‘আমিই।’ এই কথাটি দেখিয়েছে যে, যীশু ছিলেন ঈশ্বর। জ্বলন্ত ঝোপের ধারে, মোশির কাছে, এই ‘আমিই’ কথাটি উচ্চারিত হয়েছিল; আর, তিনি বলেছিলেন: “আমি যে আছি, সেই আছি” (যাত্রা ৩:১৪)। পরে, এই একই ঈশ্বর “মাংসে মূর্তিমান হইলেন, এবং আমাদের মধ্যে প্রবাস করিলেন, আর আমরা তাঁহার মহিমা দেখিলাম, যেমন পিতা হইতে আগত একজাতের মহিমা; তিনি অনুগ্রহে ও সত্যে পূর্ণ” (যোহন ১:১৪)।

যোহনের পুস্তকে ‘আমিই’ কথাটি হচ্ছে একটি গুরুত্বপূর্ণ ধারণা। এ সপ্তাহের মুখস্থ পদ এই গুরুত্বপূর্ণ ধারণাটি দেখায়: “আমিই পথ ও সত্য ও জীবন; আমা দিয়া না আসিলে কেহ পিতার নিকটে আইসে না” (যোহন ১৪:৬)। ‘আমিই’ হলেন জগতের জ্যোতি। তিনি জীবন-খাদ্য। তিনি হলেন দ্বার কিংবা মেষদের প্রবেশের দরজা। তিনি হলেন উত্তম মেষপালক এবং প্রকৃত দ্রাক্ষালতা।

এ সপ্তাহে, আমরা আরও কতগুলো জোরালো কারণ দেখব, যে কারণগুলোর মাধ্যমে যোহন দেখাচ্ছেন যে, যীশু হলেন ঈশ্বর। পরিতাপের বিষয় হল, বহু লোক যীশুকে ত্রাণকর্তা হিসেবে অগ্রাহ্য করেছিল। এই একই ভুল করা থেকে কীভাবে আমরা বিরত থাকতে পারি। এছাড়া, আমরা অন্য সেই সব লোকদের সাহায্য করতে চাই যারা এই একই ভুল করার বিপদে রয়েছে।