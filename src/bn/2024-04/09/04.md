---
title:  নতুন জন্ম
date:   26/11/2024
---

`কীভাবে আমরা খ্রীষ্টিয়ান হই? উত্তরের জন্য পড়ুন যোহন ১:১২, ১৩ পদ।`

যীশুতে আমাদের বিশ্বাসী করাতে এবং তাঁর অনন্ত জীবনের দান আমাদের গ্রহণ করাতে যোহন তাঁর পুস্তকটি লিখেছেন(যোহন ২০:৩১)। যোহন ১:১২, ১৩ পদে, আমরা পড়ছি যে, ঈশ্বর কীভাবে আমাদের পরিত্রাণ করছেন। তাঁর পরিত্রাণ পরিকল্পনার দুটি অংশ রয়েছে: (১) আমরা যীশুকে গ্রহণ করি কিংবা তাঁকে বিশ্বাস করি। (২) ঈশ্বরের সন্তান-সন্ততি হতে যীশু আমাদের সাহায্য করেন। যোহন ১:১৩ পদ একটি রূপকের দ্বারা ঈশ্বরের পরিকল্পনার দ্বিতীয় অংশ ব্যাখ্যা করে। যখন আমরা নতুন জন্ম লাভ করি, তখন আমরা ঈশ্বরের সন্তান হই। সুতরাং, যেমনিভাবে আমরা দেখলাম, আমাদের খ্রীষ্টিয়ান হওয়ার ক্ষেত্রে ঈশ্বরের একটি ভূমিকা রয়েছে, এবং আমাদেরও ভূমিকা রয়েছে। আমাদের অবশ্যই বিশ্বাসের সঙ্গে কাজ করতে হবে। যখন আমরা বিশ্বাস করি, তখন আমরা যীশুকে গ্রহণ করি। বাইবেলের সত্য গ্রহণ করার জন্য আমাদের অবশ্যই আগ্রহী হতে হবে। ঈশ্বর হলেন সেই যিনি আমাদের হৃদয় নতুন করে থাকেন।

বিশ্বাস হল ঈশ্বর হতে আসা একটি বর। যখন আমরা বাইবেলের সত্য শুনি ও বাধ্য থাকি, তখন আমরা বিশ্বাস লাভ করি (রোমীয় ১০:১৭)। “আপনি কি যীশুতে একটি সত্যিকারের, প্রাণবন্ত বিশ্বাস লাভ কররতে চান? তাহলে তিনি যেমনিভাবে নিজেকে বাইবেলে প্রদর্শন করেছেন, তাঁকে আমাদের অবশ্যই সেইভাবে জানতে হবে।” -ঈলেন জি হোয়াইট, ফাণ্ডামেণ্টালস অফ্ খ্রীষ্টিয়ান এডুকেশন, পৃষ্ঠা: ৪৩৩। “পবিত্র আত্মা মানব অন্তঃকরণে কাজ করে এবং ঈশ্বরের বিশ্বাসে পূর্ণ হতে আমাদের সাহায্য করে।” -দি সেভেন্থ ডে অ্যাড্ভেণ্টিস্ট বাইব্ল কমেণ্টারি, ভণ্ড: ৭, পৃষ্ঠা: ৯৪০।

লোকেরা যখন যীশুকে তাদের ত্রাণকর্তা হিসেবে বিশ্বাস ও গ্রহণ করে, তখন তারা অনন্ত জীবন পায়। যোহন আমাদের আরও বলেন যে, আমাদের অবশ্যই যীশুর বলা কথা গ্রহণ কিংবা বিশ্বাস করতে হবে (যোহন ৫:২৪, ৩৮, ৪৭)। পবিত্র আত্মা আমাদের বিশ্বাস করতে সাহায্য করেন (যোহন ১৬:৭, ৮; রোমীয় ৮:১৬ পদের সঙ্গে তুলনা করুন)।

`রোমীয় ৮:১৬ পদ পড়ুন। যীশুতে পরিত্রাণ পাবার ব্যাপারে কি গুরুত্বপূর্ণ নীতি সম্পর্কে আমরা এই পদে পাই?`

আমাদের হৃদয়ে পবিত্র আত্মার কাজ থেকে বাইবেলের প্রকৃত বিশ্বাস আসে। “বিশ্বাস হচ্ছে একটি গুরুত্বপূর্ণ আশীর্বাদ। বিশ্বাস হচ্ছে জ্ঞান/অনুবোধ। এছাড়া, বিশ্বাস হচ্ছে বাইবেলের সত্যের শ্রবণ ও বাধ্যতা।” -ঈলেন জি হোয়াইট, ইন হেভেনলি প্লেসেস, পৃষ্ঠা: ১০৪। মানবীয় চিন্তা বলে যে, আমাদের বিশ্বাসের পক্ষে অবশ্যই একটি কারণ/যুক্তি আমাদের খুঁজে বের করতে হবে, আর পরে তাহলে আমরা বিশ্বাস করতে পারব। তবে, বাইবেল বলে যে, বিশ্বাসই হচ্ছে কারণ বা যুক্তি। বিশ্বাস হচ্ছে ঈশ্বর হতে আসা একটি বর (ইফিষীয় ২:৮; ১ করিন্থীয় ১:১৭-২৪; ২:১-৬)। আমরা বিশ্বাস দিয়ে শুরু করি। সেখান থেকে আমরা জ্ঞানে ও ঈশ্বরের দয়ার দানে বৃদ্ধি পাই।