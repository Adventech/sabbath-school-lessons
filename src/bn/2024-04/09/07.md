---
title:  অতিরিক্ত আলোচনা
date:   29/11/2024
---

“স্বর্গ হইতে নামিয়া আসিয়া, মনুষ্যত্ব বরণ করিয়া, খ্রীষ্ট শয়তানের চরিত্রের বিপরীতধর্মী একটি চরিত্র প্রকাশ করিয়াছিলেন। কিন্তু তিনি আরও একধাপ নীচে নামিলেন, অবমাননার পথে পা বাড়াইলেন। ‘আকার প্রকারে মনুষ্যবৎ প্রত্যক্ষ হইয়া আপনাকে অবনত করিলেন’ (ফিলিপীয় ২:৮)। মহাযাজক যেমন জাুকাল যাজকীয় পরিচ্ছদ বর্জন করিয়া সাধারণ যাজকের শুক্ল মসীনা বস্ত্র পরিধান করিয়া যাজকীয়কার্য সম্পাদন করিতেন,তদ্রƒপ খ্রীষ্ট একজন দাসের রূপ ধারণ করিলেন, বলি উৎসর্গ করিলেন, নিজেই ছিলেন যাজক, এবং নিজেই ছিলেন যজ্ঞের শিকার। ‘তিনি আমাদের অধর্মের নিমিত্ত বিদ্ধ, আমাদের অপরাধের নিমিত্ত চূর্ণ হইলেন; আমাদের শান্তিজনক শাস্তি তাঁহার উপরে বর্ত্তিল’ (যিশাইয় ৫৩:৫)।

“আমরা যেরূপ ব্যবহার পাইবার উপযুক্ত খ্রীষ্টের প্রতি তদ্রƒপ ব্যবহার করা হইয়াছিল, যেন তিনি যে ব্যবহার পাইবার যোগ্য আমরা তদ্রƒপ ব্যবহার পাইতে পারি। তিনি দণ্ডপ্রাপ্ত হইলেন আমাদেরই পাপের নিমিত্ত, যাহাতে তাঁহার কোন অংশ ছিল না, যেন আমরা তাঁহারই ধার্মিকতা দ্বারা ধার্মিক গণিত হইতে পারি যাহাতে আমাদের কোন অংশ ছিল না। যে মৃত্যু ছিল আমাদের তাহা তিনি ভোগ করিয়াছিলেন যেন তাঁহার জীবন ছিল, তাহা আমরা লাভ করিতে পারি। ‘তাঁহার ক্ষত সকল দ্বারা আমাদের আরোগ্য হইল।’” -ঈলেন জি হোয়াইট, সর্ব-যুগের বাসনা, পৃষ্ঠা: ১৫, ১৬।

**আলোচ্য প্রশ্নাবলী**:

`আমাদের পরিত্রাণের জন্য যীশু যথেষ্ট করেছেন। অন্য লোকদেরকে বাইবেলের এই বিস্ময়কর সত্য বোঝানোর জন্য এবং বিশ্বাস সহকারে তাঁর কাছে আনার জন্য আপনি কীভাবে সাহায্য করতে পারেন?`

`ভাল সিদ্ধান্তগুলো নেবার ব্যাপারে কি আপনি বাইবেলের উপর আস্থা রাখেন? কিংবা, আপনি নিজ চিন্তা-চেতনা ও নিজস্ব ধারণার উপর আস্থা রাখেন? সিদ্ধান্ত গ্রহণের এই পন্থা দুটি পরস্পর কিসে আলাদা?`

`আমাদের বিশ্বাসের পক্ষে আমাদের কি কি কারণ/যুক্তি রয়েছে? বাইবেলের সময়/কাল বিষয়ক ভাববাণি কীভাবে আমাদের বিশ্বাসকে সহায়তা করে? কিংবা, প্রকৃতির মধ্যকার বিস্ময়কর বিষয়গুলো কীভাবে আমাদের বিশ্বাসকে সবল করতে সহায়তা করে? এই বিষয়গুলো কীভাবে এক একটি প্রমাণ যে, ঈশ্বর সত্য ও বিরাজমান?`

`কেউ যদি আপনার কাছে জানতে চায় যে, কেন আপনি যীশুতে বিশ্বাস করেন, আপনি তাহলে কি উত্তর দেবেন?`