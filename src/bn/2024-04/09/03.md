---
title:  অনন্ত জীবনের বিষয়ে বাক্যগুলো
date:   25/11/2024
---

`যীশু যখন তাঁর শিষ্যদের প্রশ্ন করেন যে, তারা তাঁকে ছেড়ে যাবেন কিনা, তখন পিতর কি বলেন? পিতরের কথার অর্থ কি? উত্তরের জন্য পড়ুন, যোহন ৬:৬১-৬৮ পদ।`

‘অনন্ত জীবনের’ বিষয়ে পিতরের কথাগুলো হচ্ছে যোহন পুস্তকের একটি গুরুত্বপূর্ণ প্রসঙ্গ। যোহন ৬:২৭, ৪০, ৪৭, ৫৪ ও ৬৮ পদে যোহন অনন্ত জীবন নিয়ে কথা বলছেন। যোহন ৬:৩৫ পদে, যীশু বলেন যে, তিনি জীবন-খাদ্য। অর্থাৎ, যীশুর জীবন, মৃত্যু ও পুনরুত্থান হচ্ছে এক একটি কারণ যে, তিনি আমাদের অনন্ত জীবনের উপহার দিতে পারেন।

‘অনন্ত জীবন’ কথাটির মূল শব্দটি যোহন তার পুস্তকে ১৭ বার ব্যবহার করেছেন। এই কথাগুলো একটি অশরীরি আত্মা (বা প্রেত) হয়ে বাস করা বোঝায় না কিংবা অমরণশীল একটি আত্মার অংশ হওয়া বোঝায় না। ‘অনন্ত জীবন’ কথাটি ঈশ্বরের জীবনদায়ী শক্তিকে বোঝায়। এই শক্তি আমাদের উদ্ধার করে এবং আমাদের এখনের জন্য জীবন দেয় এবং যখন তিনি আবার আসছেন তখন আমাদের অনন্তকালের জন্য জীবন দিচ্ছেন। যীশু যখন এই পৃথিবীতে ছিলেন, তখন তাঁর একটি শরীর ছিল। একইভাবে, যীশু যখন মৃত্যু থেকে আমাদের পুনরুত্থিত করবেন, তখন আমাদের একটি নতুন দেহ দিবেন। পরে, যীশু আমাদের সেই জীবন ফিরিয়ে দেবেন, যে-জীবন আমরা এদনে হারিয়েছিলাম।

`কীভাবে আমরা অনন্ত জীবন পেতে পারি? উত্তরের জন্য পড়ুন, যোহন ৩:১৫, ১৬; ৫:২৪; ৬:৪০, ৪৭; ৮:৩১; ১২:৪৬; ও ২০:৩১ পদ।`

আমরা ঈশ্বরের দয়ায় বিশ্বাস করি, কারণ তিনি আমাদের মাঝে বাস করতে এলেন এবং আমাদের জন্য মরলেন। ঈশ্বর একটি উপহার হিসেবে আমাদের এই বিশ্বাস দেন। কিন্তু যীশুতে নিজেদেরকে সমর্পণ করার জন্য আমাদের অবশ্যই সিদ্ধান্ত নিতে হবে। পাপের বিষয়ে আমাদের অনুতপ্ত হতে হবে এবং যীশুর রক্তকে মেনে নিতে হবে। তাঁর রক্তের দ্বারা যীশু আমাদের ক্ষমা করেন এবং পাপ থেকে আমাদের পরিষ্কার করেন।

যীশু যখন পিতরকে বলেছিলেন যে, তিনি তাঁকে ত্যাগ করবেন কিনা, তখন পিতর বলেছিলেন, “প্রভু, কাহার কাছে যাইব? আপনার নিকটে অনন্ত জীবনের কথা আছে” (যোহন ৬:৬৮)। ঈশ্বরের পরিত্রাণ পরিকল্পনা বলতে কী বোঝায় এবং কীভাবে আমরা অনন্ত জীবন পেতে পরি, পিতরের কথাগুলো আমাদের সেটা বোঝায়। ইতিহাস কিংবা বিজ্ঞান পড়ে আমরা সেটা পাই না। এগুলো সবই হচ্ছে মানবীয় ধারণা। আমরা যীশু কাছ থেকে অনন্ত জীবন পাই। স্বয়ং যীশুর মাঝেই অনন্ত জীবন রয়েছে। যারা গ্রহণ করবে, তিনি তাদের প্রত্যেককে তা সাধছেন।

`ভবিষ্যৎ অনন্ত জীবনের প্রতিজ্ঞা কীভাবে আমাদের বর্তমান জীবনাচরণকে পরিবর্তন করতে পারে?`