---
title:  তাঁর মধ্যে জীবন ছিল
date:   24/11/2024
---

যোহন ১:১ পদে যোহন বলেন যে, যীশু হলেন ঈশ্বরের পুত্র। যোহন ১:৪ পদে, যোহন আমাদের আরও বলেন যে, “তাঁহার মধ্যে জীবন ছিল, এবং সেই জীবন মনুষ্যগণের জ্যোতি ছিল।” যোহন যে ‘জীবনের’ কথা বলছেন, সে-জীবন কেবল ঈশ্বর হতে আসে। স্বয়ং যীশুর মধ্যে জীবন ছিল। সুতরাং, তিনি তাঁর জীবন ত্যাগ করতে পারেন এবং তা তিনি পুনরায় লাভ করতে পারেন (যোহন ১০:১৭)। যেহেতু জীবন যীশুতে শুরু হয়, সেহেতু তিনি যাকে চান তাকেই জীবন দিতে পারেন (যোহন ৫:২১; তুলনা করুন, যোহন ১৪:১৯)।

‘জীবন’ কথাটি গ্রিক ‘zoe’ শব্দ থেকে এসেছে। যোহন তার পুস্তকে ৩৬ বার এই ‘zoe’ শব্দটি ব্যবহার করেছেন। যোহন ১:৪, ৫ পদে, যোহন আমাদের বলেন যে, সকল প্রাণের সূত্রপাত যীশুর দ্বারা হয়েছে। এই একই পদগুলোয়, যোহন ‘zoe’ শব্দটি ব্যবহার করে পাপ থেকে মানবের পরিত্রাণের ব্যাপারে ঈশ্বরের পরিকল্পনা বোঝাচ্ছেন। যোহন পুস্তকের বাকী অংশে, যোহন ঈশ্বরের অনন্ত জীবনের প্রতিজ্ঞার কথা বলতে গিয়ে ‘ুড়ব্থ শব্দটি প্রয়োগ করছেন (পড়ুন, যোহন ৩:১৫, ১৬, ৩৬; ৪:১৪, ৩৬; ৬:২৭, ৪০, ৪৭, ৫৪, ৬৮; ১০:২৭, ২৮)। অর্থাৎ, পৃথিবী গ্রহের প্রতিটি সজীব প্রাণিকে যিনি প্রাণ/জীবন দিলেন, সেই তিনিই আমাদের উদ্ধার করছেন এবং আমাদের অনন্ত জীবন দিচ্ছেন।

যীশু কেন এই পৃথিবীতে এসেছিলেন? উত্তরের জন্য পড়ুন, যোহন ১:২৯; ৩:১৬; ৬:৪০; ১০:১০; এবং ১২:২৭ পদ।

`“আর মোশি যেমন প্রান্তরে সেই সর্পকে উচ্চে উঠাইয়াছিলেন, সেইরূপে মনুষ্যপুত্রকেও উচ্চীকৃত হইতে হইবে, যেন, যে কেহ তাঁহাতে বিশ্বাস করে, সে অনন্ত জীবন পায়” (যোহন ৩:১৪, ১৫)।`

প্রান্তরে পিতলের তৈরি সাপটি ছিল সাপের কামড়ে আক্রান্ত মৃত্যুগামী ইস্রায়েল সন্তানদের জন্য বাঁচার একটি বিকল্প পথ। একইভাবে, আমরা পাপে আক্রান্ত হয়ে মরছি। যীশু আমাদের বিকল্প/অনুকল্প। তিনি আমাদের জন্য ক্রুশে ঝুললেন। যে শাস্তি ছিল আমাদের, তিনি সেই শাস্তি গ্রহণ করলেন, যেন আমরা তাঁর সেই জীবন আমরা পাই।

যীশু চান, আমরা যেন জীবন দ্বারা পূর্ণ হই। তিনি চান আমরা যেন প্রতিটি সম্ভাব্য উপায়ে জীবন উপভোগ করি (যোহন ১০:১০)। সে কারণে, যীশু তাদের সাহায্য করছেন যারা তাঁকে গ্রহণ করছে: “কিন্তু যত লোক তাঁহাকে গ্রহণ করিল, সেই সকলকে, যাহারা তাঁহার নামে বিশ্বাস করে তাহাদিগকে, তিনি ঈশ্বরের সন্তান হইবার ক্ষমতা দিলেন। তাহারা রক্ত হইতে নয়, মাংসের ইচ্ছা হইতে নয়, মানুষের ইচ্ছা হইতেও নয়, কিন্তু ঈশ্বর হইতে জাত” (যোহন ১:১২, ১৩)।

আমাদের কাছে পিতাকে দেখানোর জন্য যীশু এসেছিলেন (যোহন ১:১৮)। যখন আমরা যীশুর প্রেম দেখি, তখন আমরা পিতাকেও দেখি।