---
title:  জীবনদাতাকে অগ্রাহ্য করা
date:   27/11/2024
---

যোহন লিখিত সুসমাচারে অনেক বিষাদময় গল্প রয়েছে। “আর সেই জ্যোতি অন্ধকারের মধ্যে দীপ্তি দিতেছে, আর অন্ধকার তাহা গ্রহণ করিল না। তিনি জগতে ছিলেন, এবং জগৎ তাঁহার দ্বারা হইয়াছিল, আর জগৎ তাঁহাকে চিনিল না। তিনি নিজ অধিকারে আসিলেন, আর যাহারা তাঁহার নিজের, তাহারা তাঁহাকে গ্রহণ করিল না” (যোহন ১:৫, ১০, ১১)। অনেক যিহূদী যীশুকে, ‘আমিই’-কে প্রত্যাখ্যান করেছে।

অবাক হবার কিছু নেই, পৌল পরে সাবধান করছেন, “অতএব তোমাদের সেই সাহস ত্যাগ করিও না, যাহা মহাপুরস্কারযুক্ত” (ইব্রীয় ১০:৩৫)। ইতোমধ্যে যেমনিভাবে আমরা দেখলাম, লোকেরা যীশুকে অগ্রাহ্য করেছে, কারণ তারা তাঁর বার্তা গ্রাহ্য করেনি।

“আধুনিক চিন্তার সূত্রপাত হয় সন্দেহ থেকে। সত্য বোঝার জন্য লোকেরা সমস্তকিছু সন্দেহ করে। তারা সন্দেহাতীত বিষয়গুলো মেনে নেয়। কিছু লোক একইভাবে বাইবেল পড়ে ও বোঝে। তারা বিজ্ঞান ও ইতিহাসের জ্ঞান দ্বারা বাইবেল বিষয়ক সত্য পরিমাপ করে। বাইবেলের সত্যে বিশ্বাস নিয়ে এ ধরণের বাইবেল অধ্যয়ন শুরু হয়। যীশু প্রশ্ন করেন, ‘মনুষ্যপুত্র যখন আসিবেন, তখন কি পৃথিবীতে বিশ্বাস পাইবেন?’ (লূক ১৮:৮)।” -ঈ এডওয়ার্ড জিঙ্কি এবং রোল্যাণ্ড হেগসট্যাড, দি সার্টেনিটি অফ্ দ্যা সেকেণ্ড কামিং, পৃষ্ঠা: ৯৬।

`গণনা ১৩:২৩-৩৩ পদে বর্ণীত গুপ্তচরদের বিষয় পড়ুন। গুপ্তচরেরা প্রতিজ্ঞাত দেশের বিষয়ে দুই ধরণের প্রতিবেদন এনেছিল। প্রতিবেদনের পার্থক্যের কারণ কি ছিল?`

কাদেশ-বর্ণেয় নামক স্থানে ইস্রায়েল সন্তানেরা পাপ করেছিল, কারণ তারা ঈশ্বরের আজ্ঞায় সন্দেহ করেছিল। ঈশ্বর তাদেরকে কনান দেশ দখল করার জন্য যেতে বলেন। মোশি কনান দেশ দেখার জন্য ১২ জন গুপ্তচর পাঠান। গুপ্তচরেরা দুটি উল্টো সংবাদ নিয়ে ফিরে আসে। বেশিরভাগ গুপ্তচর একটি খারাপ প্রতিবেদন দেয়। তারা জানায় যে, কনান দেশটি দৈত্য-মানবে পরিপূর্ণ, নগরগুলো বিশাল দেয়ালে ঘেরা, অস্ত্র-সজ্জিত, এবং সেখানে বিশাল সেনা-দল রয়েছে। গুপ্তচরদের এই দলটি আরও স্মরণ করালো যে, তারা মিসর দেশে দাস ছিল। সুতরাং, তারা যুদ্ধ-বিদ্যায় পারদর্শী নয়। দশ জন গুপ্তচর এটা জানালো যে, তারা কনান দেশ দখল করতে সামর্থ নয়। দুই জন ‘হ্যাঁ’ ভোট দিয়েছিল। ঈশ্বরের আজ্ঞার ক্ষমতার প্রতি এই দুই গুপ্তচরের বিশ্বাস ছিল।

`দশজন গুপ্তচর যে ভুল করেছিল, কীভাবে আমরা সেই একই ভুল করা থেকে এড়িয়ে যেতে পারি?`