---
title:  ক্ষমতাবান লোকদের পরিত্রাণে ঈশ্বরকে সহায়তা করা
date:   28/11/2024
---

“যে তাঁহাতে বিশ্বাস করে, তাহার বিচার করা যায় না; যে বিশ্বাস না করে, তাঁহার বিচার হইয়া গিয়াছে, যেহেতু সে ঈশ্বরের এক জাত পুত্রের নামে বিশ্বাস করে নাই। আর সেই বিচার এই যে, জগতে জ্যোতি আসিয়াছে, এবং মনুষ্যেরা জ্যোতি হইতে অন্ধকার অধিক ভাল বাসিল, কেননা তাহাদের কর্ম সকল মন্দ ছিল। কারণ যে কেহ কদাচরণ করে, সে জ্যোতি ঘৃণা করে, এবং জ্যোতির নিকটে আইসে না, পাছে তাহার কর্ম সকলের দোষ ব্যক্ত হয়। কিন্তু যে সত্য সাধন করে, সে জ্যোতির নিকটে আইসে, যেন তাহার কর্ম সকল ঈশ্বরে সাধিত বলিয়া সপ্রকাশ হয়” (যোহন ৩:১৮-২১; তুলনা করুন, যোহন ১:১০)।

`ঈশ্বর কেন লোকদের বিচার করেন? উত্তরের জন্য পড়ুন, যোহন ৩:১৮, ৩৬; ৫:২৪, ৩৮; ৮:২৪; ১২:৪৭ পদ।`

যীশু হলেন এই জগতের জ্যোতি। যখন আমরা জ্যোতি, কিংবা বাইবেলে সত্য, অগ্রাহ্য করি, তখন আমরা বাইবেলকে সন্দেহ করার কিংবা পাপ করার বিপদে থাকি। যখন আমরা যীশুকে অগ্রাহ্য করি, তখন আমরা আলো থেকে মুখ ফেরাই এবং অন্ধকারকে মেনে নেই।

হবা ঈশ্বরের আজ্ঞায় সন্দেহে করেছিলেন। তিনি চিন্তা করেছিলেন যে, একজন প্রেমের ঈশ্বর কখনও তাঁর সৃষ্ট মানবকে ও জীবজন্তুকে বিনষ্ট করবেন না। সর্পের কাছ থেকে পাওয়া তথ্যে তিনি আস্থা রেখেছিলেন। হবা দেখেন যে, সর্পটি নিষিদ্ধ বৃক্ষের ফল খাচ্ছে এবং এখনও কথা বলতে পারছে! হবা অবাক হয়ে ভাবলেন যে, সর্প ঠিক কথা বলছে কিনা। তিনি ভাবেন, ‘আমি যদি ফল খাই, আমি তাহলে হয়ত ঈশ্বরের সমান হব!’ সর্প হবাকে ছলনা করল। তিনি ঈশ্বরের আজ্ঞা অবজ্ঞা করার সিদ্ধান্ত নিলেন। তার স্বামীও একই সিদ্ধান্ত নিলেন।

`মথি ৪:১-৪ পদ পড়ুন। প্রান্তরে শয়তানের চাতুরির বিরুদ্ধে লড়াই করার জন্য যীশু কি গুরুত্বপূর্ণ নীতিমালা প্রয়োগ করেছিলেন?`

আদম ও হবা যে ভুল সিদ্ধান্ত নিয়েছিলেন, সেই একই ভুল সিদ্ধান্ত যীশুও নিতে পারতেন। জলপ্লাবনের আগের লোকেরাও একই ভুল সিদ্ধান্ত নিয়েছিল। কাদেশ-বর্ণেয় নামক স্থানেও একই ভুল সিদ্ধান্ত নেওয়া হয়েছিল। যীশুও হয়ত বিস্ময়ে ভাবতে পারতেন যে, একজন প্রেমময় ঈশ্বর তাঁর পুত্রকে মরুভূমির মধ্যে ৪০ দিন ও রাত কেন খাদ্য ও নিরাপত্তাবিহীন অবস্থায় একাকী ত্যাগ করবেন। যীশু শয়তানকেও প্রমাণ দিতে পারতেন যে, তিনি ঈশ্বর ছিলেন। যীশু পাথরকে রুটি বানাতে পারতেন! কিন্তু যীশু তা করেননি। যীশু শয়তানকে বাইবেলের একটি পদ দ্বারা জবাব দিলেন। মানুষ যেমন ভুল সিদ্ধান্ত নেবার আগে নানা প্রকার অজুহাত দেখায়, যীশুর কিন্তু সিদ্ধান্ত নেবার পূর্বে কোন অজুহাতের প্রয়োজন পড়ল না। অর্থাৎ, যীশু সর্বদা সঠিক কাজটি করার সিদ্ধান্ত নিয়েছেন।