---
title:  অতিরিক্ত আলোচনা
date:   01/11/2024
---

“ত্রাণকর্তাকে পাইবামাত্রই শমরীয় স্ত্রীলাকটী অন্য লোকদিগকে তাঁহার নিকট লইয়া আসিল। সে আপনাকে যীশুর আপন শিষ্যদের অপেক্ষাও অধিকতর ফলপ্রসু মিশনারী সুসমাচার প্রচারক হিসেবে প্রমাণ করিল। শিষ্যেরা শমরীয়ায় এমন কিছুই দেখিতে পান নাই যাহা ইহাকে একটি উৎসাহব্যঞ্জক ক্ষেত্র বলিয়া আভাস দিয়াছিল। তাহাদের চিন্তাধারা নিবদ্ধ ছিল ভবিষ্যতে যে মহৎ কার্যটি সাধিত হইবে, তাহার উপর। তাহারা ইহা দেখিতে পান নাই যে, তাহাদের চারিদিকেই গোলায় সংগৃহীত হইবার নিমিত্ত শষ্য প্রস্তুত ছিল। কিন্তু যে স্ত্রীলোকটিকে তাঁহারা অবজ্ঞা করিয়াছিলেন, তাহারই মাধ্যমে ত্রাণকর্তার বাক্য শ্রবণার্থে আনীত হইয়াছিল একটি গোঁটা নগরের সমস্ত লোক। সে তখনই তাহার দেশবাসীর নিকট আলো বহন করিয়াছিল।

“এই স্ত্রীলোকটী চিত্রিত করে খ্রীষ্টে একটি বাস্তব বিশ্বাসের কার্যকে। প্রত্যক প্রকৃত শিষ্য ঈশ্বরের রাজ্যে জাত হয় একজন মিশনারী হিসাবে। যে ব্যক্তি জীবন্ত জল পান করে সে জীবনের উনুই হয়। গ্রহীতা হয় একজন দাতা। মানব হৃদয়ে খ্রীষ্টের অনুগ্রহ মরুভূমিতে একটি ঝর্ণার সদৃশ, যাহা সকলকে সতেজ করিবার নিমিত্ত উথলিয়া উঠে, আর যাহারা ধ্বংসোন্মুখ তাহাদিগকে জীবন জল পান করিতে আগ্রহী করে।” -ঈলেন জি হোয়াইট, সর্ব-যুগের বাসনা, পৃষ্ঠা: ১৮৩।

**আলোচ্য প্রশ্নাবলী**:

`আপনার সমাজে গৃহীত হয় না এমন কর্মকাণ্ড, বিশ্বাস, অপছন্দ, ঘৃণ্য বিষয়, আচার-ব্যাবহার, ভালো কিংবা মন্দ বিষয় কোন্গুলো? সততার সঙ্গে উত্তর দিন। অন্যদের সঙ্গে যীশুর বিষয় সহভাগ করার ক্ষেত্রে এই নিষিদ্ধ বিষয়গুলো কীভাবে অনুপ্রবেশ করে?`

`যেক্ষেত্রে যীশুর নিজ লোকেরা তাঁকে স্বাগতম জানায়নি, সেক্ষেত্রে শমরীয়রা তাঁকে স্বাগতম জানালো এবং তাদের নগরে অবস্থান করার জন্য অনুরোধ করল। আপনার কি মনে হয়, কেন তারা এটা করল?`

`কল্পনা করুন যে, আপনি শমরীয় স্ত্রীলোক। একজন সম্পূর্ণ অপরিচিত লোক এলেন এবং আপনি জানতে পারলেন যে, তিনি আপনার সব গোপন বিষয় জানেন। এ বিষয়গুলো কি করে কেউ জানতে পারে? অবাক হবার কিছু নেই যে, স্ত্রীলোকটি বিস্মিত হল! সদাপ্রভু যে আমাদের সমস্ত বিষয় জানেন, এমনকি যা আমরা কাউকে জানাতে চাই না, সে বিষয়ও যদি তিনি জানেন, তাহলে বিষয়টি আমাদের কি শিক্ষা দিবে? ঈশ্বর যে পাপীদের কতটা প্রেম করেন, সে-বিষয়ে এই গল্পটি আমাদের কি বলে?`