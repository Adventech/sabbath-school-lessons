---
title:  যীশু স্ত্রীলোকটিকে জানান যে, তিনি কে
date:   30/10/2024
---

`যোহন ৪:১৬-২৪ পদ পড়ুন। যীশু যে সব থেকে বড় গোপন রহস্যটি জানেন, সেটা এই স্ত্রীলোকটিকে দেখানোর জন্য যীশু কি করেন?`

নিজের বিষয়ে সত্যটি তৎক্ষণাৎ মেনে নেওয়াটা স্ত্রীলোকটির জন্য দুরূহ ছিল। স্ত্রীলোকটি বুঝতে পারে যে, যীশু ঈশ্বর হতে আগত একটি ভাববাদী। একই সঙ্গে, সে আবার সত্যও এড়িয়ে গেল। যিহূদী ও শমরীয়দের মধ্যকার দ্বন্দ্ব বিষয়ে সে যীশুকে একটি প্রশ্ন করে। এই দুটি দল আরাধনার সঠিক স্থান সংক্রান্ত বিষয় নিয়ে দ্বন্দ্ব করে আসছিল।

উত্তরে, যীশু বলেন যে, শমরীয়রা জানত না যে, তারা কীসের আরাধনা করছে। তাদের আরধনা ছিল যিহূদী ধর্ম এবং মিথ্যা দেবতাদের আরাধনার সংমিশ্রণ। যিহূদীরা সেই ঈশ্বরের আরাধনা করত, যিনি কিনা তাঁর লোকদের দেখা দেন।

সত্য ঈশ্বরের আরাধনা কোনো স্থানে সঙ্গে সংযুক্ত নয়। তাই, আরাধনার স্থান সংক্রান্ত প্রসঙ্গটা আলোচনার গুরুত্বপূর্ণ বিষয় নয়। ঈশ্বর হলেন আত্মা। যারা তাঁর আরাধনা বা ভজনা করে, তাদেরকে তা আত্মায় ও সত্যে করতে হবে। স্ত্রীলোকটি যীশুর কাছ থেকে এই সত্য গ্রহণ করে এবং আরও সত্য গ্রহণ করার জন্য প্রস্তুত হয়।

`যীশু স্ত্রীলোকটিকে কীভাবে দেখান যে, তিনি আসলে কে? উত্তরের জন্য যোহন ৪:২৫, ২৬ পদ পড়ুন।`

নূতন নিয়মের যীশুর বিষয়ে চারটি সুসমাচার রয়েছে। আদালতে যীশুর বিচারের পূর্বে, যোহনের পুস্তকে বর্ণীত এই পদগুলো হচ্ছে একমাত্র পদ যেখানে যীশু কাউকে বলছেন যে, তিন হলেন ত্রাণকর্তা। যীশু বিশাল জনতার সাক্ষাতে ঘোষণাটি দিচ্ছেন না। তিনি অজ্ঞাতনামা একজন শমরীয় স্ত্রীলোকের কাছে ঘোষণাটি দিচ্ছেন। যীশু ও স্ত্রীলোকটি যাকোবের ক‚পের ধারে একাকী ছিলেন। যেকোন বিচ্ছিন্ন ও নিঃসঙ্গ ব্যক্তির ব্যাপারে যীশু সব সময়ই আগ্রহী।

শমরীয় স্ত্রীলোকটি ছিল একজন পরজাতি। সে পাপের মধ্যে বাস করছিল। যীশু এই স্ত্রীলোককে বলেন যে, তিনি কে। যীশু তাকে বলেন যে, তিনি তার বড় গোপন রহস্যটি জানেন। তাঁকে বিশ্বাস করা জন্য তিনি স্ত্রীলোকটিকে একটি কারণও দর্শান।

`নিজেদেরকে পরস্পরের থেকে আলাদা রাখার জন্য আমরা কি কি ধরণের ‘দেয়াল’ গেঁথে থাকি? যীশুর বিষয়ে সুসমাচার কীভাবে ঐ সব দেয়াল ভেঙ্গে ফেলে? এই গল্পটি আমাদের কি বলে?`