---
title:  শুখর নগর
date:   27/10/2024
---

`কি সমস্যার কারণে যীশুকে শমরীয়ার ভিতর দিয়ে গমণ করতে হল? উত্তরের জন্য যোহন ৪:১-৪ পদ পড়ুন।`

ফরীশীরা, কিংবা যিহূদী ধর্মীয় নেতারা, আবিষ্কার করেছিল যে, যোহন বাপ্তাইজকের শিষ্যদের চেয়ে যীশুর শিষ্যরা অধিক লোককে বাপ্তিস্ম দিচ্ছে। এই তথ্যটি যোহনের শিষ্যদের এবং যীশুর শিষ্যদের মাঝে সমস্যা বাধাতে পারত। যোহনের শিষ্যরা এ ব্যাপারে সচেতন ছিল যে, লোকেরা তাদের প্রভুর বিষয়ে কী চিন্তা করে (তুলনা করুন, যোহন ৩:২৬-৩০)। যোহন বলেছিলেন যে, যীশু অধিক গুরুত্বপূর্ণ হবেন এবং তিনি, অর্থাৎ যোহন, কম গুরুত্বপূর্ণ হবেন (যোহন ৩:৩০)। এমত সময়ে, যীশু চাইতেন যে, তাঁর শিষ্যদের এবং যোহনের শিষ্যদের মাঝে যেন কোন দ্বন্দ্ব না বাধে। সেহেতু, যীশু যিহূদা ত্যাগ করে গালীলে চললেন। সময় বাঁচানোর জন্য যীশু শমরীয়ার ভিতর দিয়ে যাত্রা করলেন। শমরীয়ার ভিতর দিয়ে না গিয়ে অন্য অনেক পথ দিয়েও গালীল যাওয়া যেত। কিন্তু সেই পথগুলো ছিল দীর্ঘ সময়ের। বেশিরভাগ যিহূদী দীর্ঘ পথ পাড়ি দিত। তারা পূর্ব দিকে অবস্থিত পেরিয়ার ভিতর দিয়ে এবং শমরীয়া ঘুরে যাত্রা করত। কিন্তু যীশুর শমরীয়ার ভিতরে কাজ করার ছিল।

`যোহন ৪:৫-৯ পদের গল্পটি পড়ুন। গল্পে সংঘটিত ঘটনা অনুসারে, ক‚পের ধারের স্ত্রীলোকটির সঙ্গে সংলাপ শুরু করার জন্য যীশু কি করেছিলেন?`

শিখীমের ঠিক পাশেই যাকোব ক‚পের অবস্থান ছিল। স্ত্রীলোকটি যে শুখর নামক স্থান থেকে এসেছিল, সেই স্থানটির দূরত্ব ছিল এক মাইল (১.৫ কি. মি.)। যীশুর শিষ্যরা যখন নগরের মধ্যে খাবার কিনতে গেল, তখন যীশু ক‚পের ধারে বসে ছিলেন। ক‚প থেকে শীতল জল তোলার জন্য যীশুর কোন উপায় ছিল না। স্ত্রীলোকটি যখন জল তুলতে এলো, যীশু তার কাছে পানের জন্য চাইলেন।

যখন আমরা যোহন ৩ অধ্যায় পড়ি, তখন আমরা অবাক হই যে, নীকদীম, যিনি একজন যিহূদী নেতা ও শিক্ষক ছিলেন, তিনি নিজেকে যীশুর কাছে নত করলেন। নীকদীম রাতের বেলা এসেছিলেন যেন কেউ তাকে না দেখতে পায়। যোহন ৪ অধ্যায়ে, স্ত্রীলোকটি দিনের সর্বাপেক্ষা গরমের সময়ে, সর্বাধিক রোদের সময়ে, এসেছিল। হয়ত স্ত্রীলোকটি অন্য স্ত্রীলোকটি সংস্পর্শ এড়ানোর জন্য এই সময়টি বেছে নিয়েছিল। অধিকাংশ স্ত্রীলোকেরা দিনের শুরুতে কিংবা দিনের শেষে, ঠাণ্ডা পরিবেশে, ক‚পের কাছে আসত। এই স্ত্রীলোকটি কেন জল আনার জন্য বাড়ি থেকে এত দূরে তপ্ত দুপুরে গেল? সেখানে যাবার পিছনে তার যে কারণই থাকুক না কেন, যীশুর সঙ্গে তার সাক্ষাতটি তার জীবনকে ভালোর দিকে রূপান্তর করে দিল।