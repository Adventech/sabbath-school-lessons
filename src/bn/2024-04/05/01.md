---
title:  শমরীয়রা যীশুর পক্ষে সাক্ষী
date:   26/10/2024
---

### শাস্ত্রপাঠ
যোহন ৪:১-৪; ৪:৭-১৫; যিহিষ্কেল ৩৬:২৫-২৭; যোহন ৪:১৬-২৪; ৪:২৭-২৯।

> <p>মুখস্থপদ</p>
> “আর তাহারা সেই স্ত্রীলোককে কহিল, ‘এখন যে আমরা বিশ্বাস করিতেছি, তাহা আর তোমার কথা প্রযুক্ত নয়, কেননা আমরা নিজেরা শুনিয়াছি ও জানিতে পারিয়াছি যে, ইনি সত্যই জগতের ত্রাণকর্তা’” (যোহন ৪:৪২)।

শমরিয়রা কারা? ৭২২ খ্রীষ্টপূর্বে অসূর-রাজ ইস্রায়েলের উত্তর অংশ থেকে একদল লোককে তুলে নিয়ে যায় এবং তাদের বন্দি করে। অসূরীয়রা তাদেরকে তাদের রাজ্যের বিভিন্ন স্থানে ছিন্নভিন্নভাবে বাস করার জন্য বাধ্য করে। এছাড়া, অসূরীরা অন্যদেশ থেকে বন্দি করে আনা ভিন্ন জাতির লোকদেরকে ইস্রায়েলের উত্তর রাজ্যে বাস করতে বাধ্য করে। আন্তপরিবর্তিত এই লোকেরা শমরীয় নামে পরিচিতি পায়। শমরীয়রা যিহূদী ধর্ম পালন করত, কিন্তু সেখানে তাদের পূর্ববর্তী ধর্মীয় বিধি-বিধানেরও মিশ্রণ ছিল।

যিহূদী ও শমরীয়দের মধ্যকার সম্পর্ক ভালো ছিল না। বাবিলের দাসত্ব থেকে ফিরে আসার পর, যিহূদীরা যখন তাদের মন্দির পুনর্নির্মাণের কাজ শুরু করল, শমরীয়রা তখন কাজে বাধা দিয়েছিল। শমরীয়রা গেরিষীম পর্বতে তাদের নিজেদের মন্দির নির্মাণ করেছিল। কিন্তু যিহূদী নেতা জন হিরকানুস ১২৮ খ্রীষ্টপূর্বে মন্দিরটি বিনষ্ট করেন।

যীশুর সময়েও যিহূদী ও শমরীয়দের মধ্যকার বৈরী সম্পর্ক অব্যাহত ছিল। যিহূদীরা শমরীয়দের চরমভাবে অবজ্ঞা করত। হ্যাঁ, যিহূদী ও শমরীয়দের মাঝে বাণিজ্যিক সম্পর্ক ছিল। তবে, সম্পর্ক বাণিজ্যের মাঝেই সীমাবদ্ধ ছিল। যিহূদীরা শমরীয়দের কাছ থেকে কোন অর্থ-সম্পদ ধার নিত না কিংবা কোন সহানুভূতি নিত না। এমত সময়ে যীশু শমরীয়ার শুখর নগরের ক‚য়োর ধারে একজন স্ত্রীলোককে সাক্ষাৎ দেন।