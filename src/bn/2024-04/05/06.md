---
title:  শমরীয় স্ত্রীলোকটির জীবনী
date:   31/10/2024
---

`স্ত্রীলোকটি কোন অবাক করা কাজটি করল? উত্তরের জন্য যোহন ৪:২৭-২৯ পদ পড়ুন।`

যীশুর শিষ্যরা এসে স্ত্রীলোকটির সঙ্গে তাঁর কথা বলায় বিঘ্ন জন্মান। যীশুকে একজন শমরীয়র সঙ্গে কথা বলতে দেখে শিষ্যরা অবাক হন। কিন্তু তারা এ বিষয় নিয়ে তাঁকে কোন প্রশ্ন করেননি। তারা তাঁকে খেতে আহ্বান করেন।

ইত্যাবসরে, স্ত্রীলোকটি তার জলের কলসীর কথা ভুলে গিয়ে ক‚প ত্যাগ করে ছুটে যায়। সে দ্রুত নগরের মধ্যে প্রবেশ করে এবং যীশুকে ঘিরে তার অর্জিত অভিজ্ঞতা অন্য লোকদের সঙ্গে সহভাগ করে।

`শমরীয় স্ত্রীলোকটির সঙ্গে যীশুর দেখা হবার পর কি হয়েছিল? কীভাবে আমরা অন্য লোকদের সঙ্গে যীশুর সুসমাচার সহভাগ করতে পারি, সে-বিষয়ে এই গল্পটি আমাদের কি শিক্ষা দেয়? উত্তরের জন্য ৪:৩০-৪২ পদ পড়ুন।`

শমরীয় স্ত্রীলোকটির গল্পের মাঝামাঝি সময়ে, যীশু তাঁর শিষ্যদেরকে শস্য চয়নের বিষয়ে একটি দৃষ্টান্ত বলেন। যোহন কেন গল্পটি এভাবে বলেন? যাকিছু ঘটছিল তা যীশু যেভাবে বুঝেছিলেন, সেটা যোহন আমাদের দেখাতে চাচ্ছেন। আহার করা অপেক্ষা যীশু বরং স্ত্রীলোকটিকে সুসমাচার প্রদান করার ব্যাপারে অধিক আগ্রহী ছিলেন। জগতে তাঁর কাজ ছিল লোকদেরকে পাপ থেকে উদ্ধার করা। যারা আমাদের সমগোত্রীয় নয়, এমন লোকেরা সহ যেকোন লোকদের সঙ্গে সুসমাচার সহভাগ করার ব্যাপারে যীশু তাঁর শিষ্যদের একটি গুরুত্বপূর্ণ শিক্ষা দেবার জন্য ক‚পের ধারের এই অভিজ্ঞতা ব্যবহার করলেন।

যোহনের পুস্তকে অনেক বিস্ময়কর বিষয় রয়েছে। নিঃসন্দেহে, যোহন ৪:৩৯-৪২ পদের ঘটনাটি হচ্ছে একটি। বহু শমরীয় বিশ্বাস করেছিল যে, যীশু হলেন ত্রাণকর্তা, কারণ স্ত্রীলোকটি গিয়ে লোকদেরকে যীশুর সাক্ষ্য বলেছিল। “সেই নগরের শমরীয়েরা অনেকে সেই স্ত্রীলোকটি যে সাক্ষ্য দিয়াছিল, আমি যাহা কিছু করিয়াছি, তিনি আমাকে সকলই বলিয়া দিলেন, তাহার এই কথা প্রযুক্ত তাঁহাতে বিশ্বাস করিল” (যোহন ৪:৩৯)।

শমরীয়রা যীশুকে সেখানে অবস্থান করার জন্য অনুরোধ করে। পরে, যীশুর কথা শুনে আরও অনেক লোক যীশুকে বিশ্বাস করে। “আর তাহারা সেই স্ত্রীলোককে কহিল, ‘এখন যে আমরা বিশ্বাস করিতেছি, তাহা আর তোমার কথা প্রযুক্ত নয়, কেননা আমরা নিজেরা শুনিয়াছি ও জানিতে পারিয়াছি যে, ইনি সত্যই জগতের ত্রাণকর্তা’” (যোহন ৪:৪২)।

`যীশুর বিষয়ে কারও দেওয়া সাক্ষ্য যে কতটা শক্তিশালী হতে পারে, সে-বিষয়ে এই গল্পটি আমাদের কি বলে? যীশুর বিষয়ে আপনার গল্পটি কতটা জোরালো? তিনি আপনার জীবনে কি করেছেন?`