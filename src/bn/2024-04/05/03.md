---
title:  কূপের ধারের স্ত্রীলোকটি
date:   28/10/2024
---

`যোহন ৪:৭-১৫ পদে বর্ণীত সাক্ষাৎ সম্পর্কে পড়ুন। বাইবেলের সত্য স্ত্রীলোকটির সঙ্গে সহভাগ করার জন্য যীশু কীভাবে এই সাক্ষাৎটি কাজে লাগালেন?`

“যিহূদীদের ও শমরীয়াদের মধ্যকার বিদ্বেষ মনোভাব প্রযুক্ত এই স্ত্রীলোকটী যীশুকে দয়া প্রদর্শন করিতে বাধা প্রাপ্ত হইল; কিন্তু এই হৃদয়টি খুলিবার চাবির অণে্বষনে যীশু যত্নশীল ছিলেন, আর ঐশ্বরিক প্রেম জাত অবলম্বন পূর্বক তিনি একটি অনুগ্রহদান করিলেন। দয়া বা করুণা প্রদর্শন করাটা অগ্রাহ্য হইতে পারিত; কিন্তু বিশ্বাস মানুষের মধ্যে বিশ্বসকে জাগ্রত করে।” -ঈলেন জি হোয়াইট, সর্ব-যুগের বাসনা, পৃষ্ঠা: ১৭১।

নীকদীমের অন্তরে কী ছিল, তা যীশু জানতেন। তিনি প্রত্যেকের অন্তঃকরণ জানেন। স্ত্রীলোকটি অবাক হল যে, তিনি একজন যিহূদী, আর স্ত্রীলোকটি একজন শমরীয়, অথচ তিনি তার কাছে জল চাচ্ছেন। যীশু উত্তর দেন, “কিন্তু আমি যে জল দিব, তাহা যে কেহ পান করে, তাহার পিপাসা আর কখনও হইবে না; বরং আমি তাহাকে যে জল দিব, তাহা তাহার অন্তরে এমন জলের উনুই হইবে, যাহা অনন্ত জীবন পর্যন্ত উথলিয়া উঠিবে” (যোহন ৪:১৪)।

`স্ত্রীলোকটির উত্তর ছিল নীকদীমের উত্তরের মত। “এই সকল কি প্রকারে হইতে পারে?” (যোহন ৩:৯)। স্ত্রীলোকটি যীশুকে বলে, “মহাশয়, জল তুলিবার জন্য আপনার কাছে কিছুই নাই, ক‚পটিও গভীর; তবে সেই জীবন্ত জল কোথা হইতে পাইলেন?” (যোহন ৪:১১)। উভয় গল্পে, যীশু নীকদীমকে ও স্ত্রীলোকটিকে সেই অপরিহার্য শিক্ষাটি দিলেন যা তাদের শোনা ও বোঝা দরকার ছিল। যীশু যিহূদী গুরুকে ও শমরীয় স্ত্রীলোকটিকে একই বিষয় বললেন: তাদের একটি নতুন হৃদয় দরকার।`

`জীবন-জল সম্পর্কে পুরাতন নিয়ম কি বলে? উত্তরের জন্য যিরমিয় ২:১৩ এবং সখরিয় ১৪:৮ পদ পড়ুন।`

জীবনের জন্য জল অপরিহার্য। জল ছাড়া আমরা বাঁচতে পারি না। তাই, জল হচ্ছে অনন্ত জীবনের একটি জোরালো প্রতীক। সে-কারণে যীশু বলেন, “কিন্তু আমি যে জল দিব, তাহা যে কেহ পান করে, তাহার পিপাসা আর কখনও হইবে না; বরং আমি তাহাকে যে জল দিব, তাহা তাহার অন্তরের এমন জলের উনুই হইবে, যাহা অনন্ত জীবন পর্যন্ত উথলিয়া উঠিবে” (যোহন ৪:১৪)।

`যোহন ৭:৩৭, ৩৮ পদ পড়ুন। এই পদগুলোয় যীশু আমাদের কি বলেন? তিনি যে প্রতিজ্ঞা করছেন, সে-প্রতিজ্ঞার অভিজ্ঞতা আমরা কীভাবে লাভ করতে পারি?`