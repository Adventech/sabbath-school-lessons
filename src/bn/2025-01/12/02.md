---
title:  দুটি মহৎ আজ্ঞা
date:   16/03/2025
---

যদি আমরা লোকদেরকে ঈশ্বরের প্রেম দেখাতে চাই, তাহলে আমাদের প্রথমে সেই কাজগুলো করা শুরু করতে হবে যা ঈশ্বর আমাদের করার নির্দেশ দিয়েছেন।

`মথি ২২:৩৪-৪০ পদ পড়ুন। যীশু কীভাবে ব্যবস্থাবেত্তার প্রশ্নের উত্তর দিয়েছিলেন?`

যীশু বলেন, “‘তোমার সমস্ত অন্তঃকরণ, তোমার সমস্ত প্রাণ ও তোমার সমস্ত মন দিয়া তোমার ঈশ্বর প্রভুকে প্রেম করিবে,’ এইটি মহৎ ও প্রথম আজ্ঞা। আর দ্বিতীয়টি ইহার তুল্য; ‘তোমার প্রতিবাসীকে আপনার মত প্রেম করিবে।’ এই দুইটি আজ্ঞাতেই সমস্ত ব্যবস্থা এবং ভাববাদীগ্রন্থও ঝুলিতেছে” (মথি ২২:৩৭-৪০)। আপনি কি দেখছেন যে, যীশু এই পদগুলোয় যে আজ্ঞাগুলোর কথা বলছেন, সে আজ্ঞাগুলো পুরাতন নিয়ম থেকে চয়ন করা হয়েছে?

মথি ১৯:১৬-২৩ পদ পড়ুন। যীশু ধনী যুবকের প্রশ্নের যে উত্তর দিয়েছিলেন, সেই উত্তরটি কীভাবে মথি ২২ অধ্যয়ের ব্যবস্থাবেত্তার প্রশ্নের উত্তরের সঙ্গে অনেকাংশে সঙ্গতিপূর্ণ?

`এই গল্পে কি ঘটছে? যীশু কেন এই যুবককে এভাবে উত্তর দিলেন? এই সাক্ষাৎ থেকে আমরা সকলে, ধনী কিংবা গরীব হিসেবে, কি শিক্ষা গ্রহণ করতে পারি?`

“খ্রীষ্ট কেবলমাত্র সেই সকল শর্তই উপস্থাপন করিলেন যাহা শাসনকর্তা সেই স্থানে স্থাপন করিতে পারিত যে স্থানে সে একটি খ্রীষ্টিয় চরিত্রের সিদ্ধতা লাভ করিতে পারিত। তাঁহার বাক্য ছিল প্রজ্ঞার বাক্য যদিও বাক্যসমূহ কঠোর ও অত্যাধিক দাবিপূর্ণ মনে হইয়াছিল। কিন্তু সে সকল গ্রহণপূর্বক পালন করাই ছিল শাসনকর্তার একমাত্র পরিত্রাণের প্রত্যাশা। তাহার উন্নত পদমর্যাদা, এবং তাহার ঐশ্বর্য তাহার চরিত্রের উপরে মন্দের পক্ষে এক খলপূর্ণ প্রভাব বিস্তার করিতেছিল। হৃদয়ে পোষিত হইলে, তাহা তাহার সকল স্নেহ হইতে ঈশ্বরকে স্থানচ্যুত করিত। ঈশ্বর হইতে অল্প কি অধিক ধরিয়া রাখিবার অর্থ ছিল তাহাই ধরিয়া রাখা যাহা তাহার নৈতিক শক্তি ও দক্ষতা হ্রাস করিয়া দিত, কারণ এই জগতের বিষয়সমূহ হৃদয়ে পোষিত হইলে, তাহা যতই অনিশ্চিত এবং অনুপযোগী হউক না কেন, পরিশেষে তাহা সর্বগ্রাসী হইয়া দাঁড়াইবে।” -ঈলেন জি হোয়াইট, সর্ব-যুগের বাসনা, পৃষ্ঠা: ৫৫৪।

`আমাদের যা-কিছু আছে তা হয়ত তিনি আমদের বিক্রি করতে বলেন না। কিন্তু আমরা এমন কি ধারণ করে আছি যা হয়ত আমাদের পরিহার করতে হবে? সেগুলো যদি আপনি পরিহার না করেন, তাহলে কীভাবে আপনি আপনার অনন্তজীবন হারিয়ে ফেলতে পারেন?`