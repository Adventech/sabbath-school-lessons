---
title:  ঈশ্বর ন্যায়পরায়ণতা ভালোবাসেন
date:   18/03/2025
---

বাইবেল ঘোষণা করেছে যে, ঈশ্বর ন্যায়পরায়ণতা ভালোবাসেন এবং মন্দতা ঘৃণা করেন (পড়ুন, গীত ৩৩:৫; যিশাইয় ৬১:৮)। যখন আমরা লোকদের প্রতি ন্যায়পরায়ণ না থাকি, তখন কিন্তু ঈশ্বর ব্যাপারটি গুরুত্বের সঙ্গে নেন। যখন আমরা ন্যায়পরায়ণ না থাকি এবং অন্যদের আঘাত করি, তখন ঈশ্বর ক্রোধান্বিত হন। পুরাতন ও নূতন নিয়মে, ঈশ্বর দরিদ্র ও অসহায়দের সাহায্য করেন ও রক্ষা করেন। তিনি সেই সব লোকদের বিরুদ্ধে ক্রোধান্বিত হন যারা তাদেরকে আঘাত করে এবং তাদের প্রতি দয়া দেখায় না।

`গীত ৮২ অধ্যায় পড়ুন। এই অধ্যায়টি আমাদের কীভাবে দেখায় যে, ঈশ্বর আমাদের জীবনে ন্যায়পরায়ণতাকে গুরুত্ব দেন? এই অধ্যায়টি আজকে আমাদের জন্য কি অর্থ বহন করে?`

বাইবেলের অনেক বিশ্লেষক মনে করেন যে, গীত ৮২ অধ্যায় আমাদেরকে সেই সব নেতাদের বিষয় সাবধান করছে যারা ন্যায়পরায়ণ না। গীত ৮২ অধ্যায় সেই সময় সম্পর্কে বলছে যখন ঈশ্বর সেই ‘দেবতাদের’ বিচার করবেন, কারণ তারা জগতের মন্দ নেতাদের সঙ্গে কাজ করে এবং তাদের শক্তি দেয়। (যেমনিভাবে আমরা ইতোমধ্যে দেখেছি, এই নেতারা আসলে হল মন্দাত্মা)। ঈশ্বর নেতাদের প্রশ্ন করেন, “তোমরা কতকাল অন্যায় বিচার করিবে, ও দুষ্টলোকদের মুখাপেক্ষা করিবে?” (গীত ৮২:২)।

ঈশ্বর এই নেতাদের নির্দেশ দিচ্ছেন, “দীনহীন ও পিতৃহীন লোকদের বিচার কর; দুঃখী ও অকিঞ্চনদের প্রতি ন্যায় ব্যবহার কর” (গীত ৮২:৩, ৪)। এই গীতে এবং বাইবেলের আরও অনেক পদে, পুরাতন নিয়মের লেখকরা ঈশ্বরের লোকদের ন্যায়পরায়ণ হতে নির্দেশ দিচ্ছে। এই বার্তাটি অত্যন্ত গুরুত্বপূর্ণ। ঈশ্বরের ভাববাদীদের রচনায় এবং যীশু শিক্ষামালায় আমরা এটা দেখতে পাই।

তাঁর অনুসারীরা যা করুক বলে তিনি চান, তা তিনি কখনও গোপন রাখেন না। মীখা ৬:৮ পদে এবং বাইবেলের অন্য স্থানে ঈশ্বর আমাদের বলেন: “হে মনুষ্য, যাহা ভাল, তাহা তিনি তোমাকে জানাইয়াছেন; বস্তুতঃ ন্যায্য আচরণ, দয়ায় অনুরাগ ও নম্রভাবে তোমার ঈশ্বরের সহিত গমনাগমন, ইহা ব্যতিরেকে সদাপ্রভু তোমার কাছে আর কিসের অনুসন্ধান করেন?”

সমুদয় বাইবেলে আমরা একই বার্তা পাই। যীশু বলেন, “তোমরা যদি আপনাদের মধ্যে পরস্পর প্রেম রাখ, তবে তাহাতেই সকলে জানিবে যে, তোমরা আমার শিষ্য” (যোহন ১৩:৩৫)।

`আমরা যদি মালাখি ৬:৮ পদ অনুসরণ করি, তাহলে আমাদের পরিবার ও মণ্ডলী কতটা রূপান্তরিত হবে? কীভাবে আপনার জীবনে এই গুরুত্বপূর্ণ নীতি আপনি প্রদর্শন করতে পারেন?`