---
title:  অতিরিক্ত আলোচনা
date:   21/03/2025
---

“বিশ্রামবারে কি করা বিধেয়? ভালো করা না মন্দ করা? প্রাণ রক্ষা করা না বধ করা? এই সকল প্রশ্নের দ্বারা যীশু ফরীশীদিগকে সমুচিত জবাব দিতে গিয়া, তিনি তাহাদের নিজেদেরই অসৎ উদ্দেশ্য সমূহের মোকাবেলা করিলেন। যখন তিনি প্রাণ রক্ষা করিয়া জনসাধারণের জীবনে সুখ আনয়ন করিতেছিলেন, তখন ফরীশীরা চরম বিদ্বেষের সহিত তাঁহার প্রাণনাশের চেষ্টা করিতেছিল। তাহারা যেমন পরিকল্পনা করিতেছিল, তেমনি বিশ্রামবারে বধ করা কি ভালো ছিল? না ক্লিষ্ট ব্যক্তিকে আরোগ্য দান করা অপেক্ষাকৃত ভালো ছিল, যেমন তিনি করিয়াছিলেন! ঈশ্বরের পবিত্র দিনে, নানাবিধ দয়ার কার্যসমূহের মাধ্যমে যাহা প্রকাশিত হয়, সকল মনুষ্যের প্রতি হৃদয়ে সেই প্রেম-ভালবাসা থাকা অপেক্ষা কি বধ করিবার চিন্তা পোষণ করাটা অধিকতর ধার্মিকতার বিষয় হিসাবে বিবেচিত?” -ঈলেন জি হোয়াইট, সর্ব-যুগের বাসনা, পৃষ্ঠা: ২৮৭।

**আলোচ্য প্রশ্নাবলী**:

`“প্রত্যেকটি ভ্রান্ত ধর্ম ইহার অনুগত সমর্থকদিগকে মানবিক চাহিদা, দুঃখ কষ্ট, এবং অধিকার সম্পর্কে অমনোযোগী হইতে শিক্ষা দিয়া থাকে।” -পৃষ্ঠা: ২৮৭। এই উদ্ধৃতিটি কেন ও কীভাবে সঠিক? আমরা আমাদের মণ্ডলী ও সমাজের লোকদের চাহিদার বিষয়ে যত্নবান এটা প্রদর্শন করার জন্য আমরা কি সিদ্ধান্ত নিতে পারি যে?`

`আমার প্রতিবেশি কে? আপনার প্রতিবেশি কে? যীশুকে অনুসরণ করার মাধ্যমে কীভাবে আমরা দয়ালু শমরিয়ের ন্যায় প্রেমশীল ও যত্নশীল হতে পারি? মনে রাখবেন, প্রেম প্রদর্শনের জন্য শমরিয় তার সীমানা পেরিয়েছিল।`

`ঈশ্বর ন্যায়পরায়ণতা ও প্রেম-প্রদর্শন ভালোবাসেন। আমরা কেমন জীবন যাপন করতে পারি যা দেখাবে যে, আমাদের জীবন ঈশ্বরের প্রত্যাশা মাফিক চলছে? “ব্যবস্থার মধ্যে গুরুতর বিষয়ের” (মথি ২৩:২৩) প্রতি অধিক মনোযোগ প্রদর্শনের জন্য আমরা কি কি করতে পারি?`

`যীশু যখন বিচারক-ঈশ্বর সম্পর্কে বলেন, তখন তিনি বিষয়টির সঙ্গে প্রেমের প্রসঙ্গ নিয়েও কথা বলেন। ঈশ্বর যখন বিচারক হিসেবে তাঁর কাজ করছেন, তখন তিনি প্রশ্ন করবেন যে, অন্যদের প্রতি প্রেম প্রদর্শনের জন্য আমরা কতখানি করলাম? যারা আহত কিংবা বিনা কারণে সাজা পাচ্ছে সেই সব লোকদের পক্ষ আমরা কতখানি নিয়েছি? এই প্রশ্নগুলোর উত্তর খুঁজতে মথি ২৫:৩১-৪৬ পদ পড়ুন।`