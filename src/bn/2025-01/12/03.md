---
title:  দুটি বৃহত্তম (গুরুতর) পাপ
date:   17/03/2025
---

যীশু বলেন যে, দুটি সর্বাপেক্ষা গুরুত্বপূর্ণ ব্যবস্থা হল- ঈশ্বরকে প্রেম করা এবং অন্যদেরকে প্রেম করা। যখন আমরা এই ব্যবস্থার বাধ্য হই, তখন আমাদের অনেক কিছু ছাড় দিতে হয়, যেন আমরা অন্যদেরকে আমাদের ভালবাসা দেখাতে পারি। যখন আমরা সেটা করি, তখন আমরা দেখাই যে, আমরা যীশুকে অনুসরণ করার নিহিতার্থ বুঝতে পারছি।

`এখন, ঈশ্বরকে প্রেম করা এবং অন্যদেরকে প্রেম করা যদি দুটি মহৎ আজ্ঞা হয়, তাহলে বৃহত্তম পাপ দুটি কি কি?`

`পড়ুন, গীত ১৩৫:১৩, ১৯। এই পদগুলো একটি পাপের বিষয়ে আমাদের কি শিক্ষা দেয় যা আমরা বাইবেলের অন্য কোনো স্থানে পাই?`

পুরাতন নিয়ম আমাদের বলে যে, কীভাবে আমরা সমস্ত কিছুর উর্ধ্বে ঈশ্বরকে প্রেম করতে পারি (দ্বিতীয় বিবরণ ৬:৫ পদ পড়ুন)। ঈশ্বরকে প্রেম করার ক্ষেত্রে সম্পূর্ণ উল্টো বিষয়টি কি? মিথ্যা দেবতাদের প্রেম করা- সেই মিথ্যা দেবতা যেকোন কিছুই হতে পারে।

`সখরিয় ৭:৯-১২ পদ পড়ুন। কোন্ বিষয়গুলো ঈশ্বরকে ক্রোধান্বিত করে? এই বিষয়গুলো এবং মিথ্যা দেবতাদের ভজনা করার পাপ কীভাবে মহৎ আজ্ঞা দুটির সঙ্গে সম্পৃক্ত হতে পারে?`

আমাদের মিথ্যা দেবতাদের ভজনা করার বিষয়টি ঈশ্বর পছন্দ করেন না। তিনি এও চান না যে, আমরা অন্যদের আঘাত করি। মনে রাখবেন, ঈশ্বর হল প্রেম। সুতরাং, যখন আমরা অন্যদের আঘাত করি কিংবা তাদের প্রতি অন্যায় ব্যবহার করি, তিনি ক্রোধান্বিত হন।

পুরাতন নিয়মের সর্বাপেক্ষা বৃহৎ পাপ দুটি সর্বাপেক্ষা মহৎ আজ্ঞা দুটির সঙ্গে সম্পৃক্ত: ঈশ্বরকে প্রেম করা এবং অন্যদের প্রেম করা। সুতরাং, এই বৃহত্তম পাপ দুটি আসলে ঈশ্বরের নির্দেশ মেনে প্রেম করতে ব্যর্থ করে। আপনি যদি ঈশ্বরকে প্রেম না করেন এবং যদি অন্যদেরকে প্রেম না করেন, তাহলে আপনি আজ্ঞা পালন করতে পারেন না।

১ যোহন ৪:২০, ২১ পদে আমরা পাই: “যদি কেহ বলে, আমি ঈশ্বরকে প্রেম করি, আর আপন ভ্রাতাকে ঘৃণা করে, সে মিথ্যাবাদী; কেননা যাহাকে দেখিয়াছে, আপনার সেই ভ্রাতাকে যে প্রেম না করে, সে যাঁহাকে দেখে নাই, সেই ঈশ্বরকে প্রেম করিতে পারে না। আর আমরা তাঁহা হইতে এই আজ্ঞা পাইয়াছি যে, ঈশ্বরকে যে প্রেম করে, সে আপন ভ্রাতাকেও প্রেম করুক।”

`কীভাবে আপনি কারও কাছে ব্যাখ্যা করে বলতে পারেন যে, ঈশ্বরকে প্রেম করার এবং অন্যদেরকে প্রেম করার বিষয়টিকে পৃথক করা যায় না? এই দুটি ধারণা পরস্পর কতটা সম্পর্কযুক্ত?`