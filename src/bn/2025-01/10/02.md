---
title:  বিলম্বে আসা স্বর্গদূত
date:   02/03/2025
---

`দানিয়েল ১০:১-১৪ পদ পড়ুন। ১২ ও ১৩ পদের প্রতি বিশেষ মনোযোগ দিন। ঈশ্বর ও শয়তানের মধ্যকার মহাসংঘর্ষের বিষয়ে এই পদগুলো আমাদের কি শিক্ষা দেয়? স্বর্গদূত দানিয়েলকে বলেন যে, “পারস্য-রাজ্যের অধ্যক্ষ একুশ দিন পর্যন্ত আমার প্রতিকূলে দাঁড়াইলেন” (দানিয়েল ১০:১৩)। ‘প্রতিকূল’ কিংবা ‘বিরুদ্ধ’ কথাটির দ্বারা দূত কি বোঝাচ্ছেন?`

কেউ একজন টানা তিন সপ্তাহ্ কীভাবে ঈশ্বরের নিকট থেকে আসা একজন দূতের প্রতিকূলে দাঁড়াতে পারে! ঈশ্বর সর্বশক্তিমান। তিনি দানিয়েলকে সঠিকভাবে সাড়া দিতে চাইলেন। দানিয়েলের কাছে তৎক্ষণাৎ একজন দূত প্রেরণের ক্ষমতা ঈশ্বরের ছিল। কিন্তু ঈশ্বরের দূত সমস্যার মুখোমুখি হলেন। টানা তিন সপ্তাহ্ পারস্যের অধ্যক্ষ তার বিরুদ্ধে যুদ্ধ করল। সেটা কীভাবে সম্ভব?

“তিন সপ্তাহ ব্যাপী গাব্রিয়েল দূত অন্ধকারের অধিপতির সাথে যুদ্ধ করেছিলেন। কোরসের মনে কাজে প্রভাবের প্রতিকূলতা করলেন...। ঈশ্বরের লোকদের পক্ষে স্বর্গ যা যা করতে পারত, তা করা হল। অবশেষে বিজয় লাভ হল; কোরসের সারাজীবনকাল শত্রুশক্তিকে বন্দি করে রাখা হল; এবং তার পুত্র ক্যাম্বিসেস্ সাড়ে সাত বছর রাজত্ব করলেন।” -ঈলেন জি হোয়াইট, ভাববাদীগণের ও রাজগণের কাহিনী, পৃষ্ঠা: ৪৭৮।

এই যুদ্ধ কেবল গাব্রিয়েল ও দিয়াবলের দূতদের সঙ্গে হয়েছিল, কারণ এটা থামানোর জন্য ঈশ্বর তাঁর সর্বশক্তি প্রয়োগ করেননি। কেন করেননি? শয়তানকে স্বাধীনভাবে কাজ করার সুযোগ ঈশ্বরকে দিতে হয়েছিল। একই সঙ্গে, ঈশ্বর শয়তানের কর্মকাণ্ড নিবৃত করেছিলেন। সুতরাং, এই ঘটনা আমাদের দেখায় যে, ঈশ্বর ও শয়তানের মধ্যকার যুদ্ধে নিয়ম-কানুন আছে। ঈশ্বর নিয়ম করেছেন। এই নিয়মগুলোকে আমরা সংঘর্ষের নিয়ম বলতে পারি। এই নিময়গুলো বলে দেয় যে, শয়তান কী করতে পারবে এবং কী করতে পারবে না।

`একটি সময়ের কথা স্মরণ করুন, যখন আপনি কোন এমন একজন কুটিল মানুষের সঙ্গে কাজ করেছেন, যার অন্তর ছিল ক্রোধ ও ঘৃণায় পূর্ণ। সেই লোকটি হয়ত আপনার প্রতি নিষ্ঠুর ও জঘন্য ছিল। কিন্তু আপনি তাকে প্রেম দেখিয়েছেন। এই অভিজ্ঞতা আপনাকে ক্ষমতার সীমাবদ্ধতা সম্পর্কে, এবং একজন খ্রীষ্টিয়ান হিসেবে আপনি কী করতে পারেন এবং কী করতে পারেন না, সেটা শিক্ষা দেয়?`