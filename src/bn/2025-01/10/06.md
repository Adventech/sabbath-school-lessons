---
title:  সীমা ও নিয়ম
date:   06/03/2025
---

ঈশ্বরের প্রেম ও তাঁর স্বরূপ বিষয়ে খ্রীষ্ট ও শয়তান যুদ্ধরত। শয়তান যুদ্ধটি তখন শুরু করেছিল, যখন সে বলেছিল যে, ঈশ্বর ও তাঁর ব্যবস্থা উত্তম কিংবা ন্যায্য নয়। খ্রীষ্ট ও শয়তানের মধ্যকার মহাসংঘর্ষ হচ্ছে স্বর্গীয় আদালতে মামলা লড়ার তুল্য।

আদালতের মামলা পরাক্রম কিংবা শক্তি দিয়ে মেটানো যায় না। কে ন্যায্য, তা প্রমাণ করার জন্য শয়তানকে ও ঈশ্বরকে অবশ্যই প্রমাণ দেখাতে হবে।

কেউ যদি কারও বিরুদ্ধে অপরাধীর দোষ চাপায়, তবে সেই ব্যক্তিকে একটি বিচারের দাবী করতে হবে, যেন সে নিজেকে নিরপরাধী দেখাতে পারে। এই বিচার হতে হবে অবশ্যই ন্যায়সঙ্গত।

এই সব ধারণাগুলো কীভাবে আমাদেরকে ঈশ্বর ও শয়তানের মধ্যকার মহাসংঘর্ষ ভালোভাবে বুঝতে সাহায্য করে? আসুন, আমরা আরেকটি প্রশ্নের দ্বারা এই প্রশ্নের উত্তর খুঁজি। ঈশ্বর যদি একটি প্রতিজ্ঞা করে থাকেন, তবে কি তিনি সেটা ভাঙ্গবেন? নিঃসন্দেহে, না! সুতরাং, ঈশ্বর যে নিয়মগুলোয় সম্মতি দেন, সেগুলো তাঁর ভবিষ্যত কৃতকর্মকে সীমিত করবে।

`মার্ক ৬:৫ ও মার্ক ৯:২৯ পদ পড়ুন। আমাদের প্রার্থনা ও আমাদের বিশ্বাসের সঙ্গে ঈশ্বরের কৃতকর্ম যে কতটা সম্পর্কযুক্ত, সে বিষয়ে এই পদগুলো কি বলে?`

মার্কের পুস্তকের উভয় পদে, আমরা যুদ্ধের কিছু সীমা বা নিয়ম দেখতে পাই। আমাদের প্রার্থনা ও বিশ্বাস ঈশ্বরকে নির্দিষ্ট কিছু বিষয়ে অনুমতি দিতে পারে যা আমরা না চাইলে তিনি করতে পারেন না। প্রতিদিন আমরা প্রমাণ দেখতে পাই যে, প্রার্থনা এই পৃথিবীতে অনেক পরিবর্তন আনছে। কিন্তু আমাদের এটা ভাবলে চলবে না যে, প্রার্থনা ও বিশ্বাস হচ্ছে একমাত্র বিষয় যা ঈশ্বরকে সক্রিয় হতে অনুমতি দেয়। এমন আরও অনেক কিছু থাকতে পারে যা আমরা জানি না।

`রোমীয় ৮:১৮ ও প্রকাশিত ২১:৩, ৪ পদ পড়ুন। আমরা অনেক কিছু জানি না। এই পদগুলো কীভাবে আমাদের এই আস্থা রাখার আশা দেয় যে, আমাদের জন্য কোন্টি শ্রেষ্ঠ তা ঈশ্বর জানেন এবং সেটা করতে চান?`