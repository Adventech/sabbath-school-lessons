---
title:  স্বল্পকালের জন্য পৃথিবীর নিয়ন্ত্রণ যে নেয়
date:   05/03/2025
---

ইতোমধ্যে আমরা দেখেছি, ঈশ্বর শয়তান ও তার অনুসারীদের হাতে এই পৃথিবীর নিয়ন্ত্রণ দিচ্ছেন। ঈশ্বর শয়তানকে স্বল্পকালের জন্য এই নিয়ন্ত্রণভার দিচ্ছেন। যুদ্ধের নিয়মগুলো শয়তানের নিয়ন্ত্রণকে সীমিত করছে।

যুদ্ধের নিয়মগুলো শয়তানের কাজকে ও ঈশ্বরকে সীমাবদ্ধ করছে। যে ঈশ্বর শয়তানের সৃষ্টি করা সমস্যাগুলো সমাধান ও নিয়ন্ত্রণ করতে পারেন, সেই ঈশ্বর একটি নির্দিষ্ট সময়ের জন্য নিষ্ক্রিয় থাকলেন। সদাপ্রভু যুদ্ধের নিয়ম পালনে সম্মত ছিলেন। সদাপ্রভু তাঁর প্রতিজ্ঞাগুলো লঙ্ঘন করতে পারেন না। তাই, নিয়মের স্বার্থে, সদাপ্রভু ঈশ্বর একটি নির্দিষ্ট সময়ের জন্য শয়তানের নিয়ন্ত্রণকে সীমাবদ্ধ করলেন।

`যোহন ১২:৩১; ১৪:৩০; ১৬:১১; ২ করিন্থীয় ৪:৪ ও লূক ৪:৬ পদ পড়ুন। এই পৃথিবীর উপরে শয়তানের নিয়ন্ত্রণের বিষয়ে এই পদগুলো আমাদের কি শিক্ষা দেয়?`

নূতন নিয়ম আমাদেরকে দুটি রাজ্যের মধ্যকার যুদ্ধ সম্পর্কে বলে: আলোর রাজ্য ও অন্ধকারের রাজ্য। শয়তান অন্ধকারের রাজ্য নিয়ন্ত্রণ করে। যীশুর কাজের অংশ হল শয়তানের রাজ্য বিনষ্ট করা: “যে পাপাচরণ করে, সে দিয়াবলের; কেননা দিয়াবল আদি হইতে পাপ করিতেছে, ঈশ্বরের পুত্র এই জন্যই প্রকাশিত হইলেন, যেন দিয়াবলের কার্য সকল লোপ করেন” (১ যোহন ৩:৮)।

হ্যাঁ, যীশু শয়তানের রাজ্য বিনষ্ট করতে এসেছিলেন। একই সাথে, যুদ্ধের নিয়ম ঈশ্বরের কাজও সীমিত করল। তাঁর শাসনকাজের নিয়মগুলোর প্রতি তাঁকে সম্মান দেখাতে হল। যে নিয়মগুলো ঈশ্বরকে সীমিত করল, সেগুলো মধ্যে রয়েছে: (১) ঈশ্বর-প্রদত্ত স্বাধীন মনোনয়ন শক্তি, এবং (২) ঈশ্বর ও শয়তানের সম্মতিপূর্ণ যুদ্ধনীতি। অদ্যাবধি, এই নিয়মগুলো লুকায়িত। মানুষ হিসেবে, আমরা পুরোপুরি জানি না যে, এই নিয়মগুলো কী। আমরা যা জানি, তাহল- ঈশ্বর, যিনি এই পৃথিবী থেকে মন্দতাকে হ্রাস কিংবা/এবং ধ্বংস করতে পারেন, সেই ঈশ্বরকে নিয়মগুলো সীমাবদ্ধ করে দিয়েছে। সে কারণে, অনেক লোক ঈশ্বর কিংবা তাঁর প্রেমকে সন্দেহ করে। সুতরাং, আমাদের বুঝতে হবে যে, ঈশ্বর ও শয়তানের মাঝে যুদ্ধ চলছে। আমাদের আরও বুঝতে হবে যে, মন্দতার সমস্যা সমাধানের কাজে তিনি সীমাবদ্ধতা মানছেন। তাহলে, আমরা ভালোভাবে বুঝতে সক্ষম হব যে, ঘটনাগুলো এখন কেন এভাবে ঘটছে।

যীশু বলেন যে, শয়তান এই জগতের ‘রাজা’ (অধিপতি)- অন্ততঃ এখনের জন্য। এই তথ্য কীভাবে আমাদেরকে বর্তমান পৃথিবীর মন্দতার বিষয়টি বুঝতে সাহায্য করে? আমরা জেনে খুশি হব যে, শয়তানের কর্তৃত্ব শীঘ্রই সাঙ্গ হবে।