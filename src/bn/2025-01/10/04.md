---
title:  ইয়োব
date:   04/03/2025
---

ইয়োবের পুস্তক আমাদেরকে ঈশ্বর ও শয়তানের মধ্যকার সহাসংঘর্ষের বিষয়ে কিছু চিত্তাকর্ষক তথ্য দিচ্ছে।

`পড়ুন, ইয়োব ১:১-১২ ও ২:১-৭ পদ। এই পদগুলোয় আমরা ঈশ্বর ও শয়তানের মধ্যকার মহাসংঘর্ষের কি কি গুরুত্বপূর্ণ নিয়ম পাই?`

এই পদগুলো থেকে আমরা অনেক গুরুত্বপূর্ণ শিক্ষা পাই। প্রথমে, ঈশ্বর ও শয়তানের মাঝে একটি বৈঠক হল। সেই বৈঠকে অন্য গ্রহগুলোর দূতেরা ও লোকেরা ছিল।

দ্বিতীয়ত, ঈশ্বর শয়তানকে প্রশ্ন করেন যে, ইয়োবের বিষয়ে তার অভিমত কী। প্রশ্নটি আমাদের বলে যে, কোনো বিষয় নিয়ে শয়তান ঈশ্বরের সঙ্গে তর্ক করছিল। ঈশ্বর কেন শয়তানকে প্রশ্নটি করলেন? যখন আমরা ঈশ্বরের সঙ্গে শয়তানের তর্কের বিষয়টা আরও জানব, তখন আমরা বুঝতে পারব যে, ঈশ্বর কেন প্রশ্নটি করলেন।

তৃতীয়ত, ঈশ্বর ঘোষণা করছেন যে, ইয়োব হচ্ছেন ধার্মিক এবং ঈশ্বরের বাধ্য। শয়তান বলে যে, ইয়োব ঈশ্বরের বাধ্য, কারণ ঈশ্বর তাকে রক্ষা করছেন। ইয়োবের ও ঈশ্বরের বিরুদ্ধে শয়তানের কথাগুলো ছিল মিথ্যাচার (তুলনা করুন, প্রকাশিত ১২:১০; সখরিয় ৩ অধ্যায়)।

চতুর্থত, শয়তান বলে যে, ইয়োবের বিরুদ্ধে ঈশ্বরের সুরক্ষা হচ্ছে অনৈতিক। শয়তান বলে, এই সুরক্ষা ইয়োবকে স্বর্গের প্রত্যেককে এটা দেখানো থেকে বিরত রাখছে যে, সে এ কারণে ধার্মিক যে, ঈশ্বর প্রত্যেককে স্বাধীন মনোনয়ন শক্তি দিচ্ছেন না। শয়তানের কথাগুলো আমাদের দেখায় যে, ঈশ্বর শয়তানের উপর নিয়ন্ত্রণ রাখছেন (যুদ্ধের নীতিমালা), এবং দেখায় যে, শয়তান ইয়োবকে আঘাত করার চেষ্টা করেছিল।

স্বর্গের সভায় ঈশ্বর শয়তানকে উত্তর দেন। শয়তান ঈশ্বরের বিষয়ে যা বলছে, সে কথার যথার্থতা প্রদর্শনের জন্য ঈশ্বর শয়তানকে সময় দেন। ইয়োবের পরীক্ষা নেবার জন্য শয়তানকে অনুমোদন দেওয়া হয়। কিন্তু ইয়োবের ব্যাপারে শয়তানকে কিছু সীমাবদ্ধতা নির্ধারণ করে দেওয়া হয়। ইয়োবের যাকিছু সম্পদ আছে, তা বিনষ্ট করার অনুমতি ঈশ্বর শয়তানকে দিলেন। কিন্তু শয়তানকে ইয়োবের উপর আঘাত হানার অনুমতি দেওয়া হয়নি (ইয়োব ১:১২)। পরে, শয়তান বলে যে, ইয়োব অন্য কারও প্রতি যত্নশীল নন, কেবল নিজেকে নিয়েই ভাবেন, তখন ঈশ্বর ইয়োবকে আঘাত করার অনুমতি শয়তানকে দেন। কিন্তু ইয়োবকে প্রাণে মারার অনুমতি শয়তানকে দেওয়া হল না (ইয়োব ২:৩-৬)।

শয়তান ইয়োবের প্রতি ও তার পরিবারের প্রতি মারাত্মক সঙ্কট ও বিপর্যয় আনে। যতবারই মন্দ কিছু ঘটছিল, ততবার ইয়োব ঈশ্বরের নামের গৌরব করলেন (ইয়োব ১:২০-২২; ২:৯, ১০)। ইয়োব যখন ঈশ্বরের গৌরব করেন, তখন তিনি দেখান যে, ঈশ্বরের বিরুদ্ধে শয়তানের কথাগুলো মিথ্যা।

এই ঘটনা থেকে আমরা অনেক শিক্ষা পাই। আমরা জানতে পাই যে, ঈশ্বর ও শয়তানের মধ্যকার সংঘর্ষে নীতিমালা রয়েছে। সেখানে সীমাদ্ধতাও রয়েছে, যা শয়তানকে মানতে হবে। ঈশ্বরেরও সীমাবদ্ধতা রয়েছে। ঈশ্বর যে ধার্মিক এবং শয়তান যে অপরাধী সেটা প্রদর্শনের জন্যও ঈশ্বর কিছু সীমাবদ্ধতা মানেন।