---
title:  প্রকাশিত বাক্য পুস্তকের নাগ
date:   03/03/2025
---

ঈশ্বর ও শয়তানের মধ্যকার সংঘর্ষের শক্তি বিষয়ে প্রকাশিত বাক্য আমাদের আরও অনেক কিছু বলে। এই যুদ্ধে দিয়াবল হচ্ছে রক্তবর্ণ নাগের তুল্য যে-কিনা ঈশ্বরের বিরুদ্ধে যুদ্ধ করছে। নাগ ‘সমুদয় বিশ্বকে বোকা বানাচ্ছে’ (প্রকাশিত ১২:৯)।

`প্রকাশিত ১৩:১-৮ পদ পড়ুন। নাগের নিয়ন্ত্রণ-ক্ষমতা সম্পর্কে এই পদগুলো আমাদের কি শিক্ষা দেয়?`

যেমনিভাবে আমরা দেখলাম, নাগ (শয়তান) ঈশ্বরের বিরুদ্ধে (প্রকাশিত ১২:৭-৯) এবং তাঁর দাসদের বিরুদ্ধে (১২:১-৬) যুদ্ধ করছে । রাজাদের শক্তির নেপথ্যে ছিল নাগ, যে-কিনা ইতিহাস জুড়ে ঈশ্বরের লোকদের আঘাত করেছে।

নাগ সমুদ্র থেকে ওঠা হিংস্র পশুর সঙ্গে তার ক্ষমতা সহভাগ করে। এই হিংস্র পশু হচ্ছে একটি রাজ্যের প্রতীক। বাইবেল বলে, “আর সেই নাগ আপনার পরাক্রম ও আপনার সিংহাসন ও মহৎ কর্তৃত্ব তাহাকে দান করিল” (প্রকাশিত ১৩:২; প্রকাশিত ১৩:৫; ১৭:১৩, ১৪ পদের সঙ্গে তুলনা করুন)। সমুদ্র থেকে ওঠা হিংস্র পশুটি “দর্প ও ঈশ্বরনিন্দা করে, এবং তাহাকে বিয়াল্লি¬শ মাস পর্যন্ত কার্য করিবার ক্ষমতা দেওয়া গেল” (প্রকাশিত ১৩:৫)।

অর্থাৎ, শয়াতন (নাগ) হিংস্র পশুকে (এই পৃথিবীর ধর্মশাসিত রাজ্যের একটি রূপক) ক্ষমতা ও নিয়ন্ত্রণ-শক্তি দিয়ে থাকে। হিংস্র পশুটি ঈশ্বরের প্রাপ্য উপাসনা হরণ করতে চায়। হিংস্র পশুটি ঈশ্বরের বিরুদ্ধে মিথ্যাচার করে এবং তাঁর বিরুদ্ধে যুদ্ধ করে। হিংস্র পশুটি অন্ধকারময় যুগে সহস্রাধিক বছর ধরে ঈশ্বরের লোকদের আক্রমণ করে আসছিল। নাগ পৃথিবীতে এই শক্তি বিস্তার করে। নাগ এই শক্তি ঈশ্বর কাছ থেকে চুরি করেছে।

কিন্তু ঈশ্বর শয়তানের উপরে এবং হিংস্র পশুর শক্তির উপরে নিয়ন্ত্রণ নিচ্ছেন? সে-কারণে বাইবেল বলে, “অতএব, হে স্বর্গ ও তন্নিবাসিগণ, আনন্দ কর; পৃথিবী ও সমুদ্রের সন্তাপ হইবে; কেননা দিয়াবল তোমাদের নিকটে নামিয়া গিয়াছে; সে অতিশয় রাগান্বিত, সে জানে, তাহার কাল সংক্ষিপ্ত” (প্রকাশিত ১২:১২)।

`শয়তান জানে ‘কাল সন্নিকট’ (প্রকাশিত ১২:১২)। প্রকাশিত বাক্য পুস্তকের ঘটনাগুলো শয়তানের শক্তির সীমাবদ্ধতা দেখাচ্ছে (পড়ুন, প্রকাশিত ১২:১৪; ১৩:৫)। পরিশেষে, ঈশ্বর বিজয়ী হচ্ছেন। পরে “তিনি তাহাদের সমস্ত নেত্রজল মুছাইয়া দিবেন; এবং মৃত্যু আর হইবে না; শোক বা আর্তনাদ বা ব্যথাও আর হইবে না; কারণ প্রথম বিষয় সকল লুপ্ত হইল” (প্রকশিত ২১:৪)।`