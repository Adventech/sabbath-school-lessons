---
title:  যুদ্ধের নিয়মগুলো
date:   01/03/2025
---

### শাস্ত্রপাঠ

দানিয়েল ১০:১-১৪; প্রকাশিত ১৩:১-৮; ইয়োব ১:১-১২; যোহন ১২:৩১; মার্ক ৬:৫।

> <p>মুখস্থপদ</p>
> “যে পাপাচরণ করে, সে দিয়াবলের; কেননা দিয়াবল আদি হইতে পাপ করিতেছে, ঈশ্বরের পুত্র এই জন্যই প্রকাশিত হইলেন, যেন দিয়াবলের কার্য সকল লোপ করেন” (১ যোহন ৩:৮)।

১ রাজাবলি ১৮:১৯-৪০ পদ একটি চমৎকার ঘটনা। ঘটনাটি আমাদের দেখাচ্ছে যে, ঈশ্বর ও শয়তানের মধ্যকার মহাসংর্ঘ আসলে কী নিয়ে হচ্ছে। এই ঘটনায়, মন্দের বিরুদ্ধে যুদ্ধে ঈশ্বরকে সাহায্য করার জন্য এলিয় কর্মিল পর্বতে যান। এখানে আহাব রাজা ও ঈষেবল রাণী উপাস্য পরজাতীয় দেবতাদের বিরুদ্ধে ঈশ্বর বিজয়ী হন। এই দেবতারা কে বা কারা ছিল? ওগুলো কি মানব-সৃষ্ট বিশ্বাস ছিল? অ-যিহূদীরা এই ‘দেবতাদের’ আড়ালে অনেক কিছুর ভজনা করত।

বাইবেল উত্তর দেয়: “তাহারা বলিদান করিল ভূতগণের উদ্দেশে, যাহারা ঈশ্বর নয়, দেবগণের উদ্দেশে, যাহাদিগকে তাহারা জানিত না, নূতন, নবজাত দেবগণের উদ্দেশে, যাহাদিগকে তোমাদের পিতৃগণ ভয় করিত না” (দ্বিতীয় বিবরণ ৩২:১৭)। পৌল বর্ণনা করেন, “বরং পরজাতিগণ যাহা যাহা বলিদান করে, তাহা ভূতদের উদ্দেশে বলিদান করে, ঈশ্বরের উদ্দেশে নয়; আর আমার এমন ইচ্ছা নয় যে, তোমরা ভূতদের সহভাগী হও” (১ করিন্থীয় ১০:২০)।

সুতরাং, অ-যিহূদীদের উপাস্য ‘দেবতারা’ আসলে মন্দাত্মা ছিল। এই তথ্যগুলো আমাদেরকে ঈশ্বর ও শয়তানের মধ্যকার মহাসংঘর্ষ এবং মন্দতা বিষয়ক সমস্যাটি ভালোভাবে বুঝতে সাহায্য করে।