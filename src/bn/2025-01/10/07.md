---
title:  অতিরিক্ত আলোচনা
date:   07/03/2025
---

“পাপীরা শয়তানের বন্দি। তারা তার নিয়ন্ত্রনাধীন, কারণ তারা ঈশ্বরের ব্যবস্থা লঙ্ঘন করেছে। যীশ শয়তানের কবল থেকে পাপীদের রক্ষা করতে এসেছিলেন। পাপী হিসেবে, আমরা শয়তানের উপদেশ অনুসরণ করতে চাই। যীশু ব্যতিত আমরা শয়তানের শক্তির বিরুদ্ধে দাঁড়াতে পারি না। তাদের হৃদয়ে অবশ্যই যীশুকে বাস করতে হবে। যীশুকে অবশ্যই আমাদের আবেগ-অনুভূতি নিয়ন্ত্রণ করতে হবে এবং আামদের শক্তি দিতে হবে। শয়তান পৃথিবীর সর্বত্র যায়। সে এক মুহূর্তের জন্য ঘুমায় না। মানুষকে বিনাশের পথে নেবার জন্য কোন সুযোগ সে হাতছাড়া করে না। বাইবেলের এই গুরুত্বপূর্ণ সত্য ঈশ্বরের লোকদের অবশ্যই বুঝতে হবে। যদি আমরা বুঝি, তাহলে আমরা শয়তানের ফাঁদ এড়াতে পারব। শয়তানের মিথ্যাচার ও চাতুরী সর্বদা প্রস্তুত থাকে। ঈশ্বরের লোকদের বিরুদ্ধে শয়তান যে শেষ লড়াইটি করবে, সেই লড়াইয়ে সে নিজের পরিচয় দেবে না। ২ করিন্থীয় ১১:১৪ পদ বলে, ‘আর ইহা আশ্চর্য নয়, কেননা শয়তান আপনি দীপ্তিময় দূতের বেশ ধারণ করে।’ কিছু লোক শয়তানকে অবাস্তব মনে করে ভুল করে ও বোকা বনে যায়। যখন তারা এই মিথ্যাচারে বিশ্বাস করে, তখন শয়তান তাদের দাস বানায়। পরে, শয়তান তাদেরকে তার কাজে ব্যবহার করে। শয়তান ঈশ্বরের লোকদের থেকে ভালো জানে যে, ঈশ্বর যখন তাদের শক্তি দেন, তখন তারা শয়তান অপেক্ষা অধিক শক্তিশালী হয়। যখন আমরা ঈশ্বরের সাহায্য চাই, তখন ঈশ্বর আমাদেরকে ‘না’ বলার শক্তি দিবেন। সর্বাপেক্ষা দুর্বল খ্রীষ্টিয়ান শয়তান ও তার সকল অনুসারীদের বিরুদ্ধে যুদ্ধজয় করতে পারে। শয়তান খুবই সন্তর্পণে ব্যক্তিরূপে আমাদের কাছে উদয় হয় এবং আমাদেরকে ঈশ্বরের বিরুদ্ধে নেবার চেষ্টা করে। শয়তান যদি সেটা করে, তখন খ্রীষ্টিয়ানরা দেখতে পাবে যে তারা কোন্ বিপদের মধ্যে রয়েছে। অর্থাৎ, শয়তান বড়ই চাতুরীপূর্ণ পন্থায় আমাদের কাছে আসে। সে সেই সব খ্রীষ্টিয়ানদের ব্যবহার করে থাকে যারা ঈশ্বরের লোকদেরকে তাঁর দিকে পরিচালনা দিয়ে নিয়ে যাবার ব্যাপারে ঈশ্বরের বাধ্য না।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ১, পৃষ্ঠা: ৩৪১।

**আলোচ্য প্রশ্নাবলী**:

`আমরা শয়তানের বন্দি, কথাটির মানে কি? শয়তানে আমাদের প্রতি যা ইচ্ছা তাই করতে পারে? ঈশ্বর ও শয়তানের মধ্যকার যুদ্ধে আমরা যে বন্দি হয়েছি, আমাদের এই বন্দিত্বের সঙ্গে যুদ্ধের নিয়ম-কানুনের যোগসূত্র কীভাবে রয়েছে?`

`ভাল ও মন্দের মধ্যকার যুদ্ধে ঈশ্বর কেন শয়তানকে কোন কর্তৃত্ব দিচ্ছেন? ঈশ্বরের সিদ্ধান্ত আমাদের কি বলে যে, শয়তানের মিথ্যচারের জবাব তিনি কীভাবে দেবার সিদ্ধান্ত নিচ্ছেন?`

`এমন কাউকে আপনি কীভাবে সাহায্য করতে পারেন যে-কিনা বিশ্বাস করে না যে, শয়তান সত্যিই অস্তিমান?`