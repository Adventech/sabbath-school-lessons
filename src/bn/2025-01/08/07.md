---
title:  অতিরিক্ত আলোচনা
date:   21/02/2025
---

“আমাদের পরিত্রাণ পরিকল্পনা একটি পশ্চাৎচিন্তা ছিল না, ইহা এমন একটি পরিকল্পনা ছিল না যাহা আদমের পতনের পরে প্রণীত হইয়াছিল। ইহা ছিল ‘যাহা অনাদি কাল অবধি অকথিত ছিল সেই নিগূঢ় তত্ত্বের প্রকাশ’ (রোমীয় ১৬:২৫)। ইহা ছিল সেই নীতিমালারই প্রকাশ যাহা অনন্ত যুগ অবধি ঈশ্বরের সিংহাসনের ভিত্তি মূল হিসাবে প্রতিষ্ঠিত রহিয়াছে। আদি হইতে ঈশ্বর এবং খ্রীষ্ট শয়তানের ভ্রষ্টতা সম্পর্কে এবং তহার প্রতারণারারী ক্ষামতার প্রভাবে মানবের পতন সম্পর্কে জানিতেন। ঈশ্বর এইরূপ নিরূপণ করেন নাই যে, পাপ বিরাজ করুক, কিন্তু ইহার অস্তিত্ব তিনি পূর্ব হইতেই সন্দর্শন করিয়াছিলেন, আর সেই কারণেরই তিনি এ হেন ভয়াবহ জরুরী অবস্থার মোকাবিলা করিবার নিমিত্ত ব্যবস্থা করিয়া রাখিয়াছিলেন। এই জগতের নিমিত্ত তাঁহার প্রেম ছিল এত মহৎ যে, তিনি তাঁহার একজাত পুত্রকে দান করিবার চুক্তি করিলেন, ‘যেন, যে কেহ তাঁহাতে বিশ্বাস করে, সে বিনষ্ট না হয়, কিন্তু অনন্ত জীবন পায়’” (যোহন ৩:১৬)।” -ঈলেন জি হোয়াইট, সর্ব-যুগের বাসনা, পৃষ্ঠা: ১২।

**আলোচ্য প্রশ্নাবলী**:

`ঈশ্বর যা চান, তা সব সময় হয় না। এই জীবনে যাকিছু ঘটে, বাইবেলের এই সত্য সে বিষয়ে আপনার চিন্তা-চেতনা কীভাবে বদলে দেয়? ঈশ্বর যা চান, তা যে তিনি সর্বদা পান না, সে বিষয়ে আপনার ব্যক্তিগত অনুভূতি কি?`

`ঈশ্বর ও যীশু ‘জানতেন যে, শয়তান পতিত হবে এবং লোকদের পাপে প্রলুব্দ করবে।’ কিন্তু তার পরও তাঁরা এগিয়ে গেলেন এবং মানুষ সৃষ্টি করলেন। ঈশ্বর আমাদের ভালোবাসার প্রতি স্বাধীন করে সৃষ্টি করেছেন। ঈশ্বর জানতেন যে, এই ইচ্ছার স্বাধীনতা যীশুকে ক্রুশ পর্যন্ত নিয়ে যাবে। যীশু আমাদের সবার জন্য ক্রুশে নীত হলেন, যেন আমরা প্রেমের প্রতি স্বাধীন হই। ঈশ্বরের শাসনব্যবস্থায় প্রেম যে কতটা গুরুত্বপূর্ণ ও পবিত্র, সে বিষয়ে বাইবেলের এই সত্য আমাদের কি বলে?`

`আমরা অধিকন্তু বুঝতে পারি না যে, আমাদের কেন যাতনা ভুগতে হয়। অথবা, আমরা দেখতে পাই না যে, আমাদের দুঃখ-দুর্দশা কিভাবে মঙ্গলের দিকে নিয়ে যেতে পারে। কিন্তু এই জীবনে অনেক কিছু ঘটে যা ঈশ্বরের পরিকল্পনার অংশ নয়। আপনার নিজস্ব দুঃখ-দুর্দশা সম্পর্কে ভালোভাবে বুঝতে বাইবেলের এই সত্য আপনাকে কীভাবে সাহায্য করে?`