---
title:  মনোনয়নের স্বাধীনতা, প্রেম ও ঈশ্বরের পরাক্রম
date:   15/02/2025
---

### শাস্ত্রপাঠ

গীত ৮১:১১-১৪; প্রকাশিত ১১:১৭; মথি ২২:৩৭; ইফিষীয় ১:৯-১১; যোহন ১৬:৩৩।

> <p>মুখস্থপদ</p>
> “এই সমস্ত তোমাদিগকে বলিলাম, যেন তোমরা আমাতে শান্তি প্রাপ্ত হও। জগতে তোমরা ক্লেশ পাইতেছ; কিন্তু সাহস কর, আমিই জগৎকে জয় করিয়াছি” (যোহন ১৬:৩৩)।

সন্তানদের যত্ন নেবার জন্য ঈশ্বর অনেক কিছু করেছেন। এই পৃথিবীতে ঈশ্বরের কাজের এবং তাঁর লোকদের পরিচর্যার একটি বিশেষ নাম রয়েছে: দূরদর্শিতা। আমাদের জন্য ঈশ্বরের দূরদর্শিতার কিংবা যত্নের বিষয়ে যেভাবে চিন্তা করি সেটি গুরুত্বপূর্ণ। ঈশ্বর সম্পর্কে, অন্যদের সম্পর্কে এবং মন্দতা বিষয়ক সমস্যা সম্পর্কে আমাদের চিন্তা ও অনুভূতিগুলো ঈশ্বরের দূরদর্শিতা বোঝার মধ্য দিয়ে আসে।

সকল খ্রীষ্টিয়ান বিশ্বাস করে না যে, ঈশ্বর আমাদের সকলের জন্য ভাল কিছু চান। কিছু খ্রীষ্টিয়ান বিশ্বাস করে যে, যাকিছু ঘটে তা নিয়ন্ত্রণ করার জন্য ঈশ্বর তাঁর ক্ষমতা ব্যবহার করেন। এই খ্রীষ্টিয়ানরা বিশ্বাস করে, ঈশ্বর সিদ্ধান্ত নেন যে, কে পরিত্রাণ পাবে কিংবা কে হারিয়ে যাবে। এই ধারণা শিক্ষা দেয় যে, লোকেরা সিদ্ধান্ত নেবার ব্যাপারে স্বাধীন নয়। যে লোকেরা এমনটা বিশ্বাস করে, তারা বলে যে, আমরা মনে করি, সমস্ত সিদ্ধান্ত ঈশ্বর নিয়ে থাকেন, আমরা নই। বাইবেলের শিক্ষার সঙ্গে এই ধারণার তুলনা করুন যে, ঈশ্বর আমাদের জন্য সমস্তকিছুর সিদ্ধান্ত নেন না। ঈশ্বর আমাদের সিদ্ধান্ত গ্রহণের স্বাধীনতা দেন। তিনি আমাদের (ও স্বর্গদূতদের) সেটা করার সিদ্ধান্তও মেনে নেন যা তিনি পছন্দ করেন না কিংবা চান না। পতন, পাপ ও মন্দতার বিষয়ে বর্ণনাটি আমাদের দেখায় যে, যখন আমরা খারাপ সিদ্ধান্ত নেই তখন কী ঘটে। মানুষ যখন ভুল কাজগুলো করার সিদ্ধান্ত নিয়েছিল, তখন যা-কিছু ঘটেছিল, সে সকল ঘটনা থেকে আমাদের রক্ষা করার জন্য ঈশ্বর তাঁর সিদ্ধান্ত গ্রহণ করলেন।