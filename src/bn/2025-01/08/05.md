---
title:  ঈশ্বরের সিদ্ধ পরিকল্পনা এবং তাঁর সংশোধনীমূলক পরিকল্পনা
date:   19/02/2025
---

`ইফিষীয় ১:৯-১১ পদ পড়ুন। কে পরিত্রাণ পাবে এবং কে হারিয়ে যাবে, সে বিষয়ে এই পদগুলো কি বলছে? বাইবেল কি শিক্ষা দিচ্ছে যে, পরিত্রাণের জন্য ঈশ্বর কিছু মানুষকে নির্বাচন করছেন এবং কিছু মানুষকে করছেন না?`

আপনি কি ইফিষীয় ১:১১ পদে ‘মন্ত্রণানুসারে’ কিংবা ‘সংকল্প অনুসারে’ শব্দগুলো দেখছেন? এই শব্দগুলো গ্রিক শব্দ ‘প্রোহোরিজো’ থেকে আসছে। এই শব্দটি শিক্ষা দেয় না যে, ইতিহাসে ঘটনাটি ঘটার পূর্বেই ঈশ্বর মনস্থ করে রাখেন। ‘প্রোহোরিজো’ মানে হল ‘কিছু ঘটার আগে একটি সিদ্ধান্ত নেওয়া।’

নিঃসন্দেহে, অন্যরা কী চিন্তা করে কিংবা কী চায় সেটা বিবেচনা না করে কেউ হয়ত একটি সিদ্ধান্ত নিতে পারে। অথবা, কেউ হয়ত এমনভাবে সিদ্ধান্ত গ্রহণ করতে পারে যা অন্যদের স্বাধীন মনোনয়ন শক্তিকে সম্মান করে। ঈশ্বর যখন কিছু করার সিদ্ধান্ত নেন, তখন লোকেদের গৃহীত সিদ্ধান্তগুলোকে তিনি সম্মান জানান।

‘সংকল্প অনুসারে’ কথাটির গ্রিক শব্দটি আমাদের দেখায় যে, তিনি মানুষের স্বাধীন ইচ্ছাকে সম্মান প্রদর্শনের পর, ভবিষ্যতের জন্য কি সিদ্ধান্ত নিতে চলেছেন? অর্থাৎ, ঈশ্বর ইতিহাসকে এমনভাবে সাহচর্য দিতে পারেন যা প্রত্যেকের জন্য কল্যাণকর হয়। একই সঙ্গে, তিনি আমাদের যে স্বাধীনতা দেন, সেই স্বাধীনতাকে তিনি সম্মান করেন। এই স্বাধীনতা ব্যতিত, ঈশ্বর আমাদের সঙ্গে প্রেমের একটি প্রকৃত সম্পর্ক লাভ করতে পারেন না।

ইফিষীয় ১:১১ পদ ঘোষণা করে যে, ঈশ্বর “তাঁহার সঙ্কল্প অনুসারে আমরা পূর্বে নিরূপিত হইয়াছিলাম।” এই পদটি কি বোঝাচ্ছে যে, ঈশ্বর যেভাবে চান সেভাবে সমস্ত ঘটনাগুলো ঘটানোর সিদ্ধান্ত নেন? আমরা যদি কেবল এই পদটি পড়ি, আমরা হয়ত আমরা ধরে নিতে পারি যে, এটি এই ধারণা শিক্ষা দিচ্ছে। কিন্তু এই বিশ্বাসটি আমাদের পূর্বে দেখা অনেক পদের বিরুদ্ধে যাবে, যেগুলো দেখায় যে, লোকেরা মাঝেমাঝে ঈশ্বরের পরিকল্পনা প্রত্যাহার করেছে (লূক ৭:৩০; তুলনা করুন, লূক ১৩:৩৪; গীত ৮১:১১-১৪)। বাইবেল যদি মিথ্যা না বলে, তাহলে এই পদগুলো কীভাবে এমন কিছু বলতে পারে যা এ প্রসঙ্গে বাইবেলের ভাষ্যের বিরুদ্ধে যায়?

ইফিষীয় ১:১১ পদ বোঝা সহজ হয় যদি কিনা আমাদের জানা থাকে যে, আমাদের জীবনের জন্য ঈশ্বরের দুটি পরিকল্পনা আছে: তাঁর সিদ্ধ পরিকল্পনা এবং তাঁর সংশোধনীমূলক পরিকল্পনা। আমাদের জীবনের জন্য ঈশ্বরের সিদ্ধ পরিকল্পনা হচ্ছে সেটা যা তিনি শুরু থেকেই আমাদের জন্য চান। এটি হচ্ছে এমন একটি ঘটনা যা ঘটবে, যদি কিনা প্রত্যেকে ঈশ্বরের ইচ্ছা পালন করে। যখন আমরা ঈশ্বরের সিদ্ধ পরিকল্পনা অনুসরণ না করি, তখন ঈশ্বর আমাদের জীবনের জন্য সংশোধনীমূলক পরিকল্পনা গ্রহণ করে থাকেন। আমাদের রক্ষা করার জন্য ঈশ্বর এই পরিকল্পনা কার্যকর করেন। ইফিষীয় ১:১১ পদ ঈশ্বরের সংশোধনীমূলক পরিকল্পনা সম্পর্কে বলে।