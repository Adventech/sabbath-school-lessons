---
title:  ঈশ্বর নিয়ন্ত্রণে আছেন
date:   16/02/2025
---

`“বিদ্যালয়ের মধ্যম শ্রেণীর এক দল শিক্ষার্থীদের যুবক পুরোহিত বলেছিলেন, ‘ঈশ্বর নিয়ন্ত্রণে আছেন। অর্থাৎ যা-কিছু ঘটছে, তা ঈশ্বর নিয়ন্ত্রণ করছেন।’ বিভ্রান্ত হয়ে একজন শিক্ষার্থী বলে, ‘তার মানে, আমার কুকুরটি যখন মারা গেল, তখন ঈশ্বর নিয়ন্ত্রণে ছিলেন? ঈশ্বর কেন আমার কুকুরটিকে হত্যা করলেন?’`

“যুবক-পুরোহিত প্রশ্নটির উত্তর দেবার চেষ্টা করলেন: ‘সেটি একটি জটিল প্রশ্ন। আসন্ন অধিকতর জটিল সমস্যা মোকাবিলা করার জন্য আমরা যেন প্রস্তুত হই, সে কারণে কখনও কখনও ঈশ্বর আমাদেরকে সঙ্কটকাল দিয়ে থাকেন। যখন আমার কুকুরটি মারা গেল, তখন আমিও অনেক দুঃখ পেয়েছিলাম। কিন্তু পরে যখন আমার ঠাকুর মা মারা গেলন, তখন সেই অভিজ্ঞতা আমাকে সাহায্য করেছিল। এই উদাহরণটা কি তোমাকে বিষয়টা বুঝতে সাহায্য করছে?’

“কিছু সময় চুপ থেকে শিক্ষার্থী বলে, ‘তার মানে, ঈশ্বর আমার কুকুরটিকে হত্যা করে আমাকে প্রস্তুত করছেন, যেন আমি আমার ঠাকুর মার হত্যার জন্য প্রস্তুত হই?’” -মার্ক কোর্টেজ, ডিভাইন এট্রিবিউট্স: নোয়িং দ্যা কভিনেণ্টাল গড্ অফ স্ক্রিপচার, পৃষ্ঠা: ১৪১।

লোকেরা মাঝেমাঝে মনে করে যে, সমস্তকিছু সেভাবেই ঘটে যেভাবে ঈশ্বর চান। তারা মনে করে যে, ঈশ্বর যা চেয়েছেন, জীবনে সেটাই ঘটেছে। ঈশ্বর সর্বশক্তিমান, ঠিক? তাহলে, কীভাবে এমন কিছু ঘটে যা তিনি ঘটুক বলে চাননি? তাহলে, মন্দ যাকিছু ঘটে তা নিঃসন্দেহে ঈশ্বরের পরিকল্পনার অংশ বিশেষ। এই বিশ্বাস সেটাই শিক্ষা দেয়।

হ্যাঁ, বহু লোক বিশ্বাস করে যে, ঈশ্বর যা চান, তা তিনি সর্বদা পেয়ে থাকেন। কিন্তু বাইবেল একটি ভিন্ন গল্প বলে। বারবার বাইবেল ঈশ্বরকে এমন একজন হিসেবে দেখাচ্ছে যিনি যা চান তাই করেন না। তদ্রƒপ ঘটনা ঘটে থাকে যা ঈশ্বর ঘটুক বলে চাননি। ঈশ্বর অধিকন্তু ঘোষণা করেন যে, যাকিছু ঘটছে তা তিনি চাননি। ঈশ্বর তাঁর লোকদের জন্য ভাল কিছু চান, কিন্তু তারা ভিন্ন কিছু বেছে নেয়। ব্যথিত চিত্তে ঈশ্বর এ কথা বলেন, “কিন্তু আমার প্রজাগণ আমার রব শুনিল না, ইস্রায়েল আমাকে চাহিল না. . .। আহা, যদি আমার প্রজাগণ আমার কথা শুনে, যদি ইস্রায়েল আমার পথে চলে” (গীত ৮১:১১, ১৩, ১৪)।

`এই শিক্ষাটি নিয়ে ভাবুন যে, ঈশ্বর যা চান তাই ঘটে। এই ধারণা তাহলে কীভাবে মন্দতা ব্যাখ্যা করে?`