---
title:  আমাদের সর্বশক্তিমান ঈশ্বর
date:   17/02/2025
---

বাইবেল আমাদের দেখায় যে, ঈশ্বর হচ্ছেন অত্যন্ত শক্তিশালী। বাইবেল ঈশ্বরের অলৌকিক কাজের বিষয়ে বলে। এমন অনেক কিছু ঘটার বিষয় বলে যা ঈশ্বর চাননি যে ঘটুক।

`প্রকাশিত ১১:১৭; যিরমিয় ৩২:১৭-২০; লূক ১:৩৭ এবং মথি ১৯:২৬ পদ পড়ুন। এছাড়া, ইব্রীয় ১:৩ পদ নিয়ে চিন্তা করুন। ঈশ্বর যে কতটা শক্তিশালী সে বিষয় এই পদগুলো কি শিক্ষা দেয়?`

এই পদগুলো এবং অন্য অনেকগুলো পদ আমাদের শিক্ষা দেয় যে, ঈশ্বর হলেন সর্বশক্তিমান। প্রকাশিত বাক্য পুস্তক বার বার ঈশ্বরকে ‘প্রভু ঈশ্বর, সর্বশক্তিমান’ নামে আখ্যা দিচ্ছে (প্রকাশিত ১১:১৭; তুলনা করুন, ২ করিন্থীয় ৬:১৮; প্রকাশিত ১:৮; ১৬:১৪; ১৯:১৫; ২১:২২)। ‘প্রভু ঈশ্বর, সর্বশক্তিমান’ কথাটি গ্রিক ভাষার ‘প্যানটোক্রাটর’ শব্দ থেকে এসেছে। ‘প্যানটোক্রাটর’ মানে হল ‘সর্ব-শক্তিমান।’ ঈশ্বর যখন তাঁর লোকদের রক্ষা করেন কিংবা একটি আশ্চর্যকাজ করেন, তখন তিনি নিজেকে সর্বশক্তিমান হিসেবে দেখান।

যখন আমরা ঈশ্বরকে সর্বশক্তিমান বলি, তখন আমরা এটা বোঝাই না যে, ঈশ্বর সমস্তকিছু করতে পারেন। বাইবেল আমাদের শিক্ষা দেয় যে, কিছু বিষয় আছে যা ঈশ্বর করতে পারেন না। ২ তীমথিয় ২:১৩ পদ বলে যে, ঈশ্বর “আপনাকে অস্বীকার করিতে পারেন না।”

বেশিরভাগ খ্রীষ্টিয়ান একমত পোষণ করে যে, ঈশ্বর হলেন সর্বশক্তিমান। ঈশ্বর এমন কিছু করতে পারেন না যা মিথ্যা। কিছু কিছু বিষয় ঈশ্বরের দ্বারা সম্ভব নয়, কারণ তিনি যদি সেগুলো করেন, তাহলে তিনি নিজের কাছে ন্যায্য থাকেন না। গেৎশিমানী বাগানে যীশুর করা প্রার্থনা থেকে আমরা এটা শিক্ষা পাই। যীশু বলেন, “ঈশ্বরের সকলই সাধ্য” (মথি ১৯:২৬)। ক্রুশকাষ্ঠে তাঁকে পেরেক ঠোকার পূর্বে যীশু পিতা ঈশ্বরের কাছে প্রার্থনা করেন: “হে আমার পিতঃ, যদি হইতে পারে, তবে এই পানপাত্র আমার নিকট হইতে দূরে যাউক; তথাপি আমার ইচ্ছামত না হউক, তোমার ইচ্ছামত হউক” (মথি ২৬:৩৯)।

নিঃসন্দেহে, ক্রুশীয় যাতনা থেকে যীশুকে রেহাই দেবার ক্ষমতা পিতার ছিল। কিন্তু ঈশ্বর সেটা করলেন না, যেন পাপীরা রেহাই পায়। ঈশ্বর একটি কিংবা অন্যটি করার সিদ্ধান্ত নিতে পারতেন, দুটোই নয়।

`বাইবেল আরও শিক্ষা দেয় যে, ঈশ্বর প্রত্যেককে রক্ষা করতে চান (পড়ুন, ১ তীমথিয় ২:৪-৬; তীত ২:১১; ২ পিতর ৩:৯; যিহিষ্কেল ৩৩:১১)। প্রত্যেকে রক্ষা পাবে না। স্বাধীন মনোনয়ন শক্তির বিষয়ে এবং আমাদের জীবনের উপর ঈশ্বরের শক্তির সীমাবদ্ধতার বিষয়ে বাইবেলের এই সত্যটি আমাদের কি শিক্ষা দেয়?`