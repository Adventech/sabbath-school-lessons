---
title:  যীশু আমাদের পক্ষ হয়ে যুদ্ধ জয় করেন
date:   20/02/2025
---

সমস্তকিছু যদি ঈশ্বরের প্রত্যাশা অনুসারে ঘটে, তাহলে কোনো মন্দতা থাকবে না। সিদ্ধ প্রেম ও শন্তি পৃথিবীকে পূর্ণ করবে। যীশু ভবিষ্যতে এটা বাস্তবায়ন করবেন। কিন্তু এখন পর্যন্ত, ঈশ্বর এমনভাবে তাঁর পরিকল্পনা বাস্তবায়ন করছেন যা মানুষের স্বাধীন মনোনয়ন শক্তিকে সম্মান করে।

আপনার মনের মধ্যে বেকারী-পণ্য প্রস্তুত কিংবা একটি ক্রীড়া প্রতিযোগিতার দৃশ্য কল্পনা করুন। প্রত্যেক মোদককে একই উপকরণ ব্যবহার করতে হবে। কেক বা পণ্য তৈরি করার জন্য তারা যেকোন উপকরণ মিশ্রণ করতে পারে। শেষে, মোদকের কেকটি এমন কিছুর মিশ্রণ দ্বারা তৈরি হয়ে গেল যেগুলোর মিশ্রণ তিনি ঘটতে চাননি।

একইভাবে, ঈশ্বর আমাদের স্বাধীনতাকে সম্মান করেন। আমাদের ভালবাসার ক্ষেত্রে এই স্বাধীনতা অপরিহার্য। ইতিহাসে সংঘটিত অনেক ঘটনা রয়েছে যা ঈশ্বরের সিদ্ধান্ত ছিল না।

এই দৃশ্যে যাকিছু ঘটছে তা সবই ঈশ্বর নিয়ন্ত্রণ করছেন না। ঈশ্বর এই জীবনে অনেক কিছু ঘটান। অন্য ঘটনাগুলো আমাদের নেওয়া স্বাধীন ইচ্ছার কারণে ঘটে। অনেক কিছু ঘটে যা ঈশ্বর চান না যে, ঘটুক।

`যোহন ১৬:৩৩ পদ পড়ুন। এই পদটি সঙ্কটকালে কিংবা দুঃখ-কষ্টের সময়ে আমাদের কি আশা প্রদান করে?`

মানুষের বিশ্বাস দুর্বল হতে থাকে, কারণ তারা ভ্রান্ত শিক্ষা বিশ্বাস করে যে, ঈশ্বর তাদেরকে দুঃখ-কষ্ট কিংবা সঙ্কটকাল থেকে রক্ষা করবেন কিংবা রক্ষা করতে পারেন। কিন্তু যীশু আমাদের একটি পুরোপুরি ভিন্ন গল্প বলেন। যীশু তাঁর অনুসারীদের সাবধান করেন যে, তাদেরকে তাদের জীবনে অনেক সঙ্কট ভুগতে হবে। কিন্তু আশা রয়েছে। যীশু মন্দতার বিরুদ্ধে যুদ্ধে বিজয়ী হয়েছেন (যোহন ১৬:৩৩)।

হ্যাঁ, আমরা হয়ত যাতনা ভুগতে পারি, কিংবা সঙ্কটকাল আসতে পারে। কিন্তু এগুলো এটা বোঝায় না যে, দুঃখ-কষ্ট কিংবা সঙ্কট হচ্ছে আমাদের জন্য ঈশ্বরের সিদ্ধ পরিকল্পনার অংশবিশেষ। আমাদের অবশ্যই সর্বদা ভাল ও মন্দের মধ্যকার মহাসংঘর্ষের বিষয়টি মাথায় রাখতে হবে। আমরা জানি যে, মঙ্গলের ঘটনার জন্য মন্দতা অপরিহার্য নয়। একই সাথে, আমরা জানি যে, মন্দ ঘটনাগুলো থেকে ঈশ্বর ভাল কিছু বের করে আনতে পারেন। আমরা যদি ঈশ্বরের উপর আস্থা রাখি, তাহলে তিনি আমাদের দুঃখ-কষ্টকে ব্যবহার করে আমাদেরকে তাঁর কাছে আনতে পারেন, এবং আমাদেরকে অন্যদের প্রতি অনেক বেশি প্রেমময় ও যত্নশীল হতে সাহায্য করতে পারেন।