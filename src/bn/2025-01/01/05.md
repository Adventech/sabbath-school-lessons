---
title:  ঈশ্বর অনেককে ডাকেন, কিন্তু অল্প লোক তাঁর ডাকে সাড়া দেয়
date:   01/01/2025
---

যেমনিভাবে আমরা দেখলাম, ঈশ্বর লোকদের ভালবাসেন, কারণ তিনি তাদের ভালবাসতে চান। বিনিময়ে তাঁকে ভালবাসার জন্য ঈশ্বর তাঁর লোকদের আহ্বান করছেন। তাঁর প্রেম গ্রহণ কিংবা প্রত্যাখ্যান করার স্বাধীনতা ঈশ্বর আমাদের দেবার সিদ্ধান্ত নিয়েছেন। বিবাহ ভোজের বিষয়ে ঈশ্বরের দৃষ্টান্তে আমরা এই ধারণা দেখি।

`মথি ২২:১-১৪ পদের দৃষ্টান্তটি পড়ুন। এই দৃষ্টান্তটির অর্থ কি?`

যীশু একটি বিবাহ ভোজের দৃষ্টান্ত বলেন। দৃষ্টান্তটিতে, একজন রাজকুমারের বিয়ের আয়োজন চলছিল। রাজা তার দাসদের প্রেরণ করেন যেন তারা গিয়ে বিয়ের নিমন্ত্রিত অতিথিদের ডেকে আনেন। কিন্তু অতিথিরা আসতে আগ্রহী ছিলেন না (মথি ২২:২, ৩)। রাজা তখন আরও অনেক দাসদের পাঠালেন, যেন তারা তাদেরকে ভোজে আমন্ত্রণ জানায়। কিন্তু অতিথিরা আমন্ত্রণের প্রতি কোন গুরুত্ব দেন না। অধিক মন্দ কথা হচ্ছে, অতিথিরা রাজার দাসদের অপমান করেন এবং তাদের হত্যা করেন (মথি ২২:৪-৬)।

পরে, রাজা তার দাসদের হত্যাকারী অতিথিদের শাস্তি দেন। পরে, রাজা তার অবশিষ্ট দাসদের বলেন, “বিবাহের ভোজ ত প্রস্তুত, কিন্তু ঐ নিমন্ত্রিত লোকেরা যোগ্য ছিল না; অতএব তোমরা রাজপথের মাথায় মাথায় গিয়া যত লোকের দেখা পাও, সকলকে বিবাহের ভোজে ডাকিয়া আন” (মথি ২২:৮, ৯)। যীশু পরে একজন লোকের বিষয় বলেন যিনি উপযুক্ত পোশাক পরিধান না করে ভোজে আসেন। রাজা তখন তার কয়েক জন দাসকে বলেন যে, তারা যেন লোকটিকে ধরে অন্ধকারে নিক্ষেপ করে। উপমার এই অংশটি আমাদের দেখায় যে, অতিথিদেরকে বিবাহ ভোজে আসার আগে রাজার কাছ থেকে তাদের বিবাহ-বস্ত্র সংগ্রহ করা আবশ্যক ছিল। যীশু এই অদ্ভুত কিন্তু জোরালো কথাগুলো দিয়ে উপমাটি সমাপ্ত করেন: “বাস্তবিক অনেকে আহূত, কিন্তু অল্পই মনোনীত” (মথি ২২:১৪)।

এই কথাগুলোর অর্থ কি? ‘মনোনীত’ হচ্ছে সেই লোকেরা যারা ঈশ্বরের আহ্বান গ্রহণ করছে।

ঈশ্বর প্রত্যেককে বিবাহভোজে আহ্বান করছেন। যে কেউ ঈশ্বরের প্রেমকে অগ্রাহ্য করতে পারে। ভালবাসার প্রতি আমাদের অবশ্যই উদার হতে হবে। ঈশ্বর কখনও কারও উপরে তাঁর ভালবাসা জোর করে চাপাবেন না। পরিতাপের বিষয় হল, আমরা হয়ত ঈশ্বরের সঙ্গে একটি প্রেমময় সম্পর্ক প্রত্যাখ্যান করতে পারি।

যারা তাঁকে ভালবাসে, তাদের জন্য ঈশ্বর বিস্ময়কর কিছু প্রস্তুত করছেন। আমরা আমাদের মনে যাকিছু কল্পনা করতে পারি, তার চেয়ে সেগুলো বেশি চমৎকার।

`আপনি কি ঈশ্বরের বিবাহের আহ্বান গ্রহণ করেছেন? আপনার জীবন কীভাবে দেখায় যে, আপনি বিবাহের বস্ত্র পরিধান করেছেন?`