---
title:  যীশু আমাদের জন্য ক্রুশে পেরেক-বিদ্ধ হলেন
date:   02/01/2025
---

তাঁর সঙ্গে একটি প্রেমময় সম্পর্কে যুক্ত হতে ঈশ্বর প্রত্যেককে আহ্বান জানাচ্ছেন। প্রথমে, তিনি স্বর্গে আমাদের জন্য যাকিছু পরিকল্পনা করে রেখেছেন, তা যদি আমরা উপভোগ করতে চাই, তাহলে তাঁর আহ্বান আমাদের অবশ্যই স্বেচ্ছায় গ্রহণ করতে হবে। যেমনিভাবে আমরা গতকাল দেখেছি, রাজা বিবাহভোজে অনেক অতিথিকে নিমন্ত্রণ করেছেন। কিন্তু প্রত্যেকে আসতে আগ্রহী ছিলেন না (মথি ২২:৩)।

যীশু ক্রুশারোপিত হবার কিছ কাল আগে, তিনি ব্যথিত হৃদয়ে বলেন, “হা যিরূশালেম, যিরূশালেম, তুমি ভাববাদিগণকে বধ করিয়া থাক, ও তোমার নিকটে যাহারা প্রেরিত হয়, তাহাদিগকে পাথর মারিয়া থাক! কুক্কুটী যেমন আপন শাবকদিগকে পক্ষের নিচে একত্র করে, তদ্রƒপ আমিও কত বার তোমার সন্তানদিগকে একত্র করিতে ইচ্ছা করিয়াছি, কিন্তু তোমরা সম্মত হইলে না” (মথি ২৩:৩৭)। যীশু তাঁর লোকদের উদ্ধার করতে চাইলেন। কিন্তু লোকেরা উদ্ধার পেতে চাইল না।

যীশু তাঁর লোকদের জন্য ক্রুশারোপিত হয়েছিলেন। যীশু তাদের ও আমাদের জন্য মরলেন। আমাদের পাপের কারণে আমরা মৃত্যুর যোগ্য। কিন্তু স্বয়ং ঈশ্বর (যীশুর মাধ্যমে) আমাদের পাপের পণ দিলেন। তাঁর ও পাপীদের মধ্যকার ভগ্ন সম্পর্ক জোড়া দেবার জন্য ঈশ্বর একটি উপায় স্থির করলেন। ইত্যাবসরে তিনি আমাদেরকে তাঁর প্রেম প্রদান অব্যাহত রাখলেন। কিন্তু আমাদেরকে প্রেম করার বাধ্যবাধকতা ঈশ্বরের নেই। তিনি আমাদের ভালবাসেন, কারণ তিনি আমাদের ভালবাসতে চান।

`যোহন ১০:১৭, ১৮ পদ পড়ুন। গালাতীয় ২:২০ পদের সঙ্গে এই পদ দুটির তুলনা করুন। এই পদগুলোয় আমাদের জন্য কি বার্তা রয়েছে?`

ঈশ্বর ক্রুশের উপরে আমাদের জন্য তাঁর প্রেম দেখিয়েছেন। ঈশ্বর আমাদের হয়ে মৃত্যু বেছে নিলেন, কারণ তিনি আমাদের পক্ষে মরতে চান। আমাদের জন্য জীবন বিসর্জন দিতে কেউ তাঁকে জোর করেনি। যীশু আমাদের জন্য তাঁর জীবন স্বেচ্ছায় উৎসর্গ করলেন। তাঁর মনোনয়নটি ছিল ঈশ্বরের পরিত্রাণ পরিকল্পনার অংশবিশেষ। আকাশমণ্ডল ও পৃথিবী সৃষ্টির পূর্বেই পিতা ঈশ্বর ও পুত্র ঈশ্বর এই পরিকল্পনায় একমত ছিলেন।

“আমাদের পরিত্রাণ পরিকল্পনা আদমের পতনের পরে প্রণীত হয় নাই, ইহা ছিল ‘যাহা অনাদি কাল অবধি অকথিত ছিল সেই নিগূঢ় তত্ত্বের প্রকাশ’ (রোমীয় ১৬:২৫)। ইহা ছিল সেই নীতিমালারই প্রকাশ যাহা অনন্ত যুগ অবধি ঈশ্বরের সিংহাসনের ভিত্তি মূল হিসাবে প্রতিষ্ঠিত রহিয়াছে। আদি হইতে ঈশ্বর এবং খ্রীষ্ট শয়তানের ভ্রষ্টতা সম্পর্কে এবং তাহার প্রতারণারারী ক্ষমতার প্রভাবে মানবের পতন সম্পর্কে জানিতেন। ঈশ্বর এইরূপ নিরূপণ করেন নাই যে, পাপ বিরাজ করুক, কিন্তু ইহার অস্তিত্ব তিনি পূর্ব হইতেই সন্দর্শন করিয়াছিলেন, আর সেই কারণেরই তিনি এ হেন ভয়াবহ জরুরী অবস্থার মোকাবিলা করিবার নিমিত্ত ব্যবস্থা করিয়া রাখিয়াছিলেন। এই জগতের নিমিত্ত তাঁহার প্রেম ছিল এত মহৎ যে, তিনি তাঁহার একজাত পুত্রকে দান করিবার চুক্তি করিলেন, ‘যেন, যে কেহ তাঁহাতে বিশ্বাস করে, সে বিনষ্ট না হয়, কিন্তু অনন্ত জীবন পায়’ (যোহন ৩:১৬)।” -ঈলেন জি হোয়াইট, সর্ব-যুগের বাসনা, পৃষ্ঠা: ১২।