---
title:  ঈশ্বর স্বেচ্ছায় প্রেম করেন
date:   28/12/2024
---

### শাস্ত্রপাঠ

যাত্রা ৩৩:১৫-২২; হোশেয় ১৪:১-৪; প্রকাশিত ৪:১১; গীত ৩৩:৬; মথি ২২:১-১৪; যোহন ১০:১৭, ১৮।

> <p>মুখস্থপদ</p>
> “আমি তাহাদের বিপথগমনের প্রতীকার করিব, আমি স্বেচ্ছায় তাহাদিগকে প্রেম করিব; কেননা আমার ক্রোধ তাহা হইতে ফিরিয়া গিয়াছে” (হোশেয় ১৪:৪)।

পিতর তিনবার অস্বীকার করে বলেন যে, তিনি যীশুকে চেনেন না। যীশুর মৃত্যুর পূর্বে, তিনি পিতরকে অগ্রিম বলেছিলেন যে, তিনি তাঁকে চেনেন না বলে বলবেন (মথি ২৬:৩৪)। যীশু মৃত্যু থেকে পুনরুত্থিত হবার পর, তিনি শিমোন পিতরকে বলেন, “‘হে যোহনের পুত্র শিমোন, ইহাদের অপেক্ষা তুমি কি আমাকে অধিক প্রেম কর?’ তিনি কহিলেন, ‘হাঁ, প্রভু; আপনি জানেন, আমি আপনাকে ভাল বাসি।’ তিনি তাঁহাকে কহিলেন, ‘আমার মেষশাবকগণকে চরাও।’ পরে তিনি দ্বিতীয় বার তাঁহাকে কহিলেন, ‘হে যোহনের পুত্র শিমোন, তুমি কি আমাকে প্রেম কর?’ তিনি কহিলেন, ‘হাঁ, প্রভু; আপনি জানেন, আমি আপনাকে ভালবাসি।’ তিনি তাঁহাকে কহিলেন, ‘আমার মেষগণকে পালন কর।’” তিনি তৃতীয় বার তাঁহাকে কহিলেন, ‘হে যোহনের পুত্র শিমোন, তুমি কি আমাকে ভালবাস?’ পিতর দুঃখিত হইলেন যে, তিনি তৃতীয় বার তাঁহাকে বলিলেন, ‘তুমি কি আমাকে ভাল বাস?’ আর তিনি তাঁহাকে কহিলেন, ‘প্রভু, আপনি সকলই জানেন; আপনি জ্ঞাত আছেন যে, আমি আপনাকে ভালবাসি।’ যীশু তাঁহাকে কহিলেন, ‘আমার মেষগণকে চরাও’” (যোহন ২১:১৫-১৭)। যীশু পিতরকে তিনবার তাঁর সেবা করতে বলেন। তিন ছিল সেই সংখ্যা, যতবার পিতর যীশুকে অস্বীকার করেছিলেন। অর্থাৎ, পিতর যীশুকে প্রেম করেন কিনা তা পিতরের কাছে তিন বার জানতে চাওয়ার পক্ষে যীশুর কারণ হল- যীশু আসলে অন্য শিষ্যদের দেখাতে চাইলেন যে, তিনি পিতরকে আবার গ্রহণ করেছেন।

যীশু পিতরকে যে প্রশ্ন করেছিলেন, সেই একই প্রশ্ন ঈশ্বর আমাদের প্রত্যেককে করছেন: ‘তুমি কি আমাকে প্রেম কর?”

সেই প্রশ্নের সমস্তকিছু আমাদের উত্তরের উপর নির্ভর করে।