---
title:  ঈশ্বর আমাদের প্রত্যাশা অপেক্ষাও অধিক প্রেম করেন
date:   29/12/2024
---

ঈশ্বর আমাদের প্রশ্ন করছেন, ‘তুমি কি আমাকে প্রেম কর?’ তিনি প্রত্যেক ব্যক্তিকেই স্বেচ্ছায় প্রেম করেন। আমাদের কল্পনা অপেক্ষাও তিনি আপনাকে, আমাকে ও প্রত্যেক ব্যক্তিকে অধিক প্রেম করেন। ঈশ্বর যে আমাদের প্রচুর ভালবাসেন তা আমরা বাইবেলের ইতিহাস পাঠ করে বুঝতে পারি।

`যাত্রা ৩৩:১৫-২২ পদ পড়ুন এবং এই পদে বলা ঘটনা নিয়ে চিন্তা করুন। আমাদের জীবনে ঈশ্বরের পরিকল্পনা সম্পর্কে এবং আমাদের জন্য তাঁর প্রেমের বিষয়ে এই পদগুলো আমাদের কি বলে? ১৯ পদ কীভাবে বিশেষ উপায়ে আমাদের এই প্রশ্নের উত্তর দিতে সাহায্য করে?`

মিসরের দাসত্ব থেকে তাঁর লোকদেরকে স্বাধীন করার অল্পকাল পরেই ইস্রায়েল সন্তানেরা একটি স্বর্ণময় বাছুরের উপাসনা শুরু করে। ঈশ্বরের সঙ্গে কথা বলে মোশি যখন পর্বত থেকে নেমে আসেন, মোশি লোকদেরকে স্বর্ণময় বাছুরের ভজনা করতে দেখেন। সুতরাং, মোশি ঈশ্বরের লেখা দশ আজ্ঞার প্রস্তর খণ্ড দুটি আছাড় মারেন। পাথর ফলক দুটি ভেঙ্গে খণ্ড খণ্ড হয়। ঈশ্বর প্রদত্ত আশীর্বাদ লোকেরা হারিয়ে ফেলে। কিন্তু এতদ্বসত্ত্বেও ঈশ্বর ইস্রায়েল সন্তানদের সঙ্গে একটি বিশেষ সম্পর্ক অব্যাহত রাখতে চান।

অনেক লোকই যাত্রা ৩৩:১৯ পদের বক্তব্যের অর্থ বুঝতে পারে না: “ঈশ্বর কহিলেন, ‘আমি তোমার সম্মুখ দিয়া আপনার সমস্ত উত্তমতা গমন করাইব, ও তোমার সম্মুখে সদাপ্রভুর নাম ঘোষণা করিব; আর আমি যাহাকে দয়া করি, তাহাকে দয়া করিব ও যাহার প্রতি করুণা করি, তাহার প্রতি করুণা করিব।” অধিকন্তু এই পদের বিষয় লোকেরা মনে করে যে, ঈশ্বর কিছু লোককে দয়া দেখাতে চান, কিন্তু অন্য লোকদের দেখাতে চান না। অনেক জনপ্রিয় বক্তারা এই ভ্রান্ত ধারণা শিক্ষা দিয়ে থাকে। তারা বলে যে, ঈশ্বর কিছু লোককে পরিত্রাণের জন্য এবং কিছু লোকদের হারিয়ে যাবার জন্য মনোনীত করেছেন। কিন্তু ঈশ্বর সেটা করতে চান না।

তাহলে, ঈশ্বর যাত্রা ৩৩:১৯ পদে আসলে কি বলছেন? ঈশ্বর ঘোষণা করছেন যে, যারা তার অনুগ্রহ ও প্রেমরূপ উপহার লাভ করার জন্য কিছুই করেনি, তিনি অকুন্ঠভাবে তাদের অনুগ্রহ ও প্রেম করেন। স্বর্ণময় বাছুরের আরাধনা করার পরও ঈশ্বর ইস্রায়েল সন্তানদেরকে তাঁর প্রেম ও দয়া প্রদান করলেন।

`অনেকগুলো ঘটনার মধ্যে এটি হল একটি যা দেখায় যে, ঈশ্বর আমাদের জন্য প্রত্যাশার চেয়েও বেশি কিছু করেন। ঈশ্বরের দয়া হল আমাদের সবার জন্য সুসংবাদ, ঠিক?`

`ঈশ্বর কীভাবে আপনাকে আপনার আশা কিংবা প্রত্যাশার চেয়েও অপেক্ষাও বেশি প্রেম করা অব্যাহত রেখেছেন?`