---
title:  অতিরিক্ত আলোচনা
date:   03/01/2025
---

“এটি ঈশ্বর সম্পর্কে ভুল ধারণার অন্ধকার, যা পৃথিবীকে আচ্ছন্ন করে রেখেছে। মানুষ তাঁর চরিত্র সম্পর্কে জ্ঞান হারিয়ে ফেলেছে। এটি ছিল ঈশ্বরকে ভুল বোঝা এবং ঈশ্বর সম্পর্কে ভুল অর্থ করার অন্ধকার। এই সময় ঈশ্বরের কাছ থেকে একটি বার্তা ঘোষিত হল। যে বার্তা আপন প্রভাবে উদ্ভাসিত এবং এর শক্তিতে সুরক্ষিত তাঁর গুণাবলী সবাইকে জানানো হল। জগতের অন্ধকারের মধ্যে তার প্রতাপের আলো, তাঁর দয়ার আলো, তাঁর করুণা ও তাঁর সত্যের আলো বিকীর্ণ হল।

“ভাববাদী যিশাইয়ের বাক্যের মাধ্যমে এই কাজের রূপরেখা অঙ্কিত হয়েছে, ‘হে সিয়োনের কাছে সুসমাচার-প্রচারকারিণী! উচ্চ পর্বতে আরোহণ কর; হে যিরূশালেমের কাছে সুসমাচার-প্রচারকারিণী! সবলে উচ্চৈঃস্বর কর, উচ্চৈঃস্বর কর, ভয় করিও না; যিহূদার নগর সকলকে বল, দেখ, তোমাদের ঈশ্বর! দেখ, প্রভু সদাপ্রভু সপরাক্রমে আসিতেছেন, তাঁহার বাহু তাঁহার জন্য কর্তৃত্ব করে; দেখ, তাঁহার সঙ্গে তাঁহার [দাতব্য] বেতন আছে, তাঁহার অগ্রে তাঁহার [দাতব্য] পুরস্কার আছে’ (যিশাইয় ৪০:৯, ১০)।

“যারা বরের আগমনের জন্য অপেক্ষা করে আছে, তাদের লোকদের বলতে হবে ‘দেখ, তোমাদের ঈশ্বর।’ দয়াপূর্ণ আলোর শেষ রশি্ম, করুণার শেষ বার্তা জগতকে প্রদান করা হল, তাঁর ভালবাসার চরিত্রের প্রকাশ। ঈশ্বরের সন্তানেরা তাঁর মহিমা প্রকাশ করবে। ঈশ্বরের অনুগ্রহ তাদের জন্য কী করেছে, তা তারা তাদের নিজ জীবনের মধ্য দিয়ে এবং তাদের চরিত্রের মধ্য দিয়ে প্রকাশ করবে।

“ধার্মিকতার সূর্যের আলো ভালো কাজে - সত্যের বাক্যে এবং পবিত্রতার কাজে আলো প্রদান করে।” -ঈলেন জি হোয়াইট, খ্রীষ্টের দৃষ্টান্তমূলক শিক্ষা, পৃষ্ঠা: ৪০০।

**আলোচ্য প্রশ্নাবলী**:

`‘ঈশ্বর আমাদের ঘৃণা করেন’ মনে করা অপেক্ষা ‘ঈশ্বর নেই’ মনে করা হচ্ছে অধিক জঘন্য বিষয়। এই ধারণাটি যদি সত্যি হত, তাহলে কি হত? জীবন তাহলে কেমন হত?`

`আপনার কেন মনে হয় যে, অনেক লোক ঈশ্বরকে জানে না কিংবা তাঁর প্রেম সম্পর্কে জানে না? ঈশ্বরের প্রেম ও দয়া ভালভাবে বুঝতে কীভাবে আপনি লোকদেরকে সাহায্য করতে পারেন?`

`ঈশ্বরের প্রেমের বিষয়ে আজ আপনি কি বার্তা সহভাগ করতে পারেন? যে ব্যক্তি ঈশ্বরকে জানে না কিংবা তাঁর দয়া জানে না, এমন কারও কাছে আপনি এই বার্তা কীভাবে বর্ণনা করবেন? তাদেরকে একমত করে তোলার জন্য তাঁর বিস্ময়কর প্রেমের কি প্রমাণ আপনি দেখাতে পারেন?`

`আপনার চারপাশের লোকদেরকে ঈশ্বরের প্রেম প্রদর্শনের জন্য আপনি কোন্ কাজগুলো করতে পারেন?`