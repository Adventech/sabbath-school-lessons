---
title:  আমরা অনেক কিছু জানি না
date:   10/02/2025
---

`মন্দতার বিরুদ্ধে ঈশ্বরের প্রেম যখন বিজয়ী হচ্ছে তখন ইতিহাস সমাপ্ত হবে। তবে, ইতোমধ্যে, মন্দতা বিষয়ক অনেকগুলো প্রশ্ন আমাদের ক্রমাগত পীড়া দিতে পারে। কীভাবে আমরা মন্দতার সমস্যা নিয়ে চিন্তা ও আলোচনা করতে পারি যা সহায়ক হবে?`

ইয়োব ৩৮:১-১২ পদ পড়ুন। ইয়োবের প্রতি ঈশ্বরের উত্তর কীভাবে আমাদের সংঘটিত মন্দ ঘটনাগুলো ভালোভাবে বুঝতে সাহায্য করে? এখন যে সব মন্দ ঘটনা ঘটছে সে সব বিষয় সম্পর্কে আমরা কতখানি জানি? কতখানি আমরা বুঝি না?

ইয়োব প্রচুর যাতনা ভোগ করেছিলেন। তার প্রতি কেন এত মন্দ ঘটনা ঘটল এবং কেন তার প্রতি এত দুঃখ-কষ্ট এলো, সে বিষয়ে তিনি অনেক প্রশ্ন করেছিলেন। ইয়োব তার প্রশ্নের উত্তর পাবার জন্য ঈশ্বরের সঙ্গে কথা বলেন। ইয়োব বুঝতে পারেননি যে, তিনি যতটুকু দেখতে পারছেন, তার থেকে কত বেশি স্বর্গে সংঘটিতে হচ্ছে (ইয়োব ১-২ অধ্যায় পড়ুন)। বাইবেলের একটি অনুবাদ বলে: “এ কে, যে জ্ঞানরহিত কথা দ্বারা মন্ত্রণাকে তিমিরাবৃত করে” (ইয়োব ৩৮:২)? ঈশ্বর ইয়োবকে এই প্রশ্ন করার পর, ঈশ্বর ইয়োব ৩৮:৪ পদে বলেন: “যখন আমি পৃথিবীর ভিত্তিমূল স্থাপন করি, তখন তুমি কোথায় ছিলে? যদি তোমার বুদ্ধি থাকে তবে বল।”

`ইয়োব ৪২:৩ পদ পড়ুন। আমাদের নিজেদের বিষয়ে যা বুঝতে হবে, তা বুঝতে ইয়োবের উত্তর আমাদের কীভাবে সাহায্য করে?`

ইয়োবের প্রতি ঈশ্বরের উত্তর দেখায় যে, ইয়োব অনেক কিছু জানতেন না ও বুঝতেন না। আমাদেরও ইয়োবের মত হতে হবে। আমাদের হৃদয় থেকে সকল অহংকার শূন্য করতে হবে এবং বুঝতে হবে যে, আমাদের জীবনে অনেক কিছু ঘটে, যে ঘটনাগুলোর বিষয়ে আমরা কিছু জানি না। আমরা হয়ত আমাদের সকল প্রশ্নের উত্তর জানি না। কিন্তু তার মানে এই নয় যে, সদ্ উত্তর নেই। আমাদের অবশ্যই বিশ্বাস করতে হবে যে, ঈশ্বর ভবিষ্যতে আমাদের প্রশ্নের উত্তর দিবেন। সে পর্যন্ত আমাদের অবশ্যই ঈশ্বরের প্রতি আস্থা রাখতে হবে।

`ভাবুন তো, যেকোন বিষয় সম্পর্কে আমরা কত কম জানি। তাহলে কেন আমাদের মেনে নিতে হবে যে, মন্দতা ও দুঃখ-কষ্টের বিষয়ে অনেক প্রশ্ন রয়েছে যার উত্তর আমরা এখন পেতে পারি না?`