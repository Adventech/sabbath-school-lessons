---
title:  স্বাধীন মনোনয়ন শক্তি
date:   12/02/2025
---

যেক্ষেত্রে আমরা ঈশ্বরের পন্থা কিংবা চিন্তা পুরোপুরি বুঝি না, সেক্ষেত্রে বাইবেল আমাদের এমন কিছু বলে যা আমাদের মন্দতার সমস্যার বিষয়ে সাহায্য করে। একটি দর্শন যা আমাদের মন্দতার সমস্যা ভালোভাবে বুঝতে সাহায্য করে সেটিকে ‘প্রতিরোধের স্বাধীনতা’ নামে আখ্যা দেয়া যেতে পারে। ‘প্রতিরোধের স্বাধীনতা’ হচ্ছে এমন একটি দর্শন যেটি বলে যে, মন্দকাজ তখন সংঘটিত হয় যখন মানুষ ভুল সিদ্ধান্ত নেয়। সুতরাং, আমরা মন্দতার জন্য অবশ্যই ঈশ্বরকে দোষ দেব না। ঈশ্বর আমাদের ‘স্বাধীন মনোনয়ন শক্তি’ কিংবা ‘স্বাধীন নৈতিক ইচ্ছা’ দিয়েছেন। ঈশ্বর কেন আমাদের স্বাধীন মনোনয়ন শক্তি দিয়ে সৃষ্টি করলেন। খ্রীষ্টিয়ান লেখক সি এস লুইস লিখেছেন, “স্বাধীন মনোনয়ন শক্তি মন্দকে সম্ভব করে। একই সঙ্গে, স্বাধীন মনোনয়ন শক্তি হচ্ছে এক মাত্র বিষয় যা কোন ভালবাসাকে সম্ভব করে কিংবা আনন্দকে উপভোগ্য করে। রোবটে ভরা একটি গ্রহ কখনোই উত্তম সৃষ্টি নয়। ঈশ্বর চান আমরা যেন সুখী হই। যে একমাত্র উপায়ে আমরা সুখী হতে পারি, তাহল- ঈশ্বরকে ও একে অন্যকে প্রেম করা...। আমরা কেবল তখন ঈশ্বরকে ও একে অন্যকে প্রেম করতে পারি, যখন আমাদের স্বাধীনতা থাকে।” -মিয়ার খ্রীষ্টিয়ানিটি, পৃষ্ঠা: ৫২।

`আদি ২:১৬, ১৭ পদ পড়ুন। ‘ইচ্ছার স্বাধীনতা’ সম্পর্কে এই পদগুলো আমাদের কী শিক্ষা দেয়?`

আদম ও হবার যদি স্বাধীন মনোনয়ন শক্তি না থাকত, তাহলে ঈশ্বর কেন তাদেরকে বাধ্যতার নির্দেশ দিতে বিব্রত হবেন? আদম ও হবা নিষিদ্ধ ফলটি খাওয়ার সিদ্ধান্ত নেন। তখন থেকে আমাদের গ্রহটি মন্দতায় পূর্ণ হতে থাকে। আদিপুস্তক ৪ অধ্যায়ে, অর্থাৎ পতনের বর্ণনার পরবর্তী অধ্যায়ে, আমরা কয়িন কর্তৃক ভ্রাতা হেবলকে হত্যার বর্ণনা পাই। পতন বিষয়ক বর্ণনাটি দেখায় যে, ভুল সিদ্ধান্তটি কীভাবে আমাদের গ্রহের ইতিহাসে পাপ ও মন্দতা এনেছে।

সমগ্র বাইবেল জুড়ে, আমরা স্বাধীন মনোনয়ন শক্তির বিষয় পাই (পড়ুন, দ্বিতীয় বিবরণ ৭:১২, ১৩; যিহোশূয় ২৪:১৪, ১৫; গীত ৮১:১১-১৪; এবং যিশাইয় ৬৬:৪)। জীবনে আমরা প্রতিদিন কত সিদ্ধান্ত নেই, কারণ ঈশ্বর আমাদের মনোনয়নের শক্তি দিয়েছেন। মনোনয়নের স্বাধীনতা না থাকলে, আমরা আসলে মানুষই না। আমরা তাহলে একটি যন্ত্র কিংবা একটি রোবট হতাম।

`সনি কোম্পানি একটি রোবট-কুকুর তৈরি করেছে, যার নাম এইবো। এইবো দেখতে একটি আসল কুকুরের মত। কিন্তু এইবো কখনও অসুস্থ হয় না, তার গায়ে মাছি বসে না, সে কামড় দেয় না, ক্ষিপ্ত হয় না কিংবা তার কোন ঔধষ লাগে না, এবং সে তার পশম হারায় না। আপনি কি আপনার আসল কুকুরটির বদলে এইবোকে নিবেন? যদি না নিয়ে থাকেন, তাহলে আপনার সিদ্ধান্ত কীভাবে আপনাকে ভালোভাবে বুঝতে সাহায্য করে যে, ঈশ্বর কেন আমাদের ‘স্বাধীন মনোনয়ন শক্তি’ দিয়ে সৃষ্টি করলেন?`