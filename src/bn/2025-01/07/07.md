---
title:  অতিরিক্ত আলোচনা
date:   14/02/2025
---

“এমন কি যখন শয়তানকে স্বর্গ হতে বিতাড়িত করা হলো। অসীম জ্ঞান তাকে তখনো ধ্বংস করেন নি। তাঁর সৃষ্টদের বিশ্বস্ততা তাঁর ন্যায়পরায়নতা ও উপকারীতার প্রতি দৃঢ় প্রত্যয়ের উপর নির্ভরশীল হওয়া প্রয়োজন। শয়তানের তাৎক্ষণিক ধ্বংস স্বর্গীয় ও পৃথিবী নিবাসীদের নিকট ঈশ্বরের ন্যায়পরায়ণতা প্রমাণ করত না। যদি তৎক্ষণাৎ তার অস্তিত্ব মুছে ফেলা হত তবে কোনো কোনো দূত ভয়ের কারণে ঈশ্বরের সেবা করতেন, তাঁকে প্রেম করে তা করতেন না। প্রতারকের প্রভাব পূর্ণভাবে ধ্বংস করা যেত না, আর বিদ্রোহের আত্মাকেও সম্পূর্ণরূপে উপড়ে ফেলাও সম্ভব হত না। সমগ্র বিশ্বের অনন্তকালীন মঙ্গলের জন্য, সে তার নীতির পূর্ণ বিকাশ সাধন করুক যেন স্বর্গীয় শাসন ব্যবস্থার বিরুদ্ধে অভিযোগ সমূহকে উপযুক্ত আলোতে প্রকৃত মূল্যায়ন করা সম্ভব হয় এবং ঈশ্বরের ন্যায়পরায়ণতা ও তাঁর আইনের অখণ্ডনীয়তা চিরকালের জন্য প্রশ্নাতীত করা সম্ভব হয়।

“শয়তানের বিদ্রোহ আগামী কালসমূহে বিশ্বের জন্য একটি শিক্ষণীয় বিষয় হওয়া প্রয়োজন, যা হবে পাপের প্রকৃতি ও ইহার ভয়ঙ্কর পরিণতির এক চিরন্তন সাক্ষ্য। এই ভাবে এই বিদ্রোহের ইতিহাস সমস্ত পবিত্র জীবের জন্য একাট চিরস্থায়ী নিরাপত্তাতে পরিণতি সম্পর্কে আর কখনো প্রতারিত না হয়।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ১৭।

**আলোচ্য প্রশ্নাবলী**:

`ঈশ্বর আমাদের স্বাধীন মনোনয়ন শক্তি দেন। যা-কিছু ঘটে সবই ঈশ্বরের পরিকল্পনা- আমাদের স্বাধীন মনোনয়ন শক্তি কীভাবে আমাদেরকে এই চিন্তা করা থেকে বিরত রাখে?`

`আপনি কি কখনও কখনও ইয়োবের মত চিন্তা করে থাকেন? একই সময়ে অনেক খারাপ ঘটনা ঘটতে পারে। আপনার কি কখনও কখনও মনে হয় যে, আপনার জীবনে আসা দুঃখ ও ব্যথার কিংবা আপনার প্রিয়জনের ভোগা যাতনার কোন মানে হয় না? ইয়োব বলেন, “আমি তাহাই বলিয়াছি, যাহা বুঝি নাই” (ইয়োব ৪২:৩)। ঈশ্বরকে বোঝার ক্ষেত্রে কিংবা তাঁর পরিকল্পনা বোঝার ক্ষেত্রে আপনি যে কতটা সীমিত জ্ঞানী, সেটা বুঝতে এই পদটি আপনাকে কীভাবে সাহায্য করে?`