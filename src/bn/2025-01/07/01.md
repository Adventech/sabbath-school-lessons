---
title:  মন্দতা বিষয়ক সমস্যা
date:   08/02/2025
---

### শাস্ত্রপাঠ

গীত ৯৪:৩; ইয়োব ৩৮:১-১২; গীত ৭৩; আদি ২:১৬, ১৭; রোমীয় ৮:১৮; প্রকাশিত ২১:৩, ৪।

> <p>মুখস্থপদ</p>
> “আর তিনি তাহাদের সমস্ত নেত্রজল মুছাইয়া দিবেন; এবং মৃত্যু আর হইবে না; শোক বা আর্তনাদ বা ব্যথাও আর হইবে না; কারণ প্রথম বিষয় সকল লুপ্ত হইল” (প্রকাশিত বাক্য ২১:৪)।

হতেপারে, খ্রীষ্টিয়ানদের জন্য সর্বাপেক্ষা বড় সমস্যা হচ্ছে মন্দতার সমস্যা। ঈশ্বর যদি মঙ্গলময় ও সর্বশক্তিমান হন, তাহলে এত মন্দতা কেন?

পাপের সমস্যা বিষয়ক এই প্রশ্নটি বহু লোককে পীড়া দেয় এবং তাদের কাউকে কাউকে ঈশ্বরকে জানা ও তাঁর প্রেমকে জানা থেকে দূরে রাখে।

“পাপের সমস্যা নিয়ে বহু লোক উদ্বিগ্ন। পাপ কীভাবে শুরু হয়েছিল? এই পৃথিবীকে পাপ কেন এলো? লোকেরা জীবনে মন্দের প্রভাব দেখে এবং সেটা খুবই ভয়াবহ। সুতরাং, তারা প্রশ্ন করে, কীভাবে একজন প্রেমময়, পরাক্রমশালী ও জ্ঞানবান ঈশ্বর মন্দতাকে অনুমোদন দিতে পারেন। লোকেরা এই রহস্যের কোন ব্যাখ্যা খুঁজে পায় না।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৪৯২।

অনেকে বলে থাকে যে, পাপের সমস্যার কারণে তারা ঈশ্বরে বিশ্বাস করে না। কিন্তু এ সপ্তাহে ও আগামী সপ্তাহে আমরা যেমনিভাবে দেখব, বাইবেলের ঈশ্বর হলেন পবিত্র ও নায্য। এমনকি, যখন আমাদের চারপাশে মন্দতা সর্বত্র ছড়িয়ে পড়েছে, তখনও আমরা তাঁর উপর আস্থা রাখতে পারি।