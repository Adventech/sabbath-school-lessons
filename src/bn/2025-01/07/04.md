---
title:  ঈশ্বরের সংকল্প বিষয়ে আমরা কিছুই জানি না
date:   11/02/2025
---

যিশাইয় ৫৫:৮, ৯ পদে ঈশ্বর ঘোষণা করছেন: “কারণ সদাপ্রভু কহেন, আমার সঙ্কল্প সকল ও তোমাদের সঙ্কল্প সকল এক নয়, এবং তোমাদের পথ সকল ও আমার পথ সকল এক নয়। কারণ ভূতল হইতে আকাশমণ্ডল যত উচ্চ, তোমাদের পথ হইতে আমার পথ, ও তোমাদের সঙ্কল্প হইতে আমার সঙ্কল্প তত উচ্চ।”

`ঈশ্বরের চিন্তা যেমন বিজ্ঞতাপূর্ণ, আমাদের চিন্তা তেমন নয়। ইতিহাস বিষয়ে ঈশ্বরের যে সমগ্র পরিকল্পনা, তা আমরা মনের মধ্যে কল্পনাও করতে পারি না। তাহলে, ঈশ্বর যাকিছু করেন এবং যাকিছু করেন না- সে সব বিষয়ের কারণ সম্পর্কে কেন আমরা জানতে চাইব?`

তাহলে, মানুষ হিসেবে কীভাবে আমরা মন্দতার সমস্যা বুঝতে পারি? কিছু লোক এই সমস্যা বোঝার জন্য সংশয়বাদ নামক কিছুতে বিশ্বাস করে। এর মানে হল, ঈশ্বর যাকিছু করেন, তা করার পিছনে তাঁর কোন কারণ আছে, যদিও আমরা তা সব সময় বুঝতে পারি না। একই সময়ে, ঈশ্বর বিষয়ক আমাদের জ্ঞান সীমিত। সুতরাং, তাঁর করা সমস্তকিছুর কারণ জানতে না চাওয়া ভালো। সংশয়বাদী বিশ্বাসী এভাবেই ভেবে থাকে। সংশয়বাদী বিশ্বাসী সন্দেহ করে যে, ঈশ্বর এই পৃথিবীতে যাকিছু করেন কিংবা মন্দের বিষয়ে যাকিছু সিদ্ধান্ত নেন, সব কিছুর পিছনে ঈশ্বরের কারণ রয়েছে। আমরা বাতাসের মধ্যে জীবাণু উড়ে বেড়াতে দেখি না। তার মানে এই নয় যে, জীবাণু আমাদের চারপাশে উড়ে বেড়ায় না। একইভাবে, আমরা হয়ত ঈশ্বরের কারণগুলো জানি না, কিন্তু তার মানে এই নয় যে, ঈশ্বরের যুক্তি সঙ্গত কারণ নেই।

`গীত ৭৩ অধ্যায় পড়ুন। চারিপাশের মন্দ ঘটনার বিষয়ে গীত ৭৩ অধ্যায়র কবির কি চিন্তা ও কি উপলব্ধি ছিল? কবি কি দেখেছেন যা তাকে বিষয়গুলো একটি নতুন উপায়ে বুঝতে সাহায্য করেছে?`

কবি জীবনে যখন মন্দতা দেখেছেন, তখন তিনি বিঘি্নত হয়েছেন। কবি চারিদিকে তাকিয়েছেন এবং দুষ্টদের সফলতা উপভোগ করতে দেখেছেন। ভালো কিছু ছিল না। কবি যাকিছু দেখেছেন, সে সবের কোন উত্তর তার ছিল না। তিনি বিস্মিত হয়েছেন যে, ঈশ্বরের প্রতি তার বিশ্বাস ও তার সেবাকাজ মূল্যায়ন পাবে কিনা। কিন্তু পরে কবি ঈশ্বরের পবিত্র মন্দিরের প্রতি দৃষ্টি দিয়েছেন।

`ঈশ্বরের মন্দির মন্দতার সমস্যাটিকে ভালোভাবে বুঝতে সাহায্য করেছে। কীভাবে? মন্দির হচ্ছে সেই স্থান যেখানে ঈশ্বর বিচারক হিসেবে তাঁর কাজ করছেন। একজন ধর্মময় বিচারক হিসেবে, ঈশ্বর সেটাই করবেন যা ন্যায্য। তিনি তাঁর নির্দিষ্ট সময়ে দুষ্টদের শাস্তি দিবেন।`