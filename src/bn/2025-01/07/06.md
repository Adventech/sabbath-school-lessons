---
title:  প্রেম ও মন্দতা
date:   13/02/2025
---

ঈশ্বর মানুষকে স্বাধীন মনোনয়ন শক্তি দেন। প্রেমের ক্ষেত্রে স্বাধীন মনোনয়ন শক্তি অপরিহার্য। যখন আমরা খারাপ সিদ্ধান্ত নেই, তখন মন্দকাজ সংঘটিত হয়। ঈশ্বর কেন মন্দকাজ ঘটার অনুমোদন দেন। ঈশ্বর মন্দতা ঘৃণা করেন। কিন্তু কখনও কখনও তিনি মন্দকাজ ঘটার অনুমোদন দেন। আমাদের অবশ্যই মন্দের কিংবা ভালোর পক্ষে সিদ্ধান্ত নিতে হবে। এই সিদ্ধান্ত ছাড়া, আমরা প্রেমের প্রতি স্বাধীন হতে পারি না। ঈশ্বর যদি অতি দ্রুত মন্দের বিনাশ করেন, তাহলে লোকেরা ভয়-বশতঃ ঈশ্বরের সেবা করবে, কিন্তু তারা তাঁর প্রতি প্রেম-বশতঃ সেবা করবে না।

“ঈশ্বর সম্পর্কে ভুল ধারণার মাধ্যমে পৃথিবী ছিল অন্ধকারময়। এই অন্ধকারাচ্ছন্নতাকে আলোকিত করিবার নিমিত্ত, জগৎকে ঈশ্বরের নিকট ফিরাইয়া আনিবার নিমিত্ত শয়তানের প্রতারণাকারী ক্ষমতাকে ভাঙ্গিয়া চূর্ণ বিচূর্ণ করিতে হইবে। বল দ্বারা ইহা সম্ভব নহে কারণ বল প্রয়োগ করা ঈশ-প্রশাসনের নীতিমালর পরিপন্থী; তিনি কেবল প্রেমের পরিচর্যা আশা করেন; আর প্রেম আধিপত্য খাটাইয়া আদায় করা যায় না; ইহা বল দ্বারা কিম্বার ক্ষমতা দ্বারা লাভ করা যায় না। কেবল মাত্র প্রেম দ্বারাই প্রেম জাগানো যায়। ঈশ্বরকে জ্ঞাত হওনের অর্থ তাঁহাকে প্রেম করা; শয়তানের চরিত্রের বিরুদ্ধে তাঁহার চরিত্র প্রকাশ করিতে হইবে। সমগ্র নিখিল বিশ্বে কেবল একটি সত্ত্বাই এই কার্যটি সাধন করিতে পারিতেন। ঈশ্ব-প্রেমের উচ্চতা ও গভীরতা সম্পর্কে যিনি জানের কেবলমাত্র তিনিই তাহা প্রকাশ করিতে পারিতেন।” -ঈলেন জি হোয়াইট, সর্ব-যুগের বাসনা, পৃষ্ঠা: ১১, ১২।

আমরা যদি সিদ্ধান্ত গ্রহণে স্বাধীন না হই, তাহলে আমরা প্রেমের প্রতি স্বাধীন হতে পারি না। ঈশ্বর যদি প্রেম হন, তাহলে ঈশ্বর অবশ্যই তাঁকে প্রেম করার স্বাধীনতাকে অনুমোদন দিবেন।

অধিকন্তু আমরা বুঝতে পারি না যে, মন্দ ঘটনা কেন ঘটে। কিন্তু ঈশ্বর শুরুতেই শেষ দেখেন। যীশুতে যাদের বিশ্বাস রয়েছে, তাদের প্রত্যেকের জন্য তিনি সুখ প্রতিজ্ঞা করছেন। রোমীয় ৮:১৮ পদ আমাদের বলে, “কারণ আমার মীমাংসা এই, আমাদের প্রতি যে প্রতাপ প্রকাশিত হইবে, তাহার সঙ্গে এই বর্তমান কালের দুঃখভোগ তুলনার যোগ্য নয়।” এই বিস্ময়কর প্রতিজ্ঞা গ্রহণ করার বিশ্বাস ও আস্থা কি আমাদের আছে?

`যীশু মৃত্যুবরণের সিদ্ধান্ত নিলেন, কারণ তিনি চাইলেন, আমরা যেন প্রেমের প্রতি স্বাধীন হই। তিনি জানতেন যে, আমাদের স্বাধীন মনোনয়ন শক্তির জন্য তাঁকে কী মূল্য দিতে হবে। আমাদের স্বাধীন মনোনয়ন শক্তি তাঁকে ক্রুশে প্রেরণ করল এবং তাঁকে চরম যাতনা সহ্য করতে হল। কিন্তু যীশু আমাদেরকে আমাদের স্বাধীনতা দিলেন। বাইবেলের এই গুরুত্বপূর্ণ সত্য সর্বদা আমাদের অবশ্যই স্মরণে রাখতে হবে কেন?`