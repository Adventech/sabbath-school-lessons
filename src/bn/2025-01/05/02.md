---
title:  মন্দতা ঈশ্বরকে ব্যথিত করে
date:   26/01/2025
---

বাইবেলের ঈশ্বর ন্যায্য সিদ্ধান্তগুলো ভালবাসেন। তিনি মন্দতা ঘৃণা করেন। পাপ ও মন্দতা ঈশ্বরকে ক্রোধান্বিত করে। খারাপ লোকেরা যখন নিরাপরাধ লোকদের উপরে আঘাত হানে, তখন ঈশ্বর মন্দতার বিরুদ্ধে তাঁর ক্রোধ দেখান। কোন ব্যক্তি যখন এমন কিছু করে, যা তার নিজের জন্য হানিকর, তখনও ঈশ্বর হতাশা বোধ করেন। ঈশ্বর মন্দতা ঘৃণা করেন, কারণ মন্দতা সর্বদা তাঁর সৃষ্ট জীবদের আঘাত করে। বাইবেলের অনেক ঘটনায় ঈশ্বরকে বার বার রাগাতে দেখা গেছে, কারণ তাঁর লোকেরা তাঁর বিরুদ্ধে খারাপ কাজ করেছে। বাইবেলের ঐ ঘটনাগুলোয় যা হয়েছিল, সে বিষয়ে নিচে একটি তালিকা তুলে ধরা হল:

১. প্রথমে, লোকেরা ঈশ্বরের বাধ্যতা পরিহার করেছে ও মন্দ কাজ করেছে। ঈশ্বরকে রাগানোর জন্য লোকেরা প্রায়ই ভয়ংকর কাজগুলো করে থাকে। অন্যতম একটি ভয়াবহ কাজ কি ছিল যা লোকেরা করেছিল? তারা তাদের সন্তানদের হত্যা করেছে এবং মিথ্যা দেবতাদের উদ্দেশ্যে সন্তানদের রক্ত ও মৃত দেহ উৎসর্গ করেছে।
২. তাঁর প্রতি বাধ্যতা পরিহার করার ব্যাপারে মানুষের সিদ্ধান্তকে ঈশ্বর মেনে নিয়েছেন। বিষয়টা তিনি তাদের উপর ছেড়ে দিয়েছেন।
৩. বিদেশী দেশগুলো ঈশ্বরের লোকদের আক্রমণ করেছ এবং তাদেরকে আহত করেছে।
৪. লোকেরা তাদের শত্রুদের আক্রমণ থেকে রেহাই পাবার জন্য ঈশ্বরের কাছে ক্রন্দন করেছে।
৫. ঈশ্বর তাঁর দয়ার গুণে তাঁর লোকদের রক্ষা করেন।
৬. লোকেদের বিপদ কেটে যাওয়া মাত্র তারা ঈশ্বরের বাধ্যতা পরিহার করেছ এবং তারা অতীতের চেয়ে অধিক পাপ-কাজ করেছে।

লোকেরা যখন তাঁর বিরুদ্ধাচরণ করেছে, তখনও ঈশ্বর তাঁর লোকদের প্রতি তাঁর দয়া ও প্রেম প্রদর্শন অব্যাহত রেখেছেন।

`গীতসংহিতা ৭৮ অধ্যায় পড়ুন। ঈশ্বরের উপলব্ধি তখন কেমন হয় যখন লোকেরা বার বার তাঁর বিরুদ্ধাচরণ করে? লোকেরা যখন তাঁকে অবমাননা করে, তখন ঈশ্বর কি করেন?`

বাইবেল আমাদের বলে যে, ন্যায্য হওয়া ও প্রেম প্রদর্শন করা- এ দুটো এক যোগে চলে। ঈশ্বর যাকে ভালবাসেন, মন্দতা সর্বদা যেহেতু তাকেই আঘাত করে, সেহেতু ঈশ্বরের ক্রোধ হচ্ছে সেই মন্দতার প্রতি প্রেমপূর্ণ প্রতিক্রিয়া। বাইবেলে বর্ণীত ঈশ্বরের ক্রোধের প্রতিটি দৃষ্টান্ত দেখায় যে, ঈশ্বরের ক্রোধ সর্বদা ন্যায্য।

বার বার ঈশ্বরের লোকেরা তাঁকে প্রত্যাখ্যান করেছে এবং তাঁর পথ থেকে ফিরেছে। কিন্তু যখন তারা ভুল করেছে তখনও ঈশ্বর তাঁর লোকেদের ব্যাপারে ধৈর্য ধারণ করেছেন। যখন লোকেরা তাঁর সাহায্য প্রত্যাশা করেনি, তখনও ঈশ্বর তাদেরকে তাঁর দয়া প্রদান করেছেন (নহিমিয় ৯:৭-৩৩)। ঈশ্বর তাদেরকে তাঁর বিস্ময়কর প্রেম দেখিয়েছেন। গীত ৭৮:৩৮ পদ বলে, “কিন্তু তিনি স্নেহময়, তাই অপরাধ ক্ষমা করিলেন, ধ্বংস করিলেন না, অনেকবার আপন ক্রোধ সম্বরণ করিলেন, আপনার সমস্ত ক্রোধ উদ্দীপিত করিলেন না।”