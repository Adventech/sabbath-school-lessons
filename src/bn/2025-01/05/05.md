---
title:  ঈশ্বর ও শাস্তি
date:   29/01/2025
---

বাইবেল আমাদের দেখায় যে, ঈশ্বর নিপীড়িত ও যাতনাগ্রস্ত লোকদের সাহায্য করেন। ঈশ্বর দুষ্ট লোকদের বিরুদ্ধে তাঁর ক্রোধ প্রদর্শন করছেন। মন্দকাজ ঈশ্বরকে ক্রোধান্বিত করে। তাঁর ক্রোধ সর্বদা তাদের বিরুদ্ধে, যারা তাঁর সৃষ্টের অনিষ্ট করে।

যখন আমরা বিলাপ ৩:৩২, ৩৩ পদ পড়ি, আমরা দেখি যে, ঈশ্বর পাপীদের শাস্তি দিতে চান না। তিনি দুষ্ট লোকদের বিচার করতে চান না। কিন্তু ঈশ্বর হলেন একজন প্রেমের ঈশ্বর। ঈশ্বর যেহেতু একজন প্রেমের ঈশ্বর, সেহেতু তাঁকে অবশ্যই ন্যায্য হতে হবে এবং মন্দ কাজের শাস্তি দিতে হবে।

ঈশ্বর কত কাল তাঁর লোকদের ক্ষমা করা অব্যাহত রাখবেন- এ বিষয়ক বাইবেলীয়-বিবরণে আমরা এই বাইবেলীয়-সত্য দেখতে পাই। বার বার, ঈশ্বর তাঁর লোকদের পাপ থামানোর এবং তাঁর কাছে ফেরার সময় দিয়েছেন। ঈশ্বর তাঁর লোকদের কাছে তাঁর ভাববাদীদের পাঠিয়েছেন। কিন্তু তাঁর লোকেরা তাদের কথা শোনেনি (পড়ুন, যিরমিয় ৩৫:১৪-১৭; গীত ৮১:১১-১৪)।

`ইষ্রা ৫:১২ পদ পড়ুন, এবং যিরমিয় ৫১:২৪, ২৫, ৪৪ পদের সঙ্গে তুলনা করুন। ঈশ্বর কেন যিরূশালেমের বিচার করলেন- এ বিষয়ে পদগুলো আমাদের কি ব্যাখ্যা দেয়? (আরও পড়ুন, ২ বংশাবলি ৩৬:১৬।)`

ইষ্রা ৫ অধ্যায় আমাদের বলে যে, ঈশ্বরের লোকেরা অবিরাম তাঁকে ক্রোধান্বিত করেছে। দীর্ঘকাল পর, ঈশ্বর পরিশেষে বাবিল-রাজ নবূখদ্নিৎসরকে অনুমোদন দিলেন যেন তিনি তাঁর লোকদেরকে তাদের দেশ থেকে বিতাড়িত করেন এবং বাবিলে নিয়ে যান (ইষ্রা ৫:১২)। তাঁর লোকদেরকে বিতাড়িত করার পূর্বে ঈশ্বর দীর্ঘকাল সহ্য করেছেন। তাদেরকে রক্ষা করার জন্য আর কোন উপায় রইল না, সে পর্যন্ত ঈশ্বর ধৈর্য ধরলেন (২ বংশাবলি ৩৬:১৬)। পরে, ঈশ্বর তাঁর লোকদের প্রতি এবং তাদের দেশের প্রতি সম্পাদিত কৃতকর্মের জন্য ঈশ্বর বাবিলের বিচার করলেন (যিরমিয় ৫১:২৪, ২৫, ৪৪; তুলনা করুন, সখরিয় ১:১৫)।

ঈশ্বর যখন তাঁর লোকদের বিচার করেন, তখন বাইবেল লোকদেরকে তাদের শত্রুদের হাতে তুলে দেবার বিষয়টিকে ঈশ্বরের পদক্ষেপ হিসেবে বর্ণনা করে (বিচারকর্তৃগণ ২:১৩, ১৪; গীত ১০৬:৪১, ৪২)। এর কারণ হল, ঈশ্বরকে বাদ দিয়ে অন্য দেবতাদের ভজনা করার ব্যাপারে লোকদের গৃহীত সিদ্ধান্তকে ঈশ্বর মেনে নিচ্ছেন (বিচারকর্তৃগণ ১০:৬-১৬; দ্বিতীয় বিবরণ ২৯:২৪-২৬)। যেমনিভাবে আমরা ইতোমধ্যে দেখেছি, মন্দতার বিরুদ্ধে ঈশ্বরে ক্রোধ আসে ঈশ্বরের প্রেম থেকে, এবং এর কারণ হল- তিনি প্রত্যেকের মঙ্গল চান। পরিশেষে, ঈশ্বর তাঁর ক্রোধ-হেতু সকল পাপ ও সকল মন্দতা চিরতরে বিনষ্ট করবেন।

`ঈশ্বর আর কাউকে শাস্তি দিতে চান না। ঈশ্বরের ক্রোধ বুঝতে এই ধারণাটি আপনাকে কীভাবে সাহায্য করে? ঈশ্বর যদি দ্রুত ক্রোধান্বিত না হন, তাহলে অন্যদের প্রতি আমাদেরও অধিক ধৈর্যশীল হওয়া উচিৎ, ঠিক? একই সময়ে, দুষ্ট লোকদের কারণে যারা যাতনা ভুগছে, কিভাবে আমরা সেই লোকদের রক্ষা করতে পারি ও যত্ন নিতে পারি?`