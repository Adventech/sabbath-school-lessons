---
title:  দয়া প্রদর্শন
date:   30/01/2025
---

নিঃসন্দেহে, ঈশ্বরের ক্রোধ ভয়ংকর। তাঁর ক্রোধ কিন্তু তাঁর প্রেম-হেতুই আসে। পুরাতন ও নূতন নিয়মে, ঈশ্বর তাঁর প্রেম-হেতু মন্দের বিরুদ্ধে তাঁর ক্রোধ দেখান। ঈশ্বরের ক্রোধ ভয়াবহ হতে হবে, কারণ মন্দতা খুবই ভয়াবহ।

ঈশ্বরের কাছে প্রেম গুরুত্বপূর্ণ, ক্রোধ নয়। ঈশ্বর রাগ হন, কারণ পাপ ও মন্দতা তাঁর প্রিয়জনদের প্রতি অনিষ্ট ঘটায়। পরিশেষে, ঈশ্বর যখন সকল মন্দতা অপসারণ করবেন, তখন ঈশ্বরের প্রেম ঈশ্বরের ক্রোধকে নিঃশেষ করবে। ঈশ্বর আর ক্রোধ রাখবেন না, কারণ সেখানে আর কোন মন্দতা থাকবে না। ঈশ্বরের ক্রোধ শেষ হয়ে যাবে, কারণ সেখানে এর আর কোন প্রয়োজন পড়বে না। চিন্তাটি বড়ই চমৎকার!

`কিছু লোক ঈশ্বরের ক্রোধকে প্রতিহিংসার একটি অজুহাত হিসেবে দেখে, এবং তারা আঘাতে প্রতিশোধ নেয়। পড়ুন, দ্বিতীয় বিবরণ ৩২:৩৫; হিতোপদেশ ২০:২২; ২৪:২৯; রোমীয় ১২:১৭-২১ এবং ইব্রীয় ১০:৩০। এই পদগুলো কীভাবে আমাদের বুঝতে সাহায্য করে যে, যারা আমাদের অনিষ্ট করে, বিনিময়ে আমরা যেন তাদের অনিষ্ট করার চেষ্টা না করি?`

বাইবেল আমাদের বলে যে, ঈশ্বর হয়ত আমাদের শাস্তি দিতে পারেন। তিনি যখন শাস্তি দেন, তিনি সর্বদা ন্যায্য অবস্থানে থাকেন। পুরাতন ও নূতন উভয় নিয়ম বলে যে, কেবল ঈশ্বর হয়ত আমাদের উৎপীড়কদের বিচার করতে পারেন ও শাস্তি দিতে পারেন। যেমনিভাবে পৌল রোমীয় ১২:১৯ পদে বলেন: “হে প্রিয়েরা, তোমরা নিজেরা প্রতিশোধ লইও না, বরং ক্রোধের জন্য স্থান ছাড়িয়া দেও, কারণ লেখা আছে, ‘প্রতিশোধ লওয়া আমারই কর্ম (দ্বিতীয় বিবরণ ৩২:৩৫), আমিই প্রতিফল দিব,’ ইহা প্রভু বলেন।”

ঈশ্বর যেক্ষেত্রে সেই লোকদের বিচার করেন যারা অন্যায়কারী ও মন্দ কাজকরে, সেক্ষেত্রে এখানে একটি সুসমাচার রয়েছে। যারা তাঁকে বিশ্বাস করে, তাদের প্রত্যেকের জন্য যীশু একটি পথ তৈরি করেছেন। যীশু “আগামী ক্রোধ হইতে আমাদের উদ্ধারকর্তা” (১ থিষলনীকীয় ১:১০)। ঈশ্বরের আসন্ন ক্রোধ হচ্ছে তাঁর পরিকল্পনার একটি অংশ: “কেননা ঈশ্বর আমাদিগকে ক্রোধের জন্য নিযুক্ত করেন নাই, কিন্তু আমাদের প্রভু যীশু খ্রীষ্ট দ্বারা পরিত্রাণ লাভের জন্য” (১ থিষলনীকীয় ৫:৯)। যারা যীশুকে বিশ্বাস করে, তারা ঈশ্বরের ক্রোধ থেকে রক্ষা পাবে।

`ঈশ্বর যখন তাঁর বিচারকের কাজ করছেন, তখন ক্রুশের উপরে যীশুর মৃত্যু কীভাবে ঈশ্বরকে ন্যায্য হতে এবং দয়ায় পূর্ণ করছে? তাঁর আগামী ক্রোধ থেকে আমাদের রক্ষা করার জন্য ঈশ্বর কি করলেন? অন্য লোকদের প্রতি অধিক ধৈর্যশীল হতে বাইবেলের এই সত্য কেন আপনাকে সাহায্য করবে?`