---
title:  ঈশ্বরের ক্রোধ তাঁর প্রেম দেখায়
date:   25/01/2025
---

### শাস্ত্রপাঠ

গীত ৭৮; যোনা ৪:১-৪; মথি ২১:১২, ১৩; ইষ্রা ৫:১২; দ্বিতীয় বিবরণ ৩২:৩৫।

> <p>মুখস্থপদ</p>
> “কিন্তু তিনি স্নেহময়, তাই অপরাধ ক্ষমা করিলেন, ধ্বংস করিলেন না, অনেকবার আপন ক্রোধ সম্বরণ করিলেন, আপনার সমস্ত ক্রোধ উদ্দীপিত করিলেন না” (গীত ৭৮:৩৮)।

অনেকে এই ধারণাটি পছন্দ করে যে, ঈশ্বর হচ্ছেন একজন প্রেমের ঈশ্বর। কিন্তু এই ধারণা তাদের হতাশ করে যে, ঈশ্বর রাগ করতে পারেন। তারা মনে করে যে, ঈশ্বর যদি প্রেম হন, তাহলে ঈশ্বরের মোটেও রাগ করা উচিত না। কিন্তু এই ধারণাটি মিথ্যা। ঈশ্বরের ক্রোধ তাঁর প্রেম থেকে আসে।

কিছু লোক বিশ্বাস করে যে, পুরাতন নিয়মের ঈশ্বর হচ্ছেন একজন ক্রোধের ঈশ্বর এবং নূতন নিয়মের ঈশ্বর হচ্ছেন একজন প্রেমের ঈশ্বর। কিন্তু ঈশ্বর হচ্ছেন কেবল এক জন। পুরাতন ও নূতন উভয় নিয়মে তিনি একই ঈশ্বর হিসেবে দেখা দিয়েছেন। আমাদের প্রেমময় ঈশ্বর মন্দের বিরুদ্ধে ক্রোধ দেখান। মন্দতা ঈশ্বরকে রাগায়, কারণ ঈশ্বর প্রেম। যীশু মন্দের বিরুদ্ধে তাঁর ক্রোধ দেখিয়েছেন। নূতন নিয়ম বার-বার তাঁর পবিত্র ক্রোধের বিষয় শিক্ষা দিচ্ছে।

ঈশ্বরের ক্রোধ হচ্ছে মন্দতার বিরুদ্ধে এবং মানবের অন্যায় কাজ ও অন্যায় আচরণের বিরুদ্ধে তাঁর প্রতিক্রিয়া। ঈশ্বরের প্রেম তাঁর সিদ্ধ প্রেম থেকে আসে, কারণ তিনি সকল সৃষ্টজীবের মঙ্গল চান। মন্দতা ঈশ্বরকে রাগায় এবং মন্দতার কারণে যাতনাভোগী মানুষদের তিনি সাহায্য করতে প্রলুব্ধ হন। সে কারণে, ঈশ্বরের ক্রোধ আসলে হচ্ছে তাঁর প্রেম প্রদর্শনের আরেকটি মাধ্যম।