---
title:  ঈশ্বরের ক্রোধ পবিত্র
date:   28/01/2025
---

ক্রোধের অনেক অনুভূতি হচ্ছে মন্দ এবং পাপে পরিপূর্ণ। কিন্তু বাইবেল এছাড়া শিক্ষা দেয় যে, পবিত্র ক্রোধের অস্তিত্ব রয়েছে।

মনের মধ্যে কল্পনা করুন, একজন মাতা তার তিন বছর বয়সী মেয়েকে খেলার মাঠে খেলতে দেখছেন। হঠাৎ করে এক ব্যক্তি মেয়েটিকে আক্রমণ করে বসল। মা খুবই ক্রোধান্বিত হবেন, ঠিক? যখন মন্দ কিছু ঘটে, আমরা রেগে যাই, কারণ যারা আঘাত পেল, তাদের জন্য আমাদের ভালোবাসা রয়েছে। এই উদাহরণটি আমাদের ঈশ্বরের পবিত্র ক্রোধ বুঝতে সাহায্য করে।

`মথি ২১:১২, ১৩ এবং যোহন ২:১৪, ১৫ পদ পড়ুন। যখন যীশু ঈশ্বরের মন্দিরে মন্দ কিছু ঘটতে দেখেন, তখন যীশু কি বলেন এবং কি করেন? এই ঘটনায় বর্ণীত যীশুর ক্রোধ কীভাবে আমাদেরকে মন্দকাজের প্রতি ঈশ্বরের ক্রোধ বুঝতে সাহায্য করে?`

এই পদগুলোয়, আমরা দেখি যে, যীশু সেই সব লোকদের প্রতি হতাশ হয়েছিলেন যারা ঈশ্বরের মন্দিরে মন্দ কাজ করছিল। যীশুর উপলদ্ধি ছিল পবিত্র। এই লোকেরা সেই সব অর্থ চুরি করছিল যা দিয়ে বিধবাদের, অনাথদের ও দরিদ্রদের সাহায্য করা হত (মথি ২১:১৩; তুলনা করুন, যোহন ২:১৬)। মন্দিরের যজ্ঞবলি কিংবা দান ঈশ্বরের ক্ষমা প্রদর্শন করত, এবং দেখাত যে, কীভাবে তিনি পাপ থেকে লোকদের পরিষ্কৃত করেন। কিন্তু যিহূদী নেতারা দরিদ্র ও অসহায়দের অনিষ্ট করার জন্য সেই দান হরণ করত। অবাক হবার কিছু নেই যীশু রেগে গেলেন!

মার্ক ১০:১৩, ১৪ এবং ৩:৪, ৫ পদ যীশুর পবিত্র ক্রোধের বিষয়ে আমাদের আরও কতগুলো দৃষ্টান্ত দেয়। লোকেরা যখন শিশুদেরকে যীশুর কাছে আনল, তাঁর শিষ্যরা লোকদের তখন তিরষ্কার করলেন। সেটা যীশুকে হতাশ করল। যীশু তাঁর শিষ্যদের বললেন: “শিশুদিগকে আমার নিকটে আসিতে দেও, বারণ করিও না” (মার্ক ১০:১৪)।

`বাইবেলের আরেকটি ঘটনায়, বিশ্রামদিনে সুস্থ করার দায়ে যিহূদী নেতারা যীশুকে দোষারোপ করার জন্য অপেক্ষায় ছিল, কারণ তিনি কাউকে সুস্থ করেছিলেন। যীশু নেতাদের প্রশ্ন করেন, “বিশ্রামবারে কি করা বিধেয়? ভাল করা না মন্দ করা? প্রাণরক্ষা করা না বধ করা? কিন্তু তাহারা চুপ করিয়া রহিল। তখন তিনি তাহাদের অন্তঃকরণের কাঠিন্যে দুঃখিত হইয়া সক্রোধে চারিদিকে তাহাদের প্রতি দৃষ্টিপাত করিয়া সেই লোকটিকে কহিলেন, ‘তোমার হাত বাড়াইয়া দেও;’ সে তাহা বাড়াইয়া দিল, আর তাহার হাত আগে যেমন ছিল, তেমনি হইল” (মার্ক ৩:৪, ৫)। আপনি কি দেখছেন যে, যীশু একই সময়ে ক্রোধান্বিত ও ব্যথিত ছিলেন? যীশু হতাশ হন, কারণ যিহূদীদের হৃদয় কঠিন ছিল। যীশুর ক্রোধ পবিত্র, কারণ তা প্রেম হতে উদ্ভুত (উৎপন্ন) ছিল। একইভাবে, পুরাতন নিয়মে বর্ণীত ঈশ্বরের ক্রোধ হল পবিত্র, কারণ তা প্রেম হতে উদ্ভুত হয়েছিল। ঈশ্বর যাদের ভালবাসেন, তাদেরকে যদি মন্দ লোকেরা আঘাত করে, তাহলে ঈশ্বর কীভাবে হতাশ না হয়ে থাকতে পারেন?`