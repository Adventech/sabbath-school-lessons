---
title:  ঈশ্বর ক্রোধে ধীর
date:   27/01/2025
---

মন্দ কাজ ঈশ্বরকে রাগায়, কারণ তিনি প্রেম। ঈশ্বর দয়ায় এতটা পরিপূর্ণ যে, বাইবেলের কোন ভাববাদী ঈশ্বরের দয়াশীলতার কারণে তাঁকে অনুযোগ করেননি!

সেই বিশেষ ভাববাদীর, অর্থাৎ যোনার, ঘটনা নিয়ে ধ্যান করুন। ঈশ্বর যখন নীনবীয়দের ক্ষমা করলেন, তখন যোনার উপলব্ধি কেমন ছিল, এবং তিনি কি বলেছিলেন? উত্তরের জন্য যোনা ৪:১-৪ পদ পড়ুন। (আরও পড়ুন, মথি ১০:৮)।

যোনার বক্তব্য ও উপলব্ধি আমাদের অনেক কথা বলে। প্রথমে, আমরা দেখি যে, যোনার অন্তর ছিল অত্যন্ত কঠিন ও শীতল। যোনা অশূরীয়দের অত্যন্ত ঘৃণা করতেন। অশূরীয়রা ইস্রায়েল সন্তানদের ধ্বংস করেছিল। তাই, যোনা চেয়েছিলেন যে, ঈশ্বর যেন অশূরীয়দের কোন দয়া না করেন।

যোনার বিবরণ হচ্ছে আমাদের জন্য একটি জোরালো শিক্ষা! যারা আমাদের অনিষ্ট করে, তাদের ব্যাপারে এমন উপলব্ধি না পোষণ করার বিষয়ে আমাদের অবশ্যই সাবধান হতে হবে। মনে রাখবেন, আমরা যোগ্য না হওয়া সত্ত্বেও ঈশ্বর আমাদেরকে তাঁর দয়া প্রদান করেছেন। সুতরাং, যারা আমাদের আঘাত করে, তাদেরকেও প্রেম প্রদর্শনের ব্যাপারে আমাদের আগ্রহী হতে হবে।

এছাড়া, যোনার চিন্তা ও উপলব্ধি আমাদের দেখায় যে, ঈশ্বরের প্রেম, দয়া ও ক্ষমা বুঝতে পারাটা আমাদের জন্য কতটা গুরুত্বপূর্ণ। যোনা ভালভাবে জানতেন যে, ঈশ্বর ছিলেন প্রেমময় এবং দয়ায় পরিপূর্ণ। যোনা আরও জানতেন যে, ঈশ্বর দ্রুত রেগে উঠেন না (যোনা ৪:২)। যোনা জানতেন যে, নীনবীর বাসিন্দারা মন্দকাজ পরিত্যাগ করলে সদাপ্রভু তাদের বিনষ্ট করবেন না। ঈশ্বর সকল স্থানের সকল লোকেরা প্রতি ন্যায্য-বিচারক।

আসুন, যোনার পুস্তকে লেখা ‘ক্রোধে ধীর’ কথাটির ইব্রীয় শব্দের নিহিতার্থ দেখি (যোনা ৪:২)। ইব্রীয় ভাষায় ব্যবহৃত মূল শব্দটির দ্বারা এমন কাউকে বোঝানো হয় যার ‘নাক লম্বা।’ বাইবেলের যুগে, যার নাক লম্বা ছিল, তাকে অত্যন্ত ধৈর্যশীল বলে আখ্যা দেওয়া হত। দীর্ঘ নাসিকা ছিল একটি চিহ্ন যে, ব্যক্তিটি রাগ হতে দীর্ঘ সময় নেন।

`বাইবেল বলে যে, ঈশ্বরের নাক লম্বা, কারণ তিনি দ্রুত রাগেন না। এছাড়া, তিনি অত্যন্ত ধৈর্যশীল। মানুষ আসলে দ্রুত রাগ করে, ঠিক? ঈশ্বর করেন না। ঈশ্বর যেহেতু ধৈর্যশীল, সেহেতু আমরা তাঁকে জানার আগেই তিনি তাঁর দয়া আমাদের প্রদান করেন। কিন্তু ঈশ্বরের দয়া পাপের কোন অজুহাত নয়। ঈশ্বর আমাদের পাপের শাস্তি ক্রুশের উপরে বহন করলেন, যাতে তিনি ন্যায্য থাকতে পারেন, এবং সেই লোকদের রক্ষা করতে পারেন যারা তাঁকে বিশ্বাস করে (রোমীয় ৩:২৫, ২৬)।`

`ঈশ্বর আপনার জন্য যা-কিছু করেছেন, তা স্মরণে রাখার মাধ্যমে কীভাবে আপনি অন্যদেরকে তাঁর দয়া প্রদর্শনে উদ্বুদ্ধ হতে পারেন? যারা আপনার অনিষ্ট করল, তাদের প্রতি দয়া দেখানোটা কি তাদের অপরাধ ক্ষমা করে দেবার সমতুল্য? ব্যাখ্যা করুন।`