---
title:  অতিরিক্ত আলোচনা
date:   31/01/2025
---

ঈলেন জি হোয়াইট স্বর্ণময় গোবৎসের বিষয় লিখেছেন, তিনি বলেছেন: “ঈশ্বরের বিরুদ্ধাচরণের শাস্তি ইস্রায়েল সন্তানদের পাপ্য ছিল। ঈশ্বর ছিলেন তাদের রাজা। তাদের রাজা হিসেবে, ঈশ্বর তাদের উপরে অনেক আশীর্বাদ বর্ষণ করেছিলেন। লোকেরা ঈশ্বরের বাধ্য থাকার প্রতিজ্ঞা করেছিল। তাই, লোকদেরকে এখন তাঁর ব্যবস্থা লঙ্ঘনের শাস্তি দেওয়া প্রয়োজন বলে ঈশ্বর মনে করলেন। একই সঙ্গে, ঈশ্বর লোকদের দয়া দেখালেন। ঈশ্বর তাঁর ব্যবস্থার মর্যাদা রক্ষা করলেন, কিন্তু ঈশ্বর তাদের পাপ স্বীকার করার এবং পাপকাজ বন্ধ করার সিদ্ধান্ত নেবার স্বাধীনতা দিলেন।

“এই পাপের শাস্তি দেওয়ার প্রয়োজন ঈশ্বরের ছিল। যেন ইস্রায়েল দেশের চারিপাশের লোক জানতে পারে যে, ঈশ্বর দেবতাদের মূর্তির ভজনাকারীদের ঘৃণা করেন। মোশি ইস্রায়েল সন্তানদের অপরাধের বিষয় লিখেছেন এবং একটি নথি রেখে গেছেন, যেটি দেখায় যে, ঈশ্বর তাঁর লোকদের পাপকাজের ব্যাপারে সন্তুষ্ট ছিলেন না। পরে, ইস্রায়েল সন্তানদের দায়িত্ব ছিল যে, তারা যেন তাদের চারপাশের লোকদেরকে মূর্তি পূজার পাপ না করার ব্যাপারে শিক্ষা দেয়। ইস্রায়েল সন্তানেরা কেবল ঈশ্বরের আরাধনা করবে বলে প্রতিজ্ঞা করার পরও যখন হোরেবের সেই স্বর্ণময় গোবৎসের ভজনা করল, তখন তাদের শত্রুরা তাদেরকে দোষারোপ করল। ঈশ্বরের লোকদের স্বীকার করা উচিৎ ছিল যে, তারা পাপ করেছে। তাহলে তারা অন্য লোকদের জন্য দৃষ্টান্ত স্থাপন করতে পারত যে, ঈশ্বর তাঁর বিরুদ্ধে পাপকাজ করা লোকদেরকে শাস্তি দেন। এই শাস্তি হল একটি প্রমাণ যে, ঈশ্বর তাদের পাপ প্রশ্রয় দেননি।

“ঈশ্বর তাঁর প্রেম-হেতু স্বর্ণময় গোবৎসের আরাধনাকারী তাঁর সেই লোকদের বিচার করলেন। ঈশ্বর তাঁর দয়ার গুণে তাঁর বিচারিত লোকদেরকে যাতনা ভোগার অনুমোদন দেন। ঈশ্বর তাদেরকে যাতনা ভোগার অনুমোদন দেন, যেন তাঁকে অযুত অযুত লোকের বিচার করতে ও শাস্তি দিতে না হয়। অর্থাৎ, বহু লোককে রক্ষা করার স্বার্থে ঈশ্বরকে অবশ্যই অল্প কিছু অপরাধীকে শাস্তি দিতে হয়।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ৩২৪, ৩২৫।

**আলোচ্য প্রশ্নাবলী**:

`আপনার কেন মনে হয় যে, ঈশ্বরের ক্রোধ মেনে নেওয়াটা মানুষের জন্য কঠিন? এটা বুঝতে কী আপনাকে সাহায্য করে?`

`লোকেরা যদি তাদের অনিষ্টকারীদের বিরুদ্ধে প্রতিশোধের চেষ্টা করে, তখন কি হয়? ঈশ্বর কি দুষ্টদের শাস্তি দিতে ও বিচার করতে পারেন? আমরা কেন তাদের বিচার করতে পারি না?`

`স্বর্ণময় গোবৎসের উপাসনা করার জন্য ঈশ্বর ইস্রায়েল সন্তানদের যে শাস্তি দিয়েছিলেন, সেখানে তাঁর দয়া কিভাবে দৃশ্যমান হয়? বাইবেলে আমাদের জন্য অন্য আর কি উদাহরণ রয়েছে যে, বিচারকর্তা ঈশ্বর হচ্ছেন প্রেমময়?`

`আমরা অবশ্যই কেন অন্যদের বিচার করব না?`