---
title:  ব্যবস্থা পবিত্র
date:   24/03/2025
---

প্রেম হচ্ছে ঈশ্বরের ব্যবস্থার সূচনা। ঈশ্বর যখন ব্যবস্থাকে সমর্থন করেন, তখন তিনি প্রেম সমর্থন করেন। সে-কারণে যীশু পাপীদের পরিত্রাণের জন্য মরলেন। যীশু মরলেন যেন তিনি দয়া দেখানোর সঙ্গে সঙ্গে ব্যবস্থাকে সমর্থন করতে পারেন। এভাবে যীশু ন্যায়পরায়ণ হলেন এবং তাঁর বিশ্বাসীদের প্রত্যেকের প্রতি দয়া দেখালেন (রোমীয় ৩:২৫, ২৬)। ঈশ্বর যখন আমাদের রক্ষা করছেন, তিনি তাঁর ব্যবস্থার পক্ষে তাঁর সমর্থন দেখালেন। সুতরাং, ঈশ্বর যখন আমাদের রক্ষা করছেন, তখন ব্যবস্থার গুরুত্ব কিন্তু কমছে না।

`রোমীয় ৬:১-৩ এবং ৭:৭-১২ পদ পড়ুন। ১২ পদের প্রতি বিশেষ মনোযোগ দিন। এমনকি, যীশু মরার পরও, এই পদগুলো ব্যবস্থা সম্পর্কে কি বলছে?`

কিছু লোক মনে করে যে, দয়া ও ঈশ্বরের পরিত্রাণ পরিকল্পনা আমাদেরকে ব্যবস্থা লঙ্ঘনের দায় থেকে রেহাই দেয়। কিন্তু পৌল বলেন যে, আমাদের পাপ করা বন্ধ করতে হবে, তাহলে ঈশ্বর আমাদের অধিক দয়া করেন। যারা যীশুকে বিশ্বাস করে, তারা তাঁর মৃত্যুতে বাপ্তাইজিত হয়। সুতরাং, তাদের অবশ্যই পাপ করা বন্ধ করতে হবে এবং যীশুতে জীবন যাপন করতে হবে।

ঈশ্বরের ব্যবস্থা পাপ নয়। ঈশ্বরের ব্যবস্থা আমাদের পাপ দেখায়, এবং দেখায় যে, যীশু ব্যতীত আমরা পাপী। “অতএব ব্যবস্থা পবিত্র, এবং আজ্ঞা পবিত্র, নায্য ও উত্তম” (রোমীয় ৭:১২)। ব্যবস্থা দেখায় যে, আমাদের পরিত্রাণের জন্য এবং তাঁর দয়ার জন্য ঈশ্বরকে আমাদের দরকার। ঈশ্বরের পরিত্রাণকারী দয়া বা অনুগ্রহ কেবল যীশু হতে আসে। “কেননা আমি তোমাদিগকে সত্য কহিতেছি, যে পর্যন্ত আকাশ ও পৃথিবী লুপ্ত না হইবে, সেই পর্যন্ত ব্যবস্থার এক মাত্রা কি এক বিন্দুও লুপ্ত হইবে না, সমস্তই সফল হইবে” (মথি ৫:১৮)।

ঈশ্বরের ব্যবস্থা আমাদের দেখায় যে, তিনি হলেন ধার্মিক। ব্যবস্থা আমাদের আরও দেখায় যে, ঈশ্বর হলেন প্রেম, তিনি মঙ্গলময়, এবং তিনি হলেন সত্য (লেবীয় ১৯:২; গীত ১৯:৭, ৮; ১১৯:১৪২, ১৭২)। আমাদের অবশ্যই স্মরণে রাখতে হবে যে, ঈশ্বর নিজে প্রস্তর ফলকের উপর দশ আজ্ঞা লিখেছেন (যাত্রা ৩১:১৮)। প্রস্তর ফলকে লেখা ব্যবস্থা দেখায় যে, ঈশ্বর ও তাঁর কর্তৃত্ব বদলায় না। প্রেম হল ঈশ্বরের শাসনব্যবস্থার ভিত্তি কিংবা সূচনা। ঈশ্বর ও শয়তানের মধ্যকার মহাসংঘর্ষে বাইবেলের এই সত্য হচ্ছে একটি গুরুত্বপূর্ণ ধারণা।