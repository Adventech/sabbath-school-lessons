---
title:  প্রেমের ব্যবস্থা
date:   23/03/2025
---

ঈশ্বরের ব্যবস্থা হচ্ছে গুরুত্বপূর্ণ নিয়ম-কানুন অপেক্ষা অধিক কিছু। ঈশ্বরের ব্যবস্থা আমাদের একটি সম্পর্ক দেখায়। আমরা দশ আজ্ঞায় এই সম্পর্ক অত্যন্ত সহজভাবে দেখি। দশ আজ্ঞার মৌলিক নিয়মগুলো ইতোমধ্যে পতনের পূর্বে আদম ও হবার এদন উদ্যানের জীবনের অংশ ছিল। ঈশ্বরের ব্যবস্থার নিয়মগুলো হচ্ছে প্রেমের নিয়ম। ওগুলো সেই সম্পর্ক দেখায়, যে-সম্পর্ক ঈশ্বর তাঁর লোকদের সঙ্গে লাভ করতে চান। নিয়মগুলো সেই সম্পর্কও দেখিয়ে থাকে যা আমরা অন্যদের সঙ্গে লাভ করি বলে ঈশ্বর চান।

ঈশ্বর প্রস্তর ফলকে দশ আজ্ঞা লিখেছেন (যাত্রা ৩১:১৮)। আজ্ঞাগুলো ইস্রায়েল-সন্তানদের সঙ্গে ঈশ্বরের বিশেষ সম্পর্ক দেখায়। তাদেরকে মিসরের দাসত্ব থেকে মুক্ত করার পর ঈশ্বর তাঁর আজ্ঞাগুলো লিখলেন। আজ্ঞাগুলো ঈশ্বরের প্রেম এবং তাঁর লোকদের প্রতি তাঁর প্রতিজ্ঞা দেখিয়েছে (পড়ুন, যাত্রা ৬:৭, ৮ এবং লেবীয় ২৬:১২)। প্রথম চারটি আজ্ঞা এবং শেষ ছয়টি আজ্ঞা দেখায় যে, আমাদের সঙ্গে ঈশ্বরের এবং আমাদের সঙ্গে অন্যদের কী এক সুস্বাস্থ্যময় সম্পর্ক থাকতে হবে।

`যাত্রা ২০:১-১৭ পদ পড়ুন। এই পদগুলো কীভাবে আমাদের দুটি গুরুত্বপূর্ণ নীতি দেখায়: (১) ঈশ্বরের জন্য প্রেম, এবং (২) মানুষের জন্য প্রেম?`

প্রথম চারটি আজ্ঞা ঈশ্বরের সঙ্গে আমাদের সম্পর্ক দেখায়। শেষ ছয়টি অন্য লোকদের সঙ্গে আমাদের সম্পর্ক দেখায়। ঈশ্বরের প্রতি ও অন্য লোকদের প্রতি আমাদের সম্পর্ক অবশ্যই ঈশ্বরের ব্যবস্থার এই দুটি অংশ দ্বারা নিয়ন্ত্রিত হতে হবে।

যীশু ঈশ্বরের ব্যবস্থার দুটি অংশকে একীভূত করলেন। যীশু শিক্ষা দিলেন যে, দুটি গুরুত্বপূর্ণ আজ্ঞা রয়েছে: (১) “তোমার সমস্ত অন্তঃকরণ, তোমার সমস্ত প্রাণ ও তোমার সমস্ত মন দিয়া তোমার ঈশ্বর প্রভুকে প্রেম করিবে” (মথি ২২:৩৭; তুলনা করুন, দ্বিতীয় বিবরণ ৬:৫)। এবং (২) “তোমার প্রতিবাসীকে আপনার মত প্রেম করিবে” (মথি ২২:৩৯; তুলনা করুন, লেবীয় ১৯:১৮)।

প্রথম চারটি আজ্ঞা হচ্ছে উপায় যে, আমাদের অবশ্যই ঈশ্বরকে আমাদের হৃদয় দিয়ে, মন দিয়ে, আত্মা ও শরীর দিয়ে প্রেম করতে হবে। শেষ ছয়টি হল অন্য লোকদের প্রেম করা। আমাদের অবশ্যই তাদেরকে নিজেদের মত প্রেম করতে হবে। যীশু বলেন যে, প্রেম বিষয়ক দুটি আজ্ঞা হচ্ছে ব্যবস্থার একটি গুরুত্বপূর্ণ অংশ (মথি ২২:৪০)। সুতরাং, ঈশ্বরের সমগ্র আজ্ঞা হচ্ছে প্রেমের ভিত্তি। আমরা অধিকন্তু লোকদের বলতে শুনি, “আমাদের ব্যবস্থা পালনের প্রয়োজন নেই। আমাদের কেবল ঈশ্বরকে ও মানুষকে প্রেম করতে হবে।” এই ধারণা ভুল কেন?

আমরা যদি তাঁর ব্যবস্থা লঙ্ঘন করি, তাহলে কি আমরা ঈশ্বরকে কিংবা মানুষকে প্রেম দেখাতে পারি? আপনার উত্তর ব্যাখ্যা করুন।