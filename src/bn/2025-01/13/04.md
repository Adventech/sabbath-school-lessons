---
title:  ব্যবস্থা ও দয়া
date:   25/03/2025
---

ইতোমধ্যে যেমনিভাবে আমরা দেখেছি, ঈশ্বরের ব্যবস্থা ও তাঁর দয়া এক যোগে কাজ করে, এ দুটো সাংঘর্ষিক না। নিয়ম-কানুন ও ক্ষমা ঈশ্বরের প্রেমের সঙ্গে এক যোগে কাজ করে। ব্যবস্থা ও দয়া উভয়ই দেখায় যে, ঈশ্বর ন্যায়পরায়ণ। পুরাতন নিয়মের যুগে, ঈশ্বরের লোকেরা দেখিয়েছে যে, তাঁর ব্যবস্থা তাঁর দয়া দেখায়। অ-যিহূদীদের ‘দেবতারা’ তাদের অনুসারীদের প্রদর্শন করেনি যে, দেবতারা তাদের জন্য কী চেয়েছে। কিন্তু বাইবেলের ঈশ্বর তাঁর লোকদের সেই সকল বিষয় শিক্ষা দিয়ে থাকেন যা তাঁকে সন্তুষ্ট করে। কোন্ বিষয়গুলো ঈশ্বরকে সন্তুষ্ট করে? তিনি তাঁর সকল লোকদের মঙ্গল চান।

আমাদের অবশ্যই স্মরণে রাখতে হবে যে, ব্যবস্থা আমাদের পাপ থেকে রক্ষা করে না। ব্যবস্থা আমাদের অন্তঃকরণ পরিবর্তন করতে পারে না। যেহেতু আমরা পাপী, সেহেতু আমাদের হৃদয় থেকে মন্দতা দূর করার জন্য ঈশ্বরকে দরকার। আমাদের একটি নতুন অধ্যাত্মিক হৃদয় প্রদান করার জন্য তাঁকে দরকার।

`যিরমিয় ৩১:৩১-৩৪ পদ পড়ুন। একটি নতুন হৃদয় প্রদানের ব্যাপারে এই পদগুলো আমাদের কি শিক্ষা দেয়? যোহন ৩:১-২১ পদে নীকদীমকে যীশুর বলা কথাগুলোর সাথে এই প্রতিজ্ঞার তুলনা করুন। আরও পড়ুন, ইব্রীয় ৮:১০।`

ঈশ্বর দুই খণ্ড পাথরের উপর ঈশ্বর দশ আজ্ঞা লিখেছেন (যাত্রা ৩১:১৮)। কিন্তু ঈশ্বর তাঁর ব্যবস্থা তাঁর লোকেদের হৃদয়ে লেখেন (গীত ৩৭:৩০, ৩১)। ঈশ্বরের প্রেমের ব্যবস্থা এমন কিছু নয় যা বাহি্যক ভূষণ। এটা আমাদের অন্তঃকরণের বিষয় এবং আমাদের প্রতিটি অস্তিত্বের বিষয়। ঈশ্বর হলেন একমাত্র সেই যিনি আমাদের হৃদয়ে তাঁর ব্যবস্থা লেখেন। তিনি তাঁর মনোনীত লোকদের প্রতিজ্ঞা করেছেন যে, তিনি তাদের জন্য তা সেখানে লিখবেন (ইব্রীয় ৮:১০ পদ পড়ুন)।

আমরা ব্যবস্থা পালনের মাধ্যমে নিজেদের রক্ষা করতে পারি না। তাঁর দয়ায় আমাদের বিশ্বাসের ঈশ্বর আমাদের রক্ষা করেন। আমরা নিজেরা নিজেদের রক্ষা করি না। ঈশ্বরের রক্ষাকারী দয়া হচ্ছে আমাদের প্রতি তাঁর উপহার (ইফিষীয় ২:৮)। আমরা এ কারণে ব্যবস্থা পালন করি না, যাতে তিনি আমাদের রক্ষা করেন। আমরা ব্যবস্থা পালন করি, কারণ আমরা ইতোমধ্যে সুরক্ষিত। আমরা ব্যবস্থা পালন করি না, যাতে ঈশ্বর আমাদের ভালোবাসেন। আমরা ব্যবস্থা পালন করি, কারণ ঈশ্বর ইতোমধ্যে আমাদের ভালোবাসনে। আমাদের জন্য ঈশ্বরের প্রেম আমাদের সাহায্য করে যেন আমরা তাঁকে ও অন্যদেরকে ভালোবাসি (পড়ুন, যোহন ১৪:১৫)।

একই সময়ে, ব্যবস্থা আমাদেরকে আমাদের পাপ দেখায় (যাকোব ১:২২-২৫; রোমীয় ৩:২০; ৭:৭)। ব্যবস্থা আমাদেরকে একজন ত্রাণকর্তার প্রয়োজনীয়তা দেখায় (গালাতীয় ৩:২২-২৪)। ব্যবস্থা আমাদেরকে জীবনের সর্বাঙ্গীন মঙ্গলের পথে পরিচালনা দেয় এবং আমাদেরকে ঈশ্বরের প্রেম দেখায়।

`ঈশ্বর যখন আপনার বিচার করছেন, তখন আপনার প্রত্যাশা কি? সেটি কি আপনার ব্যবস্থা-পালন? অথবা, যীশুর দয়া ও ধর্মময় জীবনের বর? ঈশ্বরের ব্যবস্থা আপনার জন্য কি করতে পারে এবং কি করতে পারে না, সে বিষয়ে আপনার উত্তর আপনাকে কি বলে?`