---
title:  সর্বোপরি মানুষকে ভালোবাসুন
date:   27/03/2025
---

ঈশ্বরকে প্রেম করা বলতে যদি তাঁর সমুদয় ব্যবস্থা পালন বোঝায়, তাহলে কেবল মন্দ কাজ করা ছেড়ে দিলেই আমরা ঈশ্বরের ব্যবস্থা পুরোপুরি পালন করতে পারি না, ঠিক? প্রেমের ব্যবস্থা আমাদেরকে মন্দকাজ না করতে নির্দেশ দেয়। প্রেমের ব্যবস্থা আমাদের সেই কাজ করতে প্রলুব্ধ করে যা অন্য লোকদের প্রতি প্রেম প্রদর্শন করে। আমাদের অবশ্যই মণ্ডলীর অন্য সভ্য-সভ্যাদের প্রতি এবং আমাদের সমাজের অন্তর্গত মণ্ডলী-বহির্ভূত লোকদের প্রতি প্রেম দেখাতে হবে। পৃথিবীর লোকদের বাস্তবিক ঈশ্বরের প্রেম দেখতে হবে।

`যাকোব ২:১-৯ পদ পড়ুন। এই পদগুলো আমাদের কি গুরুত্বপূর্ণ বার্তা দেয়?`

যাকোব আমাদের শিক্ষা দেন যে, ধনীরা যেন দরিদ্রদের কষ্ট না দেয় কিংবা তাদের জীবন সঙ্কটময় করে না তোলে। পরে যাকোব আমাদের প্রতিবেশিদের পক্ষ হয়ে প্রেমের ব্যবস্থা সম্পর্কে কথা বলেন। তিনি বলেন, “এই শাস্ত্রীয় বচনানুসারে যদি তোমরা রাজকীয় ব্যবস্থা পালন কর, তবে ভাল করিতেছ” (যাকোব ২:৮)।

যেমনিভাবে ঈলেন জি হোয়াইট বলেন, “মনুষ্যের প্রতি প্রেম ঈশ-প্রেমেরই পৃথিবীমুখি প্রকাশ মাত্র। আমাদের হৃদয় মধ্যে এই প্রেম দৃঢ়বদ্ধ করিবার নিমিত্তই, এবং আমাদিগকে এক পরিবারের সন্তান-সন্ততি করিবার নিমিত্তই মহিমার রাজা আমাদের এক জনের ন্যায় হইলেন। আর যখন তাঁহার বিদায়কালীন কথাগুলি পরিপূর্ণতা লাভ করে, ‘তোমরা পরস্পর প্রেম কর, যেমন আমি তোমাদিগকে প্রেম করিয়াছি’ (যোহন ১৫:১২); তিনি জগৎকে ভালোবাসিয়াছিলেন আমরাও যখন ইহাকে তদ্রƒপ ভালোবাসি, কেবল তখনই আমাদের নিমিত্ত তাঁহার যে উদ্দেশ্য রহিয়াছে, তাহা পরিপূর্ণরূপে সাধিত হয়। আমরা স্বর্গের নিমিত্ত যোগ্য প্রতিপন্ন হই; কারণ তখন আমাদের নিমিত্ত তাঁহার উদ্দেশ্য রহিয়াছে, তাহা পরিপূর্ণরূপে সাধিত হয়। আমরা স্বর্গের নিমিত্ত যোগ্য প্রতিপন্ন হই; কারণ তখন আমাদের হৃদয় মধ্যেই স্বর্গ রচিত হয়।” -সর্ব-যুগের বাসনা, পৃষ্ঠা: ৬৮৭।

যীশু যেমনিভাবে লোকেদের ভালবেসছেন, আমরা যদি তাদের তদ্রƒপ ভালবাসি, তাহলে আমরা স্বর্গের জন্য প্রস্তুত থাকতে পারব! বাহ্! এই চিন্তাটি চমৎকার। এটি আমাদের দেখায় যে, যীশুর অনুসারী হওয়া বলতে আসলে কী বোঝায়।

যীশু তাঁর অনুসারীদের আজ্ঞা দিচ্ছেন: “আমি যেমন তোমাদিগকে প্রেম করিয়াছি, তোমরাও তেমনি পরস্পর প্রেম কর” (যোহন ১৩:৩৪)। যীশু আরও বলেন, “তবে তাহাতেই সকলে জানিবে যে, তোমরা আমার শিষ্য” (৩৫ পদ)। খ্রীষ্টিয় বিশ্বাসে প্রেম অত্যন্ত গুরুত্বপূর্ণ, কারণ ঈশ্বর হলেন প্রেম (১ যোহন ৪:৮, ১৬)। আমরা যদি বলি যে, আমরা ঈশ্বরকে প্রেম করি, তাহলে আমরা অন্যদেরও প্রেম করব (তুলনা করুন, ১ যোহন ৩:১১; ১ যোহন ৪:২০)।

১ পিতর ৪:৮ পদ খ্রীষ্টিয়ানদের বলছে, “সর্বাপেক্ষা পরস্পর একাগভাবে প্রেম কর; কেননা প্রেম পাপরাশি আচ্ছাদন করে” (আরও পড়ুন, ইব্রীয় ১০:২৪ ও ১ থিষলনীকীয় ৩:১২)।

`এই ধারণা নিয়ে ধ্যান করুন যে, আমাদের অবশ্যই লোকদেরকে সেইমত প্রেম করতে হবে, যেমন প্রেম যীশু তাদের করেছেন। এই শিক্ষা কীভাবে আমাদের বুঝতে সাহায্য করে যে, ঈশ্বর এই জীবনে আমাদেরকে স্বর্গের জন্য উপযুক্ত করবেন? আপনার উত্তরটি শাব্বাথ স্কুলে নিয়ে যান।`