---
title:  অতিরিক্ত আলোচনা
date:   28/03/2025
---

“যাহারা অপরের পরিচর্যা করে তাহারা প্রধান মেষপালক কর্ত্তৃক পরিচর্যা প্রাপ্ত হইবে। তাহারা জীবন জল পান করিয়া পরিতৃপ্ত হইবে। উত্তেজনা সৃষ্টিকারী কোন আমোদ-প্রমোদের নিমিত্ত কিম্বা তাহাদের জীবনে কোন বৈচিত্রের নিমিত্ত কোন বাসনা তাহাদের থাকিবে না। তাহাদের একমাত্র আগ্রহের বড় বিষয়টি হইবে এই যে কিরূপে, যে সকল প্রাণ বিনষ্ট হইবার নিমিত্ত প্রস্তুত, তাহাদিগকে উদ্ধার করা যায়। এক্ষেত্রে সামাজিক মেলামেশা খুবই লাভজনক হইবে। মুক্তিদাতার প্রেম সকল হৃদয়কে আকৃষ্ট করিয়া একত্র করিবে।

“আমরা যখন উপলব্ধি করি যে, আমরা ঈশ্বরের সহিত সহকার্যকারী, তখন আমরা আর উদাস ভরে তাঁহার প্রতিজ্ঞামালার কথা উচ্চারণ করিব না। বরং সে সকল আমাদের হৃদয় মধ্যে জ্বলিতে থাকিবে এবং আমাদের ওষ্ঠাধরে প্রদীপ্ত হইয়া উঠিবে। এক অজ্ঞ, অ-শৃঙ্খলিত এবং বিদ্রোহাচারী প্রজাবৃন্দের পরিচর্যা করিবার নিমিত্ত যখন ঈশ্বর মোশিকে আহ্বান করিয়াছিলেন তখন ঈশ্বর মোশির নিকট এই প্রতিজ্ঞা করিয়াছিলেন, ‘আমার শ্রীমুখ তোমার সহিত গমন করিবে, এবং আমি তোমাকে বিশ্রাম দিব।’ তিনি এই প্রতিজ্ঞাও করিয়াছিলেন, ‘নিশ্চয় আমি তোমার সহবর্ত্তী হইব’ (যাত্রা ৩৩:১৪; ৩:১২)। খ্রীষ্টের পরিবর্তে যাহারা তাঁহার দুর্দশাগ্রস্ত ও যাতনা ভোগকারীদের নিমিত্ত অক্লান্ত পরিশ্রম সাধন করি তাহাদের সকলের নিমিত্ত এই প্রতিজ্ঞাটি প্রযোজ্য।” -ঈলেন জি হোয়াইট, সর্ব-যুগের বাসনা, পৃষ্ঠা: ৬৮৬, ৬৮৭।

**আলোচ্য প্রশ্নাবলী**:

`১ করিন্থীয় ১৩:৪-৮ পদ পড়ুন। ১ করিন্থীয় ১৩ অধ্যায় কীভাবে আমাদের বুঝতে সাহায্য করে যে, খ্রীষ্টিয়ান হিসেবে আমরা কে বা কারা?`

`মথি ২৫:৩১-৪৬ পদে কোন্ বিষয়গুলো মেষদেরকে ছাগ থেকে আলাদা করছে? এই পদগুলোয় যীশু যা বলছেন তা ভুলভাবে না বোঝার ব্যাপারে কীভাবে আমরা নিশ্চিত থাকতে পারি? এই পদগুলো কেন শিক্ষা দেয় না যে, আমাদের সৎকর্ম আমাদের পরিত্রাণ করে?`

`বৃহস্পতিবারের পাঠের সংকলিত অংশের শেষের কয়েকটি চরণ (লাইন) দেখুন: “তিনি জগৎকে ভালবাসিয়াছিলেন আমরাও যখন ইহাকে তদ্রƒপ ভালোবাসি, কেবল তখনই আমাদের নিমিত্ত তাঁহার যে উদ্দেশ্য রহিয়াছে, তাহা পরিপূর্ণরূপে সাধিত হয়। আমরা স্বর্গের নিমিত্ত যোগ্য প্রতিপন্ন হই; কারণ তখন আমাদের নিমিত্ত তাঁহার উদ্দেশ্য রহিয়াছে, তাহা পরিপূর্ণরূপে সাধিত হয়। আমরা স্বর্গের নিমিত্ত যোগ্য প্রতিপন্ন হই; কারণ তখন আমাদের হৃদয় মধ্যেই স্বর্গ রচিত হয়।” -ঈলেন জি হোয়াইট, সর্ব-যুগের বাসনা, পৃষ্ঠা: ৬৮৭। এই উদ্ধৃতিটি আপনার কাছে কি অর্থ বহন করে? ঈশ্বরের বিষয় এবং স্বয়ং স্বর্গের বিষয় এই উদ্ধৃতিটি আমাদের কি বলে? এ মুহূর্তে আমরা কিভাবে স্বর্গরাজ্যের নাগরিক হিসেবে জীবন যাপন করতে পারি? ঈশ্বরের প্রেম সহভাগ ও প্রদর্শন কীভাবে উত্তর হতে পারে?`