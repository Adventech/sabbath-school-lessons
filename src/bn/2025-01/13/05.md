---
title:  প্রেম সমুদয় ব্যবস্থা পালন করে
date:   26/03/2025
---

প্রেম ও ব্যবস্থার মধ্যকার সম্পর্ক অত্যন্ত গুরুত্বপূর্ণ। বাইবেল আমাদের বলে যে, আমরা যখন প্রেম করি, তখন সমগ্র ব্যবস্থা পালন করি।

রোমীয় ১৩:৮-১০ পদে, পৌল শিক্ষা দেন যে, “তোমরা কাহারও কিছু ধারিও না, কেবল পরস্পর প্রেম ধারিও; কেননা পরকে যে প্রেম করে, সে ব্যবস্থা পূর্ণরূপে পালন করিয়াছে” (৮ পদ)। শেষ ছয়টি আজ্ঞা নিয়ে পৌল কথা বলার পর, তিনি ঘোষণা দেন: ‘‘প্রতিবাসীকে আপনার মত প্রেম করিও” (৯ পদ)। পৌল বলেন যে, “প্রেম প্রতিবাসীর অনিষ্ট সাধন করে না, অতএব প্রেমই ব্যবস্থার পূর্ণসাধন” (১০ পদ)। কোন্ ধরণের প্রেম সকল ব্যবস্থার বাধ্য থাকে? এই প্রেম কি দেখতে একই রকম?

`মথি ২৩:২৩, ২৪ পদ পড়ুন। ইতোমধ্যে, গত পাঠে আমরা যেমনিভাবে দেখেছি, “ব্যবস্থার মধ্যে গুরুতর বিষয়” কি, যে-বিষয়ে ২৩ পদে যীশু বলেন? দ্বিতীয় বিবরণ ৫:১২-১৫ এবং যিশাইয় ৫৮:১৩, ১৪ পদ পড়ুন। এই পদগুলো কীভাবে আমাদের ব্যবস্থা ও ঈশ্বরের পরিত্রাণ পরিকল্পনার মধ্যকার যোগসূত্র দেখায়?`

যীশু বলেন যে, “ব্যবস্থার মধ্যে গুরুতর বিষয়” হচ্ছে ন্যায়পরায়ণ হওয়া, দয়া দেখানো ও বিশ্বাস রাখা। অন্য যেকোন ব্যবস্থা অপেক্ষা, বরং একটি ব্যবস্থা, আমাদের দেখায় যে, আমাদেরকে রক্ষা করার জন্য ঈশ্বরের যে আকাঙ্ক্ষা রয়েছে, সেই আকাঙ্ক্ষা হচ্ছে তাঁর ন্যায়পরায়ণ হওয়ার সাথে সম্পর্কযুক্ত। সেই ব্যবস্থা হচ্ছে বিশ্রামদিন। বিশ্রামদিন আমাদের সেই সময়টির বিষয় স্মরণ করতে সাহায্য করে যখন ঈশ্বর আকাশমণ্ডল ও পৃথিবী সৃষ্টি করেন। বিশ্রামদিন আমাদের আরও স্মরণ করতে সাহায্য করে যে, ঈশ্বর তাঁর লোকদের পাপ ও দাসত্ব থেকে নিস্তার করছেন। সদাপ্রভু চান যে, আমরা যেন বিশ্রামদিনের জন্য ও তাঁর জন্য আনন্দ করি (যিশাইয় ৫৮:১৩, ১৪)। যিশাইয় ৫৮ অধ্যায়, অন্য লোকদের সাহায্যার্থে আমাদের প্রেমের কাজ করতে বলে। ঈশ্বর চান আমরা যেন ক্ষুধার্তদের খাওয়াই এবং আমাদের গৃহে গৃহহীনদের আশ্রয় দেই (পড়ুন, যিশাইয় ৫৮:৩-১০)।

এ সকল শিক্ষামালা (এবং অন্য আরও অনেক শিক্ষা) আমাদের বুঝতে সাহায্য করে যে, ব্যবস্থা পালন বলতে আসলে কী বোঝায়। যখন আমরা ব্যবস্থা লঙ্ঘন না করি, তখন আমরা তা পালন করি। কিন্তু আমাদের অবশ্যই সৎকর্মও করতে হবে। আমাদের অবশ্যই প্রেমের কাজ করতে হবে যা ঈশ্বরের বিশ্বাস ও দয়া দেখায়। ব্যবস্থা পালন হচ্ছে ব্যবস্থা লঙ্ঘন অপেক্ষা অধিক কিছু। ব্যবস্থা পালন মানে হচ্ছে সৎকর্ম করা।