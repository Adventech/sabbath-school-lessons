---
title:  একজন মায়ের ভালোবাসারও ঊর্ধ্বে
date:   19/01/2025
---

হয়ত মানব অভিজ্ঞতায় প্রেমের সর্বাপেক্ষা গুরুত্বপূর্ণ দৃষ্টান্ত হল একজন সন্তানের জন্য বাবা-মায়ের প্রেম। মানবের জন্য ঈশ্বরের বিস্ময়কর দয়া ও প্রেম প্রদর্শনের জন্য বাইবেল অধিকন্তু অভিভাবক-সন্তানের রূপক ব্যবহার করে। রূপকটি দেখায় যে, মানবীয় প্রেমের সর্বাপেক্ষা সুন্দর নমুনা অপেক্ষাও ঈশ্বরের দয়ার নমুনা অধিকতর জোরালো।

`গীত ১০৩:১৩; যিশাইয় ৪৯:১৫ ও যিরমিয় ৩১:২০ পদ আমাদেরকে ঈশ্বরের কিছু ছবি দেখায়। ঈশ্বর আমাদের কতটা প্রেম করেন, সে-বিষয়ে এই চিত্রগুলো আমাদের কি বলে?`

এই পদগুলো আমাদের দেখায় যে, একজন পিতা বা মাতা যেমন তার সন্তানকে ভালোবাসেন, ঈশ্বর আমাদের তদ্রƒপ ভালোবাসেন। আমরা ঈশ্বরের প্রিয় সন্তান। উত্তম পিতা ও মাতা যেমন তাদের সন্তানদের ভালবাসেন, ঈশ্বর আমাদের তদ্রƒপ ভালবাসেন। কিন্তু যিশাইয় ৪৯:১৫ পদ যেমনিভাবে বিবৃতি দিচ্ছে, একজন মা হয়ত ‘সন্তানকে ভুলতে পারে’ কিংবা ‘গর্ভজাত সন্তান হয়ত মাকে ভুলতে পারে।’ কিন্তু ঈশ্বর তাঁর সন্তানদের কখনও ভোলেন না। “কেননা তাঁহার বিবিধ করুণা শেষ হয় নাই” (বিলাপ ৩:২২)।

বিলাপ ৩:২২ পদে ব্যবহৃত ‘করুণা’ শব্দটি ইব্রীয় ‘রহম’ থেকে এসেছে। ঈশ্বরের প্রেমের ও করুণার কথা বলতে গিয়ে বাইবেলের লেখকরা অন্য অনেক পদে ‘রহম’ শব্দটি প্রয়োগ করেছেন। বাইবেল বিশ্লেষকেরা বিশ্বাস করেন যে, ‘রহম’ শব্দটি মূলতঃ ইব্রীয় ‘রেহেম’ থেকে এসেছিল, যার অর্থ হল- মাতৃগর্ভ (বা মাতৃ-জঠর)। অর্থাৎ, বাইবেল বিশ্লেষকেরা এই ধারণা দেখাচ্ছেন যে, ঈশ্বরের ভালাবাসা হচ্ছে মায়ের ভালোবাসার মত, যে ভালবাসার সূত্রপাত হয় জন্মকাল থেকে। এই ভালোবাসা হল অত্যন্ত জোরালো ও শক্তিশালী। কিন্তু আমাদের জন্য ঈশ্বরের প্রেম হচ্ছে আরও বেশি শক্তিশালী।

তাঁর মনোনীত ইস্রায়েল সন্তানদের ব্যাপারে ঈশ্বরের যে চিন্তা ও উপলব্ধি রয়েছে, তা যিরমিয় ৩১:২০ পদ আমাদের বলে। ইস্রায়েলরা হচ্ছে ঈশ্বরের প্রিয় পুত্র ও প্রিয় সন্তানের তুল্য। ইস্রয়েল-সন্তানেরা অধিকন্তু ঈশ্বরকে প্রত্যাখ্যান করেছে এবং তাঁর অবাধ্য হয়েছে। তাদের পাপ ঈশ্বরকে চরমভাবে মর্মাহত করেছে। কিন্তু, এতদ্সত্বেও, ঈশ্বর ইস্রায়েল-সন্তানদের ভালবেসে গেছেন এবং তাদেরকে তাঁর দয়া দেখিয়েছেন। এই পদে ব্যবহৃত ‘দয়া’ (যিরমিয় ৩১:২০) কিংবা ‘করুণা’ শব্দটি সেই একই শব্দ থেকে এসেছে, যে-শব্দটি ঈশ্বরের প্রেম (রহম) বোঝাতে ব্যবহৃত হয়েছে। ‘তাহার জন্য আমার অন্তর ব্যাকুল হয়’ কথাটি তাদের জন্য ‘আমার অস্থি এবং আমার দেহাভ্যন্তরের সকল অঙ্গ বিলাপ করছে’ হিসেবেও লেখা যায়। ঈশ্বর যে আমাদের অনেক ভালোবাসেন, ঈশ্বর যে আমাদের কল্পনা অপেক্ষা বেশি প্রেম করেন, সেটা দেখাতে এই পদটি জোরালো ভাষা ব্যবহার করছে। তাঁর লোকেরা যখন তাঁর অবাধ্য হয় কিংবা তাঁর ব্যবস্থা লঙ্ঘন করে, তখন কিন্তু ঈশ্বর তাদেরকে প্রেম করা বন্ধ করে দেন না। ঈশ্বর তাঁর লোকদের ভালোবেসেই যান।