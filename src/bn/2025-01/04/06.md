---
title:  দয়া ও প্রেম
date:   23/01/2025
---

বাইবেলের ঈশ্বর দয়ায় পূর্ণ। তিনি গভীরভাবে ভালবাসেন। যীশু এই জোরালো আবেগ প্রদর্শন করেন। যীশু দেখান যে, ঈশ্বর আমাদের খুবই ভালোবাসেন। ঈশ্বরের লোকেরা যখন সমস্যায় থাকে, তখন ঈশ্বর তাদেরকে করুণা দেখান (তুলনা করুন- যিশাইয় ৬৩:৯; ইব্রীয় ৪:১৫)। ঈশ্বরের লোকেরা যখন যাতনা ভোগে, তখন তিনি ব্যথিত হন (বিচারকর্তৃগণ ১০:১৬; লূক ১৯:৪১)। ঈশ্বর সর্বদা শুনতে, উত্তর দিতে ও সান্ত্বনা দিতে আগ্রহী (যিশাইয় ৪৯:১০, ১৫; মথি ৯:৩৬; ১৪:১৪)।

`১ করিন্থীয় ১৩:৪-৮ পদ পড়ুন। এই পদগুলো অন্যদের সঙ্গে ঈশ্বরের বিস্ময়কর দয়া ও প্রেম কীভাবে প্রকাশ করতে বলে?`

১ করিন্থীয় ১৩:৪-৮ পদে আমরা যে প্রেমের বিষয়ে পড়লাম, সেই প্রেম আমরা অন্যদের সঙ্গে সহভাগ করতে চাই। কিন্তু কীভাবে আমরা সেই প্রেম অন্যদের সঙ্গে সহভাগ করতে পারি? আমরা নিজেদেরকে ধৈর্যশীল ও নম্র্র করতে পারি না। আমরা দম্ভ, অহংকার, নষ্টামী কিংবা স্বার্থপরতা দূর করতে পারি না। ঈশ্বরের প্রেম “সকলই বহন করে, সকলই বিশ্বাস করে, সকলই প্রত্যাশা করে, সকলই ধৈর্যপূর্বক সহ্য করে। প্রেম কখনও শেষ হয় না” (১ করিন্থীয় ১৩:৭, ৮)। ঈশ্বরের সাহায্য ছাড়া আমরা এই প্রেম দেখাতে পারি না। ঈশ্বরের প্রশংসা করুন, কারণ যখন আমরা যীশুতে বিশ্বাস রেখে জীবন যাপন করি, তখন ঈশ্বরের পবিত্র আত্মা আমাদের হৃদয়ে তাঁর প্রেম বর্ষণ করেন (রোমীয় ৫:৫)।

ঈশ্বরের দয়া এবং তাঁর পবিত্র আত্মা ঈশ্বরের সুগভীর ও পবিত্র প্রেম প্রদর্শন করতে আমাদের সাহায্য করে। কি কি উপায়ে আমরা এই প্রেম দেখাতে পারি? প্রথমে, আমাদের অবশ্যই সেই ঈশ্বরের ভজনা করতে হবে যিনি হলেন প্রেম। দ্বিতীয়ত, যখন আমরা অন্যদেরকে দয়া ও প্রেম দেখাতে চাই, তখন তাদেরকে আমাদের ঈশ্বরের প্রেম ও দয়া দেখাতে হবে। লোকদের সঙ্গে সাথে খ্রীষ্টিয় বিশ্বাস সহভাগ করতে হবে এবং ভালো বোধ করতে তাদেরকে সাহায্য করতে হবে, কারণ ঈশ্বর আমাদের ভালো অনুভূতি দিয়ে থাকেন। তৃতীয়ত, আমাদের বুঝতে হবে যে, আমরা হৃদয় পরিবর্তন করতে পারি না, কিন্তু ঈশ্বর পারেন।

সুতরাং, তাঁকে প্রেম করার জন্য এবং অন্যদের প্রেম করার জন্য ঈশ্বরের কাছে আমাদের সাহায্য চাইতে হবে। ঈশ্বর আমাদের এমন একটি প্রেম দিতে পারেন যা আমাদের ধার্মিক করে এবং আমাদের হৃদয় থেকে পাপ দূর করে।

থিষলনীকীয় মণ্ডলীর উদ্দেশ্যে পৌল যে কথাগুলো বলেছেন, সে কথাগুলো যেন আমাদের প্রার্থনা হয়: “...প্রভু তোমাদিগকে পরস্পরের ও সকলের প্রতি প্রেমে বর্ধিষ্ণু করুন ও উপচিয়া পড়িতে দিউন; এইরূপে আপনার সমস্ত পবিত্রগণ সহ আমাদের প্রভু যীশুর আগমন কালে যেন তিনি আমাদের ঈশ্বর ও পিতার সাক্ষাতে তোমাদের হৃদয় পবিত্রতায় অনিন্দনীয়রূপে সুস্থির করেন” (১ থিষলনীকীয় ৩:১২, ১৩)।