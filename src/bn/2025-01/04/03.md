---
title:  আমাদের জন্য ঈশ্বরের গভীর প্রেম
date:   20/01/2025
---

হোশেয় পুস্তক আমাদেরকে মানবের জন্য ঈশ্বরের প্রেম প্রদর্শন দেখায়। হোশেয় ছিলেন ঈশ্বরের বিশেষ ভাববাদী। ঈশ্বর হোশেয়কে নির্দেশ দেন, “তুমি যাও, ব্যভিচারের স্ত্রীকে ও ব্যভিচারের সন্তানদিগকে গ্রহণ কর, কেননা এই দেশ সদাপ্রভুর অনুগমন হইতে নিবৃত্ত হওয়ায় ভয়ানক ব্যভিচার করিতেছে” (হোশেয় ১:২)। পরে, তাঁর লোকদের সঙ্গে ঈশ্বরের ভালবাসা প্রদর্শনের জন্য হোশেয় ১১ অধ্যায় একটি রূপক ব্যবহার করছে। হোশেয় একজন প্রেমময় পিতার রূপক ব্যবহার করছেন।

`হোশেয় ১১:১-৯ পদ পড়ুন। এই পদগুলোর রূপকটি আমাদের কীভাবে ভালোভাবে বুঝতে সাহায্য করে যে, ঈশ্বর আমাদের কতটা কতটা যত্ন নেন?`

হোশেয় পুস্তকের সন্তানের জন্য একজন পিতার প্রেমের রূপক আমাদেরকে ঈশ্বরের প্রেম দেখায়। ঈশ্বরের ভালবাসা বোঝার সাহায্যার্থে বাইবেল আরও রূপক ব্যবহার করছে। বাইবেল ঈশ্বরকে এমন একজন হিসেবে দেখাচ্ছে যে-কিনা একজন ছোট শিশুকে হাঁটতে শেখায়। ঈশ্বরকে সেই অভিভাবক হিসেবে তুলনা করা হয়েছে যিনি তাঁর সন্তানের বাহু ধরেন। বাইবেল ঈশ্বরকে এমন একজন হিসেবে দেখাচ্ছে যিনি তাঁর লোকদের নিরাময় করেন, আহার দেন, এবং তাদের অভাবের যত্ন নেন। বাইবেল বলে যে, ঈশ্বর তাঁর লোকদের ‘বহন’ করেন যেন তিনি ‘তাঁর পুত্রকে’ বহন করছেন (দ্বিতীয় বিবরণ ১:৩১)। বাইবেল বলে যে, ঈশ্বর “তাহাদের সকল দুঃখে তিনি দুঃখিত হইতেন, তাঁহার শ্রীমুখস্বরূপ দূত তাহাদিগকে পরিত্রাণ করিতেন. . . পুরাকালের সমস্ত দিন তাহাদিগকে তুলিয়া বহন করিতেন” (যিশাইয় ৬৩:৯)।

তাঁর লোকদের জন্য ঈশ্বরের প্রেম এবং ঈশ্বরের জন্য তাঁর লোকদের প্রেম- উভয়ের মধ্যে তুলনা করুন। ঈশ্বরের প্রেম অনড়। কিন্তু তাঁর লোকেরা ব্যভিচারিনী স্ত্রীলোকের মত তাঁর সঙ্গে ‘প্রতারণা’ করে। তারা কীভাবে প্রতারণা করে? তারা ঈশ্বরের বাধ্য থাকে না। তাদের পাপ ঈশ্বরকে অত্যন্ত গভীরভাবে আঘাত করে এবং ফলে বাধ্য হয়ে ঈশ্বর তাদের শাস্তি দেন। ঈশ্বর প্রেম। কিন্তু তাঁর প্রেম সর্বদা ন্যায্য। তিনি প্রয়োজনে পাপ ও ভ্রষ্টতাকে শাস্তি দেবেন। (যেমনিভাবে আমরা সামনের একটি অধ্যায়ে দেখব- ঈশ্বরের প্রেম হচ্ছে ন্যায্য ও দয়ায় পূর্ণ। ন্যায্য হওয়া এবং দয়া প্রদর্শন হচ্ছে এমন এক আচরণ যা একে অপরের পরিপূরক।)

আপনি কি কখনও এমন কোন বিষয় নিয়ে এতটা হতাশ হয়েছেন যে, আপনার পেটে ব্যথা হয়েছে? বাইবেল আমাদের এটা দেখানোর জন্য এই রূপক ব্যবহার করছে যে, তাঁর লোকদের জন্য ঈশ্বরের আবেগ-অনুভূতি হচ্ছে অত্যন্ত শক্তিশালী। শক্তিশালী মানবীয় আবেগের রূপক প্রদর্শন করার জন্য বাইবেল এই রূপকও ব্যবহার করছে।