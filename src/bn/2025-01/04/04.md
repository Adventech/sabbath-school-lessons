---
title:  যীশুর দয়া
date:   21/01/2025
---

ঈশ্বরের প্রেম প্রদর্শন করতে পুরাতন নিয়ম যে রূপক ব্যবহার করেছিল, সেই একই রূপক নূতন নিয়মও ব্যবহার করছে। পৌল বলেন যে, ঈশ্বর “করুণা-সমষ্টির পিতা এবং সমস্ত সান্ত্বনার ঈশ্বর” (২ করিন্থীয় ১:৩)। এছাড়া, পৌল ইফিষীয় ২:৪ পদে বর্ণনা করছেন যে, “ঈশ্বর, দয়াধনে ধনবান বলিয়া, আপনার যে মহাপ্রেমে আমাদিগকে প্রেম করিলেন।”

যীশু তাঁর কথায় অনেক রূপক ব্যবহার করেছেন, যেগুলো দেখায় যে, আমাদের জন্য ঈশ্বরের প্রেম হচ্ছে অত্যন্ত শক্তিশালী (মথি ১৮:২৭; লূক ১০:৩৩; ১৫:২০)। যাতনাভোগী লোকদের প্রতি যীশুর দয়া প্রদর্শন করতে গিয়ে নূতন নিয়মের লেখকরা পুরাতন নিয়মের লেখকদের মতই একই ধরণের রূপক ব্যবহার করছেন।

`মথি ৯:৩৬; ১৪:১৪; মার্ক ১:৪১; ৬:৩৪ ও লূক ৭:১৩ পদ পড়ুন। আরও পড়ুন, মথি ২৩:৩৭ পদ। যাতনাগ্রস্ত লোকদের জন্য যীশুর দয়া বোঝাতে এই পদগুলো আমাদের কীভাবে সাহায্য করে?`

বার বার বাইবেল আমাদের বলে যে, যাতনাগ্রস্ত কিংবা অভাবী লোকদের জন্য যীশু ছিলেন প্রেম ও দয়ায় পরিপূর্ণ। যাতনাভোগীদের সাহায্য করতে এবং তাদের অভাবের তত্ত্বাবধান করতে যীশুর দয়াই তাঁকে উদ্বুদ্ধ করেছে।

হ্যাঁ, লোকেরা যীশুকে কাঁদিয়েছে ও দুঃখ দিয়েছে। যীশু যখন যিরূশামের প্রতি দৃষ্টি দিয়েছিলেন এবং “যিরূশালেম, যিরূশালেম. . . কুক্কুটী যেমন আপন শাবকদিগকে পক্ষের নিচে একত্র করে, তদ্রƒপ আমিও কত বার তোমার সন্তানদিগকে একত্র করিতে ইচ্ছা করিয়াছি, কিন্তু তোমরা সম্মত হইলে না” (মথি ২৩:৩৭) কথাটি বলেছিলেন, তখন তাঁর চোখে আসা অশ্রুজলের কথা স্মরণ করুন। এই পদে, যীশু যে দুঃখভোগ করেছিলেন, সেই দুঃখভোগ পুরাতন নিয়মে বর্ণীত ঈশ্বরের হৃদয়ের দুঃখের সঙ্গে মিলে যায়। বাইবেল বিশ্লেষকরা আমাদের বলেন যে, যীশু যে দেশে বেড়ে উঠেছিলেন, কেবল সেই দেশের লেখকরা ঈশ্বরের বিষয় বলতে গিয়ে মা মুরগীর রূপক ব্যবহার করেছিলেন। এই রূপকটি আমাদের দ্বিতীয় বিবরণ ৩২:১১ পদের বিষয়-বস্তু স্মরণ করতে সাহায্য করে। দ্বিতীয় বিবরণ ৩২:১১ পদ ঈশ্বরকে একটি পাখির সঙ্গে তুলনা করে, যে-পাখিটি তার ছানাদের রক্ষা করে ও যত্ন নেয়।

`আমাদের জন্য ঈশ্বরের দয়ার শ্রেষ্ঠ উদাহরণ হলেন যীশু। সে কারণে যীশু নিজেকে আমাদের জন্য উৎসর্গ করলেন। তিনি আমাদের পাপের জন্য মরলেন। আমরা এক এক জন কী হতে পারি, সে-বিষয়ে একটি উপযুক্ত উদাহরণও হলেন যীশু। কীভাবে আমরা যীশুর ন্যায় জীবন যাপন করতে পারি? অন্য লোকদেরকে প্রথমে রাখার জন্য এবং তাদের অভাবের যত্ন নেবার জন্য আমরা কি করতে পারি? কীভাবে আমরা লোকদের কাছে ঈশ্বরের প্রেম তুলে ধরতে পারি যেন তারা তা দেখতে পায় ও বুঝতে পারে?`