---
title:  অতিরিক্ত আলোচনা
date:   24/01/2025
---

“যারা জানে যে, ধার্মিক হবার জন্য তাদের যে অপরিহার্য শক্তি দরকার তা তারা নিজেরা লাভ করতে পারে না, তারা প্রত্যেকে তা লাভ করার জন্য যীশু কাছে আসে। যীশু বলেন, “হে পরিশ্রান্ত ও ভারাক্রান্ত লোক সকল, আমার নিকটে আইস, আমি তোমাদিগকে বিশ্রাম দিব” (মথি ১১:২৮)। আপনি অসহায়। যীশু আপনাকে তাঁর অনুগ্রহের বর গ্রহণ করার জন্য ডাকছেন। এই বরগুলো আপনাকে সহায় ও সম্বৃদ্ধ করবে। আমরা ঈশ্বরের প্রেমের যোগ্য নই, কিন্তু যীশু যোগ্য। যারা পরিত্রাণের জন্য তাঁর কাছে আসে, তিনি তাদের প্রত্যেককে পরিত্রাণ করতে পারেন। আপনার অতীত অভিজ্ঞা যা-ই হোক না কেন, সেটা কোন বিষয় নয়। আপনার হয়ত মনে হতে পারে যে, এখন আর কোন আশা নেই। আপনি যেমনই হন না কেন, যীশুর কাছে আসুন: দুর্বল, অসহায় ও ব্যথিত। আপনি যখন তাঁর কাছ থেকে দূরে থাকেন, আমাদের প্রেমময় ত্রাণকর্তা আপনার সঙ্গে মিলিত হতে আসবেন। তিনি আপনার উপরে তাঁর প্রেমময় বাহু বেষ্টন করবেন। তিনি তাঁর পবিত্র জীবন ও প্রেমের দ্বারা বস্ত্রের ন্যায় আপনাকে আবৃত করবেন, এবং তিনি আমাদেরকে তাঁর পিতার কাছে আনবেন। যীশু আমাদের পক্ষ হয়ে তাঁর পিতার কাছে যান এবং বলেন: ‘এই পাপীর জন্য আমি মরেছি। এই সন্তানকে নয়, বরং আমাকে দেখুন।’ শয়তান আমাদের নামে ঈশ্বরের কাছে দোষারোপ করে, এবং নামে পাপ করার দোষ দেয়। কিন্তু অধিক পরাক্রমের সঙ্গে, যীশু আমদের পক্ষ হয়ে ঈশ্বরের কাছে ক্ষমা চান, কারণ তিনি আমাদের জন্য তাঁর রক্ত ঢেলেছেন।” -ঈলেন জি হোয়াইট, থট্স ফ্রম দ্যা মাউণ্ট অফ্ বেøসিং, পৃষ্ঠা: ৮, ৯।

**আলোচ্য প্রশ্নাবলী**:

`যীশুকে ধন্যবাদ, কারণ পিতা আমাদের গ্রহণ করছেন। উপরের উদ্ধৃতিতে ঈলেন জি হোয়াইট লিখেছেন: ‘তিনি তাঁর পবিত্র জীবন ও প্রেমের দ্বারা বস্ত্রের ন্যায় আপনাকে আবৃত করবেন, এবং তিনি আমাদেরকে তাঁর পিতার কাছে আনবেন।’ হ্যাঁ, যখন আমরা ভুল করি কিংবা যখন আমরা অন্যদেরকে যীশুর দেখানো প্রেম প্রদর্শন করি না, তখন হয়ত আমরা হতাশায় ভুগতে পারি। সুতরাং, যীশুর আমাদের জন্য যা করবেন, সে বিস্ময়কর সংবাদ কেন সর্বদা আমাদের স্মরণে রাখতে হবে?`

`বার বার, বাইবেল আমাদের বলে যে, লোকদের অসহায়ত্ব যীশুর হৃদয় স্পর্শ করত। তাদের অসহায়ত্বের ব্যাপারে যীশু কি করেছেন? তিনি কীভাবে করেছেন? যীশু তাদের অভাবের যত্ন নিয়েছেন। পরিচর্যার কিছু কিছু উপায় কি কি যেগুলো আপনি কিংবা আপনার ক্লাশ লোকদের যাতনার সময়ে ও নৈরাশ্যের সময়ে করতে পারে?`