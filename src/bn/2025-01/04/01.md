---
title:  আমাদের প্রেমময় ঈশ্বর
date:   18/01/2025
---

### শাস্ত্রপাঠ

গীত ১০৩:১৩; হোশেয় ১:২; মথি ৯:৩৬; ১ করিন্থীয় ১৩:৪; ১ করিন্থীয় ১৩:৪-৮।

> <p>মুখস্থপদ</p>
> “স্ত্রীলোক কি আপন স্তন্যপায়ী শিশুকে ভুলিয়া যাইতে পারে? আপন গর্ভজাত বালকের প্রতি কি স্নেহ করিবে না? বরং তাহারা ভুলিয়া যাইতে পারে, তথাপি আমি তোমাকে ভুলিয়া যাইব না” (যিশাইয় ৪৯:১৫)।

কিছু লোক বিশ্বাস করে যে, আবেগ খুব খারাপ। তাই, তারা সাধ্যমত আবেগ এড়িয়ে চলার চেষ্টা করে। যেহেতু কিছু লোক বিশ্বাস করে যে, আবেগ খারাপ, সেহেতু তারা মনে করে যে, ভালো লোকেরা আবেগকে প্রশ্রয় দেয় না। কিছু গ্রিক চিন্তাবিদ বিশ্বাস করেন যে, তিনি হচ্ছেন সেরা ব্যক্তি যার কোন আবেগ নেই, কিংবা যিনি আবেগকে নিয়ন্ত্রণ করতে পারেন।

হ্যাঁ, কিছু কিছু আবেগ থাকে যা নিয়ন্ত্রণ হারলে সমস্যা সৃষ্টি হতে পারে। কিন্তু, ঈশ্বর একটি অনুভূতির হৃদয় দিয়ে আমাদের সৃষ্টি করেছেন। বাইবেল ঈশ্বরকে এমন একজন হিসেবে দেখায়, যাঁর আবেগ-অনুভূতি খুবই সবল। ঈশ্বরের যদি আবেগ থাকতে পারে, তাহলে আবেগ খারাপ হতে পারে না। কারণ, ঈশ্বর ধার্মিক, সিদ্ধ ও জ্ঞানী।

ঈশ্বর আমাদের গভীরভাবে প্রেম করেন। যখন আমরা ঈশ্বরের প্রেম বিষয়ক এই ধারণাটি বুঝতে পারি, তখন আমরা বাইবেলের সত্যের সৌন্দর্য অনুধাবন করতে পারি। কিন্তু আমাদের সর্বদা স্মরণে রাখতে হবে যে, ঈশ্বরের প্রেম আমাদের প্রেমের মত নয়। আমাদের প্রেম হল পার্থিব। কিন্তু ঈশ্বরের প্রেম হল সিদ্ধ।