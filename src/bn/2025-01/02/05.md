---
title:  দয়া হারানো কিংবা প্রত্যাখ্যান
date:   08/01/2025
---

ঈশ্বরের প্রেম চিরন্তন। আমরা ঈশ্বরের প্রেম অর্জন করতে পারি না। কিন্তু আমরা তা প্রত্যাখ্যান করতে পারি। ঈশ্বর আমাদের একটি মনোনয়ন দিচ্ছেন: আমরা তাঁর প্রেম হয় গ্রহণ না হয় বর্জন করতে পারি। ঈশ্বর আমাদের এই স্বাধীন মনোনয়ন শক্তি দিয়েছেন, কারণ আমরা কিছু করার আগেই তিনি আমাদেরকে তাঁর খাঁটি চিরন্তন প্রেম দ্বারা ভালবাসেন (যিরমিয় ৩১:৩)। আমরা চাওয়ার আগেই তিনি আমাদের যাকিছু দিয়ে থাকেন, সে-সবের প্রতিদান হচ্ছে- ঈশ্বরের জন্য আমাদের ভালবাসা।

`৭ ও ১৯ পদের উপর বিশেষ গুরুত্ব আরোপ করে, ১ যোহন ৪:৭-২০ পদের উপমাটি পড়ুন। ঈশ্বরের প্রেম সম্পর্কে উপমাটি আমাদের কি বলে?`

ঈশ্বরের প্রেম সর্বদা প্রথমে আসে। ঈশ্বর যদি আমাদের প্রথমে প্রেম না করতেন, তাহলে আমরা বিনিময়ে তাঁকে প্রেম করতে পারতাম না। ঈশ্বর আমাদেরকে প্রেম করতে এবং প্রেম পেতে সৃষ্টি করেছেন। ঈশ্বর হচ্ছেন সকল প্রেমের সূচনা। কিন্তু ঈশ্বরের প্রেম গ্রহণ করার, এবং পরে তা আমাদের জীবন দ্বারা প্রদর্শন করার স্বাধীনতা আমাদের রয়েছে। যে দাসটি ঋণীকে ক্ষমা করল না, সেই দাসের বিষয়ে যীশুর দৃষ্টান্তে আমরা বাইবেলের এই সত্য দেখি (পড়ুন, মথি ১৮:২৩-৩৫)।

দৃষ্টান্তটিতে আমরা দেখি যে, দাসটি তার প্রভুর পাওনা পরিশোধ করতে পারেনি। মথি ১৮ অধ্যায় অনুসারে, দাসটি তার প্রভুর কাছ থেকে ১০০০০ তালন্ত ধার নিয়েছিল। এক তালন্ত সমান প্রায় ৬০০০ রোমীয় সিকি ছিল। একজন ব্যক্তি এক দিন কাজ করে এক সিকি পারিশ্রমিক পেত (তুলনা করুন- মথি ২০:২)। এক তালন্ত আয় করার জন্য একজন কর্মিকে ৬০০০ দিন কাজ করতে হত। আসুন, দেখি- একজন ব্যক্তি যদি বছরে ৩০০ দিন কাজ করে তখন সে এক বছরে ৩০০ সিকি আয় করবে। তাহলে, তার ২০ বছর লেগে যাবে এক তালন্ত পরিশোধ করতে, কারণ এক তালন্ত সমান ৬০০০ সিকি ছিল (৬০০০ স্ট ৩০০= ২০)। তাহলে, ১০,০০০ তালন্ত উপার্জন করতে সেই দাসের ২০০০০০ বছর লেগে যাবে! সংক্ষেপে বলা যায়, দৃষ্টান্তটি দেখায় যে, দাস কখনও তার প্রভুর পাওনা পরিশোধ করতে পারবে না। কিন্তু প্রভু তার দাসের প্রতি ভালবাসা ও দয়া দেখালেন। সুতরাং, প্রভু স্বেচ্ছায় তাকে মাফ করে দিলেন।

কিন্তু এই ক্ষমা পাওয়া দাসটি তার সেই সহ-দাসকে ক্ষমা করতে পারল না, যে-কিনা তার কাছ থেকে সামান্য (১০০ সিকি) ঋণ গ্রহণ করেছিল। ক্ষমা পাওয়া দাসটি তার সহ-দাসকে কারাগারে নিক্ষেপ করল। পরে, প্রভু ক্রোধান্বিত হলেন এবং তার দয়া ও ক্ষমার বর অপসারণ করলেন। ঈশ্বরের দয়া ও প্রেম ফুরিয়ে যায় না কিংবা শেষ হয় না। কিন্তু প্রকারন্তরে আমরা ঈশ্বরের প্রেম ও দয়ার আশীর্বাদ প্রত্যাখ্যান করি এবং হারাই।

`ঈশ্বর কি কারণে আপনাকে ক্ষমা করেছেন? এই ক্ষমার জন্য যীশুকে কতটা মূল্য দিতে হয়েছে? অন্যকে ক্ষমা করার ব্যাপারে এই মূল্য আপনাকে কি বলে?`