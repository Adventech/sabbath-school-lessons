---
title:  আমাদের প্রেম করার বিষয়ে ঈশ্বরের প্রতিজ্ঞা
date:   04/01/2025
---

### শাস্ত্রপাঠ

গীত ৩৩:৫; দ্বিতীয় বিবরণ ৭:৬-৯; হোশেয় ৯:১৫; ১ যোহন ৪:৭-২০; যোহন ১৫:১২; ১ যোহন ৩:১৬।

> <p>মুখস্থপদ</p>
> “যীশু উত্তর করিয়া তাঁহাকে কহিলেন, ‘কেহ যদি আমাকে প্রেম করে, তবে সে আমার বাক্য সকল পালন করিবে; আর আমার পিতা তাহাকে প্রেম করিবেন, এবং আমরা তাহার নিকটে আসিব ও তাহার সহিত বাস করিব’” (যোহন ১৪:২৩)।

নূতন নিয়মের লেখকরা ‘প্রেম’ বোঝাতে গ্রিক ভাষার বিভিন্ন শব্দ প্রয়োগ করেছেন। গ্রিক ভাষার শব্দগুলোর মধ্যে দুটি শব্দ হল- ‘আগাপে,’ ও ‘ফিলিও।’ বহু লোক বিশ্বাস করে যে, ‘আগাপে’ শব্দটি সেই প্রেম সম্পর্কে বলে যা কেবল ঈশ্বর হতে আসে। লোকেরা আরও বিশ্বাস করে যে, ‘ফিলিও’ হচ্ছে সেই ধরণের প্রেম যা ‘আগাপের’ মত এতটা জোরালো না। তারা আরও মনে করে যে, ‘আগাপে’ হচ্ছে এমন কিছু যা ঈশ্বর দিতে পারেন কিন্তু কখনও তা মানবের কাছ থেকে পাওয়া যায় না।

এই সব ধারণাগুলো মিথ্যা। যখন আমরা মনোযোগ দিয়ে বাইবেল পড়ি, আমরা দেখি যে, ‘আগাপে’ উভয়ই বোঝাতে পারে- ঈশ্বরের প্রেম ও মানবের প্রেম। মন্দ বিষয়গুলোর প্রতি ভালবাসার কথা বলার জন্যও ‘আগাপে’ শব্দটি ব্যবহার করা যেতে পারে (২ তীমথিয় ৪:১০)। ঈশ্বরের প্রেম বোঝাতে নূতন নিয়মের লেখকরা ‘আগাপে’ ছাড়াও অনেক শব্দ ব্যবহার করেছেন। যীশু বলেন, “কারণ পিতা আপনি তোমাদিগকে ভাল বাসেন, কেননা তোমরা আমাকে ভাল বাসিয়াছ, এবং বিশ্বাস করিয়াছ যে, আমি ঈশ্বরের নিকট হইতে বাহির হইয়া আসিয়াছি” (যোহন ১৬:২৭)। এই পদে ব্যবহৃত ‘প্রেম’ শব্দটির গ্রিক প্রতিশব্দ হল ‘ফিলিও।’ যেমনিভাবে আমরা দেখি, ঈশ্বরের প্রেম ও মানবের প্রেম দুটোই তুলে ধরার জন্য যোহন গ্রিক ‘ফিলিও’ শব্দটি ব্যবহার করছেন।

বাইবেল আরও শিক্ষা দেয় যে, ঈশ্বরের প্রেম একমুখি নয়। ঈশ্বর আমাদের সঙ্গে একটি প্রেমের সম্পর্কে থাকতে চান। এটা ঈশ্বরের কাছে গুরুত্বপূর্ণ যে, তাঁর ব্যাপারে আমাদের চিন্তা ও উপলব্ধি কেমন। ঈশ্বর আমাদের ভালবাসেন এবং তিনি চান যে, বিনিময়ে আমরা তাঁকে ভালবাসি।