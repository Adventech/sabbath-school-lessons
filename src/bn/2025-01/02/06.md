---
title:  ঈশ্বর আমাদের দিয়েছেন তাই আমরাও যেন অন্যদের দেই
date:   09/01/2025
---

গতকাল আমরা যেমনিভাবে দেখলাম, দাসটি তার পাওনাদার প্রভুকে ঋণ ফিরিয়ে দিতে পারেনি। একইভাবে, ঈশ্বর আমাদের জন্য যা করলেন ও করছেন, তার দাম আমরা তাঁকে দিতে পারি না। “ঈশ্বর আমাদের প্রতি তাঁহার নিজের প্রেম প্রদর্শন করিতেছেন; কারণ আমরা যখন পাপী ছিলাম, তখনও খ্রীষ্ট আমাদের নিমিত্ত প্রাণ দিলেন” (রোমীয় ৫:৮)। ঈশ্বরের প্রেম বড়ই চমৎকার! যেমনিভাবে ১ যোহন ৩:১ পদ বলে, “দেখ, পিতা আমাদিগকে কেমন প্রেম প্রদান করিয়াছেন যে, আমরা ঈশ্বরের সন্তান বলিয়া আখ্যাত হই; আর আমরা তাহাই বটে।”

আমরা যা করতে পারি এবং আমাদের যা করতে হবে, তা হল- অন্যদেরকে আমাদের সাধ্যমত ঈশ্বরের প্রেম প্রদর্শন করতে হবে। ঈশ্বর আমাদের প্রচুর প্রেম ও ক্ষমা (অর্থাৎ, অনুগ্রহ) প্রদর্শন করছেন। তাহলে, অন্য লোকদেরকে আমাদের কতটা প্রেম ও ক্ষমা প্রদর্শন করতে হবে? মনে রাখবেন, দাসটি প্রভুর দয়া ও ক্ষমা হারিয়েছিল, কারণ সে তার সহ-দাসকে দয়া ও ক্ষমা প্রদর্শন করেনি। আমরা যদি ঈশ্বরকে প্রেম করি, তাহলে আমরা অন্যদেরকে তাঁর প্রেম দেখাব।

`পড়ুন, যোহন ১৫:১২; ১ যোহন ৩:১৬ ও ১ যোহন ৪:৭-১২। ঈশ্বরের প্রেম এবং ঈশ্বরের জন্য আমাদের প্রেম এবং মানবের জন্য আমাদের প্রেম- এই পদগুলো এই বিষয়গুলোর মধ্যে কি পারস্পরিক সম্পর্ক দেখায়?`

যীশু তাঁর শিষ্যদের বলেন, “আমি তোমাদিগকে যাহা কিছু আজ্ঞা দিতেছি, তাহা যদি পালন কর, তবে তোমরা আমার বন্ধু” (যোহন ১৫:১৪)। যীশু তাদেরকে কি করার নির্দেশ দিলেন? যীশু তাদের নির্দেশ দিলেন যে, তিনি তাদের যেমন প্রেম করেন, তারাও যেন অন্য লোকদের তদ্রƒপ প্রেম করেন। এই পদে ও অন্য পদগুলোয় প্রভু আমাদের আদেশ দিচ্ছেন যে, আমরা যেন ঈশ্বরকে প্রেম করি এবং একে অন্যকে প্রেম করি।

সংক্ষেপে, আমাদের বুঝতে হবে যে, ঈশ্বর আমাদের এমন কিছুর বিষয়ে ক্ষমা করে দিচ্ছেন যার বিনিময় মূল্য আমরা তাঁকে দিতে পারি না। সুতরাং, আমাদের ঈশ্বরকে প্রেম করতে হবে ও তাঁর প্রশংসা করতে হবে, এবং হৃদয়ে অন্য লোকদের জন্য প্রেম ও দয়া ধারণ করে জীবন যাপন করতে হবে। লূক ৭:৪৭ পদ আমাদের যেমনিভাবে শিক্ষা দেয়, যে অনেক ক্ষমা পেয়েছে, সে অনেক ভালবাসে। কিন্তু “যাহাকে অল্প ক্ষমা করা যায়, সে অল্প প্রেম করে।” আমাদের মধ্যে এমন কে আছি যে-কিনা এটা জানি না যে, ঈশ্বর আমাকে কতটা ক্ষমা করেছেন?

আমরা যদি ঈশ্বরকে প্রেম করি, তাহলে অন্য লোকদেরও আমাদের প্রেম করতে হবে। আমরা তখন আমাদের কথায় ও কাজের মাধ্যমে অন্য লোকদের সঙ্গে ঈশ্বরের প্রেমের বার্তা সহভাগ করতে চাইব। আমরা এখানে এবং এখন লোকদের প্রাত্যহিক জীবনে সাহায্য করতে চাইব। আমরা লোকদেরকে তাঁর কাছে পরিচালনা দিতে চাইব, যিনি তাদেরকে একটি নতুন স্বর্গে এবং একটি নতুন পৃথিবীতে অনন্ত জীবন সাধছেন।

`সেই বিষয়গুলো কি যা আপনি লোকদের প্রতি ঈশ্বরের প্রেম প্রদর্শন করতে আজ ও সামনের দিনগুলোতে করতে পারেন? অনন্ত জীবনের প্রতিজ্ঞা উপভোগের জন্য লোকদের আমন্ত্রণ জানতে আপনি কি করতে পারেন?`