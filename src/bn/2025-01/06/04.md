---
title:  ঈশ্বর পরিবর্তিত হন না
date:   04/02/2025
---

`মালাখি ৩:৬ এবং যাকোব ১:১৭ পদ পড়ুন। ঈশ্বর ও তাঁর স্বরূপ সম্পর্কে এই পদগুলো আমাদের কি শিক্ষা দেয়?`

মালাখি ৩:৬ পদে, ঈশ্বর ঘোষণা করছেন, “কারণ আমি সদাপ্রভু, আমার পরিবর্তন নাই।” কিছু লোক মনে করে এই পদটি বোঝাচ্ছে যে, ঈশ্বর কোনভাবে পরিবর্তিত হন না। কিন্তু যখন আমরা পুরো পদটি পড়ি, আমরা বুঝি মালাখি বলছেন যে, ঈশ্বর সর্বদা পবিত্র এবং যেটি ঠিক সেটি করেন। মালাখি ৩:৬ পদের অবশিষ্টাংশ আমাদের শিক্ষা দেয় যে, আমাদের সঙ্গে তাঁর সম্পর্কের ক্ষেত্রে ঈশ্বরের অনুভূতি বদলাতে পারে: “তাই তোমরা, হে যাকোব-সন্তানগণ, বিনষ্ট হইতেছ না।” পরের পদে, ঈশ্বর তাঁর লোকদের প্রতি ষোষণা দিচ্ছেন: “আমার কাছে ফিরিয়া আইস, আমিও তোমাদের কাছে ফিরিয়া আসিব” (মালাখি ৩:৭)।

অর্থাৎ, যে লোকেরা সিদ্ধ নয়, তাদের সঙ্গে ঈশ্বর সম্পর্কে প্রবেশ করতে পারেন ও করেন। এই সম্পর্ক সিদ্ধ নয়। সুতরাং, ঈশ্বর ও তাঁর লোকদের মধ্যকার সম্পর্কের বিষয়বস্তু হয়ত বদলাতে পারে। কিন্তু ঈশ্বরের প্রেম বদলায় না। যাকোব ১:১৭ পদ আমদের এই একই সত্য বলে। এই পদ ঘোষণা করছে যে, প্রতিটি বিস্ময়কর ও সিদ্ধ বর ঈশ্বর হতে আসে, যিনি কখনও পরিবর্তিত হন না। ঈশ্বর মন্দের কারণ নন।

এই পদ ও বাইবেলের বিভিন্ন পদের মাধ্যমে আমরা জানি যে, ঈশ্বর বদলান না। অন্য কথায়, ঈশ্বরের প্রেম ও তাঁর ধর্মময় জীবন একই থাকে। একই সঙ্গে, যে লোকেরা সিদ্ধ নয়, ঈশ্বর তাদের সঙ্গেও সত্যিকারের সম্পর্কে প্রবেশ করতে পারে। ঈশ্বর আমাদের সর্বদা প্রেমের সঙ্গে সাড়া দেন। তিনি সর্বদা ন্যায়পরায়ণ।

`পড়ুন, ২ তীমথিয় ২:১৩; তীত ১:২ এবং ইব্রীয় ৬:১৭, ১৮। এই পদগুলো ঈশ্বরের বিষয়ে আমাদের কি শিক্ষা দেয়?`

`আপনি যখন সঙ্কটের মাঝে থাকেন এবং আপনার জীবনে যখন বিশৃঙ্খলা বিরাজ করে, তখন আপনি কীভাবে ঈশ্বরের প্রতিজ্ঞায় আস্থা রাখতে শিখতে পারেন? আপনার মনের মধ্যে ক্রুশারোপিত যীশুর একটি ছবি আঁকুন। এই ছবিটি কীভাবে আপনাকে ঈশ্বরের প্রেম ও দয়ার উপর আস্থা রাখতে সাহায্য করতে পারে?`