---
title:  অতিরিক্ত আলোচনা
date:   07/02/2025
---

“ঈশ্বরের বাক্যে তাঁহার আপন স্বভাব প্রকাশ পাইয়াছে। তিনি স্বয়ং তাঁহার অনন্ত প্রেম ও করুণা ব্যক্ত করিয়াছেন। মোশি যখন ‘আমাকে তোমার প্রতাপ দেখিতে দেও’ এই বলিয়া প্রার্থনা জানাইলেন, তখন সদাপ্রভু উত্তর করিয়া কহিলেন, ‘আমি তোমার সম্মুখ দিয়া আপনার সমস্ত উত্তমতা গমন করাইব’ (যাত্রা ৩৩:১৮, ১৯)। ইহাই ঈশ্বরের মহিমা। সদাপ্রভু মোশির সম্মুখ দিয়া গমন করিয়া এই ঘোষণা করিলেন, ‘সদাপ্রভু, সদাপ্রভু, স্নেহশীল ও কৃপাময় ঈশ্বর; ক্রোধে ধীর এবং দয়াতে ও সত্যে মহান; সহস্র সহস্র (পুরুষ) পর্যন্ত দয়ারক্ষক, অপরাধের, অধর্মের ও পাপের ক্ষমাকারী’ (যাত্রা ৩৪:৬, ৭)...।

“স্বর্গে ও পৃথিবীতে অগণিত চিহ্ন দ্বারা ঈশ্বর তাঁহার সহিত আমাদের হৃদয় বাঁধিয়া রাখিয়াছেন। প্রকৃতির বিভিন্ন ব্যাপারের এবং মানবহৃদয়ের এই পৃথিবীতে যে সমুদয় অতি গভীর ও অতি কোমল বন্ধন রহিয়াছে সেই সমুদয়ের মধ্য দিয়া, তিনি আপনাকে আমাদের নিকটে প্রকাশ করিতে চেষ্টা করিয়াছেন। তথাপি এই সমুদয় তাঁহার প্রেম অসম্পূর্ণভাবে প্রকাশ করিতেছে মাত্র। এই সকল প্রমাণ সত্ত্বেও সত্যের শত্রু এইরূপভাবে মনুষ্যের মনকে অন্ধ করিয়া তুলিয়াছে যে তাহারা ঈশ্বরকে ভয়ের চক্ষে দেখিয়া থাকে; তাহারা ঈশ্বরকে কঠোর ও ক্ষমাবিমুখ বলিয়া মনে করে। শয়তান মানুষ্যের হৃদয়ে ঈশ্বর সম্বন্ধে এইরূপ ধারণা জন্মাইতে চেষ্টা করিয়াছে যে তিনি অতি কঠিন বিচারক এবং অতি রূঢ় প্রকৃতির মহাজন। সৃষ্টিকর্তা যেন ভুল-ত্রুটি খুঁজিয়া বাহির করিবার জন্য সর্বদা সাবধানে দৃষ্টি নিক্ষেপ করিতেছেন, যেন তাহাদের উপরে তিনি তাঁহার বিচার-দণ্ড প্রয়োগ করিতে পারেন। শয়তান ঈশ্বরকে এইভাবেই চিত্রিত করিয়াছে। জগতের সম্মুখে ঈশ্বরের অনন্ত প্রেম প্রকাশ করত: এই অন্ধকার ছায়া দূর করিবার জন্য যীশু মানবজাতির মধ্যে বাস করিতে আসিয়াছিলেন।” -ঈলেন জি হোয়াইট, ত্রাণার্থীর আশা পূরণ, পৃষ্ঠা: ৮, ৯।

**আলোচ্য প্রশ্নাবলী**:

`এটা বোঝা গুরুত্বপূর্ণ কেন যে, ঈশ্বরের গৌরব ও সম্মান হচ্ছে তাঁর প্রেমের সঙ্গে সম্পর্কযুক্ত?`

`আপনি কি কখনও কখনও ভেবে অবাক হয়েছে যে, ঈশ্বর জীবনে কেন এত বেশি মন্দতার অনুমোদন দেন? যে ঈশ্বর একজন প্রেমময় ও দয়ায় পূর্ণ ঈশ্বর তিনি কেন মন্দ ঘটনা ঘটতে দেন? আপনি কীভাবে এই প্রশ্নের উত্তর দিতে পারেন? যে ব্যক্তি এই একই প্রশ্ন করেন, তাকেও আপনি কীভাবে সাহায্য করতে পারেন?`

`এই পৃথিবীতে আমাদের দেখা ঈশ্বর ও শয়তানের মধ্যকার বিশ্বব্যাপী মহা-সংঘর্ষ কীভাবে আমাদেরকে সকল মন্দতা বুঝতে সাহায্য করে?`