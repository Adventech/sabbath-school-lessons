---
title:  ঈশ্বর ধর্মময় ও সরল
date:   03/02/2025
---

ইতোমধ্যে যেমনিভাবে আমরা দেখেছি, ঈশ্বর ন্যায়-বিচারক হতে ভালবাসেন। তিনি আমাদেরও ন্যায়পরায়ণ বা ন্যায়বিচারক হতে নির্দেশ দিচ্ছেন। ঈশ্বর সর্বদা ন্যায়বিচারক। বাইবেল আমাদের শিক্ষা দেয় যে, ঈশ্বর সম্পূর্ণ ধর্মময়, স্বনির্ভর ও প্রেমময়। ঈশ্বর সর্বদা সেটাই করেন যা প্রেমের কাজ, ধর্মময় ও ন্যায্য। ঈশ্বর কখনও কোনো ভুল কিংবা মন্দকাজ করেন না।

`দ্বিতীয় বিবরণ ৩২:৪ ও গীত ৯২:১৫ পদ পড়ুন। এই পদগুলো ঈশ্বরের বিষয়ে আমাদের কি বলেন?`

এই পদগুলো (এবং বাইবেলের আরও অনেক পদ) ঘোষণা করে যে, ঈশ্বর ন্যায়-বিচারক ও প্রেমময়। “তদ্দ্বারা প্রচারিত হইবে যে, সদাপ্রভু সরল;

তিনি আমার শৈল, এবং তাঁহাতে অন্যায় নাই” (গীত ৯২:১৫; গীত ২৫:৮ ও ১২৯:৪ পদের সঙ্গে তুলনা করুন)। “তাহার মধ্যবর্তী সদাপ্রভু ধর্মশীল; তিনি অন্যায় করেন না, প্রতি প্রভাতে তিনি আপন বিচার আলোকে স্থাপন করেন, ক্রটি করেন না; কিন্তু অন্যায়াচারী লজ্জা জানে না” (সফনিয় ৩:৫)। আপনি কি দেখছেন যে, যারা ন্যায়পরায়ণ নয়, ঈশ্বর তাদের থেকে সম্পূর্ণ আলাদা?

`গীত ৯:৭, ৮ এবং ১৪৫:৯-১৭ পদ পড়ুন। এই পদগুলো ঈশ্বরের বিষয়ে কি বলে?`

বাইবেলের ঈশ্বর একজন ন্যায়-বিচারক (গীত ৭:১১)। ঈশ্বরের অন্তরে কোন ছল নেই (গীত ৫:৪)। যেমনিভাবে ১ যোহন ১:৫ পদ শিক্ষা দেয়: “আমরা যে বার্তা তাঁহার কাছে শুনিয়া তোমাদিগকে জানাইতেছি, তাহা এই, ঈশ্বর জ্যোতি, এবং তাঁহার মধ্যে অন্ধকারের লেশমাত্র নাই।” হ্যাঁ, ঈশ্বর সিদ্ধ ও ধর্মময়। যাকোব ১:১৩ পদ আমাদের বলে, “পরীক্ষার সময়ে কেহ না বলুক, ঈশ্বর হইতে আমার পরীক্ষা হইতেছে; কেননা মন্দ বিষয়ের দ্বারা ঈশ্বরের পরীক্ষা করা যাইতে পারে না, আর তিনি কাহারও পরীক্ষা করেন না” (তুলনা করুন, হবককূক ১:১৩)।

বহু নারী ও পুরুষ রয়েছে যারা ক্ষমতা ও ক্ষমতাধরদের ভজনা করে। ঈশ্বর সর্বশক্তিমান, কিন্তু তিনি তাঁর ক্ষমতা ন্যায় ও প্রেমের সাথে ব্যবহার করেন। মোশি যখন ঈশ্বরকে অনুরোধ করেন, “বিনয় করি, তুমি আমাকে তোমার প্রতাপ দেখিতে দেও,” তখন ঈশ্বর উত্তর দেন, “আমি তোমার সম্মুখ দিয়া আপনার সমস্ত উত্তমতা গমন করাইব, ও তোমার সম্মুখে সদাপ্রভুর নাম ঘোষণা করিব; আর আমি যাহাকে দয়া করি, তাহাকে দয়া করিব ও যাহার প্রতি করুণা করি, তাহার প্রতি করুণা করিব” (যাত্রা ৩৩:১৮, ১৯)।

`একজন প্রেমের ঈশ্বর কেন আমাদের এই পৃথিবীতে এত লাগামহীন মন্দতা মেনে নিচ্ছেন? ক্লাশে আপনার উত্তর নিয়ে আলোচনা করুন।`