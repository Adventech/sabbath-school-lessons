---
title:  ঈশ্বর ন্যায়পরায়ণ
date:   01/02/2025
---

### শাস্ত্রপাঠ

গীত ৩৩:৫; দ্বিতীয় বিবরণ ৩২:৪; মালাখি ৩:৬; গণনা ২৩:১৯; মথি ৫:৪৩-৪৮।

> <p>মুখস্থপদ</p>
> “কিন্তু যে ব্যক্তি শ্লাঘা করে, সে এই বিষয়ের শ্লাঘা করুক যে, সে বুঝিতে পারে ও আমার এই পরিচয় পাইয়াছে যে, আমি সদাপ্রভু পৃথিবীতে দয়া, বিচার ও ধার্মিকতার অনুষ্ঠান করি, কারণ ঐ সকলে আমি প্রীত, ইহা সদাপ্রভু কহেন” (যিরমিয় ৯:২৪)।

বাইবেলের যুগে, অ-যিহূদীদের উপাস্য ‘দেবতারা’ মন্দকাজ করত। লোকেরা এই দেবতাদের উপর আস্থা কিংবা নির্ভর রাখতে পারত না। আধ্যাত্মিক নেতারা এই দেবতাদের অনুসারীদের নির্দেশ দিয়েছিল যে, তারা যেন তাদের নিজ সন্তানদেরকে দেবতাদের উদ্দেশ্যে বলি দেয়। কিন্তু তবুও যারা নিজ সন্তানদের হত্যা করে এবং দেবতাদের উদ্দেশ্যে শব উৎসর্গ করে, তারা দেবতাদের আনুকুল্য কিংবা আশীর্বাদের জন্য দেবতাদের উপর ভরসা রাখতে পারত না। কিন্তু দেবতারা ক্রোধান্বিত হতে পারে, এমন কিছু না করার শঙ্কায় লোকেরা ভীত থাকত।

দ্বিতীয় বিবরণ ৩২:১৭ পদ আমাদের বলে যে, এই দেবতারা ছিল সত্যি সত্যি মন্দাত্মা (আরও পড়ুন, ১ করিন্থীয় ১০:২০, ২১)। যে লোকেরা এই মন্দাত্মাদের ভজনা করত, তারা ভালো ও মন্দ এবং ন্যায় ও অন্যায় নিয়ে বিভ্রান্ত ছিল।

বাইবেলের ঈশ্বর হলেন সেই মন্দাত্মাদের চেয়ে পুরোপুরি ভিন্ন। যিহোবা হচ্ছেন সিদ্ধ, ধর্মময় ও অপরিবর্তনশীল। ঈশ্বর যেহেতু বদলান না, সেহেতু আমরা তাঁর উপর আস্থা রাখতে পারি। তিনি আমাদের আশা দেন- অদ্য ও অনন্তকালের জন্য। যিহোবা যাতনাভোগীদের বিষয়ে যত্নবান। যিহোবা ন্যায়পরায়ণতা দেখতে চান। তিনি দুষ্টদের, নির্যাতনকারীদের বিচার করেন; এবং তিনি সেই সব সিদ্ধান্ত নেন না এবং সেই সব কাজ করেন না যা অন্যায্য। আরও গুরুত্বপূর্ণ হল- ভবিষ্যতে ঈশ্বর এ সব চিরতরে বন্ধ করবেন।