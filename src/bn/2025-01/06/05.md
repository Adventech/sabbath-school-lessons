---
title:  ঈশ্বর মিথ্যাচার করেন না
date:   05/02/2025
---

ঈশ্বর কি এমন কিছু জন্য দুঃখ প্রকাশ করেন যা তিনি বলেছিলেন? তিনি কি তাঁর পরিকল্পনা পরিবর্তন করতে পারেন, এবং যা-কিছু তিনি করার প্রতিজ্ঞা করেছিলেন, তা কি তিনি না করার সিদ্ধান্ত নিতে পারেন? তাই যদি হয়, তাহলে সেই পরিবর্তনের মানে কি? আমরা দেখেছি যে, ঈশ্বর সর্বদা একই এবং নির্ভরযোগ্য। ঈশ্বর যা করবেন বলেছিলেন, কিন্তু তিনি তা না করার সিদ্ধান্ত নিলেন- এমন বিষয় সম্পর্কে বাইবেলের কয়েকটি পদ বলছে। মানুষ হিসেবে, আমরা সেই সব বিষয় নিয়ে দুঃখ প্রকাশ করতে পারি, যে ভুলগুলো আমরা করেছিলাম। ঈশ্বর পাপ করতে পারেন না কিংবা ভুল করতে পারেন না। তাহলে, বাইবেল এ কথার দ্বারা কি বোঝায় যে, ঈশ্বর এমন কিছুর ব্যাপারে দুঃখ প্রকাশ করেন যা তিনি করেছেন কিংবা করবেন বলেছিলেন?

`পড়ুন, যাত্রা ৩২:১৪ পদ, এবং যিরমিয় ১৮:৪-১০ পদের সঙ্গে তুলনা করুন। ঈশ্বর যা বলেছিলেন কিংবা করেছিলেন সে বিষয়ে দুঃখ প্রকাশের ব্যাপারে এই পদগুলো আমাদের কি শিক্ষা দেয়?`

এই পদগুলোয় এবং বাইবেলের অন্য পদগুলো আমরা পড়েছি যে, লোকেরা যখন তাদের পাপের জন্য অনুশোচনা করে এবং মন্দকাজ বন্ধ করে, তখন তিনি তাদের শাস্তি না দেবার সিদ্ধান্ত নেন। সুতরাং, ঈশ্বর তাদের বিচার করবেন না কিংবা তাঁর পরিকল্পনা মাফিক তাদের শাস্তি দিবেন না।

গণনা ২৩:১৯ ও ১ শমূয়েল ১৫:২৯ পদ পড়ুন। এই পদগুলো আমাদের ঈশ্বরের বিষয়ে এবং তাঁর সিদ্ধান্ত কিংবা পরিকল্পনার বিষয়ে কি বলে?

এই পদগুলো ঘোষণা করছে যে, ঈশ্বর “নহেন যে, অনুশোচনা করিবেন” (১ শমূয়েল ১৫:২৯)। আর, “ঈশ্বর মনুষ্য নহেন যে মিথ্যা বলিবেন; তিনি মনুষ্য-সন্তান নহেন যে অনুশোচনা করিবেন; তিনি কহিয়া কি কার্য করিবেন না? তিনি বলিয়া কি সিদ্ধ করিবেন না?” (গণনা ২৩:১৯)। এই পদগুলো ও অন্য পদগুলো যখন আমরা পড়ি, তখন আমরা বুঝি এই পদগুলো এ কথা বলছে না যে, ঈশ্বর তাঁর পরিকল্পনা কিংবা সিদ্ধান্ত বদলাতে পারেন না। কিন্তু মানুষ যেভাবে বদলায়, ঈশ্বর সেভাবে বদলান না। ঈশ্বর সর্বদা তাঁর প্রতিজ্ঞা রক্ষা করেন। লোকেরা যখন মন্দকাজ ত্যাগ করে, তখন তিনি তাঁর পূর্বের গৃহীত সিদ্ধান্তটি বদলাতে পারেন। পরে তিনি হয়ত তাদেরকে শাস্তি না দেবার সিদ্ধান্ত নিতে পারেন। ঈশ্বর প্রেমময়, পবিত্র ও দয়ায় পরিপূর্ণ। ঈশ্বরের সিদ্ধান্ত সর্বদা তাঁর প্রেমের সঙ্গে ও বাইবেলের সঙ্গে সঙ্গতিপূর্ণ। সে কারণে, লোকেরা যখন তাদের পাপ স্বীকার করে এবং মন্দকাজ বন্ধ করে, তখন ঈশ্বর হয়ত সেই লোকদের শাস্তি দিতে না দেবার সিদ্ধান্ত নিতে পারেন।