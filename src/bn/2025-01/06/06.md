---
title:  সর্বদা প্রেমের ও ন্যায়পরায়ণতার কাজ করি
date:   06/02/2025
---

বাইবেল শিক্ষা দেয় যে, “অতএব তুমি জ্ঞাত হও, তোমার ঈশ্বর সদাপ্রভুই ঈশ্বর; তিনি বিশ্বসনীয় ঈশ্বর, যাহারা তাঁহাকে প্রেম করে ও তাঁহার আজ্ঞা পালন করে, তাহাদের পক্ষে সহস্র পুরুষ পর্যন্ত নিয়ম ও দয়া রক্ষা করেন” (দ্বিতীয় বিবরণ ৭:৯)। আমাদের পাপের জন্য যীশু যখন মরলেন, তখন ঈশ্বর ক্রুশোপরে আমাদেরকে তাঁর প্রেম দেখালেন (রোমীয় ৩:২৫, ২৬; ৫:৮)। যেমনিভাবে গীত ১০০:৫ পদ বলে, “কেননা সদাপ্রভু মঙ্গলময়;

তাঁহার দয়া অনন্তকালস্থায়ী; তাঁহার বিশ্বস্ততা পুরুষে পুরুষে স্থায়ী” (গীত ৮৯:২ পদের সঙ্গে তুলনা করুন)। সুতরাং, আমরা ঈশ্বরের উপর নির্ভর করতে পারি। ঈশ্বর তাঁর সন্তানদের কেবল উত্তম দ্রব্য দিয়ে থাকেন (যাকোব ১:১৭; লূক ১১:১১-১৩ পদের সঙ্গে তুলনা করুন)। ঈশ্বর তাঁর শত্রুদেরও উত্তম দ্রব্য দিয়ে থাকেন।

`মথি ৫:৪৩-৪৮ পদে বর্ণীত যীশুর শিক্ষা পড়ুন। ঈশ্বরের বিস্ময়কর প্রেম সম্পর্কে এই পদগুলো আমাদের কি শিক্ষা দিয়ে থাকে? একে অন্যকে আমাদের কেমন প্রেম করতে হবে, সে বিষয়ে যীশু আমাদের কি শিক্ষা দেন?`

মথি ৫ অধ্যায় বলে যে, ঈশ্বরের প্রেম হচ্ছে সিদ্ধ প্রেম। আমাদের হৃদয়ে যখন ঈশ্বরের সিদ্ধ প্রেম না থাকে, তখন আমরা কেবল সেই লোকদেরই ভালবাসি যারা আমাদের ভালবাসে। কিন্তু ঈশ্বর তাদেরও ভালবাসে, যারা তাঁকে ঘৃণা করে। ঈশ্বরের প্রেম হচ্ছে সম্পূর্ণ/পূর্ণাঙ্গ, এবং সে কারণে তা সিদ্ধ।

ঈশ্বর আমাদেরকে আমাদের প্রত্যাশা অপেক্ষা অধিক প্রেম করেন। কিন্তু ঈশ্বরের প্রেম সর্বদা ন্যায্য। ঈশ্বরের প্রেম ন্যায্য ও দয়ার পূর্ণ (গীত ৮৫:১০)। সে কারণে বাইবেল আমাদের উৎসাহিত করে, “অতএব তুমি আপন ঈশ্বরের নিকটে ফিরিয়া আইস, দয়া ও ন্যায়বিচার রক্ষা কর; নিত্য আপন ঈশ্বরের অপেক্ষায় থাক” (হোশেয় ১২:৬)। কিংবা, এই একই পদটিকে বাইবেলের অন্য সংস্করণ এভাবে বলে: “কিন্তু তোমাকে অবশ্যই তোমার ঈশ্বরের কাছে ফিরে আসতে হবে; তাই ভালোবাসা ও ন্যায়বিচার রক্ষা করো এবং সবসময় তোমার ঈশ্বরের প্রতীক্ষায় থাকো” (তুলনা করুন, লূক ১১:৪২)।

পরিশেষে, ঈশ্বর সমস্তকিছু সুন্দর করবেন। রোমীয় ২:৫ আমাদের শিক্ষা দেয়: “কিন্তু তোমার কঠিন ভাব এবং অপরিবর্তনশীল চিত্ত অনুসারে তুমি নিজের জন্য এমন ক্রোধ সঞ্চয় করিতেছ, যাহা ক্রোধের ও ঈশ্বরের ন্যায়বিচার-প্রকাশের দিনে আসিবে।” শেষে পরিত্রাণ প্রপ্তরা গাইবে: “মহৎ ও আশ্চর্য তোমার ক্রিয়া সকল, হে প্রভু ঈশ্বর, সর্বশক্তিমান; ন্যায্য ও সত্য তোমার মার্গ সকল, হে জাতিগণের রাজন্! হে প্রভু, কে না ভীত হইবে? এবং তোমার নামের গৌরব কে না করিবে? কেননা একমাত্র তুমিই সাধু, কেননা সমস্ত জাতি আসিয়া তোমার সম্মুখে ভজনা করিবে, কেননা তোমার ধর্মক্রিয়া সকল প্রকাশিত হইয়াছে” (প্রকাশিত বাক্য ১৫:৩, ৪)।