---
title:  গুরুত্বপূর্ণ উপদেশ
date:   16/01/2025
---

যখন আমরা তাঁর প্রেম গ্রহণ করি, তখন ঈশ্বর সন্তুষ্ট হন। ঈশ্বর হচ্ছেন একমাত্র ব্যক্তি যিনি ভালবাসার যোগ্য। ঈশ্বর হলেন সিদ্ধ ও পবিত্র। যখন আমরা যীশুতে বিশ্বাস রাখি, তখন তিনি আমাদের ধার্মিক ও প্রেমের যোগ্য হিসেবে গ্রহণ করবেন। পরে, আমরা ঈশ্বরের সেই সন্তান-সন্ততি হই যারা তাঁর সঙ্গে অনন্তকাল ধরে সিদ্ধ প্রেমে বাস করবে। যখন আমাদের পক্ষে যীশুর স্বর্গীয় কাজে আমরা বিশ্বাস রাখি, তখন এই প্রতিজ্ঞাগুলো আমাদের হয়ে যায়।

আপনি হয়ত বিস্মিত হতে পারেন যে, “কিন্তু, এই প্রতিজ্ঞায় কি আমি অন্তর্ভুক্ত আছি? ব্যাপারটা কেমন হবে- যদি মনে হয় যে, আমি যোগ্য নই কিংবা আমার যদি যথেষ্ট বিশ্বাস না থাকে?

`মার্ক ৯:১৭-২৯ পদের ঘটনা পড়ুন। এই ঘটনার লোকটিকে ঈশ্বর কি উত্তর দেন? যথেষ্ট বিশ্বাস বলতে কতটা বিশ্বাসকে বোঝায়?`

যীশুর শিষ্যরা বালকটির ভুত ছাড়াতে পারলেন না। ঘটনাটির শুরুতে সবার আশা হারিয়ে যেতে শুরু করে। কিন্তু পরে যীশু আসেন। তিনি বালকটির বাবাকে বলেন, “যদি পারেন! যে বিশ্বাস করে, তাহার পক্ষে সকলই সাধ্য” (মার্ক ৯:২৩)। পরে, বালকটির পিতা “চেঁচাইয়া অশ্রুপাতপূর্বক বলিয়া উঠিল, ‘বিশ্বাস করিতেছি, আমার অবিশ্বাসের প্রতীকার করুন’” (মার্ক ৯:২৪)।

আপনি কি দেখছেন যে, যীশু লোকটিকে বলছেন না, “তোমার যখন অধিক বিশ্বাস জন্মাবে তখন আমার কাছে ফিরে এসো”? “আমার বিশ্বাসের প্রতিকার করুন” বলে লোকটির কান্না করাটাই যীশুর কাছে যথেষ্ট ছিল।

বিশ্বাস ব্যতিত আমরা ঈশ্বরকে সন্তুষ্ট করতে পারি না (ইব্রীয় ১১:৬)। একই সময়ে, যীশু ক্ষুদ্র বিশ্বাসকে মর্যাদা দিলেন। যখন আমরা আমাদের হয়ে যীশুর পরিত্রাণ কাজে বিশ্বাস রাখি, তখন আমরা তাঁর কাছে তুষ্টিকর হতে পারি। যীশুতে বিশ্বাস হচ্ছে ঈশ্বরের প্রতি আমাদের সাড়া দানের একটি পন্থা। একজন প্রিয় পুত্র যখন একটি অতি সাধারণ উপহার নিয়ে পিতার কাছে আসে, তখন পিতা যেমন সন্তুষ্ট হন, আমাদের ঈশ্বরও তখন তেমনই সন্তুষ্ট হবেন।

আমাদের সর্বদা পৌলের উপদেশ অনুসরণ করতে হবে: “আর এই কারণ আমরা লক্ষ্য রাখিতেছি, নিবাসে থাকি, কিম্বা প্রবাসী হই, যেন তাঁহারই প্রীতির পাত্র হই” (২ করিন্থীয় ৫:৯; আরও পড়ুন, ১০ পদ। তুলনা করুন- কলসীয় ১:১০; ১ থিষলনীকীয় ৪:১; ইব্রীয় ১১:৫)। আমাদের সর্বদা ঈশ্বরের কাছে সাহায্য যাচ্ঞা করতে হবে যেন আমরা অন্যদের অভাবের তত্ত্বাবধান করতে পারি: “ভ্রাতৃপ্রেমে পরস্পর স্নেহশীল হও; সমাদরে এক জন অন্যকে শ্রেষ্ঠ জ্ঞান কর। যত্নে শিথিল হইও না, আত্মায় উত্তপ্ত হও, প্রভুর দাসত্ব কর, প্রত্যাশায় আনন্দ কর, ক্লেশে ধৈর্যশীল হও, প্রার্থনায় নিবিষ্ট থাক, পবিত্রগণের অভাবের সহভাগী হও, অতিথি-সেবায় রত হও” (রোমীয় ১২:১০-১৩)।