---
title:  জীবন্ত প্রস্তরগুলো
date:   15/01/2025
---

পাপী হিসেবে কীভাবে আমরা একজন ধর্মময় ঈশ্বরকে তুষ্ট করতে পারি?

`রোমীয় ৮:১ এবং ৫:৮ পদ পড়ুন। এই পদগুলো ঈশ্বরের বিষয়ে আমাদের কি শিক্ষা দেয়?`

আমরা গ্রহণ করার আগেই ঈশ্বর আমাদেরকে তাঁর দয়া সাধছেন। আমরা কিছু বলার কিংবা করার আগে, ঈশ্বর আমাদেরকে তাঁর প্রেম গ্রহণ কিংবা বর্জন করার স্বাধীনতা দেন। যেমনিভাবে রোমীয় ৫:৮ পদ বলে, “ঈশ্বর আমাদের প্রতি তাঁহার নিজের প্রেম প্রদর্শন করিতেছেন; কারণ আমরা যখন পাপী ছিলাম, তখনও খ্রীষ্ট আমাদের নিমিত্ত প্রাণ দিলেন” (তুলনা করুন, যিরমিয় ৩১:৩)। যখন আমরা যীশুর পরিত্রাণকারী শক্তিতে বিশ্বাস রাখি, ঈশ্বর তখন আমাদের গ্রহণ করবেন এবং আমাদের প্রতি সন্তুষ্ট থাকবেন।

`ইব্রীয় ১১:৬ পদে সঙ্গে ১ পিতর ২:৪-৬ পদের তুলনা করুন। কিভাবে আমরা ঈশ্বরকে তুষ্ট করতে পারি, সে-বিষয়ে এই পদগুলো আমাদের কি বলে?`

ঈশ্বরের সাহায্য ব্যতিত, পাপীরা ঈশ্বরকে তুষ্ট করতে পারে না। কিন্তু ঈশ্বর তাঁর দয়া ও প্রেমের মাধ্যমে আমাদের পরিত্রাণের একটি পথ করে দিয়েছেন। সেই পথ যীশুর মাধ্যমে হয়েছে। “জীবন্ত প্রস্তরের ন্যায় আত্মিক গৃহস্বরূপে গাঁথিয়া তোলা যাইতেছ, যেন পবিত্র যাজকবর্গ হইয়া যীশু খ্রীষ্ট দ্বারা ঈশ্বরের গ্রাহ্য আত্মিক বলি উৎসর্গ করিতে পার” (১ পিতর ২:৫)। নিঃসন্দেহে, বিশ্বাস ব্যতিত আমরা ঈশ্বরকে তুষ্ট করতে পারি না (ইব্রীয় ১১:৬)। পৌল আমাদের বলেন যে, “তিনি আপন ইচ্ছা সাধনার্থে তোমাদিগকে সমস্ত উত্তম বিষয়ে পরিপক্ব করুন, আপনার দৃষ্টিতে যাহা প্রীতিজনক, তাহা আমাদের অন্তরে, যীশু খ্রীষ্ট দ্বারা, সমপন্ন করুন; যুগে যুগে তাঁহার মহিমা হউক। আমেন” (ইব্রীয় ১৩:২১)। যখন আমরা বিশ্বাস সহকারে ঈশ্বরের প্রতি সাড়া দেই, তখন যীশুর কারণে ঈশ্বর আমাদের গ্রহণ করেন। যীশুর ধর্মময় জীবন হচ্ছে একমাত্র ধর্মময় জীবন যা ঈশ্বর গ্রাহ্য করেন। আমাদের পক্ষে যীশুর সম্পাদিত কাজ আমাদেরকে ঈশ্বরের দৃষ্টিতে যোগ্য করেছে। যীশু আমাদের ধার্মিক ও প্রেমময় করে তোলার জন্য পরিবর্তন করেন (১ করিন্থীয় ১৫:৫১-৫৭; ১ যোহন ৩:২)। কেবল ঈশ্বরের ধর্মময় কাজই নয় বরং তিনি আমাদের মাঝেও কাজ করেন।

`আপনার পরিত্রাণের জন্য ঈশ্বর এ মুহূর্তে স্বর্গে কাজ করছেন। এই তথ্যটি কেন আপনাকে যথেষ্ট আশা দেয়?`