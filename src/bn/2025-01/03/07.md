---
title:  অতিরিক্ত আলোচনা
date:   17/01/2025
---

“যখন তাঁহার প্রজাগণ আপনাদিগকে নগণ্য বলিয়া গণ্য করে তখন প্রভু নিরুৎসাহিত হন। তিনি ইচ্ছা করেন যে, তাঁহার মনোনীত নিজস্ব প্রজাবৃন্দ আপনাদিগকে, তিনি তাহাদের উপর যে মূল্য নিরূপণ করিয়াছেন তদনুসারেই, মূল্যবান বিবেচনা করে। ঈশ্বরই তাহাদিগকে চাহিলেন, তাহা না হইলে তাহাদিগকে মুক্ত করিবার মত এই প্রকার একটি ব্যয়সাপেক্ষ কার্যে তিনি তাঁহার পুত্রকে প্রেরণ করিতেন না। তিনি তাহাদিগকে কাজে লাগাইতে চাহেন, আর তাঁহার নাম মহিমান্বিত করণার্থে তাহারা যদি তাঁহারা কাছে শ্রেষ্ঠতম দাবিসমূহ উপস্থাপন করে তাহাতে তিনি অত্যন্ত সন্তুষ্ট হইয়া থাকেন। তাঁহার প্রতিজ্ঞামালায় যদি তাহাদের বিশ্বাস থাকে তবে তাহারা অপেক্ষাকৃত বৃহত্তর অনেক কিছু আশা করিতে পারে।

“কিন্তু খ্রীষ্টের নামে প্রার্থনা করিবার অর্থ আরও অনেক কিছু। ইহার অর্থ এই যে, আমাদিগকে তাহার চরিত্র গ্রহণ করিতে হইবে, তাঁহার মনোভাব আমাদিগকে প্রকাশ করিতে হইবে, এবং তিনি যে সকল কার্য করিতেন, আমাদিগকেও সে সকল কার্য করিতে হইবে। ত্রাণকর্তার প্রতিজ্ঞাটি একটি শর্তের ভিত্তিতে প্রদত্ত হইয়াছে। তিনি বলেন, ‘তোমরা যদি আমাকে প্রেম কর, তবে আমার আজ্ঞা সকল পালন করিবে’ [যোহন ১৪:১৫]। তিনি মনুষ্যদের পাপে নয়, কিন্তু পাপ হইতে উদ্ধার করেন; আর যাহারা তাঁহাকে প্রেম করে, তাহারা আজ্ঞাবহতা দ্বারাই তাহাদের প্রেম প্রদর্শন করিবে।

“সকল অকৃত্রিম বাধ্যতা হৃদয় হইতেই আইসে। খ্রীষ্টের নিকট ইহা ছিল হৃদয়ের কার্য। আর আমরা যদি সম্মত হই, তবে তিনি আপনাকে আমাদের সমস্ত চিন্তাধারা ও লক্ষ্যসমূহের সহিত এমন অভিন্নরূপে গণ্য করিবেন, আমাদের হৃদয় ও মনকে তাঁহার ইচ্ছার সামঞ্জস্যে এমনভাবে একত্রে মিশাইয়া ফেলিবেন যে, যখন আমরা তাঁহার আজ্ঞাবহ হইবে তখন আমরা মূলতঃ আমাদেরই কার্য সাধন করিব। আমাদের ইচ্ছা মার্জিত ও পবিত্রীকৃত হইলে তাঁহার পরিচর্যা সাধনেই ইহা পরম আনন্দ লাভ করিবে। ঈশ্বরকে জানা যেমন আমাদের সুযোগ, তেমনি যখন আমরা ঈশ্বরকে জানি, আমাদের জীবন হইতে অবিরাম আজ্ঞাবহতার একটি জীবন। খ্রীষ্টের চরিত্র পরিপূর্ণরূপে উপলব্ধি করিবার মাধ্যমে, এবং ঈশ্বরের সহিত সংযোগ স্থাপনের মাধ্যমেই পাপ আমাদের নিকট ঘৃণাজনক বলিয়া গণ্য হইবে।” -ঈলেন জি হোয়াইট, সর্ব-যুগের বাসনা, পৃষ্ঠা: ৭১৬, ৭১৭।

**আলোচ্য প্রশ্নাবলী**:

`প্রদান ও গ্রহণের মধ্যে যোগসূত্র কি? স্বর্গে ও নতুন পৃথিবীতে প্রদান ও গ্রহণ কীভাবে আমাদের জন্য আলাদা হতে পারে?`

`দানিয়েল ছিলেন ঈশ্বরের ভাববাদী। স্বর্গদূতেরা বলেছিলেন যে, দানিয়েল ছিলেন ‘চামুডট।’ ইব্রীয় ভাষায় ‘চামুডট’ মানে হল ‘প্রিয়পাত্র’ কিংবা ‘মূল্যবান।’ স্বর্গদূতেরা দানিয়েলকে তিন বার ‘চামুডট’ বলেন (পড়ুন, দানিয়েল ৯:২৩; ১০:১১; ১০:১৯)। দানিয়েলের ব্যাপারে ঈশ্বরের কথাগুলো আমাদের ঈশ্বরের বিষয়ে কি বলে এবং তিনি আমাদের কতটা প্রেম করেন? বাইবেলের এই বিস্ময়কর সত্য আপনাকে কি আশা দেয়?`