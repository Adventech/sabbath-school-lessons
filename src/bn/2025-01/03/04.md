---
title:  ঈশ্বরকে তুষ্টকরণ কি?
date:   14/01/2025
---

আমাদের ছোট গ্রহে বসবাসকারী লোকদের বিষয়ে একজন পরাক্রমী ঈশ্বর কেন এতটা আপ্লুত বোধ করেন? যে সর্ব-শক্তিমান ঈশ্বরের কোন কিছুর দরকার নেই, সেই তাঁকে আমরা কেন এত গুরুত্ব দেই? এই প্রশ্নের উত্তর পাওয়ার জন্য আমরা এই প্রশ্নগুলোকে দুটি নতুন প্রশ্নে বিভক্ত করতে পারি। প্রথমে, কি ঈশ্বরকে আনন্দ দেয়? দ্বিতীয়ত, মানুষ, যারা পাপী, তারা কিভাবে তাঁকে তুষ্ট করতে পারে? এই নতুন প্রশ্ন দুটির উত্তর আমাদের প্রথম দিতে হবে। আগামীকাল আমরা আরেকটি প্রশ্নের প্রতি দৃষ্টি দেব: কেন আমরা ঈশ্বরের কাছে গুরুত্বপূর্ণ?

`পড়ুন, যিশাইয় ৪৩:৪; গীত ১৪৯:৪ ও হিতোপদেশ ১৫:৮, ৯। এই পদগুলো ঈশ্বরের বিষয়ে এবং তাঁর লোকদের জন্য তাঁর আনন্দের বিষয়ে কি বলে?`

গতকাল আমরা যেমনিভাবে দেখেছি, ঈশ্বর লোকদের নিয়ে আনন্দ করতে পারেন, কারণ তিনি তাদের প্রেম করেন। তিনি তাদের প্রতি যত্নশীল এবং তিনি তাদের জন্য সেরাটি চান।

একই সময়ে, ঈশ্বরের লোকেরা যখন মন্দ কাজ করে, তখন ঈশ্বর সন্তুষ্ট হন না। হিতোপদেশ ১৫:৮, ৯ পদ শিক্ষা দেয় যে, ঈশ্বর তার প্রার্থনায় তুষ্ট হন, যে-কিনা তাঁর বাধ্য থাকে। কিন্তু ঈশ্বর দান ও উপহারে এবং তাঁর আজ্ঞা লঙ্ঘনকারীদের জীবনের দ্বারা তুষ্ট হন না। এই পদগুলো আমাদের দেখায় যে, ঈশ্বর মন্দতায় আনন্দ করেন না। এই পদগুলো আমাদের আরও দেখায় যে, ঈশ্বর সৎকর্ম ও প্রিয় লোকদের মাধ্যমে সন্তুষ্ট হন। এই পদগুলোয়, আমরা ঈশ্বরের আনন্দ ও তাঁর প্রেমের মাঝে যোগসূত্র দেখি। আমরা সমুদয় বাইবেলে এই একই ধারণা দেখি।

গীত ১৪৬:৮ পদ বলে, “সদাপ্রভু ধার্মিকদিগকে প্রেম করেন।” ২ করিন্থীয় ৯:৭ পদ যোগ দিয়ে বলছে, “কেননা ঈশ্বর হৃষ্টচিত্ত দাতাকে ভালবাসেন।” খেয়াল করে দেখুন, এই পদগুলো কী বলছে না। এই পদগুলো বলছে না যে, ঈশ্বর কেবল সৎ কিংবা ধার্মিকদের প্রেম করেন, এবং আর কাউকে নয়। পদগুলো বলছে না যে, ঈশ্বর কেবল সেই লোকদের ভালবাসেন যারা দিতে ভালবাসে। ঈশ্বর প্রত্যেককে প্রেম করেন। একই সময়ে, এই পদগুলোকে অবশ্যই এটাও বোঝাতে হবে যে, ঈশ্বর ধার্মিকদের ভালবাসেন এবং যারা বিশেষভাবে হৃদষ্টচিত্তে দান করে। হিতোপদেশ ১৫:৮, ৯ পদে আমরা যা দেখলাম তা আমাদের একটি ইঙ্গিত দেয়: ঈশ্বর ভালবাসেন এই লোকদেরকে এবং অন্য যারা তাঁকে ভালবাসে, কারণ তিনি তাদেরকে নিয়ে সন্তুষ্ট।

`ঈশ্বর আমাদের পক্ষে অত্যন্ত যত্নশীল। বাইবেলের এই সত্য আমাদের বলে যে, স্বর্গ ও পৃথিবীকে অবশ্যই নিবিড় সম্পর্ক-যুক্ত হতে হবে। এই বিস্ময়কর চিন্তা আপনাকে কি আশা দেয়? যখন আপনি অত্যন্ত কঠিন সময়ের ভিতর দিয়ে যান, তখন এই চিন্তাটি কীভাবে আপনাকে আশায় পূর্ণ করে?`