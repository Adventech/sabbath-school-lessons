---
title:  সানন্দ হৃদয়ে উল্লাস করা
date:   13/01/2025
---

এ যাবতকালের প্রতিটি ব্যক্তি ঈশ্বরের কাছে অত্যন্ত মূল্যবান। সে কারণে, একজন ব্যক্তি যখন পরিত্রাণ পাচ্ছে, তখন ঈশ্বর আনন্দ করছেন।

`সফনিয় ৩:১৭ পদ পড়ুন। এই পদটি কীভাবে অপব্যয়ী পুত্রের দৃষ্টান্ত ভালভাবে বুঝতে আমাদের সাহায্য করে (লূক ১৫:১১-৩২)?`

সফনিয় ৩:১৭ পদ আমাদের দেখায় যে, তাঁর লোকেরা যখন পরিত্রাণ পায়, তখন ঈশ্বর আনন্দ করেন। এই একক পদটিতে, সফনিয় ইব্রীয় ভাষায় ব্যবহৃত ‘আনন্দ’ ও ‘উল্লাসের’ প্রতিটি প্রতিশব্দ ব্যবহার করেছেন। ব্যাপারটা এমন যেন, যখন কোন ব্যক্তি পরিত্রাণ পায়, তখন ঈশ্বরের যে পূর্ণ আনন্দ হয়, তা যেন কোন একক শব্দ ব্যাখ্যা করতে পারে না।

এই পদটি আমাদের যেমনিভাবে বলছে- দেখুন, ঈশ্বর কোথায়। ঈশ্বর তাঁর লোকদের ‘সঙ্গে’ আছেন। একইভাবে, দৃষ্টান্তের পিতা যখন তার পুত্রকে দূর থেকে দেখতে পান, তিনি দৌুড়ে তার কাছে ছুটে যান। ঈশ্বর যখন তাঁর লোকদের মাঝে থাকেন, তখন তাঁর লোকেরা তাঁর কাছে ফিরে আসতে পারে।

ঈশ্বরের বিষয়ে একই ধারণা শিক্ষা দেবার জন্য যিশাইয় ৬২:৪ পদ বিবাহের রূপক ব্যবহার করছে। যিশাইয় ৬২:৪ পদ অনুসারে, ঈশ্বরের লোকদেরকে ‘উহাতে আমার প্রীতি’ নাম দেওয়া হবে। এই নামের মানে হল, ঈশ্বর তাঁর লোকদের নিয়ে আনন্দ করছেন। ঈশ্বর দেশটিকে ‘বিয়ূলা’ নাম দিবেন, যার অর্থ হল ‘বিবাহিতা।’ ঈশ্বর কেন দেশটিকে ‘বিবাহিতা’ নাম দিলেন? কারণ, পদটি বলে, “কেননা সদাপ্রভু তোমাতে প্রীত, এবং তোমার ভূমি বিবাহিতা হইবে।” ঈশ্বর সেই সময়ের জন্য মহা-আনন্দিত হবেন যখন তিনি তাঁর লোকদের চিরদিনের জন্য পাবেন। লূক ১৫:১১-৩২ পদে, ফিরে আসা অপব্যয়ী পুত্রকে নিয়ে পিতা যেমন আনন্দ করেছিলেন, পরে তিনি আমাদের নিয়ে তদ্রƒপ আনন্দ করবেন।

`ইফিষীয় ৫:২৫-২৮ পদ পড়ুন। বিবাহের মাধ্যমে ঈশ্বর আমাদের যে প্রেম দেখাতে বলছেন, সে বিষয়ে এই পদগুলো আমাদের কি বলছে?`

এই পদগুলো স্ত্রীদেরকে প্রেম করার জন্য স্বামীদের বলছে: “স্বামীরা, তোমরা আপন আপন স্ত্রীকে সেইরূপ প্রেম কর, যেমন খ্রীষ্টও মণ্ডলীকে প্রেম করিলেন” (ইফিষীয় ৫:২৫)। আর, যীশু তাঁর মণ্ডলীর জন্য কেমন প্রেম দেখালেন? “তাহার নিমিত্ত আপনাকে প্রদান করিলেন” (২৫ পদ)। সুতরাং, “স্বামীরাও আপন আপন স্ত্রীকে আপন আপন দেহ বলিয়া প্রেম করিতে বাধ্য। আপন স্ত্রীকে যে প্রেম করে, সে আপনাকেই প্রেম করে” (২৮ পদ)। এই পদগুলো আমাদের সেই প্রেম বুঝতে সাহায্য করে, যে-প্রেম একজন স্বামী তার স্ত্রীকে দেখিয়ে থাকে। একজন স্বামীর প্রেম স্বার্থপূর্ণ হওয়া উচিত না। স্ত্রীকে প্রেম করার জন্য এবং তার সুরক্ষার জন্য একজন স্বামীকে আবশ্যক সমস্ত করণীয় স্বেচ্ছায় করতে হবে। একইভাবে, এই পদগুলো আমাদের দেখায় যে, যীশু তাঁর লোকদের, তাঁর মণ্ডলীকে, নিজ দেহের অংশ হিসেবে ভালবাসেন।