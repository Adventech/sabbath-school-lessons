---
title:  মহাসংঘর্ষ আসলে যা নিয়ে
date:   27/02/2025
---

ঈশ্বর ও শয়তানের মাঝে সংঘর্ষ কি করে সম্ভব? লড়াই যদি ক্ষমতা নিয়ে হয়ে থাকে, তাহলে তো যুদ্ধটি শুরুর আগেই শেষ হবার কথা। কারণ, ঈশ্বরের সাথে শয়তানের কোন তুলনা হয় না। তাহলে লড়াইটা আরও কিছু নিয়ে। বাইবেল আমাদের দেখায় যে, যুদ্ধটা ঈশ্বর ও তাঁর কর্তৃত্ব নিয়ে। শয়তান বলে যে, ঈশ্বর পুরোপুরি মঙ্গলময় ও প্রেমময় নন। ঈশ্বর এই মিথ্যাচারগুলো ক্ষমতার দ্বারা বিনষ্ট করতে পারেন না। তাহলে, শয়তানের শাসনব্যবস্থার সঙ্গে ঈশ্বরের শাসনব্যবস্থার তুলনা করে আমাদের দেখতে হবে যে, দুটির মধ্যে কতটা পার্থক্য রয়েছে।

“পাপের সঙ্গে মোকাবেলায় ঈশ্বর কেবল ধার্মিকতা এবং সত্য প্রয়োগ করতে পারতেন। ছল-চাতুরী এবং প্রতারণা যা কেবল শয়তান ব্যবহার করতে পারে, ঈশ্বর তা পারেন না। সে ঈশ্বরের কথনকে মিথ্যা প্রমাণ করতে সচেষ্ট ছিল এবং দূতগণের সম্মুখে তাঁর স্বর্গীয় প্রশাসনের পরিকল্পনাগুলোকে ভুল ভাবে উপস্থাপন করল, সে এই বলে দোষারোপ করল যে স্বর্গীয় নিবাসীদের ওপর আইন-কানুন জারী ন্যায়সঙ্গত নয়; তিনি আবশ্যিকভাবে তাঁর নিজের সৃষ্ট প্রাণীদের কাছ থেকে বশ্যতা ও বাধ্যতা আবশ্যিক তিনি শুধু আপন মর্যাদা বৃদ্ধি করতে চেয়েছেন। যাতে সমগ্র স্বর্গনিবাসী তথা সমগ্র বিশে্বর কাছে এটা প্রমাণিত হয় যে ঈশ্বরের শাসনপ্রণালী ন্যায়সঙ্গত এবং তার ব্যবস্থা সিদ্ধ। শয়তান এরূপ প্রকাশ্যে জাহির করেছিল যে, সে একমাত্র নিজেই বিশে্বর মঙ্গল ও উন্নতি সাধন করতে চেয়েছে। শয়তানের প্রতিটি জবর দখলকারী প্রকৃতির চরিত্র এবং তার অভিপ্রায় সকলের অবশ্যই অবগত হওয়া প্রয়োজন। নিজ দুষ্কর্মের মাধ্যমে তার স্বরূপ প্রকাশিত হতে নিশ্চিত ভাবে সময়ের প্রয়োজন।” -ঈলেন জি হোয়াইট, মহাসংঘর্ষ, পৃষ্ঠা:৪৩৩, ৪৩৪।

`প্রকাশিত ১২:৭-৯ পদের পাশাপাশি যোহন ৮:৪৪, ৪৫ পদ পড়ুন। শয়তান ও তার পরিকল্পনা সম্পর্কে এই পদগুলো আমাদের কি বলে?`

শুরু থেকে শয়তানের পরিকল্পনা ছিল লোকদের বিশ্বাস করানো যে, ঈশ্বর আসলে ন্যায্য ও প্রেমময় ছিলেন না। শয়তান লোকদের আরও বিশ্বাস করাতে চেয়েছে যে, ঈশ্বরের ব্যবস্থা লোকদের আহত করে ও তাদের দাস বানিয়ে রাখে। অবাক হবার কিছু নেই যে, যীশু শয়তানকে মিথ্যুক বলেন। সে মিথ্যাবাদীর আদিপিতা (যোহন ৮:৪৪)। যীশু ‘লোকদের সত্য বলার জন্য’ এসেছিলেন (যোহন ১৮:৩৮)। দিয়াবলের মিথ্যাচারকে, এবং শেষে, স্বয়ং দিয়াবলকে, বিনাশ করার জন্য যীশু এসেছিলেন (১ যোহন ৩:৮; ইব্রীয় ২:১৪)।

প্রকাশিত ১২:৯, ১০ পদ দেখায় যে, শয়তান হল (১) সর্প, (২) ঈশ্বরের লোকদের বিরুদ্ধে দোষারোপকারী, এবং (৩) প্রত্যেকের কাছে মিথ্যা রটনাকারী নাগ। গ্রিক ভাষায়, ‘দিয়াবলের’ মূল শব্দটির অর্থ হল মিথ্যুক। শব্দটি আমাদের দেখায় যে, ভাল ও মন্দের মধ্যকার মহাসংঘর্ষটি হচ্ছে বিশ্বাস নিয়ে, ঈশ্বর সম্পর্কে এবং তাঁর পরিচয় সম্পর্কে আমাদের বিশ্বাস নিয়ে।