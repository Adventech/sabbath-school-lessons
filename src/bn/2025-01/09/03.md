---
title:  পৃথিবীতে মহাসংঘর্ষের সূচনা
date:   24/02/2025
---

মন্দতা প্রসঙ্গে আরেকটি গুরুত্বপূর্ণ প্রশ্ন হল: ঈশ্বর যদি পৃথিবী ও আকাশমণ্ডল সৃষ্টি করে থাকেন, তাহলে এখানে মন্দতা কীভাবে শুরু হল।

`আদি ১:৩১ পদ পড়ুন। সমস্তকিছুর সৃষ্টি সম্পন্ন করে ঈশ্বর কি বললেন? প্রশ্নটির উত্তর গুরুত্বপূর্ণ কেন?`

`আদি ১:৩১ পদ বলে যে, পৃথিবীর সৃষ্টিকাজ সম্পন্ন করে ঈশ্বর বলেন: “অতি উত্তম।” আদি ১ অধ্যায়ে, এই গ্রহে কোন মন্দতা ছিল না। তাহলে, মন্দতা কীভাবে মানব অভিজ্ঞতার অংশ হল?`

আদি ৩:১-৭ পদ পড়ুন। পৃথিবীতে কীভাবে মন্দতা এলো সে বিষয়ে এই পদগুলো আমাদের কি বলে? প্রশ্নটির উত্তর কীভাবে আমাদেরকে ভালো ও মন্দের মধ্যকার মহাসংঘর্ষ ভালোভাবে বুঝতে সাহায্য করে? (এছাড়া, প্রকাশিত ১২:৭-৯ পদ পড়ুন)।

এই ঘটনায়, সর্প ঈশ্বরের বিষয়ে মিথ্যা বলে। সর্প হচ্ছে স্বয়ং দিয়াবলের প্রতীক (প্রকাশিত ১২:৭-৯)। ঈশ্বরের নির্দেশ নিয়ে সন্দেহ জাগানোর জন্য সর্প প্রথমে একটি প্রশ্নের আশ্রয় নেয়। পরে, সর্প ঈশ্বরের বলা কথাটি ব্যবহার করে হবাকে বলে, “কোন ক্রমে মরিবে না” (আদি ৩:৪)।

`কেউ একজন হবাকে মিথ্যা বলল- সর্প অথবা ঈশ্বর। হবাকে এখন একটি সিদ্ধান্ত নিতে হবে। ঈশ্বর হবাকে যা বলেছিলেন, তা কি হবা বিশ্বাস করবেন? অথবা, তিনি কি সর্পের বলা কথা বিশ্বাস করবেন?`

আদিপুস্তকে এবং বাইবেলের অন্যান্য স্থানে, ঈশ্বর ও শয়তানের মধ্যকার মহাসংঘর্ষ হচ্ছে বিশ্বাসকে কেন্দ্র করে। আমরা কি ঈশ্বরের সত্য বিশ্বাস করব নাকি শয়তানের মিথ্যাচার বিশ্বাস করব? এছাড়া, এই যুদ্ধ হচ্ছে আসলে প্রেম বিষয়ক যুদ্ধ। সে কারণে, কারও বিষয়ে আপনার বিশ্বাস ও জ্ঞান আপনাকে সাহায্য করে যে, আপনি তার উপর নির্ভর করতে, তাকে ভালবাসতে এবং তার কথা শ্রবণ করতে পারেন কিনা।

`আদি ৩:১৫ পদ পড়ুন। ঈশ্বর সর্পকে বলেন যে, স্ত্রীজাত একজন ভাবী পুত্র ত্রাণকর্তা হবেন। ত্রাণকর্তা সর্পের মস্তক চ‚র্ণ করবেন। বাইবেল বিশ্লেষকেরা বাইবেলের এই প্রতিজ্ঞাটিকে যীশুর বিষয়ে সুসমাচারের প্রথম উদাহরণ বলে আখ্যা দেন। এই প্রতিজ্ঞাটি কীভাবে আমাদেরকে ঈশ্বর ও শয়তানের মধ্যকার মহাসংঘর্ষ ভালোভাবে বুঝতে সাহায্য করে? এছাড়া, এই প্রতিজ্ঞা কীভাবে আমাদের আশা দেয়?`