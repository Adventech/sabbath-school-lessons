---
title:  ভালো ও মন্দের মধ্যকার মহাসংঘর্ষ
date:   22/02/2025
---

### শাস্ত্রপাঠ

মথি ১৩:২৪-২৭; আদি ১:৩১; যিহিষ্কেল ২৮:১২-১৯; মথি ৪:১-১১; যোহন ৮:৪৪, ৪৫।

> <p>মুখস্থপদ</p>
> “আর আমি তোমাতে ও নারীতে, এবং তোমার বংশে ও তাহার বংশে পরস্পর শত্রুতা জন্মাইব; সে তোমার মস্তক চ‚র্ণ করিবে, এবং তুমি তাহার পাদমূল চ‚র্ণ করিবে” (আদি ৩:১৫)।

বাইবেলের অন্যতম একটি শিক্ষা হল ঈশ্বর ও শয়তানের মধ্যকার যুদ্ধ। এই সংঘর্ষ চলছে ঈশ্বর ও পতিত দূতদের মাঝে। সমুদয় বাইবেল জুড়ে আমরা এই ধারণা সম্পর্কে পাই (মথি ১৩:২৪-৩০, ৩৭-৩৯; প্রকাশিত ১২:৭-১০)। এই ধারণাটি হচ্ছে খ্রীষ্টিয় ইতিহাসের একটি গুরুত্বপূর্ণ বিষয়। পরিতাপের বিষয় হল, বর্তমানে বহু খ্রীষ্টিয়ান এই পুরো ধারণাটি প্রত্যাখ্যান করছে কিংবা কোন মনোযোগ দিচ্ছে না।

কিন্তু বাইবেল শিক্ষা দেয় যে, দিয়াবল ও তার সঙ্গীরা ঈশ্বরের রাজ্যের বিরুদ্ধে লড়াই করছে। আমাদের অবশ্যই এই গুরুত্বপূর্ণ বিষয়ের প্রতি মনোযোগ দিতে হবে। যদি আমরা মনোযোগ না দেই, তাহলে আমরা বুঝতে পারব না যে, বাইবেলের ঘটনাগুলো আসলে কী বিষয়ে বলছে। মথি, মার্ক, লূক ও যোহন পুস্তকে ঈশ্বরের বিরুদ্ধে দিয়াবল ও মন্দত্মার যুদ্ধ করার বিষয়ে অসংখ্য পদে পরিপূর্ণ।

চলতি সপ্তাহে আমরা দুটি প্রশ্নের উত্তর খোঁজার জন্য বাইবেলের আশ্রয় নিব:

১. ভালো ও মন্দের মধ্যকার মহাসংঘর্ষের শিক্ষাটি আপনি বাইবেলের কোথায় খুঁজে পান?
২. মহাসংঘর্ষের বিষয়টি কি?