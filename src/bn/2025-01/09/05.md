---
title:  তুমি যদি আমাকে প্রণাম কর
date:   26/02/2025
---

যেমনিভাবে আমরা গতকাল পড়েছি, শয়তান ঈশ্বরকে সরিয়ে দিতে চায়, এবং সে নিজেকে তাঁর স্থানে স্থাপন করতে চায়। মথি ৪ অধ্যায়ের ও লূক ৪ অধ্যায়ের ঘটনায় আমরা একই মন্দ পরিকল্পনা দেখতে পাই। এই অধ্যায়গুলোয়, শয়তান যীশুকে পাপে ঠেলে দেবার চেষ্টা করছে। এই অধ্যায়গুলো থেকে আমরা ঈশ্বর ও শয়তানের মধ্যকার মহাসংঘর্ষের বিষয়ে অনেক কিছু জানতে পারি।

`মথি ৪:১-১১ পদ পড়ুন। এই পদগুলোয় কীভাবে ঈশ্বর ও শয়তানের মাঝে মহাসংঘর্ষ হচ্ছে?`

আত্মা যীশুকে প্রান্তরে নিয়ে যান যেন দিয়াবল তাঁকে পাপে পতিত করার চেষ্টা করতে পারে (মথি ৪:১)। শয়তানের সঙ্গে যীশু মিলিত হবার পূর্বে, তিনি ৪০ দিন উপবাস থাকেন। যীশু খুবই ক্ষুধার্ত ছিলেন। সুতরাং, শয়তান যখন এলো, তখন সে বলল যীশু যেন পাথরকে রুটিতে পরিবর্তন করে। যীশু বাইবেলের পদের দ্বারা দিয়াবলের মোকাবিলা করেন, এবং শয়তানের পরিকল্পনা ভন্ডুল করেন।

পরে, শয়তান চেষ্টা করে যেন সে মন্দিরের চ‚ড়া থেকে যীশুকে লাফ দেওয়াতে পারে। শয়তান বাইবেলে বর্ণীত প্রতিজ্ঞাকে বিকৃত করে। শয়তান যীশুকে বলে যে, তিনি যদি সত্যিই ঈশ্বরের পুত্র হন, তাহলে তিনি লাফ দিলে স্বর্গদূতেরা তাঁকে রক্ষা করবে। কিন্তু যীশু শয়তানের বিরুদ্ধে ও তার মিথ্যাচারের বিরুদ্ধে লড়াই করার জন্য বাইবেলের পদ ব্যবহার করেন।

আমরা দেখি, শয়তান তৃতীয় বার যা করল, তা তাঁকে পাপে ফেলার জন্য করল। শয়তান চাইল যীশু যেন তাকে প্রণাম করেন। শয়তান ঈশ্বরের প্রাপ্য মর্যদা হরণ করতে চাইল।

যীশুর কাছ থেকে মর্যাদা হরণ করার জন্য “দিয়াবল তাঁহাকে অতি উচ্চ এক পর্বতে লইয়া গেল, এবং জগতের সমস্ত রাজ্য ও সেই সকলের প্রতাপ দেখাইল, আর তাঁহাকে কহিল, ‘তুমি যদি ভূমিষ্ঠ হইয়া আমাকে প্রণাম কর, এই সমস্ত আমি তোমাকে দিব’” (মথি ৪:৮)। একই ঘটনা আমরা লূক ৪ অধ্যায়ে পাই। লূক ৪:৬ পদে, শয়তান যীশুকে বলে, “তোমাকেই আমি এই সমস্ত কর্তৃত্ব ও এই সকলের প্রতাপ দিব; কেননা ইহা আমার কাছে সমর্পিত হইয়াছে, আর আমার যাহাকে ইচ্ছা, তাহাকে দান করি।”

আবারও যীশু বাইবেলের পদ দ্বারা শয়তানের বিরুদ্ধে লড়াই করেন। আবারও শয়তান লড়াইয়ে পরাজিত হয়।

এই তিনটি ঘটনায় যীশু শত্রুর বিরুদ্ধে যুদ্ধ করার জন্য বাইবেল ব্যবহার করেন।

`ইফিষীয় ৬:১২ পদ আমাদের আসল শত্রুদের বিষয় বলে। আমরা মন্দ শক্তির বিরুদ্ধে লড়াই করছি। কিন্তু আমরা ভয়ে ভয়ে বাঁচলে চলবে না। যীশু আমাদের সাহায্য করবেন। একই সঙ্গে, আমাদের চারপাশে বাস্তবিক যাকিছু ঘটে চলেছে, সেগুলো সর্বদা আমাদের অবশ্যই স্মরণে রাখতে হবে।`