---
title:  স্বর্গে যুদ্ধ শুরু হয়
date:   25/02/2025
---

আদি ১-৩ অধ্যায় আমাদের দেখায় যে, আদম ও হবা পাপ করার আগে মন্দতা ছিল। ‘মন্দতা’ ইতোমধ্যে ভালো ও মন্দের জ্ঞান বিষয়ক বৃক্ষের নামের মধ্যে পাওয়া যায় (আদি ২:৯, ১৭)। এই বৃক্ষে উপস্থিত হয়ে সর্প ঈশ্বরকে মিথ্যাবাদী বলছে, যেক্ষেত্রে সর্প হচ্ছে প্রকৃত মিথ্যুক। সর্প (প্রকাশিত ১২:৯) ও তার মিথ্যাচার সেই মন্দতা দেখায় যা তার অন্তরে ছিল। অর্থাৎ, এদনে পতন সংঘটিত হবার পূর্বে, সেখানে মন্দতা ছিল।

`যিহিষ্কেল ২৮:১২-১৯ পদে লূসিফরের বিষয়ে পড়ুন। এছাড়া, যাত্রা ২৫:১৯, ২০ পদ পড়ুন। লূসিফর কেন öলিত হল?`

যিহিষ্কেল ২৮:১২-১৯ পদ বলে যে, কীভাবে মন্দতা শুরু হল এবং কীভাবে স্বর্গে ঈশ্বর ও শয়তানের মাঝে সংঘর্ষ শুরু হল।

লূসিফর পতিত হবার পূর্বে এবং শয়তানে রূপান্তর হবার পূর্বে সে একজন মহিমাময় স্বর্গদূত ছিল। বাইবেল আমাদের আরও বলে: “তুমি পূর্ণজ্ঞান, তুমি সৌন্দর্যে সিদ্ধ. . . তুমি ঈশ্বরের উদ্যান এদনে ছিলে” (যিহিষ্কেল ২৮:১২, ১৩)। সোরের রাজা এদনে বাস করত না। একজন পাপী হিসেবে, সোরের রাজা সিদ্ধ ছিল না। সুতরাং, এই পদটি আক্ষরিক অর্থে সোরের রাজার (কিংবা, অন্য কোন মানুষের) কথা বলছে না। সোরের রাজা হচ্ছে লূসিফরের রূপক। অর্থাৎ, এই পদে, আমরা বাস্তবিক অর্থে লূসিফরের পতন বিষয়ে পড়ি।

`যিশাইয় ১৪:১২-১৫ পদ পড়ুন। ভালো ও মন্দের মধ্যকার মহাসংঘর্ষ বিষয়ে আর কি বাড়তি তথ্য আমরা এই পদে পাই?`

যিশাইয় ১৪ অধ্যায়ে, লূসিফর নিজেকে ঈশ্বরের স্থানে প্রতিষ্ঠিত করতে চেয়েছিল। যিহিষ্কেল ২৮ অধ্যায় অপেক্ষা বরং যিশাইয় ১৪ অধ্যায় লূসিফরের বিষয়ে আরও তথ্য যুক্ত করছে। সৌন্দর্যের কারণে লূসিফরের অন্তর গর্বে পরিপূর্ণ ছিল (যিহিষ্কেল ২৮:১৭)। লূসিফর নিজ নির্মাতা ঈশ্বরের আরাধনা করতে অস্বীকৃতি জনালো। লূসিফর নিজেকে ঈশ্বর করতে চেষ্টা করল। লূসিফর ঈশ্বরের বিষয়ে মিথ্যাচার করল। যিহিষ্কেল ২৮:১৬ পদে বর্ণীত ‘বাণিজ্য’ কিংবা ‘ব্যবসায়’ শব্দটির ইব্রীয় প্রতিশব্দ আমাদেরকে কারও বিষয়ে মন্দ কথা বলার কিংবা কোন ব্যক্তির বিষয়ে একজন ব্যক্তির মিথ্যা কথা বলার ধারণা দেয়। এই শব্দটি আমাদের দেখায় যে, শেষকালে শয়তান ঈশ্বরের বিরুদ্ধে ও তাঁর লোকদের বিরুদ্ধে কতটা মরিয়া হয়ে কাজ করবে।