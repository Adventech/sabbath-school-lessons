---
title:  অতিরিক্ত আলোচনা
date:   28/02/2025
---

“পাপের উৎপত্তি ও তার অস্তিত্বের কারণ দেখিয়ে তার সপক্ষে সুস্পষ্ট ব্যাখ্যা করা সম্ভব নয়। তথাপি পাপের প্রতি ঈশ্বরের প্রতিক্রিয়াসমূহ এবং তাঁর ন্যায়পরায়ণতা ও হিতৈষী মনোভাব পূর্ণরূপে প্রকাশিত হয়েছে, যার মাধ্যমে পাপের উৎপত্তি এবং তার শেষ পরিণতি ও ভয় সম্পর্কে হয়ত বোঝা যেতে পারে। পাপের অনুপ্রবেশের ব্যাপারে যদিও শাস্ত্রে সুস্পষ্ট কিছু বলেনি তথাপি পাপের অনুপ্রবেশের ব্যাপারে ঈশ্বর কোন ভাবেই দায়ী নন; কারণ সেখানে স্বর্গীয় অনুগ্রহ স্বেচ্ছাচারীভাবে প্রত্যাহার করে নেয়া হয়নি, স্বর্গীয় প্রশাসনের মধ্যে কোন ত্রুটি ছিল না, যা বিদ্রোহী হয়ে ওঠার মত পরিবেশ তৈরি করে দিতে পারে। পাপ হল এক অনধিকার প্রবেশকারী যার উপস্থিতির জন্য কোন কারণ দর্শানো যায় না। পাপ রহস্যময়, দুবোর্ধ্য একে নিষ্কৃতি দেয়া মানে একে সমর্থন করা। এর পক্ষে কোন অজুহাত খুঁজে পেলে অথবা এর অস্তিত্বের কারণ দেখাতে পারলে এটি আর পাপ থাকছে না। আমাদের কাছে পাপের সংজ্ঞা একমাত্র ঈশ্বরের বাক্যে দেয়া আছে; তা হল ‘আজ্ঞা লঙ্ঘনই পাপ;’ এটি হল মহান নীতি ‘প্রেম’ যা স্বর্গীয় প্রশাসনের ভিত্তি, আর পাপ হল তারই বিরুদ্ধে নীতি বহির্ভূত যুদ্ধ।” -ঈলেন জি হোয়াইট, মহাসংঘর্ষ, পৃষ্ঠা: ৪২৯।

**আলোচ্য প্রশ্নাবলী**:

`বহু লোক এটা ভেবে অবাক হয় যে, লূসিফর, যে-কিনা একজন সিদ্ধ স্বর্গদূত ছিল, সে কি করে প্রথমে পাপ করল। পাপ কেন একটি রহস্য? পাপের পক্ষে কেন কোন অজুহাত চলে না? কোন প্রকার অজুহাত ব্যতিত কীভাবে আমরা এই প্রথম পাপ ব্যাখ্যা করতে পারি? প্রথম পাপ যেভাবে শুরু হয়েছিল, সেই প্রথম পাপের পক্ষে অজুহাত প্রদর্শন করলে, ব্যাপারটা কেন পাপকে সম্মতি প্রদানের প্রচেষ্টা হতে পারে?`

`ঈশ্বর কেন শয়তানকে তৎক্ষণাৎ বিনষ্ট করলেন না? পাপকে কেন বাড়তে দিতে হবে এবং কেন এর স্বরূপ প্রকাশিত হতে দিতে হবে? স্বর্গ ও পৃথিবীর সর্বযুগের সর্বজনের জন্য এই পরিকল্পনাটি কীভাবে একটি মঙ্গলের পরিকল্পনা?`