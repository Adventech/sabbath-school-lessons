---
title:  একজন শত্রু এই মন্দ কাজটি করল
date:   23/02/2025
---

`মথি ১৩:২৪-২৭ পদে বর্ণীত উপমাটি পড়ুন। এই উপমাটি কীভাবে আমাদের বুঝতে সাহায্য করে যে, এই গ্রহে কেন মন্দতা সংঘটিত হচ্ছে?`

যীশু একজন ভূমি মালিকের বিষয় বলছেন যে কিনা তার জমিতে ভালো গমবীজ বুনেছিল। কিন্তু গম চারার পাশাপাশি আগাছাও বেড়ে উঠল। আগাছা দেখে দাস তার প্রভুকে প্রশ্ন করেন, “আপনি কি নিজ ক্ষেত্রে ভাল বীজ বুনেন নাই? তবে শ্যামাঘাস কোথা হইতে হইল?” (মথি ১৩:২৭)। মন্দতার প্রসঙ্গ নিয়ে বহু লোক এই একই প্রশ্ন করে থাকে: “ঈশ্বর যদি এই পৃথিবী ও সমস্তকিছু নির্মলভাবে সৃষ্টি করে থাকেন, তাহলে সেখানে মন্দতা এলো কেন?”

`মথি ১৩:৩৭-৪০ পদে দেওয়া যীশুর বর্ণনার পাশাপাশি মথি ১৩:২৮-৩০ পদ পড়ুন। এই পদগুলো কীভাবে আমাদেরকে ভালো ও মন্দের মধ্যকার মহাসংঘর্ষ ভালোভাবে বুঝতে সাহায্য করে?`

ভূমি মালিক দাসদের প্রশ্নের উত্তর দেন: “কোন শত্রু ইহা করিয়াছে” (মথি ১৩:২৮)। যীশু পরে বলেন যে, যিনি উত্তম বীজ বুনে থাকেন, তিনি হলেন মনুষ্যপুত্র। মনুষ্যপুত্র হলেন স্বয়ং যীশু (মথি ১৩:৩৭)। যীশু আরও বর্ণনা করেন যে, ভূমি হচ্ছে এই পৃথিবীর রূপক (মথি ১৩:৩৮)। যে শত্রু আগাছা বুনলো, সে হল দিয়াবল (মথি ১৩:৩৯)। এই পদগুলোয় বর্ণীত উপমা আমাদেরকে ঈশ্বর ও শয়তানের মধ্যকার মহাসংঘর্ষ দেখিয়ে দেয়। এই গ্রহে কেন মন্দতা সংঘটিত হচ্ছে? শত্রুর, অর্থাৎ দিয়াবলের, কারণে মন্দতা এসেছে, যে-কিনা ভূমি মালিকের, অর্থাৎ ঈশ্বরের, বিরুদ্ধে যুদ্ধ করছে। তাহলে, ঈশ্বর এ কথার দ্বারা কি বোঝাতে চাচ্ছেন যে, এক শত্রু আগাছা বপন করেছে।

`ভূমি মালিকের উত্তরটি তার দাসদের মনে আরেকটি প্রশ্ন জাগালো: “তবে আপনি কি এমন ইচ্ছা করেন যে, আমরা গিয়া তাহা সংগ্রহ করি” (মথি ১৩:২৮)?`

অন্য কথায়, মন্দতাকে কেন তৎক্ষণাৎ উচ্ছেদ করা হচ্ছে না? ভূমি মালিক জবাব দেন, “না, কি জানি, শ্যামাঘাস সংগ্রহ করিবার সময়ে তোমরা তাহার সহিত গমও উপড়াইয়া ফেলিবে। শস্যচ্ছেদনের সময় পর্যন্ত উভয়কে একত্রে বাড়িতে দেও। পরে ছেদনের সময়ে আমি ছেদকদিগকে বলিব, তোমরা প্রথমে শ্যামাঘাস সংগ্রহ করিয়া পোড়াইবার জন্য বোঝা বোঝা বাঁধিয়া রাখ, কিন্তু গম আমার গোলায় সংগ্রহ কর” (মথি ১৩:২৯, ৩০; তুলনা করুন, মার্ক ৪:২৯)। উপমাটি আমাদের শিক্ষা দেয় যে, ঈশ্বর পরিশেষে মন্দতা চিরতরে নিঃশেষ করবেন। কিন্তু মন্দতাকে শীঘ্র বিনষ্ট করতে গেলে ভাল গমদের সমস্যায় ফেলবে ও আহত করবে।