---
title:  আমি আরও কি করতে পারি?
date:   08/03/2025
---

### শাস্ত্রপাঠ

যোহন ১৮:৩৭; রোমীয় ৩:২৩-২৬; যিশাইয় ৫:১-৪; মথি ২১:৩৩-৩৯; রোমীয় ৩:১-৪।

> <p>মুখস্থপদ</p>
> “তখন পীলাত তাঁহাকে বলিলেন, ‘তবে তুমি কি রাজা?’ যীশু উত্তর করিলেন, ‘তুমিই বলিতেছ যে আমি রাজা। আমি এই জন্যই জন্মগ্রহণ করিয়াছি ও এই জন্য জগতে আসিয়াছি, যেন সত্যের পক্ষে সাক্ষ্য দিই। যে কেহ সত্যের, সে আমার রব শুনে’” (যোহন ১৮:৩৭)।

বহু বছর আগে, গাইড ম্যাগাজিনে একটি চমৎকার শিশুতোষ গল্প ছাপা হয়। সেটি ছিল মধ্যযুগের এক বালকের গল্প যার নাম ছিল ডেনিস। ডেনিস ছিল একজন অনাথ, যে-কিনা একটি দত্তক পরিবারে বাস করত। ডেনিস তার দেশের রাজাকে খুবই ঘৃণা করত। ডেনিসর বাবা-মা যখন অসুস্থ হয়ে পড়েন, রাজার সেনারা তাদের বের করে নিয়ে গিয়েছিল। ডেনিস পরে আর কোন দিন তার বাবা-মাকে দেখেনি। অনেক পরে, ডেনিস জানতে পারে যে, বøাক ডেথ নামক একটি মারাত্মক মহামারীর কবল থেকে ডেনিসকে বাঁচানোর জন্য রাজা ডেনিসকে তার বাবা-মা’র কাছ থেকে আলাদা করেছিলেন। রাজার ব্যাপারে এই সত্য জানার পর ডেনিস ঘৃণা থেকে মুক্ত হয়। পরে, ডেনিস বুঝতে পারে যে, রাজা তার প্রজাদের ভালবাসেন। রাজা তার প্রজাদের জন্য সর্বাত্মক মঙ্গল চেষ্টা করেন।

রাজার বিষয়ে ডেনিসর যে উপলব্ধি ছিল, অদ্য ঈশ্বরের বিষয়ে বহু লোকের সেই একই উপলব্ধি রয়েছে। সঙ্কটকালে ঈশ্বর কোথায় থাকেন? ঈশ্বর যদি মঙ্গলময় হন, তাহলে এত মন্দতা কেন? ঈশ্বর ও শয়তানের মধ্যকার মহাসংঘর্ষ আমাদের এই গুরুত্বপূর্ণ সত্যগুলো ভালোভাবে বুঝতে সাহায্য করে। কিন্তু অনেক প্রশ্ন রয়েছে যার উত্তর আমাদের জানা নেই। যখন আমরা এই প্রশ্নগুলোর কোন উত্তর খুঁজে না পাই, তখন যেন আমরা ক্রুশারোপিত যীশুর প্রতি দৃষ্টি দেই। তাহলে, আমরা দেখতে পাব যে, এখন আমরা যা-কিছু বুঝতে পারছি না, সে সমস্ত ব্যাপারে ঈশ্বরের উপর আস্থা রাখতে পারছি।