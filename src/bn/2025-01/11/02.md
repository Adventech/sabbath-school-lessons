---
title:  যীশু হলেন বিজয়ী
date:   09/03/2025
---

আমাদের শত্রু, শয়তান, কঠোর পরিশ্রম করছে। যীশু বলেন, শয়তান হচ্ছে এই জগতের অধিপতি। আদম যখন পাপ করলেন, তখন আদমের কাছ থেকে অধিকার ছিনিয়ে নিয়ে শয়তান জগতের অধিপতি হল। স্বর্গ ও পৃথিবীর প্রকৃত রাজা হচ্ছেন যীশু খ্রীষ্ট। যীশু আমাদের পক্ষ হয়ে শয়তানের বিরুদ্ধে যুদ্ধজয় করেন। তিনি আমাদের শক্তি ও সফলতা দেন। আমাদের সঙ্কটকালে ও যাতনাকালে তিনি আমাদের আশা দেন।

শয়তানের বিষয়ে বাইবেল অনেক কথা বলে। সে-

১. এই পৃথিবীর সূচনালগ্ন থেকে লোকদের ঠকাচ্ছে ও ফাঁদে ফেলছে (প্রকাশিত ১২:৯; মথি ৪:৩; যোহন ৮:৪৪; ২ করিন্থীয় ১১:৩; ১ যোহন ৩:৮)।
২. ঈশ্বর সম্পর্কে কুৎসিত কথা বলে। শয়তান স্বর্গের ঈশ্বর ও তাঁর লোকদের দোষারোপ করে (প্রকাশিত ১২:১০; ১৩:৬; ইয়োব ১-২ অধ্যায়; সখরিয় ৩:১, ২; যিহূদা ৯ পদ)।
৩. আদম যখন পাপ করলেন, তখন শয়তান আদমের কাছ থেকে জগত ছিনিয়ে নিল এবং এখন সে এই গ্রহের অনেক বিষয়ের উপর কর্তৃত্ব করছে (যোহন ১৪:৩০; ১৬:১১; প্রেরিত ২৬:১৮; ২ করিন্থীয় ৪:৪; ইফিষীয় ২:২; ১ যোহন ৫:১৯)।

`যোহন ১৮:৩৭ পদ পড়ুন। শয়তানের মিথ্যাচার বন্ধ করার ব্যাপারে যীশু যে কাজ করছেন, সে বিষয়ে এই পদগুলো আমাদের কি বলে? যীশু হচ্ছেন রাজা- কথাটির অর্থ কি?`

সমুদয় বাইবেল জুড়ে, আমরা জেনেছি যে, শয়তান হচ্ছে এক মিথ্যুক। শয়তান ঈশ্বরের বিষয়ে মন্দ কথা বলে। সে ঈশ্বর ও তাঁর লোকদের দোষারোপ করে। শয়তান আদমের কাছ থেকে এই পৃথিবীর কর্তৃত্ব হরণ করেছে। বাইবেল আমাদের আরও বলে যে, প্রতিটি বিষয়ে যীশু শয়তানের উপরে বিজয়ী হচ্ছেন।

১. যীশু বলেন, “আমি এই জন্যই জন্মগ্রহণ করিয়াছি ও এই জন্য জগতে আসিয়াছি, যেন সত্যের পক্ষে সাক্ষ্য দিই” (যোহন ১৮:৩৭)।
২. যীশু ঈশ্বরের খাঁটি প্রেম প্রদর্শন করলেন (রোমীয় ৩:২৫, ২৬; ৫:৮)। যীশু যখন ঈশ্বরের খাঁটি প্রেম দেখালেন, তিনি প্রমাণ দিলেন যে, ঈশ্বরের বিরুদ্ধে শয়তানের কথাগুলো মিথ্যাচার (প্রকাশিত ১২:১০, ১১)।
৩. যীশু পরিশেষে শয়তানের রাজ্য বিনষ্ট করবেন। পরে যীশু অনন্তকাল ধরে স্বর্গ ও পৃথিবীর উপরে রাজত্ব করবেন (প্রকাশিত ১১:১৫)। অর্থাৎ, শয়তান জানে “তাহার কাল সংক্ষিপ্ত” (প্রকাশিত ১২:১২; তুলনা করুন, রোমীয় ১৬:২০)।

পরিশেষে, শয়তান ইতোমধ্যে পরাজিত হয়েছে। বিজয়ী কিংবা সফল হবার জন্য শয়তান যা-কিছুই করুক না কেন, কোন কিছুই কাজে দেবে না।