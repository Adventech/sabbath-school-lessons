---
title:  অতিরিক্ত আলোচনা
date:   14/03/2025
---

“আমর যখন স্বর্গে যাব, তখন আমাদের এই জীবন নিয়ে ঈশ্বরের পরিকল্পনার ব্যাপারে যে সকল বিভ্রান্তি রয়েছে, তা আমরা বুঝতে পারব। এখন যা-কিছু বোঝা আমাদের জন্য কঠিন, তার একটি ব্যাখ্যা আমরা লাভ করব। ঈশ্বর তাঁর দয়া ও প্রেমের নিগূঢ়তত্ত্ব বর্ণনা করবেন। যেক্ষেত্রে এখন আমরা কেবল প্রতিজ্ঞা লঙ্ঘন দেখি, সেক্ষেত্রে আমরা সর্বাপেক্ষা নিখুঁত পরিকল্পনা দেখব। আমরা জানতে পারব যে, ঈশ্বর তাঁর প্রেমের গুণে আমাদের সেই সব অভিজ্ঞতা প্রদান করেছিলেন যা বোঝা সর্বাপেক্ষা কঠিন মনে হয়েছিল। আমরা বুঝতে পারব যে, ঈশ্বরের কোমল পরিচর্যার গুণে আমাদের জন্য সমস্তকিছু মঙ্গলের হয়েছিল। পরে আমরা সেই আনন্দ লাভ করব যা ভাষায় বর্ণনা করা যায় না। আমাদের আনন্দ ঈশ্বরের প্রতি প্রশংসায় পূর্ণ হবে।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৯, পৃষ্ঠা: ২৮৬।

**আলোচ্য প্রশ্নাবলী**:

`আপনার জীবনে ঈশ্বরের পরিকল্পনা বুঝতে গিয়ে আপনি কি কখনও বিভ্রান্ত হয়েছেন? এটা জেনে আপনি কি আশা লাভ করছেন যে, স্বর্গে ঈশ্বরের সমস্ত পরিকল্পনা আপনাকে ব্যাখ্যা করা হবে?`

`একজন মানুষে রূপান্তর হবার জন্য এবং আপনার নিমিত্ত মরার জন্য যীশু যা-কিছু পরিহার করলেন, তা নিয়ে চিন্তা করুন। এছাড়া, চিন্তা করুন যে, ঈশ্বরের প্রেমের বিষয়ে তাঁর সিদ্ধান্ত আমাদের কি বলে, এবং কেন আমরা ঈশ্বরের উপর নির্ভর করতে পারি? আমাদের রক্ষা করার জন্য ঈশ্বর আর কি করতে পারতেন?`

`ঈশ্বরের নামের ব্যাপারটা অত্যন্ত গুরুত্বপূর্ণ কেন? সেভেন্থ ডে অ্যাড্ভেণ্টিস্ট হিসেবে আমাদের নাম কতটা গুরুত্বপূর্ণ- এ বিষয়ে আপনার উত্তর কি বলে? খ্রীষ্টিয়ানেরা মাঝেমাঝে এমন কি করে থাকে যা যীশুর নামের মর্যাদা খর্ব করে? আমরা আমাদের নিজ এলাকায় এমন কি করতে পারি যা লোকদের দেখাবে যে, আমরা আমাদের জীবনে যীশুকে অনুসরণ করছি?`

`পরিশেষে, পাপের ব্যাপারে আমাদের সেরা সমাধানটিও স্বতঃসিদ্ধ নয়। মন্দতার সমস্যার সমাধানের জন্য যেমনিভাবে আমরা ঈশ্বরের অপেক্ষায় রয়েছি, সেক্ষেত্রে আপনি কি করতে পারেন যা যাতনাগ্রস্ত লোকদেরকে উপশম দিতে পারে?`

`যিশাইয় ৫৩:৪ পদ নিয়ে আরও ধ্যান করুন। এ কথার মানে কি যে, ঈশ্বর আমাদের দুঃখ ও ব্যাথা ক্রুশে বহন করেছেন? ঈশ্বরের পরিত্রাণকারী পরিকল্পনা বুঝতে ক্রুশ আমাদের কীভাবে সাহায্য করতে পারে?`