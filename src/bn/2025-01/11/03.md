---
title:  যিনি আমাদের ধার্মিক করে এবং ঈশ্বরের গ্রহণযোগ্য করেন
date:   10/03/2025
---

যীশু সর্বদা শয়তানের কাজকে দমন ও প্রতিহত করার জন্য কাজ করেন। ১ যোহন ৩:৮ পদ বলে যে, “ঈশ্বরের পুত্র এই জন্যই প্রকাশিত হইলেন, যেন দিয়াবলের কার্য সকল লোপ করেন” এছাড়া, যীশু এলেন “যেন মৃত্যু দ্বারা মৃত্যুর কর্তৃত্ববিশিষ্ট ব্যক্তিকে অর্থাৎ দিয়াবলকে শক্তিহীন করেন” (ইব্রীয় ২:১৪)। যীশু দুই ধাপে শয়তানের নিয়ন্ত্রণকে ধ্বংস করবেন। প্রথমে, যীশু ক্রুশের উপরে মারা যাবেন। তাঁর মৃত্যু দেখাবে যে, ঈশ্বরের বিরুদ্ধে শয়তানের কথাগুলো মিথ্যা। দ্বিতীয়ত, পরে ঈশ্বর শয়তানকে ও তার রাজ্যকে বিনষ্ট করবেন।

`পড়ুন, রোমীয় ৩:২৩-২৬ এবং ৫:৮ পদ। যীশু যেভাবে শয়তানের মিথ্যাচার বিনষ্ট করবেন, সে বিষয়ে এই পদগুলো আমাদের কি শিক্ষা দেয়?`

ইতোমধ্যে যেমনিভাবে আমরা দেখেছি, শয়তান বলছে যে, ঈশ্বর দয়ালু কিংবা প্রেমিক নন। কিন্তু ঈশ্বর যীশুর মাধ্যমে আমাদেরকে তাঁর দয়া ও প্রেমের প্রমাণ দিয়েছেন। ক্রুশ হল প্রমাণ।

যীশু মৃত্যুবরণ করার পর, “শয়তান দেখল যে, ঈশ্বর প্রত্যেককে তাঁর স্বরূপ (পরিচিতি) দেখিয়েছেন। ঈশ্বর স্বর্গের দূতদেরকে শয়তানের কর্তৃত্ব বিষয়ক সত্য দেখালেন। শয়তান একজন ঘাতক। শয়তান যখন যীশুকে হত্যা করল, তখন দূতেরা শয়তানের প্রতি আর করুণা দেখালেন না, কিংবা তার জন্য আর দুঃখ প্রকাশ করলেন না।” -ঈলেন জি হোয়াইট, দি ডিজায়ার অব্ এজেস, পৃষ্ঠা: ৭৬১।

`একসঙ্গে পড়ুন- প্রকাশিত ১২:১-১২ এবং আদি ৩:১৫। এই পদগুলো কীভাবে আমাদের বুঝতে সাহায্য করে যে, ক্রুশের উপরে যীশুর বিজয় লাভ করাটা ছিল অত্যন্ত গুরুত্বপূর্ণ?`

ঈশ্বরের পরিত্রাণ পরিকল্পনার ইতিহাস আমাদের প্রমাণ অপেক্ষা অধিক কিছু দেয় যা ঈশ্বর আমাদের প্রত্যেকের মঙ্গলের জন্য সর্বদা করছেন। ঈশ্বর সর্বদা সেটাই করেন যা উত্তম। তবে, তিনি ভাল ও মন্দের মধ্যকার মহাসংঘর্ষে একটি পরিসীমার মাঝে থেকে কাজ করেন (দ্বিতীয় বিবরণ ৩২:৪; ১ শমূয়েল ৩:১৮; গীত ১৪৫:১৭; দানিয়েল ৪:৩৭; হবক্কূক ১:১৩; প্রকাশিত ১৫:৩; আদি ১৮:২৫)।

`ভালো ও মন্দের মধ্যকার মহাসংঘর্ষে ঈশ্বরের প্রেম অত্যন্ত গুরুত্বপূর্ণ কেন? ক্রুশ ও সেই সমস্তের কথা স্মরণ করুন যা ঈশ্বর আমাদের পরিত্রাণের জন্য করলেন। এমনকি আপনার যাতনাকালেও, তাঁর কাজগুলো কীভাবে আপনাকে তাঁর প্রেমে আস্থা রাখার আশা দেয়?`