---
title:  দ্রাক্ষাক্ষেত্রের বিষয়ে যীশুর দৃষ্টান্ত
date:   12/03/2025
---

মথি ২১ অধ্যায়ে, যীশু দ্রাক্ষাক্ষেত্রের মালিকের বিষয়ে একটি দৃষ্টান্ত বলেন। এই রূপকটি আমাদেরকে যিশাইয় ৫ অধ্যায়ে বর্ণীত দ্রাক্ষাক্ষেত্রের বিষয়ে যিশাইয়ের স্তোত্রটি স্মরণ করতে সাহায্য করে।

`যিশাইয় ৫:৪ পদে ঈশ্বরের করা প্রশ্নটি নিয়ে যেমনিভাবে ভাবছেন, মথি ২১:৩৩-৩৯ পদ পড়ুন। আমাদের পরিত্রাণের জন্য ঈশ্বর ইতোমধ্যে যা করেছেন, তদ্পেক্ষা আর কি করতে পারতেন?`

যীশুর দৃষ্টান্তের প্রথমাংশ হচ্ছে দ্রাক্ষাক্ষেত্র ও এর মালিকের বিষয়ে যিশাইয় ৫ অধ্যায়ে লিখিত স্তোত্রের একটি উদ্ধৃতি। পরে, যীশু যুক্ত করেন, মালিক তাঁর ক্ষেত্রটি অন্য কোন কৃষকদের বর্গা দিলেন এবং তিনি দূরের কোন দেশে ভ্রমণে গেলেন (মথি ২১:৩৩)। মালিক তাঁর দাসদের দুই বার জমিটি পরিদর্শনে পাঠালেন। (দাসেরা হচ্ছেন ঈশ্বরের বার্তাবাহকদের রূপক।) আঙ্গুর সংগ্রহ করার জন্য মালিক দাসদের পাঠান। কিন্তু কৃষকেরা দাসদের প্রহার করে ও হত্যা করে (মথি ২১:৩৪-৩৬)। শেষে, মালিক (ঈশ্বর) এটা ভেবে তাঁর পুত্রকে (যীশুকে) পাঠান, “তাহারা আমার পুত্রকে সমাদর করিবে” (মথি ২১:৩৭)। “কিন্তু কৃষকেরা পুত্রকে দেখিয়া পরস্পর বলিল, ‘এই ব্যক্তিই উত্তরাধিকারী, আইস, আমরা ইহাকে বধ করিয়া ইহার অধিকার হস্তগত করি।’ পরে তাহারা তাঁহাকে ধরিয়া দ্রাক্ষাক্ষেত্রের বাহিরে ফেলিয়া বধ করিল” (মথি ২১:৩৮, ৩৯)।

ঈশ্বর আর কি করতে পারতেন? পিতা আমাদের অনেক ভালোবেসেছেন। আমাদের পরিত্রাণের জন্য তিনি তাঁর প্রিয় পুত্রকে দিয়েছেন (যোহন ৩:১৬)। ইতোমধ্যে আমরা যেমনিভাবে দেখেছি, অতি দ্রুত মন্দকে বিনষ্ট করে ঈশ্বর ভালো ও মন্দের মধ্যকার মহাসংঘর্ষটির সমাধান করতে পারেন না। প্রথমে, ঈশ্বরকে অবশ্যই দেখাতে হবে যে, তিনি হলেন প্রেমের ঈশ্বর। ঈশ্বর যীশুর কাজের মাধ্যমে জনসম্মুখে তাঁর প্রেম দেখালেন (রোমীয় ৩:২৫, ২৬; ৫:৮)। আমাদের জন্য ঈশ্বর তাঁর পুত্রকে মরতে দেওয়া অপেক্ষা আর কি করতে পারতেন? ঈশ্বর তাঁর পুত্রকে আমাদের দিলেন, যেন তিনি তাঁর ব্যবস্থাকে সম্মান দেখাতে পারেন। পরে, যেন তিনি আমাদের গ্রহণ করতে পারেন। তিনি একই সময়ে ন্যায়পরায়ণ ও প্রেমময় দুটোই হতে পারেন।

ক্রুশ আমাদের দেখায় যে, আমাদের স্বাধীন মনোনয়ন শক্তি অক্ষুণ্ন রেখে ঈশ্বর তাঁর সাধ্যমত সকলই করলেন। প্রেমের জন্য স্বাধীন মনোনয়ন শক্তি আবশ্যক। ঈশ্বর যদি অন্য কোন উপায়ে আমাদের রক্ষা করতে পারতেন, তাহলে আপনার কি মনে হয়- তিনি কি করতেন না? নিঃসন্দেহে করতেন! ঈশ্বর ও শয়তানের মধ্যকার মহসংঘর্ষে মানুষ অনেক যাতনা ভুগছে। কিন্তু ঈশ্বর সর্বাপেক্ষা অধিক কষ্ট সহ্য করছেন। যখন আমরা ক্রুশের প্রতি দৃষ্টি দেই, তখন আমরা দেখতে পাই যে, পাপের কারণে ঈশ্বর কতটা যাতনা ভুগছেন। যীশু আমাদের জন্য মরতে রাজী হলেন, যাতে আমরা প্রেমের প্রতি স্বাধীন হই। এটা দেখায় যে, যীশু আমাদের স্বাধীন মনোনয়ন শক্তিকে কতটা সম্মান করেন।