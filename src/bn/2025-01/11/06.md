---
title:  ঈশ্বর নিষ্পাপ
date:   13/03/2025
---

পরিশেষে, স্বর্গ ও পৃথিবীর প্রত্যেকে দেখবে যে, শয়তানের দোষ দেওয়া বিষয়গুলোতে ঈশ্বর দোষী নন। আমাদের পরিত্রাণের জন্য পিতা, পুত্র ও পবিত্র আত্মার পরিকল্পনা আমাদের দেখাবে যে, ঈশ্বর হচ্ছেন একজন প্রেমের ঈশ্বর। পরে, ঈশ্বরের প্রেম কিংবা দয়া নিয়ে কারও কোনো সন্দেহ থাকবে না (পড়ুন, রোমীয় ৩:২৫, ২৬; ৫:৮)।

`যিশাইয় ৫:৩, ৪ পদের সঙ্গে সঙ্গে রোমীয় ৩:১-৪ পদ পড়ুন। ভাল ও মন্দের মধ্যকার মহাসংঘর্ষে ঈশ্বর কিভাবে নিষ্পাপ প্রতীয়মান হবেন, সে বিষয়ে এই পদগুলো আমাদের কি শিক্ষা দেয়?`

রোমীয় ৩ এবং যিশাইয় ৫ অধ্যায়ে, ঈশ্বর লোকদের আহ্বান করছেন (সীমিত আকারে), যেন তারা বিচার করে যে, তিনি কে এবং তিনি কী করছেন। ঈশ্বরের বিচার করার মত ধার্মিক কেউ-ই না। কিন্তু, তদ্সত্ত্বেও, ঈশ্বর তাঁর লোকদেরকে তাঁর কর্মকাণ্ডের বিচার করার আহ্বান করছেন। পরিশেষে, আমরা প্রমাণ দেখব যে, ঈশ্বর ন্যায়পরায়ণ ও ধার্মিক। ঈশ্বর স্বর্গ ও পৃথিবীর প্রত্যেককে দেখাবেন যে, শয়তানের আনা কোন অভিযোগে তিনি অভিযুক্ত নন।

প্রকাশিত ১৫:৩ ও ১৯:১-৬ পদ পড়ুন। ঈশ্বর যে নিষ্পাপ, তা পরিশেষে তিনি যেভাবে প্রদর্শন করবেন, সে ব্যাপারে এই পদগুলো আমাদের কি শিক্ষা দেয়?

সমগ্র বাইবেল জুড়ে, ঈশ্বর দেখান যে, তিনি তাঁর নামের বিষয়ে যত্নবান। কেন? যাকে আপনি ঘৃণা করেন কিংবা যার উপরে আপনার আস্থা নেই, এমন কারও সঙ্গে আপনার একটি প্রেমের সম্পর্ক থাকতে পারে না। কেউ যদি আপনার স্বামীর কিংবা আপনার স্ত্রীর কাছে আপনার নামে জঘন্য কিছু বলে, আপনি কি করবেন? আপনি নিজেকে নিষ্পাপ দেখাতে চাইবেন, ঠিক? আপনার স্বামী কিংবা আপনার স্ত্রী যদি কথাগুলো বিশ্বাস করে, তাহলে আপনাদের সম্পর্ক নষ্ট হয়ে যাবে।

পরিশেষে, ঈশ্বর মানুষ ও স্বর্গদূত উভয়কে দেখাবেন যে, তিনি নিষ্পাপ (১ করিন্থীয় ৬:২, ৩)। ক্রুশ হচ্ছে আমাদের জন্য ঈশ্বরের পরিত্রাণ পরিকল্পনার প্রমাণ। বিচারক হিসেবে ঈশ্বরের কাজের মাধ্যমে স্বর্গ ও পৃথিবীর প্রত্যেকে দেখবে যে, ঈশ্বর নিষ্পাপ।

`যখন আমরা স্বর্গে যাব, আমরা পতিত মানুষ ও দূতদের বিচার করব (১ করিন্থীয় ৬:২, ৩)। যখন আমরা তাদের জীবনের নথি দেখি, তখন আমরা দেখব যে, শয়তানের আনা কোন অভিযোগে ঈশ্বর অভিযুক্ত নন। আমরা দেখব যে, ঈশ্বর-প্রদত্ত সকল শাস্তি ছিল ন্যায্য, প্রেমপূর্ণ ও ধর্মময়। নিঃসন্দেহে, আমরা সকল প্রশ্নের উত্তর পেয়ে যাব। স্বর্গে আমাদের কাজ শেষ হবার পূর্বে ঈশ্বর আমাদের সকল প্রশ্নের উত্তর দেবেন (পড়ুন, ১ করিন্থীয় ৪:৫)।`