---
title:  আমার প্রিয়পাত্রের স্তোত্র
date:   11/03/2025
---

ভালো ও মন্দের মহাসংঘর্ষের মাঝে ঈশ্বর তাঁর বিস্ময়কর উপায়গুলোর দ্বারা আমাদেরকে তাঁর প্রেম দেখান। তবে, কেউ কেউ হয়ত প্রশ্ন করতে পারে, “মন্দতা প্রতিহত কিংবা দমন করার জন্য ঈশ্বর যা করেছেন, তদ্পেক্ষা তিনি কি বেশি কিছু করতে পারতেন?” আমরা দেখেছি, ভালো ও মন্দের মধ্যকার মহাসংঘর্ষ দেখায় যে, ঈশ্বর সর্বদা এমন একটি উপায়ে কাজ করেন যা আমাদের স্বাধীন মনোনয়ন শক্তিকে সম্মান করে। ঈশ্বর আমাদের স্বাধীন মনোনয়ন শক্তিকে সম্মান করেন, তাতে আমরা তাঁকে প্রেম করব। যেমনিভাবে আমরা দেখলাম, ঈশ্বর ও মানবের মাঝে একটি প্রেমপূর্ণ সম্পর্কের জন্য এই স্বাধীন মনোনয়ন শক্তি অপরিহার্য। আমরা আরও দেখলাম যে, ভালো ও মন্দের মধ্যকার মহাসংঘর্ষে ঈশ্বর অনেক নিয়ম অনুসরণ করেন। নিয়মগুলোকে যুদ্ধনীতি বলে। যুদ্ধনীতিগুলো আমাদের দেখায় যে, ঈশ্বর কী করতে পারেন এবং কী করতে পারেন না; কারণ, তিনি একজন প্রেমের ঈশ্বর।

`যিশাইয় ৫:১-৪ পদ পড়ুন। এই পদগুলোয় কে কথা বলছেন? যিশাইয় কি বিষয়ে কথা বলছেন? দ্রাক্ষাক্ষেত্র ও এর মালিক হচ্ছে রূপক। এই রূপকগুলো আমাদের কি দেখায়? মালিক তার ক্ষেত্রের জন্য কি করেন? এই বিষয়গুলো গুরুত্বপূর্ণ কেন? ওগুলোর অর্থ কি? মালিক যা করলেন, তাতে কি হল?`

এই পদগুলোয় যিশাইয় দ্রাক্ষাক্ষেত্রের সমতুল্য এক প্রিয়পাত্রের বিষয়ে একটি স্তোত্র (প্রশংসা গান) গাইছেন। দ্রাক্ষাক্ষেত্র হচ্ছে ঈশ্বরের লোকদের একটি রূপক (আরও উদাহরণের জন্য পড়ুন, যিশাইয় ১:৮ ও যিরমিয় ২:২১)। কিন্তু দ্রাক্ষাক্ষেত্র সেই সব লোকদের জন্যও একটি রূপক হতে পারে, পৃথিবীর সকল স্থান থেকে যাদেরকে ঈশ্বর পরিত্রাণ করার চেষ্টা করছেন। দ্রাক্ষাক্ষেত্রের মালিক হলেন ঈশ্বর। তাঁর দ্রাক্ষাক্ষেত্রের শ্রীবৃদ্ধির জন্য ঈশ্বর সাধ্যমত সমস্তকিছু করলেন। ক্ষেত্রে অবশ্যই ভাল আঙ্গুর ফলাতে হবে। কিন্তু ভূমিতে বুনো আঙ্গুর হল। বাইবেলের কিছু কিছু অনুবাদ বলে, ‘অযোগ্য’ আঙ্গুরের কোন দাম নেই। ‘বুনো’ কিংবা ‘অযোগ্য’ বোঝাতে যে গ্রিক শব্দটি ব্যবহৃত হয়েছে, সে শব্দটি ‘পচা ফল’ অর্থও বহন করে থাকে! ঈশ্বর দ্রাক্ষাক্ষেত্র পচা আঙ্গুর ফলিয়েছে।

যিশাইয় ৫:৩ পদে ঈশ্বর কথা বলা শুরু করছেন। তাঁকে নিয়ে এবং তাঁর দ্রাক্ষাক্ষেত্র নিয়ে একটি বিচার-বিবেচনা করার জন্য ঈশ্বর লোকদের আহ্বান করছেন। যিশাইয় ৫:৪ পদে, ঈশ্বর সর্ব-গুরুত্বপূর্ণ একটি প্রশ্ন করেন, “আমার দ্রাক্ষাক্ষেত্রের প্রতি এমন আর কি করিতে পারা যাইত, যাহা আমি করি নাই? আমি যখন অপেক্ষা করিলাম যে, দ্রাক্ষাফল ধরিবে, তখন কেন তাহাতে বুনো আঙ্গুর ধরিল?” ঈশ্বর আর কি করতে পারতেন? আপনি কি দেখছেন যে, তিনি যা করলেন তা বিচার করার জন্য ঈশ্বর অন্যদেরকে বলছেন? সেটা বড়ই চিত্তাকর্ষক!

`যখন আপনি ক্রুশের প্রতি দৃষ্টি দেন, তখন যিশাইয় ৫:৪ পদ নিয়ে ভাবুন। আমাদের পাপের জন্য মরা অপেক্ষা তিনি অধিক আর কি করতে পারতেন?`