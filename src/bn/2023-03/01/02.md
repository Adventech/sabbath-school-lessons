---
title:  পৌল, ইফিষীয়দের প্রতি প্রচারক
date:   25/06/2023
---

`ইফিষের উদ্দেশ্যে প্রথম ভ্রমণে পৌল কি করেন? উত্তরের জন্য প্রেরিত ১৮:১৮-২১ পদ পড়ুন।`

ইফিষ ছিল রোম সাম্রাজ্যের সর্বাপ্রেক্ষা বৃহৎ নগরগুলো মধ্যে একটি। রোমীয়দের শাসনামলে ইফিষ ছিল এশিয়া শহরের রাজধানী। পৌলের সময়ে, এশিয়া ছিল অত্যন্ত ধনী ও দ্রুত উন্নয়নশীল দেশ। (বর্তমানে, আধুনিক তুর্কী হচ্ছে সেই স্থান)। পৌলের সময়ে ইফিষে কমবেশ ২৫০,০০০ লোক বাস করত। ইফিষের অবস্থান ছিল সমুদ্রের কাছাকাছি। বাণিজ্যিক রাস্তাগুলো নগরের ভিতর দিয়ে গিয়েছিল বলে, নগরটি বিশেষ গুরুত্ব পেয়েছিল। ইফিষের লোকেরা বহু দেবতার ভজনা করত। তাদের অসংখ্য দেব-দেবীর মধ্যে আর্টিমিস ছিল একজন। আর্টিমিস ছিল গ্রিক চন্দ্রদেবী। (আর্টিমিসকে রোমীয়রা দীয়ানা বলত; পড়ুন, প্রেরিত ১৯:২৪, ৩৫)। ইফিষীয়রা বিশ্বাস করত যে, আর্টিমিস তাদের নগর রক্ষা করেছে। ইফিষীয়রা নাগরিক জীবনের প্রতিটি অধ্যায়ে আর্টিমিসের ভজনাকে গুরুত্ব দিত- ক্রিড়া থেকে শুরু করে আচার-অনুষ্ঠান পর্যন্ত সমস্ত বিষয়ে।

পৌল দ্বিতীয় বার (প্রেরিত ১৯:১-১২) ইফিষে যান এবং সেখানে তিনি তিন বছর অবস্থান করেন (প্রেরিত ২০:৩১)। খ্রীষ্টধর্মের শ্রীবৃদ্ধির জন্য পৌল সেখানে দীর্ঘ এতটা সময় যাপন করেন।

`পৌল ইফিষে থাকাকালিন সময়ে কি অদ্ভুত ঘটনা ঘটেছে? এই ঘটনাটী কীভাবে নগরবাসীর মনে ঈশ্বরের প্রতি শ্রদ্ধা ও সম্মান জাগিয়েছিল? উত্তরের জন্য প্রেরিত ১৯:১৩-২০ পদ পড়ুন।`

প্রেরিত ১৯ অধ্যায়ে, লূক সাত জন যিহূদীর বিষয়ে একটি ঘটনা বলছেন। এই লোকেরা লোকদের ভিতর থেকে মন্দাত্মা দূর করার জন্য নগরে নগরে ঘুরে বেড়িয়েছে। মন্দ আত্মা দূর করার জন্য এই সাত ব্যক্তি তাদের মন্ত্রতন্ত্রে যীশু ও পৌলের নাম ব্যবহার করেছে। এই সিদ্ধান্তটি ছিল বড় একটি ভুল। এই লোকেরা যখন যীশু ও পৌলের নামে এক ব্যক্তির মন্দ আত্মা দূর করার চেষ্টা করেছে, তখন একটি অদ্ভুত ঘটনা ঘটেছে। মন্দ আত্মায় পাওয়া লোকটি তখন সাত যিহূদীর উপরে লাফিয়ে উঠেছে, তাদের মারধর করেছে এবং তাদের পোশাক ছিঁড়ে ফেলেছে। নগরের লোকেরা যখন সাত যিহূদীর উপরে ঘটা এই ঘটনাটি শুনেছে, তখন তারা যীশুর নামের মহিমা করেছে (প্রেরিত ১৯:১৭)। তখন ইফিষের অনেক নতুন খ্রীষ্টিয়ান তাদের জাদুমন্ত্রের বই জনসমুখে পুড়িয়ে ফেলেছে। এই বইগুলোর মূল্য ছিল ‘৫০,০০০ রৌপ্য মূদ্রা’ (প্রেরিত ১৯:১৯)। নগরের খ্রীষ্টিয়ানরা শিক্ষা পেয়েছিল যে, যীশুর নামের সঙ্গে জাদুমন্ত্র কিংবা অন্য কোনো কিছুর মিশ্রণ ঘটানো যাবে না।

`নতুন খ্রীষ্টিয়ানরা তাদের জাদুর বই পুড়িয়ে ফেলে। এই ব্যাপারটি কিভাবে আমাদের দেখায় যে, তাদের মনে কি আছে? এই ঘটনাটি আমাদের কি শিক্ষা দেয় যে, প্রভুর প্রতি আমাদের অবশ্যই কতটা নিবেদিত হতে হবে?`