---
title:  অতিরিক্ত আলোচনা
date:   30/06/2023
---

প্রেরিত ১৯:১৩-২০ পদের ঘটনার বিষয়ে রবিবারের পাঠ পুনরালোচনা করুন। এই ঘটনাটি সাত ব্যক্তির বিষয়ে বলে যারা লোকদের ভিতর থেকে মন্দ আত্মা দূর করার জন্য যীশু ও পৌলের নাম ব্যবহার করেছেন। ঘটনাটি যখন ইফিষের লোকেরা শুনেছে, তখন তারা বিশ্বাস করেছে যে, যীশুর নাম অত্যন্ত শক্তিশালী। তখন অনেক নতুন খ্রীষ্টিয়ান তাদের জাদু-মন্ত্রের দামী বইগুলো আগুনে নিক্ষেপ করেছে। এই নতুন আবিষ্কারের জন্য সাধুবাদ; এখন আমরা ঐসব বইগুলোর ব্যাপারে  একটি ভালো ধারণা আছে। বিজ্ঞানীরা নূতন নিয়মের যুগের ২৫০টি পৃষ্ঠা খুঁজে পেয়েছেন। এই পৃষ্ঠাগুলো ছিল সেই সব বইয়ের, যে-বইগুলো জাদুমন্ত্র ও অভিশাপ সম্পর্কে বলে। আমার বিশ্বাস করি, জলন্ত আগুনে খ্রীষ্টিয়ানদের নিক্ষেপ করা জাদুর বইগুলোর তথ্যগুলো আর এই তথ্যগুলো অভিন্ন। দেব ও দেবী এবং মন্দাত্মাদের তুষ্ট করে লক্ষ্য অর্জন করার জন্য যা করতে হবে তা এই জাদুর বইয়ে বলা হয়েছে।

লূক আমাদের বলেন যে, ইফিষের লোকেরা যে বইগুলো পুড়িয়েছিল, সেগুলোর মূল্য ৫০,০০০ রৌপ্য মূদ্রা। এই অর্থের বিনিময়ে কোনো ব্যক্তি একজন শ্রমিককে ৫০,০০০ দিনের, কিংবা ১৩৬ বছরের, বেতন দিতে পারত! এই অর্থ বর্তমানে কত ডলারের সমান হবে? আমাদের বর্তমান সময়ের একজন দক্ষ ব্যক্তির প্রতিদিনের বেতন ৮০ ডলার। বাইবেলের যুগের সেই ৫০,০০০ রৌপ্য মূদ্রার বর্তমান মূল্য হবে ৪০ লক্ষ ডলার! এই বইগুলোর দাম আমাদের দেখায় যে, পৌলের সময়ে ওগুলো অত্যন্ত মূল্যবান ছিল।

এই ঘটনাটি আমাদের আরেকটি কারণ দেখতে সাহায্য করে যে, পৌল কেন ইফিষীয়দের প্রতি পত্র লিখলেন। তাদের জানা দরকার ছিল যে, “তাদের বিরুদ্ধে শয়তানের আক্রমণ প্রতিহত করার জন্য কি করতে হবে।”-ক্লিনটন ঈ আর্নল্ড, পাওয়ার অ্যাণ্ড ম্যাজিক: দ্যা কনসেপ্ট অফ্ পাওয়ার ইন ইফিসিয়ান্স, পৃষ্ঠা: ১৬৫। পৌল ইফিষের নতুন খ্রীষ্টিয়ানদেরকে তার উত্তর দিচ্ছেন। ইফিষীয়দের প্রতি পত্র হচ্ছে তার উত্তর। এই পত্র আমাদের যীশুকে দেখায়। যীশু সকল ক্ষমতার ঊর্ধ্বে (ইফিষীয় ১:২০-২৩)। যারা যীশুকে বিশ্বাস করে, তিনি তাদেরকে শক্তি দেন (ইফিষীয় ২:১৫-১৯; ৩:১৪-২১; ৬:১০-২০)।

**আলোচ্য প্রশ্নাবলী**:

`বর্তমানে কোন্ শক্তি কিংবা কোন্ নেতারা আমাদের জীবন নিয়ন্ত্রণ করছে? এই ক্ষমতাগুলো কতটা শক্তিশালী? কীভাবে তারা যীশুকে ছাড়িয়ে সম্মান ও ভক্তি লাভ করতে চাইছে?`

`ইফিষীয় ১:১৮; ২:১২ ও ৪:৪ পদে পৌলের ব্যবহৃত ‘আশা’ শব্দটি পর্যালোচনা করুন। পৌল কেন বলছেন যে, ভবিষ্যতের জন্য আশা আছে?`

`ইফিষীয় ৩:১৩, ১৪; ১:২১; ২:৭; ৪:৩০; ৫:৫ পদ পড়ুন। এই পদগুলোয়, পৌল দ্বিতীয় আগমনের আশা সম্পর্কে কীভাবে বলছেন? বর্তমান সময়ে এই আশা আমাদের কাছে কি অর্থ বহন করে?`