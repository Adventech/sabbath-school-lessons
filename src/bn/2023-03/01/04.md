---
title:  মণ্ডলীগুলোতেই ইফিষীয় পুস্তক পাঠ করা হয়
date:   27/06/2023
---

পৌল চেয়েছিলেন যে, ইফিষীয়দের প্রতি তার লেখা পত্রটি ইফিষের গৃহ-মণ্ডলীগুলোতে পাঠ করা হোক। পৌল ইফিষ ত্যাগ করার পর, খ্রীষ্টধর্মের বিকাশ হতে থাকে। শীঘ্রই সেখানে অনেকগুলো গৃহ-মণ্ডলী গড়ে ওঠে। এই মণ্ডলীগুলো পরিদর্শন করার জন্য পৌল তুখিককে পাঠান। তুখিক ছিলেন পৌলের সহকারি। তুখিক গৃহ-মণ্ডলীগুলো ভ্রমণ করেন এবং সভ্য-সভ্যাদের উদ্দেশ্যে পৌলের পত্রটি পাঠ করেন। নিঃসন্দেহে, গৃহ-মণ্ডলীর সভ্যসভ্যাদের কাছে তুখিকের সাক্ষাৎ ও তার পঠন গুরুত্বপূর্ণ ছিল। একটি গৃহ-মণ্ডলীতে গৃহে বসবাসকারী পিতা, মাতা, সন্তান-সন্ততি ও দাস-দাসী অন্তর্ভুক্ত ছিল (ইফিষীয় ৫:২১-৬:৯)। গৃহ-মণ্ডলীতে সহায়তা প্রদানকারী বাড়িওয়ালা ও কিছু ভাড়াটিয়া সহ অন্য আরও অনেকে অন্তর্ভুক্ত ছিল। তুখিক যখন পৌলের পত্র পাঠ করেছেন, তখন এই লোকেরা বেশিরভাগই সেখানে ছিলেন। হয়ত সেখানে অন্য গৃহ-মণ্ডলীগুলোর সভ্যসভ্যারাও উপস্থিত ছিলেন।

`ইফিষীয়দের প্রতি পৌলের পত্রটি পড়ুন। (এই পত্রটি পড়তে হয়ত আধা ঘণ্টা সময় লাগতে পারে।) এই পত্রে আপনি কোন্ গুরুত্বপূর্ণ আলোচ্য বিষয়বস্তুগুলো দেখতে পান?`

ইফিষীয় পুস্তকের বিষয়বস্তুগুলো:

১।  মঙ্গলাচরণ (ইফিষীয় ১:১, ২)

২।  আশীর্বাদ (ইফিষীয় ১:৩-১৪)

৩।  প্রজ্ঞার জন্য প্রার্থনা (ইফিষীয় ১:১৫-২৩)

৪।  অতীতে মৃত; যীশুতে এখন জীবিত (ইফিষীয় ২:১-১০)

৫।  যিহূদী ও অ-যিহূদীদের নিয়ে যীশু তাঁর মণ্ডলী গঠন করেন (ইফিষীয় ২:১১-২২)

৬।  পৌল, অ-যিহূদীদের প্রতি প্রচারক (ইফিষীয় ৩:১-১৩)

৭।  মণ্ডলীর সভ্য-সভ্যাদের জন্য প্রার্থনা করা হচ্ছে যেন তারা যীশুর প্রেম জানতে পারেন (ইফিষীয় ৩:১৪-২১)

৮।  মণ্ডলীতে শান্তি ও ঐক্য (ইফিষীয় ৪:১-১৬)

৯।  যীশুতে নতুন জীবন যাপন (ইফিষীয় ৪:১৭-৩২)

১০।  অন্যদের প্রতি প্রেম। বাইবেলের সত্যের প্রতি বাধ্যতা। বিজ্ঞতার সঙ্গে চলা (ইফিষীয় ৫:১-২০)

১১।  যীশু আপনার জীবন পরিবর্তন করুন ও আপনাকে পরিচালনা দিন (ইফিষীয় ৫:২১-৬:৯)

১২।  মণ্ডলী হচ্ছে ঈশ্বরের ‘সেনাদল’(ইফিষীয় ৬:১০-২০)

১৩।  সমাপণী অভিবাদন (ইফিষীয় ৬:২১-২৪)

`ইফিষীয়দের প্রতি পৌলের পত্রে আপনি কি গুরুত্বপূর্ণ ধারণা দেখতে পান? আপনার উত্তর আপনাকে কি বলে? পৌলের পত্রের কোন্ অংশগুলো আপনার কাছে সর্বাধিক গুরুত্বপূর্ণ?`