---
title:  জনসমাগমস্থলে মহাদ্বন্দ্ব
date:   26/06/2023
---

`প্রেরিত ১৯:২১-২০:১ পদ পড়ুন। এই ঘটনা থেকে আমরা কি শিক্ষা পেতে পারি?`

ইফিষে ঈশ্বরের পক্ষে পৌলের কাজ একটি বড় সফলতা পেয়েছিল। কিন্তু তার প্রচার নগরের কিছু মানুষকে হতাশ করেছিল। পৌল মূর্তিগুলোর আরাধনার বিরুদ্ধে কথা বলেছিলেন। ফলে, বহু লোক চন্দ্রদেবী আর্টিমিসের মূর্তি কেনা বন্ধ করে দেয়। নগরের মূর্তি বিক্রেতারা লোকসানের মুখে পড়ল। তখন ব্যবসায়ীরা অত্যন্ত ক্রোধান্বিত হল। তারা তাদের মন্দিরের ব্যাপারে দম্ভের কথা বলতে থাকল। তাদের মন্দিরটি ছিল সুসজ্জিত, চারিধরে ১২৭টি স্তম্ভ বিশিষ্ট। প্রতিটি স্তম্ভ ছিল ৬০ ফুট লম্বা এবং প্যারিয়ান মার্বেল পাথরের তৈরি। বাইবেলের যুগে, প্যারিয়ান মার্বেল ছিল সর্বচেয়ে উন্নত পাথর। প্যারিয়ান মার্বেল বরফের মত সাদা ছিল। সাদা মার্বেলের ৩৬টি স্তম্ভ ছিল সোনায় মোড়ানো। মন্দিরটি সৌন্দর্যের জন্য প্রসিদ্ধ ছিল। সে কারণে, বাইবেলের যুগে পৃথিবীর সপ্ত আশ্চর্যের মধ্যে মন্দির ছিল অন্যতম একটি।

ব্যবসায়ীরা আরও উদ্বিগ্ন ছিল যে, পৌলের প্রচার শোনার পর লোকেরা হয়ত মন্দিরে পূজা দেওয়া বন্ধ করে দেবে (প্রেরিত ১৯:২৭)। একজন রৌপ্যকারের নাম ছিল দীমীত্রিয়। এই রৌপ্যকার ছিল রূপার পণ্যের ব্যবসায়ী। দীমীত্রিয় নগরের দক্ষ কারিগরদের পৌলের বিরুদ্ধে ক্ষেপিয়ে তুলল। শীঘ্রই তারা বাণিজ্যস্থল পরিত্যাগ করল এবং নগরের বিশাল জনসমাগমস্থলে গেল। এই জনসমাগমস্থলটি ছিল ২৫০০০ দর্শক ধারণের মত বিশাল। সমাগমস্থলের দর্শকেরা দুই ঘণ্টা ধরে চেঁচিয়ে এ-কথা বলল: “ইফিষীয়দের দীয়ানাই মহাদেবী!” ( প্রেরিত ১৯:৩৪)। পরে, নগরের শাসনকর্তা উপস্থিত হলেন। তিনি জনতাকে চিৎকার থামাতে ও সমাগমস্থল পরিত্যাগ করতে বললেন। পরে, পৌল খ্রীষ্টিয়ানদের সঙ্গে দেখা করলেন ও নগর ত্যাগ করলেন।

যীশুর সুসমাচার প্রচার করার জন্য পৌল তৃতীয় ভ্রমণে ইফিষের মণ্ডলীর নেতাদের সঙ্গে সাক্ষাৎ করেন। এই সাক্ষাতের সময়ে পৌল কি বিষয়ে কথা বলেন? উত্তরের জন্য প্রেরিত ২০:১৭-৩৮ পদ পড়ুন।

পৌল ইফিষে এই কাজগুলো করেন:

* ৫২ খ্রীষ্টাব্দ: পৌল প্রথমবার ইফিষ ভ্রমণ করেন (প্রেরিত ১৮:১৮-২১)।
* ৫৩-৫৬ খ্রীষ্টাব্দ: পৌল পুনরায় ইফিষে আসেন এবং তিন বছর কাজ করেন (প্রেরিত ১৯:১-২০:১)। সেখানে থাকাকালিন সময়ের শেষের দিকে ১ করিন্থীয় পুস্তকটি লেখেন (১ করিন্থীয় ১৬:৫-৯)।
* ৫৭ খ্রীষ্টাব্দ: পৌল যখন মিলিতা দ্বীপে ছিলেন, তখন তিনি ইফিষীয় মণ্ডলী থেকে যাওয়া নেতাদের সঙ্গে সাক্ষাৎ করেন (প্রেরিত ২০:১৭-৩৮)।
* ৬২ খ্রীষ্টাব্দ: পৌল ইফিষীয়দের প্রতি তার পত্রটি লেখেন।