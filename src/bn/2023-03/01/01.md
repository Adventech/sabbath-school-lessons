---
title:  পৌল ও ইফিষীয়
date:   24/06/2023
---

### শাস্ত্রপাঠ
প্রেরিত ১৮:১৮-২১; ১৯:১৩-২০; ১৯:২১-২০:১; ইফিষীয় ১:১, ২; ১:৯, ১০।

> <p>মুখস্থপদ</p>
> “ফলতঃ তিনি আমাদিগকে আপন ইচ্ছার নিগূঢ়তত্ত্ব জ্ঞাত করিয়াছেন, তাঁহার সেই হিতসঙ্কল্প অনুসারে যাহা তিনি কালের পূর্ণতার বিধান লক্ষ্য করিয়া তাঁহাতে পূর্বে সঙ্কল্প করিয়াছিলেন। তাহা এই, স্বর্গস্থ ও পৃথিবীস্থ সমস্তই খ্রীষ্টেই সংগ্রহ করা যাইবে” (ইফিষীয় ১:৯, ১০)।

যখন আমরা কিছু লিখি, তখন আমরা সাধারণতঃ একটি গুরুত্বপূর্ণ কারণ/যুক্তি তুলে ধরি। ১৮৬৩ সালে, গেটিসবার্গের ভাষণ লেখার পিছনে রাষ্ট্রপতি অব্রাহাম লিংকনের একটি গুরুত্বপূর্ণ কারণ ছিল। আমেরিকায় গৃহযুদ্ধ চলাকালিন সময়ে একটি বড় ধরণের দাঙ্গার পর মহামান্য রাষ্ট্রপতি অব্রাহাম লিংকন এই জনপ্রিয় ভাষণটি দেন। গেটিসবার্গের দাঙ্গায় ৭০০০ সেনা নিহত হয়। গেটিসবার্গের ভাষণে রাষ্ট্রপতি অব্রাহাম লিংকন বলেন যে, গৃহযুদ্ধ হচ্ছে আমেরিকার জন্য একটি পরীক্ষা। আমেরিকা রাষ্ট্র হিসেবে আর থাকবে কি থাকবে না কিংবা ধ্বংস হয়ে যাবে- পরীক্ষাটি সেটা দেখায়।

ইফিষীয় পত্রটি লেখার পেছনে পৌলেরও একটি গুরুত্বপূর্ণ কারণ ছিল। পৌল ইফিষের সভ্য-সভ্যাদের অনুপ্রেরণা দিতে চান। পৌল কারাবন্দি ছিলেন বলে ইফিষের সভ্য-সভ্যারা অসহায় ছিল। ইফিষীয়রা তাদের বিশ্বাস নিয়ে দ্ব‡ন্দ্বও ছিল। সুতরাং, তারা হাল ছেড়ে দিতে প্রস্তুত ছিল। ইফিষের সভ্য-সভ্যারা যখন যীশুকে তাদের ত্রাণকর্তা হিসেবে গ্রহণ করেছিল, সেই সময়ের কথা পৌল তাদের স্মরণ করতে বলছেন: তারা ঈশ্বরের মণ্ডলীর অংশ হয়েছিল (ইফিষীয় ১:১৯-২৩; ৪:১-১৬)। এখনও তারা একটি মন্দিরের ন্যায় (ইফিষীয় ২:১৯-২২), যীশুর কনের ন্যায় (ইফিষীয় ৫:২১-৩৩), এবং একটি সবল বাহিনীর (ইফিষীয় ৬:১০-২০) ন্যায় একই আছে। ইফিষীয়দের জন্য ঈশ্বরের একটি পরিকল্পনা রয়েছে: “তাঁহার সেই হিতসঙ্কল্প অনুসারে যাহা তিনি কালের পূর্ণতার বিধান লক্ষ্য করিয়া তাঁহাতে পূর্বে সঙ্কল্প করিয়াছিলেন। তাহা এই, স্বর্গস্থ ও পৃথিবীস্থ সমস্তই খ্রীষ্টেই সংগ্রহ করা যাইবে” (ইফিষীয় ১:৯, ১০)।