---
title:  পরিদর্শনের একটি প্রতিজ্ঞা
date:   29/06/2023
---

`পৌল কিভাবে তার পত্রের শিরনাম ঘোষণা করছেন? উত্তরের জন্য ইফিষীয় ১:৯, ১০ পদ পড়ুন।`

গোটা ইফিষীয় পুস্তকে কি বড় বার্তা স্থান পেয়েছে? পৌল এই গ্রহের ব্যাপারে ঈশ্বরের পরিকল্পনা সম্পর্কে এবং এই গ্রহে মণ্ডলীর অবদান সম্পর্কে লিখছেন। এই পরিকল্পনা সফল করার জন্য ঈশ্বর যীশুর সঙ্গে কাজ করছেন। ঈশ্বর “সেই হিতসঙ্কল্প অনুসারে যাহা তিনি কালের পূর্ণতার বিধান লক্ষ্য করিয়া তাঁহাতে পূর্বে সঙ্কল্প করিয়াছিলেন। তাহা এই, স্বর্গস্থ ও পৃথিবীস্থ সমস্তই খ্রীষ্টেই সংগ্রহ করা যাইবে” (ইফিষীয় ১:১০)। সমস্তকিছু সংযুক্ত করার জন্য ঈশ্বর কীভাবে কাজ করছেন? তিনি তাঁর মণ্ডলী ব্যবহার করবেন। মণ্ডলী হবে এমন একটি স্থান যেখানে যিহূদী ও অ-যিহূদী এক মানুষ হবে (ইফিষীয় ২:১৪)। ঈশ্বর তাঁর লোকদেরকে তাঁর সঙ্গে কাজ করার নির্দেশ দিচ্ছেন। ঈশ্বরের শত্রুরা দেখবে যে, ঈশ্বরের পরিকল্পনা সফল করার জন্য তাঁর মণ্ডলী তাঁর সঙ্গে কাজ করছে (ইফিষীয় ৩:১০)। এভাবে, ঈশ্বরের শত্রুরা ঈশ্বরের প্রজ্ঞা দেখবে।

ইফিষীয় পুস্তক যীশুর বিষয় বলে। পৌল সেই কাজের প্রশংসা করেন যা ঈশ্বর যীশুর কারণে করছেন। পৌল সেই সব উপহার উপভোগ করছেন যা ঈশ্বর যীশুর কারণে দিচ্ছেন। পৌল ৩০ এর অধিক বার ‘খ্রীষ্টেতে’ কথাটি এবং প্রায় একই ধরণের অন্য শব্দগুলো ব্যবহার করছেন। পৌল তার পত্রে সর্বত্র যীশুর প্রশংসা করছেন। যেমনিভাবে আপনি পত্রটি পড়েন, যীশুর বিষয়ে পৌলের ব্যবহৃত শব্দগুলো মনোযোগ দিয়ে লক্ষ্য করুন।

পৌল চান যে, ইফিষের খ্রীষ্টিয়ানেরা ঈশ্বরকে তাদের জীবন সম্পূর্ণরূপে দিক। তাই, পৌল তাদেরকে স্মরণে রাখতে বলছেন যে, তারা ঈশ্বরের মণ্ডলীর অংশ। পৌল তার পত্রে যখন ‘মণ্ডলী’ কথাটি ব্যবহার করেন তখন তিনি কি বোঝাচ্ছেন? তিনি কি ‘স্থানীয়’ নাকি বিশ্বব্যাপী মণ্ডলীর সভ্য-সভ্যাদের বোঝাচ্ছেন? ‘মণ্ডলী’ শব্দটি গ্রিক শব্দ ‘একলেসিয়া’ থেকে এসেছে। পৌল এই শব্দটি প্রয়োগ করে সমগ্র মণ্ডলীকে বোঝাচ্ছেন, স্থানীয় মণ্ডলীকে নয়।

মণ্ডলীর বিষয় বলার জন্য পৌল অনেক রূপক ব্যবহার করছেন। নিচে এই রূপকগুলো তুলে ধরা হল:

১) মণ্ডলী হচ্ছে মানব দেহের তুল্য (ইফিষীয় ১:২২, ২৩; ২:১৬; ৩:৬; ৪:১-১৬, ২৫; ৫:২৩, ২৯, ৩০)।
২) মণ্ডলী হচ্ছে একটি ভবন কিংবা মন্দিরের তুল্য (ইফিষীয় ২:১৯-২২)।
৩) মণ্ডলী হচ্ছে একজন কনের তুল্য (ইফিষীয় ৫:২২-২৭)।
৪) মণ্ডলী হচ্ছে একটি সেনাদলের তুল্য (ইফিষীয় ৬:১০-২০)।

প্রতিটি রূপক আমাদেরকে ঈশ্বরের মণ্ডলীর জন্য তাঁর পরিকল্পনা দেখায়।

`কীভাবে আমরা ঈশ্বরের মণ্ডলীর জন্য একসঙ্গে কাজ করতে পারি  (ইফিষীয় ১:৯, ১০)?`