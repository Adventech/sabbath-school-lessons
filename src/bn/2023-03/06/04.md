---
title:  মণ্ডলী কীভাবে ঈশ্বরের জ্ঞান প্রদর্শন করে
date:   01/08/2023
---

`ঈশ্বরের বিষয় এবং তাঁর কাজের বিষয় পৌল কি বলেন? উত্তরের জন্য ইফিষীয় ৩:৭-১৩ পদ পড়ুন।`

পৌল ঘোষণা করছেন যে, ঈশ্বর তাঁর দয়ার গুণে তাকে একজন প্রচারক করেছেন (ইফিষীয় ৩:৭; তুলনা করুন, ইফিষীয় ৩:১, ২)। ঈশ্বর পৌলকে এই বর এ-কারণে দিচ্ছেন না যে, পৌল বিশেষ কেউ। ঈশ্বর পৌলকে এ কারণে একজন প্রচারক করছেন না যে, পৌল দয়ায় পরিপূর্ণ। “আমি সমস্ত পবিত্রগণের মধ্যে সর্বাপেক্ষা ক্ষুদ্রতম” (ইফিষীয় ৩:৮)- কথাটির দ্বারা পৌল আমাদেরকে বাইবেলের এই সত্য বুঝতে সাহায্য করছেন।

যেমনিভাবে আমরা পৌলের পত্রগুলো পড়ছি, আমরা পৌলের ব্যাপারে পৌলের মতাদর্শ জানতে পারছি। শুরুর দিকে পৌল ঘোষণা করেন যে, ঈশ্বর তাকে অ-যিহূদীদের জন্য বিশেষ কাজটি দেননি (গালাতীয় ১:১)। পরে, পৌল বলেন, তিনি যীশুর পক্ষে প্রেরিত নামের যোগ্য নন (১ করিন্থীয় ১৫:৯)। ইফিষীয় পুস্তকে, যেমনিভাবে আমরা দেখলাম, পৌল বলছেন: “আমি সমস্ত পবিত্রগণের মধ্যে সর্বাপেক্ষা ক্ষুদ্রতম” (ইফিষীয় ৩:৮)। শেষে, পৌল বলছেন যে, তিনি নিকৃষ্ট পাপী (১ তীমথিয় ১:১৫)।

ঈলেন জি হোয়াইটের জনপ্রিয় মন্তব্যটি আমাদেরকে পৌলের নিজের ব্যাপারে পৌলের চিন্তা-চেতনা বুঝতে সাহায্য করে: “যখন আপনি যীশুর কাছে আসেন, তখন আপনি নিজেকে দেখতে পাবেন যে, আপনি কে। আপনি তাঁর যত কাছে যাবেন, আপনি আপনার নিজের পাপ ততবেশি দেখতে পাবেন। নিজের ব্যাপারে আপনি একটি ভালো জ্ঞান লাভ করবেন। আপনি দেখবেন যে, তাঁর সিদ্ধ ও পবিত্র জীবনের তুলনায় আপনার ব্যক্তিগত পাপরাশি হচ্ছে অত্যন্ত জঘন্য।”-স্টেপস টু খ্রাইস্ট, পৃষ্ঠা: ৬৪।

পৌল লিখতে থাকেন। ইফিষীয় ৩:১০ পদে, তিনি লেখেন: “উদ্দেশ্য এই, যেন এখন মণ্ডলী দ্বারা স্বর্গীয় স্থানস্থ আধিপত্য ও কর্তৃত্ব সকলকে ঈশ্বরের বহুবিধ প্রজ্ঞা জ্ঞাত করা যায়।” পৃথিবীস্থ মণ্ডলী কীভাবে স্বর্গদূতদের দেখায় যে, ঈশ্বর জ্ঞানবান? উত্তর হল- মণ্ডলী তখন ঈশ্বরের জ্ঞান প্রকাশ করে যখন মণ্ডলীর লোকেরা একে অন্যের সঙ্গে শান্তি ও ঐক্যে বাস করে। অতীতে, অ-যিহূদী ও যিহূদীরা পরস্পর শত্রু ছিল। কিন্তু যখন তারা যীশুকে গ্রহণ করল এবং মণ্ডলীতে যুক্ত হল, তখন আশ্চর্য ঘটনা ঘটল। যীশু সেই সব লোকদের একীভূত করলেন, যারা অতীতে পরস্পর শত্রু ছিল। এখন তারা শান্তিতে আছে। তাদের পারস্পরিক শান্তি ও ঐক্য শয়তানকে ও তার বাহিনীকে দেখায় যে, ঈশ্বরের পরিকল্পনা কাজে দিচ্ছে। একটি প্রেমপূর্ণ মণ্ডলী শয়তান ও তার বাহিনীকে দেখায় যে, তাদের শেষ ঘনিয়ে আসছে।

`ইফিষীয় ৩:১০ পদে পৌল আমাদেরকে মণ্ডলীর কাজ বলে দিচ্ছেন। পৌল যা বলছেন তা করার মাধ্যমে কীভাবে আমাদের মাঝে ও মণ্ডলীতে পরিবর্তন আসতে পারে?`