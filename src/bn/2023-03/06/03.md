---
title:  ঈশ্বরের গোপন পরিকল্পনা
date:   31/07/2023
---

`মণ্ডলীর সভ-সভ্যাদের সঙ্গে সহভাগ করার জন্য ঈশ্বর পৌলকে কি নিগূঢ়তত্ত্ব দিয়েছেন? উত্তরের জন্য পড়ুন ইফিষীয় ৩:১-৬।`

ইফিষীয় ৩:১-৬ পদ পড়ুন। পত্রের এই অংশে পৌল পাঁচটি গুরুত্বপূর্ণ ধারণা সম্পর্কে বলছেন:

১\) পৌল তার পত্রের এই অংশটি অ-যিহূদী খ্রীষ্টিয়ানদের উদ্দেশ্যে লিখছেন। মণ্ডলীর এই অ-যিহূদী সভ্য-সভ্যারা ইফিষে বাস করেন (ইফিষীয় ৩:১)।

২\) পৌল বলেন, ঈশ্বর তাঁর দয়ার গুণে তাকে অ-যিহূদীদের প্রতি একজন ‘বার্তাবাহক’ করেছেন (ইফিষীয় ৩:২ পদ পড়ুন)। অ-যিহূদীদের উদ্দেশ্যে তাঁর দয়ার সুসমাচার প্রচার করার যে একটি বিশেষ কাজ দিয়েছেন, সেটাকে বর্ণনা করার জন্য পৌল ‘বার্তাবাহকের’ রূপক ব্যবহার করছেন (তুলনা করুন, ইফিষীয় ৩:৭, ৮)।

৩\) পৌল বলেন যে, ঈশ্বর তাকে একটি নিগূঢ়তত্ত্ব প্রদর্শন করেছেন। এ বিষয়ে পৌল ইতোমধ্যে ইফিষীয়দের প্রতি তার পত্রে লিখেছেন (পড়ুন, ইফিষীয় ১:৯, ১০; ২:১১-২২)। এই নিগূঢ়তত্ত্ব হচ্ছে যীশুর বিষয়ে সুসমাচার (ইফিষীয় ৩:৩, ৪)। পৌল চান, আমরা যেন এটা বুঝি যে, তিনি সুসমাচার উদ্ভাবন করেননি। তিনি হচ্ছে সুসমাচারের একজন ব্যবস্থাপক কিংবা প্রচারক। আবার, পৌল বলেন যে, ঈশ্বর তাকে তার বিশেষ কাজটি দিয়েছেন: অ-যিহূদীদের কাছে সুসমাচার প্রচার করা।

৪\) পৌল একমাত্র ব্যক্তি নন যিনি ঈশ্বরের নিগূঢ়তত্ত্ব জানেন। নূতন নিয়মের যুগে পবিত্র আত্মা যীশুর অন্য প্রেরিতদের কাছে এবং বিশেষ বার্তাবাহকদের কাছে নিগূঢ়তত্ত্ব বর্ণনা করেছেন। পুরাতন নিয়মের যুগে ঈশ্বরের দাসদের কাছে দেওয়া বর্ণনা অপেক্ষা বরং নূতন নিয়মের যুগে প্রেরিত ও বার্তাবাহকদের কাছে পবিত্র আত্মার দেওয়া বর্ণনা অধিক উত্তম ছিল। অতীতে ঈশ্বরের পরিকল্পনা ছিল একটি রহস্য বা নিগূঢ়তত্ত্ব। এখন, ঈশ্বর নূতন নিয়মের যুগে তাঁর দাসদের কাছে তাঁর নিগূঢ়তত্ত্ব প্রকাশ করছেন।

৫\) পৌল ঘোষণা করছেন: “ফলতঃ সুসমাচার দ্বারা খ্রীষ্ট যীশুতে পরজাতীয়েরাও সহদায়াদ, দেহের সহাঙ্গ ও প্রতিজ্ঞার সহভাগী হয়” (ইফিষীয় ৩:৬)।

পৌল যিহূদী ও অ-যিহূদীদের সঙ্গে সুসমাচার সহভাগ করতে ভালবাসেন। এই দুটো দল ঈশ্বরের নতুন মণ্ডলী হয়েছে। আরও বড় কথা হল, তারা পৃথিবীর প্রত্যেককে ঈশ্বরের পরিকল্পনা দেখান (পড়ুন, ইফিষীয় ২:১৪-১৬)। ঈশ্বর শত্রুদেরকে বন্ধুতে রূপান্তর করেন। ঈশ্বর সুসমাচারে যে আশীর্বাদ গচ্ছিত রেখেছেন, তা তারা তাঁর কাছ থেকে একযোগে লাভ করতে পারে   (পড়ুন, ইফিষীয় ৩:৬)।