---
title:  অতিরিক্ত আলোচনা
date:   04/08/2023
---

ইফিষীয় ৩:১৪-১৯ পদের উপরে ঈলেন জি হোয়াইটের এই মন্তব্যটি পড়ুন: “এই পদগুলো আমাদের প্রতিজ্ঞা করে যে, ঈশ্বর আমাদের জ্ঞান দেবেন। ঈশ্বর চান আমরা যেন তাঁকে জোরালোভাবে চিনি। অতএব, আমাদের অভিজ্ঞতা ক্ষীণ বা দুর্বল হবে কেন? ঈশ্বরের দয়া বোঝার জন্য আমাদের এই জীবনে প্রতিটি আত্মিক আশীর্বাদ রয়েছে? তাহলে, আমরা কেন আত্মিক শক্তিতে বৃদ্ধি লাভ করব না? মিথ্যা কথা বলার জন্য কিংবা আমাদের সঙ্গে চাতুরি করার জন্য পৌল ইফিষীয় ৩:১৪-১৯ পদ লেখেননি। পৌল আমাদের মিথ্যা আশা দেবার চেষ্টা করছেন না। আমরা যা হতে পারি, সেটা দেখানোর জন্য পৌল এই কথাগুলো লিখেছেন। আমরা যদি তাঁর রাজ্যের নাগরিক বা প্রজা হতে চাই, তবে আমরা যা হই বলে ঈশ্বর চান, আমাদের সেটা অবশ্যই হতে হবে। আমরা যদি আত্মিক অভিজ্ঞতায় দুর্বল হই, তাহলে আমরা কিভাবে ঈশ্বরের সঙ্গে একত্রে কাজ করব? খ্রীষ্টিয়ানদের ঈশ্বর যা-কিছু সাধছেন, তা আমরা জানি। সুতরাং, ঈশ্বর আমাদের যাকিছু জানাতে চান তা জানার বা বুঝার জন্য আমাদের কঠোর চেষ্টা করতে হবে।

“আমরা কি সত্যিই বাইবেল বিশ্বাস করি? আমরা কি সত্যিই বিশ্বাস করি যে, ইফিষীয় ৩:১৪-১৯ পদে আমাদের কাছে পৌলের করা প্রতিজ্ঞা অনুসারে আমরা ঈশ্বর-বিষয়ক জ্ঞান আমরা লাভ করতে পারি? ঈশ্বরের বলা প্রতিটি কথা কি আমরা বিশ্বাস করি? ঈশ্বরের প্রেরিত  ও বার্তাবাহকদের বলা কথাগুলো কি আমরা বিশ্বাস করি? সকল জ্ঞান ও আশীর্বাদ যীশু হতে আসে। আমাদের প্রতিটি সম্বৃদ্ধ বর ঈশ্বর দেন। সুতরাং, আমরা কি সত্যিই ঈশ্বর ও তাঁর পুত্রে বিশ্বাস করি?” -ঈলেন জি হোয়াইট, দি অ্যাড্ভেণ্ট রিভিয়্যু অ্যাণ্ড শাব্বাথ হেরাল্ড, অক্টোবর ১, ১৮৮৯।

**আলোচ্য প্রশ্নাবলী**:

`নূতন নিয়মের অন্যান্য প্রশংসামূলক কাব্যের সঙ্গে ইফিষীয় ৩:২০, ২১ পদে বর্ণীত পৌলের প্রশংসামূলক কাব্যের তুলনা করুন। (অন্যান্য প্রশংসামূলক কাব্যের উদাহরণগুলোর মধ্যে রয়েছে: রোমীয় ১১:৩৩-৩৬; ১৬:২৫-২৭; ফিলিপীয় ৪:২০; ২ পিতর ৩:১৮; যিহূদা ১:২৪, ২৫।) এই প্রশংসামূলক কাব্যে কোন্ ধারণাগুলো রয়েছে? আমাদেরকে দেখানো এই প্রতিজ্ঞামূলক কাব্যের ধরণ অনুসারে, কীভাবে আমরা ঈশ্বরের প্রশংসা ও তাঁর আরাধনা করতে পারি?`

`পৌল বলেন, “এই প্রকারে যেন ঈশ্বরের সমস্ত পূর্ণতার উদ্দেশে পূর্ণ হও” (ইফিষীয় ৩:১৯)। ইফিষীয় পুস্তকের বিভিন্ন স্থানে পৌল চারবার আমাদেরকে ঈশ্বরের সমস্ত পূর্ণতার উদ্দেশ্যে পূর্ণ হতে বলেন। পৌলের কাছে এই ধারণাটি যে অত্যন্ত গুরুত্বপূর্ণ, সেটা আপনি কেন মনে করেন?`

`ইফিষীয় ৩ অধ্যায়ে, পৌল ঈশ্বরের করা বহু বিষয়ের প্রশংসা করছেন। ঈশ্বরের করা কোন্ বিষয়টি আপনি সব থেকে বেশি পছন্দ করেন?`