---
title:  পৌলের প্রশংসা-কাব্য
date:   03/08/2023
---

`পৌল একটি সংক্ষিপ্ত প্রশংসা-কাব্যের দ্বারা তার প্রার্থনার প্রতিবেদন সমাপ্ত করছেন। কি কারণে পৌল ঈশ্বরের প্রশংসা-গান করছেন? প্রশ্নটির উত্তরের জন্য ইফিষীয় ৩:২০, ২১ পদ পড়ুন।`

পৌল যে বিষয়গুলো নিয়ে প্রার্থনা করেছেন, সেগুলোর একটি তালিকা তিনি আমাদের সঙ্গে সহভাগ করেছেন (ইফিষীয় ৩:১৪-১৯)। এখন মণ্ডলীর জন্য পৌল একটি জোরালো প্রার্থনা করেছেন। প্রশংসামূলক একটি সংক্ষিপ্ত কবিতা দিয়ে পৌল তার প্রার্থনা সমাপ্ত করেছেন (ইফিষীয় ৩:২০, ২১)। এই কবিতার শেষে, পৌল বলেন, “মণ্ডলীতে এবং খ্রীষ্ট যীশুতে যুগপর্যায়ের যুগে যুগে সমস্ত পুরুষানুক্রমে তাঁহারই মহিমা হউক। আমেন” (ইফিষীয় ৩:২১)। গতকাল আমরা দেখেছি যে, যীশু তাঁর অনুসারীদের অন্তরে বাস করেন (ইফিষীয় ৩:১৭)। অর্থাৎ, যীশু হলেন মণ্ডলীর ত্রাণকর্তা। পৌল তার সংক্ষিপ্ত কবিতার দ্বারা ঈশ্বরের রক্ষাকারী প্রেমের জন্য তাঁর প্রশংসা করছেন। যীশুর কারণে ঈশ্বর সেই প্রেম আমাদের সাধছেন।

কথাগুলো দেখুন: “মণ্ডলীতে এবং খ্রীষ্ট যীশুতে যুগপর্যায়ের যুগে যুগে সমস্ত পুরুষানুক্রমে তাঁহারই মহিমা হউক” (ইফিষীয় ৩:২১)। এই পদটি আমাদের দেখায় যে, পৌল খ্রীষ্টিয়ানদের জন্য একটি চমৎকার ভবিষ্যৎ প্রত্যাশা করেন। ইফিষীয় ৪:৩০ পদে, পৌল দ্বিতীয় আগমনের সেই দিনের জন্য উচ্ছ্বাসিত, যে-দিন পাপ ও মৃত্যু হতে ‘ঈশ্বর আপনাদের মুক্ত করবেন।’ পৌলের কবিতা বা কাব্য যীশুর শক্তির গুণগান করছে। এই শক্তির কোন পরিসীমা কিংবা সমাপ্তি নেই। পাপের বিরুদ্ধে আমাদের যুদ্ধজয়ের সাহায্যার্থে যীশু তাঁর চিরস্থায়ী শক্তি ব্যবহার করছেন।

পৌলের দ্বিতীয় প্রার্থনার প্রতিবেদনটি লক্ষ্য করুন (ইফিষীয় ৩:১৪-২১; ইফিষীয় ১:১৫-২৩ পদে বর্ণীত প্রথম প্রার্থনার সঙ্গে তুলনা করুন)। দ্বিতীয় প্রতিবেদনে, পৌল সেই বিষয়গুলো নিয়ে কথা বলছেন, যেগুলোর জন্য তিনি কৃতজ্ঞ। পৌল বলছেন যে, পিতা ঈশ্বরের পরিচর্যা তাকে সবল করে (ইফিষীয় ৩:১৪,১৫)। পৌল বলেন যে, অনুসারীদের সাহায্য করার জন্যও পবিত্র আত্মা প্রস্তুত (ইফিষীয় ৩:১৬)। যীশু, যিনি আমাদের প্রেম করেন, আমরা স্বয়ং তাঁর সঙ্গে অংশীদার (ইফিষীয় ৩:১৭)। যীশুর ভালবাসার কোন পরিসীমা নেই (ইফিষীয় ৩:১৮, ১৯)। পৌল প্রার্থনা করছেন যে, খ্রীষ্টিয়ানরা “এই প্রকারে যেন ঈশ্বরের সমস্ত পূর্ণতার উদ্দেশে পূর্ণ হয়” (ইফিষীয় ৩:১৯)। ঈশ্বর তাঁর অনুসারীদের তাঁর সঙ্গে পূর্ণ করবেন। ঈশ্বরের সকল মহামূল্যবান বরের জন্য পৌল অত্যন্ত কৃতজ্ঞ। পৌল এ কারণে হতবাক যে, ঈশ্বর আমাদেরকে তাঁর অসংখ্য বিস্ময়কর বর সাধছেন (ইফিষীয় ৩:২০, ২১)।

যখন আপনাদের কাছে সমস্যা আসে, তখন পৌলের প্রার্থনার প্রতিবেদনটি পড়ুন। পৌলের প্রতিবেদন আপনাদেরকে ঈশ্বরের পরিকল্পনা ও তাঁর দয়া স্মরণ করতে সাহায্য করে। মানবকে রক্ষা করার জন্য আমরা ঈশ্বরের মহাপরিকল্পনার অংশবিশেষ (ইফিষীয় ১:৯, ১০)। নিঃসন্দেহে, আমাদের মাঝে ঈশ্বরের প্রেম সক্রিয়।

`ঈশ্বরের কাছ থেকে আসা কোন্ আশীর্বাদের জন্য আপনি বেশি কৃতজ্ঞ? একটি প্রশংসামূলক প্রার্থনা লিখুন যে, আপনি ঈশ্বরের এই দয়ার জন্য কৃতজ্ঞ।`