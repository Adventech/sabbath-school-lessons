---
title:  সুসমাচারের জন্য ঈশ্বরের পরিকল্পনা
date:   29/07/2023
---

### শাস্ত্রপাঠ
ইফিষীয় ৩; রোমীয় ১১:৩৩-৩৬; ১৬:২৫-২৭; ফিলিপীয় ৪:২০; ২ পিতর ৩:১৮।

> <p>মুখস্থপদ</p>
> “পরন্তু, যে শক্তি আমাদের মধ্যে কার্য সাধন করে, সেই শক্তি অনুসারে যিনি আমাদের সমস্ত যাচ্ঞা ও চিন্তার অতীত অতিরিক্ত কর্ম করিতে পারেন, মণ্ডলীতে এবং খ্রীষ্ট যীশুতে যুগপর্যায়ের যুগে যুগে সমস্ত পুরুষানুক্রমে তাঁহারই মহিমা হউক। আমেন।” (ইফিষীয় ৩:২০, ২১)।

পৌল একটি ধারণা দিয়ে ইফিষীয় ৩ অধ্যায় শুরু করছেন, যে-ধারণার বিষয় তিনি পূর্বে বলেছেন: সুসমাচারের জন্য ঈশ্বরের পরিকল্পনা। পৌল তার পাঠকদের বলছেন যে, ঈশ্বর এই পরিকল্পনা অদ্যাবধি গোপন রেখেছেন। “ফলতঃ সুসমাচার দ্বারা খ্রীষ্ট যীশুতে পরজাতীয়েরাও সহদায়াদ, দেহের সহাঙ্গ ও প্রতিজ্ঞার সহভাগী হয়” (ইফিষীয় ৩:৬)।

পরে, পৌল জানান যে, অ-যিহূদীদের কাছে প্রচার করতে তিনি কতটা ভালবাসেন। তাদেরকে যীশুর বিষয় বলতে তিনি অত্যন্ত ভালবাসেন! পৌলের দুর্দশাময় কঠিন সময়ের বিষয়েও আমরা জেনেছি। অ-যিহূদীদের কাছে প্রচার করার দায়ে পৌলকে কারাগারে নিক্ষেপ করা হয়েছিল।

সুসমাচারের জন্য পৌলের আসক্তি সম্পর্কেও আমরা জেনেছি। সুসমাচার শিক্ষা দেয় যে, মণ্ডলীর যিহূদী সভ্য-সভ্যারা ও অ-যিহূদী সভ্য-সভ্যারা উভয়ই ঈশ্বরের দৃষ্টিতে এক। অর্থাৎ, ঈশ্বর যিহূদী ও অ-যিহূদী উভয়কে সমভাবে প্রেম করেন। পৌল বাইবেলের এই সত্যের ব্যাপারে এবং ঈশ্বরের পক্ষে নিজের কাজের ব্যাপারে অত্যন্ত আগ্রহী। এ সপ্তাহে, আমরা মণ্ডলীর জন্য পৌলের প্রার্থনা এবং ঈশ্বরের জন্য তার গৌরব-প্রশংসা অধ্যয়ন করব ও আলোচনা করব। ঈশ্বরের কাজে আসক্ত হতে পৌল আমাদের সাহায্যও করছেন!