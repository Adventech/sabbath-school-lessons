---
title:  যীশুকে আপনার অন্তরে বাস করতে দিন
date:   02/08/2023
---

`ইফিষীয় ৩:১৪ পদে খ্রীষ্টিয়ানদের জন্য পৌলের প্রার্থনার সঙ্গে ইফিষীয় ১:১৬-১৯ পদে বর্ণীত পৌলের প্রার্থনার তুলনা করুন। প্রতিটি প্রার্থনায় পৌল কি চাচ্ছেন? দুটো প্রার্থনার মিল কতখানি?`

পৌল আমাদের বলেন, “সেই পিতার কাছে আমি জানু পাতিতেছি” (ইফিষীয় ৩:১৫)। গ্রিক ভাষায়, ‘পিতা’ ও ‘পরিবার’ শব্দের মূল শব্দ খুবই কাছাকাছি। ‘পিতা’ শব্দের মূল গ্রিক শব্দ হচ্ছে ‘প্যাটার।’ ‘পরিবার’ শব্দের মূল গ্রিক শব্দ হচ্ছে ‘প্যাটরিয়া।’ গ্রিক ভাষায় এই দুটি শব্দ অনেকাংশে এক। পৌল আমাদের এটা বোঝাতে চান যে, ঈশ্বরের পরিত্রাণ পরিকল্পনা (ইফিষীয় ১:৯, ১০) সকল যুগের জন্য এবং সকল লোকের জন্য প্রযোজ্য। স্বর্গ ও পৃথিবীর প্রতিটি পরিবার পিতার অধিভুক্ত। এই সংবাদটি অত্যন্ত ভালো! বাইবেলের এই সত্য নিয়ে ভাবুন: আপনার পরিবার হচ্ছে ঈশ্বরের। নিঃসন্দেহে, আপনার পরিবার হয়ত ভুল করতে পারে এবং সিদ্ধ না-ও হতে পারে। কিন্তু ঈশ্বর আপনার পরিবারকে ভালবাসেন। আপনার পরিবারে তাঁর নাম আছে।

ইফিষীয় ৩:১৬-১৯ পদে, পৌল ঈশ্বরের কাছে প্রার্থনা করছেন যেন তিনি খ্রীষ্টিয়ানদের একটি সবল আাত্মিক অভিজ্ঞতা প্রদান করেন। পৌল ঈশ্বরের কাছে প্রার্থনা করছেন যেন তিনি তাঁর লোকদেরকে সবল করার জন্য তাঁর পবিত্র আত্মা প্রদান করেন (ইফিষীয় ৩:১৬)। পৌল আরও প্রার্থনা করছেন যেন বিশ্বাসী খ্রীষ্টিয়ানদের অন্তরে যীশু বাস করেন (ইফিষীয় ৩:১৭)। তাহলে, তারা ঈশ্বরের প্রেমে সবল হবে।

খ্রীষ্টিয়ানদেরকে প্রদত্ত আশীর্বাদের জন্য পৌল ঈশ্বরের গৌরব করছেন। পৌল তার পাঠকদের বলেন, “সমস্ত পবিত্রগণের সহিত বুঝিতে সমর্থ হও যে, সেই প্রশস্ততা, দীর্ঘতা, উচ্চতা ও গভীরতা কি, এবং জ্ঞানাতীত যে খ্রীষ্টের প্রেম” (ইফিষীয় ৩:১৮)। আপনার কি মনে হয়, পৌল কেন এই শব্দগুলো ব্যবহার করছেন: ‘প্রশস্ততা,’ ‘দীর্ঘতা,’ ‘উচ্চতা’ ও ‘গভীরতা?’ পৌল এই চারটি শব্দ ব্যবহার করে আমাদের বলছেন যে, আমাদের জন্য ঈশ্বরের প্রেম অত্যন্ত বিশাল। আমাদের জন্য এই তথ্য হচ্ছে আরও অধিক সুসমাচার।