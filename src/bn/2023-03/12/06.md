---
title:  মন্দের বিরুদ্ধে যুদ্ধ
date:   14/09/2023
---

`আমরা যে মন্দ আত্মিক শক্তির বিরুদ্ধে লড়াই করি, পৌল সেগুলোর কয়েকটির ভিন্ন ভিন্ন নাম কি দিচ্ছেন? উত্তরের জন্য ইফিষীয় ১:২১; ৩:১০ ও ৬:১০-২০ পদ পড়ুন।`

পৌল মন্দ আত্মিক শক্তির বিরুদ্ধে আমাদের লড়াই সম্পর্কে বলছেন (ইফিষীয় ৬:১২)। পৌল বলেন এই লড়াই হচ্ছে মল্লযুদ্ধ খেলার মত। মল্লযুদ্ধ হচ্ছে দু’জন লড়াকু কিংবা মল্লযোদ্ধার মাঝে একটি খেলা। একজন লড়াকু চেষ্টা করে অন্য লড়াকুকে নিচে ফেলতে, যেন সে নড়তে কিংবা উঠতে না পারে। মল্লযুদ্ধের খেলায় তিনি বিজয়ী হন যিনি প্রতিপক্ষকে ভূমিতে আছড়ে কিংবা ছুড়ে ফেলতে পারেন। পৌলের যুগে, যুদ্ধের প্রস্তুতির জন্য এবং একজন ভালো সৈনিক হয়ে ওঠার জন্য মল্লযুদ্ধ অনুশীলন করত। সুতরাং, মল্লযুদ্ধ খেলা হচ্ছে হাতে-হাতে (বা মু‡খামুখি) যুদ্ধ করার একটি যথার্থ রূপক যা পরস্পর দুই সৈন্যের মাঝে ঘটে। পৌল মল্লযুদ্ধকে একটি রূপক হিসেবে ব্যবহার করছেন যেটি আমাদেরকে আসল লড়াই বুঝতে সাহায্য করে যা খ্রীষ্টিয়ান ও মন্দ দূতদের মাঝে সংঘটিত হয়।

ইফিষীয় ১:২১ পদে, পৌল বলেন যে, যীশু সকল মন্দ শক্তির উর্ধ্বে আছেন। যীশু তাদের থেকে অধিক শক্তিশালী। তার মানে কি এই যে, আমরা শিথিল থাকতে পারি এবং আত্মিক মন্দ শক্তির বিরুদ্ধে হালকা অবস্থান নিতে পারি? পৌল আমাদের সতর্ক করছেন যে, আমরা কেবল মানব-শত্রুর বিরুদ্ধে লড়াই করি না। আমরা মন্দ দূতদের বিরুদ্ধে লড়াই করি (ইফিষীয় ৬:১২)। শয়তান হল তাদের সেনাপতি (ইফিষীয় ৬:১১)। সুতরাং, লড়াই করার জন্য আমাদের অবশ্যই প্রস্তুত থাকতে হবে। আমাদের অবশ্যই বিশ্বাসে বলবান থাকতে হবে। একইসঙ্গে, আমাদের ভয় পেলে চলবে না। ঈশ্বর আমাদেরকে তাঁর নিজস্ব যুদ্ধসজ্জা দিচ্ছেন (ইফিষীয় ৬:১১; তুলনা করুন, যিশাইয় ৫৯:১৫-১৭)। ঈশ্বর আমাদেরকে বাইবেলের সত্য, তাঁর পবিত্র জীবন, শান্তি, বিশ্বাস, দয়া, আমাদের জন্য তাঁর সুরক্ষার প্রতিজ্ঞা এবং তাঁর পবিত্র জীবন দিচ্ছেন (ইফিষীয় ৬:১৩-১৭)। ঈশ্বর আমাদের অগ্রে যুদ্ধে চলেছেন। ঈশ্বর তাঁর যুদ্ধসজ্জার দ্বারা মাথা থেকে পায়ের আঙ্গুল পর্যন্ত আবৃত করছেন। সুতরাং, আমাদের ব্যর্থ হবার কোন কারণ নেই (রোমীয় ১৬:২০; ১ করিন্থীয় ১৫:২৩, ২৪; ২ থিষলনীকীয় ২:৮)!

`আমরা আমাদের নিজেদের শক্তিতে মন্দ শক্তির বিরুদ্ধে লড়াই করতে পারি না। আমাদের সাহায্য দরকার। শয়তান ও তার সমগ্র বাহিনী অপেক্ষা যীশু বলবান। যীশু ক্রুশের উপরে তাদের বিরুদ্ধে বিজয়ী হয়েছেন। আমরা যদি মন্দ শক্তির বিরুদ্ধে বিজয়ী হতে চাই, তাহলে আমাদের কেন যীশুকে আঁকড়ে ধরতে হবে?`