---
title:  পৌলের পত্র এবং ঈশ্বর ও শয়তানের মধ্যকার যুদ্ধ
date:   12/09/2023
---

`রোমীয় ১৩:১১-১৪; ১ থিষলনীকীয় ৫:৬-৮; এবং ২ করিন্থীয় ১০:৩-৬। এই পদগুলোকে কীভাবে ইফিষীয় ৬:১০-২০ পদের সঙ্গে তুলনা করা যায়? পদগুলোয় পৌল কি রূপক চিত্র ব্যবহার করছেন? পৌল কেন এই রূপক চিত্রগুলো ব্যবহার করছেন?`

যেমনিভাবে আমরা ইতোমধ্যে দেখেছি, বাইবেলের সত্য ব্যাখ্যা করতে পৌল যুদ্ধ ও লড়াইয়ের রূপক ব্যবহার করছেন। মন্দের বিরুদ্ধে সৈনিকের ন্যায় যুদ্ধ করার জন্য পৌল খ্রীষ্টিয়ানদের আহ্বান জানাচ্ছেন। যীশুর বিষয়ে সুসমাচার বোঝার সাহায্যার্থে পৌল যুদ্ধ ও লড়াইয়ের রূপক ব্যবহার করছেন। ক্রুশে যীশু শয়তান ও তার মন্দ বাহিনীর বিরুদ্ধে যুদ্ধজয় করেছেন (কলসীয় ২:১৫)। এখন যীশু স্বর্গে আমাদের জন্য লড়াই করছেন (ফিলিপীয় ২:৯-১১)। যীশু আমাদেরকে তাঁর বাহিনীর সঙ্গে যুক্ত করছেন। শয়তানের বিরুদ্ধে যুদ্ধজয় করার জন্য যীশু তাঁর বাহিনীকে নেতৃত্ব দিচ্ছেন (১ করিন্থীয় ১৫:৫৪-৫৮: ২ থিষলনীকীয় ২:৮; রোমীয় ১৬:২০)। যেমনিভাবে আমরা পৌলের পত্র পড়ি, আমরা দেখি, পৌল বুঝতে পারছেন যে, ভালো ও মন্দের মধ্যকার বিশ্বব্যপী যুদ্ধ “দীর্ঘকাল ধরে সংঘটিত হচ্ছে। মানব ইতিহাসে এই যুদ্ধ বিভিন্ন যুগে ও বিভিন্ন স্থানে সংঘটিত হয়ে আসছে। ঈশ্বরের সৈনিকেরা শয়তানের সৈনিকের বিরুদ্ধে লড়ছে, এবং পৃথিবী হচ্ছে যুদ্ধক্ষেত্র। চ‚ড়ান্ত যুদ্ধে একজন বিজয়ী না হওয়া পর্যন্ত ঈশ্বর ও শয়তানের মধ্যকার যুদ্ধ চলতে থাকবে।” -পিটার ডাবিøউ ম্যাকে, সেইণ্ট পল্স কসমিক ওয়ার মিথ: এ মিলিটারি ভার্সন অফ্ দ্যা গসপেল, পৃষ্ঠা: ১।

পৌলের ‘যুদ্ধসজ্জা’ বিষয়ক বক্তব্যে, পৌল তার অনেকগুলো ধারণা সম্পর্কে বলছেন যা তিনি ইতোমধ্যে সহভাগ করেছেন: (১) ঈশ্বর তাঁর পরাক্রমের দ্বারা খ্রীষ্টিয়ানদের সবল করছেন (ইফিষীয় ১:১৮-২০; ৩:১৬, ২০)। (২) যীশু শয়তান ও তার মন্দ বাহিনীর বিরুদ্ধে যুদ্ধজয় করেন (ইফিষীয় ১:২০-২৩)। (৩) অতীতে, আমরা মৃত ছিলাম। কিন্তু এখন, যীশু আমাদের নতুন জীবন দিলেন এবং তাঁর বাহিনীতে যুক্ত হতে আমাদের আহ্বান করলেন। যীশু আমাদেরকে শয়তানের বিরুদ্ধে, অর্থাৎ আমাদের প্রাক্তন প্রভুর বিরুদ্ধে, যুদ্ধ করার শক্তি দিলেন (ইফিষীয় ২:১-১০)। (৫) পৌল এটা দেখানোর জন্য গীত ৬৮:১৮ পদ ব্যবহার করছেন যে, যীশু হচ্ছে একজন ক্ষমতাবান স্বর্গীয় যোদ্ধা (ইফিষীয় ৪:৭-১১)। (৬) পৌল খ্রীষ্টিয়ানদেরকে পোশাকের ন্যায় যীশুর সুসমাচার ‘পরিধান’ করতে নির্দেশ দিচ্ছেন (পড়ুন, ইফিষীয় ৪:২০-২৪)। সুসমাচার হচ্ছে একটি যুদ্ধসজ্জার মত। যখন আমরা ঈশ্বরের যুদ্ধসজ্জা পরিধান করি, তখন আমরা ঈশ্বর ও শয়তানের মধ্যকার বিশ্বব্যাপী যুদ্ধ বুঝতে প্রস্তুত হই। অতঃপর, আমরা এই আশা লাভ করব যে, যীশু শয়তানের বিরুদ্ধে তাঁর সফলতা আমাদের সঙ্গে সহভাগ করবেন।