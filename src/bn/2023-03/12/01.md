---
title:  প্রভুতে বলবান হও
date:   09/09/2023
---

### শাস্ত্রপাঠ
ইফিষীয় ৬:১০-২০; রোমীয় ১৩:১১-১৪; ১ থিষলনীকীয় ৫:৬-৮; এবং ২ করিন্থীয় ১০:৩-৬; ইব্রীয় ১২:৪; ইফিষীয় ১:২১; ইফিষীয় ৩:১০।

> <p>মুখস্থপদ</p>
> “শেষ কথা এই, তোমরা প্রভুতে ও তাঁহার শক্তির পরাক্রমে বলবান হও। ঈশ্বরের সমগ্র যুদ্ধসজ্জা পরিধান কর, যেন দিয়াবলের নানাবিধ চাতুরীর সম্মুখে দাঁড়াইতে পার” (ইফিষীয় ৬:১০, ১১)।

“আর ঈশ্বরের লোকের পরিচারক প্রত্যুষে উঠিয়া যখন বাহিরে গেল, তখন দেখ, অনেক অশ্ব ও রথসহ এক সৈন্যদল নগর বেষ্টন করিয়া আছে। পরে তাঁহার চাকর তাঁহাকে কহিল, হায় হায়, হে প্রভু! আমরা কি করিব? তিনি কহিলেন, ভয় করিও না, উহাদের সঙ্গীদের অপেক্ষা আমাদের সঙ্গী অধিক। তখন ইলীশায় প্রার্থনা করিয়া কহিলেন, হে সদাপ্রভু, বিনয় করি, ইহার চক্ষু খুলিয়া দেও, যেন এ দেখিতে পায়। তখন সদাপ্রভু সেই যুবকটির চক্ষু খুলিয়া দিলেন, এবং সে দেখিতে পাইল, আর দেখ, ইলীশায়ের চারিদিকে অগ্নিময় অশে্ব ও রথে পর্বত পরিপূর্ণ” (২ রাজাবলি ৬:১৫-১৭)।

পৌল যখন ইফিষীয় ৬:১০-২০ পদ লেখেন, তিনি প্রার্থনা করেছেন যে, ঈশ্বর যেন তার পাঠকদের চক্ষু খুলে দেন যেমনিভাবে ইলীশায় তার দাসের চোখ খুলে দেবার জন্য ঈশ্বরের কাছে প্রার্থনা করেছিলেন। অর্থাৎ, পৌল ঈশ্বরের কাছে প্রার্থনা করেন যে, তিনি যেন বিশ্বব্যাপী খ্রীষ্টিয়ানদেরকে ভালো ও মন্দের মধ্যকার বিশ্বব্যাপী যুদ্ধ বুঝতে সাহায্য করেন। পৌলের পাঠকরা যখন বাইবেলের এই সত্য বুঝতে পেরেছিল, তখন তারা সেই সব বিষয় ‘দেখতে পেয়েছিল’ যা ঈশ্বর তাদের পরিত্রাণার্থে করলেন। তখন পৌলের পাঠকরা আশা লাভ করেছিল!