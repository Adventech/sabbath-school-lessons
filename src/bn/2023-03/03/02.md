---
title:  প্রার্থনা ও ধন্যবাদ
date:   09/07/2023
---

পৌল ইফিষীয়দের বলছেন, তিনি এ-কথা শুনে সুখি যে তারা ঈশ্বরের প্রতি তাদের বিশ্বাসে দ্রুত বৃদ্ধি পাচ্ছে। পরস্পরের প্রতি তাদের প্রেম সবলও হচ্ছে। পৌল ইফিষীয়দের এও বলছেন যে, তিনি তাদের জন্য প্রার্থনা করছেন।

`ইফিষীয় ১:১৫-২৩ ও ৩:১৪-২১ পদে পৌলের প্রার্থনার দুটি প্রতিবেদন তুলনা করুন। উভয় প্রতিবেদনে আপনি একই ধরণের কি ধারণা দেখতে পান?`

পৌলের প্রতিবেদন আমাদের দেখায় যে, আমাদের প্রার্থনা ধন্যবাদে পরিপূর্ণ হতে হবে। অর্থাৎ, ঈশ্বর প্রদত্ত বহু আশীর্বাদের জন্য ঈশ্বরকে আমাদের ধন্যবাদ দিতে হবে। আমাদের জীবনের কঠিন সময়ে ঈশ্বরকে কর্মরত দেখার জন্য আমাদের অবশ্যই সেরাটা করতে হবে। তাঁর দয়া ও শক্তির জন্য আমাদের অবশ্যই ঈশ্বরের প্রশংসা করতে হবে, কারণ তিনি আমাদের জীবন পরিবর্তন ও উন্নত করতে পারেন (ইফিষীয় ১:২০-২৩)। আমাদের জীবনে আসা লোকদের জন্য ঈশ্বরকে অবশ্যই আমাদের ধন্যবাদও দিতে হবে। প্রার্থনা আমাদেরকে ঈশ্বরের প্রশংসা করার এবং তাঁর সকল আশীর্বাদের জন্য তাঁকে ধন্যবাদ দেয়ায় শিক্ষা দেয়।

পৌল ইফিষীয়দের বলেন, “আমার প্রার্থনাকালে তোমাদের নাম উল্লেখপূর্বক তাহা করি” (ইফিষীয় ১:১৬; আরও পড়ুন, ফিলিপীয় ১:৩, ৪; ১ থিষলনীকীয় ১:২; এবং ৫:১৬-১৮ পদ)।

“অবিরত প্রার্থনা কর” (১ থিষলনীকীয় ৫:১৭) কথাটির দ্বারা পৌল খ্রীষ্টিয়ানদের কি বোঝাচ্ছেন। নিঃসন্দেহে, পৌল বলছেন না যে, আমাদের অবশ্যই প্রার্থনা করতে হবে এবং নিw®Œয় থাকতে হবে! পৌল যা বোঝাচ্ছেন তাহল, ঈশ্বর আমাদের জন্য যাকিছু করছেন, সে-জন্য তাঁকে আমাদের ধন্যবাদ দিতে হবে। আমাদের সমস্ত সমস্যা ও উদ্বেগ ঈশ্বরের কাছে নিতে হবে। তাঁর পরামর্শ আমাদের অবশ্যই চাইতে হবে। আমরা যেন ঈশ্বরের কাছে অপরিচিতে পরিণত না হই। আমাদের অবশ্যই তাঁর সন্তান হবার সিদ্ধান্ত নিতে হবে এবং তাঁর নেতৃত্ব আমাদের মেনে নিতে হবে।

অধিকন্তু, আমরা মনে করি প্রার্থনা হচ্ছে এমন কিছু যা আমরা তখন করি যখন আমরা সমস্যায় পড়ি কিংবা যখন আমাদের কিছু প্রয়োজন হয়। পৌল আমাদেরকে প্রার্থনার ব্যাপারে একটি ভিন্ন ধারণা দিচ্ছে। ইফিষীয় পুস্তকে পৌল খ্রীষ্টিয়ানদের জন্য প্রার্থনা করছেন। পৌল তাদের জন্য ঈশ্বরকে ধন্যবাদ দিচ্ছেন (ইফিষীয় ১:১৬; তুলনা করুন, ইফিষীয় ১:৩-১৪)। পৌল বিশ্বাস করেন যে, একজন খ্রীষ্টিয়ান হিসেবে একটি গুরুত্বপূর্ণ কাজ হচ্ছে প্রার্থনা করা। ইফিষীয় ১:১৫-২৩ ও ৩:১৪-২১ পদে পৌলের কথাগুলো হচ্ছে একটি আহ্বান। অর্থাৎ, পৌল আমাদের চিন্তা করতে আহ্বান জানাচ্ছেন যে, আমরা কার এবং কাদের জন্য প্রার্থনা করব এবং তাদের জন্য আমরা ঈশ্বরের কাছে কি চাইব।

`তিনি আপনাকে যা-কিছু যোগান দিচ্ছেন, সে সকলের জন্য প্রার্থনায় সর্বদা ঈশ্বরকে ধন্যবাদ দেওয়াটা অত্যন্ত গুরুত্বপূর্ণ কেন?`