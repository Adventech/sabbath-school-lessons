---
title:  যীশুর সহিত পুনরুত্থান
date:   11/07/2023
---

এখন আমরা পৌলের প্রার্থনার প্রতিবেদনের শেষাংশে, অর্থাৎ ইফিষীয় ১:২০-২৩ পদে, এসেছি। এই পদগুলোয় পৌল আশা করেন, পবিত্র আত্মা তার পাঠকদের এটা বুঝতে সাহায্য করবেন যে, ঈশ্বর অত্যন্ত শক্তিশালী। পৌল চান তার পাঠকরা এটা জানুক যে, ঈশ্বর তাদের জন্য কী কী করেছেন। পৌল এমন দুটি বিষয় নিয়ে কথা বলা শুরু করছেন যেগুলো দেখায় যে, ঈশ্বর অত্যন্ত শক্তিশালী: (১) যীশুর পুনরুত্থান নিয়ে, এবং (২) স্বর্গে ঈশ্বরের পাশের সিংহাসনে তাঁর বসা নিয়ে (ইফিষীয় ১:২০)।

`যীশুর পুনরুত্থান কীভাবে আমাদের দেখায় যে, ঈশ্বর অত্যন্ত শক্তিশালী? উত্তরের জন্য ইফিষীয় ১:২০; ১ করিন্থীয় ১৫:২০-২২; ফিলিপীয় ৩:৮-১১; ইব্রীয় ১৩:২০, ২১; ১ পিতর ১:৩ পদ।`

যীশু পুনরুত্থিত হয়েছেন। এই বিশ্বাসটি খ্রীষ্টিয় বিশ্বাসের ক্ষেত্রে অত্যন্ত গুরুত্বপূর্ণ (১ করিন্থীয় ১৫:১৪, ১৭)। নিঃসন্দেহে, বাইবেলের এই সত্যে বিশ্বাস ব্যতিত একজন খ্রীষ্টিয়ান হওয়া সম্ভব নয়। যখন আমরা মেনে নেই যে, যীশু মৃত্যু থেকে উঠেছেন, তখন আমরা এই আশা রাখতে পারি যে, যীশুর আগমনকালে মৃত প্রিয়জনেরা পুনরুত্থিত হবে (১ করিন্থীয় ১৫:২০-২৩)। এখন আমরা তাঁর প্রতিজ্ঞাত আশীর্বাদের জন্য আমরা যীশুর উপর দৃষ্টি রাখতে পারি। আমাদের জীবনে পবিত্র আত্মা হচ্ছেন এই প্রতিজ্ঞাত আশীর্বাদগুলোর মধ্যে একটি।

পৌল বলেন যে, ঈশ্বর যীশুকে পুনরুত্থিত করেছেন এবং তাঁকে ‘স্বর্গীয়স্থানে নিজ দক্ষিণ পার্শ্বে বসাইয়াছেন” (ইফিষীয় ১:২০)। ‘ঈশ্বরের দক্ষিণ পার্শ্বে’ রূপকটি হচ্ছে গীত ১১০:১ পদের একটি উদ্ধৃতি। নূতন নিয়মের লেখকরা তাদের রচনায় অন্য যেকোন লেখকদের মন্তব্য অপেক্ষা বরং পুরাতন নিয়মের এই মন্তব্যটি অধিকবার ব্যবহার করেছেন। পৌল আমাদের বলেন যে, “এবং তিনি খ্রীষ্ট যীশুতে আমাদিগকে তাঁহার সহিত উঠাইলেন ও তাঁহার সহিত স্বর্গীয় স্থানে বসাইলেন” (ইফিষীয় ২:৬)। এছাড়া, পৌল বলেন যে, যীশু ঈশ্বরের প্রতিজ্ঞা রক্ষা করার জন্য এবং তাঁর মণ্ডলীকে উপহারগুলো দেবার জন্য স্বর্গে গেলেন (ইফিষীয় ৪:৮-১১ পদ পড়ুন)।

ইফিষীয় ৪:৮-১১ পদে, পৌল আমাদের সতর্ক করে বলছেন আমরা যেন পিতার সিংহাসনে যীশুর বসার ধারণাটি ভুলভাবে না বুঝি। যীশু সেখানে অকারণে বসছেন না। পৌল চান আমরা যেন এটা দেখতে পাই যে, যীশু “তাঁর আত্মার সঙ্গে কাজ করছেন। যীশু তাঁর আত্মাকে পৃথিবীর সবার পরিত্রাণের জন্য এবং তাদেরকে পাপের বিরুদ্ধে লড়াইয়ে সাহায্য করার জন্য পাঠাচ্ছেন।” -এফ. এফ. ব্রুস, দ্যা এপিসটেল টু দি কলসিয়ানস, টু ফিলীমন, অ্যাণ্ড টু দি এফিসিয়ানস, পৃষ্ঠা: ১৩৩। অর্থাৎ, আমাদের যাকিছু দরকার সবই যোগান দেবার জন্য যীশু স্বর্গীয় সিংহাসনে বসছেন।