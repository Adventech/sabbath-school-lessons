---
title:  যীশু সব ক্ষমতার ঊর্ধ্বে
date:   12/07/2023
---

পৌল আমাদের বলেন যে, “সমস্ত আধিপত্য, কর্তৃত্ব, পরাক্রম ও প্রভুত্বের উপরে, এবং যত নাম কেবল ইহযুগে নয়, কিন্তু পরযুগেও উলে¬খ করা যায়, তৎসমুদয়ের উপরে পদান্বিত করিলেন” (ইফিষীয় ১:২১)।

`তুলনা করুন ইফিষীয় ১:২১; ২:২ ও ৬:১২। আত্মিক শক্তির ব্যাপারে এই পদগুলোয় পৌল কি বলছেন? আপনার কেন মনে হয় পৌল এই বিষয়ের প্রতি আগ্রহী?`

প্রেরিত ১৯:১১-২০ পদে, আমরা স্কিবার সাত পুত্রের ঘটনা পাই। এই ঘটনা আমাদের দেখায় যে, পৌলের সময়ে ইফিষ ছিল জাদুবিদ্যা শিক্ষাগ্রাহীদের জন্য একটি গুরুত্বপূর্ণ শহর। “নূতন নিয়মের যুগে রোম সাম্রাজ্যের লোকেরা প্রেতাত্মায় বিশ্বাস করত। রোমের লোকেরা বিশ্বাস করত যে, আত্মারা জীবনের প্রতিটি দিক নিয়ন্ত্রণ করে। একজন জাদুকরের কাজ ছিল এটা নির্ণয় করা যে, কোন্ আত্মাগুলো মানুষের জন্য উপকারি এবং কোন্গুলো ক্ষতিকর। জাদুকরেরা শিক্ষা নিত যে, আত্মারা কীভাবে কাজ করে। আত্মাদের যে ভিন্ন ভিন্ন দক্ষতা ও শক্তি ছিল, সেটাও জাদুকর জানত। এই জ্ঞান কাজে লাগিয়ে একজন জাদুকর আত্মাদের বশীভূত করত এবং তাদেরকে মানুষের হয়ে কাজ করার নির্দেশ দিত। আত্মাদের নির্দেশ দেবার জন্য জাদুকর বিশেষ পাথর ও মন্ত্র ব্যবহার করত। সঠিক মন্ত্রের দ্বারা একজন জাদুকর কোন মন্দত্মায় পাওয়া রোগীকে নিরাময় করতে পারত। অথবা, একজন জাদুকর একটি আত্মার দ্বারা কোন ব্যক্তিকে ঘোড়া দৌড়ে বিজয়ী হতে সাহায্য করতে পারত।” -ক্লিনটন ঈ. আর্ণল্ড, পাওয়ার অ্যাণ্ড ম্যাজিক: দি কনসেপ্ট অফ্ পাওয়ার ইন এফিসিয়ানস, পৃষ্ঠা: ১৮।

জাদুকরেরা বা তান্ত্রিকেরা বিভিন্ন ধরণের আত্মার নাম ও তাদের কাজ জানত। এই তথ্য জানা জাদুকরদের জন্য গুরুত্বপূর্ণ ছিল। তাহলে জাদুকরেরা আত্মাদের কাছে সাহায্য চাইতে পারত। ইফিষীয়দের ধর্মীয় জীবনে এই জ্ঞান ছিল একটি গুরুত্বপূর্ণ বিষয় (পড়ুন, প্রেরিত ১৯:১৩)। পৌল চান ইফিষীয়রা জানুক যে, যীশু হচ্ছেন এই সব আত্মাদের থেকে অধিক ক্ষমতাবান (ইফিষীয় ১:২১)। সবার ও সমস্তকিছুর উপরে যীশুর নিয়ন্ত্রণ হচ্ছে চিরস্থায়ী। সে-কারণে, পৌল বলেন যে, যীশুকে “সমস্ত আধিপত্য, কর্র্তৃত্ব, পরাক্রম ও প্রভুত্বের উপরে, এবং যত নাম কেবল ইহযুগে নয়, কিন্তু পরযুগেও উল্লেখ করা যায়, তৎসমুদয়ের উপরে পদান্বিত করিলেন” (ইফিষীয় ১:২১)।

`পৌলের সময়ে যে মন্দত্মারা সক্রিয় ছিল, তারা আজও সক্রিয় রয়েছে। কিভাবে আমরা তাদেরকে কাজ করতে দেখি? আমাদের নিজেদের উপরে তাদেরকে যে কোন কর্তৃত্ব দিচ্ছি না, সে-ব্যাপারে নিশ্চিত থাকার জন্য আমরা কি করতে পারি?`