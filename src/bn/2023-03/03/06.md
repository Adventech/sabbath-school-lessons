---
title:  যীশু, সমস্তকিছু, ও তাঁর মণ্ডলী
date:   13/07/2023
---

ইতোমধ্যে আমরা যেমনিভাবে দেখেছি, যীশু হচ্ছেন স্বর্গে কিংবা পৃথিবীতে যেকোন কারও কিংবা যেকোন কিছু অপেক্ষা অধিক শক্তিশালী (গীত১১০:১)। ঈশ্বর সমস্তকিছু যীশুর অধীনে রেখেছেন (গীত ৮:৪, ৬)। সমস্তকিছুর মধ্যে শয়তান ও তার মন্দ বাহিনীও রয়েছে।

পৌল আমাদের আরও বলছেন যে, ঈশ্বর যীশুকে মণ্ডলীর নেতা বা মস্তক করেছেন (ইফিষীয় ১:২২)।

`যীশুকে পিতা তাঁর স্বর্গীয় সিংহাসনে বসালেন। সেখানে যীশুর আসন গ্রহণের বিষয়টা আমাদের দেখায় যে, স্বর্গ ও পৃথিবীতে সমস্তকিছুর উপরে তাঁর নিয়ন্ত্রণ আছে। পিতার সঙ্গে পিতার সিংহাসনে যীশুর বসার বিষয়টি থেকে মণ্ডলী কি বিশেষ বর ও আশীর্বাদ লাভ করছে? (উত্তরের জন্য ইফিষীয় ১:২২, ২৩ পদ পড়ুন।)`

সকল মন্দ শক্তির উপরে ঈশ্বর যীশুকে সফলতা দিয়েছেন। ঈশ্বর মণ্ডলীতে প্রতিজ্ঞা করছেন যে, মণ্ডলী শয়তান ও তার মন্দ বাহিনীর বিরুদ্ধে বিজয় লাভও করবে। যীশু মণ্ডলীর সমস্ত প্রয়োজন যোগান দেন। মণ্ডলীর জন্য ঈশ্বর যীশুকে দিলেন। মণ্ডলী যীশুর সঙ্গে নিবিড়ভাবে সম্পৃক্ত। সে-কারণে বাইবেল বলে যে, মণ্ডলী হচ্ছে যীশুর নিজ দেহের তুল্য।

খ্রীষ্টিয়ান হিসেবে কীভাবে আমরা জানতে পারি যে, যীশু আমাদের রাজা? কীভাবে আমরা আমাদের জীবনে ঈশ্বরের শক্তির অভিজ্ঞতা লাভ করতে পারি? পৌল আমাদের অনুসরণের জন্য কোন বিশেষ পরিকল্পনা কিংবা আমাদের অভিজ্ঞতা বাস্তবায়নের জন্য কোন আবশ্যকীয় পন্থা প্রণয়ন করছেন না। কিন্তু পৌল তার উপস্থাপিত প্রার্থনার মাধ্যমে আমাদের একটি ইঙ্গিত দিচ্ছেন যে, কীভাবে আমরা ঈশ্বরের শক্তি লাভ করতে পারি। পৌল প্রার্থনা করছেন যে, তাঁকে জানতে ও তাঁর শক্তি জানতে ঈশ্বর ইফিষীয়দের সাহায্য করবেন। পৌল বিশ্বাস করেন যে, ঈশ্বর তার প্রার্থনা উত্তর দেবেন। সুতরাং, আমরা দেখি, পৌল বিশ্বাস করেন যে, আমাদের প্রার্থনাশীল সবল জীবনের কারণে আমরা ঈশ্বরের বিষয় যেকোন অভিজ্ঞতা বা জ্ঞান লাভ করি।

`প্রার্থনা সংক্রান্ত আপনার ব্যক্তিগত অভিজ্ঞতা কি? অতীতে আপনি কি আপনার প্রার্থনার উত্তর জোরালোভাবে পেয়েছেন? আপনার উত্তর যদি হ্যাঁ হয়, তাহলে, বলুন, ঈশ্বর আপনাকে কি উত্তর দিয়েছেন? প্রার্থনা কীভাবে আমাদেরকে ঈশ্বরের কাছে এবং তাঁর প্রদত্ত শক্তির কাছে আনে?`