---
title:  আত্মা হতে যে জ্ঞান আসে
date:   10/07/2023
---

“আমার প্রার্থনাকালে তোমাদের নাম উল্লে¬খপূর্বক তাহা করি, যেন আমাদের প্রভু যীশু খ্রীষ্টের ঈশ্বর, প্রতাপের পিতা, আপনার তত্ত্বজ্ঞানে জ্ঞানের ও প্রত্যাদেশের আত্মা তোমাদিগকে দেন” (ইফিষীয় ১:১৬, ১৭)।

পৌল বলেন যে, ইফিষের খ্রীষ্টিয়ানরা যখন যীশুকে গ্রহণ করল, তখন ঈশ্বর তাদেরকে তাঁর আত্মা দিলেন (ইফিষীয় ১:১৩, ১৪)। ইফিষীয়দের প্রতি তাঁর আত্মা দ্বারা আবার আশীর্বাদ করার জন্য এখন পৌল ঈশ্বরের কাছে প্রার্থনা করছেন। ইফিষীয়দেরকে আধ্যাত্মিক জ্ঞান প্রদান করার জন্য পৌল ঈশ্বরকে অনুরোধ করছেন। তখন তারা যীশুর বিষয় অনেক বেশি বুঝতে পারবে (ইফিষীয় ১:১৭)।

`পৌল প্রার্থনা করছেন যে, পবিত্র আত্মা ইফিষের খ্রীষ্টিয়ানদেরকে বিশেষ জ্ঞান প্রদান করবেন। কোন্ তিনটি বিষয় তারা বুঝুক বলে পৌল চান? উত্তরের জন্য ইফিষীয় ১:১৭-১৯ পদ পড়ুন।`

প্রার্থনায় পৌল ইফিষের খ্রীষ্টিয়ানদের উদ্দেশ্যে বলছেন: “যেন তোমরা জানিতে পাও, তাঁহার আহ্বানের প্রত্যাশা কি, পবিত্রগণের মধ্যে তাঁহার দায়াধিকারের প্রতাপ-ধন কি” (ইফিষীয় ১:১৮)। পৌল আরও প্রার্থনা করছেন যেন ইফিষীয়রা এটা স্মরণে রাখে যে, ঈশ্বর ইতোমধ্যে তাদেরকে রক্ষা করেছেন (ইফিষীয় ১:৩-৯, ১১-১৩)। পৌল চান ইফিষীয়রা এটা জানুক যে, তাদের জন্য ঈশ্বরের বিস্ময়কর ভবিষ্যৎ পরিকল্পনা রয়েছে (ইফিষীয় ১:১০, ১৪)।

পৌল বলেন, “যেন তোমরা জানিতে পাও, তাঁহার আহ্বানের প্রত্যাশা কি, পবিত্রগণের মধ্যে তাঁহার দায়াধিকারের প্রতাপ-ধন কি” (ইফিষীয় ১:১৮)। এই পদে, পৌল পুরাতন নিয়মের সেই ধারণা স্মরণ করছেন যে, ঈশ্বরের লোকেরা তাঁর প্রজা ও অধিকার (দ্বিতীয় বিবরণ ৯:২৯; ৩২:৯; সখরিয় ২:১২; তুলনা করুন, ইফিষীয় ১:১১)। ঈশ্বর চান ইফিষীয়রা জানুক যে, তাদের জন্য ঈশ্বরের অধিকারও রয়েছে। একই সঙ্গে, পৌল চান তার পাঠকরা স্মরণ করুক যে, তারা ঈশ্বরের বিশেষ অধিকার। পৌল চান ইফিষীয়রা বুঝুক যে, তারা ঈশ্বরের চোখে মূল্যবান।

পৌল ইফিষীয়দের জন্য প্রার্থনা করেন যেন তারা জানে যে, “বিশ্বাসকারী যে আমরা, আমাদের প্রতি তাঁহার পরাক্রমের অনুপম মহত্ত্ব কি। ইহা তাঁহার শক্তির পরাক্রমের সেই কার্যসাধনের অনুযায়ী” (ইফিষীয় ১:১৯)। পৌল জানেন যে, পবিত্র আত্মা ঈশ্বরের লোকদের জন্য এই জ্ঞান যোগাবেন।  পৌল তার সকল প্রার্থনায় এটা চেয়েছেন যে, যীশুর মাধ্যমে ঈশ্বর ইফিষীয়দের জন্য যা-কিছু করেছেন, তা তারা ব্যক্তিগতভাবে জানুক।