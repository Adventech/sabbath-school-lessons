---
title:  অতিরিক্ত আলোচনা
date:   14/07/2023
---

যীশুর বিষয়ে ঈলেন জি হোয়াইটের উদ্ধৃতি দুটি পড়ুন: “যীশু স্বর্গের দ্বারগুলো দিয়ে হেঁটে প্রবেশ করেন। পরে তিনি একটি সিংহাসনে বসেন। তাঁর চারিদিকে স্বর্গদূতেরা ছিলেন। স্বর্গদূতেরা যীশুর ভজনা করলেন। এই উদযাপন যখন সমাপ্ত হল, ঈশ্বর তাঁর অনুসারীদেরকে তাঁর পবিত্র আত্মা দিলেন। যীশু গৌরবান্বিত ও মহিমান্বিত হলেন। এই গৌরব ও মহিমা ছিল তদ্রƒপ প্রতাপান্বিত যা সময় শুরু হবার আগে যীশু তাঁর পিতার সঙ্গে সহভাগ করেছিলেন। ঈশ্বর এটা দেখাতে তাঁর আত্মাকে প্রেরণ করেছিলেন যে, তিনি যীশুকে আমাদের ত্রাণকর্তা হিসেবে গ্রহণ করেছেন। ঈশ্বর এটা দেখাতে তাঁর লোকদের কাছে স্বর্গ থেকে পবিত্র আত্মাকে প্রেরণের প্রতিজ্ঞা করেছিলেন যে, যীশু হলেন তাদের আধ্যাত্মিক নেতা ও রাজা। যীশু এখন স্বর্গ ও পৃথিবীতে সমস্তকিছুর নিয়ন্ত্রণ নিলেন। যীশু ছিলেন সেই যাঁকে ঈশ্বর তাঁর লোকদের পরিচালনা দেবার জন্য মনোনয়ন করেছিলেন।” -দি অ্যাক্টস অফ্ দি অ্যাপজল্স, পৃষ্ঠা: ৩৮, ৩৯।

“আর যখন তিনি প্রথমজাতকে আবার জগতে আনেন, তখন বলেন, ‘‘ঈশ্বরের সকল দূত ইঁহার ভজনা করুক’” (ইব্রীয় ১:৬)।

“সেই সিংহাসনের ও প্রাণীবর্গের ও প্রাচীনবর্গের চারিদিকে অনেক দূতের রব শুনিলাম; তাঁহাদের সংখ্যা অযুত গুণ অযুত ও সহস্র গুণ সহস্র। তাঁহারা উচ্চৈঃস্বরে কহিলেন, ‘মেষশাবক, যিনি হত হইয়াছিলেন, তিনিই পরাক্রম ও ধন ও জ্ঞান ও শক্তি ও সমাদর ও গৌরব ও ধন্যবাদ, এই সকল গ্রহণ করিবার যোগ্য’” (প্রকাশিত ৫:১১, ১২)।

“স্বর্গদূতদের বীণার সুরের সঙ্গে আনন্দ-সঙ্গীত মিশ্রিত হয়। স্বর্গ আনন্দ ও প্রশংসায় প্রবাহিত হয়। প্রেমের জয় হয়। ঈশ্বর তার হারিয়ে যাওয়াদের জয় করেছেন। স্বর্গ এখন এই ঘোষণায় ধ্বণিত-প্রতিধ্বণিত হচ্ছে: ‘‘যিনি সিংহাসনে বসিয়া আছেন, তাঁহার প্রতি ও মেষশাবকের প্রতি ধন্যবাদ ও সমাদর ও গৌরব ও কর্তৃত্ব যুগপর্যায়ের যুগে যুগে বর্তুক’ (প্রকাশিত ৫:১৩)।” -দ্যা ডিজায়ার অফ্ এজেস, পৃষ্ঠা: ৮৩৪, ৮৩৫।

**আলোচ্য প্রশ্নাবলী**:

`কীভাবে যীশু ইতোমধ্যে এখন সমস্তকিছুর প্রভু? অর্থাৎ, এখন কোন্ কোন্ বিষয়ের উপর যীশুর নিয়ন্ত্রণ রয়েছে? ভবিষ্যতে কোন্ কোন্ বিষয়ের উপর নিয়ন্ত্রণ রাখবেন? উত্তরের জন্য ১ করিন্থীয় ১৫:২৪-২৮ পদ পড়ুন।`

`যীশু কি আপনার জীবনের প্রভু? আপনি তাঁর পূর্ণ নিয়ন্ত্রণের অধীনে কিভাবে জীবন যাপন করছেন? অথবা, আপনি কি পতিত আত্মাদের নিয়ন্ত্রণে জীবন যাপন করছেন? আপনার জীবনের উপরে নিয়ন্ত্রণ কার- সেটা আপনি কীভাবে জানতে পারেন? মন্দ আত্মার নিয়ন্ত্রণ থেকে আপনি কীভাবে বেরিয়ে আসতে পারেন?`