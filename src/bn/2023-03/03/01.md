---
title:  যীশু, আমাদের পরাক্রমী রাজা
date:   08/07/2023
---

### শাস্ত্রপাঠ
ইফিষীয় ১:১৫-২৩; ১:১৬, ১৭; ১ করিন্থীয় ১৫:২০-২২; ইফিষীয় ৬:১২।

> <p>মুখস্থপদ</p>
> “এবং বিশ্বাসকারী যে আমরা, আমাদের প্রতি তাঁহার পরাক্রমের অনুপম মহত্ত্ব কি। ইহা তাঁহার শক্তির পরাক্রমের সেই কার্যসাধনের অনুযায়ী, যাহা তিনি খ্রীষ্টে সাধন করিয়াছেন; ফলতঃ তিনি তাঁহাকে মৃতগণের মধ্য হইতে উঠাইয়াছেন, এবং স্বর্গীয়স্থানে নিজ দক্ষিণ পার্শ্বে বসাইয়াছেন” (ইফিষীয় ১:১৯, ২০)।

বেশিরভাগ মানুষ এমন কিছু চায় যা তাদের ইতোমধ্যে অর্জিত শক্তি অপেক্ষা অধিক শক্তিশালী। অনেকে খুবই দ্রুতগামী, শক্তিশালী গাড়ি চায়। ডেভেল মোটর শক্তিশালী গাড়ি নির্মাণ করে। তারা ডেভেল ১৬ নামের একটি গাড়ি উদ্ভবন করেছে। ডেভেল ১৬ একটি শক্তিশালী ইঞ্জিনবিশিষ্ট উচ্চ গতির একটি গাড়ি। পিটারবিল্ট কোম্পানির কথা বলা যেতে পারে। এই কোম্পানিটি ৩টি জেট ইঞ্জিন দিয়ে একটি ট্রাক তৈরি করেছে! ট্রাকটি মাত্র ৬.৫ সেকেণ্ডে পোয়া মাইল যেতে পারে। ট্রাকটির প্যারাসুট দুটি খোলার ও ছড়িয়ে পড়ার আগে এটি ঘণ্টায় ৩৭৬ মাইল গতিতে ছুটতে পারে।

পৌল প্রার্থনা করছেন যেন ইফিষের খ্রীষ্টিয়ানরা বুঝতে পারে যে, ঈশ্বর হচ্ছেন একমাত্র সেই যিনি তাদের শক্তি ও ক্ষমতা দিয়ে থাকেন। এই শক্তি যীশু হতে আসে। যীশু তাঁর শক্তি তাঁর অনুসারীদেরকে দেবার জন্য তাঁর পবিত্র আত্মাকে প্রেরণ করেন। এই শক্তি যেকোনো জেট ইঞ্জিন কিংবা যাদুশক্তি অপেক্ষা অধিক শক্তিশালী।

বাইবেলের নূতন নিয়মে তুলে ধরা চারটি আমাদের বুঝতে সাহায্য করে যে, ঈশ্বর অত্যন্ত শক্তিশালী। এই চারটি শক্তি হল: (১) যীশু মৃত্যু থেকে ওঠেন; (২) যীশু স্বর্গে ঈশ্বরের পাশে বসে আছেন; (৩) ঈশ্বর যীশুকে সমস্তকিছুর ঊর্ধ্বে ক্ষমতা দিয়েছেন; এবং (৪) ঈশ্বর যীশুকে মণ্ডলীর নেতা করেছেন (ইফিষীয় ১:১৯-২৩)। আমাদের সাহায্যের জন্য ঈশ্বর অনেক করছেন।