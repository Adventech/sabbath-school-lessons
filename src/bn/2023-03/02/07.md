---
title:  অতিরিক্ত আলোচনা
date:   07/07/2023
---

ইফিষীয় ১:৩-১৪ পদ কি আমাদের শিক্ষা দেয় যে, ঈশ্বর আমাদের জন্মের পূর্বে আমাদের ভবিষ্যৎ স্থির করেন? অর্থাৎ, প্রাণের সূচনার আগেই কি ঈশ্বর স্থির করে রাখেন যে, কে অনন্তজীবন লাভ করবে এবং কে অনন্তমৃত্যু লাভ করবে? পরিতাপের বিষয় হল, বহু লোক এই মিথ্যায় ধারণায় বিশ্বাস করে।

আসুন, দেখি, পৌল আসলে কি বলছেন:

১\) ইফিষীয় ১:৩-১৪ পদে, যীশু আমাদের দত্তক গ্রহণের সিদ্ধান্ত নেন (ইফিষীয় ১:৫)। সুতরাং, আমরা তাঁর কারণে দত্তকপুত্রত্ব লাভ করেছি (ইফিষীয় ১:৪, ১১)। এই ধারণাটি আমাদের বলে যে, ঈশ্বর আমাদেরকে পরিত্রাণ করার সিদ্ধান্ত নিয়েছেন, কারণ আমরা যীশুতে বিশ্বাস করার সিদ্ধান্ত নিয়েছি। সুতরাং, জন্মের পূর্বে ঈশ্বর নির্ধারণ করে রাখেন না যে, কে পরিত্রাণ পাবে এবং কে হারিয়ে যাবে। যীশুর প্রতি আমাদের বিশ্বাসের প্রত্যুত্তরই হচ্ছে ঈশ্বরের সিদ্ধান্ত।

২\) ইফিষীয় ১:৩-১৪ পদ আমাদের জীবনে ঈশ্বরের পরিত্রাণ কার্য সম্পর্কেও বলে। ঈশ্বর আমাদের পিতা। আমরা তাঁর দত্তক পুত্র ও কন্যা (ইফিষীয় ১:৩-৫)। ঈশ্বর আমাদের পরিপূর্ণভাবে ও বিনামূল্যে আশীর্বাদ করছেন (ইফিষীয় ১:৮)। আমাদের পরিত্রাণের জন্য ঈশ্বরের সিদ্ধান্ত ভালভাবে বুঝতে এই কথাগুলো আমাদেরকে সাহায্য করে। ঈশ্বর একজন নির্দয় বিচারক নন। ঈশ্বর হচ্ছেন একজন প্রেমময় পিতা যিনি আমাদের নিয়ে চিন্তা করেন (ইফিষীয় ৩:১৫ পদ পড়ুন)।

৩\) ইফিষীয় ১:৩-১৪ পদ আরও শিক্ষা দেয় যে, ঈশ্বর আমাদের সিদ্ধান্তকে মর্যাদা দেন (আরও পড়ুন, ইফিষীয় ২:৮; ৩:১৭; ৪:১-৬:২০। এই পদগুলো আমাদেরকে স্বাধীন মনোনয়ন শক্তির ব্যাপারে বলে, এবং এগুলো এও বলে যে, কীভাবে আমরা বিশ্বাস দ্বারা ঈশ্বরের প্রতি সাড়া দিতে পারি। এ প্রসঙ্গে আরও তথ্য লাভ করার জন্য ১ তীমথিয় ২:৪ পদ ও প্রেরিত ১৭:২২-৩১ পদ পড়ুন।) ঈলেন জি হোয়াইট বলেন, “মানবজাতির জন্য ঈশ্বর যখন তাঁর পুত্রকে দিলেন, তখন তিনি পৃথিবীর প্রত্যেককে তাঁর দয়া দিলেন। যে সকল নারী ও পুরুষ এই উপহার গ্রহণ করার সিদ্ধান্ত নেয়, তারা যীশু খ্রীষ্টেতে জীবনযাপন করবে।  যেমনটা ঈশ্বর তাদের কাছ থেকে আশা করেন।” -স্টেপ্স টু খ্রাইস্ট, পৃষ্ঠা: ৬৮।

 

**আলোচ্য প্রশ্নাবলী**:

`এই ধারণাকে সমর্থন দেবার জন্য আপনি কি বলতে পারেন যে, কে পরিত্রাণ পাবে এবং কে হারিয়ে যাবে, তা ঈশ্বর কারও জন্মের পূর্বেই স্থির করে রাখেন না? অর্থাৎ, আমাদের জন্মের পূর্বে ঈশ্বর মনোনয়ন করে রাখেন না যে, আমরা পরিত্রাণ পাব নাকি হারিয়ে যাবো?`

`একজন ব্যক্তি যদি যীশুতে পরিত্রাণ লাভ করে, তা সেটা কার সিদ্ধান্তে হয়?`

`“যাঁহাতে আমরা তাঁহার রক্ত দ্বারা মুক্তি, অর্থাৎ অপরাধ সকলের মোচন পাইয়াছি; ইহা তাঁহার সেই অনুগ্রহ-ধন অনুসারে হইয়াছে” (ইফিষীয় ১:৭)। এই পদটি কীভাবে আমাদের দেখায় যে, আমরা কেবল আমাদের বিশ্বাস-হেতু ঈশ্বরের দয়ায় পরিত্রাণ প্রাপ্ত হয়েছি, এবং আমাদের সৎকর্মের কারণে নয়?`