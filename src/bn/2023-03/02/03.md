---
title:  ক্ষমার মূল্য
date:   03/07/2023
---

অতীতে পৌলের পাঠকদের জীবন পাপের দ্বারা নিয়ন্ত্রিত হয়েছে। তাই পৌল তার পাঠকদেরকে মৃত মানুষদের সঙ্গে তুলনা করেছেন: “আর যখন তোমরা আপন আপন অপরাধে ও পাপে মৃত ছিলে, তখন তিনি তোমাদিগকেও জীবিত করিলেন” (ইফিষীয় ২:১)। তারা ছিল ‘মৃত’ কারণ তারা সেই একই কাজ করত যা শয়তান তাদের করতে নির্দেশ দিত (ইফিষীয় ২:১-৩)। তারা পাপের ও শয়তানের দাস ছিল। স্বাধীন হবার শক্তি তাদের ছিল না। মুক্ত বা স্বাধীন করার জন্য তাদের কারও দরকার ছিল। ঈশ্বর তাদেরকে যীশুর মাধ্যমে এবং যীশুর কারণে মুক্ত করলেন। ঈশ্বরের দয়ার গুণে প্রাপ্ত দুটি আশীর্বাদ আমরা উপভোগ করতে পারি: ক্ষমা ও পরিত্রাণ (বা মুক্তি)।

`“উদ্দেশ্য এই, খ্রীষ্ট যীশুতে আমাদের প্রতি প্রদর্শিত তাঁহার মধুর ভাব দ্বারা যেন তিনি আগামী যুগপর্যায়ে আপনার অনুপম অনুগ্রহ-ধন প্রকাশ করেন। কেননা অনুগ্রহেই, বিশ্বাস দ্বারা তোমরা পরিত্রাণ পাইয়াছ; এবং ইহা তোমাদের হইতে হয় নাই, ঈশ্বরেরই দান” (ইফিষীয় ১:৭, ৮)। আমাদের ‘কেনা হয়েছে ও মুক্ত করা হয়েছে’ কথাটির মানে কি? কলসীয় ১:১৩, ১৪; তীত ২:১৩, ১৪; এবং ইব্রীয় ৯:১৫ পদে পৌল একই ধারণা সম্পর্কে বলছেন। এই পদগুলো কীভাবে ঠিক একই ধারণা সম্পর্কে বলছে যা আমরা ইফিষীয় ১:৭, ৮ পদে পড়েছি?`

‘মুক্তি’ (ইফিষীয় ১:৭) কথাটি গ্রিক শব্দ ‘অ্যাপোলুট্রোসিস’ থেকে এসেছে। ‘অ্যাপোলুট্রোসিস’ কথাটির মানে হচ্ছে একজন দাসের মুক্তি ক্রয় করা কিংবা একজন দাসের মুক্তির জন্য কাউকে টাকা দেওয়া। দাসদের দাম অনেক। সুতরাং, পৌল যখন পাপ থেকে আমাদেরকে ঈশ্বরের মুক্ত করার কথা বলেন, তখন তিনি আমাদের বোঝাতে চান যে, পাপ থেকে আমাদের মুক্ত করার জন্য ঈশ্বর একটি উচ্চমূল্য দিয়েছেন।

“ঈশ্বর যখন পাপ থেকে আমাদের মুক্ত করেন, তখন তিনি আমাদের জন্য তাঁর উদ্বেগ প্রদর্শন করেন। তাঁর চিন্তায় আমরা মানুষ, বস্তু নই। ঈশ্বর যখন আমাদের স্বাধীনতা (বা মুক্তি) ক্রয় করেন, তখন তিনি আমাদেরকে স্বর্গের নাগরিক করেন। আমরা তখন আর পৃথিবীর দাস থাকি না” -আলিস্টার ঈ. ম্যকগ্রাথ, হোয়াট ওয়াস গড্ ডুয়িং অন দ্যা ক্রশ?, পৃষ্ঠা: ৭৮।

ক্রুশের উপরে যীশুর মৃত্যু আমাদের অনেক আশীর্বাদ প্রদান করেছে। যীশু আমাদেরকে ক্ষমার দান দিয়েছেন (ইফিষীয় ১:৭)। আমাদের পাপের মূল্য তিনি গ্রহণ করেছেন- অতীত ও ভবিষ্যৎ উভয়ের (কলসীয় ২:১৪)। যিনি আমাদেরকে তাঁর অনুগ্রহ ও দয়া দিয়েছেন, সেই ঈশ্বর আমাদের পিতা হয়েছেন (ইফিষীয় ১:৭, ৮)।