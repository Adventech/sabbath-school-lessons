---
title:  ঈশ্বরের বিস্ময়কর পরিকল্পনা
date:   04/07/2023
---

`সকল সময়ের জন্য ঈশ্বরের পরিকল্পনা কি? এই পরিকল্পনা কত বড়? উত্তরের জন্য ইফিষীয় ১:৯, ১০ পদ পড়ুন।`

ঈশ্বরের চ‚ড়ান্ত পরিকল্পনা কি? তিনি যীশুর মাধ্যমে সমস্তকিছুতে, সর্বত্র, যুক্ত থাকতে চান।

এই ধারণাটি দেখানোর জন্য পৌল একটি গ্রিক শব্দ ব্যবহার করছেন। গ্রিক শব্দটি হল ‘আনাকেফালাইওয়াসাসথাই।’ এই দীর্ঘ উদ্ভট শব্দটির মানে হল সমস্তকিছু যুক্ত করা। নতুন নিয়মের যুগে হিসাবরক্ষকেরা যখন সংখ্যার একটি কলাম যুক্ত করতেন, তারা কলামের শীর্ষে যোগফলটি উল্লেখ করে দিতেন। একইভাবে, ঈশ্বরের চ‚ড়ান্ত পরিকল্পনার শীর্ষে যীশু রয়েছেন। পৃথিবী ও আকাশমণ্ডল রচনা করার পূর্বে ঈশ্বর এই পরিকল্পনা করেছেন (ইফিষীয় ১:৪)। ঈশ্বরের পরিকল্পনা সকল সময়ের জন্য প্রযোজ্য। সুতরাং, আমরা দেখি যে, ঈশ্বরের পরিকল্পনা অনেক বড়।

আমাদের পরিত্রাণের ব্যাপারে ঈশ্বরের সমস্ত পরিকল্পনার কেন্দ্রে আছেন যীশু। অর্থাৎ, ক্রুশের উপরে যীশুর মৃত্যু, তাঁর স্বর্গারোহণ এবং স্বর্গদূতের সাক্ষাতে তাঁর সম্মাননা, হচ্ছে ঈশ্বরের বৃহৎ পরিকল্পনা (ইফিষীয় ১:১৫-২:১০)। পৃথিবীতে মণ্ডলীর সূচনাটিও ঈশ্বরের পরিকল্পনার অন্তর্ভুক্ত। মণ্ডলী মানুষকে, যিহূদী ও অ-যিহূদী উভয়কে, সমবেত হতে সাহায্য করবে (ইফিষীয় ২:১১-৩:১৩)।

এভাবে, শয়তান ও তার অনুসারিদের মণ্ডলী দেখায় যে, ঈশ্বরের পরিকল্পনা কাজ করছে এবং শয়তানের রাজ্য সমাপ্ত হবে (ইফিষীয় ৩:১০)। বাইবেল আমাদের বলে যে, শয়তানের পতন ঘনিয়ে আসছে: “অতএব, হে স্বর্গ ও তন্নিবাসিগণ, আনন্দ কর; পৃথিবী ও সমুদ্রের সন্তাপ হইবে; কেননা দিয়াবল তোমাদের নিকটে নামিয়া গিয়াছে; সে অতিশয় রাগান্বিত, সে জানে, তাহার কাল সংক্ষিপ্ত” (প্রকাশিত ১২:১২)।

মণ্ডলীতে শান্তি ও ঐক্যের একটি ঘোষণার মধ্য দিয়ে পৌলের পত্রের শেষাংশ শুরু হচ্ছে (ইফিষীয় ৪:১-১৬)। পরে, পৌল মণ্ডলীকে সেই আচার-ব্যবহার এড়িয়ে যেতে বলছেন যা ঐক্য নষ্ট করে। পৌল মণ্ডলীকে পরস্পরের সঙ্গে শান্তিতে থাকতে বলছেন (ইফিষীয় ৪:১৭-৬:৯)। পৌল একটি শক্তিশালী রূপকের দ্বারা তার পত্র সমাপ্ত করছেন। তিনি মণ্ডলীকে একটি শক্তিশালী সেনাদলের সঙ্গে তুলনা করছেন। এই ‘সেনাদল’ পৃথিবীতে যীশুর নামে শান্তি স্থাপনের কাজ করছে (ইফিষীয় ৬:১০-২০)।

`কীভাবে আপনি আপনাকে দেওয়া যীশুর অনুগ্রহ ও ক্ষমা উৎযাপন করতে পারেন? এটা স্মরণে রাখতে আপনার কেমন লাগে যে, ঈশ্বরের দয়া ও ক্ষমা হচ্ছে তাঁরই বড় পরিকল্পনার অংশ বিশেষ? অর্থাৎ, পাপ থেকে মানুষকে রক্ষা করার জন্য এবং সকলকে যীশুর শান্তি ও ঐক্যে সংযুক্ত করার জন্য তাঁর দয়া ও ক্ষমা কি তাঁর পরিকল্পনার অংশ নয়?`