---
title:  যীশুর কারণে ঈশ্বর আমাদের গ্রহণ করেন
date:   02/07/2023
---

আপনি যখন উপহার পান, তখন আপনি উপহারদাতার উদ্দেশ্যে একটি ধন্যবাদ-পত্র লিখতে গিয়ে উপহারটির কিংবা উপহারগুলোর নাম উল্লেখ করেন। পৌল ইফিষীয় ১:৩-১৪ পদে উপহারের একটি দীর্ঘ তালিকা তুলে ধরছেন। যীশুর সুসমাচার আমাদের জন্য যে আশীর্বাদ বয়ে আনছে, সেই আশীর্বাদের জন্য পৌল ঈশ্বরকে ধন্যবাদ দিচ্ছেন।

পৌল ঈশ্বরের প্রশংসা করছেন কারণ তিনি “আমাদিগকে সমস্ত আত্মিক আশীর্বাদে স্বর্গীয় স্থানে খ্রীষ্টে আশীর্বাদ করিয়াছেন” (ইফিষীয় ১:৩)। ‘আত্মিক’ শব্দটি গ্রিক শব্দ ‘নিউমাটিকস’ থেকে এসেছে, যেটি আমাদের দেখায় যে, আমাদের আশীর্বাদগুলো পবিত্র আত্মা হতে আসে। গ্রিক ভাষায় ‘আত্মার’ পরিভাষা হচ্ছে ‘নিউমা।’ এই শব্দটি আমাদেরকে পৌলের উপহারের তালিকার সমাপ্তি স্মরণ করতে সাহায্য করে। পৌল তার উপহারের তালিকার শেষে আমাদের জীবনে পবিত্র আত্মার কাজের গুণগান করছেন (ইফিষীয় ১:১৩, ১৪)।

ইফিষীয় ১:৩-৬ পদ এ বিষয়ে বলে যে, যীশু আমাদের জন্য যাকিছু করেছেন, সে কারণে ঈশ্বর আমাদের কীভাবে দেখছেন। যীশু পৃথিবী সৃষ্টি করার পূর্বে, ঈশ্বর যীশুর কারণে আমাদের মনোনয়ন করেছেন। ঈশ্বর “জগৎপত্তনের পূর্বে খ্রীষ্টে আমাদিগকে মনোনীত করিয়াছিলেন, যেন আমরা তাঁহার সাক্ষাতে প্রেমে পবিত্র ও নিষ্কলঙ্ক হই” (ইফিষীয় ১:৪)। আমরা ঈশ্বরের পুত্র ও কন্যা কারণ ঈশ্বর আমাদের সৃষ্টি করেছেন এবং যীশু আমাদের পরিত্রাণ করেছেন (ইফিষীয় ১:৫)। “সেই অনুগ্রহে তিনি আমাদিগকে সেই প্রিয়তমে অনুগৃহীত করিয়াছেন” (ইফিষীয় ১:৬)। সংক্ষেপে, ঈশ্বর চান আমরা পরিত্রাণ প্রাপ্ত হই। কেবল পাপকে বেছে নেবার কারণে আমরা ঈশ্বরের পরিত্রাণের উপহার হারাই।

`পৌল আমাদের বলেন যে, “ধন্য আমাদের প্রভু যীশু খ্রীষ্টের ঈশ্বর ও পিতা, যিনি আমাদিগকে সমস্ত আত্মিক আশীর্বাদে স্বর্গীয় স্থানে খ্রীষ্টে আশীর্বাদ করিয়াছেন” (ইফিষীয় ১:৩)। ‘স্বর্গীয় স্থানে’ কথাটির অর্থ কি? উত্তরের জন্য ইফিষীয় ১:৩, ২০; ২:৬; ৩:১০ ও ৬:১২ পদ পড়ুন। ‘স্বর্গীয় স্থানে’ কথাটির সঙ্গে ইফিষীয় ৬:৯ পদের ‘স্বর্গে’ কথাটির তুলনা করুন। শব্দবিন্যাস দুটির পার্থক্য কতখানি?`

ইফিষীয় পুস্তকে বর্ণীত ‘স্বর্গীয় স্থানে’ কিংবা ‘স্বর্গ’ মানে হল সেই স্থান যেখানে ঈশ্বর বাস করেন (ইফিষীয় ১:৩; ৬:৯)। ‘স্বর্গীয় স্থানে’ কিংবা ‘স্বর্গে’ কথাটি সেই স্থানকেও বোঝায় যেখানে আত্মিক শক্তি বাস করেন (ইফিষীয় ১:১০, ২০, ২১; ৩:১০, ১৫; ৬:১২), এবং এগুলো সেই স্থানকেও বোঝায় যেখানে যীশু ঈশ্বরের ডান পাশে বসেন (ইফিষীয় ১:২০)। ঈশ্বর যীশুর কারণে স্বর্গ থেকে আশীর্বাদ করছেন (ইফিষীয় ১:৩; ২:৬)। একইসঙ্গে, আকাশমণ্ডল হচ্ছে সেই স্থান যেখানে আমাদের প্রভু যীশুর বিরুদ্ধে মন্দ শক্তি লড়াই চালিয়ে যাচ্ছে (ইফিষীয় ৩:১০; ৬:১২)।

`যীশুর কারণে ঈশ্বর আমাদের মনোনয়ন করেছেন (ইফিষীয় ১:৪)। ঈশ্বর আমাদের জন্য কি মনোনয়ন করেছেন?`