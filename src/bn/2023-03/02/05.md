---
title:  তাঁর সকল প্রতাপে
date:   05/07/2023
---

“তাঁহাতেই করা যাইবে, যাঁহাতে আমরা ঈশ্বরের অধিকারস্বরূপও হইয়াছি। বাস্তবিক যিনি সকলই আপন ইচ্ছার মন্ত্রণানুসারে সাধন করেন, তাঁহার সঙ্কল্প অনুসারে আমরা পূর্বে নিরূপিত হইয়াছিলাম; উদ্দেশ্য এই, পূর্ব হইতে খ্রীষ্টে প্রত্যাশা করিয়াছি যে আমরা, আমাদের দ্বারা যেন ঈশ্বরের প্রতাপের প্রশংসা হয়” (ইফিষীয় ১:১১, ১২)।

ইফিষের খ্রীষ্টিয়ানরা বুঝতে পারে না তারা কে। সুতরাং, তারা নৈরাশ্যে ভোগে (ইফিষীয় ৩:১৩)। পৌল ইফিষীয়দের এটা বুঝতে সাহায্য করতে চান যে, খ্রীষ্টিয়ান হিসেবে তারা কে বা কারা। খ্রীষ্টিয়ানেরা ঈশ্বরের পুত্র (ইফিষীয় ১:৫)। যীশুর কারণে তারা বহু আশীর্বাদ লাভ করেছে। তাদের জীবনে ঈশ্বরের পরিকল্পনা ফলপ্রসূ হচ্ছে (ইফিষীয় ১:১১)। সুতরাং, ইফিষীয়রা আস্থা রাখতে পারে যে, ঈশ্বর তাদের ক্ষমা করছেন ও গ্রহণ করছেন। তারা তাঁর আশীর্বাদেও আস্থা রাখতে পারে। আস্থা ও আনন্দের সঙ্গে তারা ইফিষীয় ১:৩-১৪ পদের বার্তা ঘোষণা করতে পারে। বার্তাটি কি? আমাদের ঈশ্বরের ও প্রভু যীশু খ্রীষ্টের পিতার প্রশংসা করতে হবে!

`পৌল বলেন যে, “সেই আত্মা ঈশ্বরের নিজস্ব লোকদের মুক্তির নিমিত্ত, তাঁহার প্রতাপের প্রশংসার নিমিত্ত আমাদের দায়াধিকারের বায়না” (ইফিষীয় ১:১৪; আরও পড়ুন, ১১, ১৮ পদ)। আপনার কেন মনে হয় যে, এই ধারণাটি পৌলের কাছে গুরুত্বপূর্ণ?`

আপনার পরিবারের কোন সদস্য কি আপনার জন্য এমন কোন উপহার রেখে গেছে যা আপনি তার মৃত্যুর পরে পেয়েছেন? হয়ত, পরিবারের সেই সদস্য আপনার জন্য বিশেষ কোন ধন কিংবা প্রচুর অর্থকড়ি রেখে গেছেন। পৌলের মতাদর্শ অনুসারে, যীশু যখন মৃত্যুবরণ করলেন তখন খ্রীষ্টিয়ানরা তাদের পুরষ্কার পেয়ে গেছে। ঈশ্বর এই উপহার তাদের দিলেন (ইফিষীয় ১:১৪)। খ্রীষ্টিয়ানরা যখন ঈশ্বরের নিকট থেকে এই উপহার লাভ করে, তখন তারা ঈশ্বরের কাছে একটি উপহার স্বরূপ হয় (ইফিষীয় ১:১৮)।

পুরাতন নিয়মে, ঈশ্বরের লোকেরা নিজেদেরকে তাঁর সম্পদ কিংবা তাঁর ‘অংশ’ বলে মনে করেছে (সখরিয় ২:১২; আরও পড়ুন, দ্বিতীয় বিবরণ ৯:২৯ ও ৩২:৯)। অর্থাৎ, আমরা ঈশ্বরের নিজস্ব সম্পদ হলাম, যেমনিভাবে আমরা ইফিষীয় ১:১৮ ও ১:১১ পদে দেখি। সে-কারণে আমরা ইফিষীয় ১:১১ পদ এভাবে লিখতে পারি: ‘যীশুর কারণে আমরা ঈশ্বরের হয়েছি।’ পৌল চান ইফিষের খ্রীষ্টিয়ানরা জানুক যে, তারা ঈশ্বরের কাছে কতটা মূল্যবান। ইফিষের খ্রীষ্টিয়ানরা ঈশ্বরের কাছ থেকে কেবল একটি বিশেষ উপহারই লাভ করছে না (ইফিষীয় ১:১৪; ৩:৬; তুলনা করুন, ৫:৫)। তারা ঈশ্বরের সম্পদ।