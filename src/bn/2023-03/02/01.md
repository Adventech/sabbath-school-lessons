---
title:  ঈশ্বরের বিস্ময়কর পরিকল্পনা
date:   01/07/2023
---

### শাস্ত্রপাঠ
ইফিষীয় ১:৩, ২০; ১:৭, ৮; কলসীয় ১:১৩, ১৪; তীত ২:১৩, ১৪; ইব্রীয় ৯:১৫; ইফিষীয় ১:৯, ১০; ১:১১, ১২; ১:১৩, ১৪।

> <p>মুখস্থপদ</p>
> “ধন্য আমাদের প্রভু যীশু খ্রীষ্টের ঈশ্বর ও পিতা, যিনি আমাদিগকে সমস্ত আত্মিক আশীর্বাদে স্বর্গীয় স্থানে খ্রীষ্টে আশীর্বাদ করিয়াছেন” (ইফিষীয় ১:৩)।

জুলাই ২১, ১৯৬৯ তারিখে নভোচারী নীল আর্মস্ট্রং ছিলেন প্রথম ব্যক্তি যিনি চাঁদের ভূপৃষ্ঠে হেঁটেছেন। ২৫ বছর পর, আর্মস্ট্রং সেই দলটিকে একটি ধন্যবাদ-পত্র পাঠান যারা চাঁদে হাঁটার জন্য তার স্পেসস্যুটটি প্রস্তুত করেছিলেন। আর্মস্ট্রং জনসন স্পেস সেণ্টারের কর্মচারী দলটিকে সেই স্যুটটির জন্য ধন্যবাদ জানান যা চাঁদে হাঁটার সময় তাকে বাঁচিয়ে রেখেছিল।

ধন্যবাদের একটি বড় বার্তা দিয়ে পৌল ইফিষীয়দের প্রতি তার পত্রটি শুরু করছেন। বার্তায় পৌল ঈশ্বরের প্রচুর আশীর্বাদের জন্য তাঁকে ধন্যবাদ দিচ্ছেন। চাঁদে হাঁটার জন্য একজন নভোচারীর স্পেসস্যুট যতটা গুরুত্বপূর্ণ, খ্রীষ্টিয়ানদের জীবনে এই আশীর্বাদগুলো ততটাই গুরুত্বপূর্ণ। পৌল আমাদের বলেন যে, আমাদেরকে তাঁর প্রতিজ্ঞাত আশীর্বাদ দেবার জন্য দীর্ঘকাল ধরে ঈশ্বর কঠোর চেষ্টা করে আসছেন (ইফিষীয় ১:৪)। অর্থাৎ, ঈশ্বর যখন আকাশমণ্ডল ও পৃথিবীর সূচনা করেন, তখন থেকেই তিনি তাঁর প্রতিজ্ঞা রক্ষা করার জন্য কঠোর চেষ্টা করছেন। তাঁর সন্তানদের সর্বদা সাহায্য করার কঠোর চেষ্টার জন্য পৌল ঈশ্বরের প্রশংসা করছেন।

ইফিষীয়দের প্রতি পৌলের পত্রের প্রারম্ভিকবার্তা আমাদের দেখায় যে, তাঁর নানাবিধ আশীর্বাদের জন্য কীভাবে আমরা ঈশ্বরের ভজনা ও গৌরব-মহিমা করব।