---
title:  অতীতে পাপ ও শয়তানের চাতুরির মাঝে জীবন-যাপন
date:   16/07/2023
---

`পৌল কি বলছেন যা যীশু আমাদের জন্য কি করেছেন? উত্তরের জন্য ইফিষীয় ২:১-১০ পদ পড়ুন।`

পাপীদের প্রদত্ত ঈশ্বরের অনুগ্রহদানের বিষয় পৌল ইতোমধ্যে বলেছেন (ইফিষীয় ১:৩-১৪, ১৫-২৩)। এছাড়া, পৌল সংক্ষেপে আমাদেরকে ইফিষের খ্রীষ্টিয়ানদের বিষয় বলেছিলেন (ইফিষীয় ১:১৩)। ইফিষীয় ২:১-১০ পদে, পৌল এখন তাদের গল্প আমাদেরকে বিস্তারিত বলছেন, এবং যীশুকে গ্রহণ করার পর ঈশ্বর তাদের জীবন কীভাবে পরিবর্তন করলেন, সে-কথাও আমাদের বলছেন। পৌল তাদের পুরাতন জীবনের সঙ্গে নতুন জীবনের তুলনা করছেন। পাপী হিসেবে তাদের অতীত অভিজ্ঞতা সম্পর্কে পৌল আমাদের বলছেন (ইফিষীয় ২:১-৩)। পরে, পৌল ইফিষীয়দের নতুন জীবনে আসা আত্মিক আশীর্বাদ সম্পর্কে বলছেন (ইফিষীয় ২:৪-৭), এবং তাদের জীবনে আশীর্বাদ লাভের কারণ জানাচ্ছেন (ইফিষীয় ২:৮-১০)। যীশু হলেন সেই যিনি তাদের সৃষ্টি করলেন এবং তাদের পরিত্রাণ করছেন। সুতরাং, সে-কারণে ঈশ্বর তাদের দয়া দেখাতে পারেন। ইফিষীয় ২:৫ পদে তিনটি অংশ রয়েছে: (১) আমরা পাপী; (২) ঈশ্বর আমাদেরকে যীশুতে নতুন জীবন দিলেন; এবং (৩) ঈশ্বর তাঁর দয়ার গুণে আমাদের পরিত্রাণ করছেন।

ইফিষীয় ২:১, ২ পদে, পৌল বলেন যে, যীশু ইফিষীয়দের পরিত্রাণ করার আগে তারা মৃত মানুষের মত ছিল। তারা পাপী হিসেবে জীবন যাপন করেছে (ইফিষীয় ২:১)। শয়তান তাদের জীবন নিয়ন্ত্রণ করেছে (ইফিষীয় ২:২)। নিঃসন্দেহে, পৌল জীবিত লোকদের উদ্দেশ্যে লিখছেন। সুতরাং, শয়তানের নিয়ন্ত্রণে থাকাকালিন সময়ে ইফিষীয়দের অবস্থা বোঝাতে ‘মৃত’ শব্দটির রূপক ব্যবহার করা হয়েছে (তুলনা করুন, ইফিষীয় ৫:১৪)। তাদের জীবনে পাপ ও শয়তানের আনীত বিপদ ছিল অত্যন্ত বাস্তব। ইফিষীয়রা অতীতে ঈশ্বর হতে বিচ্ছিন্ন ছিল। পরে, ঈশ্বর তাদের উদ্ধার করলেন এবং তাদেরকে জীবন দিলেন। সকল জীবনের মূলে আছেন ঈশ্বর (তুলনা করুন, কলসীয় ২:১৩; রোমীয় ৫:১৭; ৬:২৩)।

পৌল দুটি বিষয় সম্পর্কে বলেন যা অতীতে তার পাঠকদের জীবন নিয়ন্ত্রণ করেছে। তারা পাঠকরা (১) মিথ্যা ধারণা, এবং (২) চারপাশের লোকদের মন্দ আচরণের দ্বারা নিয়ন্ত্রিত হয়েছে (ইফিষীয় ২:২)।  অতীতে এই দুটি কারণে পৗলের পাঠকদের ঈশ্বরের বিরুদ্ধে লড়াই করতে হয়েছে।

পৌল বলেন ইফিষীয়রা শয়তানের দাসত্ব করেছে। শয়তানের বিষয়ে বলা হয়েছে: “সেই সকলেতে তোমরা পূর্বে চলিতে, এই জগতের যুগ অনুসারে, আকাশের কর্তৃত্বাধিপতির অনুসারে, যে আত্মা এখন অবাধ্যতার সন্তানগণের মধ্যে কার্য করিতেছে, সেই আত্মার অধিপতির অনুসারে চলিতে” (ইফিষীয় ২:২)। ‘জগতের যুগ’ কথাটি ‘আকাশমণ্ডলের’ রূপক। বাইবেল লেখকরা আকাশমণ্ডলকে এমন একটি স্থান হিসেবে দেখেছেন যেখানে আত্মিক শক্তি বা দূতেরা বাস করে। এই দূতেরা মন্দ দূত কিংবা প্রেতাত্মা (তুলনা করুন, ইফিষীয় ১:৩; ৩:১০; ৬:১২)। শয়তান পৃথিবীতেও ব্যস্ত। সে সেই সব লোকদের জীবনে কাজ করছে যারা ঈশ্বরের অবাধ্য (ইফিষীয় ২:২)।