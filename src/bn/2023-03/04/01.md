---
title:  ঈশ্বর যেভাবে আমাদের পরিত্রাণ করেন
date:   15/07/2023
---

### শাস্ত্রপাঠ
ইফিষীয় ২:১-১০; ৫:৬; ২ তীমথিয় ১:৭; ইফিষীয় ১:৩, ৪।

> <p>মুখস্থপদ</p>
> “কিন্তু ঈশ্বর, দয়াধনে ধনবান বলিয়া, আপনার যে মহাপ্রেমে আমাদিগকে প্রেম করিলেন, তৎপ্রযুক্ত আমাদিগকে, এমন কি, অপরাধে মৃত আমাদিগকে, খ্রীষ্টের সহিত জীবিত করিলেন- অনুগ্রহেই তোমরা পরিত্রাণ পাইয়াছ” (ইফিষীয় ২:৪, ৫)।

অক্টোবর ১৪, ১৯৮৭ তারিখে ১৮ মাস বয়সী জেসিকা ম্যাকক্লুর তার মাসির বাড়ির উঠানে খেলছিলেন। পরে, জেসিকা একটি পুরাতন ক‚পে পড়ে যান এবং মাটির ২২ ফুট নীচে গিয়ে আটকে থাকেন। টেক্সাসের মিডল্যাণ্ডে বসবাসকারী এই মেয়েটির সংবাদ গোটা বিশ্বকে আকৃষ্ট করে। লোকেরা দেখতে পায় যে, ‘শিশু জেসিকা’ ঘুমাচ্ছে, কাঁদছে, গান করছে ও তার মাকে ডাকছে। লোকেরা দেখতে পায় যে, উদ্ধারকর্মিরা মাটির গভীরে জেসিকার জন্য সতেজ বাতাস প্রবাহিত করছে।

পরে, ৫৮ ঘণ্টা পর, লোকেরা টিভি’র পর্দায় দেখতে পায় যে, ৮ ইঞ্চি প্রশস্ত নলে ২ দিনের বেশি সময় আটকে থাকা জেসিকাকে কর্মিরা উদ্ধার করতে সক্ষম হয়। আলোক-চিত্রশিল্পী স্কট শ’ সেই বিশেষ মুহূর্তের একটি স্থিরচিত্র ধারণ করেন। পরে, তিনি ছবিটির জন্য একটি সম্মাননা পুরষ্কার পান। ছবিতে আমরা পটি (ব্যাণ্ডেজ) আবৃত শিশু জেসিকার দিকে তাকিয়ে থাকা জরুরী-উদ্ধারকর্মিদের অবয়বে উৎকণ্ঠা দেখতে পাই।

আমরা সেই সব লোকদের জীবনী পড়তে পছন্দ করি যারা অন্যদের বাঁচিয়েছে। ইফিষীয় ২:১-১০ পদে, পৌল আমাদেরকে সর্বযুগের দীর্ঘতম ও সর্বাপেক্ষা চিত্তাকর্ষক কাহিনীটি বলছেন: ঈশ্বর কীভাবে মানবের পরিত্রাণ করেন। যেটি তার কাহিনীটি অধিকতর চিত্তাকর্ষক করছে সেটি হল, আমরা কেবল পরিত্রাণ পাওয়া কাউকে দেখছি না। আমরা দেখছি ঈশ্বর আমাদের পরিত্রাণ করছেন।