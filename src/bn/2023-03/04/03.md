---
title:  আমাদের অতীত পাপের কর্তৃত্ব
date:   17/07/2023
---

“সেই লোকদের মধ্যে আমরাও সকলে পূর্বে আপন আপন মাংসের অভিলাষ অনুসারে আচরণ করিতাম, মাংসের ও মনের বিবিধ ইচ্ছা পূর্ণ করিতাম, এবং অন্য সকলের ন্যায় স্বভাবতঃ ক্রোধের সন্তান ছিলাম” (ইফিষীয় ২:৩)।

“সেই লোকদের মধ্যে আমরাও সকলে পূর্বে” (ইফিষীয় ২:৩)- বাক্যাংশটির দ্বারা পৌল কি বোঝাচ্ছেন? পৌল কার কথা বলছেন? উত্তরের জন্য ইফিষীয় ৫:৬ পদের সঙ্গে ইফিষীয় ২:৩ পদের তুলনা করুন।

ইফিষীয় ২:৩ পদ আমাদের বুঝতে সাহায্য করে যে, আমরা পাপী। আমাদের জীবনে মন্দ কিছু ঘটছে। যখন আমরা খ্রীষ্টিয়ান হলাম, আমরা প্রতিটি দিক থেকে বদলে গেলাম। আমরা কেবল একটি কিংবা দুটি মন্দাভ্যাস বাদ দিলাম না। আমরা আমাদের জীবনে তৎক্ষণাৎ আসা পাপকে কেবল ‘না’ বলি না (ইফিষীয় ২:১)। আমরা কেবল একটি কিংবা দুটি বড় পাপের বিরুদ্ধে লড়াই করি না। আমরা স্বয়ং পাপের বিরুদ্ধে লড়াই করি। পাপী হিসেবে, আমরা ঈশ্বরের বিরুদ্ধে লড়াই করতে চাই এবং নিজেদের বিনষ্ট করতে চাই। আমদের আচার-আচরণ মন্দ। ঈশ্বর সাহায্য না করলে, আমরা আমাদেরকে শয়তানের হাতে তুলে দেব (ইফিষীয় ২:২)। সে-কারণে পৌল বলছেন, “সেই লোকদের মধ্যে আমরাও সকলে পূর্বে আপন আপন মাংসের অভিলাষ অনুসারে আচরণ করিতাম, মাংসের ও মনের বিবিধ ইচ্ছা পূর্ণ করিতাম, এবং অন্য সকলের ন্যায় স্বভাবতঃ ক্রোধের সন্তান ছিলাম” (ইফিষীয় ২:৩)।

আপনি কি দেখছেন যে, পৌল এখানে দুই বার ‘করিতাম’ ও একবার ‘ছিলাম’ ক্রিয়াপদটি ব্যবহার করছেন? ব্যবহৃত ‘করিতাম’ বা ‘ছিলাম’ কথার দ্বারা পৌল তার পাঠকদের দেখাচ্ছেন যে, আমরা যদি ঈশ্বরকে প্রত্যাখ্যান করি এবং জীবনের পুরাতন পথে ফিরে যাই, তাহলে আমরা বিপদে পড়ব। ইফিষীয় ৪:১৭-৫:২১ পদে, পৌল তার পাঠকরদেরকে পাপ ও মন্দ আচার-আচরণের বিরুদ্ধে সতর্ক করছেন। পৌল তার পাঠকদের আশাও দিচ্ছেন। তারা তাদের পুরাতন জীবনের দ্বারা নিয়ন্ত্রিত হবে না। যীশুর সহায়তায় তারা তাদের পুরাতন জীবন এবং মন্দ আচার-আচরণ প্রত্যাখ্যান করতে পারে। তারা যীশু নতুন, পবিত্র জীবন যাপন করতে পারে (ইফিষীয় ৪:২২-২৪)।

`আমরা পাপী। নিজেদেরকে যীশুর হাতে তুলে দেবার পর, তাঁর শক্তি পাপের বিরুদ্ধে আমাদের লড়াই অবশ্যই চালিয়ে যেতে হবে। সুতরাং, আমরা আমাদের নিজস্ব অভিজ্ঞতা থেকে জানি যে, যীশুর সাহায্য ব্যতীত (বা না থাকলে) আমরা মন্দ কাজ করতেই থাকব। এই ধারণাটি আমাদের এ-ব্যাপারে কি শিক্ষা দেয় যে, কেন আমরা যীশুর প্রতি আমাদের বিশ্বাস সর্বদা শক্ত করে ধরে রাখব?`