---
title:  এখন ঈশ্বর-কর্তৃক পরিত্রাণ লাভ
date:   20/07/2023
---

`ইফিষীয় ২:১-১০ পদ আবার পড়ুন। ৮-১০ পদের প্রতি বিশেষ মনোযোগ দিন। এই পদগুলোর শেষে পৌল কোন্ গুরুত্বপূর্ণ ধারণাগুলো সম্পর্কে বলছেন?`

ইফিষীয় ২:১-১০ পদে,  পৌলের পাঠক ও আমাদের কাছে তার বার্তা হল এই যে, ঈশ্বর আমাদের পরিত্রাণ করছেন, কারণ তিনি আমাদের প্রেম করেন। আমাদের নিজেদের সদ্গুণের কারণে ঈশ্বর আমাদের পরিত্রাণ করছেন না। ঈশ্বর আমাদেরকে তাঁর পুত্র যীশুর দ্বারা পরিত্রাণ করছেন (ইফিষীয় ২:৪)। ঈশ্বর তাঁর অনুগ্রহের কারণে আমাদের পরিত্রাণ করছেন। ঈশ্বর আমাদেরকে আত্মিক মৃত্যু থেকে জাগিয়ে তুলছেন। ঈশ্বরের দয়ার কারণে আমরা আর পাপের দাস নই। আমরা আর ‘মৃত’ নই। ঈশ্বর আমাদেরকে আত্মিক মৃত্যু থেকে তোলার পর, তিনি আমাদেরকে তাঁর অনুগ্রহ দেখান। তাঁর দৃষ্টিতে, তাঁর সন্তানেরা যীশুর সঙ্গে স্বর্গে যায় এবং যীশুর সঙ্গে স্বর্গীয় সিংহাসনে বসে (ইফিষীয় ২:৫, ৬)। এই আশীর্বাদ কেবল এক মুহূর্তের কিংবা তাৎক্ষণিক সময়ের জন্য নয়। যীশুর সঙ্গে থাকার এই আশীর্বাদ সর্বযুগের জন্য। ঈশ্বর যীশুর মাধ্যমে তাঁর সন্তানদেরকে এখন ও অনন্তকাল ধরে তাঁর অনুগ্রহ দেখাবেন (ইফিষীয় ২:৭)।

ইফিষীয় ২:১-১০ পদের শেষে, পৌল আবার একই বিষয় বলেন। এর কারণ হল, পৌল তার পাঠকদেরকে নিশ্চিত করতে চান। ঈশ্বর তাঁর দয়ার গুণে আমাদের পরিত্রাণ করেন, আমাদের সদ্গুণের কারণে নয়। সে কারণে, ঈশ্বরের দয়া হচ্ছে একটি উপহার। আমরা এটি অর্জন করতে পারি না। (ইফিষীয় ২:৮-১০ পদ পড়ুন)। আমরা নিজেদেরকে পরিত্রাণ করতে পারি না (ইফিষীয় ২:৮, ৯)। কেবল যীশু উপায় করে দিয়েছেন বলেই আমরা ঈশ্বরের কাছে আসতে পারি। যখন আমরা যীশুকে গ্রহণ করি এবং ঈশ্বরকে আমাদের জীবন দেই, তখন আমরা ঈশ্বরের অনুগ্রহ দেখাই, আমাদের সদ্গুণ দেখাই না। আমরা স্বয়ং ঈশ্বরের শিল্পকর্ম। যীশু খ্রীষ্টের কারণে, তাঁর পুত্রের কারণে, ঈশ্বর আমাদের নতুনীকৃত করেছেন (ইফিষীয় ২:১০)।

`এটা আমাদের জন্য এতটা গুরুত্বর্পূণ কেন যে, আমরা আমাদের নিজেদের সদ্গুণের দ্বারা নয় বরং ঈশ্বর ও তাঁর অনুগ্রহের দ্বারা পরিত্রাণ লাভ করি?`