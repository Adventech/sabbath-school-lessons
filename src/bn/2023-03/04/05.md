---
title:  অনুগ্রহের দ্বারা এখন চিরকালের জন্য আশীর্বাদ করা হল
date:   19/07/2023
---

`ইফিষীয় ১:৩, ৪ পদে পৌল পরিত্রাণ পরিকল্পনা সম্পর্কে যা লিখেছেন এবং ইফিষীয় ২:৭ পদে পৌল যা বলেছেন উভয়ের মধ্যে তুলনা করুন। এই পরিকল্পনার সব থেকে গুরুত্বপূর্ণ অংশ কোন্গুলো?`

আমাদের অবশ্যই বুঝতে হবে যে, আমাদের সর্বদা ঈশ্বরের অনুগ্রহ দরকার হবে। এমন কোন সময় আসবে না যখন অনুগ্রহের প্রয়োজন পড়বে না।

ইফিষীয় ২:৭ পদে, পৌল সেই সব বিষয় সম্পর্কে বলেন যা ঈশ্বর আমাদের জন্য করলেন। পাপ থেকে আমাদের মুক্ত করার জন্য ঈশ্বর যীশুকে প্রেরণ করলেন। ঈশ্বরের দৃষ্টিতে আমরা যীশুর সঙ্গে সহভাগিতায় রয়েছি। যীশু যখন আমাদের মৃত্যু থেকে তুললেন, যখন তিনি স্বর্গে গেলেন এবং যখন তিনি তাঁর সিংহাসনে বসলেন, তখন থেকে আমরা যীশুর সঙ্গে সহভাগিতায় রয়েছি (বা তাঁর অংশীদার হয়েছি)। যীশুর সঙ্গে আমাদের সহভাগিতা হচ্ছে ঈশ্বরের পরিকল্পনার অংশ। সময় শুরু হওয়ার আগে যীশু তাঁর পরিত্রাণ পরিকল্পনা নির্ণয় করেছেন (ইফিষীয় ১:৪)। ঈশ্বরের পরিকল্পনা অতীতে শুরু হয়েছিল এবং ভবিষ্যতে চিরদিন অব্যহত থাকবে। ঈশ্বরের পরিকল্পনা ‘আগামী যুগপর্যায়’ পর্যন্ত অব্যাহত থাকবে (ইফিষীয় ২:৭)। ভবিষ্যতের জন্য ঈশ্বরের পরিকল্পনা আমাদেরকে তাঁর অনুগ্রহের গুরুত্বপূর্ণ নীতি প্রদর্শন করে। ঈশ্বর অতীতে যা-কিছু করেছেন এবং এখন যা-কিছু করছেন তা আমাদেরকে তাঁর অনুগ্রহ দেখায়। ভবিষ্যতে ঈশ্বর যা-কিছু করবেন তাও আমাদেরকে তাঁর অনুগ্রহ দেখাবে। ঈশ্বর “আগামী যুগপর্যায়ে আপনার অনুপম অনুগ্রহ-ধন প্রকাশ করেন” (ইফিষীয় ২:৭)।

পৌল মনে করেন যে, ঈশ্বরের অনুগ্রহ হচ্ছে একটি ধনের সমতুল্য (তুলনা করুন, ইফিষীয় ১:৭; ৩:৮)। খ্রীষ্টিয়ানরা তাদের প্রয়োজনের সময় এই ‘ধনের’ প্রতি দৃষ্টি রাখতে পারে। ঈশ্বর অত্যন্ত দানশীল। আমাদের জন্য তাঁর প্রেম এবং নিঃস্বার্থতা আমাদেরকে তাঁর অনুগ্রহ দেখায়।

“যীশু আমাদের সহিত বাস করার জন্য আসলেন। যীশু মানব ও স্বর্গদূত উভয়ের সামনে ঈশ্বরকে দেখালেন। সেটা ছিল যীশুর বিশেষ কাজ...। আমাদের ক্ষুদ্র পৃথিবী হচ্ছে একটি পাঠ বা অনুশীলনী স্বরূপ যা স্বর্গ এবং ঈশ্বরের সৃষ্টি অন্য সব গ্রহগুলিকে শিক্ষা দেয়। স্বর্গদূতেরা ঈশ্বরের পরিত্রাণ পরিকল্পনা সম্পর্কে এবং তাঁর পরিত্রাণকারী প্রেম সম্পর্কে শিক্ষা নিতে চান। এই প্রেম হচ্ছে একটি রহস্য। স্বর্গদূতেরা অনন্তকাল ধরে এ বিষয়ে শিক্ষা নিবেন। পরিত্রাণ প্রাপ্ত লোকেরা এবং পবিত্র দূতেরা উভয়ই যীশুর বিষয় অধ্যয়ন করবেন। তারা সবাই সেই প্রেমের মহিমা দেখবেন যা যীশুর মুখমণ্ডল থেকে বিচ্ছুরিত হবে। এই প্রেমের কারণে যীশুর আমাদের জন্য ক্রুশের উপরে মৃত্যুবরণ করলেন।” -ঈলেন জি হোয়াইট, দ্যা ডিজায়ার অফ্ এজেস, পৃষ্ঠা: ১৯, ২০।