---
title:  অতিরিক্ত আলোচনা
date:   22/09/2023
---

“যুদ্ধক্ষেত্রে একজন সৈন্য হতাশ ও দুর্বল হয়ে পড়বে যদি কিনা যুদ্ধ ক্ষেত্রের সকল সৈন্য একযোগে কাজ না করে। সৈন্যরা যদি যা ইচ্ছা তা-ই করতে চায়, একে অন্যের প্রতি যদি সদয় না থাকে, তাহলে একজন সৈন্য তার কাজ করতে পারবে না। একইভাবে, ঈশ্বরের সৈন্যদের অবশ্যই সক্রিয় থাকতে হবে এবং একযোগে কাজ করতে হবে। সৈন্যদলের কেউ এটা ভাববে না যে, সে অন্যদের থেকে অধিক গুরুত্বপূর্ণ। ঈশ্বরের লোকেরা যখন একযোগে কাজ করে, তখন তারা নিখুঁত ঐক্যে থাকে। যদি তারা একযোগে কাজ না করে, তাহলে তারা সময় নষ্ট করে ও বৃথা শ্রম দেয়। তাদের দক্ষতার অপচয় হয়। কিছু লোক যখন একজন নেতার অধীনে একযোগে কাজ করে, তখন তারা যা করার চেষ্টা করবে, তাতেই তারা সফল হবে।” -ঈলেন জি হোয়াইট, স্প্যালডিং অ্যাণ্ড মাগান কালেকশন, পৃষ্ঠা: ১২১।

“যুদ্ধকালিন সময়ে, সরকার সাধারণতঃ শত্রুদের সঙ্গে কথা বলার জন্য শান্তির দূত পাঠায়। শান্তির দূত দুই দেশের মুখপাত্র হয়ে সমস্যা সমাধানের চেষ্টা করেন যেন দুই দেশের সৈন্যদের লড়াই করতে না হয়। পৌল নিজেকে ঈশ্বরের পক্ষে শান্তির দূত বলে আখ্যা দিচ্ছেন। এই নামটি ইফিষীয় ৬ অধ্যায়ের সেনাদলের বিষয়ে পৌলের প্রদত্ত রূপকের সঙ্গে খাপ খায়। বাইবেলের যুগের সরকারগুলো অন্য দেশ থেকে আসা একজন বিদেশী বার্তাবাহককে (বা শান্তির দূতকে) সম্মান প্রদর্শন করত। কিন্তু রোমীয়রা পৌলকে ঈশ্বরের বার্তাবাহক হিসেবে সম্মান দেখাল না। তারা তাকে শৃঙ্খলাবন্দি করল। শান্তির দূতকে এমন একটি বিশেষ শিকলে বাঁধা হল যা তাকে হেয় প্রতিপন্ন করল। রোমীয়রা পৌলকে এমন একটি শিকলে বাঁধল যা তাকে লজ্জার পাত্র করল। কিন্তু পৌল তার সেই শিকলকে (বা বেড়িকে) এমনকিছু হিসেবে দেখলেন যা তাকে গর্বিত ও সম্মানিত করেছে, কারণ তিনি যীশুর সেবা করতে গিয়ে সেই বেড়ি লাভ করেছেন।” -ডেভিড জে উইলিয়ামসন, পল’স মেটাফোর্স: দেয়ার কনটেক্সট অ্যাণ্ড ক্যারেকটার, পৃষ্ঠা: ১৫২।

**আলোচ্য প্রশ্নাবলী**:

`পৌল নিজেকে ঈশ্বরের শৃঙ্খলাবন্দি বার্তাবাহক বলে দাবী করছেন (ইফিষীয় ৬:১০)। পৌল কি বোঝাচ্ছেন?`

`আপনার কাছে ও আপনার মণ্ডলীর কাছে, যুদ্ধ বিধ্বস্ত একটি পৃথিবীতে শান্তি আনা বলতে কি বোঝায়? ঘৃণা ও দুঃখ-যন্ত্রণায় পরিপূর্ণ একটি সমাজে কীভাবে আমরা শান্তির দূত হতে পারি?`

`শয়তান আপনার দিকে কি ‘অগ্নিবাণ’ ছুড়ছে? অগ্নি নির্বাপিত করতে বিশ্বাসের ঢাল কীভাবে আপনাকে সাহায্য করতে পারে?`

`একজন ‘প্রার্থনাযোদ্ধা’ হওয়া বলতে কি বোঝায়? একটি প্রার্থনাদল শুরু করার জন্য ইফিষীয় ৬:১৮-২০ পদ আপনাকে কি সদোপদেশ দিচ্ছে?`