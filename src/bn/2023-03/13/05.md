---
title:  ঢাল, শিরস্ত্রাণ ও খড়্গ
date:   20/09/2023
---

`ঈশ্বরের সৈনিক হিসেবে, খ্রীষ্টিয়ানেরা কখন ভালো ও মন্দের মধ্যকার যুদ্ধে ঈশ্বরের ঢাল, শিরস্ত্রাণ ও খড়্গ ব্যবহার করবে? উত্তরের জন্য ইফিষীয় ৬:১৬, ১৭ পদ পড়ুন।`

পৌল একজন রোমীয় সৈন্যকে নমুনা (বা রূপক) হিসেবে ব্যবহার করছেন। রোমীয়দের ঢাল ছিল বিশাল একখণ্ড কাঠের টুকরা যা রোমীয় সেনারা তাদের শত্রুদের ছোড়া বর্শা ও তীর থেকে নিজেদের রক্ষা করার জন্য তাদের সম্মুখভাগে বহন করত। কাঠটি চামড়ায় মোড়া ছিল। ঢালের কিনারাগুলো খানিকটা উল্টো দিকে বাঁকানো ছিল যা সেনাকে তীরের আঘাত থেকে সুরক্ষা দিত। রোমীয়দের যুগে, তীরগুলোয় আঠালো আলকাতরা মাখানো হত, আর পরে তারা ওগুলোয় আগুন জ্বালিয়ে দিত। রোমীয়দের ঢালগুলো ছিল জল-চোষক যা শত্রুপক্ষের জ্বলন্ত তীর নিভিয়ে দিত। একইভাবে, ঈশ্বরের ঢাল “পাপাত্মার সমস্ত অগ্নিবাণ নির্বাপিত করিতে পারিবে” (ইফিষীয় ৬:১৬)।

‘বিশ্বাসের ঢাল’ বিষয়ক পৌলের রূপকটি আমাদের স্মরণ করতে সাহায্য করে যে, পুরাতন নিয়মের লেখকরা ঈশ্বরকে ঢালের রূপক হিসেবে ব্যবহার করেছেন (ইফিষীয় ৬:১৬)। ঈশ্বর একটি ঢালের তুল্য, কারণ তিনি তাঁর লোকদের রক্ষা করেন (আদি ১৫:১; গীত ৩:৩)। পৌল যখন খ্রীষ্টিয়ানদেরকে ‘বিশ্বাসের ঢাল’ তুলে নিতে বলেন (ইফিষীয় ৬:১৬), তখন তিনি চান যে, মন্দের বিরুদ্ধে আমাদের যুদ্ধে আমরা যেন ঈশ্বর উপর আস্থা রাখি। ঈশ্বর আমাদের পক্ষে যুদ্ধ করেন (ইফিষীয় ৬:১০)। ঈশ্বর আমাদের শ্রেষ্ঠ যুদ্ধসজ্জা দেন (ইফিষীয় ৬:১১, ১৩)। যুদ্ধে জয়ী হতে ঈশ্বর আমাদের সাহায্য করেন।

যেমনিভাবে আমরা দেখলাম, ঈশ্বরের যুদ্ধসজ্জার আরেকটি অংশ/সজ্জা হল, শিরস্ত্রাণ বা মস্তক-আবরণী। রোমীয় সৈন্যরা যে শিরস্ত্রাণ পরিধাণ করত, সেটা আমাদেরকে ঈশ্বরের শিরস্ত্রাণ বুঝতে সাহায্য করে। রোমীয়দের শিরস্ত্রাণ ছিল লোহা কিংবা পিতলের তৈরি। একজন রোমীয় সেনার শিরস্ত্রাণ ছিল বোল-আকৃতির একটি আবরণী যেটি তার মাথার সুরক্ষা দিত। পিছনে ধাতুর তৈরি ঝুলন্ত বাড়তি অংশটি সৈনিকের ঘাড় (গর্দান) রক্ষা করত। শিরস্ত্রাণে মাথার উপর থেকে আরও কিছু ধাতব অংশ নেমে এসেছিল যা সৈনিকের কান ও গাল রক্ষা করত। ঈশ্বরের পরিত্রাণকারী দয়ার বিষয় ভালভাবে বোঝাতে পৌল এই রূপক ব্যবহার করছেন (ইফিষীয় ২:৬-১০)। যখন আমরা ঈশ্বরের পরিত্রাণকারী দয়ার শিরস্ত্রাণ ব্যবহার করি, তখন আমরা ঈশ্বরের প্রতি আস্থা রাখার সিদ্ধান্ত নেই। শেষকালে মন্দাত্মার যে বিষয়গুলো বহু লোককে ভীতসন্ত্রস্ত করছে, আমরা সেই বিষয়গুলোর ভীতি এড়িয়ে যাই (ইফিষীয় ১:১৫-২৩; ২:১-১০ পদ পড়ুন)।

ঈশ্বরের যুদ্ধসজ্জার শেষ সজ্জাটি হচ্ছে একটি শক্তিশালী অস্ত্র। এটি হল “আত্মার খড়্গ, অর্থাৎ ঈশ্বরের বাক্য” (ইফিষীয় ৬:১৭)। একজন রোমীয় সৈন্যের খড়্গ ছিল একটি ছোট দ্বিধার অস্ত্র। একইভাবে, বাইবেল হচ্ছে একটি ধারালো অস্ত্র যা শয়তানের মিথ্যাচার/চাতুরী ‘কর্তন’ করে। মন্দের বিরুদ্ধে আমাদের লড়াইয়ে, বাইবেল হচ্ছে নানাবিধ প্রতিজ্ঞা সম্বলিত সর্বাপেক্ষা গুরুত্বপূর্ণ একটি অস্ত্র।