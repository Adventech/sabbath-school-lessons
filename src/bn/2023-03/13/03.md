---
title:  কটি বন্ধনী ও বুকপাটা
date:   18/09/2023
---

`মন্দের বিরুদ্ধে লড়াই করার জন্য খ্রীষ্টিয়ানদের প্রস্তুত থাকার  ব্যাপারে পৌল আমাদের একটি রূপক চিত্র দেখাচ্ছেন। প্রস্তুত থাকার জন্য ওগুলো কি করে? উত্তরের জন্য ইফিষীয় ৬:১৪ পদ পড়ুন। প্রশ্নগুলোর উত্তর পেতে আরও পড়ুন, ১ পিতর ৪:১; ৫:৮; রোমীয় ৮:৩৭-৩৯।`

ভবিষ্যতে আসন্ন চ‚ড়ান্ত লড়াইয়ের ব্যাপারে পৌল আমাদের সাবধান করছেন (ইফিষীয় ৬:১৩)। যীশু আসার ঠিক পূর্বে, এই যুদ্ধ হবে ভালো ও মন্দের মধ্যে শেষ লড়াই। পৌল চান খ্রীষ্টিয়ানরা এই যুদ্ধের জন্য প্রস্তুত থাকুক (ইফিষীয় ৬:১৪-১৭)। প্রস্তুতির জন্য আমাদের যা করতে হবে, তা পৌল আমাদের বলছেন: “এই জন্য তোমরা ঈশ্বরের সমগ্র যুদ্ধসজ্জা গ্রহণ কর, যেন সেই কুদিনে প্রতিরোধ করিতে এবং সকলই সমপন্ন করিয়া দাঁড়াইয়া থাকিতে পার” (ইফিষীয় ৬:১৩; তুলনা করুন, যিশাইয় ১১:৫)। বাইবেলের যুগে, পোশাক ছিল লম্বা ও ঢিলা। সুতরাং, কাজ কিংবা যুদ্ধ শুরু করার পূর্বে, লোকদের শরীরের পোশাকগুলো কোমরের সঙ্গে টাইট করে বেঁধে নিতে হত (তুলনা করুন, লূক ১২:৩৫, ৩৭; লূক ১৭:৮)। পৌল বলেন, খ্রীষ্টিয়ানদের ঠিক একই কাজ করতে হবে যা রোমীয় সেনারা করেছে। একজন রোমীয় সৈন্য তার কোমরে সৈনিকের কটি বন্ধনী বেঁধে নিত। কটি বন্ধনীটি চামড়ার তৈরি ছিল। কটি বন্ধন থেকে চামড়ার ফালিগুলো ঝুলে থাকত। সৈনিক যুদ্ধে যাবার আগে, সে তার পোশাকের প্রান্তগুলো কটি বন্ধনীর অভ্যন্তরে প্রবেশ করাতো এবং শক্ত করে এঁটে নিত। সৈনিক এ কাজটি করত যেন সে পোশাকে বেধে পড়ে না যায়।

যেমনিভাবে আমরা দেখি, পৌল সত্যকে একটি কটি বন্ধনীর সঙ্গে তুলনা করছেন। আমাদের অবশ্যই বুঝতে হবে যে, এই ‘কটি বন্ধনী’ আমরা অর্জন করতে পারি না। এই কটি বন্ধনী ঈশ্বরের অধিভুক্ত। অর্থাৎ, সত্য হচ্ছে ঈশ্বর-প্রদত্ত একটি দান, ঠিক যেমনিভাবে তাঁর পরিত্রাণকারী অনুগ্রহও হচ্ছে আমাদের জন্য তাঁর দান (ইফিষীয় ২:৮)। এই দয়ার দান কোনো ধারণা নয়। আমাদের অবশ্যই ঈশ্বরের দান/উপহার গ্রহণ করতে হবে, এবং এটিকে আমাদের জীবনের একটি অংশ করতে হবে। সুতরাং, পোশাকের ন্যায় আমাদের অবশ্যই ঈশ্বরের সত্য ‘পরিধান’ করতে হবে। আমরা ঈশ্বরের সত্যের মালিক নয়। আমরা ঈশ্বরের সত্যের অধীন, এবং এটি আমাদের রক্ষা করে।

পরে, পৌল খ্রীষ্টিয়ানদেরকে বুকপাটা কিংবা যুদ্ধসজ্জার ন্যায় যীশুর পবিত্র জীবন ধারণ করতে বলছেন (পড়ুন, ১ থিষলনীকীয় ৫:৮)। এই বুকপাটা ঈশ্বর হতে আসে, ঠিক কটি বন্ধনীর মত। পৌলের সময়ে, বহু রোমীয় সৈনিকের যুদ্ধসজ্জায় ছোট ছোট লোহার রিং থাকত, যেগুলো একটির সঙ্গে আরেকটি সংযুক্ত থাকত। রোমীয়দের এই বুকপাটা শত্রুর আক্রমণ থেকে সৈনিকের হৃদপিণ্ড এবং বুকের অন্যান্য অঙ্গগুলো ও পেট/উদর রক্ষা করত। একইভাবে, খ্রীষ্টিয়ানদেরকে অবশ্যই আত্মিক প্রতিরক্ষা গ্রহণ করতে হবে যা ঈশ্বর তাদের দিচ্ছেন; আর, তিনি পোশাক বা পরিচ্ছদ হিসেবে তাঁর পবিত্র জীবন আমাদের দিচ্ছেন। যীশুর পবিত্র জীবন তার সৎকর্মগুলো, তাঁর দয়াকে ও বাইবেলের সত্যকে, অন্তর্ভুক্ত করে (ইফিষীয় ৪:২৪; ৫:৯)। আমরা যখন আমাদের হৃদয়ে যীশুকে বাস করতে দেব, তখন আমাদের জীবন বদলে যাবে। তখন আমরা অন্য লোকদের প্রতি সম্মান দেখাব এবং তাদের প্রতি ন্যায্য আচরণ করব।