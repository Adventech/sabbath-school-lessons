---
title:  ঈশ্বরের শান্তি সহভাগ
date:   16/09/2023
---

### শাস্ত্রপাঠ
ইফিষীয় ৬:১০-২০; ১ পিতর ৪:১; ৫:৮; রোমীয় ৮:৩৭-৩৯; লূক ১৮:১-৮।

> <p>মুখস্থপদ</p>
> “এই সকল ছাড়া বিশ্বাসের ঢালও গ্রহণ কর, যাহার দ্বারা তোমরা সেই পাপাত্মার সমস্ত অগ্নিবাণ নির্বাপিত করিতে পারিবে; এবং পরিত্রাণের শিরস্ত্রাণ ও আত্মার খড়্গ, অর্থাৎ ঈশ্বরের বাক্য গ্রহণ কর” (ইফিষীয় ৬:১৬, ১৭)।

কারাবন্দি অবস্থায় জন বানিয়ান ‘দি পিলগ্রিম’স প্রগ্রেস’ বইটি লেখেন। বইটি খ্রীষ্টিয়ান নামের এক ব্যক্তির বিষয়ে একটি গল্প। গল্পে, খ্রীষ্টিয়ান নামের একজন রাজ-অতিথি রাজপ্রাসাদের একটি বিশেষ কক্ষ পরিদর্শন করতে যান। কক্ষটি বিভিন্ন ধরণের অস্ত্রশস্ত্রে ঠাসা ছিল। এই অস্ত্রগুলো ছিল সদাপ্রভুর পক্ষের সৈন্যদের। খ্রীষ্টিয়ান রাজপ্রাসাদ পরিত্যাগ করার পূর্বে দ্বিতীয়বার এই কক্ষটি আবার দেখতে যান এবং একটি কটি বন্ধনী পরিধান করেন। এই সজ্জাটি জ্যোতির্ময় নগর ভ্রমণকালে খ্রীষ্টিয়ানকে ভবিষ্যৎ আক্রমণের বিরুদ্ধে সুরক্ষা দেবে।

১৬৭৮ সালে বানিয়ান ‘দ্যা পিলগ্রিম’স প্রোগ্রেস’ লেখেন। ১৬০০ বছর আগে পৌল ইফিষীয়দের প্রতি তার পত্রটি লেখেন। পৌলও কারাবন্দি অবস্থায় লেখেন। ইফিষীয় পুস্তকে, পৌল লেখেন যে, ঈশ্বরের মণ্ডলী হচ্ছে একটি সেনাদলের মত। তাঁর মণ্ডলীর প্রত্যেক সদস্যের পরিধানের জন্য ঈশ্বরের একটি যুদ্ধসজ্জা আছে। যেমনিভাবে আমরা পৃথিবীর প্রত্যেকের সঙ্গে ঈশ্বরের শান্তির উপহার সহভাগ করি, এই যুদ্ধসজ্জা আমাদের মাথা থেকে পায়ের আঙ্গুল পর্যন্ত রক্ষা করবে।