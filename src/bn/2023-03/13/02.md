---
title:  'মণ্ডলী: ঈশ্বরের সৈনিক'
date:   17/09/2023
---

`ইফিষীয় ৬:১০-২০ পদ পড়ুন। এই পদগুলোয় যুদ্ধের ধরণ সম্পর্কে পৌল কি বলছেন, যে যুদ্ধগুলো মণ্ডলী করছে? পৌল কি মন্দের বিরুদ্ধে তার নিজস্ব লড়াই সম্পর্কে বলছেন? অথবা, পৌল কি মন্দের বিরুদ্ধে লড়াই সম্পর্কে বলছেন, যে লড়াইগুলো গোটা মণ্ডলী করছে?`

বাইবেলের যুগে, গ্রিক ও রোমীয়রা যুদ্ধজয় করেছে, কারণ তাদের বাহিনীর সকল সৈন্য একে অন্যকে সাহায্য ও সহযোগিতা করেছে? সৈন্যরা জয়ের জন্য একযোগে কাজ করেছে। গ্রিক কিংবা রোমীয় সেনাদলের নেতারা তাদের সৈন্যদের শিখিয়েছে যে, তারা যেন অন্য দেশ থেকে আসা উগ্র প্রতিপক্ষদের মত না করে। এই বিশৃঙ্খল লোকেরা শৃঙ্খলা অনুসরণ করেনি এবং তারা তাদের মত চলতে চেষ্টা করেছে। তাদের আচরণ ও কৃতকর্মের ফলে তারা গ্রিক ও রোমীয় সেনাদের বিরুদ্ধে পারাজিত হয়েছে।

যখন আমরা এই ধারণা বুঝতে পারি, তখন আমরা এটা বুঝতে পারি যে, পৌল ইফিষীয় ৬:১০-২০ পদে কি বিষয়ে বলছেন। তিনটি কারণ রয়েছে, যে-কারণে আমরা বলে থাকি যে, পৌল নিজের কিংবা অন্য কারও জীবনের লড়াই সম্পর্কে নয়, বরং মন্দের বিরুদ্ধে মণ্ডলীর লড়াই সম্পর্কে বলছেন: (১) ইফিষীয় ৬:১০-২০ পদ হচ্ছে পত্রের চ‚ড়ান্ত অংশ, যে পুরো অংশটি মণ্ডলী সম্পর্কে বলে। সুতরাং, একাকী লড়াই করা একজন খ্রীষ্টিয়ানের বিষয় বলে পত্র সমাপ্ত করাটা পৌলের জন্য বেমানান হবে। (২) ইফিষীয় ৬:১০-২০ পদের শেষে, ‘ঈশ্বরের সকল লোকের’ সঙ্গে যুক্ত হবার জন্য পৌল খ্রীষ্টিয়ানদের আহ্বান জানাচ্ছেন (ইফিষীয় ৩:১৮; আরও পড়ুন, ১৯, ২০ পদ)। (৩) অধিক গুরুত্বপূর্ণ হল, পৌল তার পত্রের শুরুর দিকে সেই যুদ্ধ সম্পর্কে বলছেন, যে-যুদ্ধ মন্দের বিরুদ্ধে সমগ্র মণ্ডলী করছে (ইফিষীয ৩:১০)। এই যুদ্ধ কেবল একা করার বিষয় নয়।

সুতরাং, ইফিষীয় ৬:১০-২০ পদ একজন যোদ্ধার এমন একটি চিত্র প্রদর্শন করে না, যেখানে যোদ্ধা মন্দের বিরুদ্ধে একাকী লড়াই করছে। একজন সেনাপতি যেমনিভাবে তার সেনাবাহিনীর উদ্দেশ্যে বলে থাকে, পৌল ঠিক সেভাবেই মণ্ডলীর উদ্দেশ্যে বলছেন। পৌল মণ্ডলীকে ঈশ্বরের যুদ্ধসজ্জা পরিধান করতে এবং একটি সেনাদল হিসেবে লড়াইয়ে নামতে নির্দেশ দিচ্ছেন।

মণ্ডলীর বিষয় বলতে পৌল এ পর্যন্ত অনেক রূপক চিত্র ব্যবহার করেছেন। পৌল মণ্ডলীকে যীশুর দেহের (ইফিষীয় ১:২২, ২৩; ৪:১-৬) সঙ্গে তুলনা করছে; একটি ভিত্তিমূল বা গাঁথুনি বা মন্দির হচ্ছে ঈশ্বরের (ইফিষীয় ২:১৯-২২); একটি মন্দির হচ্ছে যীশুর কনে (ইফিষীয় ৫:২১-৩৩)। ইফিষীয় পুস্তকে পৌলের ব্যবহৃত শেষ রূপকটি কি? পৌল মণ্ডলীকে ঈশ্বরের সেনাদল হিসেবে আখ্যায়িত করছেন। আমরা সেই কুদিনের দিকে অগ্রসর হচ্ছি যখন ঈশ্বরের লোকেরা মন্দের বিরুদ্ধে চ‚ড়ান্ত যুদ্ধে লড়াই করবে। আমরা সবাই যীশুর সেনাবাহিনীর সৈনিক। সুতরাং, ঈশ্বরের প্রতি ও একে অন্যের প্রতি আমাদের অনুগত হতে হবে।