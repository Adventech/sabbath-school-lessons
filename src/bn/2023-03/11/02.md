---
title:  সন্তানদের প্রতি উপদেশ
date:   03/09/2023
---

`পৌল সন্তানদেরকে কি উপদেশ দিচ্ছেন? তার বক্তব্যকে সমর্থন দেবার জন্য পৌল পুরাতন নিয়মের কোন্ পদের উদ্ধৃতি ব্যবহার করছেন? উত্তরের জন্য ইফিষীয় ৬:১-৩ পদ পড়ুন। উত্তর লাভের সুবিধার্থে আরও পড়ুন, মথি ১৮:১-৫, ১০; মার্ক ১০:১৩-১৬।`

পৌল কোন্ সন্তানদের বিষয় বলছেন? যখন আমরা এই প্রশ্নটির উত্তর জানব, তখন আমরা পৌলের উপদেশ আরও ভালভাবে জানতে পারব? ইফিষীয ৬:১-৩ পদে লেখা ‘সন্তান’ শব্দটি গ্রিক ভাষার ‘তা তেকনা’ শব্দ থেকে এসেছে। ‘তা তেকনা’ কথাটি সেই সন্তানদের বোঝাতে পারে যারা তরুণ ও বয়স্ক। নূতন নিয়মের যুগে, পরিবারের পিতার বয়স ৬০ বছর হওয়া পর্যন্ত (গ্রিক পরিবারে) কিংবা পিতা মৃত্যুবরণ করার আগ পর্যন্ত (রোমীয় পরিবারে) সন্তানেরা তার অধীনে থাকত। পৌল যে সন্তানদের কথা বলছেন, তারা তাদের অভিভাবকদের দেওয়া শিক্ষাগুলো গ্রহণ করার জন্য উপযুক্ত ছিল (ইফিষীয় ৬:৪)। একইসঙ্গে, এই সন্তানেরা যীশুকে অনুসরণ করার সিদ্ধান্ত নেবার জন্য উপযুক্ত বয়সী ছিল।

মনে রাখবেন, পৌলের লেখা পত্র ইফিষ নগরের গৃহ-মণ্ডলীগুলোতে পঠিত হবে। তার পত্রে, পৌল গৃহ-মণ্ডলীর সন্তানদের নির্দেশ দিচ্ছেন যেন তারা তাদের পিতামাতার বাধ্য থাকে ও তাদের শ্রদ্ধা (সমাদর) করে (তুলনা করুন, ইফিষীয় ৫:২২; ৬:৪, ৫, ৭-৯)। পৌল চান যে, মণ্ডলীর বয়স্ক সভ্য-সভ্যারা সন্তানদেরকে যীশুর অনুসারী হিসেবে সম্মান (শাসন ও চেতনা) করুক এবং মণ্ডলীতে বিশ্রামদিনের উপাসনায় তাদের সহায়তা করুক। ইফিষীয় ৬:১-৩ পদ থেকে, উত্তম পিতা-মাতা হবার বিষয়ে এবং যীশুর বিষয়ে সন্তানদেরকে শিক্ষা দেবার ব্যাপারে আমরা গুরুত্বপূর্ণ নীতিমালা শিখি।

পৌল সন্তানদেরকে তাদের পিতা-মাতাদের বাধ্য থাকতে বলছেন, তার মানে এই নয় যে, তারা অবশ্যই প্রশ্নাতীতভাবে তাদের বাধ্য থাকবে। “পিতা-মাতারা যদি তাদের সন্তানদের এমন কিছু করতে বলে যা যীশুর প্রতি বাধ্যতার বিরুদ্ধে যায়, সেক্ষেত্রে সন্তানেরা অবশ্যই কেবল ঈশ্বরের বাধ্য থাকবে। পিতা-মাতার অনৈতিক নির্দেশের প্রতি বাধ্য না হলে কী প্রতিফল ঘটবে, সেটা নিয়ে সন্তানদের উদ্বিগ্ন হবার দরকার নেই। সমস্ত বিষয়ের ব্যাপারে সন্তানেরা অবশ্যই ঈশ্বরের প্রতি আস্থা রাখবে।” -ঈলেন জি হোয়াইট, দি অ্যাড্ভেণ্টিস্ট হোম, পৃষ্ঠা: ২৯৩।

সন্তানদেরকে ৫ম আজ্ঞা স্মরণ করতে বলার মাধ্যমে পৌল সন্তানদের প্রতি তার উপদেশ সমাপ্ত করছেন। পৌলের কাছে দশটি আজ্ঞা অত্যন্ত গুরুত্বপূর্ণ (পড়ুন, ইফিষীয় ৪:১-৬:৯; আরও পড়ুন, ইফিষীয় ৪৪:২৫, ২৮; ৫:৩-১৪)। পৌল এ-কথার দ্বারা তার উদ্ধৃতি শুরু করছেন, “তোমার পিতাকে ও তোমার মাতাকে সমাদর করিও” (ইফিষীয় ৬:২)। পরে, পৌল যুক্ত করে বলছেন, “এ ত প্রতিজ্ঞাসহযুক্ত প্রথম আজ্ঞা” (ইফিষীয় ৬:২)। পৌল এ-কথার দ্বারা তার উদ্ধৃতি শেষ করছেন, “যেন তোমার মঙ্গল হয়, এবং তুমি দেশে দীর্ঘায়ু হও” (ইফিষীয় ৬:৩)। কোন পিতামাতাই স্বতঃসিদ্ধ নন। কিন্তু ৫ম আজ্ঞা আমাদের দেখায় যে, আমাদের জীবনের জন্য ঈশ্বরের পরিকল্পনায় পিতামাতাকে সম্মান করার বিষয়টি অন্তর্ভুক্ত রয়েছে।