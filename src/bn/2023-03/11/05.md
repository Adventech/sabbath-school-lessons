---
title:  যীশুর অধিভুক্ত দাসেরা
date:   06/09/2023
---

`পৌল খ্রীষ্টিয়ান দাসদের কি করতে বলেন? উত্তরের জন্য ইফিষীয় ৬:৫-৮ পদ পড়ুন।`

পৌল খ্রীষ্টিয়ান দাসদেরকে তাদের প্রভুর বাধ্য থাকতে বলছেন। দাসেরা যেমনিভাবে যীশুর জন্য কাজ করছে, তেমনিভাবে তারা যেন তাদের প্রভুদের জন্যও কাজ করে। একইসঙ্গে, দাসদের অবশ্যই স্মরণে রাখতে হবে যে, তারা প্রভুর অধিভুক্ত/অধীন। সুতরাং, যীশুর প্রাপ্য আনুগত্য যেন তারা তাদের প্রভুদের না দেয়। দাসত্ব বিষয়ক পৌলের ধারণাগুলো প্রভু ও দাসদের ব্যাপারে তার সময়ের খ্রীষ্টিয়ানদের চিন্তা-ভাবনা পরিবর্তন করতে সাহায্য করেছে।

ইফিষীয় ৬:৫-৮ পদে, প্রভু ও দাসদের ব্যাপারে পৌলের ধারণাগুলোর কয়েকটি পাঠ করি:

পৌল চান, দাসেরা যেন স্মরণে রাখে যে, তাদের প্রকৃত প্রভু স্বর্গে আছেন (ইফিষীয় ৬:৫)।

দাসেরা তাদের এই জীবনে অবশ্যই সম্মান ও ভক্তি সহকারে তাদের প্রভুর সেবা করবে। তারা এমনভাবে প্রভুদের সেবা করবে যেন তারা যীশুর সেবা করছে (ইফিষীয় ৬:৫, ৬)।

পৌল খ্রীষ্টিয়ানদের আরও বলেন: “মনুষ্যের তুষ্টিকরের ন্যায় চাক্ষুষ সেবা না করিয়া, বরং খ্রীষ্টের দাসের ন্যায় প্রাণের সহিত ঈশ্বরের ইচ্ছা পালন করিতেছ বলিয়া কর” (ইফিষীয় ৬:৬)।

পৌল দাসদেরকে আরও বলেন: “মনুষ্যের সেবা নয়, বরং প্রভুরই সেবা করিতেছ বলিয়া, প্রণয় ভাবেই দাস্যকর্ম কর” (ইফিষীয় ৬:৭)।

যীশু যখন পুনরায় আসবেন, তখন খ্রীষ্টিয়ান দাসেরা তাদের প্রভুদের জন্য যে সকল সৎকর্ম করেছে, সে সকল সৎকর্মের পুরষ্কার পাবে। এর কারণ হল, এই খ্রীষ্টিয়ান দাসেরা তাদের সেই কাজগুলো যীশুর জন্য করেছে। সুতরাং, এই দাসেরা তাঁর কাছ থেকে একটি পুরষ্কার প্রত্যাশা করতে পারে। আপনি কি দেখছেন, এই ধারণা কীভাবে দাসদের আশা দেয়? একজন দাস হয়ত ভাবতে পারে যে, তার প্রভু তাকে পছন্দ করে না এবং তার কাজে তাকে উৎসাহ দেয় না (তুলনা করুন, ১ পিতর ২:১৯, ২০)। কিন্তু খ্রীষ্টিয়ান দাসের স্বর্গে একজন প্রভু আছেন যিনি তাঁর বিষয়ে যত্নশীল এবং তার প্রতিটি সৎকর্ম তিনি দেখেন। এই চিন্তা পৌলের সময়ে খ্রীষ্টিয়ানদের জন্য সান্ত্বনাদায়ক ছিল।

`ইফিষীয় ৬:৫-৮ পদে পৌলের প্রদত্ত গুরুত্বপূর্ণ নীতিগুলো পুনরালোচনা করুন। এই নীতিগুলো বর্তমানে আমাদেরকে আমাদের কাজে কীভাবে সাহায্য করতে পারে?`