---
title:  প্রভুরাও দাস
date:   07/09/2023
---

`মনে কল্পনা করুন যে, আপনি পৌলের সময়ের একজন খ্রীষ্টিয়ান প্রভু। আপনি আপনার গৃহ-মণ্ডলীতে উপস্থিত আছেন যেখানে কেউ একজন ইফিষীয়দের প্রতি পৌলের লেখা পত্রটি পাঠ করছে। আপনার দাসও সেখানে আছে এবং পত্র পাঠ করা শুনছে। একজন দাসের মনিব হিসেবে, ইফিষীয় ৬:৯ পদে দাসদের ব্যাপারে পৌলের লেখা উপদেশ শুনে আপনার কি উপলব্ধি হবে?`

পৌল প্রভুদের এই উপদেশ দিচ্ছেন: “আর প্রভুগণ, তোমরা তাহাদের প্রতি তদ্রƒপ ব্যবহার কর, ভর্ৎসনা  ত্যাগ কর, জানিও, তাহাদের এবং তোমাদেরও প্রভু স্বর্গে আছেন, আর তিনি কাহারও মুখাপেক্ষা করেন না” (ইফিষীয় ৬:৯)। পৌলের সময়ের প্রভুদের জন্য এই উপদেশ ছিল আশ্চর্যজনক। পৌল দাসদেরকে তাদের প্রভুরদের জন্য কাজ করতে বলছেন। এখন পৌল মনিবদেরকে তাদের দাসদের প্রতি সদয় হতে বলছেন। পৌল প্রভুদের বলছেন যে, তারা যেন তাদের দাসদের প্রতি নির্দয় না হয় এবং যেন তাদেরকে প্রহার করা বন্ধ করে। নূতন নিয়মের যুগে, প্রভুরা তাদের দাসদের বিভিন্নভাবে শাস্তি দিত (১ পিতর ২:২০)। এই শাস্তিগুলোর মধ্যে প্রহার করা, বেচে দেওয়া, অনাহারে রাখা, শিকল দিয়ে বেঁধে রাখা, যৌনাচারে বাধ্য করা ও হত্যা করা, অন্তর্ভুক্ত ছিল।

প্রভুদের আচরণ পরিবর্তনের ব্যাপারে পৌল দুটি কারণ দর্শাচ্ছেন:

১\) খ্রীষ্টিয়ান হিসেবে, দাসদের প্রভুরাও ‘দাস।’ তারা যীশুর দাস। সুতরাং, যীশু হলেন দাসদের ও তাদের মনিবদের প্রভু (তুলনা করুন, কলসীয় ৪:১)।

২\) ঈশ্বর হলেন প্রত্যেকের বিচারক। আমাদের বিচারকর্তা হিসেবে, ঈশ্বর ন্যায্য। তিনি একজন অপেক্ষা অন্য জনকে অধিক কৃপা করেন না। ঈশ্বর প্রত্যেককে একইভাবে সমাদর করেন। ঈশ্বরের দৃষ্টিতে, দাসও ঠিক তার প্রভুর মতই মূল্যবান। ঈশ্বর তাদের উভয়কেই একইভাবে প্রেম করেন। সুতরাং, প্রভুরা তাদের দাসদের সেই একই প্রেম ও সমাদর দেখাক, যেমনটা ঈশ্বর তাদের দেখিয়ে থাকেন (ফিলীমন ১৫, ১৬ পদ)।

ইফিষীয়দের প্রতি পৌলের বার্তা খ্রীষ্টিয়ান দাসদের মন আশায় ভরিয়ে দিয়েছিল। খ্রীষ্টিয়ান দাসেরা ছিল:

১\) ঈশ্বরের পুত্র রূপে দত্তক (ইফিষীয় ১:৫)

২\) যীশুর দ্বারা উদ্ধারকৃত (ইফিষীয় ১:৭)

৩\) ঈশ্বর কর্তৃক মনোনীত এবং আশীর্বাদপ্রাপ্ত (ইফিষীয় ৩:৬)

৪\) ঈশ্বরের স্বর্গীয় পরিবারের অংশীদার (ইফিষীয় ২:১৯)

৫\) ঈশ্বরের মণ্ডলীর গুরুত্বপূর্ণ সভ্য-সভ্যা (ইফিষীয় ৩:৬)