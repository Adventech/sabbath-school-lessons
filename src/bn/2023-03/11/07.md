---
title:  অতিরিক্ত আলোচনা
date:   08/09/2023
---

আসুন, সন্তানদের বিষয়ে এ সপ্তাহে আমাদের শেখা বাইবেলের দুটি সর্বাপেক্ষা গুরুত্বপূর্ণ সত্য নিয়ে আলোচনা করি। পৌল আমাদের শিক্ষা দেন যে-

১\) সন্তানদেরকে আমাদের অবশ্যই যীশুর অনুসারীদের মতই সমাদর করতে হবে (ইফিষীয় ৬:১-৩)।

২\) প্রভুর সেবা করা শিক্ষা দেয়ার ও প্রশিক্ষণ দেয়ার জন্য পিতা-মাতাদের হাতে দায়িত্ব ন্যস্ত করা হয়েছে (ইফিষীয় ৬:৪)।

এই উপদেশ অদ্য আমাদেরকে সন্তানদের প্রয়োজনীয়তা স্মরণে রাখতে সাহায্য করে। পিতা-মাতা হিসেবে, পৌলের উপদেশ আমাদেরকে আমাদের দায়-দায়িত্ব বুঝতেও সাহায্য করে। কিন্তু দাস ও প্রভুদের প্রতি পৌলের উপদেশ আমরা বর্তমানে কীভাবে অনুসরণ করছি (ইফিষীয় ৬:৫-৮)? আমরা বেশিরভাগ লোক এমন একটি দেশে বাস করি না যেখানে দাসত্ব বৈধ। খ্রীষ্টিয়ান হিসেবে, আমরা আরও জানি যে, যেকোন ধরণের দাসত্বই হচ্ছে খারাপ। তাহলে, পৌলের উপদেশ আমরা কীভাবে অনুসরণ করছি? পৌলের উপদেশ হচ্ছে যীশুর সুসমাচারের অংশ বিশেষ। সুসমাচার কেবল সু-খবরই নয়, বরং সুসমাচার হচ্ছে এমন কিছু যা আমাদের জীবনের জন্য সর্বাপেক্ষা গুরুত্বপূর্ণ সংবাদ। এটা চিন্তা করা আমাদের জন্য অত্যন্ত গুরুত্বপূর্ণ যে, আমাদের বর্তমান সময়ে ও আমাদের এলাকায় সুসমাচারের গুরুত্ব কতটা অপরিসীম। পরিবার, বন্ধু-পরিজন ও সহকর্মীদের সঙ্গে যোগাযোগের ক্ষেত্রে এই সুসমাচার আমাদের সাহায্য করতে পারে। নিচের আলোচ্য প্রশ্নবলী এই গুরুত্বপূর্ণ কাজটি করার ক্ষেত্রে আমাদের সাহায্য করতে পারে:

**আলোচ্য প্রশ্নাবলী**:

`যীশু বলেন যে, যখন আমরা সন্তানদের প্রতি প্রেম দেখাই, তখন আমরা এটা দেখাই যে, আমরা প্রভুর সঙ্গে মিলিত হতে প্রস্তুত (লূক ১:১৭; মালাখি ৪:৬)। অ্যাড্ভেন্টিস্ট হিসেবে, যীশুর কথাগুলো অদ্য আমাদের জন্য কি অর্থ বহন করে?`

`বহু সন্তানেরা অত্যাচারিত, যৌন নিপীড়িত ও লজ্জিত। এই সন্তাদের প্রতি আমাদের কর্তব্য কি? কীভাবে আমরা তাদেরকে সাহায্য করতে পারি?`

`এই সন্তানদের সুরক্ষা ও পরিচর্যার জন্য মণ্ডলীর কি দায়িত্ব রয়েছে? সন্তানদের নিরাপদ রাখার জন্য এবং মণ্ডলীকে সন্তানদের জন্য নিরাপদ করে তোলার জন্য আমাদের কি করা দরকার?`

`দাস ও প্রভুদের জন্য পৌলের উপদেশগুলো (ইফিষীয় ৬:৫-৯ পদ), কর্মকর্তা ও কর্মচারীদের জন্যও সমভাবে প্রযোজ্য। আপনার কি মনে হয়, পৌলের উপদেশগুলো কীভাবে কর্মক্ষেত্রে কর্মচারীদেরকে সাহায্য করতে পারে?`

`বর্তমানে কমবেশ ৪ কোটি মানুষ দাস্যকর্ম করছে (http://www.globalslaveryindex.org)। এই নর ও নারীদের প্রতি আমাদের করণীয় কি?`