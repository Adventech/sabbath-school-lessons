---
title:  যীশুর প্রতি আনুগত্য
date:   02/09/2023
---

### শাস্ত্রপাঠ
ইফিষীয় ৬:১-৯; মথি ১৮:১-৫, ১০; কলসীয় ৩:২১; ১ তীমথিয় ৬:১, ২; ১ পিতর ২:১৮-২৫।

> <p>মুখস্থপদ</p>
> “আর প্রভুগণ, তোমরা তাহাদের প্রতি তদ্রƒপ ব্যবহার কর, ভর্ৎসনা  ত্যাগ কর, জানিও, তাহাদের এবং তোমাদেরও প্রভু স্বর্গে আছেন, আর তিনি কাহারও মুখাপেক্ষা করেন না” (ইফিষীয় ৬:৯)।

২০১৮ সালে লোকেরা ওয়াশিংটনের বাইবেল মিউজিয়াম পরিদর্শন করতে যায়। অতিথিরা একটি বিশেষ বাইবেল দেখতে আসে। বাইবেলটি দুই শতাধিক বছরের বেশি পুরাতন। বাইবেলটি ১৮০৮ সালে মুদি্রত। বাইবেলটির অনেকগুলো অধ্যায় ছিল না। বাইবেলটির প্রস্তুতকারীরা পুরাতন নিয়মের ৯০% এবং নূতন নিয়মের ৫০% অপসারণ করেছিল! আমাদের বাইবেল ১১৮৯ টি অধ্যায় রয়েছে। কিন্তু ১৮০৮ সালের বাইবেলে মাত্র ২৩২টি অধ্যায় ছিল!

১৮০৮ সালের বাইবেল এতটা সংক্ষিপ্ত কেন ছিল? সেই যুগে আমেরিকায় কৃতদাস প্রথা বৈধ ছিল। সুতরাং, বাইবেলটির মুদ্রাকরেরা কেবল সেই পদগুলো অপসারণ করেছিল, যে-পদগুলো দাসদেরকে পালিয়ে যেতে কিংবা তাদের প্রভুদের বিরুদ্ধে বিদ্রোহ করতে প্রলুব্ধ করতে পারে বলে তারা মনে করেছিল। প্রস্তুতকারীরা বাইবেলটিতে কেবল সেই পদগুলো রেখেছিল যে-পদগুলো দাসপ্রথাকে সমর্থন করে বলে তারা বিশ্বাস করত। এগুলোর মধ্যে ইফিষীয় ৬:৫ পদ হচ্ছে একটি পদ, যেটি আজ পর্যন্ত বহু লোক ভুলভাবে বোঝে। “দাসেরা, তোমরা যেমন খ্রীষ্টের আজ্ঞাবহ, তেমনি ভয় ও কমপ সহকারে, তোমাদের অন্তঃকরণের সরলতায়, মাংস অনুযায়ী আপন আপন প্রভুদের আজ্ঞাবহ হও” (ইফিষীয় ৬:৫)।

ইফিষীয় ৬:১-৯ পদে দাসত্বের ব্যাপারে পৌলের লেখা কথাগুলো খ্রীষ্টিয়ান হিসেবে আমরা কীভাবে বুঝতে পারি? এ সপ্তাহে, আমরা জানব যে, সুসমাচার কীভাবে আমাদেরকে পৌলের বার্তা বুঝতে সাহায্য করে?