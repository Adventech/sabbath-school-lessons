---
title:  পিতা-মাতাদের জন্য উপদেশ
date:   04/09/2023
---

`ইফিষীয় ৬:৪ ও কলসীয় ৩:২১ পদের তুলনা করুন। আমাদের সন্তানদেরকে রাগিয়ে না তোলার ব্যাপারে কলসীয় ৩:২১ পদ কি কারণ দর্শায়?`

‘দি বুক অফ্ সিরাক’ বইটি সিরাক নামের একজন যিহূদী লেখক লিখেছেন। সিরাক তার বইয়ে পিতা-মাতাদের উপদেশ দিচ্ছেন। পৌলের সময়ে বহু যিহূদী পিতা-মাতা বইটি পড়েছে। এখানে সিরাকের কিছু উপদেশ তুলে ধরা হল: “পিতারা, আপনারা যদি আপনাদের পুত্রদের ভালবাসেন, তাহলে আপনরা তাদেরকে প্রায়ই চাবুক মারুন। আপনারা যদি পুত্রদের প্রতি অতিরিক্ত সদয় হন, তাহলে, প্রতিদানে আপনি দুঃখ পাবেন. . .। এই জীবনে যদি তাদেরকে সঙ্কটমুক্ত রাখতে চান, তাহলে আপনার পুত্রদের শাস্তি দিন ও ভারী বোঝা বহন করতে দিন। তাহলে, আপনার সন্তানেরা তাদের মন্দ আচরণের দ্বারা আপনাকে ব্যথিত করবে না।” -সিরাক ৩০:১, ৯, ১৩।

সিরাকের উপদেশ অপেক্ষা পৌলের উপদেশ পুরোপুরি আলাদা। পৌল সাবধান করে বলছেন, “আর পিতারা, তোমরা আপন আপন সন্তানদিগকে ক্রুদ্ধ করিও না, বরং প্রভুর শাসনে ও চেতনা প্রদানে তাহাদিগকে মানুষ করিয়া তুল”(ইফিষীয় ৬:৪)। পৌলে সময়ে, সন্তানদের শাসন করার ব্যাপারে পিতাদের আইনানুগ পূর্ণ ক্ষমতা ছিল। সন্তানেরা ছিল তাদের অভিভাবকদের সম্পদ। পিতারা তাদের সন্তানদের অবাধ্যতার অপরাধে তাদেরক কঠিন শাস্তি কিংবা মৃত্যুদণ্ড দিতে পারত। একজন প্রভু তার দাসের উপরে যতখানি ক্ষমতা রাখত, কিছু কিছু ক্ষেত্রে, একজন পিতা তার সন্তানদের উপরে এর থেকেও অধিক ক্ষমতা রাখত। কথাটির মানে এই নয় যে, পৌল দাস কেনাকে স্বীকৃতি দিচ্ছেন। পৌল পরিবারের সভ্য-সভ্যাদের মাঝে সুদৃঢ় আস্থা ও ভালবাসার বন্ধন তৈরি করতে চান। পৌল খ্রীষ্টিয়ান পিতা-মাতাদের আহ্বান করছেন যেন তারা বিবেচনা করতে যত্নবান হয় যে, কীভাবে তারা তাদের সন্তানদের শাস্তি দিবে। পিতারা যদি তাদের সন্তানদের রাগান্বিত করে, তাহলে সন্তানেরা হয়ত ঈশ্বরের সেবা করতে চাইবে না। সুতরাং, পিতা-মাতাদের সতর্ক হওয়া দরকার।

“পিতারা ও মাতারা, গৃহে আপনারা অবশ্যই ঈশ্বরের প্রেম প্রদর্শন করবেন। আপনারা অবশ্যই সন্তানদেরকে আপনাদের কথার বাধ্য হতে শিক্ষা দেবেন। বাধ্য থাকার জন্য তাদের প্রতি চিৎকার-চেঁচামেচি করবেন না। আপনাদের মুখের কথাগুলোয় যেন প্রেম ও দয়া থাকে...

“গৃহের প্রত্যেকের প্রতি সদয় হোন। এমন কথা বলবেন না যা কাউকে রাগিয়ে তোলে। ‘পিতারা, তোমরা আপন আপন সন্তানদিগকে ক্রুদ্ধ করিও না [ইফিষীয় ৬:৪]। এই নির্দেশ ঈশ্বর হতে আসছে...

“ঈশ্বর পিতা-মাতাদেরকে নির্মম ও কুৎসিৎ কথাবার্তার দ্বারা শাস্তি দেবার (বা শাসন করার) অনুমতি দিচ্ছেন না। ঈশ্বর চান না যে, সন্তানেরা যখন অবাধ্য হয়, তখন পিতা-মাতারা তাদের প্রতি নিষ্ঠুর ও কর্কশ হোক। তাহলে, পিতামাতারা ও নেতারা তাদের অধিভুক্তদেরকে ঈশ্বরের ব্যবস্থার বিষয় শিক্ষা দিতে সক্ষম হবে।” -ঈলেন জি হোয়াইট, চাইল্ড গাইডেন্স, পৃষ্ঠা: ২৫৯।