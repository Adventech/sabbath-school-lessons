---
title:  হৃদয়ে ইফিষীয়রা
date:   23/09/2023
---

### শাস্ত্রপাঠ
ইফিষীয় ১-৬।

> <p>মুখস্থপদ</p>
> “কেননা অনুগ্রহেই, বিশ্বাস দ্বারা তোমরা পরিত্রাণ পাইয়াছ; এবং ইহা তোমাদের হইতে হয় নাই, ঈশ্বরেরই দান; তাহা কর্মের ফল নয়, যেন কেহ শ্লাঘা না করে। কারণ আমরা তাঁহারই রচনা, খ্রীষ্ট যীশুতে বিবিধ সৎক্রিয়ার নিমিত্ত সৃষ্ট; সেইগুলি ঈশ্বর পূর্বে প্রস্তুত করিয়াছিলেন, যেন আমরা সেই পথে চলি” (ইফিষীয় ২:৮-১০)।

ইংল্যাণ্ডের লণ্ডনে বেড়াতে আসা অতিথিরা ‘লণ্ডন আই’ নামের একটি বিশেষ রাইডে (চক্রি) চড়ে থাকেন। ‘লণ্ডন আই’ হচ্ছে এমন একটি চক্রি যেটিতে চড়ে বিনোদন পার্কের প্রায় সবকিছু দেখা যায়। ‘লণ্ডন আই’ আপনাকে টেমস নদীর তটরেখা থেকে ৪৫০ ফুট উঁচুতে ওঠাবে। সেখান থেকে আপনি একটি চমৎকার দৃশ্য দেখতে পাবেন যা আপনাকে লণ্ডনের অনেক গুরুত্বপূর্ণ জিনিসগুলো দেখাবে: বিগ বেন ক্লক টাওয়ার (উচু দূর্গে স্থাপিত ঘড়ি), সরকারি ভবনগুলো, রাজপ্রাসাদ ও প্রসিদ্ধ গির্জাঘরগুলো। নূতন নিয়মের চিন্তাবিদ থমাস রাইট বলেন যে, ইফিষীয়দের প্রতি পৌলের পত্র অনেকাংশে ‘লণ্ডন আই’র মত। কারণ হল, “নূতন নিয়মের পত্রগুলোয় পৌলের লেখা যেকোন ধারণা অপেক্ষা ইফিষীয় পুস্তক আমাদেরকে একটি বড় চিত্র দেখায়।” -পল ফর্ এভরিওয়ান: দি প্রিজন লেটার্স, পৃষ্ঠা: ৩।

ইফিষীয় পুস্তকে, পৌল যেন সকল স্থানের খ্রীষ্টিয়ানদের উদ্দেশ্যে লিখছেন। যেমনিভাবে আমরা প্রতি অধ্যায় পড়ব, আমরা এই প্রশ্নটি মাথায় রাখব: অদ্য, আমাদের জীবনে সংস্কার অব্যাহত রাখার জন্য বাইবেলের ইফিষীয় পুস্তকে কি কি গুরুত্বপূর্ণ সত্য নিহিত রয়েছে?