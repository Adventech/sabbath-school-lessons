---
title:  অতিরিক্ত আলোচনা
date:   29/09/2023
---

ইফিষীয় ৬ অধ্যায়ের দ্বারা আমরা আমাদের আলোচনা শেষ করব। এই অধ্যায়ে, আমরা আবিষ্কার করেছি যে, মণ্ডলী হচ্ছে ঈশ্বরের সেনাদল। ঈশ্বরের সৈনিক হিসেবে, আমরা পাপের বিরুদ্ধে এবং শয়তানের মন্দ শক্তির বিরুদ্ধে ‘লড়াই’ করি। এই পৃথিবীর লোকদের জীবনে শান্তি আনার জন্য আমরা ঈশ্বরকে সহায়তা করছি।

ইতোমধ্যে আমরা যেমনিভাবে দেখেছি, পৌল মণ্ডলীতে তিনটি জিনিসের সঙ্গে তুলনা করছেন: (১) যীশুর দেহ (ইফিষীয় ১:২২, ২৩; ৪:১১-১৬); (২) ঈশ্বরের মন্দির (ইফিষীয় ২:১৯-২২), এবং; (৩) যীশুর কনে/স্ত্রী। ইফিষয় ৬:১০-২০, পৌল বলেন যে, মণ্ডলী হচ্ছে একটি সেনাদলের তুল্য। পৌল মণ্ডলীকে যুদ্ধের জন্য প্রস্তুত হতে বলেন। অনেকে এই পদগুলো ভুল বোঝে।

কিছু লোক ভাবে, পৌল বলছেন যে, খ্রীষ্টিয়ানদেরকে আক্ষরিক অস্ত্রশস্ত্র নিয়ে ঈশ্বরের শত্রুদের বিরুদ্ধে লড়াই/বিদ্রোহ করতে হবে। অন্যরা ভাবে, পৌল বলছেন যে, অন্যদের বিরুদ্ধে লড়াই ও বিতর্ক করার জন্য আমাদের সর্বদা প্রস্তুত ও উন্মুখ হয়ে থাকতে হবে। কিন্তু পৌল আমাদেরকে ওভাবে লড়াই করতে বলছেন না। মনে রাখবেন, পৌল বলছেন যে, খ্রীষ্টিয়ান হিসেবে, আমরা অবশ্যই শান্তি ও ঐক্যে থাকব। আমরা অবশ্যই একে অন্যকে উৎসাহ দেব ও প্রেম দেখাবো (ইফিষীয় ৪:২৫-৫:২ পদ পড়ুন)। পৌল ব্যাখ্যা করেন যে, ঈশ্বরের সুসমাচার হচ্ছে শান্তির বিষয়ে একটি বার্তা (ইফিষীয় ৬:১৫)। সুতরাং, কীভাবে আমাদের ঈশ্বরের পক্ষে যুদ্ধ করতে হবে, সে-বিষয়ে শিক্ষা দেবার জন্য পৌল সেনাদলের একটি রূপক ব্যবহার করছেন। আমরা অবশ্যই ঈশ্বরের শত্রুদের বিরুদ্ধে আক্ষরিক অস্ত্রশস্ত্র তুলে নেব না। মন্দের বিরুদ্ধে আমাদের যুদ্ধ হচ্ছে আত্মিক। পৌল আমাদেরকে ঈশ্বরের সেনাদলে যোগ দিতে এবং মানুষের জীবনে শান্তি আনার জন্য ঈশ্বরকে সহায়তা করতে আহ্বান করছেন। যখন তারা তাদের হৃদয়ে ঈশ্বরকে গ্রহণ করবে, তখন তারা শান্তি উপলব্ধি করবে।

আমরা সত্যিকার অর্থে যে বিপদে রয়েছি, সে বিপদের বিষয়ে বুঝতে ভুল করবেন না। আমাদের শত্রু কেবল মানুষেরা নয়। আমাদের শত্রুদের মধ্যে রয়েছে ভ্রষ্ট দূতেরা ও তাদের সেনাপতি, শয়তান (ইফিষীয় ৬:১২)। একইসঙ্গে, আমাদের ভয় পাবার দরকার নেই (ইফিষীয় ৬:১০)। ঈশ্বর আমাদেরকে সেরা অস্ত্রশস্ত্র ও তাঁর যুদ্ধসজ্জা দিচ্ছেন (ইফিষীয় ৬:১১)। অর্থাৎ, ঈশ্বর আমাদেরকে তাঁর বাইবেলের সত্য, ধর্মময় জীবন, শান্তি, বিশ্বাস, অনুগ্রহ এবং তাঁর পবিত্র আত্মা দিচ্ছেন (ইফিষীয় ৬:১৩-১৭)। ঈশ্বরের সাহায্য নিলে, আমরা বিফল হতে পারি না। ঈশ্বর আমাদের সামনে সামনে যুদ্ধে যান। তিনি আমাদের প্রতিজ্ঞা করছেন যে, আমরা যুদ্ধে বিজয়ী হব।

**আলোচ্য প্রশ্নাবলী**:

`সৎক্রিয়া করার জন্য আমরা যীশুতে সৃষ্টি হয়েছি- কথাটির দ্বারা পৌল কি বোঝাচ্ছেন? আমরা আমাদের সৎকর্মের গুণে পরিত্রাণ লাভ করি না। তাহলে, আমাদের সৎকর্ম করার ব্যাপারে ঈশ্বরের পরিকল্পনা কি?`

`ইফিষীয় ৩:২০ পদ পড়ুন। আমাদের মধ্যে কোন্ ‘শক্তি’ কাজ করছে? আমাদের জীবন দ্বারা কিভাবে এই শক্তি প্রদর্শন করতে হবে?`