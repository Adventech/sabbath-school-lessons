---
title:  খ্রীষ্টিয়ানদের সহভাগিতা
date:   25/09/2023
---

`ইফিষীয় ২ অধ্যায় পড়ুন। যেমনিভাবে আপনি পড়ছেন, এই প্রশ্নের উত্তর দিতে চেষ্টা করুন: ঈশ্বর ও তাঁর পুত্র আমাদের জন্য কি করেছেন?`

ইফিষীয় ২:১-১০ পদে, যীশুর সঙ্গে মিলিত হবার পূর্বে পাঠকদের যে ভয়াবহ জীবন ছিল, পৌল সেই জীবন সম্পর্কে বলছেন। পাপী হিসেবে, তারা ঈশ্বর ও তাঁর ব্যবস্থার বিরুদ্ধে লড়াই করছিল। শয়তান ও পাপ তাদের জীবন নিয়ন্ত্রণ করেছে (ইফিষীয় ২:১-৩)।

এই পাপীদের জন্য ঈশ্বর কি করলেন? একই কাজ তিনি আমাদের জন্য করছেন:

১\) ঈশ্বর আমাদেরকে যীশুর সঙ্গে জীবিত করলেন। মৃত্যু থেকে যীশুর পুনরুত্থান হল আমাদের বর্তমান আত্মিক জীবনের জন্য এবং স্বর্গে অনন্তজীবনের জন্য ঈশ্বরের একটি প্রতিজ্ঞা।

২\) ঈশ্বর আমাদেরকে যীশুর সঙ্গে স্বর্গে নিলেন। সুতরাং, যীশু স্বর্গে গিয়ে যে সম্মান পেলেন, সেই সম্মান আমাদেরও।

৩\) স্বর্গে ঈশ্বর যীশুর সঙ্গে বসলেন। যীশুকে রাজাদের রাজার মুকুট পরানো হল। তাঁর মুকুট আমাদেরও মুকুট (ইফিষীয় ২:৪-৭)।

আমরা কেবল যীশুর প্রতি ঘটা বিস্ময়কর ঘটনাগুলো দেখার দর্শক নই। ঈশ্বর চান আমরা আমাদের জীবনে এই বিস্ময়কর ঘটনাগুলোর অভিজ্ঞতা লাভ করি। আমাদের সদ্গুণের কারণে ঈশ্বর আমাদেরকে যীশুর এই বিস্ময়কর অভিজ্ঞতায় অন্তভুক্ত করছেন না। বরং, ঈশ্বর তাঁর দয়ার গুণে আমাদেরকে যীশুর এই বিস্ময়কর অভিজ্ঞতায় অন্তর্ভুক্ত করছেন (ইফিষীয় ২:৮, ৯)। ঈশ্বর চান, আমরা যেন যীশুর সঙ্গে বিশুদ্ধ শান্তি ও ঐক্যে বাস করি এবং ‘সৎক্রিয়া’ করি (ইফিষীয় ২:১০)।

ইফিষীয় ২:১১-২২ পদ শিক্ষা দেয় যে, আমরা ঈশ্বরের মণ্ডলীতে অন্য খ্রীষ্টিয়ানদের সঙ্গে যেন সহভাগিতায় বাস করি। এই সহভাগিতা হল ঈশ্বরের পরিকল্পনা। যীশুর মৃত্যু এটা সম্ভব করেছে, যেন ঈশ্বর আমাদেরকে তাঁর দয়া দেখান এবং আমাদেরকে তাঁর দত্তক সন্তান বলে গ্রহণ করেন (ইফিষীয় ২:১-১০)। যীশুর মৃত্যু অন্য খ্রীষ্টিয়ানদের সঙ্গে আমাদের সহভাগিতা সম্ভব করেছে (ইফিষীয় ২:১১-২২)। ক্রুশের কারণে, যীশু সেই দেয়াল ধ্বংস করতে পারছেন, যে-দেয়াল যিহূদী খ্রীষ্টিয়ানদের থেকে অ-যিহূদী খ্রীষ্টিয়ানদের পৃথক করছে। যীশু এতটা পরাক্রমী যে, তিনি তাঁর ব্যবস্থা বিষয়ে আমাদের ভুল ধারণা সংশোধন করতে পারেন (ইফিষীয় ২:১১-১৮)। যীশু একটি নতুন মন্দির গড়ে তুলছেন যেটি খ্রীষ্টিয়ানদের নিয়ে স্থাপিত। অতীতে যে অ-যিহূদীরা ধর্মধামে উপাসনা করার ব্যাপারে নিষিদ্ধ ছিল, সেই অ-যিহূদীরা এখন এক আত্মা ও এক মন হয়ে যিহূদী খ্রীষ্টিয়ানদের সঙ্গে যুক্ত হতে পারছে। আমরাও ঈশ্বরের মণ্ডলীর অংশ হয়েছি, যা ঈশ্বরের একটি পবিত্র মন্দিরের সমতুল্য (ইফিষীয় ২:১৯-২২)।

`ঈশ্বরের দয়ার গুণে, যীশুর সঙ্গে ও অন্যদের সঙ্গে সহভাগিতায় যুক্ত হয়ে আনন্দ ও আশীর্বাদ আপনি লাভ করছেন।`