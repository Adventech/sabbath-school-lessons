---
title:  আমরা যীশুতে আশীর্বাদপ্রাপ্ত
date:   24/09/2023
---

`ইফিষীয় ১ অধ্যায় পড়ুন এবং এর অর্থ নিয়ে গভীরভাবে চিন্তা করুন। বাইবেলের এই অধ্যায়ের কোন্ সত্যগুলো আপনার হৃদয়কে সব থেকে বেশি স্পর্শ করে? এই অধ্যায়ে আপনার সর্বাপেক্ষা প্রিয় বিষয়গুলো কি?`

ইফিষীয় ১ অধ্যায় আমাদেরকে, এই পৃথিবীর সৃষ্টিকালিন সেই অতীত থেকে ভবিষ্যৎ পর্যন্ত, ঈশ্বরের পরিত্রাণ পরিকল্পনা সম্পর্কে সবই বলে। এই অধ্যায়ে, আমরা ঈশ্বরের দয়া সম্পর্কে পাই, এবং যীশুর মাধ্যমে তিনি আমাদের জন্য যাকিছু করেছেন, সে সম্পর্কে পাই। ঈশ্বরের পরিত্রাণ পরিকল্পনা আমাদের দেখায় যে, আকাশমণ্ডল ও পৃথিবীর সৃষ্টি করার পূর্বে তিনি আমাদের পরিত্রাণের জন্য পদক্ষেপ নিলেন (ইফিষীয় ১:৪)। আমাদের পরিত্রাণের জন্য ঈশ্বর যে পরিকল্পনা নিয়েছেন, তা এখন আমাদের জীবনে সংঘটিত হচ্ছে (ইফিষীয় ১:৭, ৮, ১৩, ১৪)। যীশু যখন পুনরায় আসবেন, তখন আমাদের জীবনে ঈশ্বরের পরিত্রাণ পরিকল্পনা পূর্ণরূপে সুসম্পন্ন হবে (ইফিষীয় ১:৯, ১০)। স্বর্গ ও পৃথিবীর সমস্তকিছু ঈশ্বর তখন ঐক্যবদ্ধ করবেন (ইফিষীয় ১:১০)। এখন, আমরা নিশ্চিত থাকতে পারি যে, যীশুর মাধ্যমে ঈশ্বরের সেবা করার পরিকল্পনা হচ্ছে ভবিষ্যতে সমস্তকিছু নতুন ও উন্নত করার ব্যাপারে তাঁর মহাপরিকল্পনার একটি অংশ। ঈশ্বর সমস্তকিছুর দায়িত্বে যীশুকে রাখবেন (ইফিষীয় ১:১০)। এখন, আমরা নিশ্চিত থাকতে পারি যে, আমাদেরকে যীশুর মাধ্যমে পরিত্রাণ করার ব্যাপারে ঈশ্বরের পরিকল্পনা হচ্ছে ভবিষ্যতে সমস্তকিছু নতুন ও উন্নত করার ব্যাপারে তাঁর মহাপরিকল্পনার একটি অংশ।

ইফিষীয় ১ অধ্যায়ে ধন্যবাদ জ্ঞাপনও হচ্ছে একটি গুরুত্বপূর্ণ বিষয়। ইফিষীয় ১:১৫-১৯ পদে, পৌল ঈশ্বরকে ধন্যবাদ দিচ্ছেন। পৌল প্রার্থনা করেন যে, খ্রীষ্টিয়ানরা পরিত্রাণ লাভের আনন্দ উপভোগ করবে। পুনরুত্থিত যীশুর উপরে আমাদের মনোযোগ স্থাপনের জন্য পৌল আমাদের সাহায্য করছেন। এই একই যীশু স্বর্গে গেলেন যেখানে ঈশ্বর তাঁকে সমস্তকিছুর উপরে ক্ষমতা দিলেন, তাঁকে নেতা করলেন এবং সর্বযুগের কর্তা করলেন (ইফিষীয় ১:২০-২৩)।

ঈশ্বর তাঁর দয়া আমাদেরকে যীশুর মাধ্যমে, তাঁর পুত্রের মাধ্যমে, যিনি আমাদের জন্য মরলেন, তাঁর মাধ্যমে দেখালেন। ঈশ্বরের দয়ার প্রতি আমাদের বিশ্বাস দ্বারা আমরা এখন স্বর্গে যীশুর সঙ্গে বাস করব!

`পৌল আমাদের বলেন যে, “কারণ তিনি জগৎপত্তনের পূর্বে খ্রীষ্টে আমাদিগকে মনোনীত করিয়াছিলেন, যেন আমরা তাঁহার সাক্ষাতে প্রেমে পবিত্র ও নিষ্কলঙ্ক হই” (ইফিষীয় ১:৪)। ভাবুন, এই পদের অর্থ কী। এই পৃথিবী সৃষ্টি করার পূর্বে ঈশ্বর আমাদেরকে যীশুর অধিভুক্ত করেছেন! কী চমৎকার কথা! বাইবেলের এই বিস্ময়কর সত্য আমাদের কি আশা দেয়? আপনি যেন পরিত্রাণ লাভ করেন, এ ব্যাপারে ঈশ্বর কতটা উদগ্রীব- এ বিষয়ে বাইবেলের এই সত্য আপনাকে কি বলে?`