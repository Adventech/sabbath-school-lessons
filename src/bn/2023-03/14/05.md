---
title:  বিশ্বাস আমাদেরকে আত্মায় ও মনে এক করে
date:   27/09/2023
---

`ইফিষীয় ৪ অধ্যায়ে, পৌল খ্রীষ্টিয়ানদেকে কিছু কিছু কাজ করা বন্ধ করতে বলছেন এবং ভিন্ন কিছু করার ব্যাপারে নিশ্চিত হতে বলছেন। পৌলের মতে খ্রীষ্টিয়ানরা কোন্ কাজগুলো করবে এবং কোন্গুলো করবে না?`

পৌল ইফিষীয় ৪ অধ্যায়ে একটি নির্দেশ দিয়ে শুরু করছেন যে, মণ্ডলীর সভ্য-সভ্যারা যেন পরস্পর প্রেম ও ক্ষমা করে (ইফিষীয় ৪:১-৩, ৩২)। মণ্ডলীতে শান্তি ও ঐক্য রক্ষার জন্য যা করতে পারি, আমরা যেন তা সবই করি। পৌল বাইবেলের সাতটি সত্য দিয়ে শুরু করছেন যা আমাদেরকে পরস্পর শান্তিতে বা ঐক্যে রাখবে: আমরা অবশ্যই (১) এক দেহ (অর্থাৎ, এক মণ্ডলী) হব; (২) এক আত্মা হব; (৩) আমাদের একটি আশা থাকবে; (৪) আমাদের একজন প্রভু (যীশু খ্রীষ্ট) থাকবেন; (৫) এক বিশ্বাস থাকবে; (৬) বাপ্তিস্ম এক হবে, এবং: (৭) এক ঈশ্বর ও এক পিতা থাকবেন (ইফিষীয় ৪:৪-৬)। এই আত্মিক সত্যগুলো আমাদের একত্রে সংযুক্ত রাখে। ওগুলো আমাদেরকে ঈশ্বরের সঙ্গে ঐক্যে (বা, এক হিসেবে) সংযুক্ত করে।

বাইবেল আমাদের শান্তি ও ঐক্যের প্রতিজ্ঞা করছে। একই সঙ্গে, আমরা যদি শান্তি ও ঐক্য লাভ করতে চাই, তাহলে আমাদের অবশ্যই কঠিন পরিশ্রম করতে হবে। তাই, আমাদের বলা হচ্ছে: “প্রেমে পরস্পর ক্ষমাশীল হও, শান্তির যোগবন্ধনে আত্মার ঐক্য রক্ষা করিতে যত্নবান হও” (ইফিষীয় ৪:৩)। এটি করার একটি উপায় হল, যীশুর দেহের বা মণ্ডলীর একটি অংশ হওয়া (ইফিষীয় ৪:৭-১৬)। পবিত্র আত্মা মণ্ডলীর প্রত্যেক সভ্য-সভ্যাকে বিভিন্ন দান দেন। মণ্ডলীকে সবল ও সুস্বাস্থ্যময় করার জন্য মণ্ডলীর সভ্য-সভ্যারা যেন তাদের দানগুলো ব্যবহার করে (ইফিষীয় ৪:৭, ১৬)। মণ্ডলীর সকল সভ্য-সভ্যা মণ্ডলীর নেতাদের দ্বারা, ভাববাদিদের দ্বারা, ভ্রমণকারী সুসমাচার প্রচারকদের দ্বারা, পুরোহিতদের দ্বারা ও শিক্ষকদের দ্বারা আশীর্বাদপ্রাপ্ত হবে (ইফিষীয় ৪:১১, ১২)। ভিন্ন ভিন্ন দলগুলো হচ্ছে দেহের ভিন্ন ভিন্ন অংশ। এই ভিন্ন ভিন্ন দলগুলো একযোগে মণ্ডলীর বৃদ্ধির কাজে সহায়তা করবে। যীশু হলেন দেহের, অর্থাৎ তাঁর মণ্ডলীর, মস্তক (ইফিষীয় ৪:১৩, ১৫)।

পৌল মণ্ডলীর সভ-সভ্যাদের আরও বলছেন: “যেন আমরা আর বালক না থাকি, মনুষ্যদের ঠকামিতে, ধূর্ততায়, ভ্রান্তির চাতুরীক্রমে তরঙ্গাহত এবং যে সে শিক্ষাবায়ুতে ইতস্তঃত পরিচালিত না হই” (ইফিষীয় ৪:১৪)। এই পদটি আমাদের একটি আভাস/ধারণা দেয় যে, মণ্ডলীর সভ্য-সভ্যারা ভ্রান্ত শিক্ষামালার বিপদের মধ্যে ছিল।

পৌল মণ্ডলীর সভ্যসভ্যাদেরকে অতীতের কঠিন আত্মা পরিত্যাগ করতে বলছেন (ইফিষীয় ৪:১৭-২৪)। পৌল তাদেরকে ক্রোধ ও নিষ্ঠুরতা ও কুৎসিত আলাপ এড়িয়ে যেতে বলছেন। তারা যেন প্রেমের আলাপচারিতা করে (ইফিষীয় ৪:২৫-৩১) এবং পরস্পর একে অন্যকে ক্ষমা করে (ইফিষীয় ৪:৩২)।