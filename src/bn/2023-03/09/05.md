---
title:  ‘তোমরা ভাল করিয়া দেখ’
date:   23/08/2023
---

১৫-১৭ পদে এবং ১৮-২০ পদে উৎসাহদায়ক উপদেশের মাধ্যমে পৌল ইফিষীয় ৫:১-২০ পদ সমাপ্ত করছেন। পৌল বলেন, “অতএব তোমরা ভাল করিয়া দেখ, কিরূপে চলিতেছ; অজ্ঞানের ন্যায় না চলিয়া জ্ঞানবানের ন্যায় চল” (ইফিষীয় ৫:১৫)। পৌল পরে আবার একই কথা একটি ভিন্ন উপায়ে বলছেন: “এই কারণ নির্বোধ হইও না, কিন্তু প্রভুর ইচ্ছা কি, তাহা বুঝ” (ইফিষীয় ৫:১৭)। এই পদ দুটির মাঝে, পৌল তার পাঠকদের বলছেন: “সুযোগ কিনিয়া লও, কেননা এই কাল মন্দ” (ইফিষীয় ৫:১৬)।

`বিজ্ঞতার সঙ্গে চলার জন্য পৌলের উপদেশ নিয়ে ভাবুন (ইফিষীয় ৫:১৫-১৭)। একজন মূর্খের মত চলা এবং একজন জ্ঞানবানের ন্যায় চলা- এ দুটির মাঝে পার্থক্য কতখানি? এছাড়া, পৌল এ কথার দ্বারা কি বোঝাচ্ছেন?`

ইফিষীয় পুস্তকে, পৌল বলে দিচ্ছেন যে, খ্রীষ্টিয়ানরা কীভাবে জীবন যাপন করবে এবং কীভাবে করবে না (ইফিষীয় ২:২, ১০; ৪:১, ১৭; ৫:২, ৮)। পৌল চান খ্রীষ্টিয়ানরা জ্ঞানবানের ন্যায় জীবন যাপন করুক বা চলুক। সুতরাং, তারা তাদের জীবনে যে সব সিদ্ধান্ত নিয়ে থাকে, সে ব্যাপারে তারা অবশ্যই যেন সচেতন হয়। ইফিষীয় ৫:১৭ পদ আমাদের বুঝতে সাহায্য করে যে, কীভাবে আমরা একজন জ্ঞানবানের ন্যায় চলতে পারি। জ্ঞানবানেরা শিক্ষাগ্রহণ করে এবং ‘তারা যেন প্রভুর ইচ্ছা কি, তা বোঝে’ (ইফিষীয় ৫:১৭)।

তাহলে, পৌল এ-কথার দ্বারা কি বোঝাচ্ছেন: “সুযোগ কিনিয়া লও, কেননা এই কাল মন্দ” (ইফিষীয় ৫:১৬)। আপনি কি ‘কিনিয়া লও’ কথাটি লক্ষ্য করছেন? এই কথাটি গ্রিক ‘এক্সাগোরাজো’ ক্রিয়াপদ থেকে আসছে। ‘এক্সাগোরাজো’ শব্দটি ‘কিনিয়া লও’ কথাটির মূল শব্দ থেকে এসেছে, আর এর মানে হল, ‘তোমরা ভাল করে দেখ,’ কিংবা ‘বিবেচনা করে দেখ।’ পৌল বলছেন যে, যীশু আমাদের ‘ভাল করে’ কিংবা ‘বিবেচনা করে’ দেখতে বলছেন। পৌল বলছেন যে, যীশু আমাদেরকে ‘ভাল করে দেখতে’ আহ্বান করছেন। ভাল করে দেখার জন্য যীশুর এই আহ্বানটা হচ্ছে আমাদের পাপের জন্য তাঁর অনুগ্রহ ও ক্ষমা। ভাল করে দেখার’ বা ‘বিবেচনা করার’ আরেকটি ক্ষেত্র হল- যীশুর সাধা অনন্তজীবন। পৌল বলেন যে, যেমনিভাবে আমরা যীশুর দ্বিতীয় আগমনের জন্য অপেক্ষা করছি, আমরা যেন যত দ্রুত সম্ভব সুযোগ ‘লুফে (কিনে)’ নেই। ইফিষীয় ৫:১৬পদের ব্যবহৃত ‘সুযোগ (সময়)’ শব্দটি গ্রিক ‘কাইরস’ শব্দ থেকে এসেছে। ‘কাইরস’ মানে হল কোন কিছু করার সুযোগ। অর্থাৎ, পৌল বলছেন যে, যীশু পুনরায় আসার পূর্বে, এখনই আমাদের সুযোগ যেন আমরা বিজ্ঞতার সঙ্গে আমাদের সময়ের সদ্ব্যবহার করি। ‘সময় (সুযোগ)’ কথাটি সেই সব কঠিন (বা সঙ্কটময়) সময়কে বোঝায় যার মধ্যে আমরা বর্তমানে বসবাস করছি। আমরা কঠিন সময়ে বাস করছি, কারণ দিনগুলো মন্দতা/ভ্রষ্টতা ও সঙ্কটে পরিপূর্ণ (ইফিষীয় ৫:১৬; তুলনা করুন, ইফিষীয় ৬:১৩; গালাতীয় ১:৪)। নিঃসন্দেহে, শয়তান আমাদের এই জীবনকে কঠিনতরও করে তুলছে (ইফিষীয় ২:২)।

খ্রীষ্টিয়ান হিসেবে, আমাদের অবশ্যই বাজারে দর কষাকষি করা ‘বিচক্ষণের’ ন্যায় হতে হবে। নিঃসন্দেহে, আমরা ঈশ্বরের দয়া কিনতে পারি না। কিন্তু ঈশ্বর বিনামূল্যে যীশুর মাধ্যমে যাকিছু দিয়ে থাকেন, তা আমরা গ্রহণ করতে (বা লুফে নিতে) পারি।