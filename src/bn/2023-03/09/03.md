---
title:  দীপ্তির সন্তানেরা
date:   21/08/2023
---

পৌল লেখেন, “অনর্থক বাক্য দ্বারা কেহ যেন তোমাদিগকে না ভুলায়; কেননা এই সকল দোষ প্রযুক্ত অবাধ্যতার সন্তানগণের উপরে ঈশ্বরের ক্রোধ বর্তে” (ইফিষীয় ৫:৬)।

ইফিষীয় ৫:৬ পদের পূর্বে, পৌল আমাদের এ ব্যাপারে সতর্ক করছেন যে, সেই সব লোকদের প্রতি কী ঘটবে যারা তাদের অসৎকর্মের জন্য লজ্জিত না হয়ে কিংবা অনুতপ্ত না হয়ে পাপ করে যাচ্ছে: “কেননা তোমরা নিশ্চয় জানিতেছ, বেশ্যাগামী কি অশুদ্ধাচারী কি লোভী- সে ত প্রতিমাপূজক- কেহই খ্রীষ্টের ও ঈশ্বরের রাজ্যে অধিকার পায় না” (ইফিষীয় ৫:৫)। সুতরাং, আমরা যারা ঈশ্বরের রাজ্যের অংশ হতে চাই, তাদেরকে সেই সব লোকদের মত আচরণ করলে চলবে না যারা তাঁর রাজ্যের অংশীদার নয়। পৌল উদ্বিগ্ন যে, খ্রীষ্টিয়ানরা হয়ত এই চিন্তার ফাঁদে পড়বে যে, যৌনতার পাপ কোন সমস্যা নয় (ইফিষীয় ৫:৬)। আমরা যদি যৌনতার পাপকে মেনে নেওয়ার ফাঁদে পড়ি, তাহলে আমরা বিপদে রয়েছি। ঈশ্বরের ক্রোধ তাদেরকে শাস্তি দেবে যারা যৌনতার পাপ করে (ইফিষীয় ৫:৬)।

ঈশ্বরের ক্রোধ হচ্ছে আমাদের বোঝার জন্য একটি জটিল ধারণা। আমাদের অবশ্যই স্মরণে রাখতে হবে যে, ঈশ্বরের ক্রোধ মানব ক্রোধের তুল্য নয়। মানুষ হিসেবে, আমাদের অনুভূতি থেকে আমাদের ক্রোধের উদ্ভব হয় (তুলনা করুন, ইফিষীয় ৪:৩১ পদ)। সুতরাং, আমাদের ক্রোধ সর্বদা ন্যায্য নয়। ঈশ্বরের ক্রোধ অনুভূতি নির্ভর নয়; ব্যবস্থার প্রতি ভালবাসা থেকে এবং পাপের প্রতি তাঁর ঘৃণা থেকে তাঁর ক্রোধের উদ্ভব হয়। সুতরাং, ঈশ্বরের ক্রোধ সর্বদা ন্যায্য ও পবিত্র। মানুষের মন্দ কাজ করার উগ্র বাসনার বিরুদ্ধে তাঁর ক্রোধ হচ্ছে একটি প্রতিকার। ঈশ্বর তাঁর শাস্তি প্রেরণের পূর্বে, তিনি বহু সতর্কবার্তা দিয়ে থাকেন (প্রকাশিত ৬:১২-১৭; ১৬:১-১৬; ১৯:১১-১৬)। ঈশ্বরের সতর্কবার্তা আমাদেরকে তাঁর দয়া দেখায়। ঈশ্বরের ক্রোধ আমাদের সহ্য করতে হবে, কারণ আমরা পাপী (ইফিষীয় ২:৩)।

`পৌল কেন খ্রীষ্টিয়ানদেরকে পাপীদের সঙ্গে পাপকাজে যুক্ত হতে নিষেধ করছেন? উত্তরের জন্য ইফিষীয় ৬:৭-১০ পড়ুন।`

আমরা ঈশ্বরের অধিভুক্ত (ইফিষীয় ৫:৮)। সুতরাং, পৌল বলেন, আমাদের আচার-ব্যবহার যেন দেখায় যে, আমরা ঈশ্বরের। আমাদের সেই সব বিষয় শিক্ষা করতে হবে যা ঈশ্বরকে সন্তুষ্ট করে (ইফিষীয় ৫:১০)। খ্রীষ্টয়ানরা যেন অন্য লোকদেরকে মত যৌনতার পাপের মাঝে সন্তুষ্টি খেঁাজার চেষ্টা না করে (ইফিষীয় ৫:৩)। ঈশ্বরের লোকদের জন্য তাঁর পরিকল্পনা ভিন্ন। আমরা মনোরঞ্জনের জন্য জীবন যাপন করব না। আমরা ঈশ্বরকে সন্তুষ্ট করার জন্য জীবন যাপন করব (রোমীয় ১২:১; ২ করিন্থীয় ৫:৯; ইব্রীয় ১৩:২১)। আমাদের জীবনাচরণ যেন অন্যদের দেখায় যে, যীশু আমাদের কতটা ভালবাসেন (ইফিষীয় ৫:২)।