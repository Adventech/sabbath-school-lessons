---
title:  জ্ঞানবানের ন্যায় চলি
date:   19/08/2023
---

### শাস্ত্রপাঠ
ইফিষীয় ৫:১, ২; ৫:৭-১০; ৫:১১-১৪; ৫:১৫-১৭।

> <p>মুখস্থপদ</p>
> “অতএব তোমরা ভাল করিয়া দেখ, কিরূপে চলিতেছ; অজ্ঞানের ন্যায় না চলিয়া জ্ঞানবানের ন্যায় চল। সুযোগ কিনিয়া লও, কেননা এই কাল মন্দ। এই কারণ নির্বোধ হইও না, কিন্তু প্রভুর ইচ্ছা কি, তাহা বুঝ” (ইফিষীয় ৫:১৫-১৭)।

খুব বেশি দিন আগের কথা নয়, গ্রেট ব্রিটেনে একটি কাঁচের জগ নিলামে তোলা হয়। বিক্রেতা বলেন যে, জগটি ১৮০০’র দশকে ফ্রান্সে তৈরি করা হয়েছিল। বিক্রেতা জগটি ২০০ ডলারে বিক্রি করতে চাইলেন। একজন ক্রেতা জগটি দেখতে আসেন যিনি জগটির প্রকৃত ইতিহাস জানতেন। জগটি অত্যন্ত প্রাচীন কালের কাঁচের তৈরি ছিল যা একটি ইসলামিক কাঁচ কোম্পানি তৈরি করেছিল। সে বিবেচনায়, জগটির প্রকৃত মূল্য কত হতে পারে? কমবেশ ৬৫ লক্ষ ডলার! কিন্তু ক্রেতা জগটির জন্য মাত্র ২০০ ডলার খরচ করলেন, কারণ সেই ব্যক্তিটি জগের বিষয় যা জানতেন, তা ঐ বিক্রেতা জানত না। ক্রেতা জগটির প্রকৃত মূল্য জানতেন।

ইফিষীয় ৫:১-২০ পদে, পৌল সেই সব বিষয় নিয়ে কথা বলছেন যা নন-খ্রীষ্টিয়ানরা জীবনে গুরুত্বপূর্ণ বলে মনে করতেন। নন-খ্রীষ্টিয়ানরা ‘কুৎসিত ব্যবহার’ এবং ‘প্রলাপ কিংবা শেষোক্তি’ পছন্দ করত যা মানুষকে মজা দেয় (ইফিষীয় ৫:৪)। তারা মদ্যশালায় গিয়ে মাতাল হতে পছন্দ করত (ইফিষীয় ৫:১৮)। তারা যৌনাচার পছন্দ করত যা ঈশ্বরের ব্যবস্থা লঙ্ঘন করে (ইফিষীয় ৫:৩, ৫)। পৌল বলেন যে, খ্রীষ্টিয়ানরা ব্যতিক্রম। খ্রীষ্টিয়ানদের উদ্দেশ্যে বলা হয়েছে: “দীপ্তির সন্তানদের ন্যায় চল- কেননা সর্বপ্রকার মঙ্গলভাবে, ধার্মিকতায় ও সত্যে দীপ্তির ফল হয়” (ইফিষীয় ৫:৯)। পৌল খ্রীষ্টিয়ানদেরকে বলেছেন, যেমনিভাবে তারা এই জীবনে স্বর্গের জন্য প্রস্তুত হচ্ছে তারা যেন যীশুকে তাদের সম্পদে পরিণত করে (ইফিষীয় ৫:১৫-১৭)।