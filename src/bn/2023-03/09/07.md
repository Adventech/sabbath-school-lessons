---
title:  অতিরিক্ত আলোচনা
date:   25/08/2023
---

যেমনিভাবে আমরা ইফিষীয় ৫:১-২০ পদ পড়ি, আমরা দেখি যে, পৌল পাপ ও মন্দতার বিরুদ্ধে একটি শক্ত অবস্থান নিচ্ছেন। এই পদগুলোর মধ্যে যৌনতার পাপ অন্তর্ভুক্ত। পৌল আরও বলেন যে, খ্রীষ্টিয়ানরা অবশ্যই এমন কোন কৌতুক কিংবা কথাবার্তা বলবে না যা ঈশ্বরকে সম্মান করে না। পৌল মণ্ডলীতে মন্দ আচরণ অগ্রাহ্য করছেন। পৌল ইফিষের খ্রীষ্টিয়ানদের পবিত্র জীবন যাপন করতে উৎসাহিত করছেন। তাদের জীবন যেন অবশ্যই দেখায় যে, তারা ঈশ্বরের সন্তান (ইফিষীয় ৫:১-১০)। পৌল বিশ্বাস করেন যে, খ্রীষ্টিয়ানরা যখন ঈশ্বরের পক্ষে জীবন যাপন করে, তখন তারা অন্ধকারের মাঝে একই আলো প্রজ্জ্বলিত করবে। তখন তারা তাদের প্রতিবেশিদেরকে ঈশ্বরের দয়ার প্রতি ও বাইবেলের সত্যের প্রতি মন্দ আচরণ করা থেকে দূরে রাখতে পারবে (ইফিষীয় ৫:১১-১৪)।

মণ্ডলীর সভ্য-সভ্যারা যেমনিভাবে যীশুর পুনরাগমনের অপেক্ষায় রয়েছে, পৌল চান তারা যেন সম্পূর্ণরূপে ঈশ্বরের সেবা করার জন্য একটি নতুন প্রতিজ্ঞা করে (ইফিষীয় ৫:৮; আরও পড়ুন, ৫:১৫, ১৬)। পৌল আরও চান যে, মণ্ডলীর সভ্য-সভ্যারা যখন আরাধনা করে, তখন যীশু তাদের হৃদয়ে বাস করুন এবং তাঁর মণ্ডলীর সঙ্গে সঙ্গে থাকুন (ইফিষীয় ৫:১৪)। তাদের জন্য যীশুর মৃত্যুর কারণে তাদের হৃদয় ঈশ্বরের জন্য ভালবাসায় পূর্ণ হোক (ইফিষীয় ৫:১, ২)। তখন পবিত্র আত্মাও তাদের হৃদয়কে পরিপূর্ণ করবেন (ইফিষীয় ৫:১৮)। যেমনিভাবে তারা প্রভু যীশু খ্রীষ্টের ও পিতা ঈশ্বরের প্রশংসা-গান করে, তাদের আরাধনার অভিজ্ঞতা তেমনিভাবে তাদেরকে আনন্দে পরিপূর্ণ করবে। খ্রীষ্টিয়ানদেরকে তাদের ভবিষ্যৎ আশায় আনন্দ করতে হবে। ঈশ্বর তাদের জন্য যাকিছু করেছেন এবং যীশুর মাধ্যমে যাকিছু করবেন, সে-সবের কারণে তাদের মনে আশার সঞ্চার হতে হবে (ইফিষীয় ৫:১৮-২০)।

যখন আমরা ইফিষীয় ৫:১-২০ পদ এভাবে বুঝতে পারি, তখন আমরা দেখব যে, এই অধ্যায়গুলো খ্রীষ্টিয় জীবন যাপনের এক গুচ্ছ নির্দেশনা অপেক্ষা অধিক কিছু। এই পদগুলো হচ্ছে খ্রীষ্টিয়ানদের প্রতি একটি ঘোষণা যা বলে যে, তারা কে বা কারা, এবং শেষকালে তাদের কীভাবে আরাধনা করতে হবে। আরও বড় কথা হচ্ছে, এই পদগুলো খ্রীষ্টিয়ানদের প্রতি একটি আহ্বানে পরিণত হয়েছে, যেন তারা যীশুর আগমন না হওয়া পর্যন্ত ঈশ্বর-প্রদত্ত দয়া ‘আঁকড়ে ধরে’ থাকে এবং ‘বিবেচনায়’ রাখে (ইফিষীয় ৫:১৬)।

**আলোচ্য প্রশ্নাবলী**:

`পৌল আমাদের পবিত্র জীবন যাপন করতে বলছেন। আমাদের বর্তমান পৃথিবীর চারিধারে যেমনিভাবে এত সব পাপকাজ ও মন্দ আচার-আচরণ সংঘটিত হচ্ছে, সেক্ষেত্রে কীভাবে আমরা পবিত্র বা ধর্মময় হতে পারি?`

`কোন্ বিষয়গুলো ঈশ্বরকে সন্তুষ্ট করে (ইফিষীয় ৫:১০) এবং আমাদের জন্য তাঁর পরিকল্পনা কি (ইফিষীয় ৫:১৭), তা আমরা কীভবে জানতে পারি?`

`পৌল বলছেন, খ্রীষ্টিয়ানরা যেন যৌনতার পাপের রসদ নিয়ে কথপোকথন না করে (ইফিষীয় ৫:৩, ৪)। কিছু লোক পৌলকে বুঝতে পারিনি। তারা মনে করে পৌল এ-কথা বোঝাচ্ছেন যে, মণ্ডলীতে আমরা যেন যৌনতার পাপের শাস্তি না দেই। এই ধারণা ভুল কেন?`