---
title:  প্রেমময় হওয়া
date:   17/08/2023
---

`যীশু শীঘ্র আসছেন। যেন আমরা প্রস্তুত থাকতে পারি, সে-জন্য আমাদের কি করা বন্ধ করতে হবে? কি অনুভূতি ও কি আচরণ আমাদের পরিহার করা দরকার? কোন্ কথাবার্তা আমাদের বন্ধ করা দরকার? একই সঙ্গে, কি অনুভূতি ও কি আচরণ আমাদের অর্জন করতে হবে? উত্তরের জন্য ইফিষীয় ৪:৩১, ৩২ পদ পড়ুন।`

ইফিষীয় ৪:১৭-৩২ পদে, পৌল আমাদের ছয়টি বিষয় সম্পর্কে বলেন যা আমরা অবশ্যই করব না (ইফিষীয় ৪:৩১ পদ পড়ুন)। পৌল আমাদেরকে প্রেমময় ও ক্ষমাশীল হবার নির্দেশ দিচ্ছেন (ইফিষীয় ৪:৩২)। পরে, পৌল আমাদের কারণ বলছেন যে, কেন আমরা অবশ্যই ক্ষমা করব। আমরা একে অন্যকে ক্ষমা করব, কারণ ঈশ্বর আমাদের ক্ষমা করেন। যীশু আমাদের জন্য যা-কিছু করেছেন, সে-হেতু ঈশ্বর আমাদের ক্ষমা করেন (ইফিষীয় ৪:৩২)। পৌল বলেন, “সর্বপ্রকার কটুকাটব্য, রোষ, ক্রোধ, কলহ, নিন্দা এবং সর্বপ্রকার হিংসা তোমাদের হইতে দূরীকৃত হউক” (ইফিষীয় ৪:৩১)।

`ইফিষীয় ৪:১৭-৩২ পদে বর্ণীত পৌলের তালিকার প্রতি আবার দৃষ্টি দিন। আপনি কি দেখতে পাচ্ছেন যে, আমাদের ক্রোধের অনুভূতি কীভাবে আমাদেরকে ক্রোধের বাক্য বলায় প্রলুব্ধ করছে? পৌল চাচ্ছেন, আমরা যেন অস্ত্রের তুল্য কথপোকথনগুলো বন্ধ করি। যে মন্দ অনুভূতিগুলো ক্রোধ জন্মাতে পারে, সেই মন্দ অনুভূতিগুলো খ্রীষ্টিয়ানদের হৃদয় থেকে দূর করতে হবে। তাহলে, খ্রীষ্টিয় সমাজ শ্রীবৃদ্ধি লাভ করবে। মণ্ডলীতে তাহলে শান্তি ও ঐক্য বিরাজ করবে (তুলনা করুন, ইফিষীয় ৪:১-১৬)।`

মনে রাখবেন, এমন ভান করে আমরা ক্রোধের বাক্য ও ক্রোধের অনুভূতি এড়িয়ে যেতে পারি না যে, ওসবের অস্তিত্ব নেই। আমরা অবশ্যই ঈশ্বরকে সুযোগ দেব যেন তিনি ক্রোধের অনুভূতি ও ক্রোধের বাক্য দূর করেন। তাহলেই আমরা ঈশ্বরকে সুযোগ দিতে পারব, যেন তিনি আমাদের হৃদয় প্রেমের অনুভূতিতে পূর্ণ করেন। আমাদেরকে অবশ্যই তাঁর কাছে প্রার্থনা করতে হবে যেন তিনি আমাদেরকে কেবল প্রেমের বাক্য বলতে সাহায্য করেন। আমরা যা বলি কিংবা করি, তা যেন আমাদের ক্রোধের দ্বারা নিয়ন্ত্রিত না হয়। আমরা অবশ্যই ঈশ্বরের প্রেম ও ক্ষমাকে সুযোগ দেব যেন তা আমাদের হৃদয় ও অনুভূতি পরিবর্তন করে। যীশুর কারণে ঈশ্বর আমাদেরকে তাঁর ক্ষমা দেন (ইফিষীয় ৪:৩২)। অর্থাৎ, ঈশ্বর আমাদেরকে তাঁর ক্ষমা এই কারণে দিয়ে থাকেন যে, আমরা অবশ্যই যেন একে অন্যকে ক্ষমা করি (তুলনা করুন, কলসীয় ৩:১৩; মথি ৬:১২, ১৪, ১৫)।

`আপনার বলা কথাগুলো নিয়ে ভাবুন, এবং ভাবুন যে, ওগুলো লোকদের মনে কেমন উপলব্ধি জন্মায়। মানুষের মনে আশা জন্মাবার জন্য আপনি কি ধরণের কথা বলতে পারেন? লোকদেরকে অনুপ্রেরণা দেবার জন্য আপনি কি ধরণের কথা বলতে পারেন? ঈশ্বরের প্রতি বিশ্বাসে সবল করে তোলার জন্য লোকেদের উদ্দেশ্যে আপনি কি বলতে পারেন?`