---
title:  নতুন ‘পোশাক’
date:   14/08/2023
---

`ইফিষীয় ৪:২০-২৪ পদে, পৌল আমাদের বিবরণ দিচ্ছেন যে, যীশু কীভাবে তার জীবন বদলে দিলেন। যীশুর সঙ্গে পৌলের ব্যক্তিগত অভিজ্ঞতার ব্যাপারে সর্বাপেক্ষা গুরুত্বপূর্ণ ধারণা কি যা পৌল চান যে, তার পাঠকরা বুঝুক?`

আমরা কেবল তাঁর বিষয় জানি না; বরং, আমরা তাঁকে চিনি। আমরা বিশ্বাস করি যে, যীশু পুনরুত্থিত হয়েছেন এবং তিনি জীবিত। আমরা বিশ্বাস করি, তিনি আমাদের হৃদয়ে বাস করেন। আমরা তাঁর শিক্ষা মেনে নেই। তাঁর জীবনের দৃষ্টান্ত আমাদেরকে বদলে দেয়। আমাদের জীবন্ত প্রভু হিসেবে আমরা যীশুর প্রতি অনুগত হই। আমরা তাঁর বাধ্য থাকি। আমাদের পরিচালনা দেবার জন্য আমরা পবিত্র আত্মাকে ও বাইবেলকে অনুমোদন দেই।

আমরা যদি চাই যে, যীশু আমাদের জীবন নিয়ন্ত্রণ করুন এবং আমাদের পরিচালনা দেন, তাহলে আমাদের অবশ্যই যা করতে হবে, তা পৌল আমাদের বলে দিচ্ছেন:

১\) আমাদের অবশ্যই আমাদের পুরাতন জীবনাচরণ পরিত্যাগ করতে হবে (ইফিষীয় ৪:২২)।

২\) আমাদের হৃদয় ও মনকে নতুন করার জন্য ঈশ্বরকে অবশ্যই সুযোগ দিতে হবে (ইফিষীয় ৪:২৩)।

৩\) আমাদের অবশ্যই পবিত্র জীবন যাপন করতে হবে (ইফিষীয় ৪:২৪)।

ঈশ্বর যেভাবে আমাদের পরিবর্তন করেন, তা আমাদের বোঝার সাহায্যার্থে পৌল একটি বিশেষ রূপক ব্যবহার করছেন। এটি হচ্ছে পোশাক পরিবর্তনের রূপক। পুরাতন নিয়মে, পোশাক ছিল খারাপ আচার-আচরণের একটি রূপক (গীত ৭৩:৬; সখরিয় ৩:৩, ৪; মালাখি ২:১৬)। পোশাক পরিচ্ছদ হচ্ছে ঈশ্বরের পরিত্রাণ সাধক দয়ার একটি রূপকও (যিশাইয় ৬১:১০; যিহিষ্কেল ১৬:৮; সখরিয় ৩:৪, ৫)।

বাইবেলের যুগে, পুরুষেরা লম্বা পোশাক পরত যাকে আলখিল্লা বলতে পারি। আলখিল্লাটি হাঁটু পর্যন্ত লম্বা ছিল। একজন পুরুষ এই আলখিল্লাটি অন্তর্বাস হিসেবে পরত। পরে, সে আলখিল্লাটির উপর দিয়ে একটি কোট কিংবা বহির্বাস পরত যা তাকে রোদে পোড়া থেকে রক্ষা করত। স্ত্রীলোকেরাও আলখিল্লা ও বহির্বাস পরত। বাইবেলের যুগে, মানুষের অনেক বেশি পোশাক-আশাক ছিল না। তখন পোশাক খুব দামী ছিল। লোকেরা তাদের পোশাকের খুব যত্ন নিত। তারা তাদের পোশাক দীর্ঘকাল ব্যবহার করত। সুতরাং, কেউ যখন তার পোশাক পরিবর্তন করেছে এবং নতুন পোশাক পরিধান করেছেন, তখন এই পরিবর্তন গুরুত্ব পেয়েছে। লোকটির চারপাশের প্রতিটি মানুষ তার পোশাক-পরিবর্তন খেয়াল করেছে। পৌল বলেন যে, একজন খ্রীষ্টিয়ান হওয়াটাও ঠিক একই রকম। যীশু আপনার জীবন যখন ব্যাপকভাবে পরিবর্তন করেন, তখন ব্যাপারটা একজন ব্যক্তির সম্পূর্ণ নতুন পোশাক পরিধান করার মত ব্যাপার হয় যা প্রত্যেকে দেখতে পায়।

`আপনি যীশুর ‘বিষয়’ শিখতে পারেন কিংবা তাঁকে ‘জানা’ শিখতে পারেন। এই দুটো বিষয়ের পার্থক্য কতখানি? কোন্টি করা উত্তম বলে আপনি মনে করেন? কেন?`