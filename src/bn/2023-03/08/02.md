---
title:  পাপ আমাদের জীবন বদলে দেয়
date:   13/08/2023
---

`ইফিষীয় ৩:১-৭ পদের সঙ্গে ইফিষীয় ৪:১৭-৩২ পদের তুলনা করুন। পৌল কীভাবে বলেন যে, মণ্ডলীতে খ্রীষ্টিয়ানদের এমন জীবন যাপন করতে হবে যেখানে শান্তি ও ঐক্য থাকবে?`

ইফিষীয় ৪:১-১৬ পদে, পৌল মণ্ডলীতে শান্তি ও ঐক্যের বিষয়ে বলেন। যখন আমরা ইফিষীয় ৪:১৭ পদের সঙ্গে ইফিষীয় ৪:১ পদের তুলনা করি, আমরা দেখি যে, এই দুটি পদ অনেকাংশে অভিন্ন। উভয় পদ আমাদের দেখায় যে, খ্রীষ্টিয়ানদের কীভাবে জীবন যাপন করতে হবে।

ইফিষীয় ৪:১৭-২৪ পদে, পৌল খ্রীষ্টিয়ানদেরকে সেই জীবন যাপন করতে নিষেধ করছে, যে জীবন অবিশ্বাসী পরজাতীয়রা যাপন করে থাকে। পৌল এ বিষয়ে উদ্বিগ্ন যে, অ-যিহূদীরা যখন পাপের মধ্যে বাস করে, তখন কী ঘটে। তাদের পাপ ক্রমশ বাড়তেই থাকে। তারা যখন অবিরাম পাপ করতেই থাকে, তখন তাদের অন্তঃকরণে কী ঘটে? পৌল বিপদের বর্ণনা দেন। “অতএব আমি এই বলিতেছি, ও প্রভুতে দৃঢ়রূপে আদেশ করিতেছি, তোমরা আর পরজাতীয়দের ন্যায় চলিও না; তাহারা আপন আপন মনের অসার ভাবে চলে; তাহারা চিত্তে অন্ধীভূত, ঈশ্বরের জীবনের বহির্ভূত হইয়াছে, আন্তরিক অজ্ঞানতা প্রযুক্ত, হৃদয়ের কঠিনতা প্রযুক্ত হইয়াছে” (ইফিষীয ৪:১৭, ১৮)। আপনি কি দেখছেন, পৌল বর্ণনা দিচ্ছেন যে, যখন আমরা পাপ করি, তখন আমাদের মন ও অন্তঃকরণে কী হয়? আমাদের পাপ ঈশ্বর হতে আমাদের পৃথক করে। আমরা আত্মিক বিষয় কিংবা বাইবেলের সত্য বুঝতে পারি না। তখন আমাদের হৃদয় কঠিন হয় (ইফিষীয় ৪:১৮, ১৯)। লোকেরা যখন ঈশ্বরের প্রতি বাধ্যতা উপেক্ষা করে, তখন যা হয়, তা পৌল বর্ণনা করছেন: “তাহারা অসাড় হইয়া লোভ প্রযুক্ত সর্বপ্রকার অশুচি ক্রিয়া করিবার জন্য আপনাদিগকে স্বৈরিতায় সমর্পণ করিয়াছে” (ইফিষীয় ৪:১৯)। পাপ এই অ-যিহূদীদেরকে ঈশ্বর হতে দূরে সরিয়েছে। তাদের কোন আত্ম-নিয়ন্ত্রণ নেই। তারা ঈশ্বরের পরিত্রাণকারী অনুগ্রহ থেকে বিচ্ছিন্ন। সুতরাং, তারা ক্রমশ পাপ করতেই থাকে।

`আপনার নিজ অভিজ্ঞতায়, পাপ কিভাবে আপনার জীবনকে নিয়ন্ত্রণ করেছে? পাপ অত্যন্ত শক্তিশালী। যখন আমরা পাপ করি, তখন আমরা আরও বেশি পাপ করতে চাই। অথবা, আমরা আরও জঘন্য পাপ করতে চাই। আপনার কি মনে হয়, পাপ আমাদের জীবনে কেন এভাবে কাজ করে?`