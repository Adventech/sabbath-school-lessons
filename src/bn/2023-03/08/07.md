---
title:  অতিরিক্ত আলোচনা
date:   18/08/2023
---

“এমন কিছু বলবেন না, যে কথার জন্য পরে আপনাকে ক্ষমা চাইতে হয়। ‘আর ঈশ্বরের সেই পবিত্র আত্মাকে দুঃখিত করিও না, যাঁহার দ্বারা তোমরা মুক্তির দিনের অপেক্ষায় মুদ্রাঙ্কিত হইয়াছ’ (ইফিষীয় ৪:৩০)। যখন আপনি আপনার হৃদয়ে প্রেম ধারণ করেন, তখন আপনি খ্রীষ্টেতে আপনার ভ্রাতাদেরকে বিশ্বাসে বলবান হতে সাহায্য করবেন। কেউ যদি আপনার কোন বন্ধু কিংবা ভ্রাতার বিরুদ্ধে নির্মম কিংবা কুৎসিত কথা বলে, তাহলে তাদেরকে নিরুৎসাহিত করুন। সদয় ও সহমর্মী হোন। নির্মম ও কুৎসিত কথা বলা সেই ব্যক্তিকে জানান যে, বাইবেল ওধরণের কথা বলতে নিষেধ করছে।” -ঈলেন জি হোয়াইট, অ্যাড্ভেণ্ট রিভিয়্যু অ্যাণ্ড বাইব্ল হেরাল্ড, জুন ৫, ১৮৮৮।

নিচের এই প্রতিজ্ঞাগুলো যদি প্রত্যেককে বলা হয় এবং প্রত্যেকে যদি পালন করে, তাহলে আপনার নিজ মণ্ডলীর সভ্য-সভ্যারা ইতিবাচকভাবে অনেক বদলে যাবে:

১\. বিশ্বাসে বর্ধিষ্ণু লাভ করার জন্য আমি আমার মাণ্ডলীক পরিবারকে অনুপ্রাণিত করতে চাই (ইফিষীয় ৪:২৯)।

২\. যা-কিছু ভাল বলে আমি বিশ্বাস করি, আমি সেগুলো করব ও বলব। লোকদের করা ভুলগুলো নিয়ে আমি কথা বলব না, এমনকি এই লোকদেরকে যদি আমি ভুল বলেও বিশ্বাস করি (যোহন ১৩:৩৪, ৩৫; ১৭:২০-২৩; ইফিষীয় ৪:১-৬; ১ থিষলনীকীয় ৫:৯-১১)।

৩\. যখন কারও সঙ্গে আমার মতভেদ থাকে, তখনও আমি এই ব্যক্তিকে সম্মান করব। আমি বিশ্বাস করব যে, এই ব্যক্তি ঈশ্বরকে প্রেম করেন। একটি প্রেমপূর্ণ উপায়ে আমি আমার মতাদর্শ সহভাগ করব। আমি ক্রোধান্বিত কিংবা নির্দয় হব না (ইফিষীয় ৪:৩১, ৩২)।

৪\. যেমনিভাবে আমি যীশুর পুনরাগমনের অপেক্ষায় আছি, আমি সর্বদা একটি সানন্দ হৃদয় লালন করব। আমি সেই উপায়গুলো খুঁজে বের করব যেগুলোর দ্বারা মণ্ডলীর সভ্য-সভ্যাদেরকে শ্রেষ্ঠতর করে তোলা যায় (ইফিষীয় ৪:২৯, ৩০; গালাতীয় ৬:২; ইব্রীয় ১০:২৪, ২৫)।

**আলোচ্য প্রশ্নাবলী**:

`ইফিষীয় পুস্তকে ১১ বার পৌল এ বিষয়ে বলছেন যে, কীভাবে পিতা ঈশ্বর, যীশু ও পবিত্র আত্মা মানবের পরিত্রাণে একযোগে কাজ করছেন। ১১টি, বা সবগুলো, বার্তা পড়ুন: ইফিষীয় ১:৩-১৪; ১:১৫-২৩; ২:১১-১৮; ২:১৯-২২; ৩:১-১৩; ৩:১৪-১৯; ৪:৪-৬; ৪:১৭-২৪; ৪:২৫-৩২; ৫:১৫-২০; ৬:১০-২০ (ইফিষীয় ৬:১০ পদে ‘প্রভু’ বলতে যীশুকে বোঝানো হয়েছে)।`

`বর্তমানে, বেশিরভাগ মানুষ ফেইসবুকে কিংবা কম্পিউটরের মাধ্যমে মানুষের সঙ্গে যোগাযোগ করছে। যখন আমরা অনলাইনে মানুষের সঙ্গে যোগাযোগ করি, তখন আমরা যা-কিছু বলবো, সে-ব্যাপারে ইফিষীয় ৪:২৫-৩২ পদে বর্ণীত পৌলের উপদেশ আমাদের কীভাবে সাহায্য করে?`