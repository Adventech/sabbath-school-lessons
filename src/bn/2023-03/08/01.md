---
title:  যীশু আমাদের জীবন ও আমাদের কথপোকথন
date:   12/08/2023
---

### শাস্ত্রপাঠ
ইফিষীয় ৪:১৭-৩২; ৪:২০-২৪; ৪:২৫-২৯; ৪:৩০।

> <p>মুখস্থপদ</p>
> “যেন তোমরা পূর্বকালীন আচরণ সম্বন্ধে সেই পুরাতন মনুষ্যকে ত্যাগ কর, যাহা প্রতারণার বিবিধ অভিলাষ মতে ভ্রষ্ট হইয়া পড়িতেছে। আর আপন আপন মনের ভাবে যেন ক্রমশঃ নবীনীকৃত হও, এবং সেই নূতন মনুষ্যকে পরিধান কর, যাহা সত্যের ধার্মিকতায় ও সাধুতায় ঈশ্বরের সাদৃশ্যে সৃষ্ট হইয়াছে” (ইফিষীয় ৪:২২-২৪)।

জোশ অ্যান্টোনিও ছিলেন গৃহহীন। তিনি স্পেইনের পালমা সড়কে বহু বছর ধরে বাস করতেন। জোশের লম্বা সাদা চুল ছিল ও ময়লা দাড়ি ছিল। তার প্রকৃত বয়স ৫৭ বছর হওয়া সত্ত্বেও তাকে অধিক বয়সী দেখাত। সেলুন/পার্লার ব্যবসায়ী এক মহিলা জোশকে রাস্তায় দেখতে পান। ভদ্র মহিলার নাম সালভা। সালভা বিনামূল্যে জোশের চুল কেটে দিতে এবং তার দাড়ি ছেঁটে দিতে চাইলেন।

জোশ সালভার প্রস্তাবে সম্মতি দিলেন। জোশ সালাভার দোকানের একটি চেয়ারে বসলেন। সালভার কর্মচারীরা জোশের চুল কাটলেন ও রং করলেন। পরে, তারা তার দাড়ি ছাঁটলেন। এরপর, জোশকে নতুন পোশাক পড়ানো হল। সমস্তকিছু সম্পন্ন হলে জোশ একটি আয়নার সামনে দাঁড়ালেন। তিনি যখন নিজেকে দেখলেন, তার চোখ বেয়ে অশ্রু গড়াতে থাকল। তিনি প্রশ্ন করলেন, “এ কি সত্যি আমি? আমাকে সম্পূর্ণ আলাদা দেখাচ্ছে। কেউ আমাকে চিনবে না!” পরে, জোশ যোগ করে বলেন, “সালভা ও তার কর্মচারী দল আমার কেবল চেহারা বদলে দেননি। বরং, আমার জীবন বদলে দিলেন।”

ইফিষীয় ৪:১৭-৩২ পদে, পৌল বলেন যে, যীশু আমাদের জীবনের প্রতিটি দিন বদলে দেন। খ্রীষ্টিয়ান হিসেবে, আমরা সম্পূর্ণ নতুন মানুষ হই। কিন্তু যীশু আমাদের চেহারা ও অবয়ব বদলে দেওয়া অপেক্ষা অধিক কিছু করেন। তিনি আমাদের মন ও অন্তঃকরণ বদলে দেন (ইফিষীয় ৪:২৩)। যীশু আমাদের আচার-ব্যবহার বদলে দেন। তিনি আমাদের পবিত্র করেন।