---
title:  যীশু ও আমাদের কথপোকথন
date:   15/08/2023
---
 
`আমাদের কথপোকথনের ব্যাপারে পৌল আমাদের কি উপদেশ দিচ্ছেন? উত্তরের জন্য ইফিষীয় ৪:২৫-২৯ পদ পড়ুন। এ মুহূর্তে আমাদের কথপোকথনের ব্যাপারে পৌলের নীতিগুলোর মধ্যে কোন্টি আপনার কাছে সর্বাপেক্ষা গুরুত্বপূর্ণ বলে মনে হচ্ছে?`

খ্রীষ্টিয়ানদের প্রতি পৌলের উপদেশ তাদেরকে শিক্ষা দেয় যে, কী বলতে হবে এবং তা কীভাবে বলতে হবে। খ্রীষ্টিয়ানদের অবশ্যই সত্য কথা বলতে হবে। অর্থাৎ, তারা অবশ্যই মিথ্যা কথা বলবে না। তারা অবশ্যই বাইবেলের সত্য সহভাগ করবে। এর মানে কি এই যে, খ্রীষ্টিয়ানরা যাবৎ সৎ, তাবৎ তারা নির্মম ও কুৎসিত হতে পারে? নিঃসন্দেহে, না! আমাদের অবশ্যই প্রেমময় হতে হবে। পৌল আমাদের বলেন যে, আমাদের বাচন (কথপোকথন) যেন মণ্ডলীতে শান্তি আনে (সখরিয় ৮:১৬ পদ পড়ুন)।

ইফিষীয় ৪:৩১ পদে, পৌল বলেন যে, যখন আমরা লোকদের সঙ্গে কথা বলি তখন যেন উত্তেজিত না হই কিংবা ক্রোধের কথা না বলি। অর্থাৎ, ইফিষীয় ৪:২৬ পদে, পৌল আমাদেরকে মণ্ডলীর সভ্য-সভ্যাদের বিরুদ্ধে রাগারাগির অনুমতি দিচ্ছেন না। হ্যাঁ, পৌল বুঝতে পারছেন যে, মাঝেমাঝে কোনোকোনো কারণে আমরা ক্রোধান্বিত হই। কিন্তু আমরা যা বলি, সে-ব্যাপারে আমাদের সাবধান হতে হবে। রাগের দ্বারা বশীভূত হয়ে আমরা যেন রাগের (নির্দয়/রূঢ়) কথা না বলি যা লোকদেরকে মর্মাহত করে।

আমাদের কথপোকথনের ব্যাপারে উপদেশ দেবার মাঝখানে পৌল তার প্রসঙ্গ পরিবর্তন করে চুরির বিষয় বলছেন। তিনি বলেন, “চোর আর চুরি না করুক, বরং স্বহস্তে সদ্ব্যাপারে পরিশ্রম করুক, যেন দীনহীনকে দিবার জন্য তাহার হাতে কিছু থাকে” (ইফিষীয় ৪:২৮; আরও পড়ুন, ১ করিন্থীয় ৪:১২; ১ থিষলনীকীয় ৪:১১)। পৌল কেন চোরদের ব্যাপারে উপদেশ অন্তর্ভুক্ত করছেন? হতেপারে, পৌল চান আমরা যেন চুরি ও মিথ্যা কথার মধ্যকার যোগসূত্র বুঝি। অননিয় ও সাফীরার ঘটনায় আমরা এই যোগসূত্র দেখতে পাই (প্রেরিত ৫:১-১১)। যীশুতে পৌলের বিশ্বাস এতটা শক্তিশালী যে, তিনি বিশ্বাস করেন যে, ঈশ্বর স্বার্থপর হৃদয়কে সহমর্মী হৃদয়ে রূপান্তর করতে পারেন। অর্থাৎ, ঈশ্বর চোরদেরকে দাতায় পরিণত করতে পারেন!

পরে, পৌল বলেন, “তোমাদের মুখ হইতে কোন প্রকার কদালাপ বাহির না হউক, কিন্তু প্রয়োজন মতে গাঁথিয়া তুলিবার জন্য সদালাপ বাহির হউক, যেন যাহারা শুনে, তাহাদিগকে অনুগ্রহ দান করা হয়” (ইফিষীয় ৪:২৯)। পৌল চান আমরা যেন আমাদের নির্দয় ও রূঢ় কথপোকথনগুলো বন্ধ করার জন্য যথাসাধ্য চেষ্টা করি। পৌল চান আমরা যেন আমাদের নির্দয় ও রূঢ় কথাগুলোকে সদয় ও ভালো কথায় রূপান্তর করি। লক্ষ্য করুন, পৌল ব্যাখ্যা করে বলছেন যে, আমাদের ভালো কথাগুলো কতটা পরিবর্তন সাধন করতে পারে। আমাদের কথপোকথন তিনটি কাজ করতে পারে: (১) আমাদের কথাগুলো লোকদেরকে শক্তিমন্ত ও উন্নত করতে পারে, (২) আমাদের অবশ্যই সেই কথাগুলোই বলতে হবে যা লোকদের শোনা দরকার, এবং সে-সব কথা নয় যা তারা শুনতে চায়, এবং (৩) আমাদের বলা কথাগুলো যেন লোকদের জীবন উন্নত করে।