---
title:  আপনার স্ত্রীকে নিজের মত প্রেম করুন
date:   30/08/2023
---

`নিজ নিজ স্ত্রীদের প্রতি স্বামীদের প্রেমময় ও সদয় হতে উৎসাহিত করার জন্য পৌল কি কারণ দর্শাচ্ছেন? উত্তরের জন্য ইফিষীয় ৫:২৮-৩০ পদ পড়ুন।`

খ্রীষ্টিয় গৃহের জন্য পৌল আমাদেরকে নীতিমালার একটি তালিকা দিচ্ছেন (ইফিষীয় ৫:২১-৬:৯)। ইফিষীয় ৫:২৮-৩০ পদে, পৌল সেই স্বামীর জন্য একটি বার্তা দিচ্ছেন যে স্বামী ‘নিজ মাংসের প্রতি দ্বেষ করে’ (ইফিষীয় ৫:২৯; আরও পড়ুন, ২৮ পদ)। যে ব্যক্তি নিজেকে ঘৃণা/দ্বেষ করে, সে হয়ত তার স্ত্রীকে প্রহার ও আঘাত করতে শুরু করবে। পৌলের সময়ে রোমীয় সাম্রাজ্যে, পরিবারের পিতা ছিলেন অত্যন্ত শক্তিশালী। রোমীয় আইনের দ্বারা পিতা তার স্ত্রীকে, সন্তানকে ও চাকরদেরকে শাস্তি কিংবা মৃত্যুদণ্ড দিতে পারত।

ইফিষীয় ৫:২৫-২৭ পদে, পৌল আমাদেরকে প্রেমের একটি সর্বাপেক্ষা জোরালো দৃষ্টান্ত দিচ্ছেন: মণ্ডলীর জন্য যীশুর প্রেম। কীভাবে প্রেম করতে হবে, সেটা অনুসরণ করার জন্য এই দৃষ্টান্তটি স্বামীদেরকে একটি নতুন ও ভিন্ন নমুনা দিচ্ছে। যীশু যেমনিভাবে তাঁর কনেকে, অর্থাৎ মণ্ডলীকে, প্রেম করেন, তদ্রƒপ স্ত্রীদেরকে প্রেম করার জন্য পৌল স্বামীদেরকে উপদেশ দিচ্ছেন (ইফিষীয় ৫:২৮)। যীশু মণ্ডলীর জন্য মরলেন। যীশু মণ্ডলীর প্রতিটি চাহিদার তত্ত্বাবধান করলেন (ইফিষীয় ৫:২৫-২৭)। পৌল খ্রীষ্টিয়ান স্বামীদেরকে নন-খ্রীষ্টিয়ান স্বামীদের মত আচরণ করা এবং খ্রীষ্টের প্রেমের সঙ্গে বৈসাদৃশ্যপূর্ণ আচরণ করা বন্ধ করতে বলছেন।

ইফিষীয় ৫:২৮-৩০ পদে, স্ত্রীদেরকে প্রেম করার জন্য খ্রীষ্টিয়ান স্বামীদেরকে পৌল একটি নতুন কারণ দর্শাচ্ছেন: নিজেকে প্রেম কর। পৌল বলেন, “কেহ ত কখনও নিজ মাংসের প্রতি দ্বেষ করে নাই” (ইফিষীয় ৫:২৯)। পৌল চান না যে, খ্রীষ্টিয়ান স্বামীরা তাদের স্ত্রীদের প্রহার কিংবা আঘাত করুক। সুতরাং, পৌল স্বামীদের এটা স্মরণ করতে আহ্বান করছেন যে, তারা ও তাদের স্ত্রীরা হচ্ছে ঠিক একটি দেহের ন্যায় এক (বা সংযুক্ত)। একজন খ্রীষ্টিয়ান স্বামী যদি তার স্ত্রীকে আঘাত করে, তবে সে স্বয়ং নিজেকেই আঘাত করে। যে সকল লোক উন্মাদ নয়, তারা এটা করবে না।

`পৌল বলেন যে, যীশু হলেন স্ত্রী ও স্বামী উভয়দের জন্য একটি দৃষ্টান্ত। নিজ পরিবারের সদস্যদেরকে প্রেম করার ব্যাপারে আপনি যীশুর কাছ থেকে কি শিক্ষা পান?`