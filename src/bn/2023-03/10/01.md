---
title:  'স্বামী ও স্ত্রী: ক্রুশতলে একত্রীকৃত হোক'
date:   26/08/2023
---

### শাস্ত্রপাঠ
ইফিষীয় ৫:২১; ৫:২৫-২৭, ২৯; ২ করিন্থীয় ১১:১-৪; ১ পিতর ২:১৮-২৫।

> <p>মুখস্থপদ</p>
> “স্বামীরা, তোমরা আপন আপন স্ত্রীকে সেইরূপ প্রেম কর, যেমন খ্রীষ্টও মণ্ডলীকে প্রেম করিলেন, আর তাহার নিমিত্ত আপনাকে প্রদান করিলেন; যেন তিনি জলস্নান দ্বারা বাক্যে তাহাকে শুচি করিয়া পবিত্র করেন, যেন আপনি আপনার কাছে মণ্ডলীকে প্রতাপান্বিত অবস্থায় উপস্থিত করেন, যেন তাহার কলঙ্ক বা সঙ্কোচ বা এই প্রকার আর কোন কিছু না থাকে, বরং সে যেন পবিত্র ও অনিন্দনীয় হয়” (ইফিষীয় ৫:২৫-২৭)।

ইফিষীয় ৫:২১-৩৩ পদে, পৌল এ বিষয়ে আরও কিছু কথা বলেন যে, খ্রীষ্টিয়ানরা অবশ্যই কীভাবে একে অন্যের সেবা করবে ও যত্ন নেবে। পরবর্তীতে, পৌল খ্রীষ্টিয়ান স্ত্রীদের (ইফিষীয় ৫:২২-২৪) এবং পরে স্বামীদের (ইফিষীয় ৫:২৫-৩২) প্রতি উপদেশ দিচ্ছেন। শেষে, উভয়ের জন্য কিছু উপদেশ দিয়ে পৌল তার বক্তব্য সমাপ্ত করছেন (ইফিষীয় ৫:৩৩)।

খ্রীষ্টিয়ান হিসেবে, বর্তমান সময়ে কীভাবে আমরা পৌলের উপদেশ বুঝতে পারি? আমরা বুঝি যে, ঈশ্বর আমাদের বন্ধুত্ব ও পারিবারিক সম্পর্ক নবায়ন করতে চাইছেন। কিন্তু যীশু প্রথমে আমাদের নতুন করতে চান। হৃদয়ের এই পরিবর্তন আমাদের পারিবারিক সম্পর্ককে ও বন্ধুত্বকে পরিবর্তন করবে। পৌল যীশুর সাক্ষাতে পুরাতন জীবন থেকে (ইফিষীয় ৪:২২) নতুন জীবনের দিকের (ইফিষীয় ২:১৫) এই পরিবর্তনের ব্যাপারে অত্যন্ত আগ্রহী। যীশু যখন আমাদের হৃদয়ে আসেন, আমাদের জীবন বদলে যায়। আমরা আমাদের জীবন যীশুকে দেই, এবং তাঁর পবিত্র আত্মা আমাদের উপরে নিয়ন্ত্রণ নেয় (ইফিষীয় ২:২২; ৩:১৬; ৫:১৮-২১; ৬:১৭, ১৮)। আমরা যীশুর পক্ষে জীবন যাপন করি এবং তাঁর বাধ্য থাকি (ইফিষীয় ৪:১৩, ১৫, ২০-২৪, ৩২; ৫:২, ১০, ১৭, ২১-২৩)। মানব পরিবারের জন্য এই নতুন জীবন হচ্ছে ঈশ্বরের পরিকল্পনার অংশ।