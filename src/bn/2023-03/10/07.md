---
title:  অতিরিক্ত আলোচনা
date:   01/09/2023
---

ঈলেন জি হোয়াইট স্বামী ও স্ত্রীদের বলেন যে, তারা যেন একে অন্যকে নিয়ন্ত্রণ করার চেষ্টা বন্ধ করে। তিনি লেখেন, “আপনি যা চান তা করানোর জন্য এক জন অন্য জনকে জোর করবেন না। এটা আপনি চালিয়ে যেতে পারেন না এবং আশা করতে পারেন না যে, আপনার সঙ্গী আপনাকে প্রেম করবে। একে অন্যের প্রতি প্রেমময় ও ধৈর্যশীল, যত্নশীল ও সদয় হোন।” -দি অ্যাড্ভেণ্টিস্ট হোম, পৃষ্ঠা: ১১৮।

ঈলেন জি হেয়াইট কলসীয় ৩:১৮ ও ইফিষীয় ৫:২২-২৪ পদের অর্থ সম্পর্কে বলেন। তিনি বলেন, “লোকেরা সাধারণ প্রশ্ন করে, ‘বিবাহিত জীবনে একজন নারী যা করতে চায়, তা করার স্বাধীনতা কি তার আছে?’ বাইবেল বলে যে, স্বামী হচ্ছে পরিবারের প্রধান/কর্তা কিংবা নেতা। ‘নারীগণ, তোমরা আপন আপন স্বামীর বশীভূত হও’ [কলসীয় ৩:১৮]। পৌল যদি তার কথা এখানেই থামাতেন, তাহলে বেশিরভাগ নারী স্ত্রী হতে চাইত না. . .। বহু পুরুষ এ কথা বলেই ক্ষান্ত হত যে, ‘স্ত্রীরা, বাধ্য থাকো।’ কিন্তু পৌলের দেওয়া উপদেশের পুরোটা আমাদের পড়তে হবে, যেখানে বলছে: ‘নারীগণ, তোমরা আপন আপন স্বামীর বশীভূত হও, যেমন প্রভুতে উপযুক্ত’ [কলসীয় ৩:১৮]। ঈশ্বর চান স্ত্রী যেন সর্বদা ঈশ্বরকে সম্মান ও গৌরবান্বিত করে। স্ত্রী যেন সর্বদা তার সর্বান্তঃকরণে যীশুর সেবা করে ও বাধ্য থাকে। যীশু তাকে (স্ত্রীকে) নিজ সন্তান হিসেবে ক্রয় করেছেন। তিনি তাঁর জীবনের দ্বারা তাকে মূল্য দিয়েছেন...। ‘একজন’ আছেন যিনি স্ত্রী ও স্বামী অপেক্ষা অধিক গুরুত্বপূর্ণ এবং শক্তিশালী। সেই ‘একজন’ হলেন যীশু। তিনি তার (স্ত্রীর) ত্রাণকর্তা। ঈশ্বর যেভাবে চান [‘যেমন প্রভুতে উপযুক্ত’ (কলসীয় ৩:১৮)], স্ত্রীরা যেন সেভাবে তার স্বামীর সেবা করে ও বাধ্য থাকে।” -দি অ্যাড্ভেণ্টিস্ট হোম, পৃষ্ঠা: ১১৫, ১১৬।

**আলোচ্য প্রশ্নাবলী**:

`কেউ যদি আপনাকে বলে যে, ইফিষীয় ৫:২১-৩৩ পদ হচ্ছে সেকেলে উপদেশ, এবং খ্রীষ্টিয়ানদের তা অনুসরণ করার দরকার নেই, তাহলে আপনি কি জবাব দেবেন?`

`ইফিষীয় ৫:২১-৩৩ পদের উপদেশ কীভাবে সেই সব লোকদের সাহায্য করতে পারে যারা বিবাহিত জীবনে বিভিন্ন ঝামেলায় রয়েছে?`

`স্বামী ও স্ত্রী কীভাবে বিবাহের মাধ্যমে ‘একাঙ্গ’ হয়, সে বিষয়ে আরও কিছু ধারণা খুঁজুন। এই ধারণা কীভাবে আমাদেরকে বিবাহের ব্যাপারে ঈশ্বরের পরিকল্পনা বুঝতে সাহায্য করে? বিবাহিত জীবনের প্রতিরক্ষার জন্য বিবাহিত দম্পতিকে অবশ্যই কি করতে হবে?`