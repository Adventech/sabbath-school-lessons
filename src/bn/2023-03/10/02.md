---
title:  স্ত্রীদের জন্য উপদেশ
date:   27/08/2023
---

`পৌল যখন মণ্ডলীর সভ্য-সভ্যাদেরকে একে অন্যের সেবা করতে কিংবা একে অন্যের বাধ্য থাকতে বলেন, তখন তিনি কি বোঝান? এই ধারণা আমরা কীভাবে বুঝতে পারি? উত্তরের জন্য ইফিষীয় ৫:২১ পদ পড়ুন।`

যীশুর কারণে খ্রীষ্টিয়ানদের অবশ্যই একে অন্যের সেবা করতে হবে (তুলনা করুন, মার্ক ১০:৪২-৪৫; রোমীয় ১২:১০; ফিলিপীয় ২:৩, ৪)। একে অন্যকে আমাদের সাহায্য করার নেপথ্য কারণ হল, আমাদের জন্য যীশুর প্রেম। যীশুর সঙ্গে আমাদের বন্ধুত্ব হচ্ছে সর্বাপেক্ষা গুরুত্বপূর্ণ যোগসূত্র। যখন আমরা যীশুকে প্রথমে রাখি, তখন তিনি আমাদের এটা জানতে সাহায্য করেন যে, কীভাবে একে অন্যকে প্রেম করা যায় এবং একে অন্যের যত্ন নেওয়া যায়।

পৌল খ্রীষ্টিয়ান স্ত্রীদের তাদের স্বামীদের বাধ্য থাকতে বলেন (আরও    পড়ুন, ১ পিতর ৩:১, ৫)। পৌল যখন স্ত্রীদেরকে, যীশুর ন্যায়, তাদের স্বামীদের প্রতি বাধ্য হতে বলেন, তখন তিনি কি বোঝান? ইফিষীয় ৬:৭ পদ এই প্রশ্নের উত্তর পেতে আমাদের সাহায্য করেন। পৌল দাসদেরকে এভাবে সেবাকাজ করতে বলছেন যে, যেন তারা স্বয়ং যীশুর সেবা করছে মানুষের নয়। কলসীয় ৩:১৮ পদও সহায়ক: “নারীগণ, তোমরা আপন আপন স্বামীর বশীভূত হও, যেমন প্রভুতে উপযুক্ত।” সুতরাং, এই পদগুলো আমাদের বুঝতে সাহায্য করে যে, যীশু হলেন সর্বাপেক্ষা গুরুত্বপূর্ণ ব্যক্তি। স্বামীরা যদি স্ত্রীদেরকে এমন কিছু করতে বলেন যা যীশু করতে বলেন না, তা না হলে, খ্রীষ্টিয়ান হিসেবে, স্ত্রীরা যীশুর ঊর্ধ্বে তাদের স্বামীদেরকে প্রেম করবে।

কলসীয় ও ইফিষীয় পুস্তকে, আমরা জেনেছি যে, যীশু, এবং একমাত্র যীশু, হচ্ছেন মণ্ডলীর মস্তক কিংবা শীর্ষ নেতা। মণ্ডলী হচ্ছে যীশুর দেহের তুল্য (ইফিষীয় ১:২২; ৫:২৩; কলসীয় ১:১৮)। “কেননা স্বামী স্ত্রীর মস্তক, যেমন খ্রীষ্টও মণ্ডলীর মস্তক; তিনি আবার দেহের ত্রাণকর্তা” (ইফিষীয় ৫:২৩)। মণ্ডলীর যীশুর বাধ্য থাকে। স্ত্রী তার স্বামীর বাধ্য কিভাবে থাকবে, সেটা বুঝতে এই দৃষ্টান্তটি আমাদের সাহায্য করে। আমাদের অবশ্যই সাবধান থাকতে হবে যেন আমরা এই পদটি ভুলভাবে না বুঝি। বাইবেল একজন স্ত্রীকে তার স্বামীর বাধ্য থাকতে বলে। বাইবেল নির্দেশ দিচ্ছে যেন স্বামী তার স্ত্রীকে প্রেম করে ও তার যত্ন নেয়। এই নির্দেশটি অনুমোদন দিচ্ছে না যে, একজন স্বামী তার স্ত্রীকে প্রহার কিংবা আঘাত করবে। অন্য দিকে, বাইবেল একজন স্ত্রীকে তার প্রহারক স্বামীর বাধ্য থাকতে বলছে না।

কখন বাধ্য থাকতে হবে, সে বিষয়ে এই উপদেশটি স্মরণে রাখা অত্যন্ত গুরুত্বপূর্ণ কেন? তখন কি করার “যদি একজন স্বামী নির্মম, অসদাচারী, উগ্র ও স্বেচ্ছাচারী হয়? তাহলে, এ ব্যক্তির ক্ষেত্রে বলা যায় যে, স্বামী কোন কর্মকর্তা (বস্) নয়, এবং সে যা বলবে স্ত্রী সেটাই করবে না। এই ব্যক্তি কোন প্রভু নয়। এই ব্যক্তি বাস্তবিক অর্থে জানে না যে, ‘স্বামী’ কথার মানে কী।” -ঈলেন জি হোয়াইট, দি অ্যাড্ভেণ্ট হোম, পৃষ্ঠা: ১১৭।