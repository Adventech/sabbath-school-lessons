---
title:  মধ্যবর্তী বিচ্ছেদের দেওয়াল ভেঙ্গে ফেলি
date:   25/07/2023
---

`পৌল কি বলেন যা যীশু ‘বিধিবদ্ধ আজ্ঞাকলাপরূপ ব্যবস্থা’র প্রতি করেছিলেন (ইফিষীয় ২:১৫)? যীশু এটি কেন করলেন? (১৪ পদ পড়ুন)।`

পৌল হয়ত সতর্ক সংকেত সম্বলিত সত্যিকারের দেয়ালের কথা বলে থাকবেন যে বিষয়ে আমরা আগে পড়েছি (শাব্বাথ দিনের অংশটি দেখুন)। পৌল এই দেওয়াল ভাঙ্গার বিষয় কল্পনা করছেন যাতে অ-যিহূদীরা ঈশ্বরের সঙ্গে ও যিহূদীদের সঙ্গে উপাসনা করতে পারে (ইফিষীয় ২:১৮)। ক্রুশ ঈশ্বরের লোকদের মধ্যবর্তী সকল বিচ্ছেদের দেওয়াল দূর করে। যখন বিচ্ছেদের দেওয়ালগুলো সরে গেল, তখন যিহূদী খ্রীষ্টিয়ানেরা ও অ-যিহূদী খ্রীষ্টিয়ানেরা এক হল।

কিছু লোক বিশ্বাস করে, ইফিষীয় ২:১৪, ১৫ পদ এই শিক্ষা দেয় যে, ঈশ্বর দশ আজ্ঞা বাতিল করেছেন। কিন্তু পৌল আমাদের দেখান যে, এই ধারণা মিথ্যা। পৌল ঈশ্বরের ব্যবস্থাকে সম্মান করেন, এবং কীভাবে আমরা যীশুকে অনুসরণ করব, সেটা বুঝতে ব্যবস্থা আমাদের সাহায্য করে বলে পৌল বিশ্বাস করেন। পৌল ব্যবস্থা সম্পর্কে যথেষ্ট বলেন। পৌল পঞ্চম আজ্ঞার বিষয় বলেন (ইফিষীয় ৬:২, ৩)। তিনি সপ্তম (ইফিষীয় ৫:৩-১৪, ২১-৩৩), অষ্টম (ইফিষীয় ৪:২৮), নবম (ইফিষীয় ৪:২৫) এবং দশম (ইফিষীয় ৫:৫) আজ্ঞার বিষয় বলেন। সুতরাং, আমরা দেখতে পাই যে, পৌল ব্যবস্থাকে সম্মান করেন। রোমীয় ৩:৩১ ও ৭:১২ পদও ব্যবস্থার জন্য পৌলের শ্রদ্ধা-ভক্তির কথা বলছে। ঈশ্বর যদি ব্যবস্থা বাতিল করতেন, তাহলে কি পৌল এ বিষয়ে এত কথা বলতেন? সমস্যা ব্যবস্থায় নয়। সমস্যা হচ্ছে সেই সব মানুষদের নিয়ে যারা ব্যবস্থাকে ভুলভাবে প্রয়োগ করে। কিন্তু সেটা ব্যবস্থাকে ভুল প্রতিপন্ন কিংবা নূন্য করে না যে আমরা তা প্রত্যাখ্যান করব। পৌল ব্যবস্থাকে সম্মান করেন এবং ব্যবস্থাকে চিরস্থায়ী আখ্যা দেন। সুতরাং, ইফিষীয় ২:১৪, ১৫ পদের দোহাই দিয়ে যারা বলে যে, ঈশ্বর দশ আজ্ঞা বাতিল করেছেন, তারা বুঝতে পারে না যে, ইফিষীয় ২:১৪, ১৫ পদ আসলে কী বলছে।

পৌল তাদের বিরুদ্ধাচরণ করেন যারা ব্যবস্থার দোহাই দিয়ে যিহূদী খ্রীষ্টিয়ান ও অ-যিহূদী খ্রীষ্টিয়ানদের মধ্যে বিভেদ তৈরির চেষ্টা করে। সেই বিভেদটি ব্যবস্থা সম্পর্কে ঈশ্বরের পরিকল্পনার বিরুদ্ধে যায়। ইফিষীয় ২:১৪, ১৫ পদে ব্যবহৃত ‘ব্যবস্থা’ শব্দটি পুরাতন নিয়মের পশুবলির বিষয়ে নিয়ম বোঝাচ্ছে। ‘ব্যবস্থা’ শব্দটি আরাধনার সেই সমগ্র পরিকল্পনা সম্পর্কেও বুঝিয়ে থাকতে পারে যা ঈশ্বর পুরাতন নিয়মে ইস্রায়েলদের অর্পণ করেছিলেন। যিহূদী নেতারা যিহূদী ও অ-যিহূদীদের মধ্যে বিভেদ তৈরি করার জন্য এই ফন্দি ব্যবহার করেছে।

`আপনার সমাজের সেভেন্থ ডে অ্যাড্ভেণ্টিস্ট ও অন্য খ্রীষ্টিয়ানদের মধ্যে যেকোন বিভেদ সৃষ্টির নেপথ্যে কি কি কারণ রয়েছে? এই বিভেদ (বা বিচ্ছেদ) দূর করার জন্য আপনার নিজ মণ্ডলী কি ভূমিকা রাখতে পারে? এই সমস্যা সমাধানের সহায্যার্থে যীশুর জন্য আমাদের ভালবাসা যথেষ্ট কেন?`