---
title:  যীশু আমাদেরকে ঈশ্বরের কাছে আনেন
date:   23/07/2023
---

`ইফিষীয় ২:১১, ১২ পদের সঙ্গে ইফিষীয় ২:১-৩ পদের তুলনা করুন। এই পদগুলোয় পৌল অ-যিহূদী ও তাদের অতীত সম্পর্কে কথা বলেন। তাদের বিষয়ে পৌল কি বলেন?`

পৌল অ-যিহূদীদের লিখছেন যে, এখন খ্রীষ্টিয়ানরা কে বা কারা। তারা যীশুতে বিশ্বাসীবর্গ। তারা যীশুর মণ্ডলীর অংশ। অতীতে, এই একই লোকেরা ইস্রায়েলদের থেকে এবং ঈশ্বরের পরিত্রাণ পরিকল্পনা থেকে পৃথক বা বিচ্ছিন্ন ছিল। পৌল চান এই নতুন খ্রীষ্টিয়ানরা তাদের অতীত স্মরণ করুক (ইফিষীয় ২:১১)। অতীতে, অ-যিহূদীরা যীশুকে, ত্রাণকর্তাকে, ছাড়া বেঁচেছে। অ-যিহূদীরা বিদেশি কিংবা পরজাতি। তারা ইস্রায়েরের অংশ নয়। ঈশ্বরের নিয়মে তারা সহভাগী ছিল না। মানবকে পাপ থেকে রক্ষা করার জন্য ঈশ্বরের প্রতিজ্ঞা সম্পর্কে তারা কিছু জানত না। তাদের কোনো আশা ছিল না এবং তারা ঈশ্বর বিহীন জীবন যাপন করেছে (ইফিষীয় ২:১২)।

এছাড়া, অতীতে, এই অ-যিহূদীরা একে অন্যের বিরুদ্ধে ও যিহূদীদের বিরুদ্ধে লড়াই করেছে। এই অ-যিহূদীরা ঘৃণায় পরিপূর্ণ ছিল। তারা যিহূদীদের ব্যাপারে খারাপ ও বাজে কথা বলত। যিহূদীরা অ-যিহূদীদের ব্যাপারে খারাপ ও বাজে কথা বলত (ইফিষীয় ২:১১)।

ইফিষীয় ২:১৩ পদে, পৌল আমাদের দেখান যে, পরিস্থিতি বদলে গেছে। পৌল অ-যিহূদী খ্রীষ্টিয়ানদের বলছেন: “স্মরণ কর, তৎকালে তোমরা ছিলে খ্রীষ্ট বিহীন, ইস্রায়েলের প্রজাধিকারের বহিঃস্থ, এবং প্রতিজ্ঞাযুক্ত নিয়মগুলির অসমপর্কীয়; তোমাদের আশা ছিল না, আর তোমরা জগতের মধ্যে ঈশ্বরবিহীন ছিলে। কিন্তু এখন খ্রীষ্ট যীশুতে, পূর্বে দূরবর্তী ছিলে যে তোমরা, তোমরা খ্রীষ্টের রক্ত দ্বারা নিকটবর্তী হইয়াছ” (ইফিষীয় ২:১৩, ১৪)।

আপনি কি ‘বহিঃস্থ’ কথাটি লক্ষ্য করলেন? পৌল যিশাইয় ৫৭:১৯ পদ থেকে এই কথাগুলো ধার করেছেন, যেখানে বলছে: “শান্তি নিকটবর্তী ও দূরবর্তী উভয়েরই শান্তি” (তুলনা করুন, ইফিষীয় ২:১৭, ১৮)। যীশু অ-যিহূদী খ্রীষ্টিয়ানদেরকে ঈশ্বরের ও পরস্পরের কাছে এনেছেন। এই আশ্চর্য ঘটনাটি ঈশ্বর কীভাবে ঘটালেন? উত্তর হল তাঁর ক্রুশীয় মৃত্যুর দ্বারা। মণ্ডলীতে ক্রুশ যিহূদী ও অ-যিহূদীদের মধ্যকার দূরত্ব ঘুচালো। ক্রুশ তাদের সমস্যা মেটাল এবং অন্তর নিরাময় করল। অদ্য, এই ঘোষণাটি হচ্ছে আমাদের জন্য সুসমাচার। যীশু চান আমরা যেন সেই সমস্ত বিষয় নিয়ে চিন্তা করি যা আমাদেরকে তাঁর থেকে এবং মণ্ডলীর সভ্য-সভ্যাদের থেকে পৃথক করছে। তিনি চান আমরা যেন আস্থা রাখি যে, তিনি আমাদের যেকোন সমস্যা সমাধান করতে পারেন।

`যীশু আপনাকে উদ্ধার করার পূর্বে আপনার অতীত অভিজ্ঞতা কি ছিল? এই অভিজ্ঞতা সচরাচর স্মরণ করা আমাদের জন্য গুরুত্বপূর্ণ কেন? যীশু যদি আপনাকে উদ্ধার না করতেন, তাহলে এখন আপনি আপনার জীবন কিভাবে নির্বাহ করতেন?`