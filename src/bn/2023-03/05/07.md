---
title:  অতিরিক্ত আলোচনা
date:   28/07/2023
---

`পৌল ইফিষীয় ২:১১-২২ পদ কেন লিখছেন? অর্থৎ, পৌল যখন তার পত্রটি লেখেন, তখন মণ্ডলীতে কি হচ্ছিল?`

ইফিষীয় ২:১১-২২ পদে, পৌল এ বিষয়ে বলছেন যে, ক্রুশ কীভাবে মানুষের সম্পর্ক ও বন্ধুত্ব পরিবর্তন করে। পৌল মণ্ডলীর যিহূদী ও অ-যিহূদী সভ্য-সভ্যাদের বিষয়েও বলেন। পৌল চান উভয় খ্রীষ্টিয়ান দল বুঝুক যে, তারা সকলে ঈশ্বরের পরিবারের অংশ (ইফিষীয় ২:১৯)। সমস্তকিছুকে যীশুর নিয়ন্ত্রণাধীন শান্তি ও ঐক্যে সংযুক্ত করার ব্যাপারে ঈশ্বরের পরিকল্পনা সম্পর্কে  পৌল বলেন (ইফিষীয় ১:৯, ১০)। ঈশ্বরের স্বর্গীয় ও পার্থিব পরিবারের সমস্তকিছুকে অন্তর্ভুক্ত করে (ইফিষীয় ৩:১৫)।

ইফিষীয় ৩:১০ পদে, পৌল আমাদের আরেকটি কারণ দেখান যে, কেন ঈশ্বর মণ্ডলীর সকল সভ্য-সভ্যাদের শান্তি ও ঐক্যে সংযুক্ত করতে চান। “উদ্দেশ্য এই, যেন এখন মণ্ডলী দ্বারা স্বর্গীয় স্থানস্থ আধিপত্য ও কর্তৃত্ব সকলকে ঈশ্বরের বহুবিধ প্রজ্ঞা জ্ঞাত করা যায়” (ইফিষীয় ৩:১০)। মণ্ডলীকে অবশ্যই শান্তি ও ঐক্য দেখাতে হবে যা যীশুর ক্রুশের উপর দেখিয়েছেন। মণ্ডলীর সভ্য-সভ্যারা যখন একে অন্যের সঙ্গে শান্তিতে বাস করে, তখন তারা (বা আমরা) সমস্তকিছুকে যীশুর নিয়ন্ত্রণাধীন শান্তি ও ঐক্যে সংযুক্ত করার ব্যাপারে ঈশ্বরের পরিকল্পনা সম্পর্কে বলে (বা বলি)। সুতরাং, আমাদের এই গুরুত্বপূর্ণ নীতি সম্পর্কে জানার জন্য ইফিষীয় ২:১১-২২ পদ পড়তে হবে যে, যারা আমাদের থেকে ভিন্ন, তাদের সঙ্গে আমরা কীভাবে মিশতে পারি। তাহলে,  আমরা জগতের লোকদের জন্য শান্তি ও ঐক্য আনার ব্যাপারে ঈশ্বরের বিস্ময়কর পরিকল্পনায় অবদান রাখতে পারব।

**আলোচ্য প্রশ্নাবলী**:

`ইফিষীয় ২:১১-২২ পদে আপনি বাইবেলের কোন্ নীতিগুলো সম্পর্কে পান? যারা আমাদের থেকে ভিন্ন, সেই সব লোকদের সঙ্গে মিশে যাবার উপায় সম্পর্কে এই নীতিগুলো আমাদের কি শিক্ষা দেয়? এক গোষ্ঠির সভ্য-সভ্যার কীভাবে ভিন্ন একটি গোষ্ঠির সভ্য-সভ্যাদের সঙ্গে মিশতে পারে? উত্তর লাভের সাহায্যার্থে যীশু আমাদেরকে কি নীতি দিচ্ছেন?`

`মানবের ভবিষ্যতের ব্যাপারে ঈশ্বরের পরিকল্পনা সম্পর্কে আমরা ইফিষীয় ১:৯, ১০ এবং ২:১১-২২ পদে পাই। গোষ্ঠিগত কিংবা জাতিগত সমস্যাগুলো মেটানোটা মণ্ডলীর জন্য কতটা জরুরী?`

`আপনি আপনার সমাজে কোন্ জাতিগত সমস্যাগুলো দেখতে পাচ্ছেন? আপনার মণ্ডলী কীভাবে এই সমস্যাগুলো সমাধানে সাহায্য করতে পারে? সমাধানের সাহায্যার্থে আপনি কি করতে পারেন?`