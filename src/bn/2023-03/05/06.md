---
title:  মণ্ডলী পবিত্র মন্দিরের সমতুল্য
date:   27/07/2023
---

`ইফিষীয় ২:১১-২২ পদে পৌল কি রূপক চিত্র ব্যবহার করছেন? এই রূপক চিত্র কীভাবে আমাদের দেখায় যে, মণ্ডলীতে যিহূদী ও অ-যিহূদীদের মধ্যে শান্তি ও ঐক্য দরকার?`

ইতোমধ্যে যেমনিভাবে আমরা দেখেছি, ইফিষীয় ২:১-১০ পদ আমাদের শিক্ষা দেয় যে, যীশুর কারণে আমরা ঈশ্বরের সঙ্গে শান্তি ও ঐক্যে জীবনযাপন করছি। অর্থাৎ, যীশুর মৃত্যুর কারণে ঈশ্বর আমাদেরকে গ্রহণ করছে। ইফিষীয় ২:১১-২২ পদ আমাদের শিক্ষা দেয় যে, আমরা হয়ত মণ্ডলীর অন্য সভ্য-সভ্যাদের সঙ্গেও শান্তিতে ও ঐক্যে বাস করতে পারি। অন্যদের সঙ্গে আমাদের বন্ধুত্ব মেরামত করার জন্য যীশুর মৃত্যুও আমাদের সাহায্য করে (ইফিষীয় ২:১১-২২)। যা-কিছু তাঁর যিহূদী অনুসারীদের সঙ্গে অ-যিহূদী অনুসারীদের বিচ্ছেদ ঘটাতে পারে, যীশু সে-সমস্তকিছু ভেঙ্গে ফেলেছেন। তাঁর লোকদের মাঝে বিচ্ছেদ সৃষ্টিকারী সেই দেওয়াল ভেঙ্গে ফেলার পর যীশু একটি সুন্দর ‘মন্দির’ গড়ে তুলছেন: এই মন্দির হচ্ছে খ্রীষ্টিয়ান কিংবা মণ্ডলীর একটি রূপক চিত্র। ক্রুশের উপরে যীশু মৃত্যুবরণ করার পূর্বে অ-যিহূদীরা মন্দিরের পবিত্র অংশগুলোতে উপাসনা করতে পারত না। কিন্তু যীশু মৃত্যু থেকে পুনরুত্থিত হবার পর, তাঁর অ-যিহূদী অনুসারীরা তাঁর যিহূদী অনুসারীদের সঙ্গে যুক্ত হয়। এই দুই বিচ্ছিন্ন দল একীভূত হয়ে একটি নতুন মন্দির গড়ে তোলে। একইভাবে, খ্রীষ্টিয়ানরা বর্তমানে ঈশ্বরে মণ্ডলীর অংশ হয়েছে (ইফিষীয় ২:১৯-২২)। আমরা যীশুর সঙ্গে এবং তাঁতে বিশ্বাসী আমাদের ভ্রাতা ও ভগ্নিদের সঙ্গে ঐক্যে ও শান্তিতে বাস করছি।

`ইফিষীয় ২:১৯-২২ পদে, পৌল মণ্ডলীকে একটি রূপক হিসেবে ব্যবহার করছেন। আরও পড়ুন, ১ করিন্থীয় ৩:৯-১৭;২ করিন্থীয় ৬:১৪-৭:১ এবং ১ পিতর ২:৪-৮। এই পদগুলোয়, মণ্ডলীর রূপক আমাদেরকে বাইবেলের কোন্ সত্য প্রদর্শন করে?`

পৌল এটা দেখানোর জন্য মণ্ডলীর রূপক ব্যবহার করছেন যে, অ-যিহূদীরা ঈশ্বরের মণ্ডলীর অংশবিশেষ। যেমনিভাবে আমরা বলেছি, মন্দিরের পবিত্র অংশগুলোতে আরাধনা করার অনুমতি অ-যিহূদীদের ছিল না। এখন এই একই অ-যিহূদীরা ঈশ্বর কর্তৃক গৃহীত হল (ইফিষীয় ২:১৮)। এই অ-যিহূদীরা এখন একই জীবন্ত ইষ্টকে বা প্রস্তরে পরিণত হয়েছে, যে প্রস্তর ঈশ্বর পৃথিবীতে তাঁর নতুন মন্দির নির্মাণের জন্য ব্যবহার করছেন। এই মন্দির হচ্ছে একটি স্থান যেখানে ঈশ্বর তাঁর পবিত্র আত্মার দ্বারা তাঁর লোকদের হৃদয়ে বাস করেন (ইফিষীয় ২:২২)। নূতন নিয়মের লেখকেরা বাইবেলের গুরুত্বপূর্ণ সত্য আমাদেরকে দেখানোর জন্য মন্দিরের একটি রূপক ব্যবহার করেছেন। ঈশ্বরের মণ্ডলী পবিত্র। ঈশ্বর হলেন সেই, যিনি মণ্ডলীর সূচনা করলেন ও মণ্ডলী গঠন করলেন (ইফিষীয় ২:২২)। মণ্ডলীতে ঈশ্বরের অনুসারীরা একে অন্যের সঙ্গে শান্তি ও ঐক্যে বাস করে। ঈশ্বরের মন্দির জীবন্ত। সুতরাং, এটি বর্ধনশীল (ইফিষীয় ২:২১ পদ পড়ুন)।