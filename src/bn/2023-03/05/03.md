---
title:  ক্রুশ হতে ঈশ্বরের দান
date:   24/07/2023
---

“কেননা তিনিই আমাদের সন্ধি; তিনি উভয়কে এক করিয়াছেন, এবং মধ্যবর্তী বিচ্ছেদের দেওয়াল ভাঙ্গিয়া ফেলিয়াছেন। শত্রুতাকে, বিধিবদ্ধ আজ্ঞাকলাপরূপ ব্যবস্থাকে, নিজ মাংসে লুপ্ত করিয়াছেন; যেন উভয়কে আপনাতে একই নূতন মনুষ্যরূপে সৃষ্টি করেন, এইরূপে সন্ধি করেন; এবং ক্রুশে শত্রুতাকে বধ-করণ পূর্বক সেই ক্রুশ দ্বারা এক দেহে ঈশ্বরের সহিত উভয় পক্ষের মিলন করিয়া দেন” (ইফিষীয় ২:১৪-১৬)।

`ইফিষীয় ১:৭, ৮; ৪:৩২; ২:১৩, ১৪; ২:১৬; ৫:২, ২৫ পদ পড়ুন। এই পদগুলোয় পৌল কীভাবে বলেন যে, ক্রুশ আমাদের বন্ধুত্বকে উন্নত করে? ক্রুশ কীভাবে মানুষকে আরও বেশি প্রেম করতে আমাদের সাহায্য করে?`

ইফিষীয় ২:১১-২২ পদে, পৌল বলেন যে, খ্রীষ্টিয়ানদের জন্য ক্রুশ তিনটি কাজ করে। (১) ক্রুশ অ-যিহূদীদেরকে ঈশ্বরের কাছে আনে (ইফিষীয় ২:১৩)। অতীতে, ঈশ্বর ও তাঁর লোকদের হতে অ-যিহূদীরা মন থেকে দূরে ছিল। এখন এই অ-যিহূদীরা ঈশ্বরের পুত্র ও কন্যা হয়েছে। তারা যিহূদী খ্রীষ্টিয়ানদের ভাই ও বোন হয়েছে (ইফিষীয় ২:১৯)। (২) ক্রুশ যিহূদী খ্রীষ্টিয়ান ও অ-যিহূদী খ্রীষ্টিয়ানদের মধ্য থেকে ঘৃণা দূরে করেছে (ইফিষীয় ২:১৬)। ক্রুশ এই দুই দলের মধ্যকার ক্রোধ ও দ্বন্দ্ব নিষ্পত্তি করে (ইফিষীয় ২:১৭)। (৩) ক্রুশ মণ্ডলীতে শান্তি ও সন্ধি আনতে সাহায্য করে। দুটি দলকে এক করার একটি পরিকল্পনা যীশুর ছিল। “কেননা তিনিই আমাদের সন্ধি; তিনি উভয়কে এক করিয়াছেন, এবং মধ্যবর্তী বিচ্ছেদের দেওয়াল ভাঙ্গিয়া ফেলিয়াছেন। শত্রুতাকে, বিধিবদ্ধ আজ্ঞাকলাপরূপ ব্যবস্থাকে, নিজ মাংসে লুপ্ত করিয়াছেন; যেন উভয়কে আপনাতে একই নূতন মনুষ্যরূপে সৃষ্টি করেন, এইরূপে সন্ধি করেন; এবং ক্রুশে শত্রুতাকে বধ-করণ পূর্বক সেই ক্রুশ দ্বারা এক দেহে ঈশ্বরের সহিত উভয় পক্ষের মিলন করিয়া দেন” (ইফিষীয় ২:১৪-১৬; তুলনা করুন, কলসীয় ১:১৯-২২)।

ক্রুশ কীভাবে আমাদেরকে ঈশ্বরের কাছে গ্রহণযোগ্য করে? ক্রুশ কীভাবে একে অন্যকে প্রেম করতে এবং একে অন্যকে গ্রহণ করতে আমাদের সাহায্য করে? একজন মা ও একজন মেয়ের মধ্যকার কোন দ্ব‡ন্দ্বর একটি কল্পনাচিত্র আঁকুন। দ্বন্দ্ব একটি ভয়াবহ বিচ্ছেদে গিয়ে পৌঁছালো। বহু বছর যাবৎ এই বিচ্ছেদ বহাল থাকল। পরে, হঠাৎ, দ্বন্দ্ব মিটে গেল। মা ও মেয়ে একে অন্যকে ক্ষমা করল। দীর্ঘ বিচ্ছেদের পর তারা আবার মিলিত হল। মণ্ডলীর একজন সভ্য যখন আরেক জন সভ্যের সঙ্গে ক্রোধ ও বিভেদ মিটিয়ে নিতে আগ্রহী হয়, তখন ঠিক একই ঘটনা ঘটে। মণ্ডলীর ক্ষমাদানকারী সভ্য তখন আঘাতদানকারীকে তার ভাইয়ের মত দেখে। এই ভ্রাতা তখন আঘাতদানকারী কিংবা বিভেদ সৃষ্টিকারী ব্যক্তির তরফ থেকে দয়া ও ক্ষমা গ্রহণ করে। ক্রুশ আমাদের ভগ্ন সম্পর্ক ও ভগ্ন বন্ধুত্ব নিরাময় করতে পারে। ক্রুশ বিচ্ছেদ দূর করে এবং দ্বন্দ্ব নিষ্পত্তি করে। ক্রুশ অন্য খ্রীষ্টিয়ানদের সঙ্গে আমাদের সহভাগিতা পুনরায় স্থাপন করে।