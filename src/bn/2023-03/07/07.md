---
title:  অতিরিক্ত আলোচনা
date:   11/08/2023
---

নিচের উদ্ধৃতি দুটি আমাদেরকে ইফিষীয় ৪:৭-১০ পদ ভালভাবে বুঝতে সাহায্য করে:

১\) ইফিষীয় ৪:৯ পদ যেভাবে বুঝতে পারি। বাইবেলের কিছু কিছু সংস্করণ বলে যে, যীশু স্বর্গে যাবার পূর্বে, প্রথমে পৃথিবীতে নেমে এলেন। বাইবেলের অন্য সংস্করণগুলো বলে যে, যীশু স্বর্গে গেলেন এবং পৃথিবীতে নেমে এলেন, কিন্তু ওগুলো বলে না যে, যীশু কোন্টি প্রথমে করলেন। গীত ৬৮:১৮ পদ আমাদের বুঝতে সাহায্য করে যে, ইফিষয়ি ৪:৯ পদে পৌল কি বোঝাচ্ছেন, যেমনিভাবে আমরা মঙ্গলবারের পাঠে দেখেছি। গীত ৬৮:১৮ পদ অনুসারে, পুনরুত্থিত হবার পর যীশু প্রথমে স্বর্গে যান। পরে, যীশু পবিত্র আত্মার ব্যক্তিসত্তা নিয়ে পৃথিবীতে আসেন।

২\) ইফিষীয় ৪:৮ পদের বন্দিরা। ইফিষীয় ৪:৮ পদে, পৌল গীত ৬৮:১৮ পদের একটি উদ্ধৃতির অংশবিশেষ ব্যবহার করছেন: “তিনি ঊর্ধ্বে উঠিয়া বন্দিগণকে বন্দি করিলেন, মনুষ্যদিগকে নানা বর দান করিলেন” (ইফিষীয় ৪:৮)। যীশুর বন্দি করা লোক কে বা কারা? বাইবেলের এই পদটির এনআইআর সংস্করণের বাংলা অর্থ এভাবে বলছে: ‘তিনি অনেক বন্দিকে নিলেন’ (ইফিষীয় ৪:৮)। বহু সেভেন্থ ডে অ্যাড্ভেণ্টিস্ট এই পদটি এভাবে বোঝে যে, যীশু যখন পুনরুত্থিত হলেন, তখন তিনি একদল মানুষকে স্বর্গে নিলেন (মথি ২৭:৫১-৫৩)। যখন যীশু স্বর্গীয় ময়দানে উপস্থিত হলেন, তখন তিনি এই দলটিকে একটি উপহার হিসেবে পিতার কাছে উৎসর্গ করলেন (পড়ুন, এসডিএ বাইব্ল কমেণ্টারি, খণ্ড: ৬, পৃষ্ঠা: ১০২২; দ্যা ডিজায়ার অফ্ এজেস, পৃষ্ঠা: ৭৮৫, ৭৮৬)। একই সময়ে, ইফিষীয় ৪:৮ পদ হয়ত আরও বোঝাচ্ছে যে, শয়তান ও তার মন্দ বাহিনীর বিরুদ্ধে যীশু যুদ্ধজয় করলেন (পড়ুন, কলসীয় ২:১৫)। অর্থাৎ, শয়তান ও তার মন্দ বাহিনী হচ্ছে যীশুর আটককৃত বন্দির তুল্য।

**আলোচ্য প্রশ্নাবলী**:

`১ করিন্থীয় ১২:৪-১১, ২৭-৩০; রোমীয় ১২:৪-৮ ও ১ পিতর ৪:১০, ১১ পদের তালিকার সঙ্গে ইফিষীয় ৪:১১ পদের ‘আত্মিক বরের’ তালিকার তুলনা করুন। তালিকায় কোন্ বিষয়গুলো এক? ওগুলো কতটা আলাদা?`

`পৌল বলেন যে, ভ্রান্ত শিক্ষামালা হচ্ছে জোরালো বায়ুর তুল্য (ইফিষীয় ৪:১৪)। পৌল বলেন যে, আমরা যেন এই বায়ুর দ্বারা নিয়ন্ত্রিত কিংবা  বিনষ্ট না হই। ভ্রান্ত শিক্ষা হতে কীভাবে আমরা নিজেদেরকে এবং মণ্ডলীর অন্য সভ্য-সভ্যাদেরকে রক্ষা করতে পারি?`

`ইফিষীয় পুস্তকে, মণ্ডলীতে শান্তি ও ঐক্যের প্রয়োজন সম্পর্কে পৌল যথেষ্ট বলেন। আমাদের কি সব সময় একে অন্যের সঙ্গে ঐক্যে থাকতে হবে? অর্থাৎ, এমন সময় কি আসে যখন ঐক্যে থাকাটা একটি ভুল বিষয় হয়? আপনার উত্তর যদি ‘হ্যাঁ’ হয়, তাহলে ব্যাখ্যা করে বলুন যে, কেন ও কখন আমরা একমত (বা ঐক্য) পোষণ করব না?`