---
title:  যীশু, বরদাতা
date:   08/08/2023
---

“তুমি ঊর্ধ্বে উঠিয়াছ, বন্দিগণকে বন্দি করিয়াছ, মনুষ্যদের মধ্যে দান গ্রহণ করিয়াছ; এমন কি, বিদ্রোহীদের মধ্যেও গ্রহণ করিয়াছ, যেন সদাপ্রভু ঈশ্বর [তথায়] বাস করেন” (গীত ৬৮:১৮)।

“কিন্তু খ্রীষ্টের দানের পরিমাণ অনুসারে আমাদের প্রত্যেক জনকে অনুগ্রহ দত্ত হইয়াছে। এই জন্য উক্ত আছে, ‘তিনি ঊর্ধ্বে উঠিয়া বন্দিগণকে বন্দি করিলেন, মনুষ্যদিগকে নানা বর দান করিলেন।’ ভাল, তিনি ‘উঠিলেন’, ইহার তাৎপর্য কি? না এই যে, তিনি পৃথিবীর নিচতর স্থানে নামিয়াছিলেন। যিনি নামিয়াছিলেন, তিনিই সকল স্বর্গের ঊর্ধ্বে উঠিয়াছেন, যেন সকলই পূরণ করেন” (ইফিষীয় ৪:৭-১০)।

`এই পদগুলোয় পৌল কি বিষয়ে বলছেন?`

ইফিষীয় ৪:৭-১০ পদে পৌল গীত ৬৮:১৮ পদের উদ্ধৃতি ব্যবহার করেছেন। এই উদ্ধৃতি আমাদের দেখায় যে, যীশু হলেন একজন পরাক্রমী সেনাপতি যিনি যুদ্ধে তাঁর শত্রুদের পরাজিত করেন। যুদ্ধের পর, সেনাপতি সেই পর্বতে যান যেখানে তিনি তাঁর রাজধানী স্থাপিত হবে। সেনাপতি তাঁর সঙ্গে যুদ্ধবন্দিদের নিয়ে যান (পড়ুন, গীত ৬৮: ১,২)। পরে, সেনাপতি যুদ্ধে পরাজিত লোকদের কাছ থেকে উপহার গ্রহণ করেন। পৌল ইফিষীয় ৪:৭-১০ পদে এই রূপকটি সামান্য পরিবর্তন করেন। পৌলের রূপকে, যীশু হলেন সেই, যিনি বর/উপহার দেন।

আপনি কি দেখছেন, গীত ৬৮:১৮ পদে প্রথমে কি ঘটে? প্রথমে, পুনরুত্থিত হবার পর যীশু স্বর্গে যান (ইফিষীয় ১:২১-২৩)। পরে, যীশু পৃথিবীতে ফিরে আসেন এবং তাঁর লোকদের বর দান করেন। যীশু তাঁর সকল প্রতিজ্ঞা রাখেন। এই রূপকগুলো হচ্ছে আমাদেরকে পঞ্চাশত্তমীর দিনটি দেখাবার জন্য পৌলের একটি পন্থা। পঞ্চাশত্তমী হচ্ছে একটি দিন যখন ঈশ্বর মণ্ডলীর উপরে পবিত্র আত্মা বর্ষণ করেছিলেন (প্রেরিত ২ অধ্যায় পড়ুন)। ইফিষীয় ৪:১১, ১২ পদে পৌল আমাদের বাইবেলের এই সত্য সম্পর্কে বলেন। এই পদগুলো বর্ণনা করে যে, যীশু তাঁর মণ্ডলীকে যে বরগুলো দিয়েছেন, সে-বরগুলো পবিত্র আত্মা হতে এসেছে।

“বিজয়ী হবার পর যীশু স্বর্গে গেলেন। যীশু তাঁর অনুসারীদের বরগুলো দিলেন। যীশু স্বর্গে যাবার পর, ঈশ্বর তার প্রতিজ্ঞা রাখলেন। তিনি মণ্ডলীর জন্য পবিত্র আত্মা পাঠালেন। পবিত্র আত্মার আগমন ছিল একটি শক্তিশালী বায়ুর মত যা যীশুর শিষ্যদের অপেক্ষার পুরো স্থানটি আবৃত করল। কী ঘটেছিল? একদিন সহস্রাধিক লোক যীশুকে গ্রহণ করল।” -ঈলেন জি হোয়াইট, ঈ স্যাল রিসিভ পাওয়ার, পৃষ্ঠা: ১৫৮।

`ইফিষীয় ৪:৭-১০ পদে আপনি কি সান্ত্বনা পান? এই পদগুলো কীভাবে আমাদের সে-সব বিষয় দেখায় যা যীশু আমাদের জন্য করলেন ও করবেন?`