---
title:  খ্রীষ্টের মণ্ডলীতে আমরা এক
date:   07/08/2023
---

`গতকাল, আমরা বলেছি যে, পৌল সভ্য-সভ্যাদের সাতটি বিষয়ের একটি তালিকা দিচ্ছেন যা মণ্ডলীকে একে অন্যের সঙ্গে শান্তিতে ও ঐক্যে থাকতে সাহায্য করে (ইফিষীয় ৪:৪-৬)। পৌলের তালিকার সাতটি বিষয় কি কি?`

আসুন, আমরা তালিকাটি দেখি-

১\) এক দেহ। ‘দেহ এক’ কথাটির দ্বারা পৌল তার তালিকা শুরু করছেন (ইফিষীয় ৪:৪)। দেহ হচ্ছে মণ্ডলীর রূপক (ইফিষীয় ৪:১২, ১৬; ১:২৩; ৫:২৩, ২৯, ৩০)।

২\) আত্মা এক। পড়ুন, ইফিষীয় ৪:৪।

৩\) একই প্রত্যাশা। পৌল বলেন যে, “একই প্রত্যাশায় তোমরা আহূত হইয়াছ” (ইফিষীয় ৪:৪)।

৪\) প্রভু এক। এই কথাটির দ্বারা পৌল যীশুকে বোঝাচ্ছেন।

৫\) বিশ্বাস এক। এই কথাগুলো আমাদের খ্রীষ্টিয় শিক্ষামালা বোঝায় (ইফিষীয় ৪:১৩; কলসীয় ১:২৩; ২:৭; গালাতীয় ১:২৩; ১ তীমথিয় ৪:১, ৬)।

৬\) বাপ্তিস্ম এক। (তুলনা করুন, ইফিষীয় ৫:২৬)।

৭\) ঈশ্বর ও পিতা এক। ঈশ্বর আমাদের সবার পিতা। তিনি সমস্তকিছু নিয়ন্ত্রণ করেন (ইফিষীয় ৪:৬)।

`পৌল ঈশ্বরের বিষয়ে বাইবেলের কোন্ বিশেষ সত্য আমাদের বলছেন? আমাদের পিতা হিসেবে, ঈশ্বর হলেন সেই, যিনি আমাদের সৃষ্টি করলেন। সুতরাং, পৌল ঘোষণা করছেন যে, ঈশ্বর সমস্তকিছু নিয়ন্ত্রণ করেন।`

মণ্ডলীতে শান্তি ও ঐক্যের ব্যাপারে পৌল আমাদের দুটি গুরুত্বপূর্ণ ধারণা শিক্ষা দিচ্ছেন (ইফিষীয় ৪:১-৬)। প্রথমে, পৌলের তালিকায় বর্ণীত সাতটি বিষয় থেকে শান্তি ও ঐক্য আসে (ইফিষীয় ৪:৪-৬)। দ্বিতীয়ত, আমরা যদি মণ্ডলীতে শান্তি চাই, আমাদেরকে অবশ্যই আমাদের কাজ করতে হবে। মণ্ডলীতে শান্তি ও ঐক্য বৃদ্ধি করার জন্য আমাদের অবশ্যই পবিত্র আত্মার সঙ্গে একযোগে কাজ করতে হবে। কখনও আমরা হয়ত ব্যর্থ হতে পারি। মণ্ডলীতে শান্তি ও ঐক্য স্থাপনের প্রচেষ্টায় কোন প্রকার ভুল করে আমরা হয়ত আর্তনাদ করতে পারি। আমরা যে ভুলই করি না কেন, ঈশ্বরের বিষয়ে কাজে আমাদের যীশুর মাধ্যমে সন্তুষ্ট থাকতে হবে। মণ্ডলীতে শান্তি ও ঐক্য স্থির করার জন্য ঈশ্বর যীশুর মাধ্যমে কাজ করেন (ইফিষীয় ৪:৩)। ঈশ্বরের কাজের বিষয়ে সন্তুষ্ট হবার বিষয়টা যখন আমরা স্মরণে রাখব, তখন আমরা শান্তি ও ঐক্য স্থাপনের কাজে কঠিন পরিশ্রম করব। আমরা জানব যে, ঈশ্বরের কাজ করার জন্য আমরা তাঁর সঙ্গে একযোগে কাজ করছি।

`ইফিষীয় ৪:৪-৬ পদ আবার পড়ুন। এই পদগুলো আপনাকে কেমন উপলব্ধি জাগায়? যখন আপনি এটা মাথায় রাখেন যে, ঈশ্বর আপনাকে যীশুর কারণে গ্রহণ করছেন, তখন আপনার কেমন উপলব্ধি জাগে?`