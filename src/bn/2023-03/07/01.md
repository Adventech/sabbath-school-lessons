---
title:  মণ্ডলীতে শান্তি ও ঐক্য
date:   05/08/2023
---

### শাস্ত্রপাঠ
ইফিষীয় ৪:১-১৬; ৪:৭-১০; ৪:১১-১৩; ৪:১৪।

> <p>মুখস্থপদ</p>
> “আর তিনিই কয়েক জনকে প্রেরিত, কয়েক জনকে ভাববাদী, কয়েক জনকে সুসমাচার-প্রচারক ও কয়েক জনকে পালক ও শিক্ষাগুরু করিয়া দান করিয়াছেন, পবিত্রগণকে পরিপক্ব করিবার নিমিত্ত করিয়াছেন, যেন পরিচর্যা কার্য সাধিত হয়, যেন খ্রীষ্টের দেহকে গাঁথিয়া তোলা হয়” (ইফিষীয় ৪:১১, ১২)।

আত্মিক শিক্ষা প্রদান করার জন্য পৌল মানবদেহের একটি রূপক ব্যবহার করছেন (পড়ুন, রোমীয় ১২:৩-৮ ও ১ করিন্থীয় ১২:১২-৩১)। বিভিন্ন অঙ্গ-প্রতঙ্গের সমন্বয়ে মানবদেহ গঠিত। প্রতিটি অঙ্গের একটি ভিন্ন কাজ রয়েছে। দেহকে সুস্বাস্থ্যময় রাখার জন্য প্রতিটি অঙ্গকে (বা অংশকে) একযোগে কাজ করতে হবে। মণ্ডলীর ব্যাপারটিও তাই। মণ্ডলীর অনেক সভ্য-সভ্যা রয়েছে। প্রত্যেক সভ্য-সভ্যার ভিন্ন ভিন্ন দক্ষতা রয়েছে। মণ্ডলীতে প্রত্যেক সভ্য-সভ্যার ভিন্ন ভিন্ন কাজ করতে হয়। সকল সভ্য/সভ্যাকে একযোগে কাজ করতে হয় যেন মণ্ডলী সুস্বাস্থ্যময় থাকে। ইফিষীয় ৪:১-১৬ পদে, পৌল পুনরায় দেহের রূপক ব্যবহার করছেন। পৌল বলেন যে, এখন যীশু হচ্ছেন মণ্ডলীর ‘মস্তক’ কিংবা নেতা। আমাদের মস্তক হিসেবে, যীশু আমাদের বর (বা দান) দিয়ে থাকেন যেন আমরা একযোগে শান্তি ও ঐক্যে কাজ করতে পারি। মণ্ডলীকে সবল করে তোলার জন্য ‘দেহ’ বা মণ্ডলীর প্রত্যেক সভ্য-সভ্যা একযোগে কাজ করে থাকেন।

পৌলের প্রদত্ত সুস্বাস্থ্যমত দেহের রূপক আমাদেরকে মণ্ডলীর জন্য ঈশ্বরের পরিকল্পনা বুঝতে সাহায্য করে: ঈশ্বর চান আমরা পরস্পর যেন ঐক্যে ও যীশুর শান্তিতে বাস করি।