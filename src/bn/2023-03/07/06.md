---
title:  ভাল ও সবল খ্রীষ্টিয়ান হই
date:   10/08/2023
---

`সবল বা বলবান হয়ে উঠার ক্ষেত্রে মণ্ডলীর কি ধরণের বিপদ রয়েছে? উত্তরের জন্য ইফিষীয় ৪:১৪ পদ পড়ুন।`

পৌল সভ্য-সভ্যাদের ভ্রান্ত শিক্ষা ও চাতুরীপূর্ণ কৌশলের বিরুদ্ধে সতর্ক করছেন? তিনি বলেন, “যেন আমরা আর বালক না থাকি, মনুষ্যদের ঠকামিতে, ধূর্ততায়, ভ্রান্তির চাতুরীক্রমে তরঙ্গাহত এবং যে সে শিক্ষাবায়ুতে ইতস্তঃত পরিচালিত না হই” (ইফিষীয় ৪:১৪)।

পৌল বিশ্বাস করেন যে, মিথ্যা ধারণা থেকে বিভেদ আসে। বাইবেলের সত্য মণ্ডলীকে সবল করে এবং ঐক্যমতে আনে। কিন্তু  ভ্রান্ত শিক্ষা ও ভ্রান্ত ধারণা মণ্ডলীকে দুর্বল করে এবং বিভেদ তৈরি করে। সুতরাং, ভ্রান্ত শিক্ষা ভয়ংকর। সেহেতু মণ্ডলীর সভ্য-সভ্যাদের অবশ্যই ভ্রান্ত শিক্ষা পরিহার করতে হবে। তাদেরকে অবশ্যই আস্থাভাজন শিক্ষাগুরুদের দেওয়া বাইবেলের সত্য গ্রহণ করতে হবে (ইফিষীয় ৪:১১)। তাহলে, মণ্ডলী খ্রীষ্ট যীশুতে বৃদ্ধিপ্রাপ্ত হবে (ইফিষীয় ৪:১২, ১৩; তুলনা করুন, ইফিষীয় ৪:১৫, ১৬)।

`কোন্ বিবেচনায় একটি সুস্বাস্থ্যময় মণ্ডলী হচ্ছে একটি সুস্বাস্থ্যবান দেহের তুল্য? উত্তরের জন্য পড়ুন, ইফিষীয় ৪:১৫, ১৬।`

ইফিষীয় ৪:১-১৬ পদে, পরস্পর শান্তিতে ও ঐক্যে থাকার জন্য যাকিছু করা যেতে পারে, পৌল মণ্ডলীর সভ্য-সভ্যাদের তার সব কিছুই করতে বলছেন। হ্যাঁ, মণ্ডলীতে ঈশ্বর আমাদের শান্তি ও ঐক্যের প্রতিজ্ঞা করছেন (ইফিষীয় ৪:৪-৬)। একই সময়ে, শান্তি ও ঐক্য বাস্তবায়ন করার জন্য আমাদের অবশ্যই কঠিন শ্রম দিতে হবে (ইফিষীয় ৪:৩)। একটি উপায়ে আমরা শান্তি ও ঐক্য লাভ করতে পারি, তা হল- মণ্ডলীতে আমাদের প্রত্যেককে প্রদত্ত কাজ করার মাধ্যমে (ইফিষীয় ৪:৭-১৬)। আমরা প্রত্যেকে ঈশ্বরের মণ্ডলীর অংশ/অঙ্গ। সুতরাং, মণ্ডলীর সুস্বাস্থ্য ও শ্রীবৃদ্ধিতে সমর্থন দেবার জন্য আমাদের কাজ অব্যাহত রাখতে হবে (ইফিষীয় ৪:৭, ১৬)। এছাড়া, ঈশ্বর চান আমরা যেন মণ্ডলীর নেতাদের, প্রেরিতদের, সুসমাচার প্রচারকদের, পালক ও পুরোহিতদের এবং শিক্ষাগুরুদের তাঁর প্রদত্ত কাজের দ্বারা আশীর্বাদ প্রাপ্ত হই (ইফিষীয় ৪:১১)। এই সকল সভ্য-সভ্যারা, একটি মণ্ডলী হিসেবে, একযোগে কাজ করুক (ইফিষীয় ৪:১৬) এবং যীশুতে, অর্থাৎ আমাদের নেতাতে (ইফিষীয় ৪:১৩, ১৫), বলবান হতে আমাদের সাহায্য করুক।

`বর্তমানে, আমাদের মণ্ডলীতে কি কি ভ্রান্ত শিক্ষা প্রচলিত রয়েছে? কিভাবে আমরা এই ভ্রান্ত ধারণার বিরুদ্ধে অবস্থান নিতে পারি?`