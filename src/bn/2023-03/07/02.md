---
title:  আত্মার শান্তিতে
date:   06/08/2023
---

`ইফিষীয় ৪:১-১৬ পদ পড়ুন। পরস্পর শান্তি ও ঐক্যে বাস করার জন্য পৌল মণ্ডলীর সভ্য-সভ্যাদের কীভাবে উৎসাহিত করছেন?`

একটি বিশেষ ঘোষণার দ্বারা পৌল ইফিষীয় পুস্তকের দ্বিতীয় অর্ধ (ইফিষীয় ৪:১-১৬) শুরু করছেন। তিনি মণ্ডলীর সভ্য-সভ্যাদেরকে পরস্পর শান্তি ও ঐক্যে বাস করতে বলছেন। পৌলের ঘোষণার দুটি অংশ রয়েছে। প্রথমে, ইফিষীয় ৪:১-৬ পদে, পৌল মণ্ডলীর সভ্য-সভ্যাদেরকে পবিত্র আত্মার মাধ্যমে শান্তিতে বাস করতে বলছেন। পৌল সভ্য-সভ্যাদের সাতটি বিষয়ের একটি তালিকা দিচ্ছেন যা তাদেরকে পরস্পর শান্তি ও ঐক্যে বাস করতে সাহায্য করবে (ইফিষীয় ৪:৪-৬)। দ্বিতীয়ত, ইফিষীয় ৪:৭-১৬ পদে, পৌল বলেন যে, যীশু হলেন সেই, যিনি তাঁর লোকদের প্রতি দয়া প্রদান করেন। যীশুর দয়া তাঁর লোকদেরকে জানতে সাহায্য করে যে, কীভাবে অন্য লোকদের সঙ্গে সুসমাচার সহভাগ করা যায় (ইফিষীয় ৪:৭-১০)। মণ্ডলীকে সুস্বাস্থ্যময় রাখার জন্য, শ্রী বৃদ্ধির জন্য এবং যীশুতে এক করার জন্য মণ্ডলীর সভ্য-সভ্যাদের একযোগে কাজ করতে হবে (ইফিষীয় ৪:১১-১৬)।

পৌল একটি আহ্বানের দ্বারা ইফিষীয় ৪ অধ্যায় শুরু করছেন। পৌল খ্রীষ্টিয়ানদের আহ্বান করে বলছেন: “তোমরা যে আহ্বানে আহূত হইয়াছ, তাহার যোগ্যরূপে চল” (ইফিষীয় ৪:১)। এই পদে ব্যবহৃত ‘চল’ শব্দটিকে ‘আচরণ কর’ বলাও যেতে পারে (ইফিষীয় ২:২, ১০; ৪:১৭; ৫:২, ৮, ১৫)। পৌল যখন ‘আহূত’ কথাটি বলেন, তিনি তখন বোঝান যে, ঈশ্বর আমাদের আহ্বান করছেন যেন আমরা খ্রীষ্টিয় বিশ্বাস গ্রহণ করি এবং তা অনুসরণ করি (ইফিষীয় ১:১৮; ২:৪-৬, ১৩)। পৌল চান আমাদের আচরণ যেন মানবের পরিত্রাণার্থে ঈশ্বরের পরিকল্পনা প্রদর্শন করে (ইফিষীয় ৪:৯, ১০)। সুতরাং, পৌল আমাদের সেই সব কাজ করতে আহ্বান করছেন যা মণ্ডলীতে শান্তি ও ঐক্যের পথ দেখাবে (ইফিষীয় ৪:১-৩)। পৌল আমাদেরকে (১) প্রেমময়, (২) ধৈর্যশীল, এবং (৩) আত্মগর্ব-মুক্ত হতেও বলছেন।

আসুন, এই তিনটি সদ্গুণ দেখি।

একটি বিনম্র হৃদয়। পৌল বর্ণনা করছেন যে, বিনম্র কিংবা আপনার আত্মগর্ব-মুক্ত হৃদয় বলতে কী বোঝায় (ইফিষীয় ৪:২)। পৌল বলেন যে, একজন বিনম্র ব্যক্তি অন্যদের সাহায্য করে থাকেন। একজন বিনম্র ব্যক্তি অন্য লোকদেরকে নিজের থেকে অধিক গুরুত্বপূর্ণ বিবেচনা করে থাকেন (ফিলিপীয় ২:৩)। বিনম্র হওয়া কিংবা আত্মগর্ব-মুক্ত হওয়া মানে এই অনুভূতি লালন করা নয় যে, আপনার কোনো দাম নেই (পড়ুন, কলসীয় ২:১৮, ২৩)। বিনম্র হওয়া মানে হল- আপনি অন্য লোকদের মাঝে বিশেষত্ব দেখতে পাচ্ছেন এবং তাদের সেবা করে আপনি আনন্দ পাচ্ছেন।

একটি প্রেমময় আত্মা। পৌল আমাদেরকে প্রেমময় কিংবা মৃদুশীল হতে বলছেন। মৃদুশীল কিংবা প্রেমময় আত্মা মানে হল দয়ালু বা মানবিক হওয়া।

দীর্ঘসহিষ্ণুতা। শেষে, একজন ধৈর্যশীল মানুষ হচ্ছেন তিনি, যিনি সঙ্কটকালে স্থির থাকেন এবং বিশ্বাসে পরিপূর্ণ থাকেন।