---
title:  যীশুর নিকট হতে বরগুলো
date:   09/08/2023
---

`পৌল আমাদের এটা দেখানোর জন্য গীত ৬৮:১৮ পদ ব্যবহার করছেন যে, পুনরুত্থান ও স্বর্গারোহণের পর যীশুর তাঁর লোকদের বিভিন্ন বর দেন। যীশু কি কি বর দিচ্ছেন? এই বরগুলো যীশু কেন দিচ্ছেন? উত্তরের জন্য ইফিষীয় ৪:১১-১৩ পদ পড়ুন।`

পৌল মণ্ডলীর চারটি দলের নাম উল্লেখ করছেন যাদেরকে যীশু তাঁর বর দিচ্ছেন। এই দলগুলো হলো: (১) মণ্ডলীর নেতা, (২) প্রেরিত, (৩) ভ্রাম্যমান (সুসমাচার) প্রচারক, ও (৪) পালক কিংবা পুরোহিত ও শিক্ষক। যীশু “পবিত্রগণকে পরিপক্ব করিবার নিমিত্ত করিয়াছেন, যেন পরিচর্যা কার্য সাধিত হয়, যেন খ্রীষ্টের দেহকে গাঁথিয়া তোলা হয়” (ইফিষীয় ৪:১২)। এছাড়া, যীশু বরগুলো দিয়েছেন যেন, “যাবৎ আমরা সকলে ঈশ্বরের পুত্র বিষয়ক বিশ্বাসের ও তত্ত্বজ্ঞানের ঐক্য পর্যন্ত, সিদ্ধ পুরুষের অবস্থা পর্যন্ত, খ্রীষ্টের পূর্ণতার আকারের পরিমাণ পর্যন্ত, অগ্রসর না হই” (ইফিষীয় ৪:১৩)।

ইফিষীয় ৪:১৩ পদ ছিল প্রাথমিক সেভেন্থ ডে অ্যাড্ভেণ্টিস্টদের জন্য একটি গুরুত্বপূর্ণ পদ। ঈলেন জি হোয়াইটের আত্মার বর নিয়ে তাদের অনেক প্রশ্ন ছিল। তারা প্রশ্ন করেছে: “বাইবেল কি এ-কথা বলে যে, প্রেরিত বা বিশেষ বার্তাবাহকেরা কি কেবল নূতন নিয়মের যুগে বাস করেছেন? অথবা, ঈশ্বর কি নূতন নিয়মের যুগের এতকাল পর তাঁর মণ্ডলীতে প্রেরিতদের প্রেরণ করবেন? প্রাথমিক অ্যাড্ভেণ্টিস্টরা ইফিষীয় ৪:১৩ পদে উত্তরগুলো খুঁজে পেয়েছেন। এই পদের গুরুত্বপূর্ণ নীতিটি জাহাজের একজন নাবিকের বিষয়ে রূপকের মাঝে প্রতিয়মান হয়। যাত্রা শুরুর আগে জাহাজের নাবিককে অবশ্যই নির্দেশনা মান্য করতে হয়। জাহাজ যেমনিভাবে স্থলবন্দরের কাছাকাছি আসে, নাবিক জানতে পারেন যে, জাহাজটিকে বন্দরে নিয়ে যাবার নির্দেশনা দিতে সমুদ্র বন্দরের মহানাবিক তার জাহাজে আসবেন। জাহাজের নাবিককে অবশ্যই অনুমোদন দিতে হবে যেন মহানাবিক জাহাজে আসতে পারেন। জাহাজের নাবিককে অবশ্যই মহানাবিকের বাধ্য হতে হবে। মহানাবিক হচ্ছেন ঈশ্বর হতে আগত বার্তাবাহকের একটি রূপক। জাহাজের নাবিক হচ্ছেন অনুগত সেভেন্থ ডে অ্যাড্ভেণ্টিস্টদের একটি রূপক। “পাল খাটানোর নির্দেশনা কে অনুসরণ করবে? সেই লোকেরা যারা বন্দর-নাবিককে প্রত্যাখান করল? নাকি, সেই লোকেরা যারা নির্দেশনা দেবার জন্য বন্দর-নাবিককে জাহাজে আসতে দিল? আপনি বিবেচনা করুন।” -উরিয়া স্মিথ, “ডু উয়ি ডিস্কার্ড দ্যা বাইব্ল বাই এন্ডোরসিং দ্যা ভিশনস (অফ্ ঈলেন জি হোয়াইট),” দি অ্যাড্ভেণ্টিস্ট রিভিয়্যু অ্যাণ্ড শাব্বাথ হেরাল্ড, জানুয়ারি ১৩, ১৮৬৩, পৃষ্ঠা: ৫২।

`যিশাইয় ৫:৪ পদ পড়ুন। এই পদে প্রভু বলেন, “আমার দ্রাক্ষাক্ষেত্রের প্রতি এমন আর কি করিতে পারা যাইত, যাহা আমি করি নাই?” দ্রাক্ষাক্ষেত্র হচ্ছে ঈশ্বরের মণ্ডলীর একটি রূপক। ঈশ্বর আমাদের মণ্ডলীকে কি কি বর দিয়েছেন? ঈলেন জি হোয়াইটের রচনা কীভাবে আমাদের জন্য ঈশ্বরের একটি বর হতে পারে?`