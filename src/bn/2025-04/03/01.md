---
title:  ঈশ্বরের অনুগ্রহ স্মরণ করা
date:  11/10/2025
---

### শাস্ত্রপাঠ

যিহোশূয় ৩:১-৫; গণনা ১৪:৪১-৪৪; যিহোশূয় ৩:৬-১৭; যিহোশূয় ৪; বিচারকর্তৃগণ ৩:৭; মথি ৩:১৬, ১৭।

> <p>মুখস্থপদ</p>
> “কারণ তোমাদের ঈশ্বর সদাপ্রভু সূফসাগরের প্রতি যেমন করিয়াছিলেন, আমাদের পার না হওয়া পর্যন্ত যেমন তাহা শুষ্ক করিয়াছিলেন, তেমনি তোমাদের পার না হওয়া পর্যন্ত তোমাদের ঈশ্বর সদাপ্রভু তোমাদের সম্মুখে যর্দনের জন শুষ্ক করিলেন; যেন পৃথিবীর সমস্ত জাতি জানিতে পায় যে, সদাপ্রভুর হস্ত বলবান, এবং তাহারা যেন সর্বদা তোমাদের ঈশ্বর সদাপ্রভুকে ভয় করে” (যিহোশূয় ৪:২৩, ২৪)।

একজন পুলিশ অফিসার জনের গাড়ির পিছনে তার লাইট জ্বালিয়ে দিলেন। জন তার গাড়িটি রাস্তার পাশে থামালেন। তখন জনের মনে পড়ল যে, তিনি তার ড্রাইভিং লাইসেন্স অফিসে ফেলে এসেছেন। জন পুলিশ অফিসারকে ব্যাখ্যা করলেন যে কী ঘটেছিল। পুলিশ অফিসার জনকে তার চাকরি সম্পর্কে জিজ্ঞাসা করলেন। জন বললেন যে, তিনি একজন অধ্যাপক। তখন পুলিশ অফিসার জনকে একটি টিকিট দিলেন। পুলিশ অফিসার জনকে বললেন যে, টিকিটটি শাস্তি হিসেবে যেন না নেন।

পুলিশ অফিসার বললেন, “মানুষ যখন কিছু শিখতে চায়, তখন তারা স্কুলে বেতন দেয়।” এই টিকিট হল সেই বেতন যা আপানকে ড্রাইভিং করার সময় আপনার লাইসেন্স মনে রাখার শিক্ষা গ্রহণের জন্য দিতে হবে। আপনার দিনটি শুভ হোক, অধ্যাপক!”

মানুষ হিসেবে আমরা প্রায়ই অনেক কিছু ভুলে যাই। আমরা গাছে জল দিতে বা কাউকে জন্মদিনের শুভেচ্ছা জানাতে ভুলে যাই। কিন্তু যদি আমাদের আধ্যাত্মিক প্রয়োজনগুলো ভুলে যাই তবে আমরা টিকেট পাওয়ার চেয়েও খারাপ সমস্যায় পড়তে পারি। আমাদের অনন্ত জীবন বিপদাপন্ন হবে।

এই সপ্তাহে, আমার ইস্রায়েলের যর্দন নদী পার হওয়া নিয়ে অধ্যয়ন করব। আমরা তাদের অভিজ্ঞতা থেকে কী শিখতে পারি?