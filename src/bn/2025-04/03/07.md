---
title:  অতিরিক্ত পাঠ
date:  17/10/2025
---

ঈলেন জি হোয়াইট, পিতৃকুলপতিগণ ও ভাববাদীগণ বইয়ের, “যর্দন নদী পার” অধ্যায় পৃষ্ঠা ৪৮৩, ৪৮৪ পড়ুন।

“কনানে যাত্রার সময় ইস্রায়েলের অভিজ্ঞতাগুলো মনোযোগ সহকারে পড়ুন। এছাড়া, যিহোশূয় ৩ ও ৪ অধ্যায় পড়ুন। এই অধ্যায় দুটোতে ইস্রায়েল কীভাবে প্রস্তুত হয়েছিল এবং কীভাবে যর্দন নদী পার হয়ে প্রতিজ্ঞাত দেশে প্রবেশ করেছিল সে সম্পর্কে বলা হয়েছে। প্রাচীনকালে প্রভু তাঁর লোকদের যে শিক্ষা দিয়েছিলে, তা আমাদের সব সময় মনে রাখতে হবে। তাহলে পবিত্র বাইবেলের শিক্ষা সব সময় আমাদের কাছে আকর্ষণীয় ও গুরুত্বপূর্ণ মনে হবে, যেমনটি পবিত্র বাইবেলের সময়ে ইস্রায়েলের কাছে ছিল।” ঈলেন জি হোয়াই এর মন্তব্য, দ্যা এসডিএ কমেন্টারি, খণ্ড ২, পৃষ্ঠা ৯৯৪ থেকে নেওয়া।

“আধুনিক ইস্রায়েল ঈশ্বরকে ভুলে যাবার ঝুঁকিতে রয়েছে। যখন আমরা ঈশ্বরকে ভুলে যাব, তখন আমরা মিথ্যা দেবতাদের পূজা করব, যেমনটি ইস্রায়েল জাতি বাইবেলের সময়ে করেছিল। আজ, অনেক খ্রীষ্টিয়ান মিথ্যা দেবতাদের পূজা করে। বিশ্রামবার পালনকারীরাও মিথ্যা দেবতাদের পূজা করে। পুরাতন নিয়মের সময়ে, ঈশ্বর ইস্রায়েলকে সতর্ক থাকতে বলেছিলেন। তারা যেন মিথ্যা দেবতাদের পূজা না করে। মিথ্যা দেবতারা আমাদের জীবন্ত ঈশ্বরের সেবা থেকে দূরে সরিয়ে নিয়ে যায়। যদি মিথ্যা দেবতারা ইস্রায়েলকে ঈশ্বরের সেবা থেকে দূরে সরিয়ে নিয়ে যেত, তবে তারা ঈশ্বরের অভিশাপের অধীনে থাকত। তাই ইস্রায়েরকে সব সময় তাদের সমস্ত হৃদয়, মন প্রাণ, ও আত্মা দিয়ে ঈশ্বরকে প্রেম করার কথা মনে রাখতে হবে। তাহলে ঈশ্বর তাদের সব দিক থেকে আশীর্বাদ করবেন। ঈশ্বর তাদের সমস্ত রোগ দূর করবেন।” ঈলেন জি হোয়াইট, টেস্টিমনিজ ফর দ্যা চার্চ, খণ্ড ১, পৃষ্ঠা ৬০৯ থেকে নেওয়া।

**আলোচ্য প্রশ্নাবলী**

`ইস্রায়েলের যর্দন নদী পার হওয়ার অলৌকিক ঘটনা নিয়ে আলোচনা করুন। অলৌকিক ঘটনা কী? ঈশ্বরের অলৌকিক কাজ বর্তমানে ঘটছে কিনা, সে বিষয়ে আপনার মতামত কী? এর ব্যাখ্যা করুন।`

`ঈশ্বরের বিষয়ে পবিত্র বাইবেল যে সব গুরুত্বপূর্ণ আধ্যাত্মিক সত্য শিক্ষা দেয়, সেগুলো মনে রাখতে আপনি কি করতে পারেন? আমাদের স্মরণে রাখার ক্ষেত্রে ঈশ্বরের সঙ্গে আমাদের সম্পর্ক এত গুরুত্বপূর্ণ কেন? এছাড়াও কেন আমাদের অতীতের শক্তিশালী অভিজ্ঞতার ওপর ভিত্তি করে আমাদের পুরো খ্রীষ্টিয় জীবন তৈরি করা উচিৎ নয়? একই সঙ্গে, ঈশ্বর আমাদের জীবনে যেভাবে কাজ করেছেন, তা মনে রাখতে আমরা কীভাবে আমাদের অতীতের অভিজ্ঞতাগুলো ব্যবহার করতে পারি?`

`বিশ্রামবার কীভাবে অতীতে ঈশ্বর আমাদের যে সাহায্য করেছেন তা মনে রাখতে সাহায্য করে? আমরা ভবিষ্যতে ঈশ্বরের রাজ্যে যে বিশ্রাম উপভোগ করব, বিশ্রামবার কীভাবে তা বুঝতে সাহায্য করে?`