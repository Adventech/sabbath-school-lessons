---
title:  স্মরণ কর
date:  14/10/2025
---

`সদাপ্রভু কেন যিহোশূয়কে ১২টি পাথর যর্দন নদীর তীরে এবং আরও ১২টি পাথর গিল্গলে রাখতে বলেছিলেন? ইস্রায়েলীয়রা যখন এই পাথরগুলো দেখবে তখন ঈশ্বর তাদের কী স্মরণ করতে বলেছিলেন? উত্তরের জন্য যিহোশূয় ৪ অধ্যায় পড়ুন।`

পাথরগুলো একটি “চিহ্ন” হবে। হিব্রু শব্দ “ওট” প্রায়শই “বিস্ময়” হিসেবে অনূদীত হয়। “ওট” শব্দটির অর্থ ঈশ্বরের আশ্চর্য কাজ (গতকালের পাঠ পড়ুন)। এই আশ্চর্য কাজের মধ্যে মিসরের বিরুদ্ধে ঈশ্বরের দশটি আঘাতও অন্তর্ভুক্ত। “ওট” শব্দটির অর্থ “প্রতীক” বা “চিহ্ন”ও হতে পারে। এই প্রতীক বা চিহ্নটি আমাদের পবিত্র বাইবেলের সত্য দেখায়। রংধনু ঈশ্বরের প্রতিজ্ঞার একটি “চিহ্ন” (আদিপুস্তক ৯:১২, ১৩)। ইস্রায়েলীয়রা মিসরে তাদের ঘরের দরজার উপরে এবং পাশে রক্ত লাগিয়েছিল। রক্ত ছিল ঈশ্বরের প্রতি তাদের বিশ্বাসের চিহ্ন যে ঈশ্বর তাদের রক্ষা করবেন। (যাত্রাপুস্তক ১২:১৩)। সবচেয়ে গুরুত্বপূর্ণ, বিশ্রামদিনও একটি চিহ্ন। বিশ্রামদিন দেখায় যেমন ঈশ্বর তাঁর লোকদের সঙ্গে সঙ্গে আছেন এবং তাদের পবিত্র করেন (যাত্রাপুস্তক ৩১:১৩, ১৭; যিহিষ্কেল ২০:১২)।

যিহোশূয় ৪ অধ্যায়ের পাথরগুলোও একটি চিহ্ন। এগুলো অতীতে ঈশ্বরের লোকদের জন্য তাঁর করা আশ্চর্য কাজের বিষয়ে সাক্ষ্য দেয়। পাথরগুলো ইস্রায়েলের পরবর্তী প্রজন্মের জন্য যর্দন নদীর অলৌকিক ঘটনা স্মরণ করতে সাহায্য করবে। ঈশ্বর জল ভাগ করে দিয়েছিলেন যাতে ইস্রায়েল শুকনো ভূমির উপর দিয়ে হেঁটে পার হয়ে যেতে পারে। ঈশ্বরের অনুসারীরা প্রায়শই বিভিন্ন স্থানে পাথর রাখতেন (আদিপুস্তক ২৮:১৮-২২)। এই পাথরগুলো লোকদেরকে প্রভুকে নিয়ে প্রশ্ন করতে উৎসাহিত করত (যাত্রাপুস্তক ১২:২৬, ২৭; দ্বিতীয় বিবরণ ৬:২০-২৫)। নিঃসন্দেহে যর্দন নদী ও গিল্গলের পাথরগুলো জোরালো চিহ্ন ছিল। এগুলো ইস্রায়েলকে তাদের অতীত মনে রাখতে সাহায্য করে। একই সময়ে, যখন ইস্রায়েলীয়রা পাথরগুলো দেখে, তখন তাদের শুধু মনে রাখার চেয়েও বেশি কিছু করতে হবে। তাদের অবশ্যই মান্যও করতে হবে (দ্বিতীয় বিবরণ ৫:১৫; দ্বিতীয় বিবরণ ৮:২)।

এখন আমরা বুঝতে পারছি ঈশ্বর কেন তাঁর লোকদের পাথর স্থাপন করার আদেশ দিয়েছিলেন। পাথরগুলো ইস্রায়েলকে সদাপ্রভুর অলৌকিক কাজগুলো চিরদিন মনে রাখতে সাহায্য করবে। ভবিষ্যৎ ইস্রায়েলীয়দের এই পাথরগুলোর অর্থ বুঝতে হবে। তারা কেবল তখনই তাদের বিশ্বাস জীবিত রাখতে পারবে যদি তারা অতীতে প্রভুর পরাক্রমশালী কাজগুলো বুঝতে পারে। তাহলে তাদের বিশ্বাস জীবন্ত থাকবে, মৃত ধর্ম থাকবে না। আজকের দিনেও আমাদের জন্য এই একই কথা প্রযোজ্য। শেষ পর্যন্ত আমাদের নিজেদের বিশ্বাস তৈরি করতে হবে। কেউ আমাদের জন্য বিশ্বাস করতে পারে না।

`আপনার নিজের অভিজ্ঞতার থেকে কিছু চিহ্ন কী কী? ঈশ্বর আপনার জন্য যে চমৎকার কাজ করেছেন তা মনে রাখতে কীভাবে সেগুলো সাহায্য করে?`