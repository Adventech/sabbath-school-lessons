---
title:  যর্দন পার হওয়া
date:  12/10/2025
---

`ঈশ্বর ইস্রায়েলীয়দের আসন্ন ঘটনাগুলোর জন্য প্রস্তুত হতে বলেছিলেন কেন? উত্তর জানতে যিহোশূয় ৩:১-৫ এবং গণনা ১৪:৪১-৪৪ পদ পড়ুন।`

যিহোশূয়ের পুস্তকে প্রথমবারের মত আমরা যিহোশূয় ৩:১-৫ পদে ঈশ্বরের প্রতিজ্ঞার সিন্ধুক সম্বন্ধে পড়ি। এর আগে পবিত্র বাইবেলে আর কোথায় এই সিন্দুক নিয়ে কথা বলা হয়েছে? ঈশ্বরের পবিত্র আবাসতাম্বু সম্বন্ধে কথা বলার সময় মোশি এই নিয়ম সিন্দুক সম্বন্ধে বলেছিলেন (যাত্রাপুস্তক ৪০:২১)। এছাড়া মোশি সীনয় পর্বতে নিয়ম সিন্দুক ও ইস্রায়েলের যাত্রা নিয়ে কথা বলেছিলেন (গণনা পুস্তক ১০:৩৩-৩৬)। আমরা সিন্দুকটির বিষয়ে জানতে পারি যখন ইস্রায়েলীয়রা প্রতিজ্ঞাত দেশ জয় করতে গিয়ে ব্যর্থ হয় (গণনাপুস্তক ১৪:৪৪)। সিন্দুকটি ছিল ইস্রায়েলের পবিত্র আবাস তাম্বুর সবচেয়ে পবিত্র বস্তু। তিনটি জিনিস নিয়ম সিন্দুকের ভেতরে রাখা ছিল। এই জিনিসগুলো ঈশ্বরের সঙ্গে ইস্রায়েলের বিশেষ সম্পর্ককে প্রকাশ করে: ১) দশ আজ্ঞা ২) হারোণের বিশেষ লাঠি; ৩) স্বর্গ থেকে আসা এক বাটি মান্না (যাত্রাপুস্তক ১৬:৩৩; ইব্রীয় ৯:৪)।

যর্দন পার হওয়ার জন্য ইস্রায়েল বিশেষ কিছু কাজ করেছিল। তারা তাদের সঙ্গে সিন্দুকটি নিয়ে গিয়েছিল। এই বিষয়টি ইস্রালেকে মনে করিয়ে দেয় যে, ঈশ্বর তাদের নেতৃত্ব দিচ্ছেন। তারা কেবল ঈশ্বরের পরিকল্পনা ও সময়সূচী অনুসরণ করলেই জয়ী হবে। পবিত্র বাইবেল বলে যে, নিয়ম সিন্দুকে উপরে থাকা স্বর্গদূতদের উপরের সিংহাসনে ঈশ্বর বসে আছেন (যাত্রাপুস্তক ২৫:২২; গণনা ৭:৮৯)। নিয়ম সিন্দুক ঈশ্বরকে অনুসরণ করে। যখন ঈশ্বর এগিয়ে যান নিয়ম সিন্দুক তাঁর সঙ্গে সঙ্গে এগিয়ে যায়। ঈশ্বর ইস্রায়েলীয়দের সামনে কনানে প্রবেশ করেন। প্রতিজ্ঞাত দেশ জয় করার জন্য ঈশ্বর তাঁর লোকদের নেতৃত্ব দেন।

যিহোশূয় ৩:৫ পদের “পবিত্র কর” কথাটির অন্য অনুবাদগুলো কি আপনি লক্ষ্য করেছেন, যেমন “নিজেকে শুচি কর”, “পবিত্র” “নিজেদের পৃথক কর” অথবা “নিজেকে প্রস্তুত কর”? হিব্রু ভাষায়, এই আদেশের অর্থ হল যাজক বা পবিত্র নেতারা ঈশ্বরের পবিত্র তাঁবুতে ঈশ্বরের সেবা করার আগে নিজেদেরকে শুচি করার জন্য যা করতেন (যাত্রাপুস্তক ২৮:৪১; যাত্রাপুস্তক ২৯:১)। সীনয় পর্বতে ঈশ্বরের সঙ্গে সাক্ষাতের আগে ইস্রায়েল জাতি শুচি হয়েছিল (যাত্রাপুস্তক ১৯:১০, ১৪)। এছাড়া যুদ্ধের আগে লোকদের শুচি হওয়া দরকার হত (দ্বিতীয় বিবরণ ২৩:১৪)। শুচি হওয়ার জন্য লোকেরা কি করত? তারা পাপ করা বন্ধ করত। গণনা ১১:১৮ পদে আমার শুচি হওয়া একই আদেশ দেখতে পাই। প্রথমে লোকদের শুচি হতে হবে। তাহলে ঈশ্বর তাদের জন্য একটি অলৌকিক কাজ করবেন।

`ইস্রায়েল যখন নদী পার হবে তখন ঈশ্বর তাঁর লোকদের কাছে প্রমাণ করবেন যে, তারা তাঁর প্রতিজ্ঞার উপর ভরসা করতে পারে। তিনি তাদের প্রজ্ঞিাত দেশ দেবেন।`