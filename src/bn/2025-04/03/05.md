---
title:  সবসময় মনে রাখবে সদাপ্রভু কীভাবে তোমাকে পরিচালনা দিয়েছিলেন
date:  15/10/2025
---

`যিহোশূয় ৪:২০ পদের সঙ্গে বিচারকর্তৃগণ ৩:৭; ৮:৩৪; গীতসংহিতা ৭৮:১১; দ্বিতীয় বিবরণ ৮:২; ১৮; গীতসংহিতা ৪৫:১৭ পদ পড়ুন। অতীতে আমাদের জন্য করা ঈশ্বরের পরাক্রমের কাজগুলো কেন আমরা অবশ্যই স্মরণ করব?`

যিহোশূয় ৪ অধ্যায়ের “তোমাদের” নামক মধ্যম পুরুষ থেকে উত্তম পুরুষ “আমাদের” হওয়ার পরিবর্তনটি খেয়াল করুন। এই পদটি বলে যে, ঈশ্বর “তোমাদের” জন্য যর্দন নদীকে শুকিয়ে ফেলেছিলেন। এই পদে “তোমাদের’ শব্দটি দিয়ে কাকে বোঝানো হয়েছে? ‘তোমাদের” বলতে ইস্রায়েলের সেই সব লোকদের বোঝানোর হয়েছে যারা এই মাত্র যর্দন নদী পার হয়েছে। এখন তুলনা করুন কীভাবে এই একই পদে ইস্রায়েলের লোহিত সাগর পার হওয়ার কথা বলা হয়েছে। এই পদে বলা হয়েছে, ঈশ্বর “আমাদের” জন্য লোহিত সাগর শুকিয়ে দিয়েছিলেন। আমাদের বলতে সেই অল্প সংখ্যক লোককে বোঝানো হয়েছে, যাদের ঈশ্বর মিসর থেকে বের করে আনার পর এখনও জীবিত আছে। যখন আমরা এই দুটি পারাপারকে তুলনা করি, তখন আমরা দেখতে পাই যে, অনেক কিছুই একই রকম। লোহিত সাগর পার হওয়া ইস্রায়েলের লোকেরা তাদের সন্তানদের কাছে এই গল্প বলেছিলেন। তাদের গল্প তাদের সন্তানদের যর্দন নদী পারাপারের ঘটনা আরও ভালোভাবে বুঝতে সাহায্য করেছিল।

আমরা যখন সন্তানদের কাছে নিজেদের গল্প বলি, তখন আমরা ঈশ্বর যা করেছেন সেই চমৎকার বিষয়গুলো মনে রাখতে তাদের সাহায্য করি। দুঃখের বিষয়, যখন আমরা বুড়ো হই, তখন আমরা হয়তো অনেক কিছু ভুলে যেতে শুরু করি। এটা বার্ধক্যেরই অংশ। কিন্তু মাঝে মাঝে আমাদের মনে রাখার সমস্যাটা শুধু বুড়ো হওয়ার কারণে হয় না। ঈশ্বর আমাদের জন্য যা করেছেন, আমরা মাঝে মাঝে সেই বিষয়গুলো নিয়ে চিন্তা করা বা সেগুলো মনে রাখার চেষ্টা বন্ধ করে দেই। আমরা যখন থেমে যাই তখন আমরা নিজেদেরকে বিপদে ফেলতে পারি। তাই, ঈশ্বর আমাদের জন্য যা করেন তা মনে রাখার জন্য আমাদের যথাসাধ্য চেষ্টা করতে হবে।

আমাদের অবশ্যই নিজেদের পরিচয় মনে রাখতে হবে। আমরা এখানে কেন এসেছি এবং ঈশ্বর আমাদের কী কাজ দিয়েছেন সেটাও মনে রাখতে হবে। তাই প্রতিদিন এই গুরুত্বপূর্ণ বিষয়গুলো মনে রাখার জন্য সময় বের করতে ভুলবেন না।

`যীশু আমাদের জন্য কী করেছেন, তা আমাদের সব সময় মনে রাখতে হবে কেন? আমরা যদি মনে না রাখি, তাহলে কি কোনো সমস্যা আছে? উত্তর পাবার জন্য ১ করিন্থীয় ১১:২৪, ২৫ এবং যোহন ১৪:২৬ পদ দেখুন।`

ঈলেন জি হোয়াইট বুঝেছিলেন যে, অতীতে ঈশ্বর আমাদের জন্য যা করেছেন তা মনে রাখতে হবে, যদি তা না করি, তবে ভবিষ্যতে আমরা ঈশ্বরের সেবা করা বন্ধ করে দিতে পারি: “ভবিষ্যৎ এবং ভবিষ্যতে যা ঘটবে সে সম্পর্কে কি আমাদের ভীত হওয়ার দরকার আছে? না, যদি আমরা অতীতে প্রভু আমাদের কীভাবে পথ দেখিয়েছেন তা সর্বদা মনে রাখি। তিনি আমাদের যা শিখিয়েছেন, তা-ও আমাদের মনে রাখতে হবে।” - ঈলেন জি হোয়াইট, লাইফ স্কেচেস, পৃষ্ঠা ১৯৬।

`আমাদের কেন মনে রাখতে হবে প্রভু আমাদের জন্য কী করেছেন? কীভাবে এটি প্রতিদিন তাঁর সঙ্গে আমাদের সম্পর্ককে আরও দৃঢ় করে?`