---
title:  বিস্ময়ের জীবন্ত ঈশ্বর
date:  13/10/2025
---

`ঈশ্বরের সাহায্যে ইস্রায়েল যর্দন নদী পার হল। নদী পার হওয়াও ছিল একটি আশ্চর্য কাজ। এই আশ্চর্য কাজটি আমরা যে ঈশ্বরের সেবা করি তাঁর বিষয়ে কি বলে? উত্তরের জন্য যিহোশূয় ৩:৬-১৭ পদ পড়ুন।`

যিহোশূয় ৩:৫ পদ বলে যে, ইস্রায়েলীয়দের নদী পার হওয়া একটি আশ্চর্য ক্রিয়া। “আশ্চর্য ক্রিয়া” শব্দটি হিব্রু শব্দ “হরঢ়যষধ’ড়ঃ” থেকে এসেছে।

“হরঢ়যষধ’ড়ঃ” হলো ঈশ্বরের পরাক্রমের কাজ, যা তাঁর শক্তি প্রকাশ করে (গীতসংহিতা ৭২:১৮; ৮৬:১০)। পরবর্তীতে ইস্রায়েলীয়রা এই পরাক্রমশালী কাজগুলো নিয়ে চিন্তা করে। তখন তারা প্রভুর প্রশংসা করে (গীতসংহিতা ৯:১) এবং অন্যদের কাছে তাঁর সম্পর্কে প্রচার করে (গীতসংহিতা ৯৬:৩)। ঈশ্বরের কিছু অলৌকিক কাজের মধ্যে রয়েছে মিসরের শাস্তি (যাত্রাপুস্তক ৩:২০; মীখা ৭:১৫) লোহিত সাগর পার হওয়া এবং প্রান্তরে ইস্রায়েলকে ঈশ্বরের নেতৃত্ব দেওয়া (গীতসংহিতা ৭৮:১২-১৬)।

পবিত্র বাইবেলের লেখকেরা আমাদের বলেন যে, ঈশ্বর আকাশ ও পৃথিবী সৃষ্টি করেছেন। সুতরাং, ঈশ্বর খুবই শক্তিশালী। তিনি যা তৈরি করেন তা তাঁর কাজকে সীমাবদ্ধ করতে পারে না। তাই ঈশ্বর সবকিছু করতে পারেন (যিরমিয় ৩২:১৭)। ঈশ্বরের নাম বিস্ময়কর (বিচারকর্তৃগণ ১৩:১৮)। আমরা কখনও তাঁর সম্পূর্ণভাবে বুঝতে পারি না।

যখন আমরা ঈশ্বরের সঙ্গে অন্যান্য দেবতাদের তুলনা করি, তখন আমরা দেখি যে, তারা রক্ষা করতে পারে না (গীতসংহিতা ৯৬:৫; যিশাইয় ৪৪:৮)। কিন্তু বাইবেলের ঈশ্বর একজন জীবন্ত ঈশ্বর। তাঁর অনুসারীরা সাহায্যের জন্য তাঁর উপর নির্ভর করতে পারে।

ঈশ্বরের বিশেষ বার্তাবাহক সখরিয়ও “আশ্চর্য কার্য” শব্দটি ব্যবহার করেছেন। সখরিয় এই শব্দটি ব্যবহার করেছেন বাবিল থেকে ফিরে আসার পর ইস্রায়েলের ভবিষ্যৎ নিয়ে বলার সময়। ঈশ্বর সখরিয়কে দেখিয়েছিলেন যে, যিরুশালেম সম্পূর্ণভাবে পুনর্নির্মিত হবে। তখন বৃদ্ধ লোকেরা আবার রাস্তায় বসবে। ছেলে ও মেয়েরা সেখানে খেলা করবে। যিরূশালেমের লোকেরা সখরিয়ের প্রতিজ্ঞায় বিশ্বাস করতে পারছিল না। শহরটি ধ্বংস হয়ে গিয়েছিল। তাই এই আশ্চর্য কাজ কীভাবে ঘটতে পারে? সখরিয় ঘোষণা করেছিলেন: “বাহিনীগণের সদাপ্রভু এই কথা কহেন, এই লোকদের অবশিষ্টাংশের দৃষ্টিতে তাহা যদি তৎকালে অসম্ভব বোধ হয়, তবে কি আমার দৃষ্টিতেও অসম্ভব বোধ হইবে? ইহা বাহিনীগণের সদাপ্রভু বলেন। বাহিনীগণের সদাপ্রভু এই কথা কহেন, দেখ, আমি পূর্ব দেশ হইতে ও পশ্চিম দেশ হইতে আপন প্রজাদিগকে নিস্তার করিব; আর আমি তাহাদিগকে আনিব, তাহাতে তাহারা যিরূশালেমের মধ্যে বাস করিবে; এবং সত্যে ও ধার্মিকতায় তাহারা আমার প্রজা হইবে, ও আমি তাহাদের ঈশ্বর হইব” (সখরিয় ৮:৬-৮)।

`লূক ১৮:১৮-২৭ পদে যীশু কী বলেছেন তা পড়ুন। যীশুর অনুসারীদের প্রতি তাঁর উত্তর কীভাবে আপনাকে বিশ্বাস করতে সাহায্য করে যে, সদাপ্রভু তাঁর লোকদের রক্ষা করতে সক্ষম?`