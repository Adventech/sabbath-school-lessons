---
title:  যিহোশূয় ও আমরা
date:  04/12/2025
---

`যিহোশূয় হলেন যীশুর রূপক। এছাড়া, যিহোশূয় হলেন ঈশ্বরের মণ্ডলীর সফলতার প্রতীক। মণ্ডলী হল যীশুর দেহের তুল্য। ইস্রায়েলকে নিয়ে যিহোশূয়ের করা যুদ্ধ কীভাবে মন্দের বিরুদ্ধে মণ্ডলীর যুদ্ধকে নির্দেশ করে? এই যুদ্ধ কিসে আলাদা? ১ তীমথিয় ১:১৮; ২ তীমথিয় ৪:৭; ইফিষীয় ৬:১০-১২; ২ করিন্থীয় ১০:৩-৫ এবং প্রেরিত ২০:৩২ পদ পড়ুন।`

নূতন নিয়মের লেখকরা বুঝেছিলেন যে, যিহোশূয় ছিলেন মণ্ডলীর প্রতীক। মণ্ডলীর সভ্যসভ্যারা যীশু খ্রীষ্টের দেহের তুল্য। মণ্ডলী শয়তানের বিরুদ্ধে আত্মিক যুদ্ধে লড়ছে। একই , ঈশ্বরের দয়ায় মণ্ডলী বিশ্রাম উপভোগ করছে (ইব্রীয় ৪:৯-১১)। মণ্ডলী এখন বিভিন্ন বিষয়ে বহু আশীর্বাদ ভোগ করছে, যা ঈশ্বর ভবিষ্যতের জন্য প্রতিজ্ঞা করেছিলেন।

`১ পিতর ১:৪; কলসীয় ৩:২৪; প্রকাশিত ২০:৯ ও ২১:৩ পদ পড়ুন।`

যিহোশূয়ের জীবন ঈশ্বরের প্রেম ও তাঁর আজ্ঞার বিষয়ে যথেষ্ট দেখায়। সে কারণে, যিহোশূয়ের জীবন হচ্ছে ত্রাণকর্তার প্রতীক, এবং তিনি যে কাজ করতে আসছেন, সেই কাজের প্রতীক।

আমাদের বর্তমান সময়ে ত্রাণকর্তা ইতোমধ্যে এসে গেছেন। তিনি যা করবেন, সেই প্রতিজ্ঞাগুলো প্রদর্শনের জন্য আমাদের আর প্রতীক কিংবা রূপকের দরকার নেই। একই সঙ্গে , আমরা লোকদের দেখাতে পারি যে, যীশু কে। আমরা আমাদের জীবনের দ্বারা ঈশ্বরের মহিমা ও সম্মান লোকদের দেখাতে পারি। যীশু তাঁর অনুসারীদের তাঁর মহিমা সহভাগ করতে চেয়েছিলেন (যোহন ১৭:২২)। যখন আমরা ঈশ্বরের প্রেম ও তাঁর ব্যবস্থা নিয়ে ধ্যান করি, তখন আমরা এই মহিমা লাভ করতে পারি। যীশুকে নিয়ে আমরা যতবেশি ধ্যান করব, আমরা ততবেশি তাঁর ব্যবস্থার ও প্রেমের সৌন্দর্য প্রদর্শন করব। যদি আমরা এ কাজগুলো করতে চাই, আমাদের অবশ্যই প্রতিদিন বাইবেল পাঠে সময় যাপন করতে হবে। যীশুর প্রেম ও তাঁর শিক্ষামালা নিয়েও ধ্যান করার জন্য আমাদের অবশ্যই সময় যাপন করতে হবে। যখন আমরা যীশুর প্রতি দৃষ্টি দিব, নিঃসন্দেহে তখন আমরা রূপান্তরীত হব।

`যিহোশূয় ইস্রায়েলকে বলেন: “তোমাদের পিতৃপুরুষদের ঈশ্বর সদাপ্রভু তোমাদিগকে যে দেশ দিয়াছেন, সেই দেশে গিয়া তাহা অধিকার করিতে তোমরা আর কত কাল শিথিল থাকিবে?” (যিহোশূয় ১৮:৩)। অদ্য, যীশু কীভাবে আমাদের একই প্রশ্ন করলেন?`