---
title:  অতিরিক্ত পাঠ
date:  05/12/2025
---

“মণ্ডলীর সেই সব লোকদের দরকার যারা কালেব ও যিহোশূয়ের ন্যায়। কালেব ও যিহোশূয় ছিলেন অনুগত ও বিশ্বাসে পরিপূর্ণ। মণ্ডলীর সেই সব লোকদের দরকার যারা অনন্তজীবন গ্রহণের জন্য প্রস্তুত, এবং ঈশ্বরের প্রতি বাধ্য থাকতে প্রস্তুত। আমাদের মণ্ডলীর এই কর্মিগুলো অপরিহার্যরূপে দরকার। এই কর্মিরা সমুদয় জগতে যীশুকে সহভাগ করবে। নগরগুলোতে ও গ্রামগুলোতে এই সুসমাচার কর্মিদের দরকার। এই নগরগুলোর ও গ্রামগুলোর বাসিন্দারা মিথ্যা দেবতাদের ভজনা করছে। যারা বাইবেলের সত্য শোনেনি, তাদের থেকে এশিয়াবাসী আলাদা নয়। এখানকার লোকেরা প্রকৃতির ও বহু দেব-দেবীর উপাসনা করে। মণ্ডলীর সভ্য-সভ্যাদের হৃদয়ে যে প্রকৃত প্রেম বিরাজ করে, সেই প্রেম তাদের নেই। এই মণ্ডলীগুলোর সভ্য-সভ্যারা বলে থাকে যে, তারা ঈশ্বরের ভজনা করে। কিন্তু তাদের হৃদয় মানুষের প্রতি প্রেমে উষ্ণ নয়। তারা সহমানবের সঙ্গে যীশুকে সহভাগ করার জন্য এবং লোকদেরকে যীশুর কাছে পরিচালনা দিয়ে নিয়ে যাবার জন্য উদ্যোমী নয়। আমাদের সেই সব কর্মিদের দরকার যারা ঈশ্বরের কাজের জন্য উদ্যোমী। আমাদের সেই সব কর্মিদের দরকার যারা পৃথিবীর বিভিন্ন স্থান থেকে ভেসে আসা ক্রন্দনের প্রতি সাড়া দেবে: ‘আসিয়া আমাদের উপকার করুন’ (প্রেরিত ১৬:৯)।” -ঈলেন জি হোয়াইট, টেস্টিমনিস র্ফ দ্যা চার্চ, খণ্ড: ৪, পৃষ্ঠা: ১৫৬।

**আলোচ্য প্রশ্নাবলী:**

`আপনার জন্য যীশু খ্রীষ্টের কাজ ভালভাবে বোঝার সুবিধার্থে প্রতীক কিংবা রূপকগুলো আপনাকে কীভাবে সাহায্য করে?`

`কনান জয় করার জন্য যিহোশূয় যেভাবে যুদ্ধ করেছেন, সেই যুদ্ধের আমাদের আত্মিক যুদ্ধের মিল কতখানি? আমাদের যুদ্ধ কতটা আলাদা?`

`যিহোশূয় ছিলেন এই প্রতিজ্ঞাগুলির একটি প্রতীক যে, ঈশ্বর আধুনিক ইস্রায়েলকে স্থাপন করেছেন। যীশুর জীবন ও মৃত্যুর মাধ্যমে ঈশ্বর মণ্ডলীর প্রতি সেই প্রতিজ্ঞাগুলো রক্ষা করলেন। যীশু কীভাবে সেই সব প্রতিজ্ঞাগুলো রক্ষা করলেন যা ঈশ্বর যিহোশূয়ের মাধ্যমে আমাদের কাছে করেছিলেন। এবার, দুঃখ-ব্যথা, যাতনা ও দুর্দশা, এবং মৃত্যু ব্যতীত একটি জীবনের বিষয়ে ঈশ্বরের প্রতিজ্ঞা স্মরণ করুন। আমাদের জীবনে প্রতিদিন যে সব সমস্যা আসে, সেই সব সমস্যাগুলো উত্তরণের জন্য এই প্রতিজ্ঞাগুলো কিভাবে আমাদেরকে সত্যিকারের আশা দেয়?`

`যিহোশূয় তার জীবনের মাধ্যমে ঈশ্বরের প্রেম দেখিয়েছে। যা-কিছু করার জন্য যীশু পৃথিবীতে এসেছিলেন, এবং তিনি এখন স্বর্গে আমাদের জন্য যা-কিছু করছেন, তা যিহোশূয়ের জীবনের দ্বারা প্রকাশিত হয়েছিল। আপনি আপনার এই জীবনে এমন কি কি কাজ করতে পারেন যার মাধ্যমে যীশু যেন তাঁর প্রেম অধিক পূর্ণরূপে প্রদর্শন করার সুযোগ পান?`