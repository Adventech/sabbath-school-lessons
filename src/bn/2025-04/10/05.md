---
title:  একজন নতুন যিহোশূয়
date:  03/12/2025
---

যিহোশূয়কে যে যুদ্ধ করতে হয়েছিল, সেটি ছিল আক্ষরিক অর্থে যুদ্ধ। এই যুদ্ধগুলো ছিল ইস্রায়েলের ইতিহাসে অত্যন্ত গুরুত্বপূর্ণ। প্রতিজ্ঞাত দেশে ইস্রায়েলকে থিতু করার জন্য ঈশ্বর এই যুদ্ধগুলো কাজে লাগিয়েছিলেন। সেখানে তারা শান্তিতে বাস করবে এবং একটি নতুন রাজ্য স্থাপন করবে। এই রাজ্যের সরকার-ব্যবস্থা ঈশ্বরের আজ্ঞাকে সম্মান করবে।

পরবর্তীতে, পুরাতন নিয়মের লেখকরা দেখান যে, ত্রাণকর্তা যিহোশূয়ের ন্যায় একই কাজ করবেন। যিশাইয় আমাদের দেখান যে, প্রতিজ্ঞাত ত্রাণকর্তা “সদাপ্রভু এই কথা কহেন, আমি প্রসন্নতার সময়ে তোমার প্রার্থনার উত্তর দিয়াছি, এবং পরিত্রাণের দিবসে তোমার সাহায্য করিয়াছি; আর আমি তোমাকে রক্ষা করিব, ও তোমাকে প্রজাবৃন্দের সন্ধিরূপে দিয়াছি; তাহাতে তুমি দেশের উন্নতি সাধন করিবে, ও ধ্বংসিত অধিকার সকল অধিকারে আনিবে” (যিশাইয় ৪৯:৮)। এই পদটি আমাদের দেখায় যে, ত্রাণকর্তা হবেন একজন নতুন যিহোশূয়। যিহোশূয় যেমনিভাবে ইস্রায়েলকে একটি দেশ দিয়েছিলেন, তেমনিভাবে ত্রাণকর্তা নতুন ইস্রায়েলকে সেই সকল উপহার দিবেন যা ঈশ্বর মণ্ডলীকে প্রতিজ্ঞা করেছেন।

`ইব্রীয় ৩:৭-৪:১১ পদ পড়ুন। পুরাতন নিয়ম আমাদের দেখায় যে, যিহোশূয় হচ্ছেন নতুন মোশি। নূতন নিয়ম কিভাবে দেখায় যে, যিহোশূয় হচ্ছেন যীশু খ্রীষ্টের পক্ষে একজন প্রতীক।`

নূতন নিয়মের লেখকরা দেখান যে, যীশু এমন অনেক কিছু করেছেন যা যিহোশূয় করেছিলেন। যিহোশূয় ৪০ বছর প্রান্তরে থাকার পর কনানে প্রবেশ করেন। একইভাবে, যীশু ৪০ দিন প্রান্তরে যাপনের পর তাঁর কাজে প্রবেশ করেন (মথি ৪:১-১১; লূক ৪:১-৩)। পুনরুত্থিত হবার ৪০ দিন পর যীশু তাঁর স্বর্গীয় ধর্মধামের কাজ শুরু করেন (প্রেরিত ১:৩, ৯-১১; ইব্রীয় ১:২)।

যিহোশূয় যর্দন নদী অতিক্রম করেন। যীশুর যর্দন নদীতে বাপ্তাইজিত হন (মথি ৩:১৩-১৭; মার্ক ১:৯-১১)। তাঁর বাপ্তিস্মের পর, মথি, মার্ক ও লূক ঈশ্বর-প্রেরিত দাসের দুর্দশা বিষয়ক একটি গানের উদ্ধৃতি গ্রহণ করেন (মথি ৩:১৭; মার্ক ১:১১; লূক ৩:২২)। যীশুর তাঁর বাপ্তিস্মের দ্বারা যোদ্ধা হিসেবে অভিষিক্ত হন, যিনি দিয়াবলের বিরুদ্ধে যুদ্ধে লড়বেন। যীশুর জীবন ও মৃত্যু হেতু ঈশ্বর শয়তানকে স্বর্গ থেকে নিক্ষেপ করেন। যীশুর জীবন ও মৃত্যু আমাদেরকে আমাদের আধ্যাত্মিক শত্রুর বিরুদ্ধে লড়তে সাহায্য করে (ইফিষীয় ৪:৮)। যীশু তাঁর প্রজাদের আত্মিক বিশ্রাম সাধছেন (ইব্রীয় ১:৪)। পৃথিবীতে একটি নতুন গৃহের বিষয়ে তিনি আমাদের কাছে প্রতিজ্ঞা করছেন (ইব্রীয় ৯:১৫)।

`যীশু আমাদের জন্য যাকিছু করেছেন এবং এখনও করে চলেছেন, সে সকলের উপর ‘বিশ্রাম’ করার অর্থ কি? যীশুর আমাদের পক্ষ হয়ে শয়তানের বিরুদ্ধে যুদ্ধজয় করলেন। এই চিন্তা কেন আমাদের আশা দেয়?`