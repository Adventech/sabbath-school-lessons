---
title:  প্রতীকগুলো এবং ওগুলোর অর্থ
date:  01/12/2025
---

বাইবেলে একটি প্রতীক কী কিংবা নূতন নিয়মে এর অর্থ কী, সে ব্যাপারে সিদ্ধান্ত নেবার অনুমোদন কাউকে দেওয়া হয়নি। বাইবেল স্বয়ং আমাদের প্রতীক দেখায়, এবং এর অর্থ দেখায়। এই প্রতীকগুলো এবং ওগুলোর অর্থ বোঝার সাহায্যার্থে বাইবেল আমাদের গুরুত্বপূর্ণ বিধান কিংবা নীতিমালাও প্রদান করে।

পুরাতন নিয়মের প্রতিটি প্রতীকের আলাদা তিনটি অর্থ নূতন নিয়মে থাকতে পারে। এই অর্থগুলো বুঝতে তিনটি প্রশ্ন আমাদের সাহায্য করতে পারে: (১) প্রতীকগুলো যীশুর জীবন সম্পর্কে আমাদের কি দেখায়? (২) মণ্ডলীর অভিজ্ঞতা বিষয়ে এই প্রতীকগুলো আমাদের কি দেখায়? (৩) শেষকাল বিষয়ে এই প্রতীকগুলো আমাদের কি দেখায়?

সমগ্র বাইবেল জুড়ে আমরা পুরাতন নিয়মের এই প্রতীকগুলো এবং এগুলোর নিহিতার্থ দেখতে পাই। এই প্রতীকগুলো এবং ওগুলোর অর্থ বড়ই উপকারী। ওগুলো পাঠকদের দেখায় যে, বাইবেল কীভাবে হৃদয়াঙ্গম করতে হবে। ওগুলো দেখায় যে, বাইবেল যীশুর বিষয়ে, তাঁর পরিকল্পনা বিষয়ে, এবং তাঁর মাঝে আমাদের প্রত্যাশা বিষয়ে আমাদের কী দেখায়।

**নীচে পুরাতন নিয়মের তিনটি প্রতীকের প্রতি দৃষ্টি দিন: (১) ইস্রায়েল, (২) যাত্রা, এবং (৩) ঈশ্বরের পবিত্র তাম্বু। যাত্রা ছিল সেই সময় যখন ঈশ্বর ইস্রায়েলকে মিসরের দাসত্ব থেকে বের হয়ে আসতে সাহায্য করলেন। এই তিনটি প্রতীক আমাদেরকে যীশুর বিষয়ে, মণ্ডলীর বিষয়ে এবং শেষকাল বিষয়ে কি শিক্ষা দেয়?**

১. ইস্রায়েল কিসের প্রতীক...
	- ক. যীশু (মথি ২:১৫)?
	- খ. মণ্ডলী (গালাতীয় ৬:১৬)?
	- গ. শেষকাল (প্রকাশিত ৭:৪-৮, ১৪)?
২. যাত্রা কিসের প্রতীক...
	- ক. যীশু (মথি ২:১৯-২১)?
	- খ. মণ্ডলী (গালাতীয় ৬:১৭)?
	- গ. শেষকাল (প্রকাশিত ১৮:৪)?
৩. ঈশ্বরের পবিত্র তাম্বু কিসের প্রতীক...
	- ক. যীশু (যোহন ১:১৪; ২:২১; মথি ২৬:৬১)?
	- খ. মণ্ডলী (১ করিন্থীয় ৩:১৬, ১৭; ২ করিন্থীয় ৬:১৬)?
	- গ. শেষকাল (প্রকাশিত ৩:১২; ১১:১৯; ২১:৩; ২১:২২)?

“ঈশ্বর হলেন বাইবেলের প্রকৃত লেখক। সে কারণে, বাইবেলের বিভিন্ন অংশগুলো অভিন্ন মতবাদ পোষণ করে...। বাইবেলের সকল শিক্ষাও অভিন্নতা দেখাবে। একটি প্রসঙ্গ নিয়ে বাইবেল যে শিক্ষা দেয়, আমাদের ব্যাখ্যা অবশ্যই যেন সেই শিক্ষার অনুরূপ হয়।” -হ্যাণ্ডবুক অব্ এসডিএ থিওলজি, পৃষ্ঠা: ৬৫।