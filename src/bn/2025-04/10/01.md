---
title:  প্রকৃত যিহোশূয়
date:  29/11/2025
---

### শাস্ত্রপাঠ

রোমীয় ৫:১৪; মথি ২:১৫; যিহোশূয় ১:১-৩; ইব্রীয় ৩:৭-৪:১১; ১ তীমথিয় ১:১৮।

> <p>মুখস্থপদ</p>
> “এই সকল তাহাদের প্রতি দৃষ্টান্তস্বরূপ ঘটিয়াছিল, এবং আমাদেরই চেতনার জন্য লিখিত হইল; আমাদের, যাহাদের উপর যুগকলাপের অন্ত আসিয়া পড়িয়াছে” (১ করিন্থীয় ১০:১১)।

যিহোশূয় পুস্তকে, ব্যক্তিরূপী যিহোশূয় হচ্ছে একটি প্রতীক। তাকে দিয়ে স্বয়ং তার থেকেও অনেক বেশি কিছু বোঝায়। আমরা সমগ্র বাইবেল জুড়ে এই গুরুত্বপূর্ণ বিধানটি দেখি। কনান দেশ হচ্ছে নতুন পৃথিবীতে আমাদের জন্য একটি আশার প্রতীক। পবিত্র তাম্বুতে যাজকেরা যে কাজ করতেন, তা ছিল একটি প্রতীক। তাদের কাজ আমাদের সেই কাজ দেখাত যা যীশু স্বর্গে আমাদের জন্য করছেন: “কিন্তু খ্রীষ্ট, আগত উত্তম উত্তম বিষয়ের মহাযাজকরূপে উপস্থিত হইয়া, যে মহত্তর ও সিদ্ধতর তাম্বু অহস্তকৃত, অর্থাৎ এই সৃষ্টির অসমপর্কীয়, সেই তাম্বু দিয়া- ছাগদের ও গোবৎসদের রক্তের গুণে নয়, কিন্তু নিজ রক্তের গুণে- একবারে পবিত্র স্থানে প্রবেশ করিয়াছেন, ও অনন্তকালীয় মুক্তি অর্জন করিয়াছেন” (ইব্রীয় ৯:১১, ১২)।

প্রশ্নটি আমাদের অবশ্যই করতে হবে: যিহোশূয় যদি একটি প্রতীক হয়ে থাকেন, তাহলে সেই প্রতীকের মানে কি? এছাড়া, কীভাবে আমরা নিশ্চিত হতে পারি যে, আমাদের উত্তর সঠিক? বাইবেলের প্রতীক কিংবা রূপকগুলোর বিষয় বুঝতে কোন গুরুত্বপূর্ণ বিধানগুলো আমাদের সাহায্য করে এবং শেষকালে ওগুলো আমাদের জন্য কি অর্থ বহন করে?

চলতি সপ্তাহে, বাইবেলের প্রতীকগুলো বোঝার জন্য আমরা গুরুত্বপূর্ণ নীতি ও বিধানগুলোর প্রতি দৃষ্টি দেব। আমরা অধ্যয়ন করব যে, যিহোশূয়ের জীবন কীভাবে আসন্ন ত্রাণকর্তার কাজের রূপক হতে পারে। যিহোশূয়ের জীবন একটি মণ্ডলীরও প্রতীক, এবং সেই সব ঘটনাবলীর প্রতীক যা শেষকালে সংঘটিত হবে।