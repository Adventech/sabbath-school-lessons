---
title:  বাইবেলে প্রতীক কিংবা রূপকগুলো
date:  30/11/2025
---

`বাইবেলের প্রতীক বিষয়ে এই পদগুলো পাঠ করুন: রোমীয় ৫:১৪; ১ করিন্থীয় ১০:১-১৩; ইব্রীয় ৮:৫ এবং ৯:২৩ পদ পড়ুন। এই পদগুলো আমাদেরকে প্রতীক সম্পর্কে এবং ওগুলোর অর্থ সম্পর্কে কী বলে?`

বাইবেলের এই পদগুলো ইংরেজী ‘পড়ঢ়ু (কপি)’ শব্দটি প্রয়োগ করছে (দ্রষ্টব্য: বাংলায়- প্রতিরূপ, দৃষ্টান্ত, ছায়া, আদর্শ প্রভৃতি প্রতিশব্দ প্রয়োগ করা হয়েছে। উপরের পদগুলো দেখুন)। পুরাতন নিয়মে বর্ণীত এই পার্থিব পবিত্র তাম্বুটি হচ্ছে স্বর্গীয় ধর্মধামের ছায়া। সুতরাং, পুরাতন নিয়মের কপি বা প্রতিরূপ হচ্ছে এমন কোন কারও কিংবা এমন কোন কিছুর প্রতীক যা ভবিষ্যতে ঘটবে।

যখন আমরা বাইবেলের প্রতীক নিয়ে অধ্যয়ন করি, তখন আমরা পুরাতন নিয়মে বর্ণীত ব্যক্তিবর্গ, ঘটনাবলী কিংবা বিষয়বস্তু দিয়ে শুরু করি। আমরা প্রশ্ন করি, “এই বিষয়গুলো কীভাবে আমাদের যীশুকে দেখায়, এবং নূতন নিয়মে বর্ণীত বাইবেলের অন্য সত্যগুলো দেখায়?” নূতন নিয়মে বর্ণীত বাইবেলের সত্য বোঝাতে ঈশ্বর আমাদের পুরাতন নিয়মের প্রতীকগুলো ব্যবহার করছেন।

প্রতীক বিষয়ে বাইবেলের একটি গুরুত্বপূর্ণ সত্য আমাদের অবশ্যই বুঝতে হবে। নূতন নিয়মের লেখকরা যখন পুস্তকগুলো লিখেছেন, তখন তারা পুরাতন নিয়মের প্রতীকগুলোর অর্থ সমন্বয় করেননি। পুরাতন নিয়মের প্রতীকগুলোর অর্থ ঈশ্বর সেই শুরু থেকেই নির্ণয় করেছেন। নূতন নিয়মের লেখকরা দেখিয়েছেন যে, এই প্রতীকগুলো কীভাবে যথা সময়ে পূর্ণতা পেল।

**দেখুন, পুরাতন নিয়মের লেখকরা দায়ূদ রাজার বিষয়ে কী বলেছেন। পরে, দেখুন নূতন নিয়মের লেখকরা তার বিষয়ে কী বলেন। প্রতীক বিষয়ে এই পদগুলো আমাদের কী শিক্ষা দিচ্ছে, এবং বাইবেলে ওগুলো কীভাবে কাজ করছে?**

`দায়ূদ: একজন ব্যক্তি (গীত ২২:১, ১৪-১৮)।`

`দায়ূদ: ভবিষ্যৎ প্রতিজ্ঞা বিষয়ে একটি প্রতীক (যিরমিয় ২৩:৫; যিশাইয় ৯:৫, ৬; ১১:১-৫)।`

`নূতন নিয়মের দায়ূদের কথা: (যোহন ১৯:২৪)`

যখন আমরা এই পদগুলোর প্রতি দৃষ্টি দেই, তখন আমরা বুঝতে পারি যে, পুরাতন নিয়ম কীভাবে নূতন নিয়মে বর্ণীত প্রতীকগুলোর বিষয় বুঝতে সাহায্য করে। যীশুর বিষয়ে এবং তাঁর কাজের বিষয়ে বাইবেলের সত্য (২ পিতর ১:১২) শিক্ষা দিতে নূতন নিয়মের লেখকরা কার্যতঃ পুরাতন নিয়মের প্রতীকগুলো ব্যবহার করেছেন।