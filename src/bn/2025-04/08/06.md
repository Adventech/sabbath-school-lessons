---
title:  বাইবেলের বীরদের জীবন
date:  20/11/2025
---

`বাইবেলের বীরদের জীবনী আমাদেরকে বিশ্বাসে বলীয়ান হতে সাহায্য করে। নিঃসন্দেহে, যীশু হলেন সেরা দৃষ্টান্ত। যীশুর জীবনী এবং তাঁর শিক্ষামালা নিয়ে ধ্যান কীভাবে আমাদের রূপান্তর করতে পারে?`

যখন আমরা যীশুর প্রেম নিয়ে ধ্যান করি, তখন আমাদের প্রতি কী ঘটে তা ঈলেন জি হোয়াইট আমাদের জানাচ্ছেন: “খ্রীষ্টের দিকে তাকিয়ে আমরা ঈশ্বরের আরো পরিষ্কার এবং স্পষ্ট অভিপ্রায় জানতে পারব। আর এই ভাবে তাকানোর ফলে আমরা পরিবর্তিত হব। আমাদের প্রতিবেশীকে ভালোবাসার জন্য ঈশ্বরের দয়া এবং ভালোবাসা আমাদের সহজাত প্রবৃত্তির মধ্যে অবস্থান করবে। আমরা সেই চরিত্রকে উন্নত করতে পারব যা স্বগীয় চরিত্রের প্রতিরূপ। তাঁর সাদৃশ্যে বৃদ্ধি লাভ করার ফলে ঈশ্বর সম্পর্কে আমাদের জ্ঞানের ক্ষমতা আরও বৃদ্ধি করতে পারব। ক্রমাগতভাবে আমরা স্বর্গীয় জগতের সঙ্গে একই সহভাগিতায় প্রবেশ করতে পারব। আর আমরা অব্যাহত ভাবে জ্ঞানের সম্পদ এবং অসীম প্রজ্ঞা লাভ করার জন্য ক্ষমতা বৃদ্ধি করতে পারব।” -খ্রীষ্টের দৃষ্টান্তমূলক শিক্ষা, পৃষ্ঠা: ৩৩৯, ৩৪০।

`রোমীয় ১২:১, ২ পদ পড়ুন। আমাদের মনোযোগ কাড়ার জন্য কোন্ দুটি শক্তি পরস্পর লড়াই করছে? সঠিক পক্ষটি বেঁছে নেবার ব্যাপারে কীভাবে আমরা নিশ্চিত থাকতে পারি?`

রোমীয় ১২ অধ্যায়ে, পৌল দুটি শক্তির কথা বলছেন যা পরস্পর লড়াই করছে। একদিকে, এই জীবনের সকল অসার ধ্যান-ধারণা ও আনন্দ-উল্লাস আমাদের উপর চাপ প্রয়োগ করছে যেন আমরা ওগুলো মেনে নেই। এই জিনিসগুলো প্রথমে আমাদের বাহ্যিক অবস্থানে থাকে। কিন্তু এগুলো আমাদের অভ্যন্তর বদলানোর চেষ্টা করে।

অন্য দিকে, পবিত্র আত্মা আমাদেরকে ভিতর থেকে পরিবর্তন করেন। একটি শুঁয়োপোকা যেভাবে একটি সুন্দর প্রজাপতিতে রূপান্তর হয়, বিষয়টি সেভাবে ভাবুন। পরিবর্তন প্রথমে ভিতর থেকে শুরু হয়। পবিত্র আত্মা ঠিক সেভাবে আমাদের মাঝে কাজ করে। তিনি আমাদের অন্তর দিয়ে শুরু করেন। কিন্তু আমরা যদি এই রূপান্তর মেনে নেই, তাহলে প্রথমে আমাদের জীবন ঈশ্বরকে দিতে হয়। ঈশ্বর ইতোমধ্যে আমাদের মাঝে যে কাজ শুরু করেছেন, সেই কাজ চলমান রাখার জন্য তাঁকে অনুরোধ করতে হবে, যেন তা একটি উত্তম কাজে প্রবর্তিত হয় (ফিলিপীয় ১:৬)। পরিশেষে, প্রতিটি মুহূর্তে, আমাদের একটি সিদ্ধান্ত গ্রহণ করতে হবে, যেন আমাদের জীবনের উপরে ঈশ্বরের আত্মার পূর্ণ নিয়ন্ত্রণ থাকে।