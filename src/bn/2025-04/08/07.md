---
title:  অতিরিক্ত পাঠ
date:  21/11/2025
---

“যখন গুপ্তচর হিসাবে তার সাক্ষ্যের বিরুদ্ধে মিথ্যা সংবাদদাতারা বিরোধিতা করেছিল, কালেবের বিশ্বাস এখন সঠিক বলে প্রমাণিত হয়েছিল। তিনি ঈশ্বরের প্রতিজ্ঞাতে বিশ্বাস করেছিলেন যে, তিনি তাঁর লোকদের কনানের অধিকার প্রদান করবেন এবং সেই প্রতিজ্ঞায় তিনি সম্পূর্ণরূপে সদাপ্রভুকে অনুসরণ করেছিলেন। তিনি তার লোকদের সঙ্গে মরুভূমিতে দীর্ঘকাল বিচরণ সহ্য করেছিলেন, দোষী ব্যক্তিদের কারণে হতাশা এবং তাদের অপরাধের ভার তিনিও সমভাবে ভাগ করে নিয়েছিলেন। তথাপিও তিনি এই বিষয়ে কখনও কোন অভিযোগ করেননি, কিন্তু ঈশ্বরের করুণাকে মহিম্মানীত করে তুলেছিলেন যে তিনি তাকে মরুভূমির প্রান্তরে রক্ষা করেছিল, যখন তার ভ্রাতাদের বিনষ্ট করা হয়েছিল। মরুভূমির প্রান্তরে ঘুরে বেড়ানোর সমস্ত কষ্টে, বিপদে এবং মহামারীর মধ্যে এবং কনানে প্রবেশের পর থেকে যুদ্ধের বছরগুলিতে সদাপ্রভুর দয়ায় তিনি তাকে রক্ষা করেছিলেন; এবং এখন পঁচাশি বছরের ঊর্ধ্বে বয়স হওয়া সত্ত্বেও তিনি তার প্রাণশক্তি পূর্বের ন্যায় অটুট রেখেছেন। ইতোমধ্যে যে সব ভূমি জয় করা হয়েছিল, সে সব দেশে তিনি নিজের জন্য অধিকার দাবি করেন নাই, তবে যে দেশটিকে গুপ্তচররা ভেবেছিল অন্য সব দেশ অপেক্ষা অধিকার রক্ষা করা অসম্ভব, সেই দেশের ভূমির অধিকার তিনি চেয়েছিলেন। ঈশ্বরের সাহায্যে তিনি সেই শক্তিশালী শত্রুর হাত থেকে তার প্রকাণ্ড দুর্গ হস্তগত করবেন, যাদের শক্তির ভয়ে ইস্রায়েলদের বিশ্বাসকে স্তব্ধ করে দিয়েছিল। কালেবের অনুরোধকে প্ররোচিত করে এমন সম্মানিত ব্যক্তি অথবা সাহস প্রকাশের বাসনা কারও ছিল না। সাহসী বৃদ্ধ যোদ্ধা লোকদের কাছে এমন একটি উদাহরণ স্থাপন করতে চেয়েছিলেন, যা ঈশ্বরকে সম্মান করবে এবং সমস্ত ইস্রায়েলের বংশকে সম্পূর্ণভাবে সেই দেশকে পরাস্ত করতে উৎসাহিত করবে, যা তাদের পিতৃপুরুষেরা অজেয় বলে মনে করেছিলেন।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ৫১২, ৫১৩।

**আলোচ্য প্রশ্নাবলী:**

`যেক্ষেত্রে অন্যরা সত্য কথা বলে না, সেক্ষেত্রে সত্য কথা বলতে আপনার কতটা সাহস দরকার? সাহসী হওয়া অত্যন্ত কঠিন কেন? আপনার বিশ্বাস সম্পর্কে বলার জন্য আপনার কতটা সাহস দরকার? আমাদের বিশ্বাসের পক্ষে অবস্থান নিতে গিয়ে কীভাবে আমরা রূঢ় ও নির্দয় হওয়া এড়িয়ে যেতে পারি?`

`আপনার মণ্ডলী কিংবা সমাজে প্রতীয়মান হয়েছে এমন বিশ্বাসের কিছু দৃষ্টান্ত ক্লাশে সহভাগ করুন যা আপনার জীবনকে উন্নত করেছে? ওগুলো কিভাবে আপনার হৃদয়কে ঈশ্বরের সঙ্গে অধিক সাদৃশ্যময় করে তুলেছে?`

`সেই প্রভাব নিয়ে চিন্তা করুন, যে প্রভাব গণমাধ্যম কিংবা টেলিভিশন আপনার উপর রাখছে। কীভাবে আমরা গণমাধ্যমকে কল্যাণার্থে ব্যবহার করতে পারি? একই সঙ্গে গণমাধ্যমের বিপদগুলো কি কি? কীভাবে আমরা গণমাধ্যমের আঘাত থেকে নিজেদের রক্ষা করতে পারি?`

`যিহোশূয় কীভাবে আপনার কাছে একজন আদর্শ নেতার দৃষ্টান্ত?`