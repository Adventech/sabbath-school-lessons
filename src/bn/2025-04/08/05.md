---
title:  আত্মায় নিরহঙ্কার একজন বীর
date:  19/11/2025
---

ঈশ্বর কালেব ও যিহোশূয়কে দেশ দেবার প্রতিজ্ঞা করেন। কালেব তার ভূমি যিহোশূয়র আগে পান। ইস্রায়েলের সবাই তাদের ভূমি পাবার পর, যিহোশূয় তার ভূমি পান। প্রথমে, যিহোশূয় ইস্রায়েলের ১২ বংশকে ভূমি দেন। পরিশেষে এখন সময় এসেছে যখন ইস্রায়েলরা যিহোশূয়কে তার ভূমি দেয়।

`যিহোশূয় কেন তার ভূমি শেষে নেন? তথ্যটি আমাদের কি বলে? উত্তরের জন্য যিহোশূয় ১৯:৪৯-৫১ পদ পড়ুন।`

যিহোশূয় তিম্মৎ-সেরহ নামে একটি নগর পান। এটি দুই শব্দের একটি নাম। প্রথম শব্দ ‘তিম্মৎ’ এসেছে যে শব্দটি থেকে, সে শব্দটির অর্থ হল ‘অংশ’ কিংবা ‘রাজ্য।’ দ্বিতীয় শব্দটি ইব্রীয় ‘সেরাচ’ শব্দ থেকে এসেছে। ‘সেরাচ’ কথা অবশিষ্ট বোঝায়। সুতরাং, যিহোশূয়ের নগরের নাম ‘রাজ্যের অবশিষ্ট অংশ’ হিসেবে লেখা যায়।

বিষয়টি যিহোশূয় সম্পর্কে আমাদের কি বলে? সমুদয় ইস্রায়েল ভূমি পাবার পর যিহোশূয় তার ভূমি নিচ্ছেন। যিহোশূয় নিজের জন্য শেষে নিচ্ছেন। যিহোশূয় এমন রাজ্য নিলেন না, যে রাজ্য অনেক নগরে পরিপূর্ণ। যিহোশূয় সম্বৃদ্ধ ও সুন্দর নগর নিলেন না। তিনি বলতে গেলে একটি বিধ্বস্ত নগর বেছে নিলেন। অর্থাৎ, তাকে নগরটি মেরামত করতে হয়েছিল।

এছাড়া, তিম্মৎ-সেরহ ছিল শীলোর কাছে, যেখানে ঈশ্বরের পবিত্র তাম্বু রয়েছে। সুতরাং, যিহোশূয়ের পছন্দ আমাদের দেখায় যে, তার অন্তরে কী ছিল। তিনি ঈশ্বরের কাছাকাছি থাকতে চান। যিহোশূয় একটি উন্নত ভূমি দাবী কিংবা পছন্দ করতে পারতেন। কিন্তু যিহোশূয় আত্মায় নিরহঙ্কার একজন মানুষ ছিলেন। তিনি সাধারণ জীবন বেঁছে নিয়েছিলেন। কোন্টি গুরুত্বপূর্ণ তা তিনি জানতেন। তার পছন্দ আমাদেরকে দায়ূদের কথাগুলো স্মরণ করিয়ে দেয়:

“সদাপ্রভুর কাছে আমি একটি বিষয় যাচ্ঞা করিয়াছি,\
তাহারই অন্বেষণ করিব,\
যেন জীবনের সমুদয় দিন সদাপ্রভুর গৃহে বাস করি,\
সদাপ্রভুর সৌন্দর্য দেখিবার ও তাঁহার মন্দিরে অনুসন্ধান করিবার জন্য।”\
-গীত ২৭:৪।

`যিহোশূয়ের মনোভাব থেকে আপনি কি শিক্ষা লাভ করতে পারেন? কীভাবে আপনি আপনার হৃদয় থেকে সকল অহংকার দূর করতে পারেন?`