---
title:  বিশ্বাসী ব্যক্তিদ্বয়
date:  16/11/2025
---

`কালেব কে ছিলেন? উত্তরের জন্য আদি ৩৬:১৫; গণনা ১৩:৬, ৩০-৩২ ও যিহোশূয় ১৪:৬, ১৪ পদ পড়ুন।`

কালেব নামটি ইব্রীয় ‘কেলেব’ থেকে এসেছে। ইব্রীয় ভাষায় ‘কেলেব’ মানে কুকুর। পুরাতন নিয়মে, ‘কেলেব’ শব্দটি সর্বদা মন্দ অর্থে ব্যবহৃত হয়েছে। কিন্তু বাইবেলের বাইরের লেখনিগুলোয়, বিশেষকরে চিঠিপত্রে ও সংগীতে, ‘কেলেব’ শব্দটি একজন দাসের সাহস বোঝাতে ব্যবহৃত হয়েছে। ‘কেলেব’ শব্দটি সংগীতে ও পত্রে সেই সব দাসদের বোঝাচ্ছে যারা তার প্রভুর প্রতি বিশ্বস্ত। কালেবের জীবন দেখায় যে, সে ছিল তার সদাপ্রভুর প্রতি অনুগত।

কালেব সত্য কথা বলতে ভীত ছিলেন না, যেক্ষেত্রে বেশির ভাগ গুপ্তচরেরা তার একমত ছিল না। ইস্রায়েলরা যখন তাকে হত্যা করতে চেয়েছিল, তখনও কালেব সত্য কথা বলতে ভয় পায়নি। এই বিষয়গুলো কালেব সম্পর্কে আমাদের কি বলে? প্রশ্নের উত্তর পেতে গণনা ১৪:৬-১০, ২১-২৬; ২৬:৬৫ ও ৩২:১২ পদ পড়ুন।

`কালেব ও যিহোশূয়ের সময়ে আর কে কে ইস্রায়েলের গুরুত্বপূর্ণ নেতা ছিলেন? এই নেতাদের মধ্যে কয়েক জনের নাম হল- শম্মূয়, শাফট, যিগাল, পল্টি, গদ্দীয়েল, গদ্দি, অম্মীয়েল, সথুর, নহ্বি ও গ্যূয়েল, এই লোকদের বিষয়ে আপনি কি জানেন?`

তেমনটা না, ঠিক?

কেন? কারণ এগুলো হল অন্য গুপ্তচরদের নাম যাদেরকে মোশি কনান দেশ দেখতে পাঠিয়েছিলেন। আমরা তাদের নাম স্মরণ করি না, কারণ তারা বিশ্বাস দেখায়নি। তারা সাহসী ছিল না। তারা মোশিকে একটি বানোয়াট প্রতিবেদন দিয়েছিল। এই ১০ জন গুপ্তচর বলেছিল যে, ইস্রায়েল প্রতিজ্ঞাত দেশের বিরুদ্ধে বিজয়ী হতে পারবে না। এই গুপ্তচরেরা ইস্রায়েলকে ঘাসফড়িং এবং কানানীয়দের দৈত্য হিসেবে তুলনা করেছিল। এই লোকগুলো যখন কনান নগরীর মজবুত ও উঁচু প্রাচীর দেখেছিল, তখন তারা ভীত হয়েছিল।

কালেব ছিলেন যিহোশূয়ের জ্যেষ্ঠ, তাই তিনি প্রথমে কথা বলেন। কাবেল বিশ্বাসে পূর্ণ ছিলেন। তিনি প্রতিবেদন দেন যে, ইস্রায়েল প্রতিজ্ঞাত দেশ জয় করতে সক্ষম। কালেব তার জানা সত্যের পক্ষে কথা বলতে ভীত ছিলেন না। যখন অন্য দশ জন গুপ্তচর কালেবের প্রতিপক্ষ হয়েছিল, তখনও তিনি ভীত হননি। সত্য কথা বলার জন্য ইস্রায়েল যখন কালেবকে হত্যা করতে চেয়েছিল, তখনও তিনি ভয় পাননি (গণনা ১৪:১০)।

`বেশিরভাগ লোক যখন আপনার সঙ্গে একমত থাকে না, তখন আপনি কি করেন? আপনি কি তাদের কাতারে চলে যান? অথবা, আপনি কি তখনও সত্য কথা বলেন?`