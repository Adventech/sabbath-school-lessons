---
title:  "বিশ্বাসের বীর: যিহোশূয় ও কালেব"
date:  15/11/2025
---

### শাস্ত্রপাঠ

আদি ৩৬:১৫; যিহোশূয় ১৪:৬-১৪; ১৫:১৬-১৯; ১৯:৪৯-৫১; ইব্রীয় ১২:১, ২।

> <p>মুখস্থপদ</p>
> “যাঁহারা তোমাদিগকে ঈশ্বরের বাক্য বলিয়া গিয়াছেন, তোমাদের সেই নেতাদিগকে স্মরণ কর, এবং তাঁহাদের আচরণের শেষগতি আলোচনা করিতে করিতে তাঁহাদের বিশ্বাসের অনুকারী হও” (ইব্রীয় ১৩:৭)।

প্রতিটি অভিভাবক জানে যে, ছেলেমেয়েরা তাদের চারপাশের লোকদের কর্মকাণ্ড থেকে শিক্ষা লাভ করে। অনেক বাবা-মা তখন খুব হতাশ হয়, যখন তারা দেখে যে, তাদের সন্তানেরা মন্দ আচরণ রপ্ত করছে এবং ভালো আচারণ অনুশীলন করছে না। আমাদের বয়স যা-ই হোক না কেন, আমরা ভালো কিংবা উচিত কর্ম অপেক্ষা মন্দ কিংবা অনুচিত কাজ করতে বেশি চাই। যেমনিভাবে পৌল বলেন, “কারণ আমি যাহা সাধন করি, তাহা জানি না; কেননা আমি যাহা ইচ্ছা করি, তাহাই যে কাজে করি, এমন নয়, বরং যাহা ঘৃণা করি, তাহাই করি” (রোমীয় ৭:১৫)। আমরা সকলে এভাবে উপলব্ধি করি, ঠিক?

আমাদের জন্মলগ্ন থেকে, আমরা সেই সব বিষয় অনুকরণ করি, যা আমরা অন্য লোকদের করতে দেখি। আমরা অনুকরণ করি যে, আমাদের প্রিয়জনেরা কীভাবে হাঁটে, কথা বলে এবং তাদের আবেগ-উপলব্ধি ব্যক্ত করে। আমরা আমাদের জীবনের সব থেকে মৌলিক বিষয়গুলো এভাবে করতে শিখি। প্রাপ্ত বয়ষ্ক হিসেবে, আমাদের ভালো দৃষ্টান্তগুলো অব্যাহত রাখতে হবে। আমাদের সেই সব শ্রদ্ধেয় বীর ও পথিকৃত রয়েছে যারা আমাদের দেখায় যে, কীভাবে জীবন যাপন করতে হবে এবং আদর্শ মানুষ হতে হবে। হয়ত এই লোকেরা নিখুঁত নয়। কিন্তু তাদের আধ্যাত্মিক জীবন আমাদের নিজেদের জীবনকে উন্নত করতে সাহায্য করে। এগুলোই সেই লোকদের ‘বীর’ করে তোলে যাদের বিশ্বাস আমরা দেখতে পাই এবং যাদের বিশ্বাসকে আমরা প্রশংসা করি।

চলতি সপ্তাহে, আমরা যিহোশূয় পুস্তকে বর্ণীত দু’জন বিশ্বাসী বীরের ব্যক্তিগত জীবনের প্রতি দৃষ্টি দেব: কালেব ও যিহোশূয়। কোন্ বিষয়গুলো এই লোকরদেরকে আকর্ষণীয় করেছে? ইস্রায়েলের ইতিহাসের একটি সর্বাপেক্ষা গুরুত্বপূর্ণ সময়ে তারা কীভাবে ঈশ্বরের লোকদের আশীর্বাদ-যুক্ত করেছেন?