---
title:  এই পর্বতময় অঞ্চলটি আমাকে দিন
date:  17/11/2025
---

`কালেব ও যিহোশূয় কীভাবে তাদের বিশ্বাস দেখালেন? সদাপ্রভুকে সম্পূর্ণরূপে অনুসরণ করার অর্থ কি? উত্তরের জন্য যিহোশূয় ১৪:৬-১৪; ১৪:২৪; ৩২:১২; দ্বিতীয় বিবরণ ১:৩৬ ও লূক ৬:৪৫ পদ পড়ুন।`

কালেব সদাপ্রভু-প্রদত্ত প্রতিজ্ঞা স্মরণ করেন: তিনি প্রতিজ্ঞাত দেশে প্রবেশ করবেন (গণনা ১৪:২৪)। চল্লিশ বছর পর, কালেব দেশটির বিষয়ে এত বছর আগের প্রতিবেদনে দেন। কালেব মোশিকে একটি সত্য প্রতিবেদন দেন। কালেব ‘সরল অন্তঃকরণে’ দেশটির বিষয়ে বলেন (যিহোশূয় ১৪:৭)। কালেব বিশ্বাস করেন যে, ইস্রায়েল ঈশ্বরের সহায়তায় বিজয়ী হবে।

অন্য দশ জন গুপ্তচরের দেওয়া প্রতিবেদন ইস্রায়েলদের ভয়ে পূর্ণ করে। কিন্তু কালেব ঈশ্বরের প্রতিজ্ঞায় আস্থা রাখেন। কালেব তার কনানে যাওয়া অন্য দশজন গুপ্তচরের বিষয়ে বলেন: “আমার যে ভ্রাতৃগণ আমার সহিত গিয়াছিল, তাহারা লোকদের হৃদয় [ভয়ে] গলাইয়া দিয়াছিল; কিন্তু আমি সমপূর্ণরূপে আপন ঈশ্বর সদাপ্রভুর অনুগামী ছিলাম” (যিহোশূয় ১৪:৮)। এই পদটিতে আমরা দেখতে পাই যে, কালেব সদাপ্রভুকে সম্পূর্ণ হৃদয় দিয়েছেন।

প্রায় একইভাবে ‘সর্বান্তঃকরণের’ কথা দুই বার বলা হয়েছে (যিহোশূয় ১৪:৯, ১৪)। বাইবেল কালেবকে একজন বিশ্বাসী বীর হিসেবে দেখানোর জন্য এই কথাগুলো বলছে। সে কারণে সদাপ্রভু বলেছেন, “কিন্তু আমার দাস কালেবের অন্তরে অন্য আত্মা ছিল, এবং সে সম্পূর্ণরূপে আমার অনুগত হইয়া চলিয়াছে” (গণনা ১৪:২৪)। কালেবের আত্মাই কালেবকে অন্য দশ জন গুপ্তচর অপেক্ষা স্বতন্ত্র করেছিল। এখন, কালেবের বয়স ৮৫ বছর। যারা সদাপ্রভুকে সর্বান্তঃকরণে বিশ্বাস করে, তাদের পক্ষে সদাপ্রভু যা করতে পারেন, সে ব্যাপারে কালেব একটি উত্তম দৃষ্টান্ত এখনও বহন করে চলছেন।

ঈশ্বর ইস্রায়েলের ১২টি বংশের প্রতিটি বংশকে ভূমি দেবার প্রতিজ্ঞা করেছেন। কালেব বুঝতে পারেন যে, সমস্তকিছু বিশ্বাসের উপর নির্ভর করে। দেশটি অধিকার করার জন্য ইস্রায়েলের যদি প্রচুর বিশ্বাস থাকে, তাহলে সদাপ্রভু তাদের বিজয়ী হতে সাহায্য করবেন। সুতরাং, তাদের যতবেশি বিশ্বাস ছিল, সদাপ্রভু তাদের ততবেশি ভূমি দিয়েছিলেন। আমরা অবশ্যই ঈশ্বরের প্রতিজ্ঞায় বিশ্বাস রেখে কাজ করব। সে কারণে যিহোশূয়কে কালেব বলেন, “অতএব সেই দিন সদাপ্রভু এই যে পর্বতের বিষয় বলিয়াছিলেন, এখন ইহা আমাকে দেও; কেননা তুমি সেই দিন শুনিয়াছিলে যে, অনাকীয়েরা সেখানে থাকে, এবং নগর সকল বৃহৎ ও প্রাচীরবেষ্টিত; হয়ত, সদাপ্রভু আমার সহবর্তী থাকিবেন, আর আমি সদাপ্রভুর বাক্যানুসারে তাহাদিগকে অধিকারচ্যুত করিব” (যিহোশূয় ১৪:১২)। ‘হয়ত’ শব্দটি শঙ্কা ও সন্দেহ বোঝাতে পারে। কিন্তু এই শব্দটি সাধারণত সেই মঙ্গলের আশা বুঝিয়ে থাকে যা ঘটবে (আদি ১৬:২; গণনা ২২:৬; ২৩:৩)।

`কোন্ ‘ক্ষুদ্র’ বিষয়গুলো ঈশ্বরকে অনুসরণ করা থেকে আমাদের বিরত রাখতে পারে?`