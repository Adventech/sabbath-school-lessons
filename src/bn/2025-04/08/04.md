---
title:  দৃষ্টান্তের শক্তি
date:  18/11/2025
---

`যিহোশূয় ১৫:১৬-১৯ পদের ঘটনা পড়ুন (এছাড়া, বিচারকর্তৃগণ ১:১৩ ও ৩:৭-১১ পদ পড়ুন)। দৃষ্টান্তের শক্তি সম্পর্কে এই পদগুলো আমাদের কি শিক্ষা দেয়? নতুন প্রজন্ম কালেবের সাহসের ও বিশ্বাসের দৃষ্টান্ত কীভাবে অনুকরণ করছিল?`

এই ঘটনায়, কাবেল তার মেয়ে, অক্ষাকে, সেই পুরুষের সঙ্গে বিয়ে দেবার প্রতিশ্রুতি দেন, যে-কিনা দবীর যুদ্ধজয়ের নায়ক হবে। অৎনীয়েল যুদ্ধ করেন এবং নগরটি জয় করেন। সুতরাং, কালেব অক্ষাকে অৎনীয়েলের সঙ্গে বিয়ে দেন। এই ঘটনাটি গুরুত্বপূর্ণ। ঘটনাটি কালেবের সাহস ও বিশ্বাস দেখায়। কালেব সদাপ্রভুর জন্য নতুন কিছু করতে প্রস্তুত ও আগ্রহী ছিলেন।

এই ঘটনাটি আরও দেখায় যে, ইস্রায়েলের নতুন প্রজন্ম কালেব ও যিহোশূয়ের দৃষ্টান্ত অনুসরণ করেছে। ইস্রায়েলের প্রাচীনরা যেভাবে পৃথিবীতে ঈশ্বরের পক্ষে তাদের কাজ সমাপ্ত করেছে, ইস্রায়েলের নতুন প্রজন্ম সেভাবে ঈশ্বরের কাজ চালিয়ে নেবার জন্য প্রস্তুত হয়েছে।

অক্ষা সেই একই বিশ্বাস ও সাহস প্রদর্শন করেছে, যে বিশ্বাস ও সাহস তার বাবার ছিল। অকষা কালেবের দৃষ্টান্ত অনুসরণ অব্যাহত রেখেছে। দেশটি জয় করার ব্যাপারে ঈশ্বরের সহায়তার প্রতিজ্ঞার প্রতি সে বিশ্বাস রেখেছে।

দেশটি হল ইস্রায়েলের জন্য সদাপ্রভুর আশীর্বাদ। কিন্তু ইস্রায়েলকে অবশ্যই দেশটি অধিকার করার জন্য যুদ্ধ করতে হয়েছে। তাদেরকে অবশ্যই ঈশ্বরের প্রতিজ্ঞায় বিশ্বাস ও আগ্রহ দেখাতে হয়েছে যে, যুদ্ধের মাধ্যমে দেশটি তাদের দেওয়া হবে। অক্ষা পরবর্তীতে আসা ইব্রীয়দের সেই সকল মাতাদের প্রতিনিধি হন যারা যীশুর কাছে এসেছিল। এই স্ত্রীলোকদের বিশ্বাস ছিল। যীশুর শিষ্যরা তাদের দূরে সরিয়ে দেবার চেষ্টা করেছেন। কিন্তু এই স্ত্রীলোকেরা তাদের জীবনে এবং তাদের পরিবারবর্গের জীবনে যীশুর আশীর্বাদ না দিয়ে সরে যায়নি।

`লূক ১৮:১-৫ পদ পড়ুন। এই পদগুলো আমাদের কি শিক্ষা দেয়?`

`ঈশ্বরের পক্ষে আমাদের কাজ যখন সম্পন্ন হচ্ছে, তখন যেন আমরা আমাদের নতুন প্রজন্মকে তাঁর কাজের প্রস্তুতিতে সাহায্য করি। ঈশ্বর এই বিশেষ কাজে আমাদের ভরসা করেন। ভেবে রাখুন যে, তাদেরকে এই কাজে প্রস্তুত করার জন্য আমাদের নিশ্চিতভাবে কী করতে হবে। আজকের যুবক-যুবতিদেরকে আগামীদিনের নেতা করে তোলার জন্য আমরা কী করতে পারি? এই কাজের সফলতার জন্য আমাদের রেখে যাওয়া দৃষ্টান্ত কতটা গুরুত্বপূর্ণ?`