---
title:  অতিরিক্ত পাঠ
date:  31/10/2025
---

ঈলেন জি হোয়াইট, পিতৃকুলপতিগণ ও ভাববাদীগণ বইয়ের “যিরিহোর পতন” পৃষ্ঠা ৪৯১-৪৯৩ পৃষ্ঠা পড়ুন।

আমরা ইতোমধ্যে দেখেছি, ঈশ্বর ও শয়তানের মধ্যকার বিশ্বব্যাপী মহাসংঘর্ষ কনানীয়দের বিরুদ্ধে ইস্রায়েলের যুদ্ধ করতে সাহায্য করে। ঈশ্বর খুবই ধৈর্যশীল। তিনি সহজে বা দ্রুত রেগে যান না। ঈশ্বর কনানীয়দের তাঁর ব্যবস্থা ও তাঁর প্রেম সম্পর্কে জানার জন্য সময় দিয়েছিলেন। ঈশ্বর তাদের বিচার করেছিলেন কারণ তারা পবিত্র বাইবেলের সত্য বিশ্বাস করতে অস্বীকার করেছিল যা তিনি তাদের কাছে পাঠিয়েছিলেন। কনানীয়রা ঈশ্বরের পথ নয়, নিজেদের পথ বেছে নিয়েছিল। ঈশ্বর সেই কারণটি বলেছিলেন যে, কেন তিনি কনানীয়দের প্রতিজ্ঞাত দেশ থেকে সঙ্গে সঙ্গে সরিয়ে দেননি। ঈশ্বর ইমোরীয়দের রক্ষা করতে চেয়েছিলেন। কিন্তু ইমোরীয়রা পাপ করতেই থাকল। শীঘ্রই ঈশ্বর তাদের পাপের কারণে তাদের প্রতি ধৈর্যশীল হওয়া বন্ধ করে দেবেন। তখন তিনি ইমোরীয়দের ধ্বংস করবেন। ততদিন পর্যন্ত ঈশ্বর তাদের প্রতি ধৈর্যশীল থাকবেন। ঈশ্বর কনান দেশের সমস্ত জাতিগোষ্ঠীকে তাঁর কাছে ফিরে আসার জন্য সময় দিয়েছিলেন। কিন্তু যারা ঈশ্বরের আইনকে সম্মান করত না তারা আরও বেশি খারাপ কাজ করত। তাদের সন্তনেরা তাদের পিতা-মাতার মত একই মন্দ হৃদয় নিয়ে জন্ম নিয়েছিল। শিশুরা তাদের পিতামাতার চেয়েও খারাপ কাজ করত। এতে ঈশ্বর রাগান্বিত হতেন। তাই অবশেষে ঈশ্বর তাদের শাস্তি দিয়েছিলেন। শুধুমাত্র এই কারণে যে, ঈশ্বর তাদের সঙ্গে সঙ্গে শাস্তি দেননি, তার মানে এই নয় যে, তাদের পাপ ভয়ঙ্কর ছিল না।” ঈলেন জি হোয়াইট কমেন্টস, দি এসডিএ বাইবেল কমেন্টারি, খণ্ড ২, পৃষ্ঠা ১০০৫।

**আলোচ্য প্রশ্নাবলী:**

`ঈশ্বর স্বর্গ ও পৃথিবীর বিচারক। আমাদের পরিত্রাণের জন্য ঈশ্বরের বিচারকের ভূমিকা গুরুত্বপূর্ণ কেন?`

`কনানীয়দের গল্পটি ঈশ্বর সম্পর্কে এবং তিনি আমাদের প্রতি কতটা ধৈর্যশীল, তা আমাদের কী শেখায়? কীভাবে আমরা ঈশ্বরের প্রেম দেখাতে ও অন্যদের প্রতি ধৈর্যশীল হতে পারি?`

`আপনি কেন মনে করেন ঈশ্বর আমাদের স্বাধীন ইচ্ছাকে সম্মান করেন? প্রেম ও স্বাধীন ইচ্ছা কীভাবে একে অপরের সঙ্গে সম্পর্কিত?`

`পুরাতন নিয়মে যুদ্ধের ও মতবিরোধের অনেক গল্প রয়েছে। কিন্তু পবিত্র বাইবেল প্রকৃতপক্ষে ভবিষ্যতের শান্তির প্রতিশ্রুতি। খ্রীষ্টিয়ানরা তাদের সমাজে শান্তি আনতে কী করতে পারে?`