---
title:  স্বর্গ ও পৃথিবীর বিচারকর্তা
date:  27/10/2025
---

`আদিপুস্তক ১৮:২৫; গীতসংহিতা ৭:১১; ৫০:৬; ৮২:১; ৯৬:১০; এবং ২ তীমথিয় ৪:১, ৮ পদ পড়ুন। এই পদগুলো ঈশ্বর সম্পর্কে আমাদের কী জানায়? ঈশ্বর স্বর্গ ও পৃথিবীর বিচারক। বিচারক হিসেবে ঈশ্বরের কাজ থেকে আমরা কীভাবে বুঝতে পারি যে, কেন ঈশ্বর তাঁর লোকদের যুদ্ধ করতে বলেছিলেন? একটি “পবিত্র” যুদ্ধ কী?`

ঈশ্বর প্রেম। একজন পবিত্র ঈশ্বর পাপ করতে পারেন না। ঈশ্বর আমাদের মত পাপিষ্ঠদের প্রতি ধৈর্যশীল। কিন্তু শেষ পর্যন্ত, ঈশ্বর পাপকে মৃত্যুর মাধ্যমে শাস্তি দেবেন (রোমীয় ৬:২৩)। সদাপ্রভু সমস্ত পাপের বিরুদ্ধে যুদ্ধ ঘোষণা করেছেন। সেই পাপের মধ্যে ইস্রায়েল ও কনানীয়দের পাপও অন্তুর্ভুক্ত। ইস্রায়েল কোনো পবিত্র যুদ্ধে নিয়ে পবিত্র হয়নি। তারা অন্য লোকদের মতই পাপিষ্ঠ ছিল (দ্বিতীয় বিবরণ ৯:৪, ৫; ১২:২৯, ৩০)। ঈশ্বর ইস্রায়েলের আশেপাশের লোকদের শাস্তি দেবার জন্য ইস্রায়েলীয়দের ব্যবহার করেছেন। কিন্তু ইস্রায়েলীয়রা যদি ঈশ্বরের অবাধ্য হত তাহলে ঈশ্বর তাদের পক্ষ হয়ে যুদ্ধ করতেন না। ঈশ্বর তখন তাদের বিরুদ্ধেই যুদ্ধ করতেন। ঈশ্বর ইস্রায়েলের শত্রুদের তাদের আক্রমণ করতে এবং তাদের কষ্ট দিতে অনমুতি দিতেন (যিহোশূয় ৭ অধ্যায়ের সঙ্গে তুলনা করুন)।

তাহলে, পবিত্র যুদ্ধ কী। যদি আমরা এই ধারণাটি বুঝতে চাই, তবে আমাদের প্রথমে বিচারক হিসেবে সদাপ্রভুর কাজ বুঝতে হবে। ইস্রায়েলের আশেপাশের দেশগুলোর লোকেরা ক্ষমতা, ধন-সম্পদ এবং খ্যাতির জন্য যুদ্ধ করত। ইস্রায়েল খ্যাতি বা ক্ষমতা পাওয়ার জন্য যুদ্ধ করত না। ইস্রায়েল ঈশ্বরের জন্য যুদ্ধ করত। তারা ঈশ্বরের শান্তিতে ভূমি ভরিয়ে দেওয়ার জন্য যুদ্ধ করত। তারা ন্যায়বিচার প্রতিষ্ঠার জন্য যুদ্ধ করত। তাই ইস্রায়েল যে পবিত্র যুদ্ধগুলো করেছিল, সেগুলো আসলে ন্যায়বিচার প্রতিষ্ঠার জন্য ঈশ্বরের কাজ ছিল। ইস্রায়েলের যুদ্ধগুলো একজন যোদ্ধা, রাজা, ও বিচারক হিসেবে ঈশ্বরের লোকদের জন্য তাঁর কাজ দেখায়।

হ্যাঁ, সদাপ্রভু একজন পরাক্রমী যোদ্ধা, যিনি একই সঙ্গে একজন বিচারক। বিচারক হিসেবে সদাপ্রভু তাঁর ব্যবস্থা রক্ষা করেন। ব্যবস্থা আমাদের দেখায় যে, তিনি কে। একজন যোদ্ধা হিসেবে ঈশ্বর লোকদের তাঁর সরকারের বিরুদ্ধে যুদ্ধ করতে দেবেন না। তাই যুদ্ধের জন্য সদাপ্রভুর পরিকল্পনা কখনোই খ্যাতি অর্জন বা ক্ষমতা পাওয়ার জন্য নয়। সদাপ্রভু শান্তি স্থাপনের জন্য যুদ্ধ করেন। সদাপ্রভু ন্যায়বিচার প্রতিষ্ঠার জন্য যুদ্ধ করেন। সুতরাং, যখন ঈশ্বর বিচার করেন বা যুদ্ধ করতে যান, তখন এই দুটি জিনিস আসলে একই। কারণ ঈশ্বরই সেই ব্যক্তি যিনি কাজটি করছেন।

`বিচারক হিসেবে সদাপ্রভু কাজ সম্পর্কে চিন্তা করুন। বিচারক হিসেবে সদাপ্রভু সর্বদা ন্যায়পরায়ন। আমরা টাকা দিয়ে ঈশ্বরের অনুগ্রহ কিনতে পারি না। ঈশ্বর মন্দ বা পাপকে চিরকাল চলতে দেবেন না। যীশুর সুসমাচারের জন্য একজন ন্যায়পরায়ন বিচারকের ধারণাটি এত গুরুত্বপূর্ণ কেন?`