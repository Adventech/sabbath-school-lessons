---
title:  স্বাধীন মনোনয়ন শক্তি
date:  29/10/2025
---

`দ্বিতীয় বিবরণ ২০:১০, ১৫-১৮; ১৩:১২-১৮ এবং যিহোশূয় ১০:৪০ পদ পড়ুন। এই পদগুলো ইস্রায়েলের প্রতি ঈশ্বরের দেওয়া যুদ্ধের নিয়ম সম্পর্কে আমাদের কী শিক্ষা দেয়? ঈশ্বর ইস্রায়েলের উপর কী কী নিষেধাজ্ঞা আরোপ করেছিলেন? ইস্রায়েলীয়রা কী কী ধ্বংস করতে পারত? তারা কতটা ধ্বংস করতে পারত?`

বাইবেলের যুদ্ধে ধ্বংস হওয়া লোকদের বোঝাতে একটি হিব্রু শব্দ ব্যবহার করা হয়েছে, “চেরেম/ ঈযবৎবস”। যে জিনিসগুলো ঈশ্বরের অভিশাপের অধীন রয়েছে “ঈযবৎবস” আমাদের সেগুলো দেখিয়ে দেয়। সুতরাং, এই জিনিসগুলো অবশ্যই ধ্বংস করতে হবে। বেশিরভাগ সময় “ঈযবৎবস” বলতে সেই সব মানুষ, পশু বা জিনিসপত্র বোঝায় যা ঈশ্বরের সম্পূর্ণ নিয়ন্ত্রণে রয়েছে। যুদ্ধের সময়, এই জিনিসগুলো প্রায়শই ধ্বংস করা হত। এই ধারণাটি আমরা ভালোভাবে বুঝতে পারি, যদি আমরা মন্দতার বিরুদ্ধে ঈশ্বরের যুদ্ধ সম্পর্কেও ভালোভাবে জানি। এই যুদ্ধ হল ঈশ্বরের প্রেম ও তাঁর ব্যবস্থার উপর শয়তানের আক্রমণের বিরুদ্ধে।

এই যুদ্ধে, সবাই হয় ঈশ্বরের পক্ষে, না হয় বিপক্ষে। একটি পক্ষ অনন্ত জীবনের দিকে নিয়ে যায়। অন্য পক্ষটি অনন্ত মৃত্যুর দিকে নিয়ে যায়।

ঈশ্বর যখন কনানীয়দের ধ্বংস করেছিলেন তখন তিনি দেখিয়েছিলেন যে, তিনি শেষকালে পাপ ও মন্দতার বিরুদ্ধে কী করবেন। কনানীয়দের ধ্বংস করার কাজটি ঈশ্বর তাঁর মনোনীত জাতি ইস্রায়েলকে দিয়েছিলেন। তবে ঈশ্বর এই কাজটি নিয়ন্ত্রণ করেছিলেন। এই কাজটি ইতিহাসের একটি নির্দিষ্ট সময় ও স্থানের মধ্যে সীমাবদ্ধ ছিল। সেটি ছিল সেই সময়, যখন ইস্রায়েল প্রতিজ্ঞাত দেশের জন্য যুদ্ধ করেছিল। গতকাল আমরা যেমন দেখেছি, ঈশ্বর কেবল সেই লোকদেরই ধ্বংস করেছিলেন যারা তাঁর বিরুদ্ধে যুদ্ধ করেছিল। এই লোকেরা পাপ করা বন্ধ করতে অস্বীকার করেছিল। ঈশ্বর তাদের ধ্বংস করার সিদ্ধান্ত নিয়েছিলেন এই কারণে নয় যে, তিনি নিষ্ঠুর ছিলেন বা ইস্রায়েলকে বেশি ভালোবাসতেন। 	ইস্রায়েল বুঝতে পেরেছিল যে, তারা যদি কনানীয়দের মত আচরণ করে, তবে তারাও ধ্বংস হয়ে যাবে (দ্বিতীয় বিবরণ ১৩ অধ্যায়ের সঙ্গে তুলনা করুন)। আমরা যেমন দেখব, রাহব, আখন, ও গিবোনীয়দের গল্প আমাদের দেখায় যে, ঈশ্বর সেই পাপীদের প্রতি দয়া দেখাতে ইচ্ছুক, যারা পাপের অভিশাপের অধীনে রয়েছে। তবে তাদের অবশ্যই পাপ থেকে ফিরে আসতে হবে এবং তাঁকে গ্রহণ করতে হবে। ঈশ্বর সব সময় পাপীদের সিদ্ধান্ত নেওয়ার সুযোগ দেন। তারা ঈশ্বরকে মেনে চলতে এবং বাঁচার সিদ্ধান্ত নিতে পারে। একইভাবে, ইস্রায়েলীয়রা যদি সদাপ্রভুর বিরুদ্ধে পাপ করত, তবে তারা ঈশ্বরের বিশেষ অনুগ্রহ হারাতে পারত।

`কনানীয়দের কঠিন হৃদয় সম্পর্কে গল্পটি আজ আমাদের স্বাধীন সিদ্ধান্ত নেওয়ার ক্ষমতা সম্পর্কে কী শিক্ষা দেয়?`