---
title:  সরিয়ে দেও বা ধ্বংস কর?
date:  28/10/2025
---

`যাত্রাপুস্তক ২৩:২৮-৩০; ৩৩:২; ৩৪:১১; গণনা ৩৩:৫২; এবং দ্বিতীয় বিবরণ ৭:২০ পদ পড়ুন। এছাড়াও যাত্রাপুস্তক ৩৪:১৩; দ্বিতীয় বিবরণ ৭:৫; ৯:৩; ১২:২, ৩ এবং ৩১:৩, ৪ পদ পড়ুন। ইস্রায়েলীয়দের প্রতিজ্ঞাত দেশ জয় করার বিষয়ে এই পদগুলো আমাদের কি বলে? ইস্রায়েলীয়রা কতটা ধ্বংস করেছিল?`

কনানীয়দের জন্য ঈশ্বরের প্রথম পরিকল্পনা মৃত্যু ছিল না। ঈশ্বর তাদের কাছ থেকে তাদের ভূমি সরিয়ে নিতে এবং তাদের জীবিত রাখতে চেয়েছিলেন। উপরের পদগুলোর দিকে তাকালে আমরা দেখতে পাই যে, ঈশ্বর যুদ্ধে ইস্রায়েলকে কী করতে বলেছিলেন। ঈশ্বর চেয়েছিলেন ইস্রায়েল তাদের ভূমি থেকে লোকদেরকে তাড়িয়ে দিক।

ঈশ্বর চেয়েছিলেন যে, কনানীয়রা তাদের দেবতাদের উপাসনা করতে যে জিনিসগুলো ব্যবহার করত, ইস্রায়েলীয়রা যেন সেগুলো ধ্বংস করে দেয়। ঈশ্বর চেয়েছিলেন, তাঁর লোকেরা যেন তাদের মনে প্রাণে পবিত্র থাকে। তাই তিনি ইস্রায়েলকে কনানীয়দের দেবতাদের উপাসনার জন্য ব্যবহৃত সব জিনিস ধ্বংস করার আদেশ দিয়েছিলেন। এই জিনিসগুলো ইস্রায়েলকে ঈশ্বরের বিরুদ্ধে পাপ করতে প্ররোচিত করত। একই সময়ে, ঈশ্বর সেই কনানীয়দের প্রতি দয়া দেখিয়েছিলেন যারা তাঁকে গ্রহণ করেছিল। ঈশ্বর সেই কনানীয়দের মুক্তি দিতে রাজি হয়েছিলেন (যিহোশূয় ২:৯-১৪ পদের সঙ্গে বিচারকর্তৃগণ ১:২৪-২৬ পদের তুলনা করুন। ঈশ্বর শুধু সেই কনানীয়দের ধ্বংস করেছিলেন যাদের হৃদয় কঠিন ছিল। এই কনানীয়রা ঈশ্বরের কথা মানতে অস্বীকার করেছিল। তারা তাদের শহরে লুকিয়ে ছিল। তারা তাঁর লোকদের জন্য ঈশ্বরের পরিকল্পনার বিরুদ্ধে লড়াই চালিয়ে গিয়েছিল (যিহোশূয় ১১:১৯, ২০)। 	আমরা হয়তো প্রশ্ন করতে পারি: ঈশ্বরের প্রথম পরিকল্পনা যদি কনানীয়দের মুক্তি দেওয়া হয়, তবে ইস্রায়েলীয়দের এত বেশি লোককে হত্যা করার কী দরকার ছিল?

আমরা যখন পবিত্র বাইবেল অধ্যয়ন করি, তখন আমরা দেখি যে, ঈশ্বর কনানীয়দের হত্যা করতে চাননি। কিন্তু কনানীয়রা মিশরের রাজা ফরৌণের মতই ছিল। তাদের হৃদয় প্রভুর বিরুদ্ধে কঠিন হয়ে গিয়েছিল। তারা সতর্কবাতা শোনেনি। তাই ঈশ্বর ইস্রায়েলকে তাদের ভূমি দেওয়ার সময় তাদের ধ্বংস করেছিলেন।

`আপনার হৃদয়ে কি এমন কিছু জিনিস আছে যা ঈশ্বরকে সরিয়ে দিতে এবং ধ্বংস করতে দিতে হবে? যদি থাকে, তবে সেগুলো কী কী?`