---
title:  শান্তিরাজ
date:  30/10/2025
---

`যিশাইয় ৯:৬; ১১:১-৫; ৬০:১৭; হোশেয় ২:১৮; মীখা ৪:৩ পদগুলো পড়ুন। ভবিষ্যতে তাঁর লোকদের জন্য ঈশ্বরের কি পরিকল্পনা রয়েছে, সেই সম্পর্কে এই পদগুলো আমাদের কি বলছে?`

এই সপ্তাহের পাঠটি পুরাতন নিয়মে বর্ণিত ধর্মযুদ্ধ নিয়ে। তবে আমাদের আরেকটি ধারণা নিয়ে আলোচনা করতে হবে যা পুরাতন নিয়মেও উল্লেখ আছে: ঈশ্বরের প্রতিজ্ঞাত ভবিষ্যৎ শান্তি। ত্রাণকর্তা তাঁর লোকদের জন্য এই শান্তি নিয়ে আসবেন। ত্রাণকর্তার নাম হবে শান্তিরাজ (যিশাইয় ৯:৬)। ত্রাণকর্তার রাজ্য হবে শান্তির রাজ্য। এই রাজ্যে নেকড়ে ও ভেড়া একসঙ্গে শান্তিতে ঘাস খাবে (যিশাইয় ১১:১-৮)। সেখানে আর কোনো কষ্ট বা যন্ত্রণা থাকবে না (যিশাইয় ১১:৯)। শান্তি সব কিছু নিয়ন্ত্রণ করবে (যিশাইয় ৬০:১৭; ৬৬:১২)।

`২ রাজাবলি ৬:১৬-২৩ পদের গল্পটি পড়ুন। এই গল্পটি ঈশ্বরের বিশেষ লোকদের এবং পৃথিবীর অন্যনান্য সকলের জন্য তাঁর পরিকল্পনা সম্পর্কে আমাদের কি জানায়?`

এই গল্পে ইলীশায় অরামীয়দের হত্যা না করে তাদের প্রতি দয়া দেখানোর সিদ্ধান্ত নেন (২ রাজাবলি ৬:২২)। ঈশ্বরের পরিকল্পনা তাঁর লোকেরা ও অন্য সকলে সর্বদা শান্তিতে থাকুক। গল্পে দেখা যায়, ইলীশায় জানেন যে, শত্রুদের চারপাশে অদৃশ্য একদল স্বর্গদূত রয়েছেন (২ রাজাবলি ৬:১৭)। এই স্বর্গদূতেরা অরামের সেনাবহিনী থেকেও শক্তিশালী। ঈশ্বর মানুষকে বাঁচাতে চান, মারতে বা ধ্বংস করতে চান না। তিনি চান তারা শান্তিতে থাকুক, ক্রীতদাস হিসেবে নয়। ঘৃণা ও কষ্ট আরও ঘৃণা ও কষ্টের জন্ম দেয় (মথি ২৬:৫২)। শান্তি আরও শান্তি নিয়ে আসে। ২ রাজাবলি ৬ এর গল্পটি এই কথার মাধ্যমে শেষ হয়: “তাহারা ভোজন পান করিলে . . . পরে অরামের সৈন্যদের ইস্রায়েল দেশে আর আসিল না” (২ রাজাবলি ৬:২৩)।

`আমরা কীভাবে যীশুর মত হতে পারি সে সম্পর্কে চিন্তা করুন। আমরা কীভাবে তাঁর শান্তি অন্যদের সঙ্গে ভাগ করে নিতে পারি? এই মুহূর্তে আপনার নিজের জীবন সম্পর্কে কী বলা যায়? আপনি আর কী কী উপায়ে অন্য মানুষের জীবনে যুদ্ধ নয়, শান্তি আনতে পারেন?`