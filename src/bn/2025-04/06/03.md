---
title:  আখনের পাপ
date:  03/11/2025
---

`যিহোশূয় ৭:১৬-১৯ পদ পড়ুন। ঈশ্বর এবং আখন সম্বন্ধে এই ঘটনাটি আমাদের কি বলে?`

ঈশ্বর একজন পাপীকে সঙ্গে সঙ্গে চিহ্নিত করেন না। বিচারক হিসেবে ঈশ্বর তাঁর লোকদের দেখাতে চান যে, তিনি ন্যায্য। তিনি তাঁর দয়াও দেখাতে চান। তাই, ঈশ্বর প্রথমে ব্যাখ্যা করেন যে, ইস্রায়েল কেন যুদ্ধে হেরে গিয়েছিল। এরপর ঈশ্বর লোকদের তাদের হৃদয় থেকে পাপ দূর করতে ও পরিশুদ্ধ হতে বলেন (যিহোশূয় ৭:১৩)। ঈশ্বর পাপের প্রতি এই ব্যাখ্যা এবং পাপের শাস্তি দেওয়ার মধ্যে সময় দেন। ঈশ্বর আখনকে পাপ স্বীকারের জন্য সময় দিয়েছিলেন। এছাড়া, আখনের পরিবার এই সময়ে সিদ্ধান্ত নিতে পারে যে, তারা আখনের পাপ ঢাকতে চায় নাকি এর সঙ্গে জড়িত হতে অস্বীকার করে। একইভাবে, ঈশ্বর কোরহের সন্তানদের একটি সুযোগ দিয়েছিলেন। তারা তাদের বাবার পক্ষ নিতে অস্বীকার করেছিল। তাই ধ্বংস হতে অস্বীকার করেছিল (গণনা ১৬:২৩-৩৩, ২৬:১১ পদের সঙ্গে তুলনা করুন)।

অবশেষে, ঈশ্বর বিচারক হিসেবে তাঁর কাজ শুরু করেন। প্রথমে ঈশ্বর আখনের পরিবারকে পরীক্ষা করেন। তারপর ঈশ্বর আখনকে পরীক্ষা করেন। ঈশ্বরের কাজ খবুই সতর্কতাপূর্ণ। তিনি অপরাধের সাক্ষী। একই সঙ্গে তিনি সেই বিচারকও, যিনি দোষীকে শাস্তি দেবেন।

আখন খুবই একগুঁয়ে । সে কি সত্যিই বিশ্বাস করত যে, কে পাপ করেছে তা ঈশ্বর জানতে পারবেন না? আমরা ঈশ্বরের চোখ থেকে কিছুই লুকাতে পারি না। ঈশ্বর সবকিছু দেখেন (গীতসংহিতা ১৩৯:১-১৬; ২ বংশাবলি ১৬:৯)। মানুষের হৃদয়ে লুকানো সবকিছু তিনি জানেন (১ শমূয়েল ১৬:৭; যিরমিয় ১৭:১০; হিতোপদেশ ৫:২১)।

লক্ষ্য করুন, যিহোশূয় কীভাবে আখনের সঙ্গে কথা বলেন। যিহোশূয় তাকে “হে আমার বৎস” বলে সম্বোধন করেন। এই নামটি যিহোশূয় ও আখনের মধ্যে সম্পর্ক দেখায়। যিহোশূয় ইস্রায়েলের নেতা এবং আখনের চেয়ে অনেক বড়। আমার পুত্র এই কথাগুলো আমাদের আরও দেখায় যে, যিহোশূয়ের হৃদয় আখনের জন্য দয়াতে পরিপূর্ণ। যিহোশূয়ের সদয় কথা এবং কাজ আমাদের জন্য যীশুর ভালোবাসার প্রতীক। যীশু কখনও খারাপ ও নোংরা ছিলেন না। তিনি কখনোও তীর্যক ভাষা ব্যবহার করেননি। জোরালো কারণ ছাড়া তিনি কাউকে কষ্ট দেননি। যীশু মিথ্যা, সন্দেহ, এবং মন্দের বিরুদ্ধে দাঁড়াতে ভয় পাননি। কিন্তু যীশু যখন তাদের পাপের জন্য তিরস্কার করতেন তখন কাঁদতেন।” ঈলেন জি হোয়াইট, দ্যা ডি জায়ার অব এজেজ, পৃষ্ঠা ৩৫৩।

`আপনি কি করেন তা সবই ঈশ্বর জানেন। এমনকি আপনার করা যে কাজ সম্বন্ধে কেউ জানে না তা-ও তিনি জানেন। এই ধারণাটি আপনার জীবন যাপনের পদ্ধতিকে কীভাবে পরিবর্তন করে? এই ধারণাটি কীভাবে আপনার জীবন-যাপনকে পরিবর্তন করা উচিৎ?`