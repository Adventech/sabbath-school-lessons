---
title:  চুক্তি লঙ্ঘন
date:  02/11/2025
---

`যিহোশূয় ৭ অধ্যায় পড়ুন। কি কারণে অয় শহরের লোকেরা ইস্রায়েলের লোকদের যুদ্ধে পরাজিত করেছিল তার প্রধান দুটি কারণ কী ছিল?`

ইস্রায়েলীয়রা কেন প্রথমবার অয় নগরের লোকদের হারাতে ব্যর্থ হয়েছিল? আসুন উত্তরের জন্য যিহোশূয় ৭ অধ্যায় দেখি।

ইস্রায়েলের পরাজয়ের দুটো গুরুত্বপূর্ণ কারণ ছিল: ১) আখনের পাপ এবং ২) ইস্রায়েলের নিজেদের শক্তির উপর আস্থা। ইস্রায়েল অয় আক্রমণ করার আগে ঈশ্বরের কাছে তাঁর পরামর্শ চাইতে ভুলে গিয়েছিল। এছাড়া, ইস্রায়েল ভেবেছিল অয় শহরের সৈন্যদের শক্তি কম ছিল।

আসুন, আমরা আখনের পাপের দিকেও মনোযোগ দেই। আখন ঈশ্বরের অবাধ্য হয়। যিহোশূয় ৭:১, ১১-১৩ পদ আমাদের দেখায় যে, ঈশ্বর আখনের পাপের জন্য ইস্রায়েলকে দায়ী করেন। তাই, আখনের সিদ্ধান্তের জন্য ইস্রায়েল কষ্ট ভোগ করে। ঈশ্বর ব্যাখ্যা করেন যে, আখনের পাপ খুবই নিকৃষ্ট পাপ। পবিত্র বাইবেল পাপের জন্য একটি বহুল পরিচিত শব্দ ব্যবহার করে: আখন এর পাপের বিষয় বলতে “খাতা (কযধঃধ)” ব্যবহার করে। এরপর পবিত্র বাইবেলে আখনের পাঁচটি পাপের কথা বলে। ১) আখনের হৃদয় ঈশ্বরের কাছ থেকে দূরে সরে গিয়েছিল, ২) আখন চুরি করেছিল, ৩) এরচেয়ে নিকৃষ্ট বিষয় হল, আখন সেই জিনিস চুরি করেছিল যা, ঈশ্বর ধ্বংস করতে বলেছিেেলন ৪) আখন মিথ্যা বলেছিল, ৫) আখন চুরি করা জিনিস লুকিয়ে রেখেছিল।

আখন ঈশ্বরের সঙ্গে কৃত চুক্তি ভঙ্গ করেছিল। কিন্তু ঈশ্বরের চোখে কেবল আখন নয় পুরো ইস্রায়েল দোষী ছিল। তাই সদাপ্রভু যিহোশূয়কে বলেছিলেন, “ইস্রায়েল আমার বিরুদ্ধে পাপ করেছে, এমন কি তাহারা আমার আজ্ঞাপিত নিয়ম লঙ্ঘন করিয়াছে;” (যিহোশূয় ৭:১১)।

`সমাজে অন্য কারো পাপের কারণে কীভাবে একটি জাতি ক্ষতিগ্রস্ত হতে পারে? আপনি কি উদাহরণ দিতে পারেন? এই অভিজ্ঞতার কারণে ইস্রায়েল জাতি কীভাবে পরিবর্তিত হয়েছিল?`