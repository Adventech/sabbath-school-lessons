---
title:  অতিরিক্ত পাঠ
date:  07/11/2025
---

ঈলেন জি হোয়াইটের পিতৃকুলপতিগণ ও ভাববাদীগণ বইয়ের “যিরিহোর পতন” অধ্যায়টি ৪৯৩-৪৯৮ পৃষ্ঠা থেকে পড়ুন।

যে পাপ আখনকে ধ্বংস করেছিল তা একটি লোভী হৃদয়ে সূত্রপাত হয়েছিল। অনেকে কাছেই এই ধরণের পাপ একটি সমস্যা। কিন্তু কতিপয় লোক এর বিপদ উপলব্ধি করতে পারে।

“আখন তার অপরাধ স্বীকার করেছিল, কিন্তু যখন সে স্বীকারোক্তি প্রদান করেছিল, তখন তা তার নিজের উপকারর্থে অনেক দেরি হয়ে গিয়েছিল। সে ইস্রায়েলের সেনাবাহিনীকে অয় নগর থেকে পরাজিত ও হতাশ হয়ে ফিরে আসতে দেখেছিল; তবুও সে সামনে এসে তার পাপ স্বীকার করে নাই। সে দেখেছিল যিহোশূয় এবং ইস্রয়েলের প্রাচীনেরা তার মূলবান কথা শুনার জন্য শোকে দুঃখে ভূমিতে প্রণিপাত পূর্বক মস্তক নত করতে হয়েছিল। তখন যদি সে স্বীকার করত, তাহলেও কিছুটা প্রমাণিত হত যে, সে প্রকৃতপক্ষে অনুশোচনা করেছিল; কিন্তু সে তখনও নীরবতা পালন করেছিল। সে ঘোষণাটি শুনেছিলেন যে, একটি মহা-অপরাধ সংঘটিত হয়েছে এবং এমনকি সে অপরাধের বৈশিষ্ট সম্পর্কেও সুর্নিদৃষ্টভাবে বলতে শুনেছিল। কিন্তু তার ঠোঁট বন্ধ ছিল। এরপর শুরু হয়েছিল আনুষ্ঠানিক তদন্ত। তার হৃদয় তখন আতঙ্কে শিহরিত হয়েছিল, যখন সে দেখতে পেয়েছিল তার বংশ, তারপর তার গোত্র এবং তার পরিবার দিকে ইঙ্গিত করা হয়েছে! কিন্তু তারপরও সে কোন স্বীকারোক্তি বিষয় উচ্চারণ করেনি, যতক্ষণ না ঈশ্বরের আঙুল তার উপর রাখা হয়েছিল। তারপর, যখন তার পাপ আর গোপন করা গেল না, তখন সে সত্য স্বীকার করেছিল। প্রায়ই অনুরূপ ভাবে স্বীকারোক্তি প্রদান করা হয়, সত্য প্রমাণিত হওয়ার পরে স্বীকার করা এবং শুধুমাত্র আমাদের কাছে পরিচিত পাপ স্বীকার করার এবং ঈশ্বরের কাছে পাপ স্বীকার মধ্যে বিস্তর পার্থক্য রয়েছে। আখন তার অপরাধের পরিণতি এড়াতে আশা না করলে, সে তার অপরাধ স্বীকার করত না। কিন্তু সে তার স্বীকারোক্তি প্রদান করেছিল শুধুমাত্র দেখানোর জন্য যে, তার প্রতি যে শাস্তি প্রদান করা হয়েছিল, তা ছিল ন্যায্য। তার মধ্যে পাপের জন্য কোন সত্যিকারের অনুতাপ ছিল না, কোন অনুশোচনা ছিল না, উদ্দেশ্যের কোন পরিবর্তন ছিল না এবং মন্দের প্রতি কোন ঘৃণা ছিল না।” ঈলেন জি হোয়াইটের পিতৃকুলপতিগণ ও ভাববাদীগণ, পৃষ্ঠা ৪৯৬-৪৯৮।

**আলোচ্য প্রশ্নাবলি:**

`দশম আজ্ঞাটি পড়ুন। আমাদের চারপাশে যখন এমন সব জিনিসের বিজ্ঞাপণ দেখি যা আমাদের আসলে দরকার নেই, তখন আমরা কীভাবে এই আদেশটি পালন করি। সত্যিকারের প্রয়োজন কীভাবে আমাদের চাওয়া থেকে আলাদা? এই প্রশ্নের উত্তর জানা আমাদের জন্য জরুরী কেন?`

`দানিয়েল ৯:৪-১৯ পদে দানিয়েলের প্রার্থনা পড়ুন। দানিয়েল কেন বলেছিলেন যে, “আমরা” এই সমস্ত খারাপ কাজ করেছি, এমনকি যখন দানিয়েল সেগুলোর কোনোটাই করেননি? কেন দানিয়েল নিজেকে অন্তর্ভুক্ত করেন? এই উত্তরটি আমাদের প্রার্থনা সম্পর্কে কী শিক্ষা দেয়?`