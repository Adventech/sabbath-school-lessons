---
title:  প্রত্যাশার দ্বার
date:  05/11/2025
---

`যিহোশূয় ৮:১-২৯ পদ পড়ুন। এই ঘটনাটি কীভাবে আমাদের বলে যে, আমাদের নিকৃষ্ট ভুলগুলো ঈশ্বর আশীর্বাদে রূপান্তর করতে পারেন?`

ঈশ্বর অয়ের কাছাকাছি “আখোর” উপত্যকায় ইস্রায়েলর পরাজয়কে সাফল্যে রূপান্তরীত করেন। আখোর শব্দটি হিব্রু শব্দ থেকে এসেছে, যার অর্থ “বিপদ”। এখন আখোর উপত্যকা আশার স্থানে পরিণত হয়েছে (হোশেয় ২:১৫ পদের সঙ্গে তুলনা করুন)। ঐ শহরের লোকেরা গর্বে পরিপূর্ণ ছিল, কারণ তারা প্রথম যুদ্ধে ইস্রায়েলকে পরাজিত করেছিল। তারা নিশ্চিত ছিল যে, তারা ইস্রায়েলকে আবারও হারাতে পারবে। ঐ শহরের লোকেরা ইস্রায়েলকে আক্রমণ করে, আর ইস্রায়েল যুদ্ধে হেরে পালিয়ে যাওয়ার ভান করে। এই কৌশলের কারণে অয় নগরের সব লোক নগর ছেড়ে ইস্রায়েলের পিছে ধাওয়া করে। ঐ শহরের লোকেরা জানে না যে, ৩০,০০০ ইস্রায়েলী সৈন্য শহরের খুব কাছেই লুকিয়ে আছে (যিহোশূয় ৮:৪)। এই ৩০,০০০ লোক অয় নগরে আগুন লাগিয়ে দেবে। যিহোশূয় ৮:৭ বলে যে, ইস্রায়েলের বিজয়ের মূল কৃতিত্ব ঈশ্বরের। ঈশ্বর যিহোশূয়কে যুদ্ধের পরিকল্পনা দিয়েছিলেন। কিন্তু ইস্রায়েল তাদের চমৎকার সামরিক পরিকল্পনার জন্য জেতেনি। তারা জিতেছিল কারণ ঈশ্বর তাদের যুদ্ধ করতে সাহায্য করেছিলেন। তারপর তিনি তাদের নগরটি উপহার হিসেবে দিয়েছিলেন।

যখন অয় নগরের লোকেরা শহর ছেড়ে ইস্রায়েলের পিছনে তাড়া করে, তখন সদাপ্রভু যিহোশূয়কে আদেশ দিলেন। ঈশ্বর আমাদের দেখান যে, তিনিই যুদ্ধের নিয়ন্ত্রক। এখন আমরা দেখব যে, ইস্রায়েলী সেনাবাহিনী যুদ্ধে জিতবে।

যিহোশূয়ের অস্ত্র ছিল বাঁকানো তলোয়ার, কোনো বর্শা নয়। যিহোশূয়ের সময়ে লোকেরা যুদ্ধ করার সময় খুব কমই বাঁকানো তলোয়ার ব্যবহার করত। কিন্তু বাঁকানো তলোয়ার ছিল নেতৃত্ব ও নিয়ন্ত্রণের প্রতীক। তাই বাঁকানো তলোয়ার ঈশ্বরের যুদ্ধের উপর নিয়ন্ত্রণ দেখায়। যিহোশূয় যতক্ষণ না ইস্রায়েল জিতেছিল ততক্ষণ বাঁকানো তলোয়ার ধরে রেখেছিলেন, তিনি দেখিয়েছিলেন যে, তিনিই ইস্রায়েলের নেতা। যিহোশূয় ইস্রায়েলের প্রতি সেই একই নেতৃত্ব দেখিয়েছিলেন যা মোশি ইস্রায়েলের যর্দন নদী পার হওয়ার সময় (যাত্রাপুস্তক ১৪:১৬) এবং অমালেকীয়দের বিরুদ্ধে যুদ্ধের (যাত্রাপুস্তক ১৭:১১-১৩) সময় দেখিয়েছিলেন।

অয়ের বিরুদ্ধে যুদ্ধে ঈশ্বর কোনো বিশেষ অলৌকিক ঘটনা দেখাননি। কিন্তু ইস্রায়েলীয়রা জানে যে, ঈশ্বর তাদের জিততে সাহায্য করেন। ইস্রায়েলীয়রা জিতেছিল কারণ যিহোশূয়ের ঈশ্বরের প্রতি পূর্ণ বিশ্বাস ছিল এবং তিনি তাঁর বাধ্য ছিলেন। এই গুরুত্বপূর্ণ নিয়মটি আজকের দিনে আমাদের জন্য একটি শিক্ষা। যখনই আমরা সমস্যায় পড়ি বা সাহায্যের প্রয়োজন হয়, আমাদের অবশ্যই ঈশ্বরের উপর ভরসা রাখতে হবে, যেন তিনি আমাদের সাফল্য দেন।