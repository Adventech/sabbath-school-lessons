---
title:  আভ্যন্তরীণ শত্রু
date:  01/11/2025
---

### শাস্ত্রপাঠ

যিহোশূয় ৭; ৭:১৬-১৯; ৭:১৯-২১; ৮:১-২৯; ৭:৬-৯।

> <p>মুখস্থপদ</p>
> “আমি সদাপ্রভু অন্তঃকরণের অনুসন্ধান করি, আমি মর্মের পরীক্ষা করি; আমি প্রত্যেক মনুষ্যকে আপন আচরণানুসারে আপন আপন কর্মের ফল দিয়া থাকি” (যিরমিয় ১৭:১০)।

যিহোশয় ৭ অধ্যায়ে, ইস্রায়েলীয়রা একটি ভয়াবহ অভিজ্ঞতার সম্মুখীন হয়। এই অভিজ্ঞতা ইস্রায়েলীয়দের শিক্ষা দেয় যে, কেন তাদের ঈশ্বরের সঙ্গে করা চুক্তিকে সম্মান করা উচিৎ। যখন ইস্রায়েলীয়রা ঈশ্বরের বাধ্য থাকে, তখন তারা যুদ্ধে জয়লাভ করে। যখন ইস্রায়েলীয়রা ঈশ্বরের অবাধ্য হয়, তখন তারা পরাজিত হয়। প্রভু একজন শক্তিশালী যোদ্ধা। ইস্রায়েলের সামরিক সাফল্য তাদের বিশাল সেনাবাহিনী বা চতুর যুদ্ধ পরিকল্পনার উপর নির্ভর করে না, বরং সদাপ্রভুর উপর নির্ভর করে। যখন সদাপ্রভু ইস্রায়েলের সঙ্গে যুদ্ধক্ষেত্রে যান, তখন তারা জয়ী হয়।

প্রতিজ্ঞাত দেশ জয় করার জন্য ইস্রায়েল যখন যুদ্ধ করছিল, তখন তারা একটি কঠিন শিক্ষা লাভ করেছিল। আর যে শিক্ষা লাভ করেছিল তা হলো তাদের সবচেয়ে বড় শত্রু তাদের নিজেদের শিবিরে ছিল। দেয়াল ও শক্তিশালী শহরগুলো বড় সমস্যা ছিল। কিন্তু ইস্রায়েলীয়দের এর চেয়েও বড় সমস্যা ছিল। তাদের সমস্যা ছিল তাদের নিজেদের লোকেরা খুব একগুঁয়ে ছিল। তারা প্রভু যা করতে বলেছিলেন, তা করতে চায়নি।

ঈশ্বরের প্রতিশ্রতির অপেক্ষা করার সময় আমাদেরও একই সমস্যা রয়েছে (১ পিতর ১:৪; কলসীয় ৩:২৪)। প্রতিজ্ঞাত দেশের “সীমান্তে অপেক্ষা করার সময় ঈশ্বর আমাদের বিশ্বাস পরীক্ষা করেন। আমরা পরীক্ষায় উত্তীর্ণ হতে পারি। কিন্তু কেবল তখনই যদি আমরা সম্পূর্ণরূপে নিজেদের যীশুর কাছে সমর্পণ করি।