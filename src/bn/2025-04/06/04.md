---
title:  জীবন পরিবর্তনকারী সিদ্ধান্ত
date:  04/11/2025
---

`যিহোশূয় আখনকে দুটো কাজ করতে বললেন: ১) সদাপ্রভুর মহিমা স্বীকার করতে বললেন ২) নিজের পাপ স্বীকার করতে বললেন।`

অত্যন্ত দুঃখের বিষয়, আখন এমন কিছুই করেনি যা প্রকাশ করে যে, সে অনুতপ্ত। আখন তার পাপ গোপন রাখতে চেয়েছিল। মোশির আইন বলে যে, ঈশ্বর সেই পাপ ক্ষমা করতে পারেন না যার জন্য আমরা দুঃখিত নই (গণনা ১৫:২৭, ৩১ পদের সঙ্গে তুলনা করুন)।

যিহোশূয় ৭:২১ পদে আখনের কথাগুলো আদম ও হবার কথা মনে করিয়ে দেয়। হবা দেখেছিলেন (হিব্রু ভাষায় রাঃআহ) গাছটি চমৎকার (হিব্রু ভাষায় “খামাদ”) আর এর ফল চমৎকার। অবশেষে তিনি (“লাকাখ” হিব্রু ভাষায়) নিষিদ্ধ ফল নিলেন। একইভাবে, আখন বলে যে, একটি চমৎকার জামা দেখল, ২০০ শেকল রৌপ্য মুদ্রা, এবং এক থান স্বর্ণ দেখেছিল (রাঃআহ)। আখন সেগুলো চেয়েছিল (খামাদ) এবং নিয়েছিল (খাকাখ)। আখনের এই সিদ্ধান্ত দেখায় যে সে লোভী ছিল। ঈশ্বর তার মঙ্গল চান সে বিষয়ে ঈশ্বরের উপর তার ভরসা ছিল না। আখনের লোভী মন প্রমাণ করে যে, সে বিশ্বাস করত ঈশ্বর তার কাছ থেকে ভালো কিছু লুকাচ্ছেন। আদম ও হবার মনেও একই চিন্তা ছিল।

`আমরা আখনের সঙ্গে রাহবের তুলনা করতে পারি। (যিহোশূয় ২:১-১৩ পদের সঙ্গে তুলনা করুন)। রাহব গুপ্তচরদের ছাদে নিয়ে গিয়েছিল। তিনি সৈন্যদের কাছ থেকে তাদের লুকিয়ে রেখেছিলেন। কিন্তু আখন নিষিদ্ধ জিনিস চুরি করে যিহোশূয়ের কাছ থেকে লুকিয়ে রেখেছিল। রাহব ইস্রায়েলী গুপ্তচরদের প্রতি সদয় ছিলেন। তিনি তাদের যুদ্ধ জিততে সাহায্য করেছিলেন। কিন্তু আখনের লোভী মনের কারণে ইস্রায়েলের সমস্যা হয়েছিল। এর ফলস্বরূপ ইস্রায়েল ঐ শহরের বিরুদ্ধে যুদ্ধে পরাজিত হয়। রাহব ইস্রায়েলের সঙ্গে একটি চুক্তি করেছিলেন। কিন্তু আখন প্রভুর সঙ্গে করা চুক্তি ভেঙ্গেছিল। রাহব নিজেকে ও তার পরিবারকে বাঁচিয়েছিলেন। এরপর তারা ইস্রায়েলের সম্মানীত নাগরিক হয়েছিলেন। কিন্তু আখন ও তার পরিবার মারা গিয়েছিল। তারা লজ্জার উদাহরণ হয়ে রইল। চিন্তু করুন, আমাদের জন্য স্বার্থপর ও লোভী হওয়া কতটা সহজ। আমরা কীভাবে এই পাপগুলো এড়াতে পারি? লূক ১২:১৫ পদের সঙ্গে আপনার উত্তরের তুলনা করুন।`