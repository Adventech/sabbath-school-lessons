---
title:  তাঁর লোকদের কাছে ঈশ্বরের প্রতিজ্ঞা
date:  30/09/2025
---

`যিহোশূয় ১:২, ৩ পদে সদাপ্রভু যিহোশূয়কে বলেন যে, তিনি ইস্রায়েলীয়দের দেশটি দিচ্ছেন। কিন্তু এই পদগুলোতে বলা হয়েছে যে, ঈশ্বর ইতোমধ্যেই তাদের দেশটি দিয়েছেন। এটা কীভাবে হতে পারে?`

এই ভূমি ছিল সদাপ্রভুর কাছ থেকে একটি উপহার। সদাপ্রভু ছিলেন আসল মালিক। যিহোশূয় ১: ২, ৩ পদে ব্যবহৃত “দিয়াছি” শব্দটির দুটো ভিন্ন অর্থ আছে। প্রথম অর্থটি আমাদের দেখায় যে, ঈশ্বর তাঁর লোকদের দেশ দিচ্ছেন। ইস্রায়েলীয়রা যর্দন নদী পার হওয়ার আগেই কিছু অঞ্চল জয় করেছিল। কিন্তু প্রতিজ্ঞাত দেশের বেশিরভাগ অংশই তাদের ছিল না।

যিহোশূয় ১:৩ পদে, “দিয়াছি” শব্দটি ব্যবহার করা হয়েছে এটা বোঝাতে যে, ঈশ্বর ইতোমধ্যেই ইস্রায়েলকে দেশটি দিয়েছেন। পবিত্র বাইবেলে সদাপ্রভু যে সব প্রতিজ্ঞা করেছেন তা নিশ্চিত ও সত্য। তাই আমরা বিশ্বাস করতে পারি যে, সেগুলো পাওয়ার আগেই সেগুলো আমাদের আছে।

যিহোশূয় ১:৩ পদে “তোমরা” “তোমাদিগকে” শব্দ দুটো দিয়ে যিহোশূয় এবং জনগণ উভয়কে বোঝানো হয়েছে। সুতরাং, ঈশ্বর কেবল যিহোশূয়কে নয়, ইস্রায়েলের প্রত্যেকের প্রতি তাঁর প্রতিজ্ঞা করেছেন।

এছাড়া, “কল” নামক হিব্রু শব্দটি অনেকবার ব্যবহৃত হয়েছে। “কল” কে “সবাই” বা “প্রত্যেক” হিসেবেও অনুবাদ করা যেতে পারে, যেমন আমরা প্রথম অধ্যায়ে দেখতে পাই। এই শব্দটি আমাদের বুঝতে সাহায্য করে যে, ঈশ্বর, যিহোশূয় এবং তাঁর লোকদের অবশ্যই সম্পূর্ণ একমত হতে হবে। জাতি হিসেবে তাদের মনে প্রাণে এক হতে হবে। তাহলে ঈশ্বর প্রতিজ্ঞাত দেশের জন্য যুদ্ধ করতে তাদের সাহায্য করতে পারবেন।

যিহোশূয় ১:৪-৬ পদ এবং ইব্রীয় ৬:১৭, ১৮ পদ পড়ুন। যিহোশূয় পুস্তকের ১ অধ্যায়ের শুরুতে প্রতিজ্ঞাত দেশ কেবল প্রতিজ্ঞার মধ্যেই সীমাবদ্ধ ছিল। কিন্তু পদের শুরুতেই সদাপ্রভু বলেছেন দেশটি তার চেয়েও বেশি কিছু। প্রতিজ্ঞাত দেশটি ইস্রায়েলদের জন্য তাঁর দেওয়া উপহার।

মানুষ যখন মারা যায়, তখন তারা প্রায়শই তাদের অর্থ, সম্পত্তি বা জমি তাদের সন্তানদের জন্য রেখে যায়। ঈশ্বরের সন্তান হিসেবে ইস্রায়েল ঈশ্বরের কাছ থেকে প্রতিজ্ঞাত দেশ পাচ্ছে। এই উপহার ইস্রায়েলকে ঈশ্বরের বিশেষ উত্তরাধিকারী করে তোলে। একজন উত্তরাধীকারী হলেন তিনি, যিনি কারও মৃত্যুর পর তার অর্থ, সম্পত্তি বা জমি পান। ঈশ্বরের ধন কেবল অর্থ বা জমির চেয়েও বেশি কিছু অন্তর্ভুক্ত করে। তাঁর ধনের মধ্যে তাঁর প্রতিজ্ঞাও রয়েছে। কীভাবে আমরা ঈশ্বরের প্রতিজ্ঞার “উত্তরাধিকারী” হই?

`আমরা ঈশ্বরের প্রতিজ্ঞার উপর ভরসা রাখতে পারি যে, সেগুলো অবশ্যই রক্ষা করা হবে কারণ তিনি বলেছেন তিনি আমাদের সঙ্গে সঙ্গে থাকবেন। ইস্রায়েললের সফলতার জন্য তাদের সঙ্গে ঈশ্বরের থাকার দরকার ছিল। ঈশ্বর ছাড়া ইস্রায়েল অন্য যে কোনো দেশের মতই হত, তাদের বিশেষত্ব প্রমাণ করার মত কিছুই থাকত না, (যাত্রাপুস্তক ৩৩:১২-১৬)। যিহোশূয়ের সফল হওয়ার জন্য তাঁর সঙ্গে ঈশ্বরের থাকা অপরিহার্য ছিল। আজও কিছুই পরিবর্তন হয়নি। আমাদের সফল হওয়ার জন্য ঈশ্বরের সাহায্য প্রয়োজন। তাই যীশু মথি ২৮:২০ পদে আমাদের জন্য একটি বিশেষ প্রতিজ্ঞা করেছেন।`