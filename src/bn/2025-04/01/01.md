---
title:  কীভাবে সফল হওয়া যায়
date:  27/09/2025
---

### শাস্ত্রপাঠ

দ্বিতীয় বিবরণ ১৮:১৫-২২; যিহোশূয় ১; ইব্রীয় ৬:১৭, ১৮; আদিপুস্তক ২৪:৪০; যিশাইয় ৫৩:১০।

> <p>মুখস্থ পদ</p>
> “তুমি কেবল বলবান হও ও অতিশয় সাহস কর; আমার দাস মোশি তোমাকে যে ব্যবস্থা আদেশ করিয়াছে, তুমি সেই সমস্ত ব্যবস্থা যত্নপূর্বক পালন কর; তাহা হইতে দক্ষিণে কি বামে ফিরিও না; যেন তুমি যে কোন স্থানে যাও, সেই স্থানে বুদ্ধিপূর্বক চলিতে পার” (যিহোশূয় ১:৭)।

বেঞ্জামিন জান্ডার ছিলেন বোস্টনের একটি বিখ্যাত ব্যন্ড দলের সঙ্গীত পরিচালক। জান্ডার একটি সঙ্গীত ক্লাশের শিক্ষক হিসেবেও কাজ করতেন। জান্ডার খেয়াল করলেন, ছাত্ররা যখন শিক্ষককে দেখানোর জন্য বাজায় তখন তারা নার্ভাস হয়ে পড়ে। জান্ডার চাননি তারা ভয় পাক। তাই জান্ডার ক্লাশের প্রথম দিনই একটি ঘোষণা দিলেন। ক্লাশের প্রত্যেককে “এ” গ্রেড পাবে। জেন্ডার আশা করেননি তার ছাত্ররা এ পাবে। জান্ডার ছাত্রদের বোঝাতে চেয়েছিলেন “এ” হল একটি উপহার। এই উপহারটি তাদের সফলতার বিষয়ে শেখাবে। “এ” ছাত্রদের দেখিয়েছে যে, সঙ্গীতজ্ঞ হিসেবে তাদের পক্ষে কী করা সম্ভব।

যিহোশূয় পুস্তকটি নতুন কিছু করার বিষয় বলে। মোশি ৪০ বছর যাবৎ ইস্রায়েলের নেতা ছিলেন। কিন্তু মোশি এখন ইস্রায়েলের অতীত ইতিহাস। মরুভূমির যাত্রা শেষ হয়েছে। ইস্রায়েলের নতুন একটি দল প্রতিজ্ঞাত দেশে প্রবেশ করার জন্য প্রস্তুত। এই দেশটি ইস্রায়েলের জন্য ঈশ্বরের উপহার। ইস্রায়েলীয়রা এই উপহার অর্জন করতে পারেনি। কীভাবে বসবাস করতে হয় তা শেখানোর জন্য ঈশ্বর ইস্রায়েলকে এই দেশটি দিয়েছেন। তাঁর সাহায্যে তারা কী করতে সক্ষম তা দেখানোর জন্য ঈশ্বর তাদের এটা উপহার দিয়েছেন।

আসুন, একটি নতুন জীবন শুরু করার জন্য ঈশ্বর কীভাবে তাঁর লোকদের সাহায্য করেছিলেন সে বিষয়ে অধ্যয়ন করি। এই একই কাজ ঈশ্বর আপনার জন্যও করতে পারেন।