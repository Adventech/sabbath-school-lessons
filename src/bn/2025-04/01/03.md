---
title:  পার হও! অধিকার কর! বন্টন কর! সেবা কর!
date:  29/09/2025
---

`যিহোশূয় ১ অধ্যায় পড়ুন। যিহোশূয় পুস্তকের গঠন সম্বন্ধে প্রথম অধ্যায় থেকে আমরা কি জানতে পারি? যিহোশূয়ের পুস্তকটি কীভাবে গঠিত হয়েছে? এর বিভিন্ন অংশগুলো কী?`

যিহোশূয় ১ অধ্যাটি সম্পূর্ণ যিহোশূয়ের পুস্তকের একটি ভূমিকা। যিহোশূয় পুস্তকের চারটি অংশ আছে। এগুলো হল ১) যর্দন নদী পার হওয়া; ২) দেশ অধিকার করা; (যিহোশূয় ১:১০, ১১) ৩) ভূমি বন্টন (যিহোশূয় ১:১২-১৫); এবং ৪) প্রভুর সেবা করা ও বাধ্য থাক। যিহোশূয় পুস্তকের প্রথম অধ্যায়ে চারটি বক্তৃতাও অন্তর্ভূক্ত রয়েছে। প্রতিটি বক্তৃতা পুস্তকটির চারটি অংশ বুঝতে সাহায্য করে।

যিহোশূয়ের পুস্তকে তাঁর লোকদের জন্য ঈশ্বরের কাজ দেখানো হয়েছে। ঈশ্বর সব সময় নেতৃত্ব দেন বা প্রথম পদক্ষেপ নেন। প্রতিটি কাজে ঈশ্বর যিহোশূয়কে একটি বিশেষ দায়িত্ব দেন। প্রতিটি কাজ প্রতিজ্ঞাত ভূমি জয় করার বিষয়ে। এছাড়া, যিহোশূয়ের পুস্তকে যিহোশূয় কাজটি শেষ করার পরে তা নিয়ে আলোচনা করা হয়েছে।

পরিশেষে, ঈশ্বর তাঁর লোকদের প্রতি প্রতিজ্ঞাত দেশ দেওয়ার বিষয়ে তাঁর প্রতিজ্ঞা রক্ষা করেন। তখন থেকে ইস্রায়েলীয়রা ভূমি রক্ষা করার জন্য দায়বদ্ধ। কেবল বিশ্বাস ও বাধ্যতার মাধ্যমেই এই দায়িত্ব পালন করা সম্ভব।

ঈশ্বর ইস্রায়েলের জন্য যা করেন তা তিনটি ক্রিয়াপদের মাধ্যমে দেখানো হয়েছে: “পার হও”

“অধিকার কর” “বন্টন কর”। লোকদের অবশ্যই প্রভুর বাধ্য থাকতে ও তাঁর সেবা করতে হবে। আবারও বলছি, যিহোশূয় পুস্তকের চারটি অংশ রয়েছে। নিচের ক্রিয়াপদগুলো প্রতিটি অংশের সবচেয়ে গুরুত্বপূর্ণ বিষয়টি দেখতে সাহায্য করে:

১. পার হও (যিহোশূয় ১:১-৫:১২)
২. অধিকার কর (যিহোশূয় ৫:১২-১২:২৪)
৩. বন্টন কর (যিহোশূয় ১৩:১-২১:৪৫)
৪. সেবা কর (যিহোশূয় ২২:১-২৪:৩৩)।

এখানে দেখতে পাই, যিহোশূয় পুস্তকের চারটি অংশ পুস্তকটির গুরুত্বপূর্ণ বার্তা দেখায়। ঈশ্বর তাঁর লোকদের জন্য কাজ করেন। কিন্তু তিনি তাঁর লোকদের সঙ্গেও কাজ করেন। লোকদের অবশ্যই বিশ্বাস করতে হবে এবং বাধ্য থাকতে হবে। ঈশ্বর আমাদের জন্য অনেক কিছু করেন। তিনি আমাদের জন্য অনেক কিছু করেন যা আমরা নিজেরা করতে পারি না। তাই তিনি আমাদের তাঁর সেবা করতে বলেন। আমাদের অবশ্যই তাঁর কথা শুনতে হবে এবং তিনি যা করতে বলেন, তা-ই করতে হবে। প্রকাশিত বাক্য ১৪:১২ পদে ঈশ্বরের শেষকালের চিত্র একই ধারণা দেয়। ঈশ্বর আমাদের জন্য যা করেন, তাতে আমাদের বিশ্বাস রাখতে হবে। বিশ্বাস বাধ্যতার দিকে পরিচালিত করে।

`পবিত্র বাইবেলের কিছু প্রতিজ্ঞা নিয়ে চিন্তা করুন, যেগুলো আপনার কাছে খুবই মূল্যবান মনে হয়। এই প্রতিজ্ঞাগুলো আপনার জীবনে বাস্তব করার জন্য আপনাকে কি করতে হবে?`