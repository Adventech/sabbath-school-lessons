---
title:  অতিরিক্ত পাঠ
date:  03/10/2025
---

পড়ুন ঈলেন জি. হোয়াইটের পিতৃকুলপতিগণ ও ভাববাদীগণ বইয়ের “যর্দন নদী পার” পৃষ্ঠা ৪৮১, ৪৮২; মুক্তিতত্ব বইয়ের “প্রতিজ্ঞাত দেশে প্রবেশ” পৃষ্ঠা ১৭৫ পড়ুন।

“যীশুর সমস্ত প্রতিজ্ঞা এবং সতর্কবাণী আমার জন্য প্রযোজ্য। ঈশ্বর এই পৃথিবীর মানুষদের খুব ভালোবাসেন। তাই তিনি তাঁর একমাত্র পুত্রকে আমাদের জন্য দিয়েছেন। যখন আমি তাঁর উপর বিশ্বাস করি, তখন আমি মারা যাব না। আমি অনন্ত জীবন লাভ করব। পবিত্র বাইবেলের অভিজ্ঞতাগুলো আমার অভিজ্ঞতা। সমস্ত প্রার্থনা ও প্রতিজ্ঞা, নিয়ম ও সতর্কবাণী আমার। . . . বিশ্বাসের সঙ্গে আমরা পবিত্র বাইবেলের সত্যকে গ্রহণ করি। তখন পবিত্র বাইবেলের সত্য আমাদের এবং আমাদের জীবনের অংশ হয়ে যায়। যখন আমরা পবিত্র বাইবেলকে আমাদের হৃদয়ে গ্রহণ করি, তখন এর সত্য আমাদের চিন্তাভাবনা পরিবর্তন করে এবং আমাদের বেড়ে উঠতে সাহায্য করে। তখন আমরা আমাদের হৃদয়ে যীশুর মত হয়ে উঠব।” ঈলেন জি হোয়াইট, ফেইথ অ্যান্ড ওয়ার্কস, পৃষ্ঠা ১৯।

**আলোচ্য প্রশ্নমালা**

`যিহোশূয়ের জীবন ও অভিজ্ঞতা আমাদের থেকে অনেক আলাদা হতে পারে, একই সঙ্গে তাঁর জীবন থেকে আমরা পবিত্র বাইবেলের কোন সত্যগুলো শিখতে পারি?`

`ঈশ্বরের প্রতিজ্ঞা এবং তাঁর প্রতি আমাদের বাধ্যতার মধ্যে সম্পর্ক নিয়ে আলোচনা করুন। এই দুটি কীভাবে একসঙ্গে কাজ করে? ঈশ্বরের ব্যবস্থা থেকে তাঁর করুণা অনেক বেশি গুরুত্বপূর্ণ, এটা বলার কী বিপদ রয়েছে?`

`সাফল্যের বিষয়ে বাইবেলের ধারণা কী? এখানে ধনসম্পদ কোথায় খাপ খায়?`

`মোশির মৃত্যুর পর যিহোশূয় যখন নেতা হয়েছিলেন, তখন তার কেমন লেগেছিল, তা একটু চিন্তা করুন। ঈশ্বর যিহোশূয়কে তাঁর কাজ করতে সাহায্য করার জন্য কী প্রতিজ্ঞা করেছিলেন? এর উত্তর জানার জন্য যিহোশূয় ১:৫ পদ পড়ুন।`