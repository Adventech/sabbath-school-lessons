---
title:  একজন নতুন মোশি
date:  28/09/2025
---

`মোশির মৃত্যুর পর কী ঘটবে সে বিষয়ক প্রতিজ্ঞার মাধ্যমে যিহোশূয় পুস্তকটি শুরু হয়েছে। এই প্রতিজ্ঞাটি কেন এত গুরুত্বপূর্ণ? উত্তরের জন্য দ্বিতীয় বিবরণ ১৮:১৫-২২ এবং যিহোশূয় ১:১-৯ পড়ুন।`

মোশি মারা গেলেন। আর ঈশ্বর একজন নতুন নেতা নির্বাচন করলেন, তিনি যিহোশূয়। আমরা যখন মোশিকে যিহোশূয়ের সঙ্গে তুলনা করি, আমরা দেখতে পাই তারা বিভিন্ন দিক থেকে একইরকম ছিলেন। ঈশ্বর উভয়কে বলেছিলেন, তারা তাঁর লোকদের প্রতিজ্ঞাত দেশে পরিচালনা দেবে। ঈশ্বর যিহোশূয়কে বলেছিলেন: “যে সকল স্থানে তোমরা পদার্পণ করিবে, আমি মোশিকে যেমন বলিয়াছিলাম, তদনুসারে সইে সকল স্থান তোমাদিগকে দিয়াছি” (যিহোশূয় ১:৩)। মোশির শুরু করা কাজ যিহোশূয় শেষ করবেন। যিহোশূয় সত্যিই একজন নতুন মোশি ছিলেন।

`যাত্রাপুস্তক ৩৩:১১; গণনা ১৪:৬, ৩০, ৩৮; ২৭:১৮; ৩২:১২; দ্বিতীয় বিবরণ ১:৩৮; ৩১:২৩ এবং ৩৪:৯ পদ পড়ুন। এই পদগুলো যিহোশূয় সম্পর্কে আমাদের কি বলে?`

হ্যাঁ, মোশি মারা গেছেন। কিন্তু যিহোশূয় পুস্তকের প্রথম অধ্যায়ের তার নাম ১০ বার লেখা আছে। আর যিহোশূয়ের নাম লেখা আছে মাত্র ৪ বার। যিহোশূয় ১:১ পদে মোশির নামের সঙ্গে বিশেষণ বলা আছে “সদাপ্রভুর দাস”। কিন্তু একই পদে যিহোশূয়ের ক্ষেত্রে বলা হয়েছে, “মোশির পরিচারক”। যিহোশূয়কে তার নামের আগে “সদাপ্রভুর দাস” ধারণ করার আগে সারা জীবন সদাপ্রভুর সেবা করতে ও তাঁর বাধ্য থাকতে হয়েছে (যিহোশূয় ২৪:২৯)।

যিহোশূয় ১ অধ্যায় আমাদেরকে মোশি থেকে যিহোশূয়ের কাছে নেতৃত্বের পরিবর্তন দেখায়। কিন্তু আমাদের অবশ্যই মনে রাখতে হবে যে, সবচেয়ে গুরুত্বপূর্ণ নেতা হলেন স্বয়ং সদাপ্রভু। যিহোশূয় পুস্তক সদাপ্রভুর কথার মাধ্যমে শুরু হয়। সদাপ্রভু পুরো পুস্তকে তাঁর লোকদের পথ দেখান। সদাপ্রভু হলেন ইস্রায়েলের প্রকৃত নেতা।

`ইতিহাসের প্রতিটি যুগে, সদাপ্রভু তাঁর লোকদের নেতৃত্ব দেওয়ার জন্য পুরুষ ও নারীদের নির্বাচিত করেছেন। একই সঙ্গে কেন আমাদের মনে রাখতে হবে যে মণ্ডলীর প্রকৃত অদৃশ্য নেতা কে?`