---
title:  বলবান হও
date:  01/10/2025
---

`ঈশ্বরের কেন যিহোশূয়কে দুইবার বলতে হয়েছে যে, বলবান হও ও অতিশয় সাহস কর? উত্তরের জন্য যিহোশূয় যিহোশূয় ১:৭-৯ পড়ুন।`

ঈশ্বর যিহোশূয়কে একটি কঠিন কাজ দিলেন। সদাপ্রভু চান না যে যিহোশূয় এই কাজটি করতে ভয় পান। কনানের শহরগুলোর প্রাচীর দেখে মনে হয় যেন এগুলো ভাঙ্গা সম্ভব নয়। সেখানকার লোকেরা প্রশিক্ষিত যোদ্ধা। ইস্রায়েলীয়রা যোদ্ধা নয়। শহরগুলোর দেওয়াল ভেঙ্গে ফেলার মত কোনো যুদ্ধ সরঞ্জামও তাদের নেই। ইতিহাস আমাদের বলে যে, মিসর কনানের নিয়ন্ত্রণ নিতে পারেনি। সেই সময়ে, মিসর ছিল পৃথিবীর সবচেয়ে শক্তিশালী দেশ।

ঈশ্বর চান যিহোশূয় যেন যুদ্ধে বলবান ও সাহসী হন। কিন্তু ঈশ্বরের এই আদেশ যিহোশূয় যেন যুদ্ধক্ষেত্রে সাহসী হবার চেয়েও বেশি কিছু করেন। ইস্রায়েলীয়দের ঈশ্বরের ব্যবস্থা ও নিয়মকানুনের প্রতি অনুগত থাকতে সাহস ও শক্তির প্রয়োজন হবে। এই ব্যবস্থা ও বিধিগুলো ছিল ঈশ্বরের সঙ্গে ইস্রােেলর বিশেষ চুক্তি বা সম্পর্কের অংশ।

`বর্তমানে, আমাদের হয়তো যুদ্ধ করার প্রয়োজন নেই। একই সময়ে, যিহোশূয় ১:৭-৯ পদে ঈশ্বরের কথাগুলো কীভাবে কঠিন সময়ে আমাদের সাহস ও আধ্যাত্মিক শক্তি দিতে পারে? এই প্রশ্নের উত্তর পেতে ইফিষীয় ৬:১০-১৮ পদ পড়ুন।`