---
title:  সততা ও আস্থা সহকারে
date:  22/12/2025
---

`যিহোশূয় কি চাইলেন যা ইস্রায়েল সন্তানেরা করবে? উত্তরের জন্য যিহোশূয় ২৪:১৪, ১৫ পদ পড়ুন। সততায় ও সত্যে সদাপ্রভুর সেবা করার অর্থ কি?`

যিহোশূয় ইস্রায়েলকে প্রশ্ন করেন যে, তারা ঈশ্বরের মনোনীত প্রজা হিসেবেই থাকতে চায় কিনা। সিদ্ধান্ত তাদের উপর নির্ভর করে। তাদেরকে অবশ্যই ঈশ্বরের অনুগত থাকার সিদ্ধান্ত এবং দেশে বাস করার সিদ্ধান্ত নিতে হবে। নতুবা, তারা মিথ্যা দেবতাদের ভজনায় ফিরে যেতে পারে। তাহলে তারা তাদের চারপাশে বসবাসকারী লোকদের সমান হবে। ঈশ্বরের সঙ্গে তাদের চারপাশের লোকদের বিশেষ কোনো সম্পর্ক ছিল না, কিংবা তাঁর জন্য তাদের বিশেষ কোনো কাজ ছিল না।

ইস্রায়েল যদি সদাপ্রভুকে মনোনয়ন করে, তাহলে তাদেরকে সর্বান্তঃকরণে তাঁকে সম্মান করতে হবে এবং তাঁর সেবা করতে হবে। তাদেরকে অবশ্যই বাইবেলের সত্য অনুসরণ করতে হবে। সদাপ্রভুকে সম্মান করা মানে হল, এটা বুঝতে পারা যে, আমাদের ঈশ্বর ধর্মময় ও চিরজীবি। ঈশ্বর সর্বশক্তিমান ও বিস্ময়কর। অন্য দিকে, আমরা অতি নগণ্য। আমাদের জীবনের একটি সূচনা ও সমাপ্তি রয়েছে। আমরা পাপী। ঈশ্বরকে ভয় করা মানে হল- আমাদের পক্ষে তাঁর সাধিত কাজ মেনে নেওয়া। আমরা তাঁকে আমাদের স্বর্গীয় পিতা হিসেবে এবং আমাদের রাজা হিসেবে মেনে নেব। যখন আমরা এই বিষয়গুলো বিশ্বাস করি, তখন আমরা বাধ্যতার জীবন যাপন করব (লেবীয় ১৯:১৪; ২৫:১৭; দ্বিতীয় বিবরণ ১৭:১৯; ২ রাজাবলি ১৭:৩৪)। যখন আমরা ঈশ্বরকে সম্মান করব, তখন আমরা তাঁর সেবাও করব।

কীভাবে আমরা ঈশ্বরের সেবা করি? দুই ভাবে। (১) আমরা একটি ‘সৎ জীবন’ যাপন করে তাঁর সেবা করি। (২) ‘বাইবেলের সত্য মেনে চলে’ তাঁর সেবা করি। ‘সৎ জীবন’ শব্দটি এমন একটি ইব্রীয় শব্দ থেকে এসেছে যা অধিকন্তু পশুবলির বিষয় বলতে গিয়ে ব্যবহৃত হয়েছে। ইব্রীয়দের কেবল নিখুঁত পশুটি সদাপ্রভুর উদ্দেশ্যে উৎসর্গ করতে বলা হয়েছিল। যখন আমরা ‘বাইবেলের সত্যে চলি’ তখন আমরা দেখাবো যে, আমরা ঈশ্বরের অনুগত। ঈশ্বরের প্রেম আমাদের দেখায় যে, তিনি কে। ঈশ্বর বিশ্বস্ত। তিনি তাঁর সকল প্রতিজ্ঞা রাখেন।

একজন বিশ্বস্ত লোক নির্ভরযোগ্য। আমরা তাঁর উপরে আস্থা রাখতে পারি। যিহোশূয় ইস্রায়েলকে ঈশ্বরের প্রতি সেই বিশ্বস্ততা রক্ষা করতে বলেছেন, যে বিশ্বস্ততা ঈশ্বর তাদের প্রতি প্রদর্শন করছেন। আমাদের আচার-আচরণের সঙ্গে আমাদের আত্মার যেন মিল থাকে। আমাদের জীবনাচরণ যেন প্রত্যেককে দেখায় যে, ঈশ্বর আমাদের জন্য যা-কিছু করেছেন, সে জন্য আমরা ঈশ্বরের প্রতি কৃতজ্ঞ।

`সততায় ও এবং বাইবেলের সত্যে সদাপ্রভুর সেবা করা বলতে আপনি কি বোঝেন? কোন্ বিষয়গুলো আপনাকে সততায় ও সত্যে তাঁর সেবা করার কাজে বাধা দেয়?`