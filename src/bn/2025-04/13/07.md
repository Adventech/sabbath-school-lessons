---
title:  অতিরিক্ত পাঠ
date:  26/12/2025
---

“পরে যিহোশূয় সমস্ত লোককে কহিলেন, ‘দেখ, এই প্রস্তরখানি আমাদের বিষয়ে সাক্ষী হইবে; কেননা সদাপ্রভু আমাদিগকে যে যে কথা কহিলেন, তাঁহার সেই সকল কথা এ শুনিল; অতএব এ তোমাদের বিষয়ে সাক্ষী হইবে, পাছে তোমরা আপনাদের ঈশ্বরকে অস্বীকার কর’ (যিহোশূয় ২৪:২৭)। যিহোশূয় ঘোষণা দেন যে, জনতার প্রতি তার সতর্কবার্তাগুলো তার নিজের কথা নয়। ওগুলো ঈশ্বরের বাক্য। এই বৃহৎ প্রস্তরখানি হবে একটি স্মারক বা সাক্ষী। এই স্মারক ইস্রায়েলকে ভবিষ্যতে এই সময়ের কথা স্মরণে রাখতে সাহায্য করবে। তারা পাছে মিথ্যা দেবতাদের ভজনা শুরু করে বসে কিনা, সেহেতু এই স্মারকলিপি হবে জনতার বিরুদ্ধে একটি সাক্ষী।” -ঈলেন জি হোয়াইট, সাইন্স অব্ দ্যা টাইম্স, মে ২৬, ১৮৮১।

**আলোচ্য প্রশ্নাবলী:**

`যিহোশূয় বলেন, “কেননা তিনি পবিত্র ঈশ্বর, স্বগৌরব রক্ষণে উদ্যোগী ঈশ্বর” (যিহোশূয় ২৪:১৯)। ‘স্বগৌরব রক্ষণে উদ্যোগী ঈশ্বর’ কথাটির দ্বারা বাইবেল কি বোঝাচ্ছে? কি বিষয়ে ‘স্বগৌরব’ রক্ষাকারী?`

`ঈশ্বরের জন্য আমাদের ভালবাসা কিভাবে আমাদেরকে তাঁর প্রদত্ত ‘স্বাধীন মনোনয় শক্তির’ সঙ্গে সম্পৃক্ত? আমরা যদি মনোনয়নে স্বাধীন না হই, তাহলে কীভাবে আসলে ভালবাসতে পারি? ব্যাখ্যা দিন। সত্যিকারের প্রেম কি জোর করে হয়? আপনার উত্তর যদি ‘না’ হয়, তাহলে কেন ‘না?’`

`আজকের নেতারা কীভাবে বর্তমান সময়ের যুবক-যুবতিদেরকে ভবিষ্যতে মণ্ডলীতে সেবা দিতে এবং মণ্ডলীর হাল ধরা শিখতে সাহায্য করতে পারেন?`

`এই ধারণাটি নিয়ে চিন্তা করুন যে, যিহোশূয় যতকাল বেঁচে ছিলেন, ইস্রায়েল ততকাল সদাপ্রভুর সেবা করেছে। জীবন সায়াহ্নে এসে আপনি কী আশা করেন যে, লোকেরা আপনার বিষয়ে কি বলুক?`