---
title:  অদ্য মনোনীত কর!
date:  20/12/2025
---

### শাস্ত্রপাঠ

যোহন ২১:১-১৯; যিহোশূয় ২৪:১৪, ১৫; ২৪:১৬-১৮; ২৪:২২-২৪; ২৪:২৯-৩৩।

> <p>মুখস্থপদ</p>
> “যদি সদাপ্রভুর সেবা করা তোমাদের মন্দ বোধ হয়, তবে যাহার সেবা করিবে, তাহাকে অদ্য মনোনীত কর; নদীর ওপারস্থ তোমাদের পিতৃপুরুষদের সেবিত দেবগণ হয় হউক, কিম্বা যাহাদের দেশে তোমরা বাস করিতেছ সেই ইমোরীয়দের দেবগণ হয় হউক; কিন্তু আমি ও আমার পরিজন আমরা সদাপ্রভুর সেবা করিব” (যিহোশূয় ২৪:১৫)।

যিহোশূয় পুস্তকের শেষ অধ্যায়ে, ঈশ্বরের সেবা করার জন্য লোকেরা আবারও একমত হয়। তাদের নেতা যিহোশূয় ইস্রায়েলকে এই প্রতিজ্ঞা রাখতে সাহায্য করেন। এই শেষ অধ্যায়ে, আমরা দেখি যে, তৎকালীন চুক্তিনামার যে বৈশিষ্টগুলি ছিল, ইস্রায়েলের চুক্তি বা নিয়মের মাঝেও সেই বৈশিষ্ট্যগুলো বিরাজমান ছিল। চুক্তির কিংবা প্রতিজ্ঞার সাতটি অংশ রয়েছে: (১) চুক্তির একটি ভূমিকা ছিল। নিয়মের ভূমিকা সেই ব্যক্তির নাম উল্লেখ করছে যিনি প্রতিজ্ঞা স্থির করছে। (২) এছাড়া, ভূমিকা ইতিহাস ধারণ করছে। ইতিহাস সম্পর্ক বিষয়ে কথা বলছে। (৩) চুক্তির এক পক্ষ অন্য পক্ষের প্রতি অবশ্যই কীভাবে অনুগত থাকবে, চুক্তিটি সে বিষয়ে বলছে। (৪) চুক্তিটি রক্ষা করলে কী আশীর্বাদ পাওয়া যাবে এবং ভঙ্গ করতে কী অভিশাপ নেমে আসবে, সে বিষয়ে একটি তালিকা তুলে ধরছে। (৫) চুক্তিটি সাক্ষীদের নাম উল্লেখ করছে। (৬) ভবিষ্যতের জন্য প্রতিজ্ঞার একটা নথি ধারণ করা হচ্ছে, এবং (৭) প্রতিজ্ঞা বা চুক্তিটিকে আইনি বৈধ্যতা দেওয়া হচ্ছে।

যিহোশূয় তার জীবন সায়াহ্নে উপস্থিত। কিন্তু যিহোশূয় তার বদলি নেতা হিসেবে কারও নাম প্রকাশ করছে না। ইস্রায়েলের কোন মানব-রাজার দরকার নেই। ঈশ্বর হলেন তাদের নেতা। ইস্রায়েল যদি ঈশ্বরের প্রতি বিশ্বস্ত থাকে, তাহলে তিনি তাদের পরিচালনা ও প্রতিরক্ষা দিবেন। চুক্তি বা নিয়ম ইস্রায়েলকে স্মরণ করতে সাহায্য করে যে, তাদের রাজা হলেন সদাপ্রভু।