---
title:  উত্তম যুদ্ধে প্রাণপণ
date:  25/12/2025
---

`যিহোশূয় পুস্তকের শেষ কথাগুলো পড়ুন (যিহোশূয় ২৪:২৯-৩৩)। এই কথাগুলো কীভাবে যিহোশূয়ের জীবনকে ফিরে দেখায়? এই পদগুলো ভবিষ্যৎ বিষয়ে কী বলে?`

যিহোশূয় পুস্তকের শেষ কথাগুলো যিহোশূয় ও ইলিয়াসর সম্পর্কে আমাদের বলে। ইলিয়াসর ছিলেন শীর্ষ ধর্মনেতা বা মহাযাজক। লেখক যিহোশূয় ও ইলিয়াসরের সমাহিত করার বিষয়ে বলে। পরে, লেখক যোষেফের কঙ্কাল সম্পর্কে বলে। যোষেফের অস্থিগুলো ছিল প্রতিজ্ঞাত দেশের বাইরে জীবনের একটি প্রতিক। যিহোশূয় ও ইলিয়াসরের কবর হচ্ছে স্বদেশে নতুন জীবনের প্রতীক। লেখক এটা দেখাতে কবরগুলিকে অস্থির সাথে তুলনা করছেন যে, ইস্রায়েলের আর যত্রতত্র ভ্রমণের দরকার নেই। যোষেফের অস্থি যেমনিভাবে তারা বহন করে এনেছিল, সেভাবে যিহোশূয় ও ইলিয়াসরের অস্থি বহন করার প্রয়োজন নেই। অব্রাহামের, ইস্হাকের ও যাকোবের শবগুলো পরিবারের সদস্যরা গুহায় কবর দিয়েছিল (আদি ২৩:১৩, ১৯; ২৫:৯, ১০)। অব্রাহাম শিখিমে এই ভূমিগুলো ক্রয় করেছিলেন (আদি ৩৩:১৯)। ইস্রায়েল এখন তাদের নেতাদের শবগুলো ঈশ্বর-প্রদত্ত দেশে কবর দিতে পারছে। এই দেশে তাদের বাড়ি। কবরগুলো ইস্রায়েলকে স্মরণে রাখতে সাহায্য করে যে, ঈশ্বর অব্রাহামকে, ইস্হাককে ও যাকোবকে করা তাঁর প্রতিজ্ঞা রাখলেন।

যিহোশূয় পুস্তকের শেষের পদগুলো ইস্রায়েলের অতীত ইতিহাসের ঘটনাগুলোর সাথে সংযোগ স্থাপন করে। এই যোগসূত্র ইস্রায়েলকে ভবিষ্যতে সদাপ্রভুর নেতৃত্বের প্রতি দৃষ্টি রাখতেও সাহায্য করে।

যিহোশূয়ের মৃত্যুর মধ্য দিয়ে ইস্রায়েলের ইতিহাস বিষয়ক একটি চমৎকার অধ্যায় সমাপ্ত হচ্ছে। ইস্রায়েল কীভাবে এই প্রশ্নগুলির প্রতি সাড়া দেবে, তার উপরেই তাদের ভবিষ্যৎ নির্ভর করে: তারা কি সদাপ্রভুর প্রতি অনুগত থাকবে? তারা কি সদাপ্রভুকে আকড়ে ধরে থাকবে? তারা কি তাদের মিথ্যা দেবতাদের ছুড়ে ফেলবে? যিহোশূয়ের সময়ের ইস্রায়েল সন্তানেরা সদাপ্রভু ও তাঁর ব্যবস্থার প্রতি অনুগত ছিল। কিন্তু ইস্রায়েল সন্তানেরা কি আনুগত্য অব্যাহত রাখবে? ভবিষ্যতের প্রতিটি যুগের ইস্রায়েলকে এই প্রশ্নগুলির প্রতি সাড়া দিতে হবে। তারা তাদের প্রতিদিনের জীবনযাপনের মাধ্যমে যে সাড়া বা উত্তর প্রদান করছে, সেই উত্তরের উপরই লোকদের সফলতা নির্ভর করছে। তাদের জীবন কি দেখায় যে, তারা ঈশ্বর-প্রদত্ত শাস্ত্রীয় সত্য ভালোবাসে?

`যিহোশূয় ও পৌল উভয়ই ‘উত্তম যুদ্ধে প্রাণপণ’ (২ তীমথিয় ৪:৭) করেছিলেন। যিহোশূয় কেন সফল ছিলেন? একই সফলতা নিয়ে জীবন কাটিয়ে দেবার ব্যপারে অদ্য আপনার কি সিদ্ধান্ত নেওয়া প্রয়োজন?`