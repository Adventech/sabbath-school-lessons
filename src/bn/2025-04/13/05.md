---
title:  মিথ্যা দেবতাদের ভজনা করার বিপদ
date:  24/12/2025
---

`ইস্রায়েলকে উদ্দেশ্য করে যিহোশূয়কে কেন মিথ্যা দেবতাদের মূর্তিগুলো দূর করার প্রয়োজনীয়তা সম্পর্কে বলতে হল? উত্তরের জন্য যিহোশূয় ২৪:২২-২৪ পদ পড়ুন।`

ইতোপূর্বে মোয়াবের সমভূমি অঞ্চলে অবস্থানকালে, ইস্রায়েলকে উদ্দেশ্য করে মোশি তাদের সকল মিথ্যা দেবতাদের অপসারণ করতে বলেন (দ্বিতীয় বিবরণ ৩০:১৯, ২০)। এগুলো মিসরীয়দের দেবতারা নয়, কিংবা এগুলো কনানীয়দের দেবতা নয়। বরং এগুলো ইস্রায়েল সন্তানদের মাঝে থাকা মিথ্যা দেবতাদের মূর্তি। সুতরাং, এখন যিহোশূয় তার লোকদেরকে সদাপ্রভুর প্রতি সম্পূর্ণ হৃদয় উৎসর্গ করতে বলছেন। লোকেরা যদি তাদের সম্পূর্ণ হৃদয় সদাপ্রভুকে উৎসর্গ করে, তাহলে সদাপ্রভু তাদের প্রার্থনা শুনবেন (২ রাজাবলি ১৯:১৬; গীত ৩১:২, ৩; দানিয়েল ৯:১৮)। পরবর্তীতে, ঈশ্বরের ভাববাদী ইস্রায়েলকে সদাপ্রভুর প্রতি সম্পূর্ণ হৃদয় ও মন উৎসর্গ করতে বলেন এবং তাঁর বাধ্য থাকতে বলেন (যিশাইয় ৫৫:৩; যিরমিয় ৭:২৪)। পরিতাপের বিষয় হল, শলোমন ও অন্য রাজারা বিদেশী দেবতাদের ভজনা করেছেন (১ রাজাবলি ১১:২, ৪, ৯)। ঈশ্বরে সাহায্য ব্যতীত আমরা শলোমনের মতই ভ্রষ্ট হই। আমাদের অন্তঃকরণ পাপে পরিপূর্ণ। আমরা নিজে থেকে ঈশ্বরের বাধ্য থাকতে পারি না। আমাদের অবশ্যই তাঁর প্রতি বাধ্যতার সিদ্ধান্ত নিতে হবে। পরে, সম্পূর্ণরূপে তাঁর সেবা করার জন্য তাঁর সাহায্য আমাদের চাইতে হবে।

ইস্রায়েল উত্তর করে যে, তারা ঈশ্বরের কণ্ঠস্বর শুনবে। তাদের উত্তর দেখায় যে, তারা ঈশ্বরের প্রতি বাধ্যতায় প্রতিশ্রুতিশীল থাকবে। ঈশ্বর ইস্রায়েলকে নিষ্প্রাণ কিংবা অসার নীতিমালা অনুসরণ করতে বলছেন না। ইস্রায়েলের সাথে ঈশ্বরের প্রতিজ্ঞা হচ্ছে তাঁর সঙ্গে একটি জীবন্ত সম্পর্ক বিষয়ক একটি প্রতিজ্ঞা। ইস্রায়েলদের ধর্মীয় বিশ্বাস আদতে নিজ সদাচরণ দ্বারা রক্ষা পাবার কথা বলে না। তাদের ধর্ম ছিল প্রেমময় ঈশ্বরের সাথে একটি জীবন্ত সম্পর্কের আবহে জীবনযাপনের ধর্ম।

ঈশ্বরের সেবা করার ব্যাপারে ইস্রায়েলের প্রতিজ্ঞার মাঝে মিথ্যা দেবতাদের মূর্তি ছুড়ে ফেলার প্রতিজ্ঞা অন্তর্ভুক্ত ছিল। কিন্তু আমরা জানি না যে ইস্রায়েল তাদের প্রতিজ্ঞা রক্ষা করছিল কিনা। যিহোশূয় যখন ইস্রায়েলকে কিছু করার নির্দেশ দিয়েছেন, তখন ইস্রায়েল কীভাবে তাদের প্রতিজ্ঞাগুলো রক্ষা করেছে, যিহোশূয় পুস্তক সে বিষয়ে প্রতিবেদন দিচ্ছে। কিন্তু মিথ্যা দেবতাদের ছুড়ে ফেলার ব্যাপারে যিহোশূয় পুস্তকের শেষে কোন বিবৃতি নেই।

ঈশ্বরের সেবা করার ব্যপারে ইস্রায়েলের প্রতি যিহোশূয়ের আহ্বান আমাদের জন্যও প্রযোজ্য। আমাদের অবশ্যই সদাপ্রভুর সেবা করার সিদ্ধান্ত নিতে হবে। আমাদেরও অবশ্যই সকল মিথ্যা দেবতা কিংবা প্রতিমাদের ছুড়ে ফেলতে হবে।

`আপনি কতটা সচরাচর সদাপ্রভুর কাছে কিছু করার প্রতিজ্ঞা করেন? আপনি যে প্রতিজ্ঞা করে থাকেন, তা কি আপনি রক্ষা করেন? উত্তর যদি ‘না’ হয়, তাহলে ‘না’ কেন? ঈশ্বরের ধৈর্যপূর্ণ দয়ার ব্যপারে আপনার উত্তর কি বলে?`