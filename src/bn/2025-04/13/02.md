---
title:  আপনি সেখানে ছিলেন!
date:  21/12/2025
---

“যিহোশূয় ইস্রায়েলের সকল বংশকে শিখিমে একত্র করিলেন, ও ইস্রায়েলের প্রাচীনবর্গ, অধ্যক্ষগণ, বিচারকর্তৃগণ ও শাসকগণকে ডাকাইলেন, তাহাতে তাঁহারা ঈশ্বরের সাক্ষাতে উপস্থিত হইলেন” (যিহোশূয় ২৪:১)।

অব্রাহাম শিখিমে একটি দেবি নির্মাণ করেন। শিখিম ছিল সেই স্থান যেখানে অবস্থানকালে অব্রাহামকে ঈশ্বর দেশটির বিষয়ে প্রথম প্রতিজ্ঞাটি দিয়েছিলেন (আদি ১২:৭)। এখন, পরিশেষে, ঈশ্বর অব্রাহামকে দেওয়া তাঁর প্রতিজ্ঞাটি রাখলেন। ঈশ্বর দেশটি ইস্রায়েলকে দেন। সুতরাং, ইস্রায়েল ঈশ্বরের সাথে তাদের চুক্তি নবায়ন করেন। ঈশ্বর যে স্থানে তাদেরকে দেশটির বিষয়ে তাঁর প্রথম প্রতিজ্ঞা দিয়েছিলেন, সেই স্থানে তারা সদাপ্রভুর প্রশংসা করার প্রতিজ্ঞা করে। এ সময়ে যিহোশূয়ের বলা কথাগুলো আমাদেরকে মিথ্যা দেবতাদের বিষয়ে যাকোবের বলা কথাগুলো স্মরণ করতে সাহায্য করে। যিহোশূয় বলেন, “তবে এখন আপনাদের মধ্যস্থিত বিজাতীয় দেবগণকে দূর করিয়া দেও, ও আপন আপন হৃদয় ইস্রায়েলের ঈশ্বর সদাপ্রভুর দিকে রাখ” (যিহোশূয় ২৪:২৩; তুলনা করুন, আদি ৩৫:২-৪)। শিখিম ইস্রায়েলকে স্মরণে রাখতে সাহায্য করে যে, তাদেরকে অবশ্যই ঈশ্বরের প্রতি বিশ্বস্ত থাকতে হবে। তাদেরকে অবশ্যই তাদের সব ধরণের ‘দেবতাদের’ পরিহার করতে হবে।

`ইস্রায়েলের প্রতি ঈশ্বরের বার্তা কি? উত্তরের জন্য যিহোশূয় ২৪:২-১৩ পদ পড়ুন।`

ঈশ্বর ইস্রায়েলের জন্য যা-কিছু করেছেন, সে বিষয়ে ঈশ্বরের বলা কথাগুলোর প্রতি দৃষ্টি দিন। ঈশ্বর ‘নিলেন,’ ‘দিলেন,’ ‘প্রেরণ করলেন,’ ‘শাস্তি দিলেন,’ ‘ইস্রায়েলকে বের হতে সাহায্য করলেন,’ ও ইত্যাদি। এ সকল ঈশ্বর করলেন, ইস্রায়েল নয়। ঈশ্বর ইস্রায়েলের সৃষ্টিকর্তা। ঈশ্বর যদি তাঁর সেবার জন্য অব্রাহামকে মনোনয়ন না করতেন, তাহলে ইস্রায়েল মিথ্যা দেবতাদের ভজনা করত। ঈশ্বরের দয়ার গুণে ইস্রায়েল একটি দেশ হয়। সুতরাং, ইস্রায়েলের এ ধরণের বড়াই করার কিছু নেই যে, তারা নিজেরা তাদের দেশ গঠন করেছে।

`সদাপ্রভুর বার্তা ‘আপনার’ (ইস্রায়েল) বিষয়ে এবং তাদের (ইস্রায়েলের আদিপিতাদের) বিষয়ে বলে। সদাপ্রভু এখন ইস্রায়েলদের বিষয় এবং তাদের আদিপিতাদের বিষয়ে বলছেন যে, তারা সবাই এক ছিল। যিহোশূয় বাইবেলের একটি সত্য প্রদর্শন করতে চান, যে-সত্য মোশি দ্বিতীয় বিবরণ ৫:৩ পদে ইতোমধ্যে তুলে ধরেছিলেন। সদাপ্রভু অতীতে কেবল ইস্রায়েল সন্তানদের সঙ্গে তাঁর প্রতিজ্ঞা স্থির করেননি। সদাপ্রভুর প্রতিজ্ঞা সেই ইস্রায়েলদের জন্যও ছিল যারা যিহোশূরে বলা কথাগুলো শুনেছিল। এই ইস্রায়েলদের মধ্যে বেশিরভাগ ইস্রায়েলই তখন মিসরে ছিল না, যখন ঈশ্বর মিসর দেশ থেকে তাদের বের করে এনেছিলেন। কিন্তু যিহোশূয় বলছেন যে, তারা সেখানে ছিল। কেন? কারণ, তিনি চান, ঈশ্বর অতীতে যা-কিছু করেছিলেন এবং তাদের জন্যও যা-কিছু করেছেন, তা তারা বুঝুক। তিনি এখনও তাদের পক্ষ হয়ে কাজ করবেন।`