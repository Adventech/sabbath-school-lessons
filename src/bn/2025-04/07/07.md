---
title:  অতিরিক্ত পাঠ
date:  14/11/2025
---

“মোশির প্রদত্ত নির্দেশ অনুসারে, এবল পর্বতে বৃহৎ একটি পাথরের স্মৃতিস্তম্ভ তৈরি করা হয়েছিল। পূর্বেই এই পাথরের উপরে মসৃন আবরণ তৈরি করে ব্যবস্থা খোদাই করার জন্য প্রস্তুত করা হয়েছিল। শুধুমাত্র সীনয়ে যে দশ আজ্ঞা দত্ত হয়েছিল, সেগুলোই প্রস্তর ফলকে খোদাই করা হয়নি, তবে যে সব ব্যবস্থা মোশির মাধ্যমে জানিয়েছিলেন এবং তিনি যা ব্যবস্থা পুস্তকে লিখেছিলেন তাও লেখা হয়েছিল। এই স্মৃতিস্তম্ভের পাশে একটি অখোদিত পাথরের বেদী তৈরি করা হয়েছিল, যার উপরে সদাপ্রভুর উদ্দেশ্যে বলি উৎসর্গ হত। বাস্তবতা হল, যে বেদীটি এবল পর্বতে স্থাপন করা হয়েছিল, সেই পর্বতটির উপর অভিশাপ দেওয়া হয়েছিল এবং তা ছিল তাৎপর্যপূর্ণ, এর দ্বারা বোঝানো হয়েছিল যে, ঈশ্বরের ব্যবস্থা লঙ্ঘনের কারণে ইস্রায়েলরা ন্যায়সঙ্গতভাবে তাঁর ক্রোধের শিকার হয়েছিল, এবং এটি অবিলম্বে পরিদর্শন করা হবে, কিন্তু বেদীতে যে বলি উৎসর্গ করা হত তা খ্রীষ্টের প্রায়শ্চিত্তকে প্রতিনিধিত্ব করত।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ৪৯০

**আলোচ্য প্রশ্নাবলী:**

`ঈশ্বরকে আপনার জীবনে ১ নম্বর স্থানটি দেবার অর্থ কি? এই গুরুত্বপূর্ণ বিধানটি কীভাবে আপনার প্রাত্যহিক জীবন বদলে দিতে পারে?`

`বুধবারের প্রশ্নের বিপরীতে আপনার উত্তরটি দেখুন। আপনার প্রাত্যহিক জীবনে কতটা সহজে আপনি সদাপ্রভুকে ভুলে যান? ক্লাশে আলোচনা করুন যে, কেন আমরা ভুলে যাই, এবং তাঁকে স্মরণ করতে কেন আমরা বাধাগ্রস্ত হই? কোন্ পন্থাগুলো তাঁকে স্মরণ করতে আমাদের সাহায্য করে?`

`সেভেন্থ ডে অ্যাড্ভেন্টিস্ট হিসেবে, আমরা বিশ্বাস করি যে, এই শেষ সময়ে যীশু স্বর্গে আমাদের পক্ষে কাজ করছেন। এই বিশ্বাস কিভাবে আমাদের আশা ও শক্তি দেয়? যীশু সেখানে আমাদের পক্ষে ওকালতির কাজ করছেন (ইব্রীয় ৭:২৫)! বাইবেলের এই বিস্ময়কর সত্য কীভাবে আমাদের বুঝতে সাহায্য করে যে, আমাদের পক্ষে স্বর্গে তাঁর এই কাজ হচ্ছে আমাদের জন্য সুসমাচার?`