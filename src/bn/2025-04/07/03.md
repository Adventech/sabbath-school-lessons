---
title:  নিস্তারপর্ব
date:  10/11/2025
---

`নিস্তার পর্ব ছিল সেই সময়ের ভোজ-উৎসব যখন ঈশ্বর তাঁর সংহারক দূতের দ্বারা ইস্রায়েলকে মিসর দেশ হতে বের করে এনেছিলেন। যুদ্ধে যাবার আগে যিহোশূয় কেন নিস্তার পর্ব পালন করার সিদ্ধান্ত নিয়েছিলেন? উত্তরের জন্য পড়ুন, যিহোশূয় ৫:১০; যাত্রা ১২:৬; লেবীয় ২৩:৫; গণনা ২৮:১৬ এবং দ্বিতীয় বিবরণ ১৬:৪, ৬ পদ।`

মাসের ১৪তম দিনের সন্ধ্যায় নিস্তারপর্ব পালন করা হয়। এই ভোজের প্রস্তুতির জন্য ঈশ্বর যে সকল নির্দেশনা দিয়েছেন, তা যিহোশূয় অনুসরণ করেছেন। যিহোশূয় পুস্তকের বর্ণনায় যাকিছু করা হয়েছিল, তা লোকদেরকে মিসর থেকে মোশির বের করে আনার ঘটনার সঙ্গে সঙ্গতিপূর্ণ ছিল। নিস্তার পর্ব ইস্রায়েলকে ১০ম আঘাতের রাত্রিটির কথা স্মরণ করতে সাহায্য করে (যাত্রা ১২)। সেই আঘাতের সময়, সদাপ্রভুর দূত মিসরের প্রথমজাত পুরুষকে হত্যা করেছিলেন। কিন্তু যে সকল ইস্রায়েল তাদের ঘরের চৌকাঠে মেষশাবকের রক্ত লেপন করেছিল, দূত সেই সকল ইস্রায়েল সন্তানকে আঘাত করেননি। পরে, সদাপ্রভু তাঁর লোকদের মিসর ত্যাগ করতে সাহায্য করেন। ইস্রায়েল সূফ সাগর অতিক্রম করেছিল এবং প্রান্তরের মধ্য দিয়ে ভ্রমণ করেছিল।

ইস্রায়েলদের বিষয়ে যাত্রাপুস্তকের বর্ণনার যিহোশূয় পুস্তকের বর্ণনার তুলনা করুন। যিহোশূয় পুস্তকে, ইস্রায়েল মরুভূমিতে যাত্রা শুরু করে। তারা যর্দন নদী পার হয়। ইস্রায়েলদের পুত্র সন্তানদের ত্বকচ্ছেদ হয়। ইতোমধ্যে আমরা দেখেছি যে, ত্বকচ্ছেদ হল পুরুষাঙ্গের অগ্রভাগের ত্বক চ্ছেদন। পরে, ইস্রায়েল নিস্তার পর্ব পালন করে। নিস্তার পর্বের পর, সদাপ্রভু একটি আশ্চর্যকাজ করেন। তিনি কনানীয়দের পরাজিত করেন, ঠিক যেমনিভাবে তিনি সূফ সাগরে মিসরীয়দের পরাজিত করেছিলেন। সুতরাং, যিহোশূয় পুস্তকে নিস্তার পর্ব উদ্যাপন ছিল ইস্রায়েলের ইতিহাসের একটি নতুন সূচনা।

নিস্তারপর্বের মেষশাবক ছিল একটি প্রতীক। মেষশাবক দেখিয়েছে যে, ঈশ্বর ইস্রায়েলকে দাসত্ব থেকে উদ্ধার করলেন। মেষশাবকটি ছিল ঈশ্বরের মেষশাবকের প্রতীক, অর্থাৎ যীশুর প্রতীক (যোহন ১:২৯, ৩৬; ১ করিন্থীয় ৫:৭; ১ পিতর ১:১৮, ১৯)। যীশু আমাদেরকে পাপের দাস হওয়া থেকে নিস্তার করলেন। প্রভুর ভোজের সময়ে, যীশু নিস্তার পর্বের ভোজ উৎসবকে তাঁর মৃত্যুর উৎসবে পরিণত করলেন (মথি ২৬:২৬-২৯; ১ করিন্থীয় ১১:২৩-২৬)।

`নিস্তার পর্ব ও প্রভুর ভোজ উদ্যাপন হচ্ছে বাইবেলের আরেকটি সত্য: ভবিষ্যতে ঈশ্বর তাঁর লোকদের রক্ষা করবেন এবং তাদেরকে পরিচালনা দিয়ে স্বর্গে নিয়ে যাবেন। যোহন ১৪৪,০০০ জন পরিত্রাণ প্রাপ্তের একটি বিশেষ দলের কথা বলেন। ১৪৪,০০০ সাধু ঈশ্বরের সিংহাসনের সামনে কাঁচবৎ সমুদ্রের উপর দিয়ে হাঁটবেন (প্রকাশিত ৪:৬; ৭:৯, ১০)। একইভাবে, ইস্রায়েল সন্তানেরা সূফ সাগরের ও যর্দন নদীর শুষ্ক ভূমির উপর দিয়ে হেঁটে পার হয়েছিল। স্বর্গে মেষশাবকের বিবাহ ভোজে আমরা প্রভুর ভোজ উদ্যাপন করব (মথি ২৬:২৯; প্রকাশিত ১৯:৯)।`