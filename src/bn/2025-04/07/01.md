---
title:  "ঈশ্বরের প্রতি আনুগত্য: যুদ্ধক্ষেত্রে আরাধনা"
date:  08/11/2025
---

### শাস্ত্রপাঠ

যিহোশূয় ৫:১-৭; ৫:১০; ৮:৩০, ৩১; ৮:৩২-৩৫; ১৮:১, ২।

> <p>মুখস্থপদ</p>
> “কিন্তু তোমরা প্রথমে তাঁহার রাজ্য ও তাঁহার ধার্মিকতার বিষয়ে চেষ্টা কর, তাহা হইলে ঐ সকল দ্রব্যও তোমাদিগকে দেওয়া হইবে” (মথি ৬:৩৩)।

চলতি সপ্তাহে আমরা প্রতিজ্ঞাত দেশে ইস্রায়েলদের বিষয়ে কিছু ঘটনার প্রতি দৃষ্টি দেব। এই প্রতিটি ঘটনায়, ইস্রায়েল সন্তানেরা আবারও ঈশ্বরের সেবা করার প্রতিজ্ঞা করল। ইস্রায়েল যখন বিপদে ছিল তখন এই বেশিরভাগ ঘটনাগুলো ঘটেছিল। একটি ঘটনায়, যুদ্ধে যাবার পূর্বে, যিহোশূয় সকল ইস্রায়েল পুরুষকে একটি বিশেষ ধর্মীয় উদ্যোগ গ্রহণের নির্দেশ দিলেন। এই উদ্যোগটি ছিল ঈশ্বরের প্রতি ইস্রায়েলের বিশ্বস্ততার একটি প্রতীক। ইস্রায়েল এই ধর্মীয় উদ্যোগটি তখন নিয়েছিল, যখন তারা শত্রুদেশের মধ্যে ছিল (যিহোশূয় ৫:১-৯)। আরেকটি ঘটনায়, ইস্রায়েল সন্তানেরা তখন নিস্তার পর্ব পালন করেছিল, যখন তারা বিপদে ছিল (যিহোশূয় ৫:১০-১২)। ইস্রায়েল জাতি মূলতঃ ঈশ্বরের সহায়তায় মিসরের দাসত্ব থেকে নিস্তার লাভের ঘটনাকে স্মরণ করে নিস্তার পর্ব পালন করত। যিহোশূয় একটি বেদী নির্মাণ করেছিলেন এবং যুদ্ধের সময়ে ইস্রায়েল সদাপ্রভুর আরাধনা করেছে (যিহোশূয় ৮:৩০-৩৫)। পরে, যিহোশূয় দেশ ভাগ করলেন এবং ইস্রায়েলের সেই সাত বংশকে তা দিলেন যাদের কোন ভূমি ছিল না (যিহোশূয় ১৮:১, ২)। কিন্তু যিহোশূয় সদাপ্রভুর পবিত্র তাম্বু প্রথমে স্থাপন করলেন।

যেমনিভাবে আমরা দেখতে পাই, যিহোশূয় ব্যস্ততার মাঝেও কিংবা বিপজ্জনক সময়েও সদাপ্রভুর জন্য সময় করে নিয়েছিলেন। বর্তমানে, আমরা সাধারণত আমাদের ব্যস্ত সময়ে সদাপ্রভুর জন্য সময় করে নিতে পারি না। তিনি আমাদের জন্য যাকিছু করেছেন, সে জন্য আমরা তাঁকে ধন্যবাদ দেবার কথা স্মরণ করি না। আমরা প্রতিদিন আমাদের পরিবারকে নিয়ে তাঁর উপাসনা করার কথা ভুলে যাই। কিন্তু আমরা আমাদের অন্তরের গভীর থেকে জানি যে, আমরা ঈশ্বরের এবং আমাদের প্রিয়জনদের যে সময় যাপন করি তা এই পৃথিবীতে আমাদের স্বল্প যাপিত সময়ের মধ্যে সেরা সময়।