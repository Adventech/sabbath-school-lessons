---
title:  "যজ্ঞবেদী: একটি নতুন সম্পর্কের প্রতীক"
date:  11/11/2025
---

`সদাপ্রভুর জন্য যিহোশূয়ের একটি বেদী নির্মাণের কারণ কি? যিহোশূয় ৮:৩০, ৩১ পদ পড়ুন; দ্বিতীয় বিবরণ ১১:২৬-৩০ পদের তুলনা করুন; দ্বিতীয় বিবরণ ২৭:২-১০।`

ঈশ্বর অব্রাহাম, ইস্হাক ও যাকোবকে তাদের প্রতিজ্ঞাত দেশে বেদী নির্মাণ করতে বলেন। বেদী দেখায় যে, দেশটি তাঁর অধিভুক্ত। এখন, ইস্রায়েলরা এটা দেখানোর জন্য একটি বেদী নির্মাণ করল যে, ঈশ্বর অব্রাহামের, ইসহাকের ও যাকোবের কাছে তাঁর করা প্রতিজ্ঞা রাখলেন। ঈশ্বর তাদের ভবিষ্যৎ প্রজন্মকে কনান দেশ দিলেন। ইস্রায়েলরা একটি বেদী নির্মাণ করল, ঠিক যেমনিভাবে মোশি তাদের বলেছিলেন (দ্বিতীয় বিবরণ ১১:২৬-৩০; ২৭:২-১০)।

যিহোশূয় ৮:৩০-৩৫ পদ যুদ্ধ বিষয়ক ঘটনার সঙ্গে উপাসনার যোগসূত্র তৈরি করে। এই পদগুলোয়, ইস্রায়েল ঈশ্বরের সঙ্গে তাদের সম্পর্ক আবার নবায়ন করে। ঈশ্বর ইস্রায়েলকে বাধ্যতায় জীবন যাপন করার জন্য পরিচালনা দিতে যিহোশূয়কে নির্দেশ দিয়েছিলেন (যিহোশূয় ১:৭)। ইস্রায়েলের বাধ্যতা ছিল ঈশ্বরের সঙ্গে তাদের প্রতিজ্ঞার অংশবিশেষ। পুস্তকের শেষে এই ধারণাটি আমরা দেখি (যিহোশূয় ২৪)।

প্রতিজ্ঞাত দেশ জয় করার জন্য ইস্রায়েলের যুদ্ধ হচ্ছে ইস্রায়েলের জন্য ঈশ্বরের পরিকল্পনার অংশ। কিন্তু ঈশ্বরের ব্যবস্থার প্রতি তাদের বিশ্বস্ততা হল যুদ্ধ করা অপেক্ষা অধিক গুরুত্বপূর্ণ। ইস্রায়েলের জন্য ঈশ্বরের পরিকল্পনা সমগ্র মানবজাতিকে অন্তর্ভুক্ত করে। ঈশ্বরের পরিকল্পনা হল তাঁকে গ্রহণ করা প্রতিটি ব্যক্তিকে রক্ষা করা। আমরা কি ঈশ্বরের ব্যবস্থার বাধ্য থাকব? প্রত্যেককে এই প্রশ্নের উত্তর দিতে হবে। আমাদের উত্তরের উপর আমাদের অনন্তজীবন নির্ভর করছে।

যিহোশূয় একটি বড় পাথরের উপর ব্যবস্থার অনুলিপি লেখেন যা সাদা রং করা হয়। এই পাথরগুলো যজ্ঞবেদীর পাথর অপেক্ষা আলাদা (তুলনা করুন- দ্বিতীয় বিবরণ ২৭:২-৮ পদ)। বাইবেলের বহু চিন্তাবিদ বিশ্বাস করেন যে, যিহোশূয় একটি বড় সাদা পাথরে দশ আজ্ঞা লিখেছিলেন। এই পাথরগুলো ইস্রায়েলকে ঈশ্বরের সঙ্গে তাদের চুক্তি এবং বাধ্য থাকার ও তাঁর সেবা করার বিষয়টি স্মরণ করতে সাহায্য করেছে।

যিহোশূয় হলেন যীশুর প্রতীক। যীশু লোকদেরকে ঈশ্বরের কাছে ফিরিয়ে নেবার জন্য পরিচালনা দিতে এলেন। এই কাজ করার জন্য যীশু আমাদের পক্ষ হয়ে শয়তানের শক্তির বিরুদ্ধে লড়াই করলেন এবং বিজয়ী হলেন। যীশুর ঈশ্বরের প্রতিজ্ঞা রক্ষা করলেন। “কারণ ঈশ্বরের যত প্রতিজ্ঞা, তাঁহাতেই সেই সকলের ‘হাঁ’ হয়, সেই জন্য তাঁহার দ্বারা ‘আমেন’ও হয়, যেন আমাদের দ্বারা ঈশ্বরের গৌরব হয়” (২ করিন্থীয় ১:২০)।

`এ মুহূর্তে আমরা কোন্ কাজগুলো করতে পারি যেগুলো ঈশ্বরের আমাদের সম্পর্ককে নবায়ন করবে?`