---
title:  প্রস্তর ফলকে লিখিত
date:  12/11/2025
---

`যিহোশূয় ৮:৩২-৩৫ পদ পড়ুন। এই পদগুলোয় কি হচ্ছে? বর্তমানে, আমাদের কাছে এর অর্থ কি?`

বাইবেলে কেবল দ্বিতীয় বিবরণ (দ্বিতীয় বিবরণ ১১:২৯; ২৭:৪, ১৩) ও যিহোশূয় (যিহোশূয় ৮:৩০, ৩৩) পুস্তক এবল পর্বতের বিষয়ে বলে। ইস্রায়েল এবল ও গরিষীম পর্বতে আশীর্বাদ ও অভিশাপ উচ্চারণ করে। সেখানে ছিল এবল পর্বতের অবস্থান যেখানে ইস্রায়েল অভিশাপ উচ্চারণ করেছিল (দ্বিতীয় বিবরণ ১১:২৯; ২৭:৪, ১৩)। ইস্রায়েল যাজকদের সামনে থাকা সিন্দুকের দুই ধারে সারিবদ্ধভাবে দাঁড়িয়েছিল (যিহোশূয় ৮:৩৩)। একদল ইস্রায়েল এবলের সামনে দাঁড়িয়েছিল। আরেক দল গরিষীমের সামনে দাঁড়িয়েছিল। ইস্রায়েল যজ্ঞবলি এনেছিল যা যীশুর ভবিষ্যৎ কাজের নিদর্শন ছিল। যীশু ঈশ্বরের প্রতিজ্ঞার সকল অভিশাপ গ্রহণ করলেন। যীশু সেটা করলেন, কারণ যারা তাঁকে বিশ্বাস করে, তারা যেন এর আশীর্বাদ উপভোগ করতে পারে (গালাতীয় ৩:১৩; ২ করিন্থীয় ৫:২১)।

`যিহোশূয়কে কেন একটি পর্বতের শিখরে গিয়ে ঈশ্বরের প্রতিজ্ঞার অনুলিপি লিখতে হল যেন সবাই দেখতে পায়? উত্তরের জন্য পড়ুন দ্বিতীয় বিবরণ ৪:৩১; ৬:১২; ৮:১১, ১৪; ২ রাজাবলি ১৭:৩৮; গীত ৭৮:১।`

আমরা মানুষরা সহজে ভুলে যাই। সদাপ্রভু আমাদের জন্য যাকিছু করেছেন তা স্মরণ করতে প্রভুরভোজ একটি বিশেষ সময় করে দেয়। এছাড়া, প্রভুরভোজের সময়ে আমরা সদাপ্রভুর সঙ্গে আমাদের সম্পর্ককে নবায়ন করি। একটি মণ্ডলী হিসেবে, সদাপ্রভুর সঙ্গে আমাদের সম্পর্ককে মজবুত করার জন্য আমরা এই সময় কাজে লাগাতে পারি।

`কতটা সহজে আপনি সদাপ্রভুর বিষয় ভুলে যান এবং নিজের শক্তি ও ক্ষমতায় আপনার কাজগুলো করার চেষ্টা করেন? নিজের শক্তিতে কাজ করার চেষ্টা করাটা সহজ কেন?`