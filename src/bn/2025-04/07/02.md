---
title:  ঈশ্বরকে অগ্রাধিকার প্রদান
date:  09/11/2025
---

`যিহোশয় ৫:১-৭ পদের ঘটনা পড়ুন। সদাপ্রভু কেন এই সময়ে ইস্রায়েল সন্তানদের ত্বকচ্ছেদ করতে বললেন? ত্বকচ্ছেদ করা মানে হল পুরুষাঙ্গের অগ্রভাগের ত্বক ছেদন করা।`

গুপ্তচরেরা দেশটি পরিভ্রমণ করল এবং যিহোশূয়কে একটি অনুপ্রেরণাদায়ক প্রতিবেদন দিল। অর্থাৎ আমরা আশা করতে পারি যে, ইস্রায়েল তৎক্ষণাৎ যুদ্ধ করবে। কিন্তু ঈশ্বরের ইস্রায়েলের প্রতিজ্ঞা ছিল দেশটি জয় করা অপেক্ষা অধিক গুরুত্বপূর্ণ।

দেশটি অধিকার করার জন্য যুদ্ধ করার পূর্বে ইস্রায়েলকে দেশটির মালিকের তাদের সম্পর্ক নবায়ন করতে হয়েছিল। সদাপ্রভু হলেন মালিক। এছাড়া, যর্দন নদী পার করে দেবার জন্য ইস্রায়েল ঈশ্বরের প্রতি কৃতজ্ঞ ছিল। ঈশ্বর আমাদের জন্য যাকিছু করেন, সেই কাজের জন্য তাঁর প্রতি আমাদের কৃতজ্ঞতা থেকেই ঈশ্বরের আমাদের সম্পর্ক নির্ণীত হয়। আমাদের সৎকর্মের দ্বারা যেন আমরা তাঁর আশীর্বাদ অর্জন করার চেষ্টা না করি।

ইস্রায়েল সন্তানেরা একটি গুরুত্বপূর্ণ যুদ্ধের দিকে এগিয়ে যাচ্ছিল। সুতরাং, আমরা আন্দাজ করতে পারি যে, সমগ্র শিবির যুদ্ধের প্রস্তুতির জন্য ব্যস্ত ছিল। আর, তাদের প্রস্তুতি চলছিল। কিন্তু প্রস্তুতি আমাদের প্রত্যাশানুরূপ ছিল না। তারা তাদের তলোয়ার শান দিচ্ছিল না কিংবা তাদের ঘোড়াগুলো সজ্জিত করছিল না। পুরুষেরা ত্বকচ্ছেদ গ্রহণ করেছিল। নিরাময় লাভের তিন দিন বেশিরভাগ সেনা ছিল দুর্বল।

ইস্রায়েল ত্বকচ্ছেদ গ্রহণ করেছিল, কারণ তারা ঈশ্বরের সঙ্গে তাদের সম্পর্ক উদ্যাপন করতে চেয়েছিল। ইস্রায়েল বুঝেছিল যে, সদাপ্রভু হচ্ছেন তাদের যুদ্ধের অধিকর্তা। ঈশ্বর তাদের জিততে সাহায্য করলেন। তিনি তাদের সফলতা দিলেন। সে কারণে যীশু বলেন, “কিন্তু তোমরা প্রথমে তাঁহার রাজ্য ও তাঁহার ধার্মিকতার বিষয়ে চেষ্টা কর, তাহা হইলে ঐ সকল দ্রব্যও তোমাদিগকে দেওয়া হইবে” (মথি ৬:৩৩)। বেশিরভাগ সময়, আমাদের প্রাত্যহিক জীবনে অনেক বেশি করণীয় কাজ থাকে। সুতরাং, যীশুর কথা ভুলে যাওয়াটা সহজ। তাঁকে যেন আমরা স্মরণে রাখতে পারি, সে জন্য সব থেকে গুরুত্বপূর্ণ যে কাজটি আমরা করতে পারি তাহল- প্রতিদিন তাঁর সঙ্গে আমাদের সম্পর্ক নবায়ন করতে হবে।

`সেই সময়গুলোর কথা স্মরণ করুন যখন আপনি চরম ব্যস্ততার কারণে ঈশ্বরের সঙ্গে সময় যাপন করেননি। এটি একটি সহজ বিষয় কেন? কীভাবে আমরা এর বিরুদ্ধে লড়াই করতে পারি?`