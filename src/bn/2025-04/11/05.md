---
title:  একটি কোমল উত্তর
date:  10/12/2025
---

`যর্দন নদীর পূর্ব দিকে বসবাসকারী বংশগুলোর উত্তর থেকে আমরা কী শিক্ষা পেতে পারি? উত্তরের জন্য যিহোশূয় ২২:২১-২৯ পদ পড়ুন, পাশাপাশি হিতোপদেশ ১৫:১ পদ পড়ুন।`

পূর্ব দিকে বসবাসকারী বংশগুলোর উত্তর অত্যন্ত শক্তিশালী। পূর্ব দিকে বাস করা বংশগুলো নীরব থাকলো এবং তাদের বিরুদ্ধে উত্থিত কথাগুলো শুনলো। পূর্ব দিক বাস করা বংশগুলো অত্যন্ত ধৈর্যশীল ছিল। উত্তর দেবার জন্য তারা পশ্চিম দিকের নেতাদের কথা শেষ হওয়া পর্যন্ত অপেক্ষা করল। পূর্ব দিকের বংশগুলোর শান্তিপূর্ণ মনোভাব ছিল চিত্তাকর্ষক। তাদের কোমল মনোভাব আমাদেরকে এই পদের নিহিতার্থ দেখায়: “কোমল উত্তর ক্রোধ নিবারণ করে, কিন্তু কটুবাক্য কোপ উত্তেজিত করে” (হিতোপদেশ ১৫:১)।

পরে, পূর্ব দিকের বংশগুলো উত্তর দিল। ইস্রায়েলের ঈশ্বরের অনেকগুলো নাম উল্লেখ করে তারা তাদের উত্তর দেওয়া শুরু করল: এল্, এলোহিম, ইয়াহুয়ে (যিহোশূয় ২২:২২)। এই নামগুলো উচ্চরণ করে কথা শুরু করার বিষয়টা মূলতঃ ইস্রায়েলের ঈশ্বরের প্রতি পূর্ব দিকের বংশগুলোর আনুগত্য ও বিশ্বাস প্রদর্শন করে। তাদের বিশ্বাস এবং তাদের চয়নকৃত কোমল শব্দগুলো ইস্রায়েলের মাঝে সংঘর্ষ থামাতে সাহায্য করে। পূর্ব দিকের বংশগুলো কেন বেদী নির্মাণ করেছিল? যর্দনের পশ্চিম দিকে বাস করা ইস্রায়েলদের থেকে বিচ্ছিন্ন হবার আশঙ্কায় তারা শঙ্কিত ছিল। তাই, পূর্ব দিকে বসবাসকারী বংশগুলো ইস্রায়েলের মাঝে একমনা মনোভাব উপলব্ধি করার সাহায্যার্থে বেদী নির্মাণ করেছিল। তারা ঈশ্বরের প্রতি তাদের আনুগত্য দেখাতেও চেয়েছিল। কোন্ বিষয়টি ইস্রায়েল-সন্তানদের ঐক্যবদ্ধ করে? এটি কি দেশ? না, ঈশ্বরের প্রতি তাদের আনুগত্য এবং তাঁর ব্যবস্থার প্রতি তাদের বাধ্যতা তাদেরকে এক জাতি করে।

যর্দনের পশ্চিম দিকে বসবাসকারী ইস্রায়েল যখন এই উত্তর শুনলো, তারা আনন্দে পূর্ণ হল। তারা খুশি যে, তাদের আশঙ্কা ভুল। হতাশ হবার কিংবা শঙ্কিত হবার কোনো কারণ নেই। আলোচনা-সভাটি তাদের সমস্যা মিটিয়ে দিল এবং আভ্যন্তরীণ দাঙ্গা রোধ করল। সকল বংশ সদাপ্রভুতে অভিন্ন প্রজা হয়ে রইল।

`আপনার কেমন লাগে, যখন কেউ আপনার বিরুদ্ধে এমন অভিযোগ তোলে, যা আপনি আদৌ করেননি? আপনার বিরুদ্ধে উদ্ভুত বাজে কথাগুলো কেউ (কিংবা লোকেরা) যখন বিশ্বাস করে, তখন আপনি কী বলবেন কিংবা কী করবেন? প্রত্যাশায় বলীয়ান হবার জন্য, দয়াকরে, গীত ৩৭:৩-৬, ৩৪, ৩৭ পদ পড়ুন।`