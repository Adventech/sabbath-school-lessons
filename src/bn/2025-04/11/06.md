---
title:  সমস্যা সমাধান
date:  11/12/2025
---

`যিহোশূয় ২২:৩০-৩৪ পদের ঘটনা পড়ুন। সমস্যা সমাধানের উপায় সম্পর্কে এই ঘটনাটি আমাদের কী শিক্ষা দেয়? এছাড়া, মণ্ডলীতে শান্তি রক্ষার বিষয়ে এই ঘটনাটি কী শিক্ষা দেয়? (তুলনা করুন- গীত ১৩৩; যোহন ১৭:২০-২৩; ১ পিতর ৩:৮, ৯)।`

যিহোশূয় ২২ অধ্যায় যোগাযোগের বিষয়ে গুরুত্বপূর্ণ নীতিমালা ধারণ করে। পরিবারে, মণ্ডলীতে ও সমাজে আমাদের প্রতিদিনের পারস্পরিক সম্পর্কের ক্ষেত্রে আমরা এই নীতিমালা প্রয়োগ করতে পারি।

নীতিমালা- ১: পরিস্থিতি যদি ভুল পথে যায় কিংবা দেখে ভুল মনে হয়, তখন শ্রেষ্ঠ করণীয় হচ্ছে যোগাযোগ। রাগে ‘ফুসে উঠা’ পর্যন্ত আপনি আপনার আবেগ ও অনুভূতিকে ধরে রাখবেন না। ঈশ্বরের লোক হিসেবে, আমাদের সমস্যা আমাদের সমাধান করতে চেষ্টা করতে হবে। আমরা মনে করব না যে, আমরা যদি সমস্যাকে সমস্যা হিসেবে না দেখি, তাহলে সমস্যা আপনা-আপনি উধাও হয়ে যাবে। নিঃসন্দেহে, যর্দন নদীর পূর্ব দিকের বংশগুলির উচিৎ ছিল অন্য ইস্রায়েলদের একটি বেদী নির্মাণের জন্য তাদের পরিকল্পনার ধারণা নিয়ে যোগাযোগ করা কিংবা আলোচনা করা। তাহলে তারা ভুল বুঝাবুঝি এড়াতে পারত।

নীতিমালা- ২: বিচার করার জন্য কিংবা রায় দেবার জন্য তাড়াহুড়ো করবেন না। যর্দনের পশ্চিম দিকের ইস্রায়েল সন্তানেরা মিথ্যা গল্প দ্রুত লুফে নিয়েছিল। তারা যর্দনের পূর্ব দিকের বংশগুলোর বিষয়ে মন্দ ধারণা পোষণ করেছিল।

নীতিমালা- ৩: সিদ্ধান্ত প্রয়োগের পূর্বে সমস্যা নিয়ে আলোচনা করুন।

নীতিমালা- ৪: শান্তি ও ঐক্যের স্বার্থে ত্যাগ স্বীকারে ইচ্ছুক হোন। যর্দনের পশ্চিম দিকের ইস্রায়েল-বংশগুলো পূর্ব দিকের ইস্রায়েল-বংশগুলোর জন্য তাদের ভূমি কিংবা ঘর-বাড়ি ছাড়তে ইচ্ছুক ছিল।

নীতিমালা- ৫: আপনি যদি অভিযুক্ত হন, তাহলে কোমল বা অনুত্তেজক উত্তর দিন। কোমল কিংবা অনুত্তেজক উত্তর অন্য ব্যক্তিকে রাগিয়ে তোলে না। যে ব্যক্তি আপনাকে অভিযুক্ত করছে, আপনিও যদি তাকে অভিযুক্ত করেন, তাহলে কি হয়? আপনাদের উভয়ের মনে শান্তি আসবে না। বিষয়টি এমন হবে যে, আপনি নিজে বোঝার আগে অন্যকে বোঝানোর চেষ্টা করছেন।

নীতিমালা- ৬: ঈশ্বর যখন আপনার ও অন্য ব্যক্তির মাঝে শান্তি স্থাপন করেন, তখন আনন্দ করুন এবং ঈশ্বরকে ধন্য বলুন। পূর্ব দিকের ইস্রায়েল-বংশগুলো যে কারণে বেদী নির্মাণ করেছিল, সেই কারণ যখন পশ্চিম দিকের ইস্রায়েল-বংশগুলো জানতে পেরেছিল তখন তারা আনন্দে পূর্ণ হয়েছিল। পশ্চিম দিকের ইস্রায়েল-বংশগুলো দম্ভে পূর্ণ হয়নি। তারা স্বীকার করেছিল যে, তারা তাদের বংশীয় ভ্রাতাদের ভুলভাবে বিচার করেছিল।

পূর্ব দিকের ইস্রায়েল-বংশগুলো যদি সত্যিই পাপ করত তাহলে কি হত? তাহলে, ইস্রায়েল সন্তানেরা মোশির ব্যবস্থা মেনে তাদেরকে শাস্তি দিত। আমরা যদি ঈশ্বরের নীতিমালা অনুসরণ না করি, তাহলে আমরা শান্তি ও ঐক্য লাভ করতে পারি না। কিন্তু শাস্তি প্রদানের বিষয়টা হতে হবে আমাদের শেষ সিদ্ধান্ত, প্রথম সিদ্ধান্ত নয়। প্রথমে, আমাদের শান্তির চেষ্টা করতে হবে এবং আমাদের সমস্যা সমাধান করতে হবে। নিঃসন্দেহে, আমরা যদি এই নীতিগুলো অনুসরণের বিষয়টা স্মরণে রাখি, তাহলে আমাদের মণ্ডলীগুলো হবে অন্য রকম । 