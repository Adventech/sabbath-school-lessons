---
title:  প্রতিজ্ঞা রক্ষা করা
date:  07/12/2025
---

`যিহোশূয় ২২:১-৮ পদ পড়ুন। রূবেণ বংশের, গাদ বংশের এবং মনঃশি বংশের বিশ্বস্ততার বিষয়ে এই পদগুলো আমাদের কি বলে?`

যিহোশূয় বলেন যে, মোশি যেভাবে নির্দেশ দিয়েছিলেন, সেভাবেই রূবেণ বংশ, গাদ বংশ এবং মনঃশি বংশ তাদের প্রতিজ্ঞা রক্ষা করেছে। এই বংশগুলো তাদের স্ত্রী, সন্তান এবং যর্দনের পূর্ব দিকে অবস্থিত তাদের গৃহ ছেড়েছে। তারা বাকি ইস্রায়েল সন্তানদের পক্ষ হয়ে ভূমি অধিকার করার জন্য যুদ্ধ করেছে। তারা প্রায় ছয় থেকে সাত বছর যুদ্ধে যাপন করেছে (তুলনা করুন- যিহোশূয় ১১:১৮; ১৪:১০; দ্বিতীয় বিবরণ ২:১৪)। তারা যুদ্ধের সিদ্ধান্ত নিয়েছে, কারণ তারা তাদের গৃহীত প্রতিজ্ঞার প্রতি অনুগত ছিল। প্রতিজ্ঞা রক্ষা থেকে দূরে সরে যাবার জন্য তারা তাদের মৃত্যুভয় কিংবা আহত হওয়ার আশঙ্কাকে প্রশ্রয় দেয়নি।

যিহোশূয় ২২:১-৮ পদ আমাদের দেখায় যে, শান্তি ও ঐক্য হচ্ছে ঈশ্বরের লোকদের জন্য গুরুত্বপূর্ণ। এই পদগুলো আমাদের বলে যে, ঈশ্বরের লোকদের কেন একটি প্রজাদল হিসেবে ঐক্যবদ্ধ থাকতে হবে। ইস্রায়েলের বংশগুলো কি ভবিষ্যতে ঐক্যবদ্ধ থাকবে? তারা কি একমাত্র ঈশ্বরকে তাদের সদাপ্রভু হিসেবে ভজনা করবে? অথবা, তারা কি তাদের অধিকৃত দেশটিকে ছিন্নভিন্ন হতে দেবে?

যিহোশূয় ব্যাখ্যা করে বলেন যে, প্রকৃত আনুগত্য আসে ঈশ্বরের ভজনা করা থেকে; মানুষের মধ্য থেকে আসে না।

নূতন নিয়ম আমাদেরকে ঈশ্বরের ভজনার বিষয়ে এই একই ধারণা শিক্ষা দেয়। খ্রীষ্টিয়ানরা যেমনিভাবে ঈশ্বরের পক্ষে কাজ করছে এবং লোকদের পক্ষে কাজ করছে না, পৌল ঠিক তেমনিভাবে তাদের কাজ চালিয়ে যেতে বলছেন (পড়ুন- ইফিষীয় ৬:৭; কলসীয় ৩:২৩; ১ থিষলনীকীয় ২:৪)। ঈশ্বরের পক্ষে কাজ করা অপেক্ষা কি অধিক গুরুত্বপূর্ণ কাজ আমাদের থাকতে পারে? তিনি সমস্তকিছুর স্রষ্টা!

প্রাত্যহিক জীবনে, আমাদের সাধারণত সেই সব সমস্যা এসে থাকে যেগুলো আমাদের হতাশ করে। আমরা লড়াই থামিয়ে দিতে চাই। নিঃসন্দেহে, লড়াই থামিয়ে দেয়া খুব সহজ। কিন্তু আমরা সর্বদা ঈশ্বরের সাহায্যের জন্য প্রার্থনা করতে পারি। ঈশ্বর আমাদের যা করতে বলেন, তা করার জন্য তিনি আমাদের শক্তি দিতে পারেন। যদি আমরা যীশুতে আস্থা রাখি, তাহলে তাঁর পক্ষে কাজ করার জন্য তিনি আমাদের শক্তি প্রদান করা অব্যাহত রাখবেন।

`যিহোশূয় ২২:৫, ৬ পদ বলে যে, যে বংশগুলো বাড়ি ফিরে যাচ্ছিল, যিহোশূয় সেই বংশগুলিকে সদাপ্রভুর প্রতি বিশ্বস্ত থাকার বিষয়টা স্মরণ করিয়ে দিচ্ছেন। পরে, যিহোশূয় তাদের আশীর্বাদ করলেন। আমরা যদি পরস্পরের জন্য প্রার্থনা করি, তাহলে কী ঘটবে? আমাদের প্রার্থনা কীভাবে আমাদের মাণ্ডলীক সম্পর্ককে মঙ্গলের পক্ষে রূপান্তর করবে?`