---
title:  অতিরিক্ত পাঠ
date:  12/12/2025
---

“যদিও অনেকে তাদের নিজস্ব কর্মের ক্ষেত্রে ন্যূনতম দোষারোপের প্রতি খুব সংবেদনশীল, তবে যাদেরকে তারা ভুল অথবা দোষী বলে মনে করে, তাদের সঙ্গে আচরণ করার ক্ষেত্রে অনেক কঠোর নিন্দা এবং তিরস্কারের মাধ্যমে কেহ কখনও কাহাকেও ভুল অবস্থান থেকে ফেরাতে সক্ষম হয়নি. . .।

“রূবেণ বংশের লোকেরা এবং তাদের সঙ্গীদের দ্বারা যে প্রজ্ঞা প্রদর্শিত হয়েছিল তা অনুকরণের যোগ্য। যখন সততার সঙ্গে সত্য ধর্মের কারণ প্রতিষ্ঠিত করার চেষ্টা করা হয়েছিল, সে সময়ে তাদের ভুল বিচার করা হয়েছিল এবং কঠোরভাবে নিন্দা করা হয়েছিল। তথাপি তারা কোন প্রকার বিরক্তি ও আপত্তি প্রকাশ করে নাই। তারা তাদের পক্ষসমর্থন করার চেষ্টার পূর্বে তাদের ভ্রাতাদের অভিযোগের প্রতি সৌজন্যতা প্রদর্শনপূর্বক এবং ধৈর্য সহকারে কথা শুনেছিল, এবং তারপর তাদের উদ্দেশ্যগুলো সম্পূর্ণরূপে ব্যাখ্যা করেছিল এবং তারা যে নির্দোষ তা দেখিয়েছিল। এইভাবে যে সমস্যাটি ভীষণ গুরুতর পরিণতির হুমকি হতে পারত, তা বন্ধুত্বপূর্ণভাবে নিষ্পত্তি করা হয়েছিল।

“এমনকি মিথ্যা অভিযোগের মধ্যেও যারা সঠিক তারা শান্ত এবং বিবেচনাশীল আচরণ করতে পারে। যে সব লোকেরা মানুষের দ্বারা ভুল বোঝা এবং ভুল ব্যাখ্যা করার শিকার হয়, তাদের সমস্ত কিছুর সঙ্গে ঈশ্বর পরিচিত, এবং আমরা নিরাপদে আমাদের বিচার তাঁর হাতে ছেড়ে দিতে পারি। যারা তাঁর উপর আস্থা রাখে, তিনি নিশ্চিতভাবেই তাদের কারণ অনুসন্ধান করে প্রমাণ করবেন, যেমন তিনি আখনের অপরাধ খুঁজে বের করেছিলেন। যারা খ্রীষ্টের আত্মায় সক্রিয় হবে, তারা সেই অনুগ্রহের অধিকারী হবে, যা দীর্ঘ যন্ত্রণা ভোগ করে এবং সদয় হয়।

“ঈশ্বরের ইচ্ছা এই যে, তাঁর লোকদের মধ্যে ঐক্য এবং ভ্রাতৃপ্রেম থাকা আবশ্যক। খ্রীষ্টের ক্রুশারোপণের পূর্বে তাঁর প্রার্থনা ছিল এই, তাঁর শিষ্যরা যেন এক হতে পারে, যেমন তিনি পিতার সঙ্গে এক, যেন জগত বিশ্বাস করে যে, ঈশ্বর তাঁকে পাঠিয়েছেন [যোহন ১৭:২০]।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ৫১৫

**আলোচ্য প্রশ্নাবলী:**

`পৌল আমাদের নির্দেশ দিয়ে বলছেন, “নম্রভাবে প্রত্যেক জন আপনা হইতে অন্যকে শ্রেষ্ঠ জ্ঞান কর” (ফিলিপীয় ২:৩)। এই উপদেশটি মাথায় রেখে কীভাবে আমাদের ভ্রাতা ও ভগ্নিদের বিষয়ে ভালো চিন্তা করতে পারি?`

`পরিস্থিতি নিয়ে কেন আমরা সাধারণত ক্রোধান্বিত হই? আমাদের অতীতের ভুলগুলো কিভাবে বর্তমানের ঘটনাবলি নিয়ে আমাদের মন খারাপ করায়? কীভাবে আমরা হতাশ হওয়া রোধ করতে পারি? অন্য লোকদের কি বলার আছে তা শোনা আমাদের জন্য গুরুত্বপূর্ণ কেন? কীভাবে আমরা আমাদের মণ্ডলীতে অধিক শ্রবণ করা শিখতে পারি? (যাকোব ১:১৯ পদের আপনার উত্তর তুলনা করুন)।`