---
title:  দোষারোপ
date:  08/12/2025
---

`ইস্রায়েলের তিন বংশের বিষয়ে পড়ুন যারা যর্দনের পূর্ব দিকে অবস্থিত তাদের বাড়িতে ফিরে গেল (যিহোশূয় ২২:৯-২০)। যে বংশগুলো যর্দনের পশ্চিম দিকে বাস করত, সেই বংশগুলো যর্দনের পূর্ব দিকে বাস করা বংশগুলোকে কি করার দোষ দিচ্ছিল? পূর্ব দিকের বংশগুলো কি ঠিক ছিল? আপনার উত্তর ব্যাখ্যা করুন।`

যিহোশূয় ২২:১ পদ অনুসারে, যর্দনের পূর্ব দিকে বাস করা ইস্রায়েলের বংশগুলোকে তাদের সাধারণ নামে ডাক হত: রূবেণ বংশ, গাদ বংশ, এবং মনঃশির বংশের অর্ধাংশ। কিন্তু ৯-২০ পদে তাদের ভিন্ন নামে অভিহিত করা হয়েছে। তারা নাম দেওয়া হয়েছে রূবেণের বংশ, গাদের বংশ ও মনঃশির অর্ধেক বংশ (যিহোশূয় ২২:১১)।

বর্ণনা অনুসারে, ইস্রায়েলের ৯১/২ বংশ রয়েছে যারা যর্দনের পশ্চিম দিকে বাস করত। এই নামটি সেই তিন বংশকে অন্তর্ভুক্ত করছে না যারা পূর্ব দিকে বাস করত: রূবেণ বংশ, গাদ বংশ ও মনঃশির অর্ধেক বংশ। এই পৃথিকীকরণ আমাদের দেখায় যে, একটি ভুল বোঝাবুঝির কারণে পশ্চিম দিকের বংশগুলো পূর্ব দিকের বংশগুলো থেকে বিভক্ত হয়ে গিয়েছিল। বর্ণনার পরিপ্রেক্ষিতে প্রশ্ন হল: যর্দনের পূর্ব দিকের বংশগুলোকে কি আর প্রকৃত ইস্রায়েল নামে আখ্যা দেওয়া যেতে পারে?

উদ্ভুত এই সমস্যার কারণ কি ছিল? যর্দনের পূর্ব দিকের ইস্রায়েলরা নদীর ধারে একটি বেদী স্থাপন করেছিল। বাইবেল জানায় না যে, ইস্রায়েল কেন বেদী স্থাপন করেছিল, কিংবা এটি তারা কী কাজে ব্যবহার করত। যিহোশূয় ৩ ও ৪ অধ্যায় অনুসারে, কনানে প্রবেশ করার লক্ষ্যে যর্দন নদী অতিক্রম করার জন্য সকল ইস্রায়েল যখন সমবেত হয়েছিল, তখন যা ঘটেছিল, তা স্মরণ করুন। সে সময়ে, তারা একটি বেদী নির্মাণ করে। সদাপ্রভুর কথা স্মরণে রাখার সাহায্যার্থে যিহোশূয় ইস্রায়েলকে দেবী স্থাপন করতে বলেন।

কিন্তু এই নতুন বেদী যর্দনের পশ্চিম দিকে বসবাসকারী ইস্রায়েলকে দুঃশ্চিন্তায় ফেলেছিল। তারা ধরে নেয়নি যে, এই দেবীটি ঈশ্বরের স্মরণার্থে স্থাপন করা হয়েছিল। সুতরাং, তারা প্রস্তরগুলির অর্থ জানতে চায়। তারা জানতে চায় যে, দেবী কেন স্থাপন করা হয়েছিল (তুলনা করুন, যিহোশূয় ৪:৬, ২২)। হোমবলি কি মিথ্যা দেবতার উদ্দেশ্যে? কিংবা, দেবীটি কি কেবল সদাপ্রভুর স্মরণার্থে স্থাপিত? পূর্ব দিকের বংশগুলো কি ইতোমধ্যে ঈশ্বরের বিরুদ্ধে পাপ শুরু করেছে?

যর্দনের পূর্ব দিকে বাসবাসকারী বংশগুলো বেদী নির্মাণের অনুমতি চায়নি। তারা যিহোশূয় কিংবা ইলীয়াসর কিংবা অন্য প্রাচীনদের কাছে প্রথমে অনুমতি চায়নি। এখন তাদের মধ্যে একটি ভুল বোঝাবুঝি তৈরি হয়েছে যা ইস্রায়েলের সকল বংশকে একটি মারাত্মক সংঘর্ষের দিকে নিয়ে যেতে পারে।