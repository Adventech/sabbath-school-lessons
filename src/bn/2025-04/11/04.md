---
title:  অতীতের পাপাচরণ
date:  09/12/2025
---

`যর্দনের পশ্চিম দিকে বসবাসকারী ইস্রায়েল কেন পীনহস্কে তাদের নেতা নির্বাচন করল? যিহোশূয় ২২:১৩-১৫ পদ আবার পড়ুন, পাশাপাশি গণনা ২৫ অধ্যায় পড়ুন।`

যর্দনের পশ্চিম দিকে বসবাসকারী ইস্রায়েল জবাব চায়। তারা জানতে চায় যে, যর্দনের পূর্ব দিকে বসবাসকারী ইস্রায়েলের বংশগুলো কেন নদীর পশ্চিম দিকে বেদী স্থাপন করল। যর্দনের পশ্চিম দিকে বসবাসকারী ইস্রায়েলের বংশগুলিকে দুই বার ইস্রায়েলের সন্তান নামে আখ্যা দেওয়া হয়েছে। দলনেতা হলেন পীনহস্। পীনহস্ মহাযাজক ইলীয়াসরের পুত্র। মহাযাজক ছিলেন ইস্রায়েলের শীর্ষ ধর্ম্মীয়-নেতা। ইলিয়াসরের মৃত্যুর পর পীনহস্রে মহাযাজক হবার কথা (যিহোশূয় ২৪:৩৩)।

পীনহস্ ইতোমধ্যে ইস্রায়েল-সমাজে সুপরিচিত। বাল্-পিয়োরে ইস্রায়েল যে ভ্রষ্টতা করেছিল, পীনহস্ তা দমন করেছিলেন (গণনা ২৫)। “তাহা দেখিয়া হারোণ যাজকের পৌত্র ইলিয়াসরের পুত্র পীনহস মণ্ডলীর মধ্য হইতে উঠিয়া হস্তে বর্শা লইলেন; আর সেই ইস্রায়েলীয় পুরুষের পশ্চাৎ পশ্চাৎ কুঠরিতে প্রবেশ করিয়া ঐ দুই জনকে, সেই ইস্রায়েলীয় পুরুষকে এবং পেট দিয়া সেই স্ত্রীকে, বিদ্ধ করিলেন; তাহাতে ইস্রায়েল-সন্তানগণ হইতে মহামারী নিবৃত্ত হইল” (গণনা ২৫:৭, ৮)।

অবশিষ্ট লোকেরা ছিল ইস্রায়েলের ৯১/২ বংশের প্রাচীনবর্গ। এই ৯১/২ বংশ যর্দনের পশ্চিম দিকে বাস করত।

`পশ্চিম দিকের নেতারা পূর্ব দিকের বংশগুলোর সঙ্গে ুসাক্ষাৎ করেন। পশ্চিম দিকের নেতারা এভাবে তাদের বক্তব্য শুরু করেন: “সদাপ্রভুর সমস্ত মণ্ডলী এই কথা বলিতেছে, ‘অদ্য সদাপ্রভুর বিপরীতে বিদ্রোহী হইবার জন্য আপনাদের নিমিত্তে এক যজ্ঞবেদি নির্মাণ করাতে তোমরা অদ্য সদাপ্রভুর অনুগমন হইতে ফিরিবার জন্য ইস্রায়েলের ঈশ্বরের বিরুদ্ধে এই যে সত্যলঙ্ঘন করিলে, এ কি” (যিহোশূয় ২২:১৬)? ‘সত্যলঙ্ঘন (বা পাপ)’ কথাটি হচ্ছে সেই একই ইব্রীয় শব্দ যা আখনের পাপের কথা বলতে ব্যবহৃত হয়েছিল (যিহোশূয় ৭:১)। মোশির লেখনিতে আমরা এই একই শব্দ বহুবার দেখি (পড়ুন- লেবীয় ৫:১৫; ৬:২; গণনা ৫:৬, ১২)। ইস্রায়েল যখন ঈশ্বরের দ্রব্য হরণ করে এবং তাঁর বিরুদ্ধাচরণ করে, তখন যা ঘটেছিল, সে বিষয়ে আখনের ঘটনা এবং বাল্-পিয়োরের ঘটনা হচ্ছে একটি সাবধানতা। পশ্চিম দিকের ইস্রায়েলবাসী শঙ্কিত ছিল যে, পূর্ব দিকের বংশগুলো হয়ত মিথ্যা দেবতাদের ভজনার জন্য দেবী স্থাপন করেছে। তাই যদি হয়, তাহলে ঈশ্বর ইস্রায়েলের ১২ বংশের প্রত্যেককে শাস্তি দিবেন।`