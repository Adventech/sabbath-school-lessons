---
title:  দেশটিতে বসবাস
date:  06/12/2025
---

### শাস্ত্রপাঠ

যিহোশূয় ২২:১-৮; ২২:৯-২০; ২২:১৩-১৫; ২২:২১-২৯; ২২:৩০-৩৪।

> <p>মুখস্থপদ</p>
> “কোমল উত্তর ক্রোধ নিবারণ করে, কিন্তু কটুবাক্য কোপ উত্তেজিত করে” (হিতোপদেশ ১৫:১)।

যেহেতু আমরা একটি সমাজে বাস করি, তাই পরস্পরের সঙ্গে কখনও ঐক্যমত হয়, আবার কখনও হয় না। মণ্ডলী হচ্ছে একটি সমাজ যেখানে সমস্যা থাকতে পারে। একটি মণ্ডলীতে লোকেরা ভিন্ন ভিন্ন অতীত নিয়ে এবং ভিন্ন ভিন্ন মতামত নিয়ে সদাপ্রভুর জন্য কাজ করতে আসে। যেহেতু আমরা সবাই আলাদা, সেহেতু আমাদের মতভেদ থাকবে। কিছু কিছু মতভেদ সভ্য-সভ্যাদের মাঝে ভুল বুঝাবুঝির জন্ম দেয়।

চলতি সপ্তাহে, আমরা যিহোশূয় ২২ অধ্যায় পড়ব। এই অধ্যায়ে, লোকেদের মাঝে একটি ভুল বুঝাবুঝি হয়েছিল। যিহোশূয় পুস্তকের শুরুতে, যিহোশূয় যর্দন নদীর পূর্ব দিকে বসবাসকারী ইস্রায়েলের বংশগুলোকে নিদের্শ দেন, যেন তারা এসে পশ্চিম দিকে বাসবাসকারী ইস্রায়েলদের সাহায্য করে (যিহোশূয় ১:১২-১৮)। পূর্ব দিকে বসবাসকারী বংশগুলো এসেছিল যেন তারা অন্য বংশগুলোর ভূমি অধিকার করার লড়াইয়ে তাদের সাহায্য করতে পারে। সুতরাং, পূর্ব দিকে বসবাসকারী বংশগুলো এখন নদী অতিক্রম করে নিজেদের অঞ্চলে ফিরে যেতে পারে। কিন্তু যাবার পূর্বে, এই বংশগুলো পশ্চিম পাড়ে একটি যজ্ঞবেদী স্থাপন করে। যজ্ঞবেদী স্থাপন করার ফলে, যর্দনের পশ্চিম দিকে বসবাসকারী ইস্রায়েলরা অত্যন্ত মনক্ষুণ্ন হয়।

অন্যদের আচরণের মাঝে খারাপ দিকগুলো চিন্তা করার ব্যাপারে আমাদের অবশ্যই কেন সতর্ক হতে হবে? কীভাবে আমরা মণ্ডলীতে শান্তি ও সন্ধি বজায় রাখতে পারি? একটি মণ্ডলী হিসেবে, ঈশ্বর আমাদের যে বিশেষ কাজটি করতে দিয়েছেন, সেই কাজ করার মাঝে যখন কোন মন্দ ঘটনা ঘটে, তখন আমরা কীভাবে শান্তি বজায় রাখতে পারি এবং হতাশা এড়াতে পারি?