---
title:  এদন ও কনান
date:  23/11/2025
---

`আদম ও হবা যখন পাপ করলেন, তখন এদন উদ্যানে কি ঘটেছিল? উত্তরের জন্য আদি ২:১৫ ও ৩:১৭-২৪ পদ পড়ুন।`

ঈশ্বর আদম ও হবাকে একটি সুন্দর উদ্যান-বাড়ি দিলেন। ঈশ্বর এদন উদ্যানকে সৌন্দর্যে ভরপুর করেছিলেন। ঈশ্বর বাগানে পর্যাপ্ত খাদ্য ও জল দিলেন। আদম ও হবা উদ্যানে ঈশ্বরের সঙ্গে মিলিত হতেন। ঈশ্বর ছিলেন তাদের শিক্ষাগুরু। এদন উদ্যান ছিল একটি বিদ্যালয়ের তুল্য। উদ্যানটি আদম ও হবাকে ঈশ্বর ও তাঁর প্রেম সম্পর্কে শিক্ষা দিত। উদ্যান আদম ও হবাকে তাদের জীবনের জন্য ঈশ্বরের পরিকল্পনা সম্পর্কে শিক্ষা দিত। আদম ও হবা যখন পাপ করলেন, তখন তারা ঈশ্বরের তাদের সম্পর্ক ছিন্ন করলেন। উদ্যান বাড়ির তাদের যে সম্পর্ক ছিল, পাপ তা বদলে দিল। আদম ও হবা তাদের উদ্যান বাড়ি হারালেন। শাস্তি হিসেবে, ঈশ্বর আদম ও হবাকে উদ্যান থেকে বিতাড়িত করলেন। অর্থাৎ, ঈশ্বর ইস্রায়েলের উপভোগের জন্য যে জীবনের পরিকল্পনা করেছিলেন, এদন ছিল সেই জীবনেরই প্রতীক। প্রতিজ্ঞাত দেশ ইস্রায়েলকে সেই আনন্দ আবিষ্কার করতে সাহায্য করেছিলেন, যে আনন্দ মানব একদিন এদনে হারিয়েছিল।

`দেশ দেবার ব্যপারে ঈশ্বরের প্রতিজ্ঞা সম্পর্কে অব্রাহম, ইস্হাক ও যাকোবের চিন্তা কি? উত্তরের জন্য আদি ১৩:১৪, ১৫; ২৬:৩, ২৪ ও ২৮:১৩ পদ পড়ুন। দেশ বিষয়ে ঈশ্বর আমাদের জন্য কী প্রতিজ্ঞা করেছেন? এই প্রতিজ্ঞা আমাদের কী আশা দেয়? (উত্তরের জন্য ইব্রীয় ৬:১১-১৫ পদ পড়ুন।)`

ঈশ্বর-প্রদর্শিত দেশে অব্রাহাম প্রবেশ করেন। ঈশ্বরের প্রতিজ্ঞায় অব্রাহামের বিশ্বাস ছিল। তিনি বিশ্বাস করতেন যে, ঈশ্বর তাকে এবং তার বংশধরদের একদিন একটি দেশ দেবেন। ৪০০ বছর ধরে অব্রাহামের বংশধরেরা তাঁর প্রতিজ্ঞা রক্ষার জন্য অপেক্ষায় ছিলেন। অব্রাহাম, ইস্হাক ও যাকোব আসলে দেশ অধিকার করেননি। দেশ ঈশ্বরের মালিকানাধীন। এদন উদ্যানও ঈশ্বরের মালিকানাধীন। আদম ও হবা এমন কিছু করেননি যে, তারা দেশটি ক্রয় করতে পারেন কিংবা অধিকার করতে পারেন। ইস্রায়েল এমন কিছু করেননি যে, তারা প্রতিজ্ঞাত দেশটি অর্জন করতে পারে (দ্বিতীয় বিবরণ ৯:৪-৬)। ঈশ্বর তাদেরকে একটি উপহার হিসেবে প্রতিজ্ঞাত দেশ দিলেন।

অব্রাহাম, ইস্হাক ও যাকোব ঈশ্বরের প্রতিজ্ঞায় আশা নিয়ে জীবন যাপন করেছেন। ঈশ্বর তাদের প্রতি তাঁর প্রতিজ্ঞা রক্ষা করলেন এবং তাদের বংশধরদের দেশটি দিলেন। যীশুর অনুসারী হিসেবে, আমাদের জন্যও প্রতিজ্ঞা রয়েছে। ঈশ্বর ইস্রায়েলদের যা-কিছু দিয়েছেন, তদ্পেক্ষা উত্তম কিছু দেবার জন্য তিনি আমাদের কাছে প্রতিজ্ঞা করছেন (ইব্রীয় ৮:৬)। আমাদের কাছে তাঁর দেওয়া প্রতিজ্ঞা ঈশ্বর রক্ষা করবেন। কিন্তু প্রথমে আমাদের উদ্দেশ্যে বলা হচ্ছে: “যেন তোমরা শিথিল না হও, কিন্তু যাহারা বিশ্বাস ও দীর্ঘসহিষ্ণুতা দ্বারা প্রতিজ্ঞা সমূহের দায়াধিকারী, তাহাদের অনুকারী হও” (ইব্রীয় ৬:১২)।