---
title:  প্রত্যাশার বিষয়
date:  22/11/2025
---

### শাস্ত্রপাঠ

আদি ২:১৫; যাত্রা ৩:৮; যিহোশূয় ১৩:১-৭; লেবীয় ২৫:১-৫, ৮-১৩; যিরমিয় ২৪:৬।

> <p>মুখস্থপদ</p>
> “হে আশার বন্দিগণ, তোমরা ফিরিয়া দৃঢ় দুর্গে আইস, আমি অদ্যই অঙ্গীকার করিতেছি, আমি তোমাকে দ্বিগুণ অংশ দিব” (সখরিয় ৯:১২)।

যিহোশূয় ১৩-২১ অধ্যায়ে কয়েকটি দীর্ঘ তালিকা রয়েছে। এই তালিকাগুলো সেই দেশ সম্পর্কে বলে যা ইস্রায়েলের বিভিন্ন বংশকে ঈশ্বর প্রদান করেছিলেন। বর্তমান সময়ের পাঠকদের জন্য এই তালিকা বিরক্তিকর মনে হতে পারে। কিন্তু তালিকাগুলো বাইবেলের একটি অত্যন্ত গুরুত্বপূর্ণ সত্য আমাদের শিক্ষা দেয়। ঈশ্বর তাঁর লোকদের একটি দেশ দেবার প্রতিজ্ঞা করেছিলেন। এই তালিকাগুলো একটি প্রমাণ যে, ঈশ্বর তাঁর প্রতিজ্ঞা রেখেছেন। একই সঙ্গে, এই প্রতিজ্ঞাগুলো বাস্তবায়নের জন্য ইস্রায়েল সদাপ্রভুর একযোগে কাজ করেছে।

হ্যাঁ, ভূমি হচ্ছে ঈশ্বর-প্রদত্ত একটি আশীর্বাদ। ইস্রায়েলের পূর্ব পুরুষদের কাছে ঈশ্বর এই দেশের প্রতিজ্ঞা করেছিলেন। কিন্তু এক্ষেত্রে ইস্রায়েলের কিছু করণীয় ছিল: “দেখ, আমি সেই দেশ তোমাদের সম্মুখে দিয়াছি; তোমাদের পিতৃপুরুষ অব্রাহাম, ইস্হাক ও যাকোবকে এবং তাহাদের পরে তাহাদের বংশকে যে দেশ দিতে সদাপ্রভু দিব্য করিয়াছিলেন, তোমরা সেই দেশে প্রবেশ করিয়া তাহা অধিকার কর” (দ্বিতীয় বিবরণ ১:৮)।

চলতি সপ্তাহে, আমরা বাইবেলের সেই সত্যের প্রতি দৃষ্টি দেব, যে সত্যগুলো আমরা প্রতিজ্ঞাত দেশ থেকে শিক্ষা পাই। বর্তমান সময়ে বাইবেলের এই সত্যগুলো আমাদের কাছে কতটা অর্থবহ তা আমরা বোঝার চেষ্টা করব।