---
title:  অতিরিক্ত পাঠ
date:  28/11/2025
---

“যখন আমরা নগরে প্রবেশ করি, তখন আমরা সুরক্ষিত থাকবো। তখন আমরা আনন্দ করব যে, আমরা সুরক্ষিত। কিন্তু সে পর্যন্ত আমাদের পৌলের কথা স্মরণে রাখতে হবে: ‘অতএব আমাদের ভয় থাকা উচিত, পাছে তাঁহার বিশ্রামে প্রবেশ করিবার প্রতিজ্ঞা থাকিলেও এমন বোধ হয় যে, তোমাদের কেহ তাহা হইতে বঞ্চিত হইয়াছে’ (ইব্রীয় ৪:১)। ইস্রায়েলরা কনান দেশ সম্পর্কে জানত। তারা দেশটির বিষয়ে স্তুতিগান গাইত। তারা এই প্রতিজ্ঞা নিয়ে আনন্দ করত যে, তারা একদিন দেশে প্রবেশ করবে। কিন্তু তাদের জ্ঞান, তাদের সঙ্গীত, এবং তাদের স্তুতিগান তাদেরকে প্রতিজ্ঞাত দেশে কিংবা দেশটির জলপাই বাগানে আনতে পারেনি। ইস্রায়েলকে ঈশ্বরের উপর বিশ্বাস রাখতে হয়েছিল। তাদেরকে তাঁর বাধ্য থাকতে হয়েছিল। তাদেরকে তাদের করণীয় কাজ করতে হয়েছিল। অতপরঃ, ঈশ্বর দেশ দেবার ব্যাপারে তাঁর প্রতিজ্ঞা রক্ষা করতে পারলেন।” -ঈলেন জি হোয়াইট, দি ইয়ুথ’স ইন্সট্রাক্টর, ফেব্রুয়ারি ১৭, ১৮৯৮।

“বাইবেলে উদ্বারপ্রাপ্তগণের উত্তরাধিকারকে ‘একটি দেশে’ বলে অভিহিত করা হয়েছে। ইব্রীয় ১১:১৪-১৬। স্বর্গীয় মেষপালক তাঁর মেষ পালকে জীবন জলের দিকে পরিচালিত করেন। জীবন বৃক্ষ প্রত্যেক মাসে তার ফল উৎপন্ন করে, ও এই বৃক্ষের পাতাগুলো জাতিগণের সেবাদানের জন্য। চির প্রবাহমান জলের ঝরণা আছে, যা কাচের ন্যায় স্বচ্ছ এবং যার পাশের দোলায়মান বৃক্ষ সকল ঈশ্বরের উদ্ধারপ্রাপ্তগণের জন্য প্রস্তুত পথসমূহে ছায়া নিক্ষেপ করে। সেখানে সুদূর প্রসারিত সমতল ভূমিগুলো সৌন্দর্য্যে স্ফীত হওয়া পাহাড়ের গা স্পর্শ করে ও ঈশ্বরের পর্বতমালা তাদের উন্নত শিখরগুলোর রক্ষণাবেক্ষণ করে থাকে। ঐ সব শান্তিপূর্ণ সমতল ভূমিতে, ঐ জীবন্ত ঝরণা সকলের তীরে ঈশ্বরের লোকেরা, দীর্ঘ প্রতীক্ষিত তীর্থ যাত্রীগণ ও ভ্রমণকারীগণ, তাদের ঘর খুঁজে পাবেন।” -ঈলেন জি হোয়াইট, মহাসংঘর্ষ, পৃষ্ঠা: ৫৯০, ৫৯১।

**আলোচ্য প্রশ্নাবলী:**

`প্রতিজ্ঞাত দেশ হচ্ছে যীশুর প্রতিজ্ঞাত বিস্ময়কর জীবনের একটি প্রতীক (যোহন ১০:১০)। আমাদের উদ্ধারের জন্য ঈশ্বরের পরিকল্পনা বিষয়ে প্রতিজ্ঞাত দেশ আমাদের কী শিক্ষা দেয়?`

`ঈশ্বরের রাজ্যের নাগরিক হওয়ার অর্থ কি? নাগরিক হিসেবে, কিভাবে আমাদের জীবন যাপন করতে হবে?`

`মানুষ হিসেবে, লোকেরা যখন আমাদের কাছে করা তাদের প্রতিজ্ঞা ভঙ্গ করে, তখন আমরা সচরাচর হতাশ হই। কেন আপনি ঈশ্বরের প্রতিজ্ঞায় আস্থা রাখতে পারেন?`

`নতুন পৃথিবী বিষয়ক প্রতিজ্ঞাকে কীভাবে আমরা এখন সত্য করে তুলতে পারি?`