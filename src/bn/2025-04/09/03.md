---
title:  একটি উপহার হিসেবে দেশ
date:  24/11/2025
---

`ঈশ্বর, ইস্রায়েল এবং প্রতিজ্ঞাত দেশের মাঝে বিশেষ সম্পর্ক কি ছিল? উত্তরের জন্য পড়ুন- যাত্রা ৩:৮; লেবীয় ২০:২২; লেবীয় ২৫:২৩; গণনা ১৩:২৭; দ্বিতীয় বিবরণ ৪:১, ২৫, ২৬; ৬:৩ এবং গীত ২৪:১ পদ।`

দেশ হচ্ছে বেঁচে থাকার জন্য একটি স্থান অপেক্ষা অধিক কিছু। একটি দেশ তার অধিবাসীদের পরিচয় জানতে সাহায্য করে। বেঁচে থাকার জন্য আপনি কী কাজ করছেন, তা আপনার ভৌগলিক অবস্থানের উপর নির্ভর করছে। দাসদের কোনো দেশ ছিল না। তারা কোনো স্থানের অধিবাসী না। একজন দাস বিনাশ্রমে কঠোর পরিশ্রম করত। দাসদের কাজে খাটিয়ে একজন ব্যক্তি উপার্জন করত এবং সুখভোগ করত। সুতরাং, দেশের অধিকারী হওয়াটা ছিল গুরুত্বপূর্ণ। লোকেরা যখন দেশের মালিক হত, তখন তারা আর দাস থাকত না। সে কারণে, ঈশ্বরের সহায়তায় দাসত্ব থেকে নিস্তার পাবার পর, তাদের জন্য একটি দেশ অপরিহার্য ছিল। দেশ তাদের বুঝতে সাহায্য করেছিল যে, ঈশ্বরের প্রজা হিসেবে তাদের পরিচয় কী।

ঈশ্বর, ইস্রায়েল এবং দেশের মধ্যে একটি বিশেষ সম্পর্ক ছিল। ঈশ্বর একটি উপহার হিসেবে ইস্রায়েলকে দেশ দেন। সদাপ্রভুর প্রতি বাধ্যতা রক্ষা করার মাধ্যমে এবং তাদেরকে প্রদত্ত আজ্ঞা পালন করার মাধ্যমে ইস্রায়েল নিজ দেশ অধিকার করতে পারেনি। অন্য কথায়, ঈশ্বরের আশীর্বাদ ব্যতিত ইস্রায়েল দেশ লাভ করতে কিংবা দেশের সুফল ভোগ করতে পারেনি।

ঈশ্বরের ব্যবস্থা ও তাঁর প্রেম ভালোভাবে বুঝতে একটি দেশ ইস্রায়েলকে সাহায্য করেছিল। যেহেতু ইস্রায়েল দেশে বাস করেছে, সেহেতু তারা সর্বদা স্মরণে রাখতে পেরেছে যে, ঈশ্বর প্রতিজ্ঞা রক্ষা করলেন। ঈশ্বরের সাহায্য ব্যতীত, ইস্রায়েল একটি জাতি হতে পারত না এবং তারা কোন ভূমি অধিকার করতে পারত না। ইস্রায়েল যখন মিসরে ছিল, তখন ফসল জন্মাতে নীল নদ তাদের সাহায্য করেছিল। কিন্তু কনানের বিষয় ভিন্ন। ফসল জন্মানোর জন্য ইস্রায়েলকে বৃষ্টির জলের উপর নির্ভর করতে হচ্ছে। আবহাওয়া কেবল ঈশ্বর নিয়ন্ত্রণ করতে পারেন। সুতরাং, দেশ ও ভূমি তাদের সব সময় স্মরণে রাখতে সাহায্য করেছে যে, জীবন ধারণের জন্য তারা ঈশ্বরের উপর নির্ভরশীল।

হ্যাঁ, দেশটি ইস্রায়েলকে ঈশ্বর দিলেন। কিন্তু দেশের প্রকৃত মালিক হলেন ঈশ্বর। সমুদয় জগতের আসল মালিক হলেন ঈশ্বর (গীত ২৪:১)। সুতরাং, ঈশ্বর ইস্রায়েলকে দেশ দিতে পারেন, আবার কেড়েও নিতে পারেন। আমাদের বর্তমান সময়ের জন্যও বিষয়টি একই। যেহেতু ঈশ্বর হচ্ছেন দেশের মালিক, সেহেতু আমরা আসলে বিদেশী, তীর্থযাত্রী কিংবা পর্যটক। অন্য কথায়, আমরা দেশের মালিক নই। ঈশ্বরের দেশ ও ভূমিতে আমরা কেবল অতিথি।

`১ পিতর ২:১১ ও ইব্রীয় ১১:৯-১৩ পদ পড়ুন এবং পরে প্রশ্নগুলোর উত্তর দিন। বর্তমানে এই পৃথিবীতে একজন আগন্তুক হিসেবে বাস করার অর্থ কী? এ কথার অর্থ কি যে, আপনার প্রকৃত বাড়ি স্বর্গে?`