---
title:  বিশ্রাম বৎসর ও জুবিলী বৎসর
date:  26/11/2025
---

ঈশ্বরের প্রজাদের জন্য, অর্থাৎ ইস্রায়েলদের জন্য, দেশটি ছিল অত্যন্ত গুরুত্বপূর্ণ। ঈশ্বর ইস্রায়েলের বারো বংশের মধ্যে দেশ বিভাজন করলেন (গণনা ৩৪:১৩-১৮)। ঈশ্বর দেশ ভাগ করলেন যেন প্রতিটি বংশ নিজ নিজ ভূমি পায়। এই পরিকল্পনার ফলে দেশটি কেবল কিছু ধনী ও প্রভাবশালীদের জিম্মায় থাকলো না।

`ঈশ্বর কেন ইস্রায়েলকে জুবিলী বৎসর কিংবা বিশ্রাম বৎসর পালন করতে বললেন? উত্তরের জন্য লেবীয় ২৫:১-৫, ৮-১৩ পদ পড়ুন।`

মিসর দেশে, নাগরিকরা বারবার ভূমি হারিয়েছে। অতপরঃ, তারা মিসর-রাজ ফরৌণের দাস হয়ে গেছে। ঈশ্বর চাননি যে, ইস্রায়েলের প্রতি তা ঘটুক। তাই, ঈশ্বর চাননি যে, একটি অংশ অন্য একটি বংশের কাছে সম্পত্তি হারাক। ঈশ্বরের পরিকল্পনা অনুসারে, কেউ ভূমি বিক্রি করতে পারবে না। আপনি অন্য কাউকে আপনার জমি ইজারা দিতে পারবেন, তবে তা কেবল আসন্ন জুবিলী বৎসর পর্যন্ত। সুতরাং, কারও যদি তার ভূমি বিক্রি করার প্রয়োজন পড়ে, তাহলে সেই বংশের কোন সদস্য জুবিলী মাসের পূর্বে তা অবশ্যই ছাড়িয়ে নেবার চেষ্টা করবে (লেবীয় ২৫:১২)।

‘দেশ নিরূপণের’ বিষয়টি আমাদের দেখতে সাহায্য করে যে, ঈশ্বরের হৃদয়ে কী রয়েছে। আমাদের স্বর্গীয় পিতা চান যে, তাঁর সন্তানেরা দরিদ্র ও অসহায়দের সঙ্গে তাদের সম্বল সাধ্যমত সহভাগ করুক। ঈশ্বর চান যে, প্রতি সাত বছর পর পর, তাঁর লোকেরা তাদের ভূমি অন্যদের খাদ্য যোগাতে ব্যবহার করুক। যখন আমরা কোনো জমির মালিক হই এবং তা অন্যদের উপকারার্থে ব্যবহার করি, তখন আমরা তাদের সম্মান করা শিখি। আমরা সেই সব লোকদের প্রতি সদয় হওয়া শিখি যারা দরিদ্র ও দুর্দশাগ্রস্ত।

ঈশ্বর তাঁর লোকদের কঠোর পরিশ্রম করা শিক্ষা দেবার জন্য ভূমি দিয়েছেন। ঈশ্বর চান তাঁর লোকদের একটি নতুন সূচনা হোক।

যীশুর সুসমাচার আমাদের একটি নতুন সূচনা প্রদান করে। সুসমাচার আমাদের দেখায় যে, ধনী কিংবা দরিদ্র, আমরা সকলে ঈশ্বরের দৃষ্টিতে সমান। আমাদের প্রত্যেকের ঈশ্বরের দয়া দরকার।

পরিতাপের বিষয় হল, ইস্রায়েল সন্তানেরা ঈশ্বরের নির্দেশের প্রতি শ্রদ্ধাশীল ছিল না। কয়েক শত বছর পর, ঈশ্বর পরিশেষে সেটাই করলেন, যা তিনি করবেন বলে সতর্ক করেছিলেন। তিনি তাঁর লোকদেরকে তাঁর দেওয়া দেশ থেকে বিতাড়িত করলেন (২ বংশাবলি ৩৬:২০, ২১)।

`বিশ্রাম বছর, কিংবা বিশ্রামবার, এবং ভূমি উদ্ধার বিষয়ে ইস্রায়েলকে প্রদত্ত আজ্ঞা আমাদের শিক্ষা দেয় যে, আমরা ঈশ্বরের দৃষ্টিতে সবাই সমান। বিশ্রামবার কীভাবে আমাদেরকে অতিরিক্ত ক্রয়ের মন্দ অভ্যাসকে ‘না’ বলতে শিক্ষা দেয়?`