---
title:  দেশ অধিকারকরণ
date:  25/11/2025
---

`হ্যাঁ, দেশ হচ্ছে ঈশ্বর-প্রদত্ত উপহার। কিন্তু দেশটি অধিকার করার জন্য এবং রক্ষা করার জন্য কিছু কিছু বিষয় কি কি যা ইস্রায়েলদের দরকার ছিল? উত্তরের জন্য যিহোশূয় ১৩:১-৭ পদ পড়ুন।`

ইস্রায়েল শত শত বছর ধরে দাস হিসেবে বাস করে আসছে। সুতরাং, তাদের সামরিক দক্ষতা ছিল না যে, তারা মিসরীয়দের বিরুদ্ধে যুদ্ধ করে দেশ জয় করে। মিসরীয়রা ছিল প্রশিক্ষিত সেনা সম্বলিত দক্ষ যোদ্ধা। কিন্তু তাদের বিশাল সেনা বহর সত্বেও মিসরীয়রা কখনও কনানের বিরুদ্ধে পুরোপুরি যুদ্ধজয় করতে পারেনি। কনান নগরীর প্রাচীর মিসরীয়রা ভেঙ্গে ফেলতে পারেনি। এখন ঈশ্বর ইস্রায়েলকে, অর্থাৎ প্রাক্তন দাসদের, সেই দেশটি জয় করতে বলছেন, যে দেশটি তাদের মিসরীয়রা প্রভুরা কখনও পুরোপুরি জয় করতে পারেনি! ইস্রায়েল যদি জয় করে, তবে তারা কেবল ঈশ্বরের সহায়তায় জয় করতে পারবে। তারা তাদের নিজেদের চেষ্টায় জয় করতে পারবে না।

যিহোশূয় ১৩-২১ অধ্যায় সেই দেশ সম্পর্কে বলে, যে দেশ ঈশ্বর ইস্রায়েলের বিভিন্ন বংশকে দিচ্ছেন। ‘দেশ নিরূপণ’ আমাদের বলে যে, কে কোন্ অঞ্চল পাচ্ছে। তালিকাগুলো আমাদের সেই ভূ-অঞ্চলগুলো দেখায় যা ইস্রায়েলকে অবশ্যই জয় করতে হবে। ইস্রায়েলরা ঈশ্বর-প্রদত্ত সেই দেশে নিরাপদে বাস করবে, যে দেশে মালিক স্বয়ং তিনি। যিহোশূয় পুস্তকের প্রথমার্ধ আমাদের দেখায় যে, ঈশ্বর কীভাবে ইস্রায়েলকে দেশ দিলেন। ঈশ্বর কনানীয়দের কাছ থেকে দেশটি কেড়ে নিলেন এবং ইস্রায়েলকে দিলেন। পুস্তকটির দ্বিতীয়ার্ধ আমাদের বলে যে, ইস্রায়েল ভূমি বন্দোবস্ত করল এবং সেখানে তাদের আবাস স্থাপন করল।

প্রতিজ্ঞাত দেশে ইস্রায়েলের বিবরণী আমাদের ঈশ্বরের অনুগ্রহের বিষয় শিক্ষা দেয়। আমরা ইস্রায়েলের সমতুল্য, কারণ ঈশ্বরের উপহার লাভ করার জন্য আমারা কিছুই করতে পারি না (ইফিষীয় ২:৮, ৯)। আমরা নিজেরা নিজেদের রক্ষা করতে পারি না। ঈশ্বরের অনুগ্রহ-দান আমাদের দরকার। দেশটি জয় করার জন্য ইস্রায়েল কিছুই করেনি (দ্বিতীয় বিবরণ ৯:৫)। একইভাবে, আমরা আমাদের সৎকর্মের দ্বারা ঈশ্বরের দয়া অর্জন করতে পারি না।

ঈশ্বর আশা করেছিলেন যে, ইস্রায়েল তাঁর বাধ্য থাকবে। তাঁর দেওয়া দেশে বাস করার জন্য তাদেরকে তাঁর বাধ্য থাকতে হবে। একইভাবে, ঈশ্বরের রাজ্যের নাগরিক হতে হলে আমাদের অবশ্যই তাঁর বাধ্য থাকতে হবে। ঈশ্বর তাঁর দয়ার গুণে ইস্রায়েলকে দেশ দিলেন। ঈশ্বরের দয়ার গুণে আমরাও একটি বিস্ময়কর উপহার পাচ্ছি: তিনি আমাদের রক্ষা করবেন। কিন্তু আমরা যদি সাবধান না থাকি, তাহলে আমরা এই উপহার হারাতে পারি।

`ঈশ্বর খ্রীষ্টিয়ানদের যা দেবার বিষয়ে প্রতিজ্ঞা করেছেন, তা ভোগ করার জন্য অদ্য তাদের অবশ্যই কি করতে হবে? উত্তরের জন্য ফিলিপীয় ২:১২ ও ইব্রীয় ১২:২৮ পদ পড়ুন।`