---
title:  অতিরিক্ত পাঠ
date:  24/10/2025
---

ঈলেন জি হোয়াইটের, পিতৃকুলপতিগণ ও ভাববাদীগণ বইয়ের “যিরিহোর পতন” পৃষ্ঠা ৪৮৭-৪৯৩ পড়ুন।

শয়তান ও তার দূতেরা যখন ঈশ্বরের বিরুদ্ধে যুদ্ধ করেছিল, তখন ঈশ্বরের কাছে সিদ্ধান্ত নেবার সুযোগ ছিল। ঈশ্বর চাইলে স্বর্গরাজ্যের নেতৃত্ব একজন মন্দ দূতের হাতে ছেড়ে দিতে পারতেন। অথবা ঈশ্বর যেমন ছিলেন তেমনই থাকতে পারতেন। তিনি পবিত্র, এবং জীবিত সবকিছুরই প্রেমময় পিতা। পবিত্র বাইবেল আমাদের দেখায় যে, ঈশ্বর তাঁর মত থাকার সিদ্ধান্ত নিয়েছিলেন। সুতরাং, তাঁর পছন্দের অর্থ হল শয়তান তাঁর বিরুদ্ধে যুদ্ধে নেমেছিল।

আজও, শয়তান ও তার মন্দ দূতেরা এবং মানুষের দল ঈশ্বরের বিরুদ্ধে যুদ্ধ চালিয়ে যাচ্ছে। অনেক আগে, প্রভু পাপীদের পাপ ও শয়তানের হাত থেকে বাঁচানোর জন্য এই যুদ্ধে প্রবেশ করার সিদ্ধান্ত নিয়েছিলেন। পুরাতন নিয়মের সময়ে, প্রভু তাঁর লোকদের সাহায্য করতে এসেছিলেন। প্রভু একজন শক্তিশালী যোদ্ধা। ঈশ্বরের এই রূপ আমাদের বুঝতে সাহায্য করে যে, তিনি শেষ সময়ে আমাদের জন্য যুদ্ধ করবেন। ঈশ্বর শেষ পর্যন্ত ভালো ও মন্দের মধ্যকার মহাসংঘর্ষের অবসান ঘটাবেন (প্রকাশিত বাক্য ২০:৮-১০)। পুরাতন নিয়মের সময়ে ইস্রায়েলের যুদ্ধগুলো এই মহাসংঘর্ষের একটি খণ্ড চিত্র। ইস্রায়েলের যুদ্ধগুলো আমাদের এই আশাও দেয় যে, ঈশ্বর তাঁর লোকদের পক্ষে বিচার করবেন।

“ঈশ্বর তাঁর লোকদের কখন প্রতিজ্ঞাত দেশে প্রবেশ করতে হবে তা নির্ধারণ করে দিয়েছিলেন। কিন্তু লোকেরা সদাপ্রভুর উপর ভরসা রাখেনি। তাই ঈশ্বর সেই সময়ে তাঁর লোকদের প্রবেশ করার প্রস্তাব প্রত্যাহার করে নিয়েছিলেন। ঈশ্বর চাননি তাঁর লোকেরা যুদ্ধ করে সেই ভূমি জয় করুন। তিনি চেয়েছিলেন, তারা তাঁর আদেশ পালন করুক। যদি তারা বাধ্য থাকত, তখন তিনি তাদের বাধ্যতার পুরস্কার দিতেন। এরপর তিনি প্রতিজ্ঞাত দেশ তাদের উপহার হিসেবে দিতেন।”- ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা ৩৯২।

**আলোচ্য প্রশ্নাবলী**

`ভালো ও মন্দের মধ্যকার মহাসংঘর্ষ কীভাবে আমাদের বুঝতে সাহায্য করে যে, ঈশ্বর কেন ইস্রায়েলকে যুদ্ধে যাওয়ার আদেশ দিয়েছিলেন?`

`সোমবারের পাঠের শেষ প্রশ্নটি নিয়ে আলোচনা করুন। আমরা কীভাবে জানতে পারি যে, আমাদের চারপাশে বিশ্বব্যাপী যুদ্ধ হচ্ছে? এই যুদ্ধে আমাদের ভূমিকা কী? এই যুদ্ধে ঈশ্বর আমাদের যা করতে বলেন তা আমরা কীভাবে করতে পারি?`

`আমাদের আধ্যাত্মিক জীবনে “অটল থাকা” ও আমাদের পক্ষে ঈশ্বরের যুদ্ধ করার জন্য অপেক্ষা করার অর্থ কী?`

`প্রায়শই মণ্ডলীতে আমাদের মধ্যে মতবিরোধ ও আলোচনায় আমরা দেখতে চাই, আমাদের পক্ষে কে আছে। যিহোশূয় ৫:১৩-১৫ পদ অনুসারে কীভাবে আমাদের হৃদয় পরিবর্তন করা উচিৎ?`