---
title:  স্বর্গে যুদ্ধ
date:  20/10/2025
---

`যিহোশূয় বুঝতে পেরেছিলেন যে, এই যুদ্ধটি বৃহত্তর একটি লড়াইয়ের অংশ। এই যুদ্ধের নাম হলো ঈশ্বর এবং শয়তানের মধ্যে বিশ্বব্যাপি মহাসংঘর্ষ। এই যুদ্ধ সম্পর্কে আমরা কী জানি? প্রকাশিত বাক্য ১২:৭-৯; যিশাইয় ১৪:১২-১৪; যিহিস্কেল ২৮:১১-১৯; এবং দানিয়েল ১০:১২-১৪ পদগুলো পড়ুন।`

ঈশ্বর স্বর্গ ও মহাকাশের অনেক গ্রহকে মানুষ দিয়ে পূর্ণ করেছেন। ঈশ্বর এই মানুষ ও আমাদেরকে স্বাধীন ইচ্ছা দিয়েছেন। যেহেতু আমরা সবাই স্বাধীনভাবে সিদ্ধান্ত নিতে পারি তাই আমারা ভালোবাসতে স্বাধীন। আমরা ঈশ্বরকে সেবা করার সিদ্ধান্ত নিতে পারি অথবা তাঁর বিরুদ্ধে যুদ্ধ করতে পারি। লুসিফর ঈশ্বরের বিরুদ্ধে যুদ্ধের পথ বেছে নিয়েছিল। লুসিফর ছিল স্বর্গদূতদের মধ্যে অন্যতম ক্ষমতাধর দূত। অনেক দূত যুদ্ধে তাঁর সঙ্গে যোগ দেওয়ার সিদ্ধান্ত নিয়েছিল।

যিশাইয় ১৪ এবং যিহিষ্কেল ২৮ অধ্যায় এই যুদ্ধ সম্পর্কে বলে। কিছু বাইবেল বিশেষজ্ঞ বলেন যে, এই অধ্যায়গুলো কেবল বাবিলের রাজা ও সোরের এক নেতার বিষয়ে বলে। কিন্তু এখানে স্পষ্ট ইঙ্গিত রয়েছে যে, যিশাইয় এবং যিহিষ্কেল পুস্তকের এই অধ্যায়গুলো আরও বেশি কিছু সম্পকের্ বলছে। পবিত্র বাইবেল বলে যে, বাবিলের রাজা ঈশ্বরের সিংহাসনে স্বর্গে উপস্থিত ছিল (যিশাইয় ১৪:১২, ১৩)। কিন্তু পবিত্র বাইবেল আরও বলে যে, সোরের রাজা এদনে বাস করত। সে ঈশ্বরের পবিত্র পর্বতে একজন স্বর্গদূতের মত ছিল (যিহিষ্কেল ২৮:১২-১৫)। এই বিষয়গুলোর কোনটিই বাবিল ও সোরের আসল রাজাদের ক্ষেত্রে সত্য নয়। কিন্তু এগুলো লুসিফরের ক্ষেত্রে সত্য।

বাবিল ও সোরের প্রকৃত রাজারা ধার্মিক ছিলেন না। কিন্তু লুসিফর পাপ করার আগে নিখুঁত ছিল। নিশ্চিতভাবে এই অনুচ্ছেগুলোতে বাবিল ও সোরের রাজারা অন্য কিছুর প্রতীক। তাহলে সেই প্রতীকগুলো কী নিয়ে কথা বলে? যিশাইয় মূলত আমাদের একটি চিত্রের মাধ্যমে গল্প বলছেন। তিনি বাবিলের রাজাকে ঈশ্বরের বিরুদ্ধে যুদ্ধ ও অহংকারের প্রতীক হিসেবে ব্যবহার করেছেন। একইভাবে যিহিষ্কেল প্রতীক ব্যবহার করেছেন। যিহিস্কেল আমাদের বলেন যে, সোরের আসল দেবতা (যিহিস্কেল ২৮:২) (যিহিস্কেল ২৮:১১) সোরের রাজার মত নয়। এই দেবতা হল এই পৃথিবীর একজন নেতা। তিনি এমন একজন রাজার প্রতীক, যে মানুষের চোখের আড়ালে থাকে। এই রাজা স্বর্গ থেকে বিতাড়িত হওয়ার আগে স্বর্গে বাস করত। এই রাজা বলে যে, সে পুরো পৃথিবীর নেতা।

দানিয়েল ১০:১২-১৪ পদ অনুসারে, শয়তান ও তাঁর দূতেরা পৃথিবীতে ঈশ্বরের কাজ বন্ধ করার চেষ্টা করে। আমাদের চারপাশে যা কিছু ঘটছে তার পেছনে রয়েছে এই বিশ্বব্যাপী মহাসংঘর্ষ। ঈশ্বর ও শয়তানের মধ্যে, ভালো ও মন্দের মধ্যে, যিহোশূয় ও ইস্রায়েলের যুদ্ধের পেছনেও ছিল এই বিশ্বব্যাপী মহাসংঘর্ষ । তাই ইস্রায়েলের যুদ্ধও ছিল এই বিশ্বব্যাপী মহাসংঘর্ষের অংশ।

`আমাদের চারপাশে চলতে থাকা এই মহাসংঘর্ষকে আমরা কীভাবে দেখছি?`