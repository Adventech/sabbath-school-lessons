---
title:  সদাপ্রভু একজন যোদ্ধা
date:  21/10/2025
---

`সদাপ্রভু একজন যোদ্ধা- এ কথার মাধ্যমে কি বোঝায়? উত্তরের জন্য যাত্রাপুস্তক ২:২৩-২৫; ১২:১২, ১৩; এবং ১৫:৩-১১ পদ পড়ুন।`

মিসরে দীর্ঘকাল থাকার সময়ে ইস্রায়েল জাতি ঈশ্বরকে ভুলে গিয়েছিল। তারা সত্য উপাসনার সঙ্গে মিথ্যা জাগতিকতা মেশাতে শুরু করেছিল (যাত্রাপুস্তক ৩২:১-৪ পদের সঙ্গে তুলনা করুন)। মিসরীয়রা ইস্রায়েলীয়দের তাদের দাসে পরিণত করেছিল। তাই ইস্রায়েলীয়রা ঈশ্বরের কাছে তাদের রক্ষা করার জন্য কান্নাকাটি করেছিল (যাত্রাপুস্তক ২:২৩-২৫)। সঠিক সময়ে, সদাপ্রভু তাদের রক্ষা করতে এসেছিলেন।

কিন্তু যাত্রাপুস্তক ১-১২ অধ্যায়ের যুদ্ধ মোশি ও মিসর রাজ ফরৌণের মধ্যকার যুদ্ধের চেয়েও অনেক বেশি কিছু ছিল। নিকট প্রাচ্যে, লোকেরা বিশ্বাস করত যে, বিভিন্ন দলের মধ্যকার যুদ্ধগুলো আসলে তাদের দেবতাদের মধ্যেকার যুদ্ধ। যাত্রাপুস্তক ১২:১২পদ ঘোষণা করে যে, সদাপ্রভু ফরৌণ ও মিসরের দেবতাদের বিচার করেছিলেন। মিসরের দেবতারা ছিল খুবই শক্তিশালী মন্দ আত্মা (লেবীয় ১৭:৭; দ্বিতীয় বিবরণ ৩২:১৭)। এই মন্দ আত্মারাই ছিল মিসরের সিংহাসনের পেছনের আসল শক্তি। তারাই ছিল অন্যায় আইনের কারণ।

ঈশ্বর পাপের সঙ্গে যুদ্ধ করেছেন। ঈশ্বর পাপকে বা ভালো ও মন্দের মধ্যকার বিশ্বব্যাপী যুদ্ধকে চিরকাল চলতে দেবেন না (গীতসংহিতা ২৪:৮; প্রকাশিত বাক্য ১৯:১১; ২০:১-৪, ১৪)। ঈশ্বর সেই দুষ্ট দূত ও পাপীদের ধ্বংস করবেন, যারা তাঁর ব্যবস্থা অমান্য করতে ভালোবাসে। এই প্রতিজ্ঞাটি আমাদের বাইবেলের যুদ্ধগুলো আরও ভালোভাবে বুঝতে সাহায্য করে। ইস্রায়েলের যুদ্ধগুলো ছিল ভালো ও মন্দের মধ্যকার বৃহত্তর বিশ্বব্যাপী যুদ্ধের অংশ। এই যুদ্ধ ক্রুশের দিকে পরিচালিত করে। ঈশ্বর যখন সমস্ত বিষয়ের বিচার করবেন তখন এই যুদ্ধ শেষ হবে। তখন আমরা দেখতে পাব যে, ঈশ্বর মানব ইতিহাসের সমস্ত ঘটনায় নায্য ও প্রেমময় ছিলেন।

ঈশ্বর ও শয়তানের মধ্যকার বিশ্বব্যাপী যুদ্ধে কেন ঈশ্বর কননানীয়দের ধ্বংস করেছিলেন, তাও আমাদের আরও ভালোভাবে বুঝতে সাহায্য করে। ঈশ্বর মন্দের সঙ্গে যুদ্ধ করছেন। শয়তান ঈশ্বরের সম্পর্কে মিথ্যা বলেছিল। ঈশ্বর স্বর্গ ও পৃথিবীর সবাইকে দেখাবেন যে, শয়তানের কথা মিথ্যা। (রোমীয় ৩:৪; প্রকাশিত বাক্য ১৫:৩)।

তাই আমাদের ঈশ্বরের পক্ষ কিম্বা মন্দের পক্ষ- এই দুয়ের মধ্যে একটি বেছে নিতে হবে। আমরা যখন এই ধারণাগুলো বুঝব, তখন আমরা আরও ভালোভাবে বুঝতে পারব কেন ঈশ্বর কনানীয়দের ধ্বংস করেছিলেন। তাদের মৃত্যু আমাদের দেখায় যে, ঈশ্বর পৃথিবীর সবার বিচারক হিসেবে শেষ কাজ কি করবেন।

`ঈশ্বর ও শয়তানের মধ্যকার মহাসংঘর্ষে কেবল দুটো পক্ষ রয়েছে। আপনি কীভাবে জানবেন যে আপনি সত্যিই কোন পক্ষে আছেন?`