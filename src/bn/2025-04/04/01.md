---
title:  সব যুদ্ধের অন্তরালের যুদ্ধ
date:  18/10/2025
---

### শাস্ত্রপাঠ

যিহোশূয় ৫:১৩-১৫; ৫:১৪, ১৫; ২ রাজাবলি ৬:৮-১৭; নহিমিয় ৯:৬; যিশাইয় ৩৭:১৬; প্রকাশিত বাক্য ১২:৭-৯; যিশাইয় ১৪:১২-১৪; যিহিস্কেল ২৮:১১-১৯; দানিয়েল ১০:১২-১৪; যাত্রাপুস্তক ২:২৩-২৫; ১৪:১৩, ১৪, ২৫; ১৭:৭-১৩; যিহোশূয় ৬:১৫-২০।

মুখস্তপদ: “তাহার পূর্বে কি পরে সদাপ্রভু যে মনুষ্যের রবে এইরূপ কর্ণপাত করিলেন, এমন আর কোন দিন হয় নাই; কেননা সদাপ্রভু ইস্রায়েলের পক্ষে যুদ্ধ করিতেছিলেন” (যিহোশূয় ১০:১৪)।

যিহোশূয় পুস্তক অনেক যুদ্ধ দিয়ে পরিপূর্ণ। ঈশ্বর তাঁর লোকদের এই যুদ্ধগুলো করার আদেশ দিয়েছিলেন। ঈশ্বর তাঁর লোকদের জয়লাভ করতে সাহায্য করেছিলেন। আমরা এই ধারণাটি যিহোশূয় পুস্তক জুড়ে দেখতে পাই (যিহোশূয় ১০:১০, ১১)। ঈশ্বর ইস্রায়েলের জন্য যুদ্ধ করার বিষয়ে কথা বলেন (যিহোশূয় ৬:২; ৮:১)। যিহোশূয়ও বলেন যে, ঈশ্বর ইস্রায়েলকে যুদ্ধ করতে ও জয়লাভ করতে সাহায্য করবেন (যিহোশূয় ৪:২৩, ২৪; যিহোশূয় ৮:৭)। রাহবও একই কথা বলেন (যিহোশূয় ২:১০)। গুপ্তচরেরাও তাই বলেন (যিহোশূয় ২:২৪) এবং ঈশ্বরের লোকেরাও একই কথা বলেন (যিহোশূয় ২৪:১৮)। ঈশ্বর আরও বলেন যে, তিনিই এই যুদ্ধগুলো শুরু করেন।

নিশ্চিতভাবে, ঈশ্বরের এই ঘোষণা আমাদের অবাক করতে পারে। ঈশ্বর যদি প্রেমময় হন, তাহলে কেন তিনি যুদ্ধ করেন? পুরাতন নিয়মের সময়ে তাঁর লোকেরা কেন এত বেশি যুদ্ধ করেছিল? পড়ুন: যাত্রাপুস্তক ৩৪:৬; গীতসংহিতা ৮৬:১৫; ১০৩:৮; ১০৮:৪।

এই সপ্তাহে এবং আগামী সপ্তাহে ঈশ্বর ইস্রায়েলকে যে যুদ্ধগুলো করার আদেশ দিয়েছিলেন সেই বিষয়ে কঠিন প্রশ্নের উত্তর দেব। কেন ঈশ্বর যিহোশূয়ের পুস্তকে এবং অন্যান্য স্থানে যুদ্ধ করার আদেশ দিয়েছিলেন?