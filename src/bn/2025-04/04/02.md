---
title:  সদাপ্রভুর সৈন্যের অধ্যক্ষ
date:  19/10/2025
---

`যিহোশূয় ৫:১৩-১৫ পদ পড়ুন। ইস্রায়েলীয়রা প্রতিজ্ঞাত দেশের জন্য যুদ্ধ শুরুর আগে কী ঘটেছিল, যে বিষয়ে এই পদগুলোতে বলা হয়েছে?`

ইস্রায়েল এইমাত্র যর্দন নদী পার হয়েছে। তারা এখন শত্রুর ভূখণ্ডে দাঁড়িয়ে আছে। তাদের সামনে যিরিহো নগর। এর দরজাগুলো বন্ধ (যিহোশূয় ৬:১)। ইস্রায়েলের কোনো যুদ্ধের পরিকল্পনা নাই। আরও সমস্যা হল, তাদের কাছে যুদ্ধ করার জন্য কেবল পাথর ছোড়ার অস্ত্র, বর্শা ও তীর আছে।

`তখন একজন আগন্তুক যিহোশূয়ের কাছে আসেন। যিহোশূয় এই ব্যক্তিকে জিজ্ঞাসা করে যে, সে কে। আগন্তুকের উত্তর দেখায় যে, যিহোশূয় তাকে যা মনে করেছিলেন তিনি তা নন। অন্যভাবে বললে, তিনি যিহোশূয়ের পক্ষের লোক কিনা সেটা গুরুত্বপূর্ণ প্রশ্ন নয়। কিন্তু গুরুত্বপূর্ণ প্রশ্ন হল যিহোশূয় তাঁর পক্ষের লোক কিনা?`

যিহোশূয় ৫:১৪ পথের সঙ্গে ২ রাজাবলি ৬:৮-১৭; নহিমিয় ৯:৬ এবং যিশাইয় ৩৭:১৬ পদের তুলনা করুন। এই পদগুলো আমাদের বলে যে, প্রভুর সেনাবাহিনীর অধ্যক্ষ কে? পবিত্র বাইবেলে আমরা একমাত্র এই সময়েই “সদাপ্রভুর সৈন্যের অধ্যক্ষ” শব্দটি পাই। পবিত্র বাইবেলের অন্য কোথাও আমরা এই কথাগুলো খুঁজে পাব না। একসঙ্গে “অধ্যক্ষ” এবং “সৈন্যের” শব্দটি সৈন্য, স্বর্গদূত অথবা সূর্য, চাঁদ ও তারাও বোঝাতে পারে।

যীশু, যিহোশূয়ের কাছে একজন বন্ধু ও সাহায্যকারী হিসেবে আবির্ভূত হন। যীশু হলেন ইস্রায়েলের সেনাবাহিনীর প্রকৃত অধ্যক্ষ। এর চেয়ে বড় কথা হল, যীশু হলেন স্বর্গদূতদের অদৃশ্য সেনাবাহিনীর অধ্যক্ষ। এই স্বর্গদূতেরা ভালো ও মন্দের মধ্যকার সবচেয়ে বড় যুদ্ধ, বিশ্বব্যাপি যুদ্ধে সাহায্য করে। যিহোশূয়ের উত্তর দেখায় যে তিনি বুঝতে পেরেছেন অধ্যক্ষ হলেন প্রভু ঈশ্বর। যিহোশূয় তাঁর প্রতি সম্মান দেখানোর জন্য এবং তাঁর উপাসনা করার জন্য তাঁর সামনে উঁবুড় হয়ে পড়ে প্রণিপাত করলেন (যিহোশূয় ৫:১৪; আদিপুস্তক ১৭:৩; ২ শমূয়েল ৯:৬; ২ বংশাবলি ২০:১৮)। যিহোশূয় সদাপ্রভুর যুদ্ধের পরিকল্পনা অনুসরণ করতে প্রস্তুত। প্রতিজ্ঞাত দেশের জন্য তাদের যুদ্ধ একটি বৃহত্তর যুদ্ধের অংশ, যেখানে স্বয়ং ঈশ্বর ও স্বর্গের সেনাবাহিনী অন্তর্ভুক্ত।

`স্বর্গের সেনাবাহিনীর অধ্যক্ষ কর্মে রত। পৃথিবীতে তাঁর লোকদের রক্ষা করার জন্য তিনি কঠোর পরিশ্রম করেন। পবিত্র বাইবেলের এই সত্য থেকে আমাদের কী আশা নেওয়া উচিৎ?`