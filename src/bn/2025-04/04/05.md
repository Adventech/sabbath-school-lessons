---
title:  সদাপ্রভু তোমাদের পক্ষে যুদ্ধ করবেন
date:  22/10/2025
---

`যুদ্ধে ইস্রায়েলীয়দের জন্য ঈশ্বরের প্রথম পরিকল্পনা কি ছিল? উত্তরের জন্য যাত্রাপুস্তক ১৪:১৩, ১৪, ২৫ পদ পড়ুন।`

যখন ইস্রায়েলীয়রা সমস্যায় পড়েছিল তখন মোশি বলেছিলেন, “ভয় করিও না, সকলে স্থির হইয়া দাঁড়াও। সদাপ্রভু অদ্য তোমাদের যে নিস্তার করেন, তাহা দেখ; কেননা এই যে মিসরীয়দিগকে অদ্য দেখিতেছ, ইহাদিগকে আর কখনই দেখিবে না। সদাপ্রভু তোমাদের পক্ষ হইয়া যুদ্ধ করিবেন, তোমরা নীরব থাকিবে” (যাত্রাপুস্তক ১৪:১৩, ১৪)। পবিত্র বাইবেল বলে এমনকি মিসরীয়রাও বুঝতে পেরেছিলেন সদাপ্রভু তাঁর লোকদের পক্ষে যুদ্ধ করছেন, “তখন মিসরীয়েরা কহিল, চল, আমরা ইস্রায়েলের সম্মুখ হইতে পলায়ন করি, কেননা সদাপ্রভু তাহাদের পক্ষ হইয়া মিসরীয়দের বিপক্ষে যুদ্ধ করিতেছেন” (যাত্রাপুস্তক ১৪:২৫)।

লোহিত সাগরে যা ঘটেছিল, তা থেকে আমরা দেখতে পাই যে, ঈশ্বর কীভাবে ইস্রায়েলকে সাহায্য করবেন তার পরিকল্পনা ঈশ্বরের ছিল। ঈশ্বর যুদ্ধ করবেন। ঈশ্বর যখন ইস্রায়লের জন্য যুদ্ধ করেন, তখন ইস্রায়েলের যুদ্ধ করার দরকার নেই (যাত্রাপুস্তক ১৪:১৪)। ঈশ্বর হলেন যোদ্ধা। তিনিই যুদ্ধের নিয়ন্ত্রণ করেন। ঈশ্বর যুদ্ধের পরিকল্পনা করেন। তিনি সিদ্ধান্ত নেন কখন এবং কীভাবে তিনি তাঁর লোকদের রক্ষা করার জন্য যুদ্ধ করবেন। ঈশ্বর যুদ্ধের দায়িত্বে আছেন। যদি সদাপ্রভু ইস্রায়েলের পক্ষে যুদ্ধ না করেন তবে তাদের সাফল্যের কোনো সুযোগ থাকবে না।

ইতিহাস আমাদের দেখায় যে, যখনই ইস্রায়েল ঈশ্বরের উপর ভরসা করেছে, তখন তাদের যুদ্ধ করার প্রয়োজন হয়নি (২ রাজাবলি ১৯; ২ বংশাবলি ৩২; যিশাইয় ৩৭)। ঈশ্বরের নিখুঁত পরিকল্পনায় ইস্রায়েলের নিজেদের যুদ্ধ করার দরকার ছিল না। ঈশ্বর তাঁর লোকদের দেখিয়েছিলেন যে, মরুভূমিতে মিসরীয়দের বিরুদ্ধে তাদের কোনও অস্ত্র ব্যবহার করার দরকার নেই। ঈশ্বর ইস্রায়েলের পক্ষ হয়ে যুদ্ধ করেছিলেন। একইভাবে প্রতিজ্ঞাত দেশে জয় করার জন্য ইস্রায়েলীয়দের কনানীয়দের সঙ্গে যুদ্ধ করার দরকার হয়নি (দ্বিতীয় বিবরণ ৭:১৭-১৯)। কিন্তু ইস্রায়েল যথেষ্ট পরিমাণে ঈশ্বরের উপর ভরসা করেনি যে, তিনি তাদের জন্য যুদ্ধ করবেন। তাই ঈশ্বর কনানীয়দের বিরুদ্ধে তাদের যুদ্ধে অংশ নিতে দিয়েছিলেন।

`“ইস্রায়েলীয়রা সদাপ্রভুর বিরুদ্ধে অভিযোগ করেছিল। তাই সদাপ্রভু তাদের শত্রুদের তাদের সঙ্গে যুদ্ধ করার অনুমতি দিয়েছিলেন।” ঈলেন জি হোয়াইট, দ্যা স্টোরি অব রিডিম্পশন, পৃষ্ঠা ১৩৪, থেকে নেওয়া। বর্তমানে আমরা যখন সদাপ্রভুর বিরুদ্ধে অভিযোগ করি, তখন কী ঘটে?`