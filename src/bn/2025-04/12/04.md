---
title:  মজবুত সীমানা-প্রাচীর
date:  16/12/2025
---

যিহোশূয় ইস্রায়েলকে সেই কাজ করতে বলেন, যে-কাজ তাদেরকে লড়াই করা অপেক্ষাও অধিক করতে হবে। তাদের কাজ হল আধ্যাত্মিক। তাদের কাজের মধ্যে ঈশ্বরের প্রতি বাধ্যতা এবং তাঁর ব্যবস্থা পালন অন্তর্ভুক্ত।

`আপনার কি মনে হয়, বিদেশীদের সঙ্গে তাদের সম্পর্কের ব্যাপারে যিহোশূয় এতটা কঠোর কেন? উত্তরের জন্য যিহোশূয় ২৩:৬-৮ পদ পড়ুন।`

চারপাশের দেশের লোকেরা ছিল ইস্রায়েলের জন্য হুমকী। কেন? ঈশ্বর ইস্রায়েলের হয়ে যুদ্ধ করেছিলেন। তাই, তাদের শত্রুদের ভয়ে ইস্রায়েলের ভীত হবার প্রয়োজন ছিল না। আসল ঝুঁকি ছিল শত্রুদের বন্ধুত্ব। চারপাশের লোকদের মাঝে প্রচলিত মিথ্যা ধারণা এবং ভ্রান্ত বিশ্বাস থেকে নিজেদের রক্ষা করার প্রয়োজন ইস্রায়েলের ছিল। সেগুলো হতে পারে যেকোন সেনাদল অপেক্ষা অধিক ভয়াবহ। যিহোশূয় ইস্রায়েলের নেতাদের স্মরণে রাখতে সাহায্য করেন যে, তাদের যুদ্ধ হচ্ছে কেবলই আত্মিক যুদ্ধ, সামরিক যুদ্ধ নয়। সুতরাং, ইস্রায়েলকে অবশ্যই শত্রুদের মিথ্যা দেবতাদের ভজনা থেকে দূরে থাকার ব্যাপারে সাবধান থাকতে হবে। ইস্রায়েল যদি মিথ্যা দেবতাদের ভজনায় জড়িয়ে পড়ে, তাহলে তারা আর ঈশ্বরের প্রজা বলে আখ্যাত থাকবে না। তারা তারা তাদের চারপাশের লোকদের সমকক্ষ হয়ে যাবে।

যিহোশূয় ইস্রায়েলকে আদেশ দিচ্ছেন, যেন তারা কোন মিথ্যা দেবতাদের নাম মুখে না নেয়। ইস্রায়েল সন্তানেরা যেন এই মিথ্যা দেবতাদের নামে কোন শপথ না নেয়। ইস্রায়েল যেন তাদের সামনে প্রণিপাত না করে এবং তাদের ভজনা না করে। বাইবেলের যুগে, একটি দেবতার নাম তার ক্ষমতা ও জীবনী বহন করত। আপনি যদি বিদেশীদের মিথ্যা দেবতাদের কোন একটির নাম মুখে নেন, তাহলে আপনি আপনার উপরে তার শক্তিকে স্বীকার করে নিচ্ছেন। সুতরাং, ইস্রায়েল তাদের প্রাত্যহিক শুভেচ্ছা বিনিময়ের সময়ে কিংবা বাণিজ্যি চুক্তির সময়ে, এই দেবতাদের নাম উচ্চারণ করত না। ইস্রায়েল তাদের প্রয়োজনের সময়ে এই দেবতাদের কাছে সাহায্য চাইত না (তুলনা করুন- বিচারকর্তৃগণ ২:১-৩, ১১-১৩)।

`এছাড়া, দেশটিতে বাস করা কোন কনানীয়কে ইস্রায়েল সন্তানেরা বিয়ে করতে পারত না। কেন? কারণ, কনানীয়দের সঙ্গে বিয়ে হবার পরিণামে ঈশ্বরের ভজনা ব্যহত হতে পারত। কেবল লক্ষ্য করুন, পরবর্তীতে শলোমনের কী পরিণতি হয়েছিল। যারা সদাপ্রভুর ভজনা করে না, তাদেরকে বিয়ে করলে আমাদের কি পরিণতি হতে পারে, সে-বিষয়ে শলোমনের জীবনী হচ্ছে একটি বেদনাদায়ক দৃষ্টান্ত (১ রাজাবলি ৩:১; ১১:১-৮)। নূতন নিয়মের যুগে, খ্রীষ্টিয়ানদের সাবধান করা হয়েছিল যে, তারা যেন যীশুর অবিশ্বাসীদের বিয়ে না করে (২ করিন্থীয় ৬:১৪)। পৌল বলেন যে, একজন খ্রীষ্টিয়ান যদি একজন ন-খ্রীষ্টিয়ানকে বিয়ে করে বসে, তবে যেন সে তাকে তালাক না দেয়। বরং, পৌল তাদেরকে বৈবাহিক সম্পর্কে স্থির থাকতে এবং একটি কঠোর খ্রীষ্টিয় জীবন যাপন করতে বলছেন। তাহলে, তারা নিশ্চয় তার স্বামীকে কিংবা স্ত্রীকে সদাপ্রভুর পক্ষে জয় করতে পারবে (১ করিন্থীয় ৭:১২-১৬)।`