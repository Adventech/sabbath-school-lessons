---
title:  ঈশ্বরের প্রতি আমাদের আস্থার উপর সফলতা নির্ভর করে
date:  15/12/2025
---

ইস্রায়েলের প্রতি ঈশ্বরের প্রতিজ্ঞা তাদের বাধ্যতার উপর নির্ভর করে। তারা যদি ঈশ্বরের উপর বাধ্য না থাকে, তাহলে তারা সফলতা ভোগ করতে পারবে না। ভূমি হচ্ছে ঈশ্বরের লোকদের জন্য তাঁর প্রেমের প্রমাণ। ভূমি দেখায় যে, ঈশ্বর প্রতিজ্ঞা রাখেন (নহিমিয় ৯:৮)। ইস্রায়েল যতকাল ঈশ্বরের প্রতি বাধ্য থাকবে, ঈশ্বর তাদের অবশিষ্ট ভূমি দিবেন। ঈশ্বর ইস্রায়েলকে ইতোমধ্যে যা-কিছু দিয়েছেন, তা কি তারা ধরে রাখবে?

`যিহোশূয় ২৩:১-৫ পদে যিহোশূয়ের প্রচার পড়ুন। যিহোশূয়ের প্রচারের ভূমিকায় গুরুত্বপূর্ণ অংশ কি?`

দেশের বাকী অংশ অধিকার করার যে কাজ ঈশ্বর ইস্রায়েলকে দিয়েছেন, সে কাজ তাদের করার প্রয়োজন পড়বে। যিহোশূয় সেই কাজ করার উপায় বলে দিচ্ছেন। সদাপ্রভু যদি তাদের সাহায্য করেন, তবেই তারা বিজয়ী হতে পারবে। কিন্তু প্রথমে ইস্রায়েলকে তাদের অতীত থেকে শিক্ষা নিতে হবে। ঈশ্বর ইস্রায়েলকে মিসর দেশ থেকে নিস্তার লাভ করতে সাহায্য করবেন বলে প্রতিজ্ঞা করার পর ইস্রায়েল সন্তানেরা সদাপ্রভুকে এবং তাঁর প্রতিজ্ঞাকে সন্দেহ করেছিল। সুতরাং, সদাপ্রভু ইস্রায়েলকে একটি শিক্ষা দিলেন। ঈশ্বরের উপর ইস্রায়েলের বিশ্বাস রাখার প্রয়োজন পড়ল। সে কারণে, ঈশ্বর ইস্রায়েলকে তাঁর যুদ্ধ করার অনুমোদন দিলেন। ইস্রায়েলকে আরও স্মরণে রাখতে হল যে, তারা তাদের বাহুবলে বিজয়ী হয়নি। তারা বিজয়ী হয়েছে, কারণ ঈশ্বর তাদের পক্ষ হয়ে যুদ্ধ করেছেন। তিনি তাদেরকে তাদের দেশও দিয়েছেন।

ঈশ্বর ইস্রায়েলকে শান্তি ও বিশ্রাম দিয়েছেন। কিন্তু এখন ইস্রায়েলকে অবশ্যই কিছু লোকের বিরুদ্ধে যুদ্ধ করতে হবে যারা ঈশ্বরের প্রতিজ্ঞাত দেশের কিছু অংশে বাস করছে। ইস্রায়েল এই যুদ্ধে জয়লাভ করতে পারে। কিন্তু তাদের অবশ্যই স্মরণে রাখতে হবে যে, তারা কেবল ঈশ্বরের সহায়তায় বিজয়ী হতে পারে।

`ইস্রায়েলদের প্রতিজ্ঞাত দেশ জয় করার খ্রীষ্টিয়ানদের পাপের বিরুদ্ধে জয়লাভ করার ঘটনার তুলনা করুন। এই দুটি যুদ্ধ কি অর্থে অভিন্ন? উত্তরের জন্য পড়ুন যিহোশূয় ২৩:১০; কলসীয় ২:১৫; ২ করিন্থীয় ১০:৩-৫; এবং ইফিষীয় ৬:১১-১৮ পদ।`

ইস্রায়েল তাদের নিজেদের বাহুবলে এবং নিজেদের দক্ষতায় যুদ্ধজয় লাভ করেনি। তারা জয়লাভ করেছে, কারণ সদাপ্রভু তাদের হয়ে যুদ্ধ করেছেন। একইভাবে, আমরা পাপের বিরুদ্ধে যুদ্ধজয় করি, কারণ যীশু আমাদের জন্য এগুলো করেছেন এবং এখনও করছেন। যীশু আমাদের জন্য ক্রুশের উপরে মরেছেন। তিনি এখন আমাদের সাহায্য করার জন্য ঈশ্বরের কাছে গিয়েছেন। সফলতার জন্য আমাদের পুরোপুরি ঈশ্বরের উপর নির্ভর করতে হবে। পাপের উপরে বিজয়ী হতে পবিত্র আত্মা আমাদের সাহায্য করবেন।

`পাপের বিরুদ্ধে জয়লাভ করার জন্য ঈশ্বর আমাদের অনেক বিস্ময়কর প্রতিজ্ঞা দিয়েছেন। তাহলে, কেন আমরা পাপ করতেই থাকব?`