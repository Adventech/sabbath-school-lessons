---
title:  ঈশ্বর তাঁর প্রতিজ্ঞা রাখেন
date:  13/12/2025
---

### শাস্ত্রপাঠ

যিহোশূয় ২১:৪৩-৪৫; ২৩:১-৫; ২৩:৬-৮, ১২, ১৩; ২৩:১৫, ১৬; ২৩:১১।

> <p>মুখস্থপদ</p>
> “সদাপ্রভু ইস্রায়েল-কুলের কাছে যে সকল মঙ্গলবাক্য বলিয়াছিলেন, তাহার মধ্যে একটি বাক্যও নিষ্ফল হইল না; সকলই সফল হইল” (যিহোশূয় ২১:৪৫)।

জন এফ কেনেডি যখন জানুয়ারি ২০, ১৯৬১ তারিখে মার্কিন যুক্তরাষ্ট্রের রাষ্ট্রপতি হন, তখন তিনি রাষ্ট্রের উদ্দেশ্যে ভাষণ দেন। কেনেডির বক্তব্য ছিল ১৩৬৬ শব্দের। কিন্তু তার কথাগুলো জনপ্রিয়তা পায়। কেনেডি আমেরিকাবাসীকে প্রথমে তাদের দেশের জন্য সেবা দিতে বলেন, এবং দেশের সেবা চাইতে বলেন না। কেনেডি বলেন, “আমাদের পুরষ্কার হবে এটা জানা যে, আমরা সঠিক কাজ করছি। ইতিহাস হবে আমাদের বিচারক। ইতিহাস দেখাবে যে, আমরা সঠিক কাজ করার সিদ্ধান্ত নিয়েছি। সুতরাং, আমরা যে দেশকে ভালবাসি, আসুন, আমরা সেই দেশের নেতা-নেত্রী হই। আসুন, আমরা ঈশ্বরের আশীর্বাদ এবং তাঁর সাহায্য যাচ্ঞা করি। যেক্ষেত্রে আমরা এই পৃথিবীতে রয়েছি, সেহেতু ঈশ্বরের কাজ হবে আমাদের কাজ।”

যিহোশূয় যখন বৃদ্ধ হন, তিনি জানতে পারেন যে, শীঘ্রই তিনি মারা যাচ্ছেন। সুতরাং, তিনি ইস্রায়েলের নেতাদের এবং জনতার কথা বলার সিদ্ধান্ত নেন (যিহোশূয় ২৩ ও ২৪)। যিহোশূয় ২৩ অধ্যায় ভবিষ্যৎ সম্পর্কে এবং ঈশ্বরের আরাধনা পদ্ধতি সম্পর্কে অনেক কথা বলে। যিহোশূয় ২৪ অধ্যায়, জনতার উদ্দেশ্যে ঈশ্বরের অতীত প্রতিজ্ঞামালা সম্পর্কে বলে। এই অধ্যায়টি সেই একজনের উদ্দেশ্যে বলে, যিনি কিনা আমাদের ভজনার যোগ্য। কীভাবে আমরা ঈশ্বরের ভজনা করব? সর্বান্তঃকরণে। আমাদের ভজনার যোগ্য কে? সদাপ্রভু।

চলতি সপ্তাহে, যিহোশূয়ের প্রথম বক্তব্য আমরা পাঠ করব। এই বক্তব্যে, যিহোশূয় অতীতের সকল যুদ্ধগুলোর প্রতি দৃষ্টি দিয়ে বলেন যে, ঈশ্বর অতীতে ইস্রায়েলের পক্ষে বিজয়ী হয়েছেন। একই সঙ্গে, ভবিষ্যতে ইস্রায়েল কীভাবে সফলতা ভোগ করবে সে বিষয়ের প্রতি যিহোশূয় দৃষ্টি দেন।