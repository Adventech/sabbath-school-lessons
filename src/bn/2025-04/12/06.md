---
title:  ঈশ্বরের প্রতি আসক্ত থাকি
date:  18/12/2025
---

ইস্রায়েল অবশ্যই মিথ্যা দেবতাদের ভজনা করবে না। তারা কীভাবে এই পাপের বিরুদ্ধে সুরক্ষিত থাকতে পারে? তারা অবশ্যই ঈশ্বরের প্রতি ‘আসক্ত’ থাকবে (দ্বিতীয় বিবরণ ৪:৪)। বিবাহের কথা (আদি ২:২৪) এবং নয়মীর প্রতি রূতের আনুগত্যের কথা (রূৎ ১:১৪) বলতে গিয়ে এই একই ইব্রীয় শব্দটি প্রয়োগ করা হয়েছে। যিহোশূয় বলেন যে, ইস্রায়েল ঈশ্বরকে আজ পর্যন্ত আসক্ত থেকেছে। পরিতাপের বিষয় হল, ইস্রায়েল পরবর্তীকালীন অবস্থা সম্পর্কে কেউ বলতে পারে না, ঠিক যেমনিভাবে আমরা বিচারকর্তৃগণ পুস্তকে দেখি (বিচারকর্তৃগণ ২:২, ৭, ১১; ৩:৭, ১২; ৪:১)।

`যিহোশূয় ইস্রায়েলকে তাদের সদাপ্রভু ঈশ্বরকে প্রেম করতে বলছেন (যিহোশূয় ২৩:১১; তুলনা করুন, দ্বিতীয় বিবরণ ৬:৫)। জোর করে প্রেম হয় না। প্রেমে যদি জোরাজোরি হয়, তাহলে তা প্রেম থাকে না। তাহলে, সদাপ্রভুকে প্রেম করার নির্দেশ দেবার মাধ্যমে যিহোশূয় কী বোঝাচ্ছেন?`

ইস্রায়েল যদি ঈশ্বরের প্রতিজ্ঞার আশীর্বাদ উপভোগ করা অব্যাহত রাখতে চায়, তাহলে তাদেরকে ঈশ্বরের প্রতি অনুগত থাকতে হবে। সুতরাং, ইস্রায়েলকে অত্যন্ত সাবধান হতে হবে। তাদেরকে সর্বদা সদাপ্রভুকে ‘প্রেম’ করার বিষয়টি অবশ্যই স্মরণে রাখতে হবে। বিভিন্ন ধরণের প্রেমের বিষয় বলার জন্য ইব্রীয় ‘আহাবা’ শব্দটি প্রয়োগ করা যেতে পারে: বন্ধুত্ব, যৌন সম্পর্ক, একজন মায়ের ভালবাসা, রোমাঞ্চ, ও ঈশ্বরের প্রতি অনুগত্য। ঈশ্বরের জন্য প্রেম হচ্ছে একটি সিদ্ধান্ত যে, আমরা আমাদের জীবন পুরোপুরি তাঁকে দেব এবং তাঁর সেবায় পূর্ণরূপে উৎসর্গ করব। যখন আমরা বাইবেলের এই সত্য বুঝি, তখন আমরা ঈশ্বরকে প্রেম করার ব্যপারে যিহোশূয়ের নির্দেশ ভালোভাবে বুঝি। (যোহন ১৩:৩৪ পদের তুলনা করুন।) ঈশ্বরের একটি ব্যক্তিগত প্রেমের সম্পর্কের মাঝে ডুবে থাকার ব্যাপারে তাঁর নির্দেশের প্রতি ঈশ্বর আমাদের বাধ্যতা প্রত্যাশা করেন (যাত্রা ১৯:৪; দ্বিতীয় বিবরণ ৬:৫; তুলনা করুন, মথি ২২:৩৭)। ঈশ্বর আমাদের জন্য যা-কিছু করেছেন, সে জন্য আমরা তাঁকে প্রেম করি। তাঁর প্রেম ও দয়ার গুণে তিনি আমাদের জন্য এ সব করেছেন।

ঈশ্বরকে প্রেম করার আদেশও আমাদেরকে ঈশ্বরের প্রেম বুঝতে সাহায্য করে। যারা ঈশ্বরের প্রেম গ্রহণ করে, তিনি তাদের প্রত্যেকের সঙ্গে একটি ব্যক্তিগত সম্পর্কে প্রবেশ করতে চান। সুতরাং, তাঁর প্রেমের প্রতি আমাদের নিজস্ব সাড়া প্রদানের বিষয়টা আমাদের প্রত্যেককে ঈশ্বরের সঙ্গে প্রেমের সম্পৃক্ত করে।

`যীশু তাঁর শিষ্যদের একটি নতুন আজ্ঞা দিয়েছিলেন। এই আজ্ঞা কিভাবে একদিকে পুরাতন এবং অন্যদিকে নতুন? উত্তরের জন্য যোহন ১৩:৩৪; ১৫:১৭ এবং ১ যোহন ৩:১১ পদ পড়ুন। (লেবীয় ১৯:১৮ পদের তুলনা করুন।)`