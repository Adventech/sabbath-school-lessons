---
title:  ঈশ্বর তাঁর প্রতিজ্ঞাগুলো রাখলেন
date:  14/12/2025
---

`ঈশ্বরের বিষয়ে এবং প্রতিজ্ঞাত দেশের বিষয়ে যিহোশূয় ২১:৪৩-৪৫ পদ আমাদের কি বলে? আমাদের পরিত্রাণের জন্য ঈশ্বরের পরিকল্পনা বিষয়ে এই শব্দগুলো আমাদের কি বলে?`

যিহোশূয় ২১:৪৩-৪৫ সমগ্র পুস্তক থেকে অন্যতম একটি অতি গুরুত্বপূর্ণ প্রসঙ্গ সম্পর্কে বলে: সদাপ্রভু তাঁর প্রতিজ্ঞা রাখেন। যিহোশূয়ের পুস্তকে এ যাবৎকালে যাকিছু ঘটেছে, সমস্তকিছুই এই পদগুলো আমাদের বলে। ভূমি বিভাজন ও বন্দোবস্ত কীভাবে হবে, সে বিষয়ে যিহোশূয় ২১:৪৩ পদ আমাদের জানায়। (যিহোশূয় ১৩-২১ অধ্যায়ে ঐ সকল বিষয় সম্পর্কে আমরা পাই।) যিহোশূয় ২১:৪৪ পদ ইস্রায়েলের যুদ্ধ সম্পর্কে বলে। এই পদ আরও বলে যে, ইস্রায়েল দেশের উপরে নিয়ন্ত্রণ নেয়। (যিহোশূয় ১-১২ অধ্যায়ে আমরা আরও অনেক বিষয় সম্পর্কে পাই।) এই সব অতীত ইতিহাস ইস্রায়েলকে দেখায় যে, ঈশ্বর তাদের কাছে করা তাঁর প্রতিজ্ঞা রাখেন। নিজেদের শক্তিতে যুদ্ধজয় করার কিংবা দেশজয় করার কথা না বলার বিষয়টা ইস্রায়েলকে অবশ্যই স্মরণে রাখতে হবে। তারা বিজয়ী হয়েছে, কারণ ঈশ্বর তাঁর প্রতিজ্ঞা রেখেছেন। ঈশ্বর তাদের পক্ষ হয়ে যুদ্ধ করার এবং তাদেরকে দেশ দেবার প্রতিজ্ঞা করেছিল।

ঈশ্বর “লোকদের পিতৃপুরুষদের কাছে যে দেশের বিষয় দিব্য করিয়াছিলেন, সেই সমগ্র দেশ তিনি ইস্রায়েলকে দিলেন” (যিহোশূয় ২১:৪৩)। “সদাপ্রভু তাহাদের সমস্ত শত্রুকে তাহাদের হস্তে সমর্পণ করিলেন” (যিহোশূয় ২১:৪৪)। সদাপ্রভু “তাহাদের পিতৃপুরুষদের কাছে কৃত আপনার সমস্ত দিব্যানুসারে চারিদিকে তাহাদিগকে বিশ্রাম দিলেন” (যিহোশূয় ২১:৪৪)। “সদাপ্রভু ইস্রায়েল-কুলের কাছে যে সকল মঙ্গলবাক্য বলিয়াছিলেন, তাহার মধ্যে একটি বাক্যও নিষ্ফল হইল না; সকলই সফল হইল” (যিহোশূয় ২১:৪৫)। এই পদগুলো দেখায় যে, দেশ হচ্ছে ঈশ্বরের লোকদের জন্য তাঁর উপহার। ইস্রায়েল বড়াই করতে পারে না যে, তারা নিজেরা দেশজয় করেছে। সদাপ্রভু তাদেরকে দেশ দেবার প্রতিজ্ঞা করেছিলেন। তাদের যুদ্ধ তিনি জয় করেছেন।

ইস্রায়েলের সকল সফলতা ঈশ্বর হতে এসেছে। আমাদের পরিত্রাণ লাভের বিষয়টাও একই রূপ সত্য। “কেননা অনুগ্রহেই, বিশ্বাস দ্বারা তোমরা পরিত্রাণ পাইয়াছ; এবং ইহা তোমাদের হইতে হয় নাই, ঈশ্বরেরই দান; তাহা কর্মের ফল নয়, যেন কেহ শ্লাঘা না করে” (ইফিষীয় ২:৮, ৯)। পৌল আরও লিখছেন, “কারণ আমরা যদি তাঁহার সহিত মরিয়া থাকি, তাঁহার সহিত জীবিতও হইব; যদি সহ্য করি, তাঁহার সহিত রাজত্বও করিব; যদি তাঁহাকে অস্বীকার করি, তিনিও আমাদিগকে অস্বীকার করিবেন; আমরা যদি অবিশ্বস্ত হই, তথাপি তিনি বিশ্বস্ত থাকেন; কারণ তিনি আপনাকে অস্বীকার করিতে পারেন না” (২ তীমথিয় ২:১১-১৩)।

`ঈশ্বর অতীতে তাঁর সকল প্রতিজ্ঞা রেখেছেন। বাইবেলের এই সত্য কীভাবে আমাদের আস্থা রাখতে সাহায্য করে যে, তিনি ভবিষ্যতে তাঁর সকল প্রতিজ্ঞা রাখবেন?`