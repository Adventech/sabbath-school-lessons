---
title:  সদাপ্রভুর ক্রোধ
date:  17/12/2025
---

`যিহোশূয় ঈশ্বরের ক্রোধ এবং পাপের জন্য তাঁর শাস্তি বিষয়ে বলেন (যিহোশূয় ২৩:১৫, ১৬)? এই বিষয় সম্পর্কে বাইবেল বিভিন্ন স্থানে কি বলে? পড়ুন- গণনা ১১:৩৩; ২ বংলাবলি ৩৬:১৬; প্রকাশিত ১৪:১০, ১৯; ১৫:১)। বাইবেলের এই সত্যগুলো আমরা কীভাবে বুঝতে পারি?`

ইস্রায়েল যখন প্রান্তরে ছিল (গণনা ১১:৩৩; ১২:৯), এবং প্রতিজ্ঞাত দেশে যাবার পরও (যিহোশূয় ৭:১), ঈশ্বর তাদের বিষয়ে অত্যন্ত ক্রোধান্বিত ছিলেন। অর্থাৎ, ঈশ্বরের ব্যবস্থা লঙ্ঘন করলে যে পরিণতি হবে, সেটা ইস্রায়েল জানত। যিহোশূয় ২৩:১৫, ১৬ পদ হয়ত আমাদের বিস্মিত করতে পারে, কারণ যিহোশূয় অনেক তীক্ষ্ন শব্দ প্রয়োগ করছেন। যদি তারা তাঁর সঙ্গে স্থাপিত নিয়ম লঙ্ঘন করে, তাহলে সদাপ্রভু ইস্রায়েলকে ঠিক কনানীয়দের ন্যায় বিনষ্ট করবেন। পরে সদাপ্রভু তাদের নিয়মের মাঝে সকল ধরণের অভিশাপ অন্তর্ভুক্ত করে ইস্রায়েলকে শাস্তি দিবেন (লেবীয় ২৬; দ্বিতীয় বিবরণ ২৮)। এই পদগুলো দেখায় যে, সদাপ্রভু হলেন সমগ্র জগতের বিচারকর্তা। সদাপ্রভু পাপের বিরুদ্ধে তাঁর যুদ্ধ ঘোষণা করছেন, এমনকি যদি ইস্রায়েলের মাঝেও পাপ পাওয়া যায়। ইস্রায়েলের আচার-ব্যবহারের কারণে তাদেরকে পবিত্র করা হয়নি। এমনকি, ঈশ্বরের পবিত্র যুদ্ধে তাদের অংশগ্রহণের কারণেও তাদের পবিত্র করা হয়নি।

ইস্রায়েলকে নিঃসন্দেহে বেছে নিয়ে হয়েছিল যে, তারা গৌরবময় একটি ভবিষ্যৎ চায় কিনা। কিংবা, তারা পাপের একটি জীবন বেছে নিতে পারত এবং ঈশ্বরের ক্রোধের মুখে পড়তে পারত।

ঈশ্বরের ক্রোধ বিষয়ে বাইবেলের শিক্ষামালা হয়ত প্রথমে আমাদের বিভ্রান্ত করতে পারে। বাইবেল আমাদের বলে যে, ঈশ্বর প্রেমময়। তিনি নিজেও প্রেম (যোহন ৩:১৬; ১ যোহন ৪:৮)। সুতরাং, আমরা এ ধারণাটিকে অদ্ভুত ভাবতে পারি যে, ঈশ্বরের ক্রোধ আমাদেরকে তাঁর প্রেম বুঝতে সাহায্য করতে পারে। বাইবেল আমাদের এই প্রেমের এক জোরালো চিত্র দেখায়। ঈশ্বর যত্নশীল ও ধৈর্যশীল। তিনি ক্ষমা করতে প্রস্তুত (যাত্রা ৩৪:৬; মালাখি ৭:১৮)। একই সময়ে, ঈশ্বরের ক্রোধ হচ্ছে পাপ ও মন্দতার বিরুদ্ধে তাঁর পবিত্র প্রেমের অংশবিশেষ। ঈশ্বরের ক্রোধ একটি আবেগ নয়। তাঁর ক্রোধ কখনও নির্মম ও কুৎসিত নয়। ঈশ্বরের ক্রোধ প্রতিশোধ নয়। ঈশ্বর যখন পাপের শাস্তি দেন, তখন তিনি তাঁর ব্যবস্থা লঙ্ঘন করার দায়ে আমাদের উপরে প্রতিশোধ নেন না। নূতন নিয়ম আমাদের শিক্ষা দেয় যে, যীশু আমাদের জন্য পাপস্বরূপ হলেন (২ করিন্থীয় ৫:২১)। যীশু যখন মারা গেলেন, তখন তিনি ঈশ্বরের কাছে আমাদেরকে গ্রহণযোগ্য করার একটি পথ করলেন (রোমীয় ৫:১০)। যারা ঈশ্বরকে বিশ্বাস করে, তারা তাঁর ক্রোধের শাস্তি ভোগ করবে না (যোহন ৩:৩৬; ইফিষীয় ২:৩; ১ থিষলনীকীয় ১:১০)। ঈশ্বরের ক্রোধ আমাদের বুঝতে সাহায্য করে যে, ঈশ্বর হলেন একজন ধর্মময় বিচারক। সুতরাং, যেক্ষেত্রে তিনি পাপ ও ভ্রষ্টতার শাস্তি দেন, আমরা ঈশ্বরের ন্যায়পরায়ণতার ব্যাপারে সর্বদা তাঁর উপর আস্থা রাখতে পারি (গীত ৭:১১; ৫০:৬; ২ তীমথিয় ৪:৮)।