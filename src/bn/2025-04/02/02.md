---
title:  দ্বিতীয় সুযোগ
date:  05/10/2025
---

`যিহোশূয় কেন গুপ্তচর পাঠিয়েছিলেন? উত্তরের জন্য পড়ুন: যিহোশূয় ২:১, একই সঙ্গে গণনা ১৩:১, ২, ২৫-২৮, ৩৩; ১৪:১-১২।`

যিহোশূয় শিটীম নামক স্থান থেকে দুইজন গুপ্তচর পাঠিয়েছিলেন (যিহোশূয় ২:১)। ইব্রীয় ভাষায় শিটীমের অন্য নাম হলো “বাবলা গাছের উপবন”। ইস্রায়েল অতীতে শিটীমে যে দুটি খারাপ অভিজ্ঞতার সম্মুখীন হয়েছিল তা বাবলা গাছের উপবন মনে রাখতে সাহায্য করে।

প্রথম খারাপ অভিজ্ঞতাটি হল অন্য একটি গুপ্তচরের কাহিনী গণনা পুস্তক ১৩। প্রথম দশজন গুপ্তচরের গল্প এবং দ্বিতীয় দুইজন গুপ্তচরের গল্প অনেকটা একই রকম। উভয় গল্পে গুপ্তচরদের বিশেষ কাজ করার জন্য পাঠানো হয়। উভয় গল্পেই গুপ্তচরেরা শত্রুদের এলাকায় যায়। উভয় গল্পের গুপ্তচরেরা ফিরে আসে। উভয় গল্পের গুপ্তচরেরা তাদের অনুসন্ধানের প্রতিবেদন জানায়। উভয় গল্পেই ইস্রায়েলীয়রা তথ্যের ভিত্তিতে সিদ্ধান্ত নেয় যে তারা কী করবে। শিটীমের দ্বিতীয় খারাপ অভিজ্ঞতাটি ইস্রায়েলের ইতিহাসের অন্যতম জঘন্য ঘটনা। ইস্রায়েল ঈশ্বরের সঙ্গে করা চুক্তি ভঙ্গ করেছিল। ইস্রায়েলের পুরুষরা মোয়াবীয় নারীর সঙ্গে যৌন সম্পর্ক স্থাপন করেছিল এবং তাদের দেবতাদের পূজা করেছিল, (গননাপুস্তক ২৫:১-৩; ৩১:১৬)। সুতরাং শিটীম নামটি ইস্রায়েলকে অতীতে তাদের করা জঘন্য ভুলগুলো স্মরণ করতে সাহায্য করে। এখন তারা আবার প্রতিজ্ঞাত দেশের সীমান্তে শিটীমে এসে উপস্থিত হয়েছে। ইস্রায়েল কি অতীতে করা একই ভুলগুলো আবার করবে? নাকি তারা সঠিক কাজ করবে, যাতে ঈশ্বর তাদের কাছে কথা প্রতিজ্ঞা রক্ষা করতে পারেন?

`যোহন ১৮:১৬-১৮; ২৫-২৭ এবং ২১:১৫-১৯ পড়ুন। এই পদগুলোতে যীশু কীভাবে পিতরকে দ্বিতীয় সুযোগ দিয়েছিলেন সে সম্পর্কে বলা হয়েছে। পিতরের দ্বিতীয় সুযোগের গল্পের সঙ্গে ঈশ্বর ইস্রায়েলকে যে দ্বিতীয় সুযোগ দিয়েছিলেন তার তুলনা করুন। দুটো ঘটনার মধ্যে কী কী মিল রয়েছে?`

ঈশ্বর দ্বিতীয় সুযোগের (এবং আরও অনেক কিছুর) ঈশ্বর। পবিত্র বাইবেলে দ্বিতীয় সুযোগের আরেকটি নাম আছে: “অনুগ্রহ”। অনুগ্রহ হল এমন একটি উপহার যা অর্জনের জন্য আমরা কিছুই করিনি। পবিত্র বাইবেল অনুগ্রহের বিষয়ের শিক্ষায় পরিপূর্ণ। (রোমীয় ৫:২; ইফিষীয় ২:৮; এবং রোমীয় ১১:৬ এর সঙ্গে তুলনা করুন।) ঈশ্বর প্রত্যেককে একটি নতুন শুরুর প্রস্তাব দেন (তীত ২:১১-১৪)। পিতর নিজেই ঈশ্বরের অনুগ্রহ সম্পর্কে জানতেন। পিতর মণ্ডলীকে ঈশ্বরের অনুগ্রহে বৃদ্ধি পেতে বলেছিলেন (২ পিতর ৩:১৮)। খবরটি আরও ভালো: আমরাও দ্বিতীয় সুযোগের চেয়ে অনেক বেশি কিছু পাই, তাই নয় কি?