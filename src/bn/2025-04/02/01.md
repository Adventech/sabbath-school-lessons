---
title:  অনুগ্রহ দেখে বিস্মিত
date:  04/10/2025
---

### শাস্ত্রপাঠ

যিহোশূয় ২:১; ২:২-১১; ২:১২-২১; ৯:১-২০; ৯:২১-২৭; যাকোব ২:২৫;

> <p>মুখস্থপদ</p>
> বিশ্বাসে রাহব বেশ্যা, শান্তির সহিত চরদের অভ্যর্থনা করাতে, অবাধ্যদের সহিত বিনষ্ট হইল না। (ইব্রীয় ১১:৩১)।

মাঝে মাঝে কি নিজেকে জিজ্ঞাসা করেন, “আমি কেন আবার এটা করলাম?” আমাদের বেশিরভাগই জীবনে কোনো না কোনো সময় এই প্রশ্নটা করি। নিশ্চিতভাবে, আমরা সবাই ভুল করি। তাই কে না চায় যে, সবকিছু ঠিক করার জন্য দ্বিতীয় সুযোগ আসুক?

ইস্রায়েল প্রতিজ্ঞাত দেশে প্রবেশের দ্বিতীয় সুযোগ পায়। যিহোশূয় চান ইস্রায়েল সফল হোক। তাই যিহোশূয় দুজন গুপ্তচরকে পাঠালেন যেন তারা দেশ সম্পর্কে মূল্যবান তথ্য নিয়ে আসে। যিহোশূয় জানতে চান, কনানীয়দের কাছে কতটা জল আছে। কনানীয়রা কি যুদ্ধের জন্য প্রস্তুত? তাদের শহরের প্রাচীর কতটা শক্তিশালী? ইস্রাসয়েলের সঙ্গে যুদ্ধ করতে তারা কি ভয় পায়? কিছু লোক মনে করতে পারে যে, ইস্রায়েলীয়দের ভূমি পাওয়ার জন্য কিছুই করবার দরকার ছিল না। ঈশ্বর তাদের এটা দেবার প্রতিশ্রুতি দিয়েছেন, তাই না? কিন্তু ঈশ্বরের প্রতিজ্ঞা মানে কি এই যে, তিনি আমাদের কাছ থেকে কিছুই আশা করেন না? অবশ্যই না! এখন ইস্রায়েল দ্বিতীয়বারের মত কনানের সীমান্তে দাঁড়িয়ে আছে। শেষবার যখন ইস্রায়েল সীমান্তে ছিল তখন তারা প্রতিজ্ঞাত দেশে প্রবেশ করতে পারেনি।

এই সপ্তাহে আমার যিহোশূয় পুস্তকের সবচেয়ে আকর্ষণীয় দুটো ঘটনা দেখব। আমরা শিখব কীভাবে এই ঘটনাগুলো আজকে আমাদের বিশ্বাসকে শক্তিমন্ত করতে পারে। আমরা এটা দেখব যে, ঈশ্বরের দয়া অনেক উপায়ে আমাদের অবাক করতে পারে!