---
title:  কঠিন সিদ্ধান্ত
date:  08/10/2025
---

`যিহোশূয় ৯:১-২০ পদে গিবিয়োনীয়দের বিষয়ে পড়ুন। এই ঘটনাকে রাহবের ঘটনার সঙ্গে তুলনা করুন। এই দুটো ঘটনার মধ্যে কি কি মিল ও কি কি পার্থক্য রয়েছে?`

যিহোশূয় ৯ অধ্যায় আমাদেরকে বলে যে, কনানের পাঁচজন রাজা ইস্রায়েলের বিরুদ্ধে একত্রিত হওয়ার সিদ্ধান্ত নেয়। এই সময়ে গিবিয়োনে বসবাসকারী লোকেরা ইস্রায়েলের সঙ্গে শান্তি চুক্তি করার সিদ্ধান্ত নেয়। 			গিবিয়োনীয়রা ইস্রায়েলকে প্রতারিত করে তাদের সঙ্গে চুক্তি করতে চায়। তাই গিবিয়োনীয়রা ভান করে যে, তারা অন্য দেশ থেকে আসা নেতা। ঈশ্বর ইস্রায়েলকে প্রতিজ্ঞাত দেশে বসবাসকারী সকলকে হত্যা করতে বলেছিলেন। কিন্তু ঈশ্বর ইস্রায়েলকে প্রথমে প্রতিজ্ঞাত দেশের বাইরের লোকদের প্রতি দয়া দেখাতে আদেশ করেছিলেন।

গিবিয়োনীয়রা রাহবের মতই অনেক কথা বলে। রাহব ও গিবিয়োনীয় উভয়ই বলে যে, ইস্রায়েলের সাফল্য মানুষের শক্তি থেকে নয় বরং ঈশ্বরের কাছ থেকে আসে। গিবিয়োনীয়রা অন্য কনানীয়দের থেকে আলাদা। গিবিয়োনীয়রা ইস্রায়েলকে তাদের জমি দেওয়ার জন্য ঈশ্বরের পরিকল্পনার বিরুদ্ধে লড়াই করে না। গিবিয়োনীয়রাও বিশ্বাস করে যে, সদাপ্রভু ইস্রায়েলের জন্য কনানীয়দের প্রতিশ্রুত দেশ বিতাড়িত করছেন। রাহব ও গিবিয়োনীয় উভয়ই ঈশ্বর কীভাবে মিসর দেশ থেকে ইস্রায়েলীয়দের রক্ষা করেছেন সে সম্পর্কে শুনেছে। রাহব ও গিবিয়োনীয়রা আরও শুনেছে যে, কীভাবে ঈশ্বর সীহোন ও বাশনের বিরুদ্ধে লড়াইয়ে ইস্রায়েলীদের সাহায্য করেছেন। তাই রাহব ও গিবিয়োনীয় উভয়ই ইস্রায়েলের সঙ্গে বন্ধুত্ব করতে চায়। কিন্তু গিবিয়োনীয়রা ইস্রায়েলের ঈশ্বরের সেবা করতে অস্বীকার করে। রাহব তা করে না। রাহব ঈশ্বরের সেবা করতে এবং রক্ষা পেতে চায়। কিন্তু গিবিয়োনীয়রা ইস্রায়েলের সঙ্গে প্রতারণ করে নিজেদের রক্ষা করে।

মোশি শিক্ষা দিয়েছিলেন যে, ঈশ্বরের লোকদের কিছু করার আগে তাঁর কাছে জানতে চাওয়া উচিৎ, তিনি তাদের কি করতে বলছেন (গণনা ২৭:১৬-২১)। যিহোশূয়ের উচিৎ ছিল প্রভুর কাছে জিজ্ঞাসা করা, তিনি তাকে কী করতে বলছেন। তাহলে ঈশ্বর যিহোশূয়কে প্রতারিত হওয়া থেকে রক্ষা করতেন। খ্রীষ্টিয়ান নেতাদের প্রথম কাজ হল ঈশ্বর তাদের কী করতে চান তা জিজ্ঞেস করা। (১ বংশাবলি ২৮:৯; ২ বংশাবলি ১৫:২; ২ বংশাবলি ১৮:৪; ২০:৪)। ইস্রায়েল গিবিয়োনীয়দের প্রতি করা প্রতিজ্ঞায় আটকা পড়েছিল। ইস্রায়েল যদি গিবিয়োনীয়দের বাঁচতে দিত, তবে তারা তাদের শত্রুদের বাঁচিয়ে রাখার বিষয়ে ঈশ্বরের আদেশ অমান্য করত। অথবা যদি তারা গিবিয়োনীয়দের হত্যা করত, তবে ইস্রায়েল তাদের প্রতিশ্রুতি ভঙ্গ করত। তারা যে কোনো সিদ্ধান্ত নিত তাতেই ঈশ্বরকে দেওয়া তাদের প্রতিশ্রুতি ভঙ্গ করত।