---
title:  অতিরিক্ত পাঠ
date:  10/10/2025
---

ঈলেন জি হোয়াইটের পিতৃকুলপতিগণ ও ভাববাদীগণ পুস্তকের “যর্দন নদী পার হওয়া” পৃষ্ঠা ৪৮২, ৪৮৩ পড়ুন।

রাহব ও গুপ্তচরদের বিষয়ে পড়ার পর পুরাতন নিয়মে তার সম্পর্কে আর কিছু বলা নেই। নূতন নিয়মে রাহবকে যীশুর বংশ তালিকায় দেখা যায়। পবিত্র বাইবেল বলে যে, রাহব সাল্মোনের স্ত্রী হয়েছিলেন। সাল্মোন ছিলেন যিহূদার বংশ। রাহব ছিলেন বোয়সের মা, যিনি রূৎকে বিয়ে করেছিলেন। সুতরাং, রাহব ছিলেন রূতের শাশুড়ি (মথি ১:৫; রূৎ ৪:১৩, ২১ এর সঙ্গে তুলনা করুন)। রাহবের বিস্ময়কর পরিবর্তনের কথা ভাবুন। রাহব পূর্বে একজন পতিতা ছিলেন। আমরা আগেই দেখেছি, একজন পতিতা হলেন সেই ব্যক্তি যিনি অর্থের বিনিময়ে যৌন সম্পর্ক করেন। যিরিহোর নাগরিক হিসেবে রাহবের ধ্বংস হওয়ার কথা ছিল। কিন্তু রাহব ঈশ্বরে বিশ্বাস করতেন। তাঁর বিশ্বাসের কারণে, রাহব রাজা দায়ূদ এবং যীশুর একজন পূর্বপুরুষ হয়েছিলেন। দেখুন, যখন আমার বিশ্বাস করি, এমনকি আমাদের বিশ্বাস যদি একটি সর্ষের দানার মত ছোট হয় তখন ঈশ্বর কী করতে পারেন! (মথি ১৭:২০; লূক ১৭:৬ পড়ুন)।

“রাহব একমাত্র ব্যক্তি নন যিনি মিথ্যা দেবতাদের পূজা করতেন এবং পরে ঈশ্বরের দয়া গ্রহণ করেছিলেন। গিবিয়োনীয়রা তাদের মিথ্যা দেবতাদের ত্যাগ করেছিল। তারা ইস্রায়েলের সঙ্গে যোগ দিয়েছিল এবং ঈশ্বরের প্রতিজ্ঞাত আশীর্বাদের অংশ হয়েছিল।

ঈশ্বর কোনো ব্যক্তির জন্মস্থান বা তাদের পরিবারের পরিচয়ের কারণে তাদের প্রতি অনুগ্রহ দেখান না। ঈশ্বর আমাদের সকলকে সৃষ্টি করেছেন। তাই আমরা সবাই ঈশ্বরের পরিবারের অংশ। যীশু সেই প্রতিটি দেওয়াল ভেঙ্গে দিতে এসেছিলেন যা আমাদের ঈশ্বর ও অন্য মানুষদের থেকে আলাদা করে। ঈশ্বর চান আমরা তাঁর কাছে আসি। তিনি চান না কোনো কিছুই আমাদের পথে বাঁধা হয়ে আসুক। ঈশ্বরের প্রেম এত গভীর ও শক্তিশালী। যে যেখানেই থাকুক না কেন ঈশ্বরের প্রেম যে কাউকে স্পর্শ করতে পারে। ঈশ্বরের প্রেম শয়তানের নিয়ন্ত্রণ থেকে আমাদের তুলে আনে। ঈশ্বরের প্রেম শয়তানের মিথ্যা থেকে আমাদের রক্ষা করতে সাহায্য করে। ঈশ্বরের প্রেম আমাদের তাঁর সিংহাসনের কাছে নিয়ে আসে। ঈশ্বরের সিংহাসনের চারপাশে তাঁর রংধনু রয়েছে। এই রংধনু আমাদের কাছে ঈশ্বরের প্রতিজ্ঞার প্রতীক। ঈশ্বরের প্রতিজ্ঞা যীশুর প্রতি বিশ্বাস স্থাপনকারী সবার জন্য। তাঁর প্রতিজ্ঞা যিহূদী, গ্রিক, দাস ও স্বাধীন সব মানুষের জন্য।” ঈলেন জি হোয়াইট, ভাববাদী ও রাজগণের কাহিনী, পৃষ্ঠা ৩৬৯, ৩৭০।

**আলোচ্য প্রশ্নমালা**

`কাউকে দ্বিতীয় সুযোগ দেওয়ার অর্থ কী? এমন কোনো সময় কি আছে যখন লোকদের দ্বিতীয় সুযোগ দেওয়া উচিৎ নয়? যদি হ্যাঁ হয়, তাহলে কিছু উদাহরণ কি কি?`

`রাহব কীভাবে বিশ্বাসের আদর্শ ছিলেন?`

`আমরা কীভাবে লোকদের প্রতি দয়া দেখাতে পারি এবং ন্যায্য হতে পারি?`