---
title:  প্রতিমার ভজনা, শেষাংশ
date:   17/06/2025
---

বাইবেলের শিক্ষার্থীরা দানিয়েল ৩ অধ্যায় এবং প্রকাশিত বাক্য পুস্তকে বর্ণীত শেষকালীন ঘটনাবলীর মাঝে একটি যোগসূত্র খুঁজে পায়। আর, এখানে যথার্থ যুক্তি আছে। দানিয়েল ৩ অধ্যায় প্রতিমার ভজনা করার নির্দেশ সম্পর্কে বলে। যে কেউ এই পশুর ভজনা করবে না, সে মারা পড়বে (দানিয়েল ৩:১৫)। একইভাবে, প্রকাশিত বাক্য আমাদেরকে অন্য একজন প্রতিমার ভজনার কথা বলে থাকে। যারা এই প্রতিমার ভজনা করবে না, তারাও মারা পড়বে। “আর তাহাকে এই ক্ষমতা দত্ত হইল যে, সে ঐ পশুর প্রতিমার মধ্যে নিশ্বাস প্রদান করে, যেন ঐ পশুর প্রতিমা কথা কহিতে পারে, ও এমন করিতে পারে যে, যত লোক সেই পশুর প্রতিমার ভজনা না করিবে, তাহাদিগকে বধ করা হয়” (প্রকাশিত ১৩:১৫)।

`শেষকালে কি নিয়ে সংঘর্ষ হবে? উত্তরের জন্য প্রকাশিত ১৩:১১-১৭; ১৪:৯, ১১, ১২; ১৬:২; ১৯:২০; ও ২০:৪ পদ পড়ুন।`

ঈশ্বর তাঁর লোকদেরকে তাঁর ভজনা করতে বলছেন, কারণ তিনি “স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন” (প্রকাশিত ১৪:৭)। ঈশ্বরের লোকেরা অবশ্যই তাঁর ভজনা করবে, পশু ও তার প্রতিমার নয়। তিনজন ইব্রীয় যুবককে এই একই সিদ্ধান্ত নিতে হয়েছিল। তারা সৃষ্টিকর্তা ঈশ্বরকে বাদ দিয়ে অন্য কারও ভজনা করতে চাননি। দানিয়েল ৩ অধ্যায়ে কি ঘটেছে, যা প্রকাশিত বাক্য ১৩ অধ্যায়ে ঘটবে- হয়ত কিছুটা ভিন্নভাবে। তবে, উভয় অধ্যায়েই স্বর্গের ঈশ্বরকে বাদ দিয়ে মিথ্যা দেবতার ভজনার করার নির্দেশটা কিন্তু অভিন্ন।

`পড়ুন, রোমীয় ১:১৮-২৫। (রোমীয় ১:১৮ পদে এবং প্রকাশিত ১৪:৯, ১০ পদে ঈশ্বরের ক্রোধ বিষয়ক যোগসূত্র কি আপনি দেখতে পাচ্ছেন?) ঈশ্বর ক্রোধান্বিত কেন? মিথ্যা দেবতার আরাধনা আসলে কি?`

আরাধনা বলতে কেবল মাথা নিচু করা এবং সুগন্ধি ধূপ উপহার দেওয়া বোঝায় না (তবে, এগুলো অন্তর্ভুক্ত থাকতেই পারে)। আমরা যেকোন কিছুর সেবা করি, কিংবা যেকোন কিছুর প্রতি আমাদের আনুগত্য দেখাই, আমরা আসলে সেটিরই ভজনা করি। ভেবে দেখুন, ঈশ্বর কে এবং যীশুর মাধ্যমে তিনি আমাদের জন্য কী করলেন। ঈশ্বর আমাদের সৃষ্টি করেছেন। আমাদের পাপের জন্য মরতে তিনি যীশুকে পাঠালেন। তাঁর ভজনা করার জন্য আমাদের এই কারণই যথেষ্ট। তাঁর বাদে আমরা যারই ভজনা করব, সে-ই হল মিথ্যা দেবতা। হয়ত এই ধারণাটি যীশুর বক্তব্য ব্যাখ্যা করতে সাহায্য করে: “যে আমার সপক্ষ নয়, সে আমার বিপক্ষ; এবং যে আমার সহিত কুড়ায় না, সে ছড়াইয়া ফেলে” (মথি ১২:৩০)। শেষকালীন ঘটনাগুলো পৃথিবীর প্রত্যেকের জীবনে যীশুর সত্য প্রদর্শন করবে।