---
title:  প্রতিমার ভজনা, প্রথমাংশ
date:   16/06/2025
---

দানিয়েল নবূখদনিৎসরের স্বপ্ন ব্যাখ্যা করার পর, রাজা দানিয়েলের ঈশ্বরের প্রতি একটি সময়ের জন্য অনুগত হলেন (পড়ুন, দানিয়েল ২; ৪৬-৪৮ পদের প্রতি বিশেষ মনোযোগ দিন)। কিন্তু রাজার আনুগত্য দীর্ষস্থায়ী হল না।

`দানিয়েল ৩:১-১২ পদে রাজা নবূখদ্নিৎসরের প্রতিমার বিষয়ে পড়ুন। রাজা কেন স্বর্ণময় প্রতিমা নির্মাণ করলেন? রাজা কেন প্রত্যেককে প্রতিমার ভজনা করার নির্দেশ দিলেন? আপনার কি মনে হয়, এই দুটি বিষয়ের অর্থ কি?`

রাজা, ঈশ্বরের ভবিষ্যৎ বিষয়ক বার্তার প্রতি বাধ্য থাকতে চাইলেন না (দানিয়েল ২)। দুরা সমভূমিতে প্রতিমা তৈরি করে রাজা তার অবাধ্যতা দেখালেন। রাজা পুরো প্রতিমাটি স্বর্ণ দিয়ে তৈরি করেছিলেন। রাজার বার্তা কি? বাবিল হবে চিরস্থায়ী রাজ্য যা অস্তমিত হবে না। এছাড়া, নবূখদনিৎসর হবেন সর্বযুগের রাজা। রাজা ঘোষণা করলেন যে, কেউ যদি তার ইচ্ছার বিরুদ্ধে প্রশ্ন করার সাহস করে, তবে তিনি তাকে হত্যা করবেন। রাজার আদেশ আমাদের বুঝতে সাহায্য করে যে, ক্ষমতার মোহ আমাদেরকে ঈশ্বরের সত্যের ব্যাপারে অন্ধ করে দেয়; ফলে, ভালো ও মন্দের মধ্যকার মহাসংঘর্ষ সমাপ্ত হবার পথ আমরা দেখত পাই না।

কিছু কিছু ক্ষেত্রে, রাজা নবূখদ্নিৎসর লূসিফরের ন্যায় আচরণ করলেন। রাজা ও লূসিফর উভয়ই গর্ব করেছিল, অহংকার করেছিল, এবং তারা সফলতা চেয়েছিল। তারা উভয়ই ঈশ্বরের কর্তৃত্ব ও শাসনব্যবস্থার বিরুদ্ধে লড়াই করেছিল। অন্য দিকে, নবূখদ্নিৎসর ও লূসিফর একে অন্যের থেকে পুরোপুরি আলাদা ছিল। কিছু কাল পর, নবূখদনিৎসর তার পাপের জন্য অনুতপ্ত হয়েছিলেন। তিনি তার পাপ স্বীকার করলেন এবং ঈশ্বরের প্রতি তার বিশ্বাস ঘোষণা করলেন। এটা বিশ্বাস করার পিছনে আমাদের উত্তম কারণ রয়েছে যে, আমরা সেই রাজ্য দেখতে পাব, যে-রাজ্যের বিরুদ্ধে নবূখদ্নিৎসর চরম লড়াই করেছিলেন।

`দানিয়েল ৩:১৭, ১৮ পদ পড়ুন। এই পদগুলোয়, তিনজন ইব্রীয় যুবক রাজার আদেশের বিরুদ্ধে দাঁড়িয়েছিলেন। তাদের সহাস আমদেরকে বিশ্বাস সম্পর্কে কি শিক্ষা দেয়? বিশ্বাসের পক্ষে দাঁড়াতে কখনও কখনও আমাদের কিসের প্রয়োজন হয়, যা আমরা এই গল্পটিতে দেখতে পাই?`

ভেবে দেখুন, এই তিন যুবক প্রমাণ করার পক্ষে কত সহজেই না কারণ দর্শাতে পারতেন। অথচ, তারা জীবন্ত দগ্ধ হতে প্রস্তুত ছিলেন। বিষয়টা কি এটা দেখায় যে, তারা কিছুটা উন্মাদ ছিলেন? তারা কি লোক দেখানো মিথ্যা ভজনা করতে পারতেন না? তাদের জুতার ফিতা বাঁধার ভান করে তারা মাথা নিচু করতে পারতেন, এবং মাথা নিচু অবস্থায় তারা মন থেকে নিজেদের ঈশ্বরের কাছে প্রার্থনা করতে পারতেন, ঠিক? তাদের কি সত্যিই জীবনের ঝুঁকি নেবার দরকার ছিল? তাদের বলা কথা আমাদের দেখায় যে, তারা জানতেন, তারা তাদের জীবন নিয়ে হয়ত পালাতে পারবেন না।