---
title:  পশুর ছাপ
date:   19/06/2025
---

যেমনিভাবে বছরগুলি পেরিয়ে যাচ্ছিল, কিছু লোক শেষকাল বিষয়ক অ্যাডভেণ্টিস্ট বার্তায় সন্দেহ করতে শুরু করল। তারা বিস্মিত হল যে, আসলেই কি বিশ্বব্যাপী রবিবার উপাসনা চালু হবে। তারা সন্দেহ করল যে, ভালো ও মন্দের মধ্যকার মহা-সংঘর্ষে বিশ্রামদিন কী গুরুত্বপূর্ণ।

যা-কিছু ঘটবে, প্রকাশিত বাক্য আমাদের তা জানাচ্ছে: আমরা কী ঈশ্বরের ভজনা করব, নাকি পশু ও তার প্রতিমার ভজনা করব। নিঃসন্দেহে, চ‚ড়ান্ত পরীক্ষা এমন কিছু নিয়ে হবে যা ঈশ্বরের প্রতি আমাদের আনুগত্য দেখাবে। যখন আমরা বিশ্রামদিনে ঈশ্বরের ভজনা করি, তখন আমরা আমাদের সৃষ্টিকর্তা ঈশ্বরের প্রতি আমাদের আনুগত্য দেখাই। বিশ্রামদিন এদন উদ্যানের মতই প্রাচীন বিষয় (পড়ুন, আদি ২:১-৩)। সুতরাং, চ‚ড়ান্ত পরীক্ষা যদি আরাধনা বিষয়ক হয়, তাহলে আমাদের অবাক হবার প্রয়োজন নেই। নিঃসন্দেহে, শেষকালে বিশ্রামদিন একটি গুরুত্বপূর্ণ বিষয় হবে। পশু এই বিশ্রামদিনের আজ্ঞাকে সপ্তমদিন থেকে রবিবারে পরিবর্তন করবে। এই ধারণাটি মাথায় রেখে, আমরা বুঝতে পারি যে, উপাসনার দিনটি কেন চ‚ড়ান্ত পরীক্ষার বিষয় হবে। আমরা আমাদের সৃষ্টিকর্তা ঈশ্বরের ভজনা করব (প্রকাশিত ১৪:৬, ৭); অথবা, আমরা পশুর ভজনা করব। নূতন নিয়ম আমাদেরকে চ‚ড়ান্ত পরীক্ষা সম্পর্কে বিস্তারিত বুঝতে সাহায্য করে।

`এই পদগুলো পড়ুন: মথি ১২:৯-১৪; এবং যোহন ৫:১-১৬। যিহূদীরা কেন যীশুকে হত্যা করতে চেয়েছিল?`

মথি ১২ অধ্যায়ে, যীশু একজন শুষ্ক হস্ত ব্যক্তিকে সুস্থ করেন (মথি ১২:৯-১৩)। যীশু যখন বিশ্রামদিনে লোকটিকে সুস্থ করেন, যিহূদী নেতারা তখন কি করল? তারা “বাহিরে গিয়া তাঁহার বিরুদ্ধে মন্ত্রণা করিতে লাগিল” (মথি ১২:১৪)। ঘটনায় কি আপনি দেখলেন? সপ্তম দিনের বিশ্রামবারের কারণে, তারা যীশুকে হত্যা করতে চেয়েছিল। যোহন ৫:১-১৬ পদে, যীশু সপ্তম দিনে আরেকটি আশ্চর্যকাজ করলেন। “পরে ফরীশীরা বাহিরে গিয়া তাঁহার বিরুদ্ধে মন্ত্রণা করিতে লাগিল” (যোহন ৫:১৬)। অর্থাৎ, তারা তাঁকে হত্যা করার চেষ্টা করতে থাকল।

সুস্থকরণ বিষয়ে বিশ্রামদিনকে কেন্দ্র করে মানব-নির্মিত নিয়মের দায়ে মৃত্যু? (বাইবেলে এমন কিছু নেই যা বলে যে, বিশ্রামদিনে সুস্থতা ঈশ্বরের ব্যবস্থা লঙ্ঘন করে। একইভাবে, বাইবেল এমন কিছু শিক্ষা দেয় না যা বলে যে, বিশ্রামদিন রবিবারে পরিবর্তিত হয়েছে।) নিঃসন্দেহে, এই পদগুলোয় বর্ণীত বিশ্রামদিন বিষয়ক সমস্যাটি শেষকালে সংঘটিত সমস্যার মত নয়। কিন্তু এই পদগুলো আমাদের বুঝতে সাহায্য করে যে, শেষকালীন পরীক্ষা হবে মানব-নির্মিত আইন ও ঈশ্বরের ব্যবস্থার মধ্য থেকে একটি বেছে নেবার পরীক্ষা। যোহন ৫ ও প্রকাশিত ১৩ অধ্যায়ে বর্ণীত উভয় ঘটনায় পরীক্ষাটি হবে বিশ্রামদিন বিষয়ক।