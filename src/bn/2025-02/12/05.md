---
title:  নূতন নিয়মের মণ্ডলীর বিরুদ্ধে আক্রমণ
date:   18/06/2025
---

নূতন নিয়ম আমাদেরকে শেষকালীন ঘটনাবলী বুঝতে সাহায্য করে। নূতন নিয়মের মণ্ডলীর খ্রীষ্টিয়ানদের জীবন সহজ ছিল না। বহু যিহূদী খ্রীষ্টিয়ানদের ঘৃণা করত, কারণ তারা খ্রীষ্টিয়ানদেরকে যিহূদী ধর্মের জন্য হুমকী মনে করত। এই সময়ে রোম সাম্রাজ্যও খ্রীষ্টিয়ানদের আক্রমণ করেছে। “মর্ত্য ও নরকের শক্তিসমূহ তাঁর অনুগামীদের মাধ্যমে খ্রীষ্টের বিরুদ্ধে সুসজ্জিত হয়েছে। পৌত্তলিকতা দিব্য দৃষ্টিতে দেখতে পায় যে সুসমাচার সাফল্য লাভ করলে, তার মন্দির ও বেদি সকল মুছে যাবে; তাই সে খ্রীষ্টধর্ম বিনষ্ট করতে তার শক্তিগুলো একত্রিত করেছে। তাড়নার আগুন জ্বলে ওঠে। খ্রীষ্টানদের সম্পত্তি বাজেয়াপ্ত করা হয় ও তাদেরকে ঘরছাড়া করা হয়।” -ঈলেন জি হোয়াইট, মহাসংঘর্ষ, পৃষ্ঠা: ৩৫।

প্রেরিত পুস্তকের একটি ঘটনা (প্রেরিত ১২:১-১৭) আমাদের জোরালোভাবে সেটাই দেখায় যা ঈশ্বরের লোকেরা শেষকালে আশা করতে পারে (পড়ুন, প্রকাশিত ১৩)।

`প্রেরিত ১২:১-১৭ পদ পড়ুন। শেষকালে যা-কিছু ঘটবে, তা বুঝতে এই ঘটনার কোন্ কোন্ অংশ আমাদের সাহায্য করে?`

রাজা হেরদ আগ্রিà যাকোবের শিরচ্ছেদ করেন। পরে ছিল পিতরের পালা। তৎকালিন সময়ে, একজন খ্রীষ্টধর্মী হওয়ার কারণে আপনি খুন হতে পারতেন। এই ঘটনায় যেটা লক্ষ্যণীয় বিষয়, সেটা হল- যেটি পিতরের একটি বীভৎস রাত হতে পারত, সেই রাতে পিতর ঘুমাচ্ছিলেন। তিনি এতটা গভীর ঘুমে মগ্ন ছিলেন যে, তাকে জাগানোর জন্য স্বর্গদূত তাকে আঘাত করেছিলেন!

স্বর্গদূত নিঃসন্দেহে পিতরকে কারাগার থেকে মুক্ত করেন। পরে, পিতর খ্রীষ্টিয়ানদের একটি সভায় যান, যেখানে লোকেরা তার জন্য প্রার্থনা করছিল। কিন্তু পিতর যখন তাদের দেখা দেন, তখন খ্রীষ্টিয়ানদের এটা বিশ্বাস করতে কষ্ট হচ্ছিল যে, সত্যিই পিতর মুক্ত হয়েছেন। বাইবেল বলে, তারা অবাক হল। এই খ্রীষ্টিয়ানদের মত, আমরা কতটা সচরাচর নির্দিষ্ট কিছুর জন্য একাগভাবে প্রার্থনা করি, এবং তখন আমাদের বিশ্বাস করতে কষ্ট হয় যে, ঈশ্বর আমাদের প্রার্থনার উত্তর দিবেন?

`এই সময়কালে কিছু খ্রীষ্টিয়ান মৃত্যু থেকে রক্ষা পায়। অন্য খ্রীষ্টিয়ানরা বধ হয়। যেমনিভাবে আমরা মানব ইতিহাসের শেষ প্রান্তে পৌঁছাচ্ছি, তখনও একই ঘটনা ঘটবে। কয়েক বছর পর, পিতরও তার বিশ্বাসের জন্য বধ হন (পড়ুন, যোহন ২১:১৮, ১৯)।`