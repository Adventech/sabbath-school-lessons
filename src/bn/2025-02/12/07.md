---
title:  অতিরিক্ত আলোচনা
date:   20/06/2025
---

“সর্বযুগব্যাপী ঈশ্বর তাঁর প্রজাদের দুর্দশা লাঘব ও উদ্ধারকল্পে তাঁর দূতগণের মাধ্যমে কাজ করেছেন। স্বর্গীয় প্রাণীগণ মানুষের উপকার সাধনে সক্রিয় অংশগ্রহণ করেছেন। তাঁরা বিদ্যুতের ন্যায় দীপ্তিময় পোশাকে মানবরূপে এসেছেন। দূতগণ ঈশ্বরের লোকদের কাছে মানব বেশে আবির্ভূত হয়েছেন। তারা দুপুরে এলা বৃক্ষের নীচে বিশ্রাম করেছেন যেন তাঁরা খুব ক্লান্ত। তাঁরা মানুষের ঘরে অতিথেয়তা গ্রহণ করেছেন। রাত্রিকালীন যাত্রীদের পথ প্রদর্শক হিসাবে তাঁরা কাজ করেছেন (তাঁর নিজ হাতে যজ্ঞবেদিতে আগুন জ্বালিয়ে দিয়েছেন। তাঁরা কারাগারের দ্বার খুলে দিয়ে সদাপ্রভুর দাসদের মুক্ত করেছেন। স্বর্গীয় বর্ম পরিহিত অবস্থায় এসে তাঁরা ত্রাণকর্তার কবরের মুখের পাথর গড়িয়ে সরিয়ে দিয়েছেন।

মানবরূপে দূতগণ ধার্মিকদের সভাস্থলে প্রায়ই উপস্থিত থাকেন; এবং তাঁরা পাপীদের আসরেও গিয়ে থাকেন, যেমন তাঁরা তাদের কর্মের সাক্ষ্যি হবার জন্য সদোমে গিয়েছিলেন যেন, তাঁরা সিদ্ধান্তে উপনীত হতে পারেন যে, তারা ঈশ্বরের সহে্যর সীমা অতিক্রম করেছে কিনা। সদাপ্রভু দয়াতে আমোদ করেন; এবং কতিপয় যারা প্রকৃতপক্ষে তাঁর সেবা করে তাদের স্বার্থে তিনি দুর্দশা দমন করেন ও জনতার জন্য প্রশান্তি দীর্ঘায়িত করেন। ঈশ্বরের বিপরীতে পাপীরা খুব কমই উপলব্ধি করে যে, মাত্র কয়েকজন বিশ্বস্ত লোক যাদেরকে তারা উপহাস ও নির্যাতন করে আনন্দ পায়, তাদের কাছে তাদের নিজ নিজ জীবনের জন্য তারা ঋণী।” -ঈলেন জি হোয়াইট, মহাসংঘর্ষ, পৃষ্ঠা: ৫৫১, ৫৫২।

**আলোচ্য প্রশ্নাবলী:**

`২ তীমথিয় ১:৭ পদ পড়ুন। শেষকালীন সেই ঘটনা ও চিহ্নাবলী নিয়ে আলোচনা করুন যা সর্বাপেক্ষা অধিক উদ্বিগ্ন করে। বাইবেল আমাদের সাবধান করে যে, আমরা আমাদের বিশ্বাসের জন্য তাড়িত হব। সতর্কবার্তা বহু লোককে ভীত করে। কীভাবে আপনি ভয়ের আত্মার স্থলে আশা আত্মা স্থাপন করতে পারেন?`

`এই মুহূর্তে, আমরা হয়ত দেখতে পাচ্ছি না যে, বিশ্রামদিন ও রবিবার কিভাবে চ‚ড়ান্ত পরীক্ষা হতে পারে। কিন্তু দেখুন, পৃথিবীর ঘটনাগুলো কতটা দ্রুত পরিবর্তন হচ্ছে। এই জ্ঞান আমাদের এ বিষয়ে কি শিক্ষা দেয় যে, সংবাদে কী হচ্ছে সেটা নয়, বরং আমাদের অবশ্যই বাইবেলের বিশ্বাসকে প্রথমে রাখতে হবে?`

`দানিয়েল ২ ও ৭ অধ্যায় নিয়ে চিন্তা করুন। বাইবেল যেভাবে বলে, সেভাবে সব রাজ্যগুলো এলো এবং চলে গেল। অদ্য, যখন আমরা অতীত ইতিহাসের প্রতি দৃষ্টি দেই, আমরা দেখতে পারি যে, কেবল আর একটি রাজ্য আসার আছে। সেটি কোন্ রাজ্য? কেন আমরা আস্থা রাখতে পারি যে, ঈশ্বর যেভাবে বলেছেন, সেভাবেই সব হবে?`