---
title:  আসন্ন শেষকালের চিহ্নাবলী
date:   14/06/2025
---

### শাস্ত্রপাঠ

দানিয়েল ২:৩১-৪৫; ৩:১-১২; প্রকাশিত ১৩:১১-১৭; প্রেরিত ১২:১-১৭; মথি ১২:৯-১৪।

> <p>মুখস্থপদ</p>
> “কেননা ঈশ্বর আমাদিগকে ভীরুতার আত্মা দেন নাই, কিন্তু শক্তির, প্রেমের ও সুবুদ্ধির আত্মা দিয়াছেন” (২ তীমথিয় ১:৭)।

চলতি সপ্তাহে, আমরা বাইবেলের আরও দুটি গল্পের প্রতি দৃষ্টি দেব, যা আমাদের দেখাচ্ছে যে, শেষকালে কী ঘটবে।

প্রথমে আমরা শদ্রক, ˆমশক ও অবেদনগোর গল্পের প্রতি দৃষ্টি দেব। এই গল্পগুলো আমাদের ভালভাবে বুঝতে সাহায্য করবে যে, শেষকাল বিষয়ে প্রকাশিত বাক্য ১৩ অধ্যায় কী বলছে। পরে আমরা নূতন নিয়মের বর্ণীত প্রাথমিক খ্রীষ্টিয়ানদের অভিজ্ঞতার প্রতি দৃষ্টি দেব। তাদের অভিজ্ঞতা আমাদের বুঝতে সাহায্য করতে পারে যে, বর্তমান ও যীশুর দ্বিতীয় আগমনের অন্তবর্তীকালিন সময়ে কী প্রত্যাশা রাখতে হবে।

উভয় অভিজ্ঞতা আমাদের সেই লোকদের দেখায় যারা প্রচুর সাহসে পরিপূর্ণ ছিল। এই অভিজ্ঞতা আমাদের জানতে সাহায্য করবে যে, আসন্ন সঙ্কটকালে কীভাবে শান্ত থাকা যাবে।

বার বার, যীশু তাঁর শিষ্যদের বলেছেন যে, তারা যেন ভীত না হয় কিংবা তাদের হৃদয় যেন উদ্বিগ্ন না হয়। আমাদের অবশ্যই স্মরণে রাখতে হবে যে, ভবিষ্যৎ বিষয়ক বাইবেলের ভাববাণীগুলো যীশুর বিষয়ে বলছে। সে কারণে, আমরা দেখব যে, এই ভাববাণিগুলো সেই একই উপদেশে পরিপূর্ণ, যে-উপদেশ যীশু তাঁর পৃথিবীর জীবনে শিষ্যদের দিয়েছিলেন। যীশু তাঁর শিষ্যদের বলেন, “তোমাদের হৃদয় উদ্বিগ্ন না হউক; ঈশ্বরে বিশ্বাস কর, আমাতেও বিশ্বাস কর” (যোহন ১৪:১)। অন্য কথায়, শেষকালীন ঘটনাগুলো ঈশ্বরের বিশ্বস্ত লোকদের জন্য কঠিন হবে। কিন্তু ভবিষ্যতের এই ঘটনাগুলো আমাদের প্রত্যাশার দৃষ্টিতে দেখতে হবে, ভয়ের দৃষ্টিতে নয়।