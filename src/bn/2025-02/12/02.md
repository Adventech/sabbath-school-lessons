---
title:  দানিয়েল ২ অধ্যায়ের বিষয়ে এস ডি এ’দের জ্ঞান
date:   15/06/2025
---

শেষকাল বিষয়ে গোটা বাইবেলে অন্যতম জোরালো একটি বার্তা হল দানিয়েল ২ অধ্যায়। যীশুর জন্মের ৫০০ বছরেরও আগে দানিয়েল পুস্তকটি লেখা হয়। দানিয়েল ২ অধ্যায়ে, দানিয়েল আমাদের পৃথিবীর ভবিষ্যৎ ইতিহাস জানান। দানিয়েল তার সময় থেকে এবং বাবিল রাজ্য থেকে শুরু করেন, পরে তিনি ভবিষ্যৎ রাজ্যগুলোর বিষয়ে লেখেন- মাদিয়-পারস্য, গ্রিস ও রোম। বাবিলের পর এই রাজ্যগুলি পৃথিবী শাসন করবে। শেষে, দানিয়েল ভিন্ন ভিন্ন দেশে রোমের বিভাজনের কথা বলেন; রোম থেকে বিভক্ত হওয়া এই দেশগুলোকে বর্তমানে আমরা আধুনিক ইউরোপ হিসেবে দেখছি।

ইউরোপের এই দেশগুলোর বিষয়ে দানিয়েল বলেন: “আর আপনি যেমন দেখিয়াছেন, লৌহ কর্দমে মিশি্রত হইয়াছে, তদ্রƒপ সেই লোকেরা মনুষ্যের বীর্যে পরস্পর মিশি্রত হইবে; কিন্তু যেমন লৌহ মৃত্তিকার সহিত মিশি্রত হয় না, তদ্রƒপ তাহারা পরস্পর মিশি্রত থাকিবে না” (দানিয়েল ২:৪৩)। দানিয়েল পুস্তকের এই শেষকালীন বার্তায় যেভাবে বলা হয়েছিল, ঠিক সেভাবেই ঘটেছে। ইউরোপের বিভিন্ন দেশের নেতারা প্রতিবেশী দেশগুলোর মেয়েদের বিয়ে করেছে। এই মিশ্র বিবাহের দ্বারা এই নেতারা তাদের দেশগুলো সংযুক্ত করার চেষ্টা করেছে। কিন্তু দেশের লোকেরা ক্রমগত বিভক্তই থেকেছে।

`নবূখদ্নিৎসরের স্বপ্ন কি ছিল? দানিয়েল এই স্বপ্ন কীভাবে ব্যাখ্যা করলেন? উত্তরের জন্য দানিয়েল ২:৩১-৪৫ পদ পড়ুন।`

দানিয়েল পুস্তকে বর্ণীত শেষকালীন বার্তার সবগুলোই একই গল্প অনুসরণ করছে যা আমরা দানিয়েল ২ অধ্যায়ে দেখি। সুতরাং, আমরা আশা করতে পারি যে, দানিয়েল পুস্তকে শেষকাল বিষয়ে বর্ণীত বাকী বার্তাগুলো একই বিষয়বস্তু তুলে ধরছে। আমরা বিশ্বজুড়ে চারটি রাজ্য দেখি। পরে, চতুর্থ রাজ্যটি দুটি ভাগে বিভক্ত হয়। এই দুটি রাজ্য আর কখনও একটি রাজ্য হিসেবে সংযুক্ত হতে পারেনি। অন্য কথায়, শেষকালীন বার্তাগুলো আমাদেরকে আমাদের সময় থেকে প্রাচীন সময় পর্যন্ত ইতিহাস দেখাচ্ছে। বাইবেলে বর্ণীত শেষকাল বিষয় ঘটনার এই ব্যাখ্যা করাকে ঐতিহাসিক নীতি বলা হয়। সেভেন্থ ডে অ্যাড্ভেণ্টিস্ট হিসেবে, বাইবেলে বর্ণীত শেষকালীন ঘটনা বুঝার সুবিধার্থে আমাদের ঐতিহাসিক নীতি ব্যবহার করতে হবে। বাইবেলে বর্ণীত শেষকালীন ঘটনা সঠিকভাবে বোঝার জন্য আমাদের অবশ্যই ঐতিহাসিক নীতি অনুসরণ করতে হবে। যখন আমরা প্রকাশিত বাক্য পুস্তক পড়ি, তখন আমাদের অবশ্যই ঐতিহাসিক নীতি প্রয়োগ করতে হবে। তাহলে, আমরা পুস্তকটির শেষকালীন বার্তা সঠিকভাবে বুঝতে পারব।

`দানিয়েল ২ অধ্যায় কীভাবে আমাদের প্রমাণ দেয় যে, ঈশ্বর ভবিষ্যৎ জানেন? দানিয়েল ২ অধ্যায় কীভাবে আমাদের দেখায় যে, ঈশ্বর ভবিষ্যতের নিয়ন্ত্রণকর্তা?`