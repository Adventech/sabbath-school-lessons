---
title:  "বোয়স: ত্রাণকর্তার এক রূপক"
date:   10/06/2025
---

বোয়স রূতকে ভালবাসলেন এবং তাকে বিয়ে করতে চাইলেন। কিন্তু বোয়সের একটি সমস্যা আছে: সেখানে একজন বংশীয় ঘনিষ্ঠ ব্যক্তি আছে, যে-কিনা রূতকে বিয়ে করতে পারে, এবং ইলীমেলকের ভূমি উদ্ধার করতে পারে। বোয়স যদি ত্রাণকর্তার একজন রূপক হন, তাহলে এই সমস্যাটি আমাদেরকে ঈশ্বর ও শয়তানের মধ্যকার মহাসংঘর্ষের গুরুত্বপূর্ণ দিকটি বুঝতে সাহায্য করে। যীশু আমাদের প্রেম করেন। কিন্তু কেউ একজন বলে যে, আমরা তার।

`শয়তান কেন বলে যে, আমরা তার? উত্তরের জন্য পড়ুন, ইয়োব ১:৬-১১; মথি ৪:৮, ৯; যিহূদা ১:৯ পদ।`

শয়তান স্বর্গীয় সভাস্থানে ভ্রমণে যায়। শয়তান কোথা হতে এলো, তা যখন ঈশ্বর জানতে চান, তখন শয়তান উত্তর দেয়: “আমি পৃথিবী পর্যটন ও তথায় ইতস্ততঃ ভ্রমণ করিয়া আসিলাম” (ইয়োব ১:৭)। তখন ঈশ্বর জানতে চান যে, সে ইয়োবকে দেখেছে কিনা। শয়তান জানায় যে, ইয়োব তাঁর বশে রয়েছেন। আসলে, শয়তান যা বলছিল তাহল- ইয়োবের হৃদয় ঈশ্বরের প্রতি ছিল না। অন্য কথায়, শয়তান বলছিল, “আপনি ইয়োবের প্রতি মঙ্গলজনক কিছু করছেন বলেই সে আপনাকে মান্য করে। আপনি তার প্রতি মঙ্গলকাজ করা ছেড়ে দিন, তখন জানা যাবে যে, ইয়োবের হৃদয়টি আসলে কার।”

পবিত্র বাইবেল বলে, মোশি মারা যাবার পর, ঈশ্বর তাকে করব দেন (দ্বিতীয় বিবরণ ৩৪:৬)। পরে, মোশি মৃত্যু থেকে ওঠেন। যিহূদা পুস্তক বলে, শয়তান ও ঈশ্বর বিতর্ক করেন যে, মোশির দেহটি কে পাবে। শয়তান বলে যে, মোশি তার।

রূৎ ৪:১-১২ পদে, বোয়স বৈৎলেহমের প্রবেশদ্বারে গিয়েছিলেন। (পরে, যীশু এই একই নগরে জন্ম নেন। তিনি আমাদের ঘনিষ্ঠ জ্ঞাতি হিসেবে এই পৃথিবীতে আসেন।) বৈৎলেহম নগরে বোয়স ও নয়মীর পরিবারের সদস্যের সাক্ষাৎ হয়। “মুক্তি ও বিনিময় বিষয়ক সকল কথা স্থির করিবার জন্য পূর্বকালে ইস্রায়েলের মধ্যে এইরূপ রীতি ছিল; লোকে আপন পাদুকা খুলিয়া প্রতিবাসীকে দিত; ইহা ইস্রায়েলের মধ্যে সাক্ষ্যস্বরূপ হইত। অতএব সেই মুক্তিকর্তা জ্ঞাতি যখন বোয়সকে কহিল, তুমি নিজে তাহা ক্রয় কর, তখন সে আপনার পাদুকা খুলিয়া দিল” (রূৎ ৪:৭, ৮)। লোকটি তার পাদুকা বোয়সকে দেয়।

এই ঘটনা নগরদ্বারে ঘটে। নগরের নেতারা ফটকের ধারে এই সমস্যার বিচার করে। অর্থাৎ, দানিয়েল ৭:১৩, ১৪, ২২, ২৬, ২৭ পদ অনুসারে এই দৃশ্য হচ্ছে বিচারক হিসেবে ঈশ্বরের কাজ করার দৃশ্য। ঈশ্বর আমাদের পক্ষে বিচার করছেন। কিন্তু সে-জন্য যীশুকে আমাদের পক্ষ হয়ে মূল্য দিতে হয়েছিল, ঠিক বোয়স যেভাবে কনেকে পাবার জন্য দিলেন।