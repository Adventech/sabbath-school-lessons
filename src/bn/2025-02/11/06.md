---
title:  এই প্রকার সময়ের জন্যই আমরা এখানে আছি
date:   12/06/2025
---

পরিতাপের বিষয় হল, কিছু খ্রীষ্টিয়ান কেবল শেষকালে সংঘটিত হওয়া সঙ্কট নিয়েই কথা বলে থাকে। নিঃসন্দেহে, আমাদের সামনে ভয়ংকর সময় আসছে। কিন্তু আমাদের সাবধান থাকতে হবে যে, ভবিষ্যতের আসন্ন সঙ্কট ও তাড়নাকে আমরা যেন ভয় না করি। আমাদের অবশ্যই স্মরণে রাখতে হবে যে, বিস্ময়কর গল্পটি কীভাবে শেষ হচ্ছে।

যখন আমরা তাঁর বিরুদ্ধে পাপ করার সিদ্ধান্ত নেই, তখন যে বিশৃঙ্খলা সৃষ্টি হয়, সে বিষয়টি ঈশ্বর আমাদের দেখাচ্ছেন। একই সময়ে, সদাপ্রভু সর্বদা আমাদের আশা দিচ্ছেন। কিছু লোক বাইবেলে কথিত ‘যাকোবের সঙ্কটকাল’ নিয়ে ভীত। নিঃসন্দেহে, পৃথিবীর ইতিহাসের চ‚ড়ান্ত মুহূর্তটি ঈশ্বরের লোকদের জন্য সহজ হবে না। কিন্তু আপনি যদি আস্থা রাখতে পারেন যে, সঙ্কটকাল আমরা যদি ঈশ্বরের প্রতিজ্ঞায় আস্থা রাখি, তাহলে ঈশ্বর আমাদের রক্ষা করবেন।

প্রকাশিত ১২ অধ্যায়ে, শয়তান স্ত্রীলোককে, অর্থাৎ ঈশ্বরের মণ্ডলীকে, শিকার করতে চায়। শয়তান মণ্ডলীকে ঘৃণা ও তাড়না করে। কিন্তু ঈশ্বর মণ্ডলীকে রক্ষা করছেন। ইষ্টেরের গল্প আমাদের বুঝতে সাহায্য করে যে, ঈশ্বর কীভাবে তাঁর শেষকালীন লোকদের রক্ষা করবেন। ইষ্টের একজন সুন্দরী রাণী। ঈশ্বর তাকে ব্যবহার করলেন, একইভাবে পৃথিবীতে তাঁর লোকদের রক্ষা করার জন্য তিনি শেষকালীন মণ্ডলীকে ব্যবহার করবেন।

`ইষ্টের ৪:১৩, ১৪; ৫:১-৩; এবং ৯:২০-২৮ পদ পড়ুন। পৃথিবীর ইতিহাসের শেষ সময়ে আসা তাড়নার বিষয়ে আমরা এই পদগুলো থেকে কি অভিজ্ঞতা গ্রহণ করতে পারি?`

ইতিহাসের একটি বিশেষ মুহূর্তে ঈশ্বর তাঁর শেষকালীন মণ্ডলীর সূচনা করলেন। ১২৬০ দিনের অন্ধকার কেটে যাবার পর, ঈশ্বর তাঁর মণ্ডলীকে লুকিয়ে থাকা অবস্থা থেকে বের করে আনলেন (প্রকাশিত ১২:১৪ পদের সঙ্গে তুলনা করুন)। পৃথিবীর প্রত্যেকের সঙ্গে সহভাগ করার জন্য ঈশ্বর শেষকালীন মণ্ডলীকে তাঁর অনুগ্রহের শেষ বার্তা দিলেন: দূতত্রয়ের বার্তা। ইষ্টেরের মতই আমরা এই প্রকার সময়ের জন্য এখানে রয়েছি (ইষ্টের ৪:১৪)। 	ইষ্টের জানতেন যে, দুষ্ট হামনের বিরুদ্ধে লড়াই করার জন্য তিনি একা নন। রাজা তার পক্ষ নিয়েছিলেন। তার জ্ঞাতি লোকদের রক্ষা করার জন্য রাজা সাহায্য করেছিলেন। যেমনিভাবে আমরা পৃথিবীর ইতিহাসের শেষ সময়ে প্রবেশ করছি, আমরাও একা নই: রাজাধিরাজ আমাদের পক্ষে আছেন। তিনি তাঁর লোকদের মন্দ থেকে রক্ষা করবেন।

`এই গল্পে ঈশ্বরের লোকদের পক্ষে পরিস্থিতি কাজে দিয়েছিল। কিন্তু পরিস্থিতি সব সময় পক্ষে থাকে না, থাকে কি? আমাদের সর্বদা কেন শেষকালের বৃহদ চিত্রটি, এবং কীভাবে তা সমাপ্ত হবে, সে বিষয়টি, মাথায় রাখতে হবে? কীভাবে আমরা তা মাথায় রাখার মাধ্যমে যীশুতে আমাদের আশা ও বিশ্বাস সবল রাখতে পারি?`