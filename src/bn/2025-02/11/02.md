---
title:  ‘দেশে একবার দুর্ভিক্ষ হয়’
date:   08/06/2025
---

কিছু লোক বলে থাকে, এই জীবনের সকল মন্দতা ও পাপ হচ্ছে প্রমাণ যে, (১) ঈশ্বর নেই। কিংবা, (২) যদি একজন ঈশ্বর থেকে থাকেন, তিনি মন্দ ঘটনাগুলো দমন করার মত যথেষ্ট শক্তিশালী নন। কিংবা, (৩) তিনি আমাদের দুঃখ-কষ্টের বিষয়ে ওয়াকিবহাল নন। বাইবেলের অনেক গল্প আমাদের পর্যাপ্ত প্রমাণ দিয়ে থাকে যা দেখায় যে, এগুলোর কোন ধারণাই সঠিক নয়। হ্যাঁ, যখন আমরা তাঁর বিরুদ্ধে ও তাঁর ব্যবস্থার বিরুদ্ধে লড়াই করি, তখন ঈশ্বর দুঃখ-কষ্ট সংঘটিত হবার অনুমোদন দিয়ে থাকেন। একই সময়ে, ঈশ্বর সর্বদা সেখানে আছেন। পাপের ও দুঃখ-কষ্টের সমস্যা সমাধানের জন্য তিনি মানব ইতিহাসে সর্বদা সক্রিয় আছেন। রূতের গল্প আমাদের একটি গুরুত্বপূর্ণ দৃষ্টান্ত দেখায় যে, ঈশ্বর কীভাবে আমাদের উদ্ধার করেন।

`রূত ১:১-৫ পদ পড়ুন। নয়মী ও রূৎ কি ধরণের সঙ্কট ভুগেছেন? এই সঙ্কটকালের কারণ কি ছিল? এই গল্পটি কীভাবে সঙ্কটকাল প্রদর্শন করে যা পৃথিবীর প্রত্যেকে এখন ভুগবে?`

এই গল্পের সূচনা-বাক্যটি অপ্রকৃত (কিংবা ব্যঙ্গ-রসার্থক)। অপ্রকৃত (বা আইরনি) শব্দের দ্বারা প্রকৃত অর্থের উল্টো কিছু বুঝিয়ে থাকে। অপ্রকৃত কথার একটি উদাহরণ হতে পারে- একটি বিশালদেহী কুকুরের নাম পিচ্চি। কিংবা, অতিক্ষুদ্র একটি কুকুরের নাম সিংহ। রূৎ ১:১ পদে, আমরা জেনেছি যে, বৈৎলেহম শহরে দুর্ভিক্ষ বা খাদ্য সংকট হয়েছিল। এই পদটি হচ্ছে ব্যঙ্গ-রসার্থক, কারণ বৈৎলেহম নামের অর্থ হল ‘শস্য ভাণ্ডার।’ আমরা আশা করতে পারি না যে, এমন একটি শহরের নাম বৈৎলেহম হোক যেখানে দুর্ভিক্ষ রয়েছে, ঠিক? এই পদটি আমাদের এদন উদ্যানের কথা স্মরণ করতে সাহায্য করে। ঈশ্বর আদম ও হবাকে উদ্যানের প্রতিটি বৃক্ষের ফল খেতে অনুমতি দিলেন (আদি ২:১৬), কেবল একটি বৃক্ষ বাদে। সুতরাং, ঈশ্বরের আদেশ দেখায় যে, আদম ও হবার বেঁচে থাকার জন্য যা দরকার, সবই দিলেন। কিন্তু পরে, আমাদের আদি পিতামতা তাদের দায়িত্ব বদলে নিলেন- তারা ঈশ্বরের সৃষ্টির দেওয়ান থেকে পাপের দাসে প্রবর্তিত হলেন। পরে, ঈশ্বর আদমকে বললেন, “তুমি ঘর্মাক্ত মুখে আহার করিবে, যে পর্যন্ত তুমি মৃত্তিকায় প্রতিগমন না করিবে; তুমি তো তাহা হইতে গৃহীত হইয়াছ; কেননা তুমি ধূলি, এবং ধূলিতে প্রতিগমন করিবে” (আদি ৩:১৯)।

আমরা অনেকাংশে নয়মীর মত। ঈশ্বর প্রথম আমাদের জন্য যে গৃহ নির্ধারণ করেছিলেন, সেই গৃহ আমরা হারিয়েছি। আমাদের জীবন জটিল হয়েছে। ঈশ্বর একটি উপহার হিসেবে এদন দিয়েছিলেন। কিন্তু পাপের প্রতি মানুষের স্বাধীনতা ছিল। পাপের পূর্বে ঈশ্বর আমাদেরকে সমগ্র পৃথিবীর দেওয়ান করেছিলেন। কিন্তু এখন আমাদের এমন একটি গ্রহের দেওয়ানি করতে হবে যা পাপ ও সঙ্কটে পরিপূর্ণ। পৃথিবী আমাদের অব্যাহতভাবে আশীর্বাদ দিচ্ছে। এই আশীর্বাদগুলো আমাদের ঈশ্বরের প্রেম দেখায়। কিন্তু অধিকন্তু আমরা আনন্দ অপেক্ষা যাতনাই অধিক ভুগে থাকি। ঈশ্বরের প্রতিজ্ঞার জন্য আমরা কৃতজ্ঞ থাকতে পারি যে, একদিন এই দুঃখ-কষ্ট দূর হয়ে যাবে।