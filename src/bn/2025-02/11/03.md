---
title:  রূৎ ও বোয়স
date:   09/06/2025
---

নয়মী বলেন যে, তার নাম বদলে ‘মারা’ হোক। মারা মানে হল ‘তিক্ত’ কিংবা ‘দুঃসহনীয়।’ নয়মীর জীবন কঠিন ও দুঃসহনীয় হয়ে ওঠে (পড়ুন, রূৎ ১:২০)। পাপ ঈশ্বরের সঙ্গে আমাদের সম্পর্কের উপর আঘাত হানে। আমরা এমন দরিদ্র মানুষের তুল্য, যাদের কিছু নেই। আমাদের ভবিষ্যৎ মনে হচ্ছে আশাহীন। আমরা মাঠের ধারে রূতের মত কাজ করে আমাদের জীবন কাটাচ্ছি। কিন্তু তখন সব কিছু বদলে যায়, যখন আমরা একটি গুরুত্বপূর্ণ বিষয় আবিষ্কার করতে পারি: সঙ্কটকালে ঈশ্বর আমাদের, তাঁর সন্তানদের, স্মরণ করেন।

`রূৎ ২:৫-২০ পদ পড়ুন। গল্পে এই পদগুলো অত্যন্ত গুরুত্বপূর্ণ কেন? নয়মী আবিষ্কার করতে পারেন যে, বোয়স কে এবং তার সঙ্গে বোয়সের সম্পর্ক কী। আপনার কি মনে হয়, নয়মীর আবিষ্কারটি কেন তার ও রূতের জন্য একটি অসাধারণ আবিষ্কার ছিল?`

স্বামীর বংশের কোন ব্যক্তির সাহায্য ছাড়া নয়মী তার মৃত স্বামী ইলীমেলকের ভূ-সম্পত্তির দখল নিতে পারছিলেন না। ঈশ্বর ইস্রায়েলবাসীর জন্য একটি উপায় করে দিয়েছেন, যেন তারা প্রতিজ্ঞাত দেশে তাদের নিজ ভূখণ্ডে ফিরে যেতে পারে। ইলীমেলকের বংশের একজন ঘনিষ্ঠ ব্যক্তির প্রয়োজন নয়মীর ছিল, যেন তিনি ইলীমেলকের বংশ থেকে একটি শিশু লাভ করতে পারেন। বোয়স কেবল একজন দয়ালু কৃষকই ছিলেন না। তিনি ছিলেন ইলীমেলকের একজন জ্ঞাতি।

নয়মী যখন আবিষ্কার করতে পারলেন যে, বোয়স অত্যন্ত দয়ালু এবং তিনি তাদের জ্ঞাতি, তখন সেটি ছিল একটি সেরা সংবাদ। বোয়স নয়মী ও রূৎকে সাহায্য করতে পারেন। তারা আর দরিদ্র থাকবেন না।

খ্রীষ্টিয়ানরা বোয়সকে যীশুর এক রূপক হিসেবে দেখেন। যীশু কেবল আমাদের সৃষ্টিকর্তা ঈশ্বর নন। যীশু আমাদের বংশে এলেন, ও তিনি মানবজাতির অংশ হলেন এবং সত্যিকারের একজন মানুষ হলেন। সে-কারণে, যীশু বারবার বলেন যে, তিনি ছিলেন মনুষ্যপুত্র (মথি ১২:৮; মার্ক ৮:৩১; লূক ২২:২২; যোহন ৩:১৪)।

অনেক লোক মনে করে যে, ঈশ্বর হচ্ছেন নির্মম ও কুৎসিত। তারা মনে করে যে, আমরা যদি কেবল ভালো কাজ করি, তাহলেই তিনি আমাদের স্বর্গে নেবেন। কিন্তু, কেবল নিতে হবে বলেই, তিনি আমাদের স্বর্গে নেবেন, তিনি সত্যি সত্যি চান বলে নয়। ঈশ্বরের বিষয়ে এই চিত্র ভুল। ঈশ্বরের যে চিত্র বোয়স আমাদের দেখাচ্ছেন, সেটা হল- ঈশ্বর আমাদের গভীরভাবে ভালবাসেন। বোয়স যেমন রূতকে চিনতে পারলেন, তদ্রƒপ ঈশ্বর আমাদের চিনতে পারছেন। হ্যাঁ, আমরা দরিদ্র এবং আমাদের নিজেদের কোন আত্মিক ধন নেই। কিন্তু ঈশ্বর চান আমরা যেন তাঁর কনে হই।