---
title:  রুৎ ও ইষ্টের
date:   07/06/2025
---

### শাস্ত্রপাঠ

রূৎ ১:১-৫; ২:৫-২০; ৪:১-১২; ইয়োব ১:৬-১১; ইষ্টের ৩:১-১৪; ৪:১৩, ১৪।

> <p>মুখস্থপদ</p>
> “আর রাজা যখন দেখিলেন যে ইষ্টের রাণী প্রাঙ্গণে দাঁড়াইয়া আছেন, তখন রাজার দৃষ্টিতে ইষ্টের অনুগ্রহ পাইলেন, রাজা ইষ্টেরের প্রতি আপন হস্তস্থিত স্বর্ণময় রাজদণ্ড বিস্তার করিলেন; তাহাতে ইষ্টের নিকটে আসিয়া রাজদণ্ডের অগভাগ স্পর্শ করিলেন” (ইষ্টের ৫:২)।

চলতি সপ্তাহে, আমরা সেই গল্পগুলো দেখব যেগুলো আমাদেরকে শেষকাল বিষয়ে বাইবেলের বিশেষ বার্তাগুলো ভালভাবে বুঝতে সাহায্য করে। যেন আমরা ঈশ্বরের দৃষ্টিকোণ থেকে বিষয়গুলো বুঝতে পারি, সে-জন্য ঈশ্বর এই লোকদের বিষয়ে এবং তাদের অভিজ্ঞতা বিষয়ে এই গল্পগুলো ব্যবহার করছেন। আমাদের বিশ্বাস যেন মজবুত হয়, সে-জন্য ঈশ্বর এই ভাববাণীগুলো আমাদের দিয়েছেন।

আমরা দু’জন গুরুত্বপূর্ণ নারীর বিষয়ে গল্পগুলো পাঠ করব: ইষ্টের ও রূৎ। রূৎ একজন বিধবা যিনি বোয়সের সাক্ষাৎ লাভের পর, আশায় পূর্ণ হয়েছিলেন; বোয়স তাকে রক্ষা করেছিলেন। তাদের বিবাহ হচ্ছে বহু খ্রীষ্টিয়ানের কাছে একটি জনপ্রিয় প্রেমের গল্প। রূতের প্রতি বোয়সের ভালবাসা আমাদেরকে আমাদের প্রতি যীশুর প্রেম দেখায়। ইষ্টের একজন যুবতী যিনি ভিন্ন একটি দেশে বাস করতেন। তিনি তার স্বজাতিদের বিনষ্ট করার একটি পরিকল্পনার কথা জানতে পারেন, এবং তিনি তাদের রক্ষা করেন।

ভবিষ্যৎ সম্পর্কে বাইবেলে বর্ণীত ভাববাণিতে একজন স্ত্রীলোক হচ্ছেন ঈশ্বরের মণ্ডলীর একটি জোরালো প্রতীক। আসুন, আমরা এই দু’জন স্ত্রীলোকের গল্প পাঠ করি এবং তাদের অভিজ্ঞতা থেকে শিক্ষা গ্রহণ করি।