---
title:  গীতসংহিতা ৫ অধ্যায়
date:   21/05/2025
---

`গীতসংহিতা ৫ অধ্যায় পড়ুন। এই কাব্যে দায়ূদ পরিত্রাণপ্রাপ্তদের সঙ্গে হারিয়ে যাওয়াদের তুলনা করেন। তুলনা করুন- গীত ৫ অধ্যায় এবং প্রকাশিত ১৪:১-১২। উভয় পদগুলোয় কোন্ বিষয়গুলো মিল রয়েছে। ঈশ্বরের শেষকালীন মণ্ডলীর অংশ হওয়া বলতে যা বোঝায়, তা বুঝতে আপনার উত্তর আপনাকে কীভাবে সাহায্য করে?`

দায়ূদ বলেন, “তুুমি দুষ্টতাপ্রিয় ঈশ্বর নহ, মন্দ তোমার অতিথি হইতে পারে না” (গীত ৫:৪)। যে কারণে ঈশ্বর পুরাতন নিয়মের যুগে তাঁর লোকদেরকে তাঁর জন্য একটি পবিত্র তাম্বু নির্মাণ করতে বলেছিলেন, সে কারণ ছিল এটা যে, ঈশ্বর যেন তাদের সঙ্গে বাস করতে পারেন। ঈশ্বরের রাজ্যে একই ঘটনা ঘটবে (প্রকাশিত ২১:৩ পদ পড়ুন)। যে লোকেরা ঈশ্বরের সিংহাসনের কাছে আসে, তারা অবশ্যই পরিত্রাণ পাবে।

দায়ূদ গীত ৫:৭ পদে বর্ণীত আরাধনার প্রসঙ্গ নিয়ে কথা বলছেন। আরাধনা হচ্ছে ঈশ্বর ও শয়তানের মধ্যকার মহাসংঘর্ষের একটি সর্বাপেক্ষা গুরুত্বপূর্ণ অংশ। প্রকাশিত ১৩ অধ্যায় ছয় বার ‘আরাধনা’ বা ‘ভজনা’ বিষয়ে বলে। তিন জন স্বর্গদূত পৃথিবীর প্রত্যেককে নির্মাতা ঈশ্বরের ভজনা করার জন্য আহ্বান করছেন। দায়ূদ বলেন যে, তিনি ঈশ্বরকে ভয় করেন কিংবা সম্মান করেন ও বাধ্য থাকেন। প্রথম দূতের বার্তা পৃথিবীর প্রত্যেককে বলে, “ঈশ্বরকে ভয় কর, ও তাঁহাকে গৌরব প্রদান কর, কেননা তাঁহার বিচার-সময় উপস্থিত; যিনি স্বর্গ, পৃথিবী, সমুদ্র ও জলের উনুই সকল উৎপন্ন করিয়াছেন, তাঁহার ভজনা কর” (প্রকাশিত ১৪:৭)।

এছাড়া, আপনি কি দেখছেন যে, প্রকাশিত ১৪ অধ্যায়ের উদ্ধার প্রাপ্তরা কোন মিথ্যা কথা বলছে না (প্রকাশিত ১৪:৫)? তারা সত্য কথা বলে। তাদের কথা ও আচরণ ঈশ্বরের প্রেম ও দয়া দেখায়। অন্য দিকে, মন্দ লোকেরা সত্য কথা বলে না (গীত ৫:৯)।

প্রকাশিত বাক্যের এই অংশে যোহন আমাদের একটি বিস্ময়কর চিত্র দেখাচ্ছেন (১৪ অধ্যায়)। ঈশ্বর পাপীদের মৃত্যু থেকে রক্ষা করেছেন। এখান তারা ঈশ্বরের সঙ্গে দণ্ডায়মান। এই পাপীরা এই করুণা ঈশ্বর হতে পায়নি। ঈশ্বরের মেষশাবকের কারণে ঈশ্বর তাদের এই উপহার দিলেন, মেষশাবক হলেন যীশু, যিনি তাদের পাশে দাঁড়িয়েছেন। ঈশ্বর তাদের ক্ষমা করলেন এবং তাদের উদ্ধার করলেন। তারা নিজেদের অপরাধের জন্য আর যাতনা ভুগছে না (তুলনা করুন, গীত ৫:১০)। ঈশ্বরের মেষশাবক তাদের অপরাধ দূর করলেন। তিনি তাদের শস্তি নিজে নিলেন এবং তাদের হয়ে মরলেন (তুলনা করুন, যিশাইয় ৫৩:১২ ও ২ করিন্থীয় ৫:২১)।

ঈশ্বর যখন তাঁর নাম আপনার হৃদয়ে লেখেন, তখন আপনি নীরব থাকতে পারেন না। ঈশ্বরের লোকেরা উচ্চস্বরে দয়ার এক চ‚ড়ান্ত বার্তা প্রদান করবে (প্রকাশিত ১৪:৭)। “কিন্তু তোমার শরণাপন্ন সকলে আহ্লাদিত হউক, তাহারা চিরকাল আনন্দগান করুক, কেননা তুমি তাহাদিগকে রক্ষা করিতেছ; যাহারা তোমার নাম ভালবাসে, তাহারা তোমাতে উল্লাস করুক” (গীত ৫:১১)।