---
title:  সিয়োন পর্বত
date:   19/05/2025
---

প্রকাশিত ১৪ অধ্যায়ে, ঈশ্বরের লোকেরা সিয়োন পর্বতে দণ্ডায়মান। এটি একটি উচু পর্বত। সিয়োন পর্বতটি পুরাতন যিরূশালেম মন্দিরের পশ্চিমে অবস্থিত ছিল। ইস্রায়েল সন্তানেরা মনে করত, ঈশ্বর সিয়োন পর্বতে তাঁর লোকদের মাঝে বাস করেন। পরে, যিহূদী মন্দির মোরিয়া পর্বতে তৈরি করা হয়। সুতরাং, যিহূদীরা ভাবত যে, মোরিয়া পর্বতের মন্দির হচ্ছে সিয়োন পর্বতের একটি অংশ।

`গীত ১৫ ও ২৪ অধ্যায় পড়ুন, যেখানে দায়ূদ একটি গুরুত্বপূর্ণ প্রশ্ন করছেন: “কে সদাপ্রভুর পর্বতে উঠিবে? কে তাঁহার পবিত্র স্থানে দণ্ডায়মান হইবে” (গীত ১৫:১; আরও পড়ুন, গীত ২৪:৩)? প্রকাশিত ১৪:১-৫ পদে, যোহনের দেখা সিয়োন পর্বতে দণ্ডয়মান লোকদের সঙ্গে এই গীতে বর্ণীত দায়ূদের উত্তরের তুলনা করুন। দায়ূদের লেখা গীত এবং যোহনের লেখা এই অধ্যায়- উভয়ের মধ্যে মিল কি আছে? আমরা কীভাবে এই দলে যোগ দিচ্ছি? আপনি কি দেখছেন যে, লোকেদের কপালে পিতার নাম লেখা আছে (প্রকাশিত ১৪:১)? তার মানে কি?`

দায়ূদের কাব্যের লোকেরা ঈশ্বরের সঙ্গে বাস করার জন্য অনুমোদন পেয়েছে। পাপী হিসেবে, আমরা এই সিদ্ধতা থেকে অনেক দূরে। কে বলতে পারে যে, যা ন্যায় ও ধর্মময়, আমরা তা-ই করছি? কে সর্বদা সত্য কথা বলে এবং মিথ্যার আশ্রয় নেয় না (গীত ১৫:২)? আমরা যদি বলি যে, আমি কখন পাপ করিনি, তাহলে আমরা মিথ্যা বলছি (১ যোহন ১:৮)।

যীশু, মেষশাবক, আমাদের সিয়োন পর্বতে দাঁড়ানোর শক্তি দিচ্ছে। দায়ূদ তার গীতে মেষশাবক সম্পর্কে বলছে। কিন্তু যোহন প্রকাশিত ১৪ অধ্যায়ে মেষশাবক সম্পর্কে লিখছেন। প্রকাশিত ১৪ অধ্যায় হচ্ছে দায়ূদের প্রশ্নের উত্তর। ঈশ্বরের মেষশাবক যেহেতু সিয়োন পর্বতে, ঈশ্বরের পবিত্র মন্দিরে, দাঁড়াচ্ছেন, সেহেতু আমরাও সেখানে বিশ্বাসে দাঁড়াতে পারি। আমরা আশা ও সাহস নিয়ে প্রবেশ করতে পারি; যেমনিভাবে বাইবেল বলছে, “অতএব, হে ভ্রাতৃগণ, যীশু আমাদের জন্য ‘তিরস্করিণী’ দিয়া, অর্থাৎ আপন মাংস দিয়া, যে পথ সংস্কার করিয়াছেন, আমরা সেই নূতন ও জীবন্ত পথে, যীশুর রক্তের গুণে পবিত্র স্থানে প্রবেশ করিতে সাহস প্রাপ্ত হইয়াছি” (ইব্রীয় ১০:১৯, ২০)। যীশুর রক্ত ব্যতিত, আমাদের কি আশা আছে? মোটেও কোন আশা নেই!

`পাপের উপরে জয়লাভের যে প্রতিজ্ঞা ঈশ্বর বাইবেলে দিয়েছেন, সেগুলো নিয়ে চিন্তা করুন। ঈশ্বর প্রতিজ্ঞা আমাদের অনুকল্প হিসেবে, যীশু ও তাঁর সিদ্ধ জীবন আমাদের কেন দরকার?`