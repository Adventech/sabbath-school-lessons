---
title:  আমাদের হৃদয়ে লিখিত আজ্ঞা
date:   20/05/2025
---

একটি ছোট দল সিয়োন পর্বতে দণ্ডায়মান। তাদের প্রত্যেকের কপালে একটি নাম লেখা আছে। কার নাম? পিতা ও মেষশাবকের নাম। এগুলো কি দুটি আলাদা নাম? নিঃসন্দেহে, না! যীশু ও পিতা এক, ঠিক? বাইবেলে একজন ব্যক্তির নাম হচ্ছে উক্ত ব্যক্তির পরিচিতি স্বরূপ। একটি নাম দেখায় যে, উক্ত ব্যক্তির হৃদয়ে কি আছে? অদ্যাবধি, বহু লোক বলে যে, এক জন পুরুষ কিংবা নারী যদি ভালো মানুষ হয়, তবে তার একটি ‘সুনাম’ থাকে।

`যাত্রা ৩৩:১৮-২৩; ৩৪:১-৭ ও গীত ১১৯:৫৫ পদ পড়ুন। মোশি যখন ঈশ্বরের মহিমা দেখতে চান, তখন ঈশ্বর তাকে কি দেখানোর প্রতিজ্ঞা করেন? ঈশ্বর যখন মোশির কাছে তাঁর নাম ঘোষণা করেন, তখন কি হয় (যাত্রা ৩৪:৫)?`

কিছু লোক মনে করে যে, ঈশ্বরের মহিমা হচ্ছে একটি উজ্জ্বল জ্যোতি যার কাছে কেউ যেতে পারে না। এই চিত্রটি সঠিক। একই সঙ্গে, ঈশ্বরের মহিমা হচ্ছে একটি উজ্জ্বল জ্যোতি অপেক্ষা অধিক কিছু। ঈশ্বরের মহিমায় তাঁর প্রেম ও দয়া অন্তর্ভুক্ত। ঈশ্বরের নামের ক্ষেত্রেও একই বিষয় প্রযোজ্য।

বাইবেল যখন কপালে নাম লেখা একটি ক্ষুদ্র দলের কথা বলে, তখন এটি তাদের ত্বকে আক্ষরিক বর্ণ (অক্ষর) লেখার কথা বলছে না! আপনার মনে, আপনার হৃদয়ে ও আপনার জীবনে ঈশ্বরের প্রেম, ক্ষমা ও দয়া লিপিবদ্ধ থাকার অর্থ কী? যখন আমরা অন্য লোকদেরকে তাঁর প্রেম দেখাই, তখন আমরা আমাদের জীবনে তাঁর নাম লেখা দেখাই। ঈশ্বর আপনাকে রক্ষা করেছেন, আর ঈশ্বর আপনার জন্য যা করলেন, সে কারণে আপনি তাঁকে ভালবাসেন।

ঈশ্বর যখন তাঁর প্রেম ও দয়া মোশির কাছে ঘোষণা করেন, তখন তিনি মোশিকে দশ আজ্ঞার আরেকটি অনুলিপি দেন। দশ আজ্ঞা আমাদের সেই প্রেম দেখায় যা পিতার হৃদয়ে রয়েছে। যে লোকেদের হৃদয়ে প্রকাশিত ১৪ অধ্যায়ে বর্ণীত ঈশ্বরের নাম রয়েছে, তারা ঈশ্বরে ব্যবস্থা মান্য করে। এবার ইব্রীয় পুস্তকে লেখা এই কথাগুলো লক্ষ্য করুন: “আমি তাহাদের সহিত এই নিয়ম স্থির করিব, আমি তাহাদের হৃদয়ে আমার ব্যবস্থা দিব, আর তাহাদের চিত্তে তাহা লিখিব, তৎপরে তিনি বলেন, এবং তাহাদের পাপ ও অধর্ম সকল আর কখনও স্মরণে আনিব না” (ইব্রীয় ১০:১৬, ১৭)।

ঈশ্বরের নাম প্রত্যেককে তাঁর পরিচয় দেখায়। তাঁর ব্যবস্থা দেখায় যে, তিনি কে। শেষকালে যে দলটি ঈশ্বরের পবিত্র পর্বতে দাঁড়াবে, তারা ঈশ্বরের জন্য ভালবাসায় পূর্ণ থাকবে। ঈশ্বরের ব্যবস্থার প্রতি তাদের এই বাধ্যতা তাঁর জন্য তাদের প্রেম দেখায়।