---
title:  আমাদের মহাযাজক
date:   18/05/2025
---

ঈশ্বর মোশিকে একটি পবিত্র তাম্বু নির্মাণ করতে বলেন, যেখানে তিনি তাঁর লোকদের সঙ্গে বাস করতে পারেন। সেটিকে মোশির ইচ্ছামত তৈরি করার সুযোগ দেওয়া হয়নি। অনুসরণের জন্য একটি পরিকল্পনা ঈশ্বর মোশিকে দিয়েছিলেন: “দেখিও, পর্বতে তোমাকে এই সকলের যেরূপ আদর্শ দেখান গেল, সেইরূপ সকলই করিও” (যাত্রা ২৫:৪০)। ইব্রীয় পুস্তক আমাদের বলে যে, মোশি যে কাঠামোটি প্রস্তুত করলেন, সেটি ছিল স্বর্গীয় ধর্মধামের নমুনা।

`স্বর্গীয় ধর্মধামের মহা যাজকের, অর্থাৎ যীশুর, বিষয়ে ইব্রীয় ৯:১১-১৫ পদ পড়ুন। যীশু এখন সেখানে যা করছেন, সে বিষয়ে এই পদগুলো আমাদের কি শিক্ষা দেয়?`

যজ্ঞবলি ও উপাসনার বিষয়ে পুরাতন নিয়মের প্রতীকগুলো সেই ভবিষ্যৎ কাজগুলো দেখায় যা যীশু করবেন। পবিত্র তাম্বুর সমস্ত কিছু, আসবাবপত্র ও যজ্ঞবলি থেকে শুরু করে যাজক কিংবা ধর্মীয় নেতা পর্যন্ত সমস্ত কিছু, যীশুর বিষয়ে আমাদের বলে।

প্রকাশিত বাক্য পুস্তকে অনেক প্রতীক রয়েছে। প্রকাশিত ১ অধ্যায়ে, প্রারম্ভিক পদগুলোয় আমরা দীপাধারের বিষয়ে পাই। চার অধ্যায়ে আমরা ঈশ্বরের নিয়ম-সিন্দুক সম্পর্কে পাই। পুরাতন নিয়মের পবিত্র তাম্বুর বিষয়ে যদি আমাদের জানা থাকে, তাহলে আমরা প্রকাশিত বাক্য পুস্তকে বর্ণীত যোহনের স্বপ্নের বিষয়ে ভালভাবে জানতে পারব। যেমনিভাবে পৌল বলেন, পুরাতন নিয়মের সময়কালে অর্জিত অভিজ্ঞতাগুলো “দৃষ্টান্তস্বরূপ ঘটিয়াছিল, এবং আমাদেরই চেতনার জন্য লিখিত হইল” (১ করিন্থীয় ১০:১১)।

পুরতন নিয়মের যুগের মন্দির সম্পর্কে যখন আমরা পড়ি, আমরা অনেক তথ্য পাই। গীতসংহিতা পুস্তকে, আমরা কিছু গুরুত্বপূর্ণ তথ্য পাই যা আমাদের মন্দির সম্পর্কে আরও বেশি বুঝতে সাহায্য করে। আমরা জেনিছি যে, মন্দির সম্পর্কে এবং তাদের উদ্দেশ্যে আসা ত্রাণকর্তা সম্পর্কে ঈশ্বরের লোকদের উপলব্ধি কেমন ছিল। এই বিষয়গুলো আমাদের যীশুকে দেখতে সাহায্য করে। যখন আমরা ধর্মধামে দেওয়া ঈশ্বরের শিক্ষাগুলি বুঝি, তখন আমরা ঈশ্বরের সঙ্গে আমাদের নিজস্ব অভিজ্ঞতা সম্পর্কে আমরা গুরুত্বপূর্ণ শিক্ষা পেতে পারি।

`গীতসংহিতা ১২২ অধ্যায় পড়ুন। পুরাতন যুগের ইস্রায়েল সন্তানেরা যেভাবে ঈশ্বরের গৃহে যেত, আমরা তদ্রƒপ যেতে পারি না। কিন্তু সদাপ্রভু আমাদের জন্য যাকিছু করেছেন, তা নিয়ে আমরা ধ্যান করতে পারি। শান্তি, নিরাপত্তা, প্রশংসা, এবং বিচারক হিসেবে ঈশ্বরের কাজ বিষয়ক ধারণা লক্ষ্য করুন। সদাপ্রভু আমাদের জন্য যা-কিছু করেছেন, সে ব্যাপারে গীতসংহিতা ১২২ অধ্যায় আমাদের কীভাবে আশা দেয়?`