---
title:  বিবাহের রূপক
date:   12/04/2025
---

### শাস্ত্রপাঠ

আদি ২:২৩-২৫; যিহিষ্কেল ১৬:৪-১৪; হোশেয় ১:২; আদি ২৪:১-৪; প্রকাশিত ১৯:১-৯।

> <p>মুখস্থপদ</p>
> “পরে তিনি আমাকে কহিলেন, ‘তুমি লিখ, ধন্য তাহারা, যাহারা মেষশাবকের বিবাহভোজে নিমন্ত্রিত।’ আবার তিনি আমাকে কহিলেন, ‘এই সকল ঈশ্বরের সত্য বাক্য’” (প্রকাশিত ১৯:৯)।

বাইবেল অনেক প্রেমের গল্পে পরিপূর্ণ। আমাদের পরিত্রাণের ব্যাপারে এবং তাঁর লোকদের জন্য তাঁর প্রেমের বিষয়ে এই গল্পগুলো আমাদেরকে ঈশ্বরের পরিকল্পনা বুঝতে সাহায্য করে। দু’জন মানুষের মধ্যে বিবাহ হচ্ছে সর্বাপেক্ষা নিবিড় ও গভীরতম প্রেমের সম্পর্ক। বিবাহ আমাদেরকে আমাদের জন্য ঈশ্বরের প্রেমের বিষয়, তাঁর সঙ্গে আমাদের সম্পর্কের বিষয় এবং আমাদের পরিত্রাণের জন্য তাঁর কৃতকর্মের বিষয়, গুরুত্বপূর্ণ শিক্ষা দিতে পারে।

প্রেম ও বিবাহ বিষয়ক আধুনিক ধারণাগুলো আমাদের পক্ষে এটা বোঝা কঠিন করে তোলে যে, বিবাহের দ্বারা ঈশ্বর আমাদের কী শিক্ষা দেবার চেষ্টা করছেন। হ্যাঁ, পাপ বিবাহকে বীভৎসভাবে আক্রমণ করছে। তা সত্বেও, বাইবেলের সত্য বোঝার জন্য এবং শেষকাল বিষয়ক ভাববাণী বোঝার জন্য বিবাহ একটি সহায়ক মাধ্যম হতে পারে। বিবাহ আমাদের সম্পর্কের বিষয় শিক্ষা দেয়। বিবাহ হচ্ছে একটি বিদ্যালয়ের তুল্য। এই বিদ্যালয় থেকে আমরা নিজেদের বিষয়ে এবং ঈশ্বরের সঙ্গে আমাদের সম্পর্কের বিষয়ে গুরুত্বপূর্ণ শিক্ষা লাভ করে থাকি।

এই সপ্তাহে, বাইবেলে কথিত বিবাহের বিষয়ে নৈতিক ও অনৈতিক তথ্যের প্রতি আমরা বিভিন্ন আঙ্গিকে দৃষ্টি দেব। আমরা ভুল করা সত্ত্বেও, ঈশ্বর আমাদের যে কতটা প্রেম করেন, তা ভালভাবে বোঝার সুবিধার্থে আমরা এই রূপকগুলো থেকে শিক্ষা গ্রহণ করব। ঈশ্বরের প্রেমের বিষয়ে এই দৃষ্টান্তগুলো আমাদেরকে শেষকালীন ঘটনাবলীও ভালভাবে বুঝতে সাহায্য করে।