---
title:  এক হৃদয়, এক মন, এক আত্মা ও এক দেহ
date:   13/04/2025
---

বিবাহ সেই প্রেমময় সম্পর্ক প্রদর্শন করে, যে-সম্পর্ক ঈশ্বর আমাদের সঙ্গে চান। বাইবেলের অন্য কয়েকটি রূপক বাইবেলের এই সত্য আমাদের দেখায়। বাইবেল লেখকরা বাইবেলের অনেক সত্য প্রদর্শনের জন্য বিবাহের রূপক ব্যবহার করছেন, যেমনিভাবে আমরা প্রকাশিত বাক্য পুস্তকে দেখি। সুতরাং, বাইবেলের শিক্ষার্থীদের বুঝতে হবে যে, বাইবেলে ঈশ্বর যখন বিবাহের রূপক ব্যবহার করেন, তখন তিনি কী বোঝাচ্ছেন।

`আদি ২:২৩-২৫ এবং ইফিষীয় ৫:২৯-৩২ পদে বাইবেল বিবাহ সম্পর্কে বলছে। নারী ও পুরুষের বিয়ে কীভাবে আমাদেরকে লোকদের সঙ্গে যীশুর সম্পর্ক প্রদর্শন করে?`

যীশু যিহূদী ধর্মীয় নেতাদের সঙ্গে কথা বলছিলেন। আদম ও হবার বিয়ের ব্যাপারে যীশু আদিপুস্তকের উদ্ধৃতি গ্রহণ করেন। পরে, যিহূদী নেতারা যীশুকে প্রশ্ন করে, “তবে মোশি কেন ত্যাগপত্র দিয়া পরিত্যাগ করিবার বিধি দিয়াছেন” (মথি ১৯:৭)?

যিহূদীদের ক্ষেত্রে, লোকেদের প্রতি মোশি ছিলেন ঈশ্বর-প্রেরিত অন্যতম গুরুত্বপূর্ণ একজন ভাববাদী। সদাপ্রভু বিবাহ উদ্ভাবন করেন। যিহূদী নেতারা এই একই ঈশ্বরকে তাঁর নিজ ভাববাদীর বিরুদ্ধে দাঁড় করাতে চেষ্টা করছিল। যিহূদী নেতারা অধিকন্তু এটা প্রমাণ করতে চেয়েছিল যে, যীশুর শিক্ষা বাইবেলের সঙ্গে সঙ্গতিপূর্ণ নয়।

ঈশ্বর বলছেন যে, বিবাহ জীবনকাল ব্যাপী স্থায়ী হবে। ঈশ্বর কখনও চাননি যে, বিবাহিতরা ব্যভিচার করুক। পরিতাপের বিষয় হল, পাপী হিসেবে আমরা বিবাহকে বিভিন্নভাবে নষ্ট করেছি।

আমাদের অবাক হলে চলবে না যে, শয়তান সর্বদা বিবাহকে আক্রান্ত করার চেষ্টা করছে। বিশ্রামদিনের মতই, বিবাহ হচ্ছে আরেকটি উপহার যা ঈশ্বর এদনে আমাদের দিয়েছিলেন। আমাদের সঙ্গে একটি নিবিড় সম্পর্ক স্থাপনের সহায়ক হিসেবে ঈশ্বর এই উপহার দুটি নির্ণয় করেছেন।

বিবাহিত যুগলের দুই ব্যক্তি পরস্পর আলাদা। সুতরাং, বিবাহে কিছু কিছু সমস্যা থাকবে। মণ্ডলী ও যীশুর মধ্যকার বিবাহে অমলিন ত্রাণকর্তা ও মলিন কনের মিলন হচ্ছে। তা সত্বেও, একটি উত্তম বিবাহ যা-কিছু দিয়ে থাকে, তা থেকে আমরা ঈশ্বরের প্রেম সম্পর্কে শিখতে পারি।

`এখানে, বিবাহের তিনটি গুরুত্বপূর্ণ নীতি রয়েছে: প্রথমে, একে অন্যকে ক্ষমা করা, এমনকি স্ত্রী কিংবা স্বামী যদি ক্ষমা লাভের জন্য কিছু না-ও করে থাকে। দ্বিতীয়ত, একে অন্যকে গ্রহণ করা, ঠিক যেভাবে আমাদের সমস্যা ও দোষ-ত্রুটি থাকা সত্বেও ঈশ্বর আমাদের গ্রহণ করেছেন। তৃতীয়ত, আপনার স্বামীকে কিংবা স্ত্রীকে অগ্রাধিকার দিন। ঈশ্বর আমাদের যে কতটা ভালবাসেন, তা বুঝতে এই তিনটি গুরুত্বপূর্ণ নীতি আমাদের কীভাবে সাহায্য করে? এছাড়া, এই নীতিগুলো কীভাবে যেকোন বিবাহকে সাহায্য করতে পারে?`