---
title:  সুন্দরী কনে
date:   14/04/2025
---

যিহিষ্কেল ১৬ অধ্যায় তাঁর লোকদের জন্য ঈশ্বরের প্রেমের এক চিত্তাকর্ষক চিত্র আমাদের প্রদর্শন করে। ঈশ্বর ইস্রায়েল সন্তানদের একটি শিশু হিসেবে তুলনা করছে, যে-কিনা মরার জন্য একটি মাঠে পরিত্যক্ত হয়েছে। সদাপ্রভু শিশুটিকে ঘরে তুলছেন। তিনি তাকে ধৌত করছেন। যখন সে পূর্ণ বয়ষ্কা হচ্ছেন, তখন প্রভু তাকে বিয়ে করছেন। বিবাহের এই চিত্রটি অত্যন্ত জোরালো।

`যিহিষ্কেল ১৬:৪-১৪ পদ পড়ুন। কনের প্রতি ঈশ্বরের পরিচর্যা বিষয়ক এই বর্ণনাটি কিভাবে আমাদের কাছে তাঁর পরিকল্পনা সম্পর্কে শিক্ষা দেয়?`

ঈশ্বর ইস্রায়েলদের বলেছেন যে, তাঁর পরিচর্যার অধীনে কনে ‘পরম সুন্দরী’ হয়ে উঠল (যিহিষ্কেল ১৬:১৩)। ঈশ্বর যখন তাকে প্রথম পেয়েছিলেন, তখন কেউ তাকে সুন্দরী ভাবেনি। কেউ তাকে একটি শিশু হিসেবে গ্রহণ করতে চায়নি। তাকে মৃত্যুর হাতে ছেড়ে দেওয়া হয়েছিল। পরে, ঈশ্বর তাঁর যত্ন করলেন। সে প্রসিদ্ধ হওয়া পর্যন্ত সুন্দরী হতে থাকল। (রাজা দায়ূদ ও রাজা শলোমনের সময়ে সে প্রসিদ্ধ ছিল। ইস্রায়েলের সৌন্দর্য নিজ চোখে দেখার জন্য ইথিওপিয়ার রাণী একটি বিশেষ ভ্রমণে এসেছিলেন!)

ইস্রায়েলের সৌন্দর্য ছিল ঈশ্বর হতে আসা একটি উপহার। ইস্রায়েল সুন্দরী ছিল, কারণ সে তাঁর কনে। ঈশ্বর বলেন যে, সে পরম সুন্দরী, কারণ পৃথিবীর প্রত্যেকে তাকে নিয়ে আলোচনা করে: “কেননা আমি তোমাকে যে শোভা দিয়াছিলাম, তাহা দ্বারা তোমার সৌন্দর্য সিদ্ধ হইয়াছিল” (যিহিষ্কেল ১৬:১৪)।

ঈশ্বরের কনে সুন্দরী, কিন্তু কারণ এই নয় যে, সে নিজে নিজেকে সুন্দরী করে তুলেছে। সে সুন্দরী, কারণ ঈশ্বর তাকে তাঁর করুণাগুণে আশীর্বাদ করেছেন, এবং তাকে তদ্রƒপ করেছেন। একইভাবে, খ্রীষ্টিয়ানরাও ঈশ্বরের দৃষ্টিতে সুন্দরী হয়ে উঠেছে। আমরা এ কারণে সুন্দরী নই যে, আমরা নিজেরা নিজেদের সুন্দরী করে তুলেছি। আমরা সৌন্দর্য লাভ করতে পারি না। আমরা সুন্দরী, কারণ ঈশ্বর তাঁর দয়া দেখিয়েছেন। আমাদের সৌন্দর্য হচ্ছে তাঁর দেয়া উপহার। আমরা সুন্দরী, কারণ ঈশ্বর আমাদেরকে তাঁর সাক্ষাতে উপযুক্ত করেছেন (২ করিন্থীয় ৫:২১)। ঈশ্বর তাঁর পবিত্র প্রেম আমাদের উপর স্থাপন করছেন, ঠিক বস্ত্রের মত।

যিহিষ্কেল পুস্তকের পরবর্তী পদটি না আসা পর্যন্ত কনের সব কিছুই ঠিক ছিল: “পরে তুমি আপন সৌন্দর্যে নির্ভর করিয়া নিজ কীর্তির অভিমানে ব্যভিচারিণী হইলে; যে কেহ নিকট দিয়া যাইত, তাহার উপরে তোমার ব্যভিচাররূপ জল সেচন করিতে; উহা তাহারই ভোগ্য হইত” (যিহিষ্কেল ১৬:১৫)।

ঈশ্বর আমাদেরকে তাঁর প্রেম ও মহিমা দেখানোর জন্য সৃষ্টি করেছেন। যখন আমরা বিশ্বাস করি যে, আমরা নিজেরা নিজেদের সুন্দর করে তুলেছি, তখন আমাদের সৌন্দর্য সস্তা ও অসার হয়ে যায়। অতঃপর, আমরা সমস্যায় পড়ি।

`কীভাবে আমরা নিজেদেরকে আত্মিক দম্ভ থেকে রক্ষা করতে পারি?`