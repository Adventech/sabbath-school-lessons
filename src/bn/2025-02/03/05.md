---
title:  ইস্হাক ও রিবিকা
date:   16/04/2025
---

অব্রাহাম যখন বৃদ্ধ হলেন, নিঃসন্দেহে, তিনি তার ভবিষ্যৎ প্রজন্মের বিষয়ে ঈশ্বরের করা প্রতিজ্ঞা স্মরণ করলেন (পড়ুন, আদি ১৫:৫)। সুতরাং, অব্রাহাম তার বয়ষ্ক ও সর্বাপেক্ষা বিশ্বস্ত দাসকে একটি গুরুত্বপূর্ণ কাজ করতে দিলেন।

`আদি ২৪:১-৪ পদ পড়ুন। অব্রাহামের কাছে এটি কেন গুরুত্বপূর্ণ ছিল যে, তার পুত্র যেন ‘কনানীয় কোন নারীকে’ বিয়ে না করে (আদি ২৪:৩)?`

অব্রাহামের যুক্তি কেবল আধ্যাত্মিক বিষয় সংক্রান্ত ছিল না। তিনি জানতেন যে, কনানীয়দের ধর্ম এবং তাদের মিথ্যা দেবতাদের আরাধনা ছিল মন্দ। ইস্হাক যদি একজন কনানীয় নারীকে স্ত্রী করেন, তাহলে সেটাই ঘটবে।

বাইবেলের যুগে ইস্রায়েলের বেশিরভাগ ইতিহাস তাদের চারপাশের প্রচলিত ভ্রান্ত শিক্ষার বিষয়বস্তু দ্বারা পরিপূর্ণ। বর্তমান খ্রীষ্টিয় মণ্ডলীর অবস্থাও একই। এ বিষয়ে সর্বাপেক্ষা বড় উদাহরণ হল- বাইবেলের বিশ্রামদিনকে রবিবারে প্রবর্তন। নিঃসন্দেহে, শেষকালে রবিবারে উপাসনা হবে একটি গুরুত্বপূর্ণ বিষয়।

আদি ২৪:৫৭-৬৭ পদ পড়ুন। এই গল্প থেকে আমরা যীশু ও তাঁর মণ্ডলী সম্পর্কে কি শিক্ষা পাই? রিবিকা ছিলেন ইস্হাকের গোষ্ঠিয় ভগ্নি। প্রভুর সাথে আমাদের সম্পর্ক বিষয়ে এই তথ্যগুলো আমাদের কি শিক্ষা দেয়?

ঈশ্বর আমাদের সগোত্রিয় আত্মিয়, কারণ তিনি আমাদেরকে নিজ প্রতিমূর্তিতে সৃষ্টি করেছেন। কিন্তু পাপ আমাদেরকে তাঁর থেকে আলাদা করেছে। একই সময়ে, আমরা ঈশ্বরের কনে, যদিও আমাদের নেওয়া সিদ্ধান্তগুলো ঈশ্বরের সঙ্গে আমাদের ‘বিবাহকে’ কলুষিত করে।

`হ্যাঁ, আমরা তাঁকে যতটা ভালবাসেন, তিনি কনে হিসেবে আমাদের তদ্পেক্ষা অধিক ভালবাসেন। ঈশ্বরের প্রতি আমাদের প্রেমকে শক্তিমন্ত করে তোলার জন্য আমরা প্রতিদিন কি সিদ্ধান্ত নিতে পারি? একই সাথে, কোন্ সিদ্ধান্তগুলো আমাদের প্রেমকে দুর্বল করবে?`