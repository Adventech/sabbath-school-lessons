---
title:  অতিরিক্ত আলোচনা
date:   18/04/2025
---

কিছু কিছু খ্রীষ্টিয়ান বাইবেলের দৃষ্টান্ত অপেক্ষা এর প্রতীক ও রূপকগুলোকে বেশি বড় করে দেখেন। পরে, তারা শিক্ষা দিতে শুরু করেন যে, গল্পটি সত্য নয়। গল্পগুলোর শিক্ষা অসত্য। আমাদের সর্বদা স্মরণে রাখতে হবে যে, যা-কিছু ঘটেছিল, ঈশ্বর সেগুলোর প্রকৃত অভিজ্ঞতা গ্রহণ করতে পারেন এবং তাঁর মণ্ডলীর ভবিষ্যৎ পরিকল্পনার জন্য ওগুলো আমাদের শিক্ষা দিতে পারেন।

কান্না নগরের বিবাহ বাড়ির কথা স্মরণ করুন। এই ঘটনাটি আমাদের হয়ত বুঝতে সাহায্য করে যে, বাইবেলের লেখকরা আমাদেরকে ভবিষ্যৎ বিষয়ে একটি বিশেষ বার্তা দেবার জন্য বিবাহকে কীভাবে একটি প্রতীক হিসেবে ব্যবহার করছেন। “ভোজের জন্য আমাদের যা-কিছু দরকার ছিল, সবই যীশুর বাক্যের মধ্যে রয়েছে। একইভাবে, যীশুর দয়াও তদ্রƒপ শক্তিশালী। তাঁর দয়া আমাদের পাপ মোচন করতে পারে, আমাদের নবায়ন করতে পারে, এবং আমাদের আধ্যাত্মিক জীবন দিতে পারে।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: ১৪৯।

অথবা, আমরা লেখিকার ‘সর্ব-যুগের বাসনা’ বইয়ের নির্দিষ্ট অংশ পড়তে পারি: “‘নিশ্চই প্রভু সদাপ্রভু আপনার দাস ভাববাদীগণের নিকটে আপন গূঢ় মন্ত্রণা প্রকাশ না করিয়া কিছুই করেন না।’ যদিও ‘নিগূঢ় বিষয় সকল আমাদের ঈশ্বর সদাপ্রভুর অধিকার, প্রকাশিত বিষয় সকল আমাদের ও যুগে যুগে আমাদের সন্তানদের অধিকার’ (আমোষ ৩:৭; দ্বিতীয় বিবরণ ২৯:২৯)।” -পৃষ্ঠা: ২২৩।

**আলোচ্য প্রশ্নাবলী:**

`পড়ুন, যোহন ২:১-১১। যোহন লিখিত সুসমাচারে অনেক ঘটনাই রয়েছে যেগুলো আমাদেরকে যীশুর ভবিষ্যতের কাজগুলো দেখিয়ে দেয়। বাইবেল চিন্তাবিদেরা সেই পথ সনাক্ত করতে পেরেছেন, যে-পথ যোহনের পাঠকদের ক্রুশের কাছে নিয়ে যায়। এই গল্পের পদগুলোয় কোথায় আপনি যীশুর প্রেম এবং যীশুর ভবিষ্যৎ রাজ্য দেখতে পান? ঈশ্বরের পরিত্রাণ পরিকল্পনা সম্পর্কে এটি, কিংবা বিবাহভোজের বিষয়ে ঈশ্বরের পুত্রের প্রতিজ্ঞা, আমাদের কি শিক্ষা দেয়?`

`শেষকাল বিষয়ে দশ কুমারীর দৃষ্টান্তটি আমাদের কি শিক্ষা দেয়? বরের দেরী হবার অর্থ কি? যীশুর সঙ্গে আমাদের ব্যক্তিগত সম্পর্কের বিষয়ে এবং গোটা মণ্ডলীর সঙ্গে তাঁর সম্পর্কের বিষয়ে দৃষ্টান্তটি আমাদের কি শিক্ষা দেয়? এই দুটি বিষয় কতটা আলাদা?`

`মণ্ডলীতে ঢুকে পড়া ভ্রান্ত শিক্ষাগুলো নিয়ে ভাবুন। ওগুলোর মধ্যে একটি হল- রবিবার উপাসনা। অন্য আর কোন ভ্রান্ত বিশ্বাসগুলো মণ্ডলীতে ঢুকে পড়েছে? ওগুলো কীভাবে মণ্ডলীতে ঢুকলো? ওগুলোর ছোবল থেকে কীভাবে আমরা রক্ষা পেতে পারি?`