---
title:  ঈশ্বর ভ্রষ্ট স্ত্রীর বিচার করেন
date:   17/04/2025
---

পড়ুন, প্রকাশিত ১৯:১-৯। এই পদগুলোয়, একই সময়ে দুটি জিনিস উদ্যাপিত হয়: (১) পতিতাবৃত্তির পরিসমাপ্তি এবং (২) তাঁর কণের সঙ্গে যীশুর বিবাহ। ইতোমধ্যে আমরা যেমনিভাবে দেখেছি, পতিতা হচ্ছেন সেই স্ত্রীলোক যিনি অর্থের বিনিময়ে যৌনক্রিয়ায় লিপ্ত হন। এটি কিভাবে সম্ভব যে, উভয় বিষয়ই একই সঙ্গে ঈশ্বরের প্রেম প্রদর্শন করে?

প্রতারণার মূল্য অত্যন্ত বেদনাদায়ক। প্রতারণা আমাদের সন্তানদের জীবন ও অন্যদের জীবন আহত করে। প্রতারণাকারী স্বামীরা কিংবা স্ত্রীরা একটা সময় বুঝতে পারে যে, তারা তাদের বিবাহকে আর টিকিয়ে রাখতে পারছে না। এই পৃথিবীর লোকেদের হৃদয় যেক্ষেত্রে অত্যন্ত কঠিন হচ্ছে এবং পাপের জন্য আর অনুশোচনা হচ্ছে না, সেক্ষেত্রে ঈশ্বর মানব ইতিহাস শেষ করার সিদ্ধান্ত নিবেন। ঈশ্বর চান না যে, পাপের কারণে দুঃখ-যাতনা আরও বর্ধিত হোক। একই সময়ে, যে সকল লোকেরা হারিয়ে গেছে, তাদের জন্য আমাদের কষ্ট হবে। কিন্তু পরিশেষে যখন পাপ ও দুঃখ-কষ্ট শেষ হয়ে যাবে, তখন আমরা আনন্দ করব। ঈশ্বর পৃথিবী ও আকাশমণ্ডলকে নতুন করবেন। আমরা আর কেউ ঈশ্বরের বিরুদ্ধে আর পাপ করব না। আমরা কঠিনভাবে শিখেছি যে, যখন আমরা ঈশ্বর হতে পৃথক হয়েছি, তখন ঈশ্বর দুঃখ-কষ্টের ব্যাপারে ন্যায্য অবস্থানে ছিলেন।

`পড়ুন, প্রকাশিত ২১:১-৪। এই পদগুলোয় বিবাহ কীভাবে একটি রূপক হিসেবে ব্যবহৃত হয়েছে? রূপকটির মানে কি? এই রূপকটি কেন আমাদের প্রচুর আশায় পূর্ণ করে? এই পদগুলো কি প্রত্যাশার প্রতিজ্ঞা করছে?`

“বিবাহ হচ্ছে জীবনকাল ব্যাপী একটি বিষয়। বিবাহ হচ্ছে যীশু ও তাঁর মণ্ডলীর মধ্যকার সম্পর্কের একটি প্রতীক। যীশু মণ্ডলীকে যে প্রেম দেখিয়েছেন, স্বামী ও স্ত্রী সেই প্রেম একে অন্যকে অবশ্যই দেখাবে।” -ঈলেন জি হোয়াইট, টেস্টিমনিস ফর দ্যা চার্চ, খণ্ড: ৭, পৃষ্ঠা: ৪৬।

লোকেরা যখন তাঁকে অগ্রাহ্য করেছিল এবং অন্য দেবতাদের আরাধনা করেছিল, তখন যীশু মারাত্মক কষ্ট ভুগেছিলেন। তথাপি যীশু নিজেকে আমাদের জন্য দিলেন। যীশু আমাদের পাপের জন্য মূল্য দিলেন। আমরা যদি আমাদের পাপ স্বীকার করি এবং পাপ করা থেকে ফিরি, তাহলে যীশু আমাদেরকে প্রতিজ্ঞাত অনন্ত জীবন দেবেন।

`পড়ুন, ১ পিতর ১:১৮, ১৯। প্রকাশিত ২১:১-৪ পদ অনুসারে, এই পদগুলো আমাদের কি বলছে যা শেষকালে আমাদের আশা দেয়?`