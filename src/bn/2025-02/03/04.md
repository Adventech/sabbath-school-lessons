---
title:  হোশেয়র ব্যভিচারিণী স্ত্রী
date:   15/04/2025
---

ঈশ্বর তাঁর ভাববাদী হোশেয়কে অদ্ভুত কিছু করতে বলেন। ঈশ্বর হোশেয়কে যেতে বলেন এবং একজন পতিতাকে বিয়ে করতে বলেন। যেমনিভাবে আমরা আগে দেখেছি, পতিতা হচ্ছে সেই নারী যে-কিনা অর্থের বিনিময়ে যৌনক্রিয়া করে। ঈশ্বর একজন পতিতাকে বিয়ে করার জন্য হোশেয়কে আদেশ করেন, কারণ তিনি চেয়েছেন, আমরা যেন বুঝি যে, পাপ হচ্ছে ভয়াবহ। ঈশ্বর একজন স্ত্রীলোককে, অর্থাৎ ইস্রায়েলকে, মনোনয়ন করেছেন। ইস্রায়েল বারবার ঈশ্বরকে ঠকিয়েছে। কিন্তু, তাঁকে বারবার ঠকানো সত্বেও ঈশ্বর তাকে ফিরিয়ে এনেছেন, এবং তাকে নবায়ন করেছেন।

`তুলনা করুন, হোশেয় ১:২; ৩:১; প্রকাশিত ১৭:১, ২ এবং প্রকাশিত ১৮:১-৪। এই পদগুলোয় পতিতার রূপক দ্বারা কি বোঝানো হচ্ছে? খ্রীষ্টিয়ান হিসেবে, হোশেয়র ঘটনা থেকে আমরা কি শিক্ষা করতে পারি? খ্রীষ্টিয় মণ্ডলী কি কি উপায়ে পুরাতন নিয়মের ইস্রায়েলদের মত একই পাপ করছে?`

বাইবেল দেখায় যে, নূতন নিয়মের মণ্ডলী একই ভুল করল, যে-ভুল পুরাতন নিয়মে ইস্রায়েলরা করেছিল। বাবিল কর্তৃক বন্দি হবার আগে, মিথ্যা দেবতাদের আরাধনা করে যিহূদীরা ঈশ্বরের বিরুদ্ধে পাপ করেছিল। একইভাবে, ৩০০ খ্রীষ্টাব্দের দশকগুলিতে, খ্রীষ্টিয় মণ্ডলী, রোম সম্রাট কনস্টানটাইন আহ্বান করেছিল, যেন তিনি মণ্ডলীর মধ্যকার দ্বিমত ও বিতর্ক মেটানোর জন্য একজন বিচারকর্তা হয়ে কাজ করেন। প্রতিটি দৃষ্টান্তে, ঈশ্বরের লোকেরা নিজেদের কোন্দল মীমাংসার জন্য অন্যদের কাছে গিয়েছে। সাহায্যের জন্য তারা ঈশ্বরের কাছে যায়নি।

ঈশ্বরের বাক্য-চয়ন আমাদের দেখায় যে, আমরা যে ভুল করছি এবং আমরা যে তাঁকে দুঃখ দিচ্ছি, তা দেখাতে তিনি আমাদের সাহায্য করছেন। স্বামীদের কিংবা স্ত্রীদের প্রতারণার বিষয়টি আমাদের বুঝতে সাহায্য করে যে, আমাদের পাপের কারণে ঈশ্বরের উপলব্ধি কী হয়। হোশেয়র গল্পের সর্বাপেক্ষা চিত্তাকর্ষক বিষয় হল, স্ত্রীকে পাপ থেকে ফিরিয়ে আনতে হোশেয়কে কতটা দূরে যেতে হয়েছিল।

বাবিল থেকে বেরিয়ে আসার জন্য চ‚ড়ান্ত সতর্কবার্তা দিতে গিয়ে ঈশ্বর কার সঙ্গে কথা বলছেন, তা লক্ষ্য করুন। ঈশ্বর তাঁর নিজ লোকদের আহ্বান করছেন, বিদেশীদের নয়। ঈশ্বর তাঁর নিজ লোকদের চেনেন। তিনি তাদের ভালবাসেন। মানব ইতিহাসের জঘন্য সময়েও, ঈশ্বর তাদেরকে প্রতিরক্ষা সাধছেন। তিনি তাঁর রক্তের বিনিময়ে মুক্তিপণ দিয়েছেন। অন্য যেকোন কিছু অপেক্ষা, বরং যীশুর ক্রুশ আমাদের দেখায় যে, সদাপ্রভু তাঁর লোকদের রক্ষা করার জন্য কতটা ব্যাকুল।

`অদ্য, কি কি উপায়ে কোন মণ্ডলী, এমনকি আমাদের নিজ মণ্ডলী, ঈশ্বরকে ‘ঠকাতে’ পারে?`