---
title:  ষুাড় ও ছাগের রক্তক্ষরণ
date:   05/05/2025
---

কিছু লোক বলে যে, বলির ধারণাটা নির্মম, কুৎসিত ও অন্যায়। নিঃসন্দেহে, ন্যায়সঙ্গত নয়। ক্রুশের উপরে যীশুর মৃত্যু ন্যায়সঙ্গত ছিল না। নিষ্পাপ হয়েও তিনি অপরাধী সেজে মরলেন। এতে কোন ন্যায্যতা নেই। কিন্তু পাপের সমস্যা সমাধানের জন্য ঈশ্বরকে এটা করতেই হল। এই সকল নির্মম, কুৎসিত ও অন্যায্য বলি আমাদেরকে যীশুর আসন্ন ক্রুশীয় মৃত্যু দেখায়।

`ইব্রীয় ১০:৩-১০ পদ পড়ুন। এই পদগুলো সেই বলির বিষয়ে কি শিক্ষা দেয়া যা ঈশ্বরের লোকেরা পুরাতন নিয়মে উৎসর্গ করেছিল? এই হোমবলিগুলি যদি পাপীদের পরিত্রাণ করতে না পারে, তাহলে লোকেরা কেন তা উৎসর্গ করেছে?`

মেষশাবক ও অন্য পশুগুলির উৎসর্গ ছিল রূপক। ওগুলো আমাদের পাপের জন্য যীশুর ভবিষ্যৎ মৃত্যু দেখিয়েছে। এই পশুবলি ছিল বিশ্বাসের কাজ। পাপীরা এটা দেখানোর জন্য ওগুলো বলি দিয়েছে যে, আসন্ন ত্রাণকর্তার কাজে তাদের বিশ্বাস আছে। এই রূপকের আরেকটি নাম হল প্রতীক (বা ছায়া)। যখন আসল ঘটনা ঘটেছে কিংবা উপস্থিত হয়েছে, তখন আমরা একে অবিকল আখ্যা দিয়েছি। অর্থাৎ, মেষশাবক হচ্ছে আসন্ন ত্রাণকর্তার রূপক বা প্রতীক। যীশু, প্রকৃত মেষ, হলেন অবিকল বা আক্ষরিক।

পুরাতন নিয়মের বলিকে একটি ভ্রমণের মূল্য হিসেবে তুলনা করা যেতে পারে। যখন আপনি রেলগাড়ী কিংবা বাসের টিকিট কেনেন, তখন আপনি ভ্রমণের বিনিময় মূল্য তৎক্ষণাৎ দেন না। আপনি একটি টিকিট পান। টিকিট হচ্ছে আসন্ন ভ্রমণের একটি প্রতীক। আপনি টিকিটের ঐ ক্ষুদ্র কাগজটির উপর বসে যা চান তা পেতে পারেন না। এটি আপনাকে সেই স্থানে নিয়ে যাবে না, যেখানে আপনি যেতে চান। কিন্তু যখন আপনি বাসে কিংবা রেলগাড়িতে চড়বেন, তখন যাত্রা শুরু হবে। আপনি যে-কারণে মূল্য দিয়েছেন, তা আপনি পেতে শুরু করলেন। আপনার আর কাগজের টিকিটটির প্রয়োজন রইল না।

একইভাবে, পশুবলি গুরুত্বপূর্ণ ছিল। কিন্তু যীশু, প্রকৃত মেষশাবক, যখন আমাদের পাপের জন্য মরলেন, তখন হোমবলি নিষ্পে্রায়োজন হয়ে পড়ল। সে-কারণে, পবিত্র স্থান ও মহাপবিত্র স্থানের মধ্যকার পর্দা উপর থেকে নিচ পর্যন্ত ছিড়ে গেল (মার্ক ১৫:৩৮)। সমস্ত হোমবলি যীশুর আসন্ন ক্রুশীয় মৃত্যু দেখিয়েছে। যীশু যখন ক্রুশের উপরে মরেছেন এবং মৃত্যু থেকে পুনরুত্থিত হয়েছেন, তখন আর রূপকের, কিংবা পশুবলির, আর প্রয়োজন রইল না।

`ভেবে দেখুন, পাপ কতটা নিকৃষ্ট যে, কেবল যীশুর মৃত্যু দ্বারাই এর মূল্য দিতে হল। যীশু হলেন ঈশ্বরের জীবন্ত বাক্য (পড়ুন, যোহন ১:১-৩, ১৪)। পাপ যে কতটা ঘৃণ্য, সে-বিষয়ে এই ধারণাটি আমাদের কি বলে?`