---
title:  যীশু, ঈশ্বরের মেষ
date:   06/05/2025
---

প্রকাশিত বাক্য প্রায় ৩০ বার বলছে যে, যীশু হলেন মেষশাবক। একদম শুরু থেকেই, ঈশ্বরের লোকেরা আসন্ন ত্রাণকর্তার প্রতীক হিসেবে মেষশাবক ব্যবহার করত। হেবল তার পালের প্রথমজাত প্রাণিটি উৎসর্গ করেছিলেন (আদি ৪:৪)। ইস্রায়েল সন্তানেরা মিসর ত্যাগ করার পূর্বে, ঈশ্বর তাদেরকে প্রথমজাত ব্যক্তি কিংবা পশু ক্রয় করে ফিরিয়ে আনতে বলেন। এটা কতটা ব্যয়বহুল ছিল? এক বছর বয়সী মেষশাবক ছিল এর বিনিময় মূল্য (যাত্রা ১২:৫)।

`পড়ুন, যাত্রা ১২:১-১১; যিশাইয় ৫৩:৭, ৮; ১ করিন্থীয় ৫:৭; ও প্রকাশিত ৫:৬ পদ পড়ুন। এই পদগুলো যীশুর বিষয়ে, অর্থাৎ আমাদের নিস্তারপর্বের বলির বিষয়ে, আমাদের কি বলে? লোকদেরকে মিসরের দাসত্ব থেকে নিস্তার করার পর লোকেরা ঈশ্বরের উদ্দেশ্যে নিস্তারপর্ব পালন শুরু করে। এ কথার অর্থ কি যে, যীশু হলেন আমাদের নিস্তারপর্বের বলি?`

যীশুর মৃত্যু, পুনরুত্থান ও স্বর্গারোহণের বহু বছর পর, পিতর ঘটনাটি লেখেন। তিনি বলেন, “তোমরা ত জান, তোমাদের পিতৃপুরুষগণের সমর্পিত অলীক আচার-ব্যবহার হইতে তোমরা ক্ষয়ণীয় বস্তু দ্বারা, রৌপ্য বা স্বর্ণ দ্বারা, মুক্ত হও নাই, কিন্তু নির্দোষ ও নিষ্কলঙ্ক মেষশাবকস্বরূপ খ্রীষ্টের বহুমূল্য রক্ত দ্বারা মুক্ত হইয়াছ” (১ পিতর ১:১৮, ১৯)।

যীশু একটি সিদ্ধ, ধর্মময় জীবন যাপন করেছেন। ঈশ্বর আমাদের পাপের বলি হিসেবে এই জীবন গ্রাহ্য করেছেন।

যীশু শেষ আদম হলেন (১ করিন্থীয় ১৫:৪৫)। যেক্ষেত্রে আমরা ব্যর্থ হয়েছি, সেক্ষেত্রে ঈশ্বর একটি সিদ্ধ জীবন যাপন করলেন। আমাদের যা হওয়ার কথা ছিল, তাই তা-ই হলেন। যীশু আমাদেরকে ঈশ্বরের পবিত্র গৌরব দেখালেন। সে-কারণে যীশু ফিলিপকে বলেন, “যে আমাকে দেখিয়াছে, সে পিতাকে দেখিয়াছে” (যোহন ১৪:৯)।

যীশু নিস্তারপর্বের দিনে ক্রুশারোপিত হন। যীশুর মৃত্যু দেখায় যে, তিনি ছিলেন আসল মেষশাবক; তিনি ছিলেন অতীতের সকল পশুবলির প্রতীক। যোহন ১৮:১৯, ২০ পদে যীশু বলেন, “আমি স্পষ্টরূপে জগতের কাছে কথা কহিয়াছি; আমি সর্বদা সমাজ-গৃহে ও ধর্মধামে শিক্ষা দিয়াছি, যেখানে যিহূদীরা সকলে একত্র হয়; গোপনে কিছু কহি নাই।” একইভাবে, ইস্রায়েল সন্তানেরা নিস্তারপর্বের জন্য একটি শেষ নির্বাচন করত, এবং সেটি বলির আগে এমন জায়গায় তারা রেখে দিত, যেখানে সবাই সেটি দেখতে পায়। যিহূদী নেতারা কিংবা ধর্মীয় নেতারা যখন যীশুকে তাঁর শিক্ষামালা নিয়ে প্রশ্ন করেছিল, তখন যীশু বলেছিলেন যে, মন্দিরে তিনি প্রত্যেকের সামনে নিজেকে প্রদর্শন করেছেন। যীশুর জীবন, কাজ ও তাঁর শিক্ষামালা একযোগে দেখায় যে, তিনি ছিলেন ঈশ্বরের সিদ্ধ মেষ।