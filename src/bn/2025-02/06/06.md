---
title:  আপনি সমস্তকিছু সৃষ্টি করেছেন!
date:   08/05/2025
---

মুষ্টিমেয় কয়েক জন ভাববাদীকে সিংহাসনে আসীন ঈশ্বরকে দেখার অনুমোদন দেওয়া হয়েছিল। যিহিষ্কেল আকাশের ঊর্ধ্বে ঈশ্বরের সিংহাসন দেখেছিলেন (যিহিষ্কেল ১:২৬)। ঈশ্বরকে দেখার জন্য, দর্শনে যিশাইয় স্বর্গীয় সিংহাসন ভ্রমণ করেছিলেন (যিশাইয় ৬:১)। প্রকাশিত বাক্য পুস্তকে, যোহনকে স্বর্গে নেওয়া হয়েছিল (প্রকাশিত ৪ ও ৫ অধ্যায়)। পুরাতন নিয়মের প্রতীকগুলো দেখায় যে, তাঁর কাছে যাবার জন্য ঈশ্বর আমাদের একটি পথ দেখালেন: যীশুর রক্ত। (পড়ুন, লেবীয় ১৬:২-১৪)।

`সেই দর্শনটির বিষয় পড়ুন, যে-দর্শনটি যিশাইয় ও যোহন যিশাইয় ৬:১-৫ ও প্রকাশিত ৪:৭-১১ পদে পেয়েছিলেন। এই দর্শন দুটি কতটা সামঞ্জস্যপূর্ণ? প্রথমে মনোযোগ দিন যে, কী ঘটেছিল। পরে কি আসছে? বাইবেলের কোন্ সত্যগুলো ঈশ্বরের বিষয়ে এই দর্শনগুলো সম্পর্কে শিক্ষা দেয়?`

স্বর্গীয় মন্দিরে ঈশ্বরকে দেখার বিষয়ে এই প্রতিটি দর্শনে প্রথম যেটি ঘটছে, তাহল- স্বর্গবাসীরা ঈশ্বরকে পবিত্র বলছেন। যিশাইয়ের দর্শনে, মন্দির †ধুায়ার পরিপূর্ণ। স্বর্গদূতেরা যখন ঈশ্বরকে পবিত্র ঘোষণা দিচ্ছেন, তখন দরজার থামগুলো কম্পিত হচ্ছে। যোহনের দর্শনে, স্বর্গদূত এই কথা ঘোষণা করছেন: ‘পবিত্র, পবিত্র, পবিত্র’ (প্রকাশিত ৪:৮)। (এছাড়া, যিহিষ্কেল ১০:১৪, ১৫ পদ পড়ুন; এগুলো জীবন্ত প্রাণিদের বিষয়ে বলছে যারা অনেকটা স্বর্গদূতদের মত।) যোহন ও যিশাইয়- দু’জনই ঈশ্বরের প্রতাপের বিস্ময়কর দৃশ্য দেখেছেন।

পরে, আমরা দেখি, ঈশ্বরের প্রতাপ দেখার পর, উভয় ভাববাদী কি বলছেন ও কি করছেন। যিশাইয় বলেন যে, ঈশ্বরের সঙ্গে কথা বলার জন্য তিনি যথেষ্ট শুচি নন (যিশাইয় ৬:৫)। যোহন ক্রন্দন করছেন, কারণ মুদ্রাঙ্কিত পুস্তকটি খোলার জন্য যোগ্য কাউকে পাওয়া গেল না (প্রকাশিত ৫:৪)। যখন আমরা স্মরণ করি যে, ঈশ্বর পবিত্র, তখন আমরা আমাদের সমস্যা বুঝতে শুরু করি: আমরা যোগ্য নই। আমাদের পরিত্রাণের জন্য যীশুকে দরকার।

বহু মন্দ ঘটনার জন্য শয়তান ঈশ্বরকে দোষ দিয়ে থাকে। শয়তান বলে যে, ঈশ্বর স্বার্থপর ও নিষ্ঠুর। কিন্তু যোহনের ও যিশাইয়ের দর্শন দেখায় যে, শয়তানের কথাগুলো মিথ্যা। আমরা অবশ্যই যীশুকে একটি মেষশাবক হিসেবে দেখেছি, যিনি কিনা আমাদের পাপের জন্য হত হলেন (প্রকাশিত ৫:১২)। যখন আমরা দেখি, তখন আমরা পিতার প্রকৃত রূপ দেখতে পাই: একজন প্রেমের ঈশ্বর। এই জ্ঞান আমাদের আশা দেবে। যীশু আমাদের দেখায় যে, পিতা আসলে কে (যোহন ১৪:৯)। ঈশ্বরের প্রেমের সর্বাপেক্ষা জোরালো দৃষ্টান্ত হল-ক্রুশেরর উপরে মরার জন্য তিনি যীশুকে পাঠালেন।

ক্রুশ আমাদের দুটি বিষয় দেখায়: প্রথমে, ঈশ্বর আমাদের এমন প্রেম করলেন যে, আমাদের পক্ষে মরার জন্য তিনি যীশুকে পাঠালেন। দ্বিতীয়ত, ক্রুশ আমাদের দেখায় যে, আমরা পাপী। কেবল ক্রুশের কারণেই ঈশ্বর আমাদের পরিত্রাণ করলেন।