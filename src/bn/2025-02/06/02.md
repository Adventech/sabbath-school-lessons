---
title:  অনর্থক হোমবলি?
date:   04/05/2025
---

কখনও কখনও দুটো ধারণার তুলনামূলক আলোচনা বিষয়টি আরও ভালোভাবে বুঝতে সাহায্য করে। আমরা যখন ঈশ্বরের প্রত্যাখ্যাত উপহারের বিষয়ে অধ্যয়ন করি তখন আমরা পবিত্র বাইবেলের বলি উৎসর্গ সম্বন্ধে অনেক কিছু জানতে পারি যা ঈশ্বর গ্রাহ্য করেছিলেন।

`যিশাইয় ১:২-১৫ পদের সঙ্গে যিশাইয় ৫৬:৬, ৭ এবং গীতসংহিতা ৫১:১৭ পদের তুলনা করুন। উপহার সম্বন্ধে এই পদগুলো আমাদের কি গুরুত্বপূর্ণ শিক্ষা দেয়?`

এই পদগুলো ইস্রায়েলের ইতিহাসের একটি অভিজ্ঞতা সম্পর্কে বলে যখন ঈশ্বর হোমবলি অগ্রাহ্য করেছিলেন। কিন্তু এটি প্রথমবারের মত কোন অভিজ্ঞতা ছিল না। মানব ইতিহাসের শুরুর দিকে প্রায় একই ঘটনা ঘটেছিল। ঈশ্বর হেবলের বলি গ্রহণ করলেন, কিন্তু কয়িনের বলি অগ্রাহ্য করলেন। এই গল্প আমাদের বলিগুলো নিয়ে পরস্পর তুলনা করতে সাহায্য করে- যেটি ঈশ্বর গ্রহণ করলেন এবং যেটি তিনি গ্রহণ করলেন না। (পড়ুন, আদি ৪:৩-৭ এবং ইব্রীয় ১১:৪।)

যিশাইয়ের সময়ে, ইস্রায়েলরা এমন কিছু কাজ করেছিল যার মাধ্যমে ঈশ্বরকে তুষ্ট করেছিল বরে মনে করেছিল। একই সঙ্গে, তারা তাদের খুশিমত জীবন যাপন করেছে। তাদের হোমবলি ছিল স্বার্থপরতাপূর্ণ, যেমনটা কয়িনের ছিল। ইস্রায়েলরা তাদের জীবন ঈশ্বরকে দেয়নি কিংবা তাঁর সম্পূর্ণ বাধ্য হয়নি।

একই মনোভাব এই পৃথিবীর রাজ্যগুলোতে দেখা যায়: লোকেরা তাদের জীবন নিজেরা পরিচালনা করতে চায়, এবং ঈশ্বরকে দায়িত্বে রাখতে চায় না। কয়িন নিজের সন্তুষ্টিমত জীবন পরিচালনা করেছিল। সে ঈশ্বরকে তার নিজের ইচ্ছা মাফিক উপহারগুলো দিয়েছিল, আর ঈশ্বর যা চেয়েছিলেন, তা তাঁকে দেননি।

হেবল ঈশ্বরকে সেই উপহারগুলো দিয়েছিলেন, যা ঈশ্বর চেয়েছিলেন। হেবলের বলি দেওয়া প্রাণিটির দ্বারা সদাপ্রভু আসন্ন ত্রাণকর্তা-বিষয়ক, অর্থাৎ ঈশ্বরের মেষশাবক-বিষয়ক, প্রতিজ্ঞা প্রদর্শন করেন। হেবলের বলি কালভেরীর ক্রুশের উপরে যীশুর পরিত্রাণ-সাধক কাজ দেখিয়েছে।

“হেবল ঈশ্বরের পরিত্রাণ পরিকল্পনার গুরুত্বপূর্ণ নীতিমালা বুঝতে পেরেছিলেন। হেবল নিজেকে একজন পাপীরূপে দেখতে পেলেন। তিনি বুঝতে পেরেছিলেন পাপের বেতন মৃত্যু। হেবল ও ঈশ্বরের সঙ্গে তার যোগাযোগের মধ্যে পাপ বাধাস্বরূপ দাঁড়িয়ে আছে। হেবল বাইবেলের এই সত্য বুঝতে পেরেছিলেন, তাই তিনি ঈশ্বরের কাছে তার পশুবলি নিয়ে এসেছিলেন। এভাবে, হেবল মেনে নিয়েছিলেন যে, তিনি ঈশ্বরের ব্যবস্থা লঙ্ঘন করেছেন। পশুর ছিটানো রক্ত হেবলকে আশায় পূর্ণ করেছিল এবং ক্রুশের উপর যীশুর ভবিষ্যৎ আত্মত্যাগের দিতে তাকাতে সাহায্য করেছিল। ঈশ্বর ঘোষণা করেছিলেন যে, হেবল পবিত্র ছিলেন এবং তাঁর উৎসর্গ গ্রাহ্য হয়েছিল।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ৪০।