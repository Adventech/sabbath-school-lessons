---
title:  অতিরিক্ত আলোচনা
date:   09/05/2025
---

বাইবেল বলে যে, যীশু হলেন সেই, যিনি আমাদের পরিত্রাণ করার যোগ্য। তিনি একমাত্র ব্যক্তি যিনি পাপ না করে বেঁচে ছিলেন। যীশু হলেন ঈশ্বরের মেষশাবক। তিনি এখন আমাদের পরিত্রাণ করার জন্য ঈশ্বরের নিকট যাচ্ছেন। যীশু আমাদের পাপের শাস্তি গ্রহণ করলেন। তিনি আমাদের পক্ষ হয়ে ঈশ্বরের ব্যবস্থা লঙ্ঘনের দায় গ্রহণ করলেন। যোহনকে ক্রন্দন বন্ধ করতে বলা হয়েছে, কারণ “যিনি যিহূদাবংশীয় সিংহ, দায়ূদের মূলস্বরূপ, তিনি... বিজয়ী হইয়াছেন” (প্রকাশিত ৫:৫)।

এছাড়া, পাপের প্রসঙ্গ নিয়ে চিন্তা করুন। পাপ খুব খারাপ, নয় কি? মানবজাতি ভয়ংকর পাপী যাদের একজন ত্রাণকর্তা দরকার। সে কারণে যীশুর রক্ত, যীশুর ব্যক্তিত্ব, পাপের সমস্যা সমাধান করতে পারে। নিঃসন্দেহে, ঈশ্বর যদি অন্য কোন উপায়ে আমাদের রক্ষা করতে পারতেন, তাহলে তিনি করতেন।

“যখন হারানো পৃথিবীর যন্ত্রণা তাঁর কাছে পৌছাল তখন ঈশ্বরের পুত্র পতিত মানবের জন্য করুণা বিগলিত হলেন। স্বর্গীয় প্রেম মানুষের পাপের জন্য একটি পরিকল্পনা প্রণয়ন করেছিলেন। ঈশ্বরের লঙ্ঘনকারীর (পাপীর) মৃত্যু দাবী করে। শুধু মাত্র ঈশ্বরের সমতুল্য যিনি তিনিই এই অবাধ্যতার প্রায়শ্চিত করতে পারেন। খ্রীষ্ট ছাড়া আর কেউই পতিত মানবকে আজ্ঞা লঙ্ঘীত পাপ থেকে মুক্তি দিয়ে স্বর্গের ঐক্যতানের সহিত একীভূত করতে পারেন না। ধ্বংস প্রাপ্ত জাতিকে রক্ষা করার জন্য খ্রীষ্ট নিজেই পাপের শাস্তি ও লজ্জা বহন করবেন।” -ঈলেন জি হোয়াইট, পিতৃকালপতিগণ ও ভাববাদীগণ, পৃষ্ঠা: ৩৩।

**আলোচ্য প্রশ্নাবলী:**

`যোহন মেষশাবককে স্বর্গীয় মন্দিরে প্রবেশ করতে দেখেন। মেষশাবককে দেখে মনে হচ্ছিল যেন, আগে তিনি হত হয়েছিলেন। বাইবেল বলে, “তাহাতে পৃথিবী-নিবাসীদের সমস্ত লোক তাহার ভজনা করিবে, যাহাদের নাম জগৎপত্তনের সময়াবধি হত মেষশাবকের জীবন পুস্তকে লিখিত নাই” (প্রকাশিত ১৩:৮)। অর্থাৎ, আমাদের প্রয়োজনের পূর্বেই পরিত্রাণ পরিকল্পনা নির্ধারিত হয়েছিল। এই ধারণা থেকে আমরা ঈশ্বর সম্পর্কে কি শিক্ষা পাই?`

`বহু লোক বিশ্বাস করে যে, ঈশ্বর আমাদের প্রতি যত্নশীল। বাইবেল আমাদের ভিন্ন কিছু বলে। ঈশ্বর আমাদের এতটা ভালবাসেন যে, তিনি তাঁর পুত্রকে আমাদের পরিত্রাণের জন্য দান করলেন। যীশু আমাদের জন্য ক্রুশের উপরে মরলেন। ক্রুশ কীভাবে আমাদের জীবনকে ও আমাদের সমস্ত কর্মকাণ্ডকে বদলে বদলে দিয়েছে?`

`আমাদের পরিত্রাণের জন্য কি মূল্য দিতে হল? পাপ যে কতটা জঘন্য, সে-বিষয়ে এই বিনিময় মূল্য আমাদের কি বলে?`