---
title:  পাঠকদের বুঝতে হবে
date:   30/03/2025
---

কোন একটি খ্রীষ্টিয়ান বইয়ের দোকানে যান এবং শেষকাল সম্পর্কে বাইবেলের ভাববাণী বিষয়ক কয়েকটি বই খুঁজুন। সহসা আপনি দেখবেন যে, লেখকরা ভিন্ন ভিন্ন ধারণা পোষণ করছেন। এই ধারণাগুলো আপনাকে ভাবিয়ে তুলবে যে, কেউই আসলে ঠিকভাবে বুঝতে পারছে না যে, প্রকাশিত বাক্য পুস্তকটি আসলে কী বলছে। একটি উদাহরণ হল- খ্রীষ্টারি বিষয়ক ভাষ্য। খ্রীষ্টারি হল ঈশ্বরের শত্রু। বাইবেলের শেষকাল সম্পর্কিত ভাববাণী বিষয়ক গ্রন্থের একজন প্রণেতা বলছেন যে, খ্রীষ্টারি হচ্ছে এমন কিছু কিংবা এমন কেউ যে-কিনা রোম সাম্রাজ্যে বাস করত। কিছু লোক বিশ্বাস করে যে, আপনার ইচ্ছানুযায়ী যেকোন ধারণাকে সমর্থন দেবার জন্য আপনি বাইবেল ব্যবহার করতে পারেন।

কিন্তু স্বয়ং বাইবেল এই ভ্রান্ত ধারণাকে প্রশ্রয় দেয় না। বাইবেল আমাদের পড়তে ও জানতে আহ্বান জানায়। বাইবেল আমাদের শিক্ষা দেয় যে, বাইবেলে ঈশ্বর যাকিছু বলছেন তা আমরা জানতে ও বুঝতে পারি।

`পড়ুন, মথি ২৪:১৫; প্রকাশিত ১:৩; মথি ১১:২৯ ও যিরমিয় ৯:২৩, ২৪। বাইবেলের সত্য বোঝার ক্ষেত্রে ঈশ্বরের পরিকল্পনা সম্পর্কে এই পদগুলো আমাদের কি শিক্ষা দেয়?`

অনেক বিশ্ববিদ্যালয় শিক্ষার্থীদের শিক্ষা দিয়ে থাকে কীভাবে বাইবেল পড়তে হয়। অথচ, যে সকল অধ্যাপকেরা এই ক্লাশগুলো পড়িয়ে থাকে, তারা বাইবেল বিশ্বাস করে না। তারা হয়তো মনে করে যে, বাইবেলে বর্ণীত ঘটনাগুলো আমাদের সদাচরণ শিক্ষা দিয়ে থাকে। কিন্তু তারা বিশ্বাস করে না যে, ঘটনাগুলো বাস্তব, কিংবা ওগুলো আমাদের জন্য সত্যিই ঈশ্বরের বাক্য।

অর্থাৎ এই অধ্যাপকেরা বাইবেল পড়ে, কিন্তু তারা বিশ্বাস করে না যে, বাক্যগুলো ঈশ্বরের নিকট থেকে এসেছে। অন্যরা বাইবেল পড়ে এবং এমন কিছু শিক্ষা দেয় যা বাইবেলের বার্তার স্ব-বিরোধী। সুতরাং, যখন আমরা বাইবেল পড়ি, তখন আমাদের সতর্ক হতে হবে। প্রথমে, আমাদের হৃদয় ও জীবন যীশুকে সমর্পণ করতে হবে। আমরা যদি সেটা না করি, তাহলে আমরা হয়ত বাইবেলের বার্তা এবং ঈশ্বর বিষয়ক শিক্ষামালা বুঝতে পারব না। আমরা আমাদের ধারণা অপেক্ষাও আরও সহজে বাইবেলকে ভুল বুঝতে পারি। সে কারণে, অবশ্যই সঠিক মনোভাব নিয়ে এবং পবিত্র আত্মার সাহায্য নিয়ে আমাদের বাইবেল পড়তে হবে।

`কিছু লোক কেবল এ কারণে বাইবেল পড়ে থাকে, তাহল- তারা বাইবেলের বার্তা বিশ্বাস না করার জন্য অজুহাত ও কারণ খোঁজে। এই মনোভাব এবং এই চিন্তা পুরোপুরি অন্যায় কেন?`