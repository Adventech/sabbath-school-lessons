---
title:  কিছু গুরুত্বপূর্ণ নীতিমালা
date:   29/03/2025
---

### শাস্ত্রপাঠ

মথি ২৪:১৫; গীত ১৩৯:১-৬; দানিয়েল ১২:৪; মথি ৫:১৮; দানিয়েল ৭:৭।

> <p>মুখস্থপদ</p>
> “কিন্তু যে ব্যক্তি শ্লাঘা করে, সে এই বিষয়ের শ্লাঘা করুক যে, সে বুঝিতে পারে ও আমার এই পরিচয় পাইয়াছে যে, আমি সদাপ্রভু পৃথিবীতে দয়া, বিচার ও ধার্মিকতার অনুষ্ঠান করি, কারণ ঐ সকলে আমি প্রীত, ইহা সদাপ্রভু কহেন” (যিরমিয় ৯:২৪)।

ভবিষ্যৎ সম্পর্কে বাইবেলের ভাববাণীর নিহিতার্থ প্রসঙ্গে বেশিরভাগ খ্রীষ্টিয়ান একমত পোষণ করে না। ন-খ্রীষ্টিয়ানরা অধিকন্তু মনে করে যে, বাইবেলের শেষকালীন বার্তাগুলো হচ্ছে সময়ের একটি অপচয়। বার্তাগুলো অর্থ বিষয়ে খ্রীষ্টিয়ানরা যদি একমত না হতে পারে, তাহলে যে-কেউ কেন ওগুলো পড়ার কথা ভাববে? পরিতাপের বিষয় হল, খ্রীষ্টিয়ানরা ভাবতে শুরু করেছে যে, শেষকাল বিষয়ক ভাববাণী সম্বলিত বাইবেলের বিশেষ পুস্তকগুলো বুঝতে পারা যায় না। তাই, তারা ওগুলো পড়ে না।

পরিস্থিতি ভিন্নও হতে পরে। বহু শতাব্দী ধরে, বেশিরভাগ খ্রীষ্টিয়ান ভবিষ্যৎ সম্পর্কিত বাইবেলের ভাববাণী বুঝে আসছে। বেশিরভাগ খ্রীষ্টিয়ান ভাববাণীর নিহিতার্থ বিষয়ে একমত। ঈশ্বর চান যে, তাঁর সন্তানেরা তাঁর ভাববাণী বুঝুক: “কিন্তু হে ভ্রাতৃগণ, আমাদের প্রভু যীশু খ্রীষ্টের নামে আমি তোমাদিগকে বিনয় করিয়া বলি, তোমরা সকলে একই কথা বল, তোমাদের মধ্যে দলাদলি না হউক, কিন্তু এক মনে ও এক বিচারে পরিপক্ব হও” (১ করিন্থীয় ১:১০)। চলতি সপ্তাহে, আমরা বিশেষ কিছু গুরুত্বপূর্ণ নীতিমালার প্রতি দৃষ্টি দেব, যেগুলো আমাদেরকে ঈশ্বরের শেষকালীন বার্তার অর্থ বুঝতে সাহায্য করবে।