---
title:  ঈশ্বর চান আমরা যেন তাঁকে বুঝি
date:   31/03/2025
---

কখনও কি আপনাকে এমন কোন বিদেশী ব্যক্তির সঙ্গে যোগাযোগ করতে হয়েছে যার ভাষা আপনি ভালভাবে জানেন না? আপনি জানেন যে, তাকে কী বলতে হবে। কিন্তু যা বলা প্রয়োজন তা বলার মত শব্দ-সম্ভার আপনার নেই।

ঈশ্বর যখন আমাদের সঙ্গে কথা বলার চেষ্টা করলেন, তখন ঈশ্বরের একটি ভিন্ন সমস্যা হল। ঈশ্বর বলেন, “কারণ ভূতল হইতে আকাশমণ্ডল যত উচ্চ, তোমাদের পথ হইতে আমার পথ, ও তোমাদের সঙ্কল্প হইতে আমার সঙ্কল্প তত উচ্চ” (যিশাইয় ৫৫:৯)। সমস্যা এটা নয় যে, আমাদের সঙ্গে কথা বলার জন্য ঈশ্বরের শব্দ-সম্ভার নেই। সমস্যা হল এটা যে, ঈশ্বরকে পুরোপুরি বোঝার মত শব্দ-সম্ভার কিংবা মন আমাদের নেই।

**ঈশ্বরের জ্ঞান সম্পর্কে নিচের পদগুলো আমাদের কি শিক্ষা দেয়? আমাদের জ্ঞানে সঙ্গে ঈশ্বরের জ্ঞানের তুলনা কীভাবে হয়?**

`গীত ১৩৯:১-৬`

`গীত ১৪৭:৫`

`রোমীয় ১১:৩৩`

`১ যোহন ৩:২০`

`নিঃসন্দেহে, আমরা ঈশ্বরের মন পুরোপুরি বুঝি না। ঈশ্বরের কোন শুরু কিংবা শেষ নেই। ঈশ্বর সর্বজ্ঞ। তাঁর সৃষ্টির সহস্য সম্পর্কে আমরা সব কিছু বুঝি না। তাহলে, কিভাবে আমরা তাঁকে পুরোপুরি বুঝতে পারি? আমরা পারি না।`

আমরা হয়ত সব কিছু বুঝতে পারি না। কিন্তু আমরা সেই সব বিষয় বুঝতে পারি, অনুগ্রহ সম্পর্কে আমাদের যা-কিছু জানা দরকার (পড়ুন, ২ তীমথিয় ৩:১৪, ১৫)। বাইবেলে লিখিত শেষকালীন বার্তা আমাদেরকে ঈশ্বরের পরিত্রাণ পরিকল্পনা সম্পর্কে প্রচুর শিক্ষা দেয়। পরিশেষে, ঈশ্বরের ভাববাণী আমাদেরকে আমাদের পরিত্রাণের জন্য যীশুর কাছে ও তাঁর প্রতিজ্ঞার কাছে নিয়ে যায়। এই প্রতিজ্ঞা গ্রহণ করার জন্য যীশু প্রত্যেককে সাধছেন।

প্রভু যীশু সমস্তকিছু সৃষ্টি করেছেন (পড়ুন, কলসীয় ১:১৬; যোহন ১:১-৩)। তিনি এই পৃথিবীতে নেমে এলেন এবং পরে তিনি আমাদের পাপের জন্য ক্রুশের উপরে নিজেকে উৎসর্গ করলেন। যীশু আমাদের মত জঘন্যতম এক জনের জন্য মরলেন। এভাবে যীশু আমাদের সকলকে প্রচুর ভালবাসলেন। যেহেতু যীশু আমাদের প্রত্যেকের জন্য মরলেন, সেহেতু তিনি প্রত্যেককে পরিত্রাণ করতে চান, এমনকি এই জঘন্যতম আমাকে সহ। ঈশ্বর চান প্রত্যেকে জানুক যে, যীশুর মাধ্যমে তিনি কি সাধছেন। ঈশ্বর যা-কিছু উৎসর্গ করছেন, সে সম্পর্কে জানার জন্য বাইবেলের ভাববাণী আমাদের সাহায্য করে।