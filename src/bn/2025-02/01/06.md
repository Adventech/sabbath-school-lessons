---
title:  প্রতীক নাকি বাস্তব অভিজ্ঞতা
date:   03/04/2025
---

যখন আমরা ভবিষ্যৎ বিষয়ে বাইবেলের ভাববাণী পড়ি, তখন আমাদের অবশ্যই জানতে হবে যে, বাইবেল কখন একটি প্রতীক (বা রূপক) বলছে, কিংবা কখন একটি বাস্তব অভিজ্ঞতা (বা সত্য ঘটনা) বলছে। তাহলে, কীভাবে আমরা মনস্থির করতে পারব যে, বাইবেলের একজন লেখক রূপক বা প্রতীক ব্যবহার করে কথা বলছেন কিনা? কীভাবে আমরা জানতে পারি যে, প্রতীকের আসল অর্থ কি? এটি জানার সেরা পন্থা হল- আমাদের দেখতে হবে যে, অন্য লেখকরা সেই একই প্রতীকটি বা রূপকটি সমুদয় বাইবেলে কীভাবে ব্যবহার করছেন? আমাদের এটা অনুসন্ধান করলে চলবে না যে, প্রতীক বা রূপক কীভাবে বর্তমান সময়ে প্রয়োগ করা যায়। কিছু লোক মনে করে যে, দানিয়েল ৭ অধ্যায়ের ভলøুক হচ্ছে রাশিয়ার রূপক। কেন? কারণ, বহু লোক ঐ দেশের একটি প্রতীক হিসেবে ভলøুক ব্যবহার করে থাকে। কিন্তু যখন আমরা বাইবেলের ভাববাণী পড়ি, তখন আমরা এই পথে হাঁটতে পারি না।

**উল্লিখিত পদগুলো পড়ুন। প্রতিটি পদে আমরা কি প্রতীক দেখি, এবং সেই প্রতীকের মানে কি? মনে রাখবেন, বাইবেলের ব্যাখ্যা বাইবেলকেই দিতে দিন।**

`দানিয়েল ৭:৭; ৮:৩; ৭:২৪`

`প্রকাশিত ১:১৬; ইফিষীয় ৬:১৭; ইব্রীয় ৪:১২`

`প্রকাশিত ১২:১; ২১:২; ইফিষীয় ৫:৩১, ৩২; যিরমিয় ৬:২`

আবার, বাইবেলকেই বাইবেলের ব্যাখ্যা করতে দিন। যখন আমরা এই সহজ নীতিটি অনুসরণ করি, তখন বাইবেল বোঝার ক্ষেত্রে অনেক সমস্যা উধাও হয়ে যায়। এখানে কিছু উদারহণ তুলে ধরা হল: বাইবেল আমাদের দেখায় যে, শৃঙ্গ (বা শিং) একটি রাষ্ট্রীয় শক্তিকে বা একটি দেশকে বোঝায়। একটি তলোয়ার হচ্ছে বাইবেলের প্রতীক। একজন স্ত্রীলোক হতেপারে মণ্ডলীর একটি প্রতীক।

তাহলে, ঈশ্বর বাইবেলে কেন একটি প্রতীক কিংবা রূপক ব্যবহার করে কথা বলছেন? যোগাযোগের জন্য রূপক ব্যবহার করার পিছনে ঈশ্বরের অনেক কারণ থাকতে পারে। একটি উদাহরণ হল প্রকাশিত বাক্য পুস্তক; পুস্তকটি রোমকে বাবিল হিসেবে আখ্যা দিচ্ছে। চরম ভ্রষ্টতার কারণ হিসেবে বাইবেল যদি রোমের নাম নেয়, তাহলে মণ্ডলী হয়ত রোমের দ্বারা ইতোমধ্যে ভোগা তাড়না অপেক্ষা অধিকতর জঘন্য তাড়না ভুগত। কারণ যা-ই হোক না কেন, আমরা আস্থা রাখতে পারি যে, ঈশ্বর চান আমরা যেন প্রতীকের অর্থ বুঝি।