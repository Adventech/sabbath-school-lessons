---
title:  বাইবেল অধ্যয়ন
date:   02/04/2025
---

বাইবেলের শেষকালীন ঘটনাবলী বুঝতে পারার জন্য সেভেন্থ-ডে অ্যাড্ভেণ্টিস্টরা অনেকাংশে উইলিয়াম মিলারের কাছে ঋণী। শেষকাল সম্পর্কে বাইবেলের কিছু পদ উইলিয়াম মিলার সঠিকভাবে বুঝতে পারেননি। অনেকগুলো পদের মধ্যে একটি হল দানিয়েল ৮:১৪ পদ। কিন্তু মিলার বুঝেছিলেন যে, বাইবেলের ভবিষ্যৎ বিষয়ক ভাববাণী কীভাবে পড়তে হবে। এই পদগুলোর বিষয়ে তাঁর জ্ঞান সেভেন্থ ডে অ্যাড্ভেণ্টিষ্ট মণ্ডলীর সূত্রপাতে সাহায্য করেছিল।

`পড়ুন, মথি ৫:১৮; ২ তীমথিয় ৩:১৫-১৭; এবং লূক ২৪:২৭ পদ। ভবিষ্যৎ সম্পর্কে বাইবেলের ভাববাণী আমাদের যেভাবে পড়তে হবে, সে বিষয়ে এই পদগুলো আমাদের কি শিক্ষা দেয়?`

যখন আমরা বাইবেল পড়ি, তখন বহু খ্রীষ্টিয়ান একটি ভুল করে। ঘটনায় কী হচ্ছে তা ব্যাখ্যা করার জন্য তারা বাইবেলের একটি পদ ব্যবহার করে। কিন্তু এই খ্রীষ্টিয়ানরা অর্থ বোঝার জন্য এই পদকে বাইবেলের বাকী পদের সঙ্গে তুলনা করে না। তখন তারা ভবিষ্যৎ বিষয়ক বইগুলো লেখে যা কয়েক বছর পরই নতুন করে লেখার প্রয়োজন হয়। সে কারণে, যাকিছু ঘটছে বা ঘটবে বলে লেখকেরা বলছে, সে বিষয়ে তারা ভুল প্রমাণিত হয়।

সুতরাং, বাইবেল সঠিকভাবে কি করে পড়া যায় তা জানা খুবই গুরুত্বপূর্ণ। আমরা কেবল নির্বাচিত বিষয়বস্তুর কয়েকটি বাছাই করা পদ পড়ব না। উক্ত বিষয়বস্তু সম্পর্কে বাইবেল যা বলছে, তা সবই আমাদের পড়তে হবে। আমাদের অবশ্যই এও ভাবতে হবে যে, পদগুলো কেন লেখা হয়েছিল এবং কখন লেখা হয়েছিল। এই জ্ঞান আমাদের সেটা বুঝতে সাহায্য করে যা বাইবেল আসলে বলছে। তাহলে, বাইবেলকে দিয়ে আমরা সে-সব কথা বলাবো না, যা আমরা বলতে চাই।

`আপনি কি এমন কোন ব্যক্তিদের চেনেন, যারা কিনা কোন বিষয়ে তাদের বিশ্বাস প্রমাণ করার জন্য কেবল বাইবেলের নির্দিষ্ট পদগুলি ব্যবহার করে? এই একই লোকেরা উক্ত বিষয়বস্তু নিয়ে বাইবেলের বাকী পদগুলোর প্রতি ও শিক্ষামালার প্রতি মনোযোগ দেয় না। এই চিন্তা ভুল কেন? বাইবেল পড়ার সেরা পন্থা কি?`