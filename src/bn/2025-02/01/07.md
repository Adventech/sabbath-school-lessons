---
title:  অতিরিক্ত আলোচনা
date:   04/04/2025
---

“প্রচারকগণ এবং লোকবৃন্দ ঘোষণা করেছিলেন যে, দানিয়েল এবং প্রকাশিত বাক্যের ভবিষ্যদ্বাণী ছিল অবোধ্য নিগূঢ় রহস্য। কিন্তু খ্রীষ্ট তাঁর শিষ্যদেরকে তাদের সময়কালের সংঘটিতব্য ঘটনাবলি সম্পর্কে দানিয়েল ভাববাদীর বাক্যের প্রতি পরিচালিত করেছিলেন এবং বলেছিলেন: ‘যে জন পাঠ করে, সে বুঝুক’ (মথি ২৪:১৫)। আর এই উক্তি যে, প্রকাশিত বাক্য একটি নিগূঢ় রহস্য যা বোধগম্য নয়, পুস্তকখানির ক্ষুদ্র শিরোনামটি পরস্পর বিরোধী; “যীশু খ্রীষ্টের প্রকাশিত বাক্য, ঈশ্বর যাহা তাঁহাকে দান করিলেন, যেন তিনি, যাহা যাহা শীঘ্র ঘটিবে, সেই সকল আপন দাসগণকে দেখাইয়া দেন। . . . ধন্য, যে এই ভাববাণীর বাক্য সকল পাঠ করে, ও তাহা শ্রবণ করে এবং ইহাতে লিখিত বাক্য সকল পালন করে, কেননা কাল সন্নিকট’ (প্রকাশিত বাক্য ১:১-৩)।

“অনুপ্রেরণার সাক্ষ্যের পরিপ্রেক্ষিতে, মানুষ কীভাবে শিক্ষা দিতে দুঃসাহস দেখায় ও বলে যে, প্রকাশিত বাক্য একটি রহস্য যা মানবের বোধের অগম্য? এটি প্রকাশিত একটি নিগূঢ় রহস্য, একখানি উন্মুক্ত পুস্তক। প্রকাশিত বাক্য অধ্যয়ন মনকে দানিয়েলের ভবিষ্যদ্বাণীর দিকে পরিচালিত করে এবং এই দুটি পুস্তকই মনুষ্যের কাছে বিশ্বের ইতিহাসের সমাপ্তিতে সংঘটিতব্য ঘটনাবলি সম্পর্কে ঈশ্বর প্রদত্ত বর্তমান এবং অতীব গুরুত্বপূর্ণ শিক্ষা বা নির্দেশ উপস্থাপন করে যা এই।” -ঈলেন জি হোয়াইট, মহা-সংঘর্ষ, ২০২৩ সংস্করণ, পৃষ্ঠা: ২৯৯।

**আলোচ্য প্রশ্নাবলী:**

`ভবিষ্যত সম্পর্কে বাইবেলের ভাববাণী কীভাবে আপনার বিশ্বাসকে শক্তিমন্ত হতে সাহায্য করে? ভবিষ্যৎ বিষয়ে ঈশ্বরের প্রতি আস্থা রাখার ক্ষেত্রে দানিয়েল ২ অধ্যায় এবং তাঁর জ্ঞানের প্রতি আস্থা রাখার খজোরালো কারণ দর্শায়?`

`বাইবেলের ভাববাণী সম্পর্কে ভ্রান্ত ধারণা থেকে নিজেদেরকে কীভাবে করতে পারি? কখনও কখনও এই ভ্রান্ত ধারণা আমাদের মণ্ডলী থেকেই উদ্ভুত হয়। ‘সর্ববিষয়ের পরীক্ষা করে; যাহা ভাল, তাহা ধরিয়া রাখার’ ব্যাপারে যত্নবান হবার জন্য আমাদের অবশ্যই কি করতে হবে (১ থিষলনীকীয় ৫:২১)?`