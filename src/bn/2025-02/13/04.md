---
title:  বেল্শৎসরের ভোজসভা
date:   24/06/2025
---

৬১২ খ্রীষ্টপূর্বে বাবিলের এক সেনাদল নীনবীর বিরুদ্ধে যুদ্ধ করে এবং নীনবী পরাজিত হয়। নবূখদনিৎসরের পিতা একটি সেনাদলের নেতৃত্ব দেন, যে-দলে মাদীয় ও বাবিলীয় সেনারা অন্তর্ভুক্ত ছিল। পরে, বাবিল নগরী শক্তিমন্ত হয়ে ওঠে। রাজা নবূখদনিৎসর বাবিল নগরীকে পরাক্রমশালী করে তোলেন। নগরটি ধনী ও শক্তিশালী হয়। বাবিল সমগ্র পৃথিবীর রাণীতে পরিণত হয়। যে দেশগুলো সফল হতে চেয়েছে, সেই দেশগুলো বাবিলের বশ্যতা মেনে নিয়েছে।

আমরা যতদূর জানি, নবূখদনিৎসর ঈশ্বরের বিশ্বাস নিয়ে মৃত্যুবরণ করেন। প্রথম দিকে, তিনি ঘোষণা দিয়েছিলেন যে, পৃথিবীর সকল দেশের রাজাদের ঈশ্বর (দানিয়েল ৪:৩৪-৩৭)। দানিয়েল পুস্তকের পরের গল্পটি সেই রাজাকে নিয়ে শুরু হচ্ছে, যে-রাজা নবূখদনিৎসরের পর রাজত্ব করেন: বেলশৎসর।

`দানিয়েল ৫:১-৩১ পদ পড়ুন। এই পদগুলো থেকে আমরা কি গুরুত্বপূর্ণ আধ্যাত্মিক বার্তা লাভ করতে পারি? কি কারণে বেলশৎসর তার রাজত্ব হারান?`

হতেপারে, এই গল্পের সব থেকে কুৎসিত দিকটি আমরা দানিয়েল ৫:২২ পদে পাই। প্রথমে, দানিয়েল রাজাকে নবূখদনিৎসরের পতনের এবং পরে আবার তার উত্থানের গল্প বলেন। পরে, দানিয়েল বেলশৎসরকে বলেন, “হে বেল্শৎসর, আপনি তাঁহারই পুত্র, আপনি এই সকল জ্ঞাত হইলেও আপনি অন্তঃকরণ নম্র করেন নাই” (দানিয়েল ৫:২২)। দানিয়েল কি বোঝালেন? বেলশৎসর সত্য জানতেন। হতেপারে, তিনি নিজের চোখে দেখননি যে, নবূখদনিৎসরের প্রতি কী ঘটেছিল। কিন্তু তিনি গল্পটি জানতেন এবং গল্প থেকে শিক্ষা নিতে চাইলেন না। বেল্শৎসর একই কাজ করার সিদ্ধান্তে অটল থাকলেন, যা করে নবূখদনিৎসর চরম সঙ্কটে পড়েছিলেন।

দুরা সমভূমিতে স্বর্ণময় প্রতিমা নির্মাণ করার সময়ে নবূখদনিৎসর জনসম্মুখে ঈশ্বরের ভাববাণী অগ্রাহ্য করেছিলেন। একইভাবে, বেলশৎসর জনসম্মুখে ঈশ্বরের ভাববাণীর বিরুদ্ধাচরণ করলেন। বেলশৎসর যিহূদীদের পবিত্র মন্দিরের গামলা ও পেয়ালা দেবতাদের সম্মানে ব্যবহার করেন। যিহূদী অধু্যষিত বাবিলকে এবং যে ঈশ্বর তার রাজ্য বিনষ্ট করবেন বলে বলেছিলেন, উভয়কে বেলশৎসর দেখিয়ে দিতে চাইলেন।

বেলশৎসরের পদক্ষেপ দেখালো যে, তিনি ঈশ্বরের প্রতি বশ্যতা অস্বীকার করেছেন। বাস্তবতা জানার অনেক ‘প্রমাণ’ বেলশৎসরের ছিল। সত্য জানার অনেক জ্ঞান তার ছিল। সমস্যাটা বেলশৎসরের মাথায় কিংবা মনে ছিল না। সমস্যাটি ছিল তার অন্তরে। শেষকালে প্রত্যেকেই সত্য শুনবে। তখন, তাদের অবশ্যই সিদ্ধান্ত নিতে হবে যে, তারা গ্রহণ করবে নাকি প্রত্যাখ্যান করবে। বেলশৎসরের ন্যায়, তাদের সিদ্ধান্তও তাদের হৃদয় বা অন্তরের উপর নির্ভর করবে।