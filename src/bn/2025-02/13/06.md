---
title:  কোরস, ঈশ্বরের মনোনীত ‘রাজা’
date:   26/06/2025
---

কোরস যখন বাবিল নগরীর উপর নিয়ন্ত্রণ নেন, তখন ঈশরের লোকদের মুক্তি দেওয়া হয়। পারস্য যিহূদীদের অনুমতি দেয় যেন তারা প্রতিজ্ঞাত দেশে ফিরে যায় এবং তাদের মন্দির পুনর্নির্মাণ করে। কোরসে অধীনে পারস্য রাজ্য ইতিহাসের সর্ব বৃহৎ সম্রাজ্য হয়। ইতিহাস লেখক টম হোল্যাণ্ড বলেন যে, “ইতিহাসের ভিন্ন ভিন্ন অনেক দেশ পারস্যের কর্তৃত্বের অধীন ছিল।” -ডমিনিয়ন বেসিক বুক্স, পৃষ্ঠা: ২৫।

কোরস নামের লোকটি ছিল ‘মহান রাজা’ বা ‘রাজাদের রাজা।’ কোরস আমাদের দেখান যে, যীশু যখন তাঁর মণ্ডলীর পক্ষ হয়ে ফিরে আসবেন, তখন কী হবে: যীশু হলেন সেই রাজা যিনি পূর্ব দিক থেকে আসছেন (তুলনা করুন, মথি ২৪:২৭)। যীশু বাবিলের উপর যুদ্ধ হানবেন। যীশু তাঁর লোকদেরকে বাবিল থেকে পলায়ন করতে সাহায্য করবেন। যীশু তাঁর লোকদের প্রতিজ্ঞাত দেশে আনবেন। (পড়ুন, প্রকাশিত ১৯:১১-১৬)। সে-কারণে ঈশ্বর কোরসকে তাঁর ‘মনোনীত রাজা’ আখ্যা দিচ্ছেন (যিশাইয় ৪৫:১)। বাবিলের বিরুদ্ধে কোরসের যুদ্ধ হচ্ছে একটি প্রতীক যা আমাদেরকে যীশুর দ্বিতীয় আগমন দেখায়।

`২ বংশাবলি ৩৬:২২, ২৩ পদ পড়ুন। কোরসের ঘটনাটি কীভাবে আমাদেরকে নবূখদনিৎসরের ঘটনা বুঝতে সাহায্য করে? ২ বংশাবলি ৩৬:২২, ২৩ পদে বলবৎ করা আইনের অর্থ কি? এই আইন সহস্রাধিক বছর পর কীভাবে আমাদেরকে যীশুর প্রথম আগমনের কথা স্মরণ করিয়ে দেয়?`

অদ্য, মালাখি পুস্তক দিয়ে পুরাতন নিয়ম সমাপ্ত হচ্ছে। কিন্তু অতীতে, কোরসের ঘোষণা দিয়ে পুরাতন নিয়ম শেষ হয়েছিল, যা আমরা ২ বংশাবলি ৩৬:২২, ২৩ পদে পাই। পরে, নূতন নিয়মের মথি পুস্তক এলো, যা যীশুর জন্ম বিবরণী দিয়ে শুরু হচ্ছে। কোরস ছিলেন যীশুর প্রতীক। কোরস যিহূদীদেরকে তাদের মন্দির পুনর্নির্মাণের নির্দেশ দিয়েছিলেন। একইভাবে, যীশু পুনরুত্থিত হবার পর এবং স্বর্গে যাবার পর, তিনি স্বর্গীয় ধর্মধামে তাঁর কাজ শুরু করলেন। শেষকালে তাঁর লোকদের মুক্ত করার মাধ্যমে তাঁর এই কাজ শেষ হবে। নিঃসন্দেহে, কোরস যীশুর নিখুঁত প্রতীক নন। কোন প্রতীকই নিখুঁত নয়। প্রতিটি প্রতীকের নিহিতার্থ পাঠ করার ব্যাপারে আমাদের অবশ্যই সাবধান হতে হবে। একই সঙ্গে, বুঝতে হবে যে, কোরস হচ্ছেন যীশুর বিষয়ে ব্যবহারিক প্রতীক স্বরূপ, যা আমাদের ভালভাবে বুঝতে সাহায্য করবে যে, শেষকালে কী হবে।

`তাঁর কাজ প্রদর্শনের বিষয়ে এবং তাঁর লোকদের প্রতি তাঁর প্রতিজ্ঞা রক্ষা করার বিষয়ে ঈশ্বর পারস্যের একজন রাজাকে ব্যবহার করলেন। এই তথ্যটি কীভাবে আমাদের বুঝতে সাহায্য করে যে, সদাপ্রভু তাঁর কাজ সম্পন্ন করবেন, ঠিক যেমনিভাবে তিনি আমাদের কাছে প্রতিজ্ঞা করেছেন?`