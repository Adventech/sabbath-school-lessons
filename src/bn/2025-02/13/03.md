---
title:  নীনবী মন ফেরায়
date:   23/06/2025
---

নীনবীর লোকদের প্রতি যোনার বার্তা ছিল সরল: তাদের পাপের জন্য ঈশ্বর তাদেরকে শাস্তি দিতে প্রস্তুত। “পরে যোনা নগরে প্রবেশ করিতে আরম্ভ করিয়া এক দিনের পথ গেলেন, এবং ঘোষণা করিলেন, বলিলেন, ‘আর চলি¬শ দিন গত হইলে নীনবী উৎপাটিত হইবে’” (যোনা ৩:৪)।

নীনবী বিনষ্ট হল না। তখন কি হল? যোনা কি তখন ঈশ্বরের ভাববাদী রইলেন? যা ঘটবে বলে বলা হয়েছিল, তা কেন ঘটল না?

`যোনা ৩:৫-১০ পদ পড়ুন। বার্তাটি কেন বলবৎ হল না?`

পুরো নগরী তাদের পাপ স্বীকার করল। তাই, ঈশ্বর নীনবী নষ্ট করলেন না, অন্তত সেই সময়ের জন্য। “ঈশ্বর নীনবীকে শাস্তি দিলেন না। যে লোকেরা ঈশ্বরকে জানত না, সেই লোকেরা ঈশ্বরকে ও তাঁর ব্যবস্থাকে মর্যাদা দিল। নীনবী ধ্বংস হবার আগে অনেক বছর পেরিয়ে গেছে। এর কারণ ছিল, নীনবীর লোকেরা ঈশ্বরকে অমর্যাদা করেছিল এবং গর্বান্ধ হয়েছিল।” -ঈলেন জি হোয়াইট, প্রফেট্স অ্যাণ্ড কিংস, পৃষ্ঠা: ২৭১।

আমরা কি আশা করতে পারি যে, শেষকালে যখন আমরা এই পৃথিবীর লোকদের কাছে ঈশ্বর শেষ সতর্কবার্তা প্রচার করছি, তখনও এই একই ঘটনা ঘটুক? হ্যাঁ ও না। হ্যাঁ এই কারণে যে, সকল স্থানের লোকেরা সতর্কবার্তা শুনবে, “হে আমার প্রজাগণ, উহা হইতে বাহিরে আইস, যেন উহার পাপ সকলের সহভাগী না হও, এবং উহার আঘাত সকল যেন প্রাপ্ত না হও” (প্রকাশিত ১৮:৪)। পৃথিবীর সকল স্থানের লোকেরা ঈশ্বরের পক্ষে এবং পশুর বিপক্ষে অবস্থান নেবে। এই দলটির “ধৈর্য দেখা যায়, যাহারা ঈশ্বরের আজ্ঞা পালন করে ও যীশুর বিশ্বাস ধারণ করে” (প্রকাশিত ১৪:১২)। শেষকালে বাস করা এই লোকেরা অনেকাংশে নীনবীর লোকদের মত হবে। ঈশ্বর তাদেরকে öলনের শাস্তি দেবেন না।

একই সময়ে, আমাদের বুঝতে হবে যে, ঈশ্বর বলেছিলেন, লোকেরা যদি পাপকাজ বন্ধ না করে, তাহলে তারা বিনষ্ট হবে (যিরমিয় ১৮:৭-১০ পদ পড়ুন)। কখনও কখনও আমরা যা করি কিংবা আমরা যা না করি, তা আশু ঘটনাকে বদলে দেবে না। ঈশ্বর যা বলেন তা তিনি করবেন: প্রথম ও দ্বিতীয় আগমন, পশুর ছাপ, শেষ সপ্ত আঘাত, শেষকালীন তাড়না। আমরা যা-ই করি না কেন, এই ঘটনাগুলো ঘটা থামাতে পারবে না। শেষকালীন ঘটনার সময়ে আমরা কোন্ পক্ষে অবস্থান নেব, তা আমাদের কৃতকর্মই ঠিক করে দেবে।

`আসন্ন চ‚ড়ান্ত পরীক্ষায় উৎকৃষ্ট সিদ্ধান্তটি নেবার জন্য আপনার বর্তমানের কোন্ সিদ্ধান্তগুলো আপনাকে সাহায্য করতে পারে?`