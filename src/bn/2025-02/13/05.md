---
title:  ইউফে«টিস নদী যখন শুকিয়ে যায়
date:   25/06/2025
---

যে একটি কারণে বাবিল নগরী শক্তিশালী হয়েছিল, তাহল- ইউফে«টিস নদী। বাবিলের প্রাচীরের নিচ দিয়ে নদীটি প্রবাহিত হত, এবং নদীটি বাবিলকে প্রয়োজনীয় জল দিত। ইউফে«টিস নদীটি ছিল নগরের সব থেকে বড় দুর্বলতা। নিটোক্রিস নামে প্রাচীন বাবিলের একজন রাণী নদীটিকে কেন্দ্র করে একটি রাস্তা নির্মাণ করতে চেয়েছিলেন। সুতরাং, তিনি নদীটির জল জলাভূমিতে প্রবাহিত করেন এবং নদীটি শুকান। পরে, দক্ষ কর্মিরা শুকনো নদীতে নামেন এবং সহজে তাদের কাজ করেন।

কোরস ভেবেছিলেন যে, তিনিও নিটোক্রিসের মত একই কাজ করতে পারেন কিনা। সুতরাং, কোরস ইউফে«টিস নদীটি শুকালেন এবং নগরের প্রাচীরের নিচ দিয়ে তার সেনা প্রবেশের পথ করলেন। কোরস ও তার সেনাবাহিনী যখন নগর প্রাচীরের ভিতরে প্রবেশ করল, তারা দেখল যে, নগরটি কেউই পাহারা দিচ্ছে না। সুতরাং, এই এক রাতেই নগরের পতন হয়। প্রাচীন গ্রিকের একজন লেখক হেরোডোটাস আমাদের বলেন, “বাবিলের কেন্দ্রস্থলে থাকা লোকেরা জানতও না যে, পারস্য তাদের নগরের বহিরাংশের দখল নিয়েছে। বাবিল তখন একটি উৎসবে মত্ত ছিল। নগরের প্রত্যেকে তখন নাচ-গান ও আনন্দ-উল্লাসে মেতেছিল।” -দি হিস্টোরিস, পৃষ্ঠা: ৯৪।

`তুলনা করুন- দানিয়েল ৫:১৮-৩১ এবং প্রকাশিত বাক্য ১৬:১২-১৯। প্রকাশিত বাক্য পুস্তকে বর্ণীত শেষ সপ্ত আঘাত এবং বাবিলের পতন বিষয়ক গল্পের মধ্যে মিল কোথায়?`

যীশু তাঁর শিষ্যদের বর্ণনা করে জানান যে, শেষকালীন চিহ্নাবলী কীভাবে বুঝতে হবে: “অতএব জাগিয়া থাক, কেননা তোমাদের প্রভু কোন্ দিন আসিবেন, তাহা তোমরা জান না। কিন্তু ইহা জানিও, চোর কোন্ প্রহরে আসিবে, তাহা যদি গৃহকর্তা জানিত, তবে জাগিয়া থাকিত, নিজ গৃহে সিঁধ কাটিতে দিত না” (মথি ২৪:৪২, ৪৩)। বাবিলের পতনের ন্যায়, যীশুর দ্বিতীয় আগমন হঠাৎ করে হবে যা কিছু লোককে অবাক করবে। কিন্তু দ্বিতীয় আগমনে কারও অবাক হবার কিছু নেই। যীশু আগমনের প্রমাণ হিসেবে অনেক ভাববাণী ঈশ্বর বাইবেলে দিয়েছেন।

এই জগতের লোকেরা দ্বিতীয় আগমনে অবাক হবে। কেন? কারণ, যা-কিছু ঘটবে বলে ঈশ্বর জানিয়েছেন, সে-সবে তারা বিশ্বাস করছে না।

`ঈশ্বর শেষকাল বিষয়ক অনেক সতর্কবার্তা আমাদের দিচ্ছেন। প্রকাশিত বাক্য ১৬:১৫ পদ হচ্ছে একটি উদাহরণ। এই পদের সতর্কবার্তা সত্বেও, কীভাবে এটি আমাদেরকে যীশুর সুসমাচার দেখায়? ‘বস্ত্র রক্ষা’ না করা বলতে কি বোঝায়?`