---
title:  ঈশ্বরের প্রেমের জ্ঞান
date:   07/04/2025
---

যখন আমরা প্রেম সম্পর্কে বাইবেলের সত্য বুঝি, তখন আমরা ভবিষ্যৎ বিষয়ে ঈশ্বরের ভাববাণী ভালোভাবে বুঝব। ভালো ও মন্দের মধ্যকার মহাসংঘর্ষের অন্যতম একটি গুরুত্বপূর্ণ অনুষঙ্গ হচ্ছে প্রেম। অনেক লোক ঈশ্বরের প্রেম ও দয়া সম্পর্কে বাইবেলের সত্য বোঝে না। ভালো ও মন্দের মধ্যকার মহা-সংঘর্ষ সমাপ্ত হবার পর, ঈশ্বরের প্রেমের পরবর্তী অবস্থা সম্পর্কে ঈলেন হোয়াইট বলেন: “স্বর্গ ও পৃথিবীর সমস্তকিছু পরিষ্কার হয়ে গেছে। ঈশ্বর যাকিছু সৃষ্টি করেছেন তা এখন শান্ত ও খুশি। ঈশ্বর সমস্তকিছু জীবন, আলো ও আনন্দ দ্বারা পূর্ণ করছেন। ক্ষুদ্রতম থেকে বৃহত্তম- পৃথিবীর সমস্ত সৃষ্টিকুল ঘোষণা করছে যে, ঈশ্বর প্রেম।” -দি গ্রেট কণ্ট্রোভার্সি, পৃষ্ঠা: ৬৭৮।

`আদি ২২:১-১৩ পদ পড়ুন। আদি ২২:২ পদে আমরা প্রথমবারের মত বাইবেলে ‘প্রেম’ সম্পর্কে পাই। ঈশ্বরের প্রেম সম্পর্কে এই ঘটনা আমাদের কি শিক্ষা দেয়?`

মাঝেমাঝে বাইবেলের শিক্ষার্থীরা প্রথমবারের মত একই অনুষঙ্গ নিয়ে বাইবেলের ভিন্ন পুস্তকগুলোর প্রতি দৃষ্টি দেয়। আমাদের বিষয়বস্তু যদি ‘প্রেম’ হয়, তাহলে আমরা পাঠ করতে চাইব যে, সুসমাচার এ বিষয়ে কী বলে। মথি, মার্ক, লূক ও যোহন হচ্ছেন সুসমাচার লেখক। সুসমাচারের লেখকরা মথি ৩:১৭; মার্ক ১:১১; লূক ৩:২২ ও যোহন ৩:১৬ পদে প্রথমবারের মত ‘প্রেম’ সম্পর্কে বলছে।

সুসমাচারের পুস্তকে প্রেম সম্পর্কে যোহনের বক্তব্য আমাদের প্রথমবারের মত ঈশ্বরের প্রেম ভালোভাবে বুঝতে সাহায্য করে। যোহন পুস্তকের পদগুলো আমাদের বেদীর উপরে শায়িত ইস্হাকের গল্প স্মরণ করতে সাহায্য করে (আদি ২২:৯)। ঈশ্বরের প্রতি অব্রাহামের বিশ্বাস ছিল জোরালো। অব্রাহাম বিশ্বাস করতেন যে, ইস্হাককে ঈশ্বরের উদ্দেশ্যে হোমবলি দেওয়া হলেও, ঈশ্বর তাকে মৃত্যু থেকে তুলতে পারেন (ইব্রীয় ১১:১৯)। অব্রাহামের যজ্ঞবলি মানবের জন্য ঈশ্বরের প্রেম প্রদর্শন করেছে। ঈশ্বর আমাদের এমন প্রেম করলেন যে, তিনি ‘তাঁর একমাত্র পুত্রকে দান করিলেন” (যোহন ৩:১৬; আরও পড়ুন আদি ২২:২, ১২, ১৬)। পরে, ঈশ্বর তাঁর পুত্রকে মৃত্যু থেকে তুললেন। সুতরাং, আমরা দেখি, আদি ২২ অধ্যায় হচ্ছে আমাদের জন্য ঈশ্বরের প্রেমের একটি দৃষ্টান্ত।

`কীভাবে আমরা অন্যদের জন্য সেই একই প্রেম অনুভব করতে পারি যেমন প্রেম আমাদের জন্য ঈশ্বর অনুভব করেছিলেন? আমাদের বেশিরভাগ লোকের জন্য এই প্রেম অনুভব করা কঠিন কেন?`