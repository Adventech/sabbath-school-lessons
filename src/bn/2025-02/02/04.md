---
title:  "ইস্হাকের প্রশ্ন: মেষ কোথায়?"
date:   08/04/2025
---

বাইবেল আদি ২২ অধ্যায়ে প্রথম বারের মত ‘সেহ্’ (ইব্রীয় ভাষায়- মেষ) নিয়ে কথা বলছে। যেমনিভাবে আমরা গতকাল দেখেছি, এটি হচ্ছে একই ঘটনা যেটি বাইবেলে প্রথমবারে মত প্রেম সম্পর্কে বলে। মেষশাবক হচ্ছে প্রকাশিত বাক্য পুস্তকে অন্যতম সর্বাপেক্ষা গুরুত্বপূর্ণ একটি রূপক। এই পুস্তকে যীশু ‘মেষশাবক’ নামটি বিশের অধিকবার উল্লেখ করেছেন। প্রকাশিত বাক্য পুস্তকের অন্যতম সর্বাপেক্ষা গুরুত্বপূর্ণ অধ্যায়গুলিতে আমরা ঈশ্বরের স্বর্গীয় সিংহাসন কক্ষে দর্শনযোগে যোহনের ভ্রমণ সম্পর্কে পাই (প্রকাশিত ৪ ও ৫ অধ্যায়)। ৫ম অধ্যায়ে মেষশাবকের একটি গুরুত্বপূর্ণ ভূমিকা রয়েছে।

`আদি ২২:৭, ৮; যাত্রা ১২:৩-১৩ এবং প্রকাশিত বাক্য ৫:৫-১০ পদ পড়ুন। ইস্হাককে উৎসর্গ করার বিষয়ে অব্রাহামের গল্পটির দ্বারা বাইবেলের লেখকরা কীভাবে মেষশাবকের রূপক ব্যবহার করছেন? প্রকাশিত বাক্য ৫ অধ্যায়ে যোহন যা দেখছেন অব্রাহাম ও ইস্হাকের গল্প তা বর্ণনা করতে কীভাবে সাহায্য করছে?`

আবার, ইস্হাক যখন প্রশ্ন করেন যে, ‘মেষশাবক কোথায়?’ (আদি ২২:৭), তখন আমরা প্রথম বারের মত ‘সেহ্’ শব্দটির বিষয় প্রথমবার পাঠ করছি। বাইবেলের অবশিষ্ট অংশটি এই প্রশ্নের উত্তর দিচ্ছে। পুরাতন নিয়মের অন্য ৩৮টি পুস্তক ক্রমান্বয়ে এই প্রশ্নের উত্তর দিচ্ছে। পুরাতন নিয়মে বর্ণীত দায়ূদ রাজার বলিদানের গল্প থেকে, আমরা বার বার ইস্হাকের প্রশ্নের উত্তর পাই। পুরাতন নিয়মে ভবিষ্যৎ ত্রাণকর্তার বিষয়েও ভাববাণী বলছে। নূতন নিয়মে, তখনই ইস্হাকের প্রশ্নের উত্তর পাওয়া গেল, যখন যীশু তাঁর লোকদের সাহায্য করার জন্য এই পৃথিবীতে এলেন এবং ক্রুশের উপরে মরলেন।

এই সময়ের মধ্যে, প্রথম বারের মত দেখুন, যীশুর বিষয় বলতে গিয়ে যোহন একটি মেষশাবক সম্পর্কে বলছেন। যোহন ১:২৯-৩৪ পদে, যোহন লিখছেন যোহন বাপ্তাইজকের বিষয়ে। যোহন বাপ্তাইজক ব্যক্তিগতভাবে ইস্হাকের প্রশ্নের উত্তর দিচ্ছেন। এই ঘটনায়, পাপীরা তাদের পাপ স্বীকার করছে। তারা বাপ্তাইজিত হচ্ছে। বাপ্তিস্ম হচ্ছে পাপীর আত্মিক জীবনের মৃত্যুর এবং যীশুতে একটি নতুন জীবন লাভের রূপক। পরে, যীশু, ঈশ্বরের মেষশাবক, আসেন এবং আকাশের দরজা খুলে যায়। স্বর্গ থেকে একটি কণ্ঠস্বর যীশুর উদ্দেশ্যে ঘোষণা করেন: “ইনিই আমার প্রিয় পুত্র, ইহাঁতেই আমি প্রীত” (মথি ৩:১৭)। লক্ষ্য করুন যে, একটি কণ্ঠস্বর (সদাপ্রভুর দূত) স্বর্গ থেকে অব্রাহাম ও ইস্হাকের জিজ্ঞসার সমাধান দিচ্ছেন (আদি ২২:১১-১৪)।

এই পদগুলো দেখায় যে, ঈশ্বরের মেষশাবক হচ্ছেন আমাদের অনুকল্প। যোহনের দর্শনের মাধ্যমে বাইবেলের সত্য আমাদেরকে মেষশাবকের বিষয়টি ভালভাবে বুঝতে সাহায্য করে (প্রকাশিত বাক্য ৫)।