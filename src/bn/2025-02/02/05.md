---
title:  মৃত্যুর অভিজ্ঞতা
date:   09/04/2025
---

বাইবেলের শেষকালীন বার্তায় মৃত্যুর প্রসঙ্গটি হচ্ছে একটি গুরুত্বপূর্ণ প্রসঙ্গ। বাইবেলে প্রথমবার বলা মৃত্যুর বিষয়টি আমাদের পাপের সমস্যা ভালভাবে বুঝতে সাহায্য করে। এটা আমাদের আরও ভালভাবে বুঝতে সাহায্য করে যে, ঈশ্বর কীভাবে পাপের সমস্যা সমাধান করলেন।

`বাইবেল কারও মৃত্যুবরণ করার বিষয় প্রথম বারের মত আদি ৪:৮-১৫ পদে বলছে। বাইবেল আদি ২:১৫-১৭ পদে প্রথম বারের মত মৃত্যুর বিষয় বলছে। এছাড়া, ১ করিন্থীয় ১৫:১৫-১৯ এবং প্রকাশিত ১:১৮ পদ পড়ুন। এই পদগুলো কি বলছে যে, লোকেরা কেন মারা যায় এবং মৃত্যু সম্পর্কে ঈশ্বরের চিন্তা কি? মৃত্যুর সমস্যা ঈশ্বর কীভাবে সমাধান করবেন?`

আমরা সচরাচর বলি যে, ‘মৃত্যু জীবনেরই অংশ।’ এটি মিথ্যা কথা। মৃত্যু হচ্ছে জীবনাপেক্ষা পুরোপুরি উল্টো বিষয়। এই পৃথিবীতে মৃত্যু আমাদের অভিজ্ঞতার অংশ হবার কথা ছিল না। আমাদের মৃত্যুবরণ করতে হয়। কিন্তু মৃত্যুর দ্বার-প্রান্তে পৌঁছে আমরা মৃত্যুর বিরুদ্ধে কঠিন লড়াই করি; মানুষ হিসেবে ব্যাপারটা আমরা এমনভাবে দেখি যে, মৃত্যু একটা চরম ভুল। মৃত্যু এতটাই বেদনাদায়ক যে, কিছু কিছু মৃত্যু আমাদেরকে অন্য মৃত্যুগুলো অপেক্ষা অধিক ব্যথিত করে। একটি শিশু যখন মারা যায়, আমরা ব্যথিত হই। আমাদের মনে হয় যে, শিশুটির পূর্বে তার পিতামাতার মৃত্যু হলে ভালো হত। সুতরাং, একটি শিশু যখন তার পিতামাতার পূর্বে মারা যায়, তখন তার প্রিয়জনদের কাছে শিশুটির মৃত্যু অত্যন্ত বেদনার মনে হয়।

বাইবেলে আমরা প্রথম যে মৃত্যুটির বিষয় পড়ি, সেটি হল হেবলের মৃত্যু। খুনী পুত্র কয়িনের দ্বারা ধার্মিক পুত্র হেবলের হত্যাকাণ্ডে পিতামাতা-আদম ও হবা অত্যন্ত ব্যথিত হন। হেবলের মৃত্যু ন্যায়সঙ্গত ছিল না।

যীশুর বিষয় চিন্তা করুন। যীশু ছিলেন ধার্মিক। কয়িন যেমন হেবলকে হত্যা করেছিল, তদ্রƒপ দুষ্ট লোকেরা যীশুকে হত্যা করেছিল। যীশুর মৃত্যু ন্যায়সঙ্গত ছিল না। হেবলের মৃত্যু কিভাবে আমাদেরকে ক্রুশের উপরে যীশুর মৃত্যুর বিষয়টি বুঝতে সাহায্য করে? হেবলের মৃত্যু কীভাবে আমাদের বুঝতে সাহায্য করে যে, যীশুর এ কথার মানে কী: “মৃত্যুর ও পাতালের চাবি আমার হস্তে আছে” (প্রকাশিত ১:১৮)। যীশুর মাধ্যমে ঈশ্বর আমাদের কি সাধছেন?

`পাপের সমস্যা যদি সমাধান না হয়, তাহলে আমাদের জীবনের কোনো মানে থাকবে না কেন? ক্রুশের উপরে যীশু যা করলেন, সে-জন্য আমাদের যে কতটা কৃতজ্ঞ থাকতে হবে, এ ব্যাপারে আপনার উত্তর আমাদের কি শিক্ষা দেয়?`