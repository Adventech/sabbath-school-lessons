---
title:  একটি গুরুত্বপূর্ণ নীতি
date:   06/04/2025
---

আদিপুস্তকে, ঈশ্বর সেই ধারণাটি দেখিয়ে দিচ্ছেন যা আমরা বাইবেলের অন্য পুস্তকগুলোর বিষয়ে পাঠ করব। বাইবেল প্রথমবার ধারণা বা একটি প্রতীক সম্পর্কে বলছে; এই ধারণা কিংবা প্রতীক বিষয়ে আমরা এমন কিছু জেনেছি যা আমাদের বুঝতে সাহায্য করবে যে, পরবর্তীতে এটা কীভাবে ব্যবহার করা হবে।

এই শিক্ষা বাইবেল অধ্যয়নের ক্ষেত্রে একটি গুরুত্বপূর্ণ নীতি বুঝতে সাহায্য করে। ঈশ্বর তাঁর সন্তানদের বিভিন্ন সময়ে তথ্য দিয়ে আসছেন। প্রথমে, সদাপ্রভু বাইবেলে আমাদের একটি মৌলিক ধারণা দেন। পরে, বছরের পর বছর ধরে বাইবেলের বিভিন্ন অংশে তিনি এই ধারণা সম্পর্কে আমাদের আরও ধারণা দিয়ে আসছেন।

`যিশাইয় ৪০:৭, ৮; মালাখি ৩:৬ এবং ইব্রীয় ১৩:৮ পদ পড়ুন। এই পদগুলো থেকে আপনি কি গুরুত্বপূর্ণ নীতি শিখতে পারেন? ভবিষ্যৎ সম্পর্কে বাইবেলের ভাববাণি পাঠে এই নীতি কীভাবে আপনাকে সাহায্য করে?`

অনেক আধুনিক বিশ্লেষক বিশ্বাস করে যে, জীবন বিষয়ক সত্য আমরা জানতে পারি না। এই বিশ্লেষকরা বলে যে, সত্য হচ্ছে এমন কিছু যা সময়ের সঙ্গে সঙ্গে পরিবর্তন হয়।

কিন্তু ঈশ্বর যখন শিক্ষা দেন যে, সত্য কী, তখন তিনি এ বিষয়ে তাঁর মন পরিবর্তন করেন না। আমরা তখন যীশুর উপর আস্থা রাখতে পারি যখন তিনি আমাদের সত্য শিক্ষা দিতে শুরু করেন। সত্য বিষয়ক নতুন ধারণা এর প্রথম অর্থ পরিবর্তন করে না। বাইবেলের পুরাতন সত্যগুলো ভালভাবে বুঝতে নতুন ধারণাগুলো আমাদের সাহায্য করে। সুতরাং, আদিপুস্তক বোঝার জন্য আমাদের সেরা চেষ্টাটি করতে হবে। এই পুস্তকে আপনি অনেক গুরুত্বপূর্ণ ধারণা পাবেন যা প্রথম বারের মত বর্ণনা করা হয়েছে। তখন আপনি বাইবেলের অবশিষ্টাংশে অন্য ধারণাগুলোর বিষয়ে একটি মৌলিক ধারণা পাবেন।

`এটা কেন অত্যন্ত গুরুত্বপূর্ণ যে, আমরা যেন বাইবেলের বিশ্বাসকে এবং এর শিক্ষামালাকে কারও দ্বারা কিংবা কোন কিছুর দ্বারা দুর্বল হতে না দেই? কী কারণে বাইবেলের সত্যে আমাদের বিশ্বাস দুর্বল হয়ে পড়ে?`