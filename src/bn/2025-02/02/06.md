---
title:  সর্প
date:   10/04/2025
---

প্রকাশিত বাক্য পুস্তকে উপাসনা একটি গুরুত্বপূর্ণ বিষয়। নাগ মিথ্যা উপাসনার উদ্ভাবক (প্রকাশিত ১৩:২-৪)। নাগ হচ্ছে শয়তানের একটি রূপক। শয়তানের আরেক নাম লূসিফর; সে এক পতিত দূত। যোহন লূসিফরকে নাগের সঙ্গে তুলনা করছেন। এই বর্ণনাটি আমাদের সেই এদন উদ্যানের সাপের কথা স্মরণ করিয়ে দেয়। সর্প এদন উদ্যানে আদম ও হবাকে ভোলাতে চেয়েছিল যেন তারা ঈশ্বরের বিরুদ্ধে লড়াই করেন।

`প্রকাশিত ১২:১-৯ পদের সঙ্গে আদি ৩:১-৫ পদের তুলনা করুন। প্রতিটি ঘটনায় অভিন্ন মিল কোথায়? আদিপুস্তকে বর্ণীত সর্প বিষয়ক গল্পটি কীভাবে আমাদের কিছু কিছু কারণ বুঝতে সাহায্য করে, যে-কারণগুলো প্রকাশিত বাক্য পুস্তকে বর্ণীত স্বর্গীয় যুদ্ধের দিকে পরিচালিত করেছিল?`

বাইবেলের দুটি গল্প আমাদের জানায় যে, পৃথিবীর সকল লোকের সঙ্গে শয়তান কীভাবে মিথ্যাচার করছে এবং কীভাবে তাদেরকে ঈশ্বর হতে দূরে নিয়ে যাচ্ছে। আদিপুস্তকের বর্ণনা অনুসারে পৃথিবীতে যখন কেবল দু’জন মানুষ ছিল, তখন প্রথম ঘটনাটি ঘটে। দ্বিতীয় ঘটনাটি প্রকাশিত ১২ ও ১৩ অধ্যায়ে ঘটছে, যেখানে যোহন বলছেন যে, ‘সে সমস্ত নরলোকের ভ্রান্তি জন্মায়’ (প্রকাশিত ১২:৯)। শয়তান সমুদ্র থেকে ওঠা পশুকে ক্ষমতা দিচ্ছে (প্রকাশিত ১৩:২)। পরে, শয়তান ভূমি থেকে ওঠা পশুকে ব্যবহার করছে, যেন সে সমুদ্র থেকে ওঠা পশুর ভজনা করার জন্য প্রত্যেককে প্রলুব্ধ করে (প্রকাশিত ১৩:১২)। শেষকাল বিষয়ে বাইবেলের অন্যতম গুরুত্বপূর্ণ একটি বিষয় হল ঈশ্বর ও শয়তানের মধ্যকার মহা-সংঘর্ষ। সংঘর্ষটি দেখায় যে, ঈশ্বরের প্রেম ও তাঁর দয়া পরিবর্তন হয় না। শয়তান যাবৎ বেঁচে থাকছে, সে কখনও তার পরিকল্পনা বদলাবে না। শয়তান ঈশ্বরের বিরুদ্ধে যুদ্ধ করা বন্ধ করবে না।

ঈশ্বর যেই আছেন, সেই থাকবেন। শয়তানও তাই থাকবে। শয়তান হয়ত মানুষের কাছে তার প্রকৃত রূপ আড়াল করে রাখবে। কিন্তু প্রকাশিত বাক্য পুস্তক ও মানব ইতিহাস আমাদের দেখায় যে, শয়তান এদন উদ্যানে যে পরিকল্পনা ব্যবহার করেছিল, সেই একই পরিকল্পনা ব্যবহার করছে। ঈশ্বর আমাদের প্রজ্ঞা ও জ্ঞান প্রদানের প্রতিজ্ঞা করেছেন (যাকোব ১:৫)। শয়তান অতীতে বহু লোককে ঠকিয়েছে। ভবিষ্যতে আরও অধিক লোককে ঠকাবে। কিন্তু বাইবেল আমাদেরকে শয়তানের চাতুরি থেকে রক্ষা করবে।

`যে আচরণ ও ধারণা লোকেরা অতীতে গ্রহণ করেছে, তা আর এখন গৃহিত হচ্ছে না। যে আচরণ ও ধারণা লোকেরা আগে গ্রহণ করেনি, তা এখন গৃহিত হচ্ছে। খ্রীষ্টিয়ান হিসেবে, আমরা যারা ভালো ও মন্দের মধ্যকার মহা-সংঘর্ষে বিশ্বাস করি, যাদের ধারণা ও বিশ্বাস দ্রুত পরিবর্তন হয় তাদের মাঝে আমরা কীভাবে বাস করব? শয়তান এদনে দুটি মিথ্যা কথা বলেছে: (১) মরিবে না, এবং (২) ঈশ্বরের তুল্য হইবে। অদ্য, কোথায় আপনি এই মিথ্যাগুলো বলতে শোনেন?`