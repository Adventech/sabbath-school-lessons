---
title:  আদিপুস্তক ও প্রকাশিত বাক্য
date:   05/04/2025
---

### শাস্ত্রপাঠ

“যিশাইয় ৪০:৭, ৮; আদি ২২:১-২৩; ২২:৭, ৮; ২:১৫-১৭; ৩:১-৫।

> <p>মুখস্থপদ</p>
> “পরদিন তিনি যীশুকে আপনার নিকটে আসিতে দেখিলেন, আর কহিলেন, ঐ দেখ, ঈশ্বরের মেষশাবক, যিনি জগতের পাপভার লইয়া যান” (যোহন ১:২৯)।

আদিপুস্তক আমাদের প্রকাশিত বাক্য পুস্তক বুঝতে সাহায্য করে। অনেক আধুনিক বাইবেল বিশ্লেষক এই গুরুত্বপূর্ণ নীতিটি বুঝতে পারে না। প্রকাশিত বাক্য পুস্তকটি যোহন লিখেছেন। তার রচনা আমাদের দেখায় যে, তিনি পুরাতন নিয়ম সম্পর্কে যথেষ্ট জানেন। যোহন পুরাতন নিয়ম থেকে ধারণা গ্রহণ করেছেন যা তার পাঠকরা ভালভাবে জানেন।

বাইবেলে আমরা অনেক গুরুত্বপূর্ণ পদ খুঁজে পাই যা প্রকাশিত বাক্য বোঝার ক্ষেত্রে অন্য যেকোন পদ অপেক্ষা অধিক উপযোগী। এগুলোর মধ্যে অনেকগুলো পদ আদিপুস্তকে পাওয়া যায়। আদিপুস্তক আমাদের বুঝতে সাহায্য করে যে, পাপ এই পৃথিবীতে শুরু হয়েছিল। প্রকাশিত বাক্য পুস্তকের প্রায় প্রতিটি ধারণা বাইবেলের শুরুর অধ্যায়গুলোতে উদয় হয়েছে।

চলতি সপ্তাহে, প্রকাশিত বাক্য পুস্তক থেকে আমরা কয়েকটি বড় বিষয় অধ্যয়ন করব। আদিপুস্তক আমাদের প্রকাশিত বাক্য পুস্তকের এই বিষয়গুলো ভালভাবে বুঝতে সাহায্য করবে। পরে, আমরা নিজেদের বিষয়ে, ঈশ্বরের বিষয়ে এবং ভালো ও মন্দের মধ্যকার মহা-সংঘর্ষের বিষয়ে সেই সব গুরুত্বপূর্ণ শিক্ষাগুলো লাভ করব যা প্রকাশিত বাক্য পুস্তক আমাদের শিক্ষা দিতে পারে।