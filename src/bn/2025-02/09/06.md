---
title:  সকল লোক দেখবে, আপনি পাপীদের উদ্ধার করতে পারেন
date:   29/05/2025
---

গীত ৬৭ অধ্যায় পড়ুন। ঈশ্বরের লোকদের অবশ্যই কী করতে হবে, তা বুঝতে এই †স্ত্রাত্রটি কিভাবে আপনাকে সাহায্য করে? উত্তরের জন্য প্রকাশিত ১৪:৬-১২ পদ পড়ুন।

এমআইটি’র বিজ্ঞানীরা একটি নতুন কালো রং উদ্ভাবন করেছেন। যখন আপনি কোন উপাদানের গায়ে এই কালো রং মাখাবেন, তখন সেই উপাদানটি প্রায় দেখা যাবে না। অতীতে উদ্ভাবিত যেকোন কালো উপকরণ অপেক্ষা এই উপকরণটি বহু গুন বেশি কালো। এই নতুন রংটি প্রায় ৯৯.৯৯৫% আলো শোষণ করতে পারে। সব থেকে উজ্জ্বল আলোও এই কালো রং করা উপাদানটিকে দৃশ্যমান করতে পারে না।

ঈশ্বরকে রচয়িতার প্রশ্ন করার মাধ্যমে গীত ৬৭ অধ্যায় শুরু হচ্ছে: “ঈশ্বর আমাদিগকে কৃপা করুন, ও আশীর্বাদ করুন, আমাদের প্রতি আপন মুখ উজ্জ্বল করুন। এইরূপে যেন পৃথিবীতে তোমার পথ, ও সমস্ত জাতির মধ্যে তোমার পরিত্রাণ বিদিত হয়” (গীত ৬৭:১, ২)। মানবকে পরিত্রাণ করার ব্যাপারে ঈশ্বরের পরিকল্পনা একটি উপায় করে দেয়, যেন লোকেরা তাঁর প্রতাপ সত্বেও তাঁকে গ্রহণ করতে পারে; লোকেরা যেন তাঁর প্রতাপে বিনষ্ট না হয়। অদ্যাবধি, এই জীবনে, যীশুর ক্রুশ ঈশ্বরের প্রেমকে আমাদের উপরে জ্যোতি ছড়াতে অনুমোদন দিচ্ছে।

কিন্তু আরও অনেক সুখবর আছে: ঈশ্বর চান আমরা যেন পৃথিবীতে তাঁর অবশিষ্ট লোকদেরকে তাঁর প্রেম দেখাই। ঈশ্বর এই কাজ ইস্রায়েলদের দিয়েছিলেন। ঈশ্বর চান তাঁর মন্দির যেন জগতের সকল লোকের প্রার্থনার একটি স্থান হয়: “তাহাদিগকে আমি আপন পবিত্র পর্বতে আনিব, এবং আমার প্রার্থনা-গৃহে আনন্দিত করিব; তাহাদের হোমবলি ও অন্য বলি সকল আমার যজ্ঞবেদির উপরে গ্রাহ্য হইবে, যেহেতু আমার গৃহ সর্বজাতির প্রার্থনা-গৃহ বলিয়া আখ্যাত হইবে” (যিশাইয় ৫৬:৭)।

গীত ৬৭ অধ্যায়ে, দায়ূদ আমাদের বলেন যে, ঈশ্বর চান পৃথিবীর লোকেরা জানুক যে, তিনি তাদের পরিত্রাণ করতে পারেন (২ পদ)। পরিতাপের বিষয় হল, ঈশ্বরের লোকেরা অধিকন্তু তাঁকে এই কাজে বিফল করছে। পুরাতন নিয়মে বর্ণীত ইস্রায়েলের ইতিহাসে কিছু অন্ধকারময় অধ্যায় রয়েছে। অতীতে ২০০০ বছর আগে খ্রীষ্টিয় মণ্ডলীর ইতিহাসে একই ঘটনা ঘটে। বিষয়টা এমন হয়েছিল যে, আমরা যেন আমাদের হৃদয়ে গাঢ় কালো রং মেখেছিলাম। আমাদের কাজ হল ঈশ্বরের আলো চুষে নেওয়া। অথচ, আমরা তা অন্য লোকদের সঙ্গে সহভাগ করি না।

প্রকাশিত বাক্য ১৪ অধ্যায়ে বর্ণীত ঈশ্বরের শেষকালীন মণ্ডলী যীশুর সঙ্গে সিয়োন পর্বতে দাঁড়াচ্ছে না। ঈশ্বরের পবিত্র পর্বতে তাদের সঙ্গে যুক্ত হবার আহ্বান লোকদের জানানোর জন্য তারা পৃথিবীর সর্বত্র ছড়িয়ে পড়বে।

`বাইবেলের যে সত্য আমরা ভালবাসি, তা অন্যদের শিক্ষা দেবার জন্য ব্যক্তিগতভাবে কি স্পৃহা আমাদের থাকতে হবে?`