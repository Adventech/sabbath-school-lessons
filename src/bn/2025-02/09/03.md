---
title:  সঙ্কটকালে আশা
date:   26/05/2025
---

গীতসংহিতা পুস্তকের অনেক রচনা রূপক ও প্রতীক ব্যবহার করছে। কিন্তু গীতসংহিতা পুস্তক যখন বলে যে, ঈশ্বর কীভাবে পৃথিবীকে নতুন করবেন, তখন এই প্রতিজ্ঞা রূপক কিংবা প্রতীক থাকে না। একটি নতুন পৃথিবীর প্রতিজ্ঞা বাস্তব হয়। গীতসংহিতা ৪৬ অধ্যায় আমাদের স্মরণ করতে সাহায্য করে যে, দ্বিতীয় আগমন এই পৃথিবীকে বদলে দেবে। পাহাড় ও সাগর অপেক্ষা অনেক কিছু বদলে যাবে। এই পৃথিবীর রাজ্যগুলো পুরোপুরি ভেঙ্গে যাওয়ার সঙ্গে সঙ্গে পৃথিবীর ইতিহাস শেষ হয়ে যাবে। এই মানবীয় সরকার ব্যবস্থা বহু লোককে মানব ইতিহাসের সহস্রাধিক বছর ধরে যাতনা ভুগিয়েছে।

শেষে, এই রাজ্যগুলি এবং মানব-সৃষ্ট দুঃখ-কষ্ট ও মন্দতাগুলো পুরোপুরি শেষ হয়ে যাবে।

`যিরমিয় ৪:২৩-২৬ পদ পড়ুন। যীশু একটি নতুন পৃথিবী ও নতুন আকাশমণ্ডলী সৃষ্টি করার আগ পর্যন্ত, এই পৃথিবীর প্রতি যা ঘটবে সে বিষয়ে পদগুলো আমাদের কি বলে (প্রকাশিত ২১:১)?`

এই পৃথিবীর প্রতি যা ঘটবে, তা বাইবেল আমাদের দেখায়। দানিয়েল ৭ অধ্যায়ে দানিয়েল একটি উত্তাল সমুদ্র দেখেন। এই পৃথিবীর জাতিগুলো কিংবা বংশগুলো এই সমুদ্র থেকে আসছে। পরজাতি কিংবা অ-যিহূদীদের উপর দিয়ে যুদ্ধের বাতাস প্রবাহিত হচ্ছে (সমুদ্র হচ্ছে পৃথিবীর লোকেদের প্রতিক)। সমুদ্র থেকে একটি রাজ্যের উপর আরেকটি রাজ্য উঠছে। মানুষ যে সকল কারণে যাতনা ভুগছে, সে কারণগুলোর সমাধান কোন রাজ্যই করতে পারছে না। এই রাজ্যগুলির নেতারা সর্বদা আমাদের হতাশ করছে। নেতারা আমাদের সবার মতই স্বার্থপর ও পাপে পূর্ণ।

দানিয়েল তার দর্শনে এই পৃথিবীতে অনেকগুলো রাজ্য দেখেন। এই রাজ্যগুলির কোনটিই ঈশ্বরের লোকদের জন্য নিরাপদ স্থান না। কিন্তু প্রতিজ্ঞার মাঝে আশা রয়েছে যে, আমরা ঈশ্বরের রাজ্যের নাগরিক (ফিলিপীয় ৩:২০)। সিংহাসনে আসীন ঈশ্বর হচ্ছেন পৃথিবীর যেকোন নেতাদের থেকে অধিক শক্তিশালী। যীশু আমাদের বলেছেন যে, তিনি আসার পূর্বে এই পৃথিবীর মন্দতা ক্রমশ বৃদ্ধি পাবে (মথি ২৪ অধ্যায়)। কিন্তু আমরা আস্থা রাখতে পারি যে, ঈশ্বর কর্তৃত্ব হারাচ্ছেন না। ঈশ্বর তাঁর প্রতিজ্ঞা রাখবেন: “জাতিগণ গর্জন করিল, রাজ্য সকল বিচলিত হইল; তিনি আপন রব ছাড়িলেন, পৃথিবী গলিয়া গেল। বাহিনীগণের সদাপ্রভু আমাদের সহবর্তী; যাকোবের ঈশ্বর আমাদের উচ্চদুর্গ” (গীত ৪৬:৬, ৭)।

`আমাদের পার্থিব জীবন নিয়ন্ত্রণের বাইরে। দানিয়েল ৭ অধ্যায়ের দর্শন আমাদের কীভাবে আশা দেয় যে, আমরা যদি ঈশ্বরের উপর আস্থা রাখি, তাহলে তিনি পরিস্থিতি পরিবর্তন করবেন?`