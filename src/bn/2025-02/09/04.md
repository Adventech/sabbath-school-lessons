---
title:  তাঁর পদতলে
date:   27/05/2025
---

`গীত ৪৭:১-৪ পদ পড়ুন। ঈশ্বরের রাজ্য সম্পর্কে এই পদগুলো আমাদের কি বলে?`

পরিশেষে, আমাদের ভবিষ্যত আশা দ্বারা পরিপূর্ণ। সেই পর্যন্ত আমাদের জীবনে দুঃখ-কষ্ট থাকছে, কারণ আমরা আমাদের গ্রহের কর্তৃত্ব লূসিফরকে দিয়েছে। শয়তানকে যখন স্বর্গীয় সমবেত-কক্ষে দেখা গেল, সে তখন বড়াই করে বলল যে, পৃথিবী তার। “সদাপ্রভু শয়তানকে কহিলেন, তুমি কোথা হইতে আসিলে? শয়তান সদাপ্রভুকে উত্তর করিয়া কহিল, আমি পৃথিবী পর্যটন ও তথায় ইতস্ততঃ ভ্রমণ করিয়া আসিলাম” (ইয়োব ১:৭)।

শয়তান আসলে কত দূর উঠেছিল? সে ঘোষণা করছিল যে, পৃথিবী তার। পুরাতন নিয়মের যুগে, একজন ব্যক্তি যত দূর পর্যন্ত পর্যটন করত, সে তত খানি জায়গার মালিক হত। সে-কারণে ঈশ্বর অব্রাহামকে বলেছিলেন, “উঠ, এই দেশের দৈর্ঘ্যপ্রস্থে পর্যটন কর, কেননা আমি তোমাকেই ইহা দিব” (আদি ১৩:১৭)।

`পরস্পর তুলনা করুন- ১ থিষলনীকীয় ৪:১৩-১৭ এবং সখরিয় ১৪:৪ পদ। এই পদগুচ্ছ কিসে আলাদা? এই পৃথিবীর উপর কর্তৃত্ব বিষয়ে পৃথক কিন্তু সঙ্গতিপূর্ণ পদ দুটি আমাদের কি শিক্ষা দেয়?`

সহস্র বছর পর যীশু যা করবেন, সে-বিষয়ে ঈলেন জি হোয়াইট আমাদের বলেন: “খ্রীষ্ট জৈতুন পর্বতের শিখরে অবতরণ করবেন, যেখান থেকে তাঁর পুনরুত্থানের পরে তিনি স্বর্গারোহণ করেছিলেন, এবং যেখানে স্বর্গদূতেরা তাঁর পুনরাগমনের প্রতিজ্ঞা পুনরুক্তি করেছিলেন। ভাববাদী বলেন, ‘আমার ঈশ্বর সদাপ্রভু আসিবেন, এবং তোমার সঙ্গে পবিত্রগণ সকলেই আসিবেন।’ ‘আর সেই দিন তাঁহার চরণ সেই জৈতুন পর্বতের উপরে দাঁড়াইবে, যাহা যিরূশালেমের সম্মুখে পূর্ব দিকে অবস্থিত; তাহাতে জৈতুন পর্বতের মধ্যদেশ পূর্ব্বদিকে ও পশ্চিমদিকে বিদীর্ণ হইয়া অতি বৃহৎ উপত্যকা হইয়া যাইবে, পর্বতের অর্ধেক উত্তরদিকে ও অর্ধেক দক্ষিণদিকে সরিয়া যাইবে।’ ‘আর সদাপ্রভু সমস্ত দেশের উপরে রাজা হইবেন; সেই দিন সদাপ্রভু অদ্বিতীয় হইবেন, এবং তাঁহার নামও অদ্বিতীয় হইবে’ (সখরিয় ১৪:৫, ৪, ৯)। নূতন যিরূশালেম যেমন, এর তীব্র উজ্জ্বল জ্যোতিসহ স্বর্গ থেকে নেমে আসবে, এবং এটি বিশুদ্ধ ও প্রস্তুত করা স্থানের উপরে অবস্থান করবে। আর খ্রীষ্ট, তাঁর লোক ও দূতগণসহ, সেই পবিত্র নগরে প্রবেশ করবেন।” -ঈলেন জি হোয়াইট, মহা-সংঘর্ষ, পৃষ্ঠ: ৫৭৯।

`সব কিছু যদি মৃত্যুতেই শেষ হয়ে যেত, তাহলে আমাদের জীবন কতটা কঠিন হত? ঈশ্বর যীশুর মাধ্যমে আমাদের কি আশা দিচ্ছেন?`