---
title:  অতিরিক্ত আলোচনা
date:   30/05/2025
---

“আদিপুস্তকে পিতৃকুলপতিদের যুগে পবিত্র আত্মা অনেক সময় চিহ্নিত কিছু পন্থায় প্রকাশিত হয়েছেন, কিন্তু কখনোই তা পূর্ণতায় প্রকাশ পায়নি। আর এখন ত্রাণকর্তার বাক্যে অনুগত হয়ে শিষ্যরা এই দান গ্রহণের জন্য যাচ্ঞা করছেন এবং স্বর্গে খ্রীষ্ট তাঁর মধ্যস্থতাকারীর ভূমিকা পালন করছেন। তিনি আত্মার দান দাবী করেছেন যেন তাঁর লোকদের উপরে তিনি তা বর্ষণ করতে পারেন।” -ঈলেন জি হোয়াইট, প্রেরিতদের কার্যবিবরণী, পৃষ্ঠা: ৩০ (অনূদিত খসড়া থেকে গৃহিত)।

যীশু তাঁর শিষ্যদের পৃথিবীর প্রত্যেকের সঙ্গে পরিত্রাণের সুসমাচার সহভাগ করতে বলেন (প্রেরিত ১:৮)। যীশু আসার আগে এই কাজ অবশ্যই হতে হবে (মথি ২৪:১৪)। যীশুর মূল শিষ্যরা যে কাজ শুরু করেছিল, তিনি আমাদের সেই কাজ চালিয়ে যেতে বলছেন।

যীশু যখন আমাদেরকে অন্যদের সাথে সুসমাচার সহভাগ করেছেন, তিনি আমাদেরকে কাজটি করার প্রক্রিয়ার ব্যাপারে নিঃসঙ্গ ফেলে যাননি। স্বর্গীয় ধর্মধাম থেকে যীশু জগতের কাজ নিয়ন্ত্রণ করছেন। আমাদের কাজ সব দিক থেকে যীশুর সঙ্গে সংযুক্ত। যীশু আমাদের সঙ্গ দিচ্ছেন ও শক্তি দিচ্ছেন। কাজটি তাঁর, আমাদের নয়। তাঁকে অনুসরণ করার জন্য যীশু আমাদের বলছেন। আপনার মনে পড়বে যে, বাইবেলের যুগে যীশু কীভাবে ইস্রায়েল জাতির সঙ্গে কাজ করেছেন। সদাপ্রভু তাদেরকে তাঁর আদেশ মান্য করতে বলছেন। পরে ঈশ্বর অলৌকিক ঘটনা ঘটান। পবিত্র আত্মা ইতোমধ্যে আমাদের প্রতিবেশিদের মাঝে কাজ করছেন। ঈশ্বর আমাদের বলছেন যে, পবিত্র আত্মার নির্দেশনায় যখন তারা তাদের জীবন যীশুকে দিতে চাইবে, তখন সেই মুহূর্তে আমরা যেন তাদের কাছে যাই। পরে, আমরা তাদেরকে ঈশ্বরের লোকদের সঙ্গে যুক্ত হবার জন্য আহ্বান জানাতে পারি, যেমনিভাবে ঈশ্বরের লোকেরা মেষশাবকের পাশে দাঁড়াচ্ছে। লোকদের রক্ষা করার জন্য আমাদের নতুন কোন পন্থা উদ্ভাবনের দরকার নেই, কারণ আমরা কখনও ঈশ্বরের কাজের ভারপ্রাপ্ত কর্মকর্তা ছিলাম না।

**আলোচ্য প্রশ্নাবলী:**

`আমরা সমুদয় জগতে দূতত্রয়ের বার্তা প্রচার করছি। কিন্তু বহু লোক যীশুর বিষয় জানে না। একটি মণ্ডলী হিসেবে, কীভাবে আমরা যীশুর দেওয়া কাজগুলো ভালোভাবে করতে পারি?`

`প্রকাশিত বাক্য ৫ অধ্যায়ে, যোহন কাউকে মুদ্রাঙ্কিত পুস্তকটি মেষশাবকের, অর্থাৎ যীশুর, হাতে দিতে দেখেন। প্রকাশিত বাক্য ৬ অধ্যায়ে, যখন মুদ্রাঙ্ক খোলা হল, তখন আমরা মণ্ডলীর ইতিহাস আগাগোড়া দেখি। ঈশ্বর কিভাবে কাজ সম্পন্ন করবেন, সে-বিষয়ে এই অধ্যায় আমাদের কি শিক্ষা দেয়?`

`এখন কি হচ্ছে যা প্রকাশিত ১৩ ও ১৪ অধ্যায়ে বর্ণীত এই পৃথিবীর ইতিহাস পরিসমাপ্তির কারণ হবে?`