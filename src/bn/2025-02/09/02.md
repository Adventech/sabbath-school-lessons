---
title:  সঙ্কটকালে ঈশ্বর সর্বদা আমাদের সাহায্য করেন
date:   25/05/2025
---

`গীত ৪৬ পদ পড়ুন। এই গীতটি বর্তমানের ও ভবিষ্যতের সঙ্কটকাল সম্পর্কে আমাদের কি আশা দেয়?`

গীতসংহিতা ৪৬ অধ্যায় একটি বিষয় নিয়ে কথা বলে যা আমরা ইব্রীয় পুস্তকে পাই: উন্নত কিছু ধারণা। যীশু একজন মহাযাজক যিনি পার্থিব ধর্মীয় নেতাদের শীর্ষে। যীশুর মৃত্যু হচ্ছে পশু বলি অপেক্ষা উত্তম। পার্থিব ধর্মধাম অপেক্ষা স্বর্গীয় ধর্মধাম উত্তম।

গীতসংহিতা ৪৬ অধ্যায় আশা ও প্রতিজ্ঞায় পরিপূর্ণ। যখন আমরা সঙ্কট কিংবা যুদ্ধের কারণে যাতনা ভুগি তখন “তোমরা ক্ষান্ত হও; জানিও, আমিই ঈশ্বর” (গীত ৪৬:১০)। ঈশ্বর চান আমরা বিশ্বাস রাখি যে, একদিন মন্দতা শেষ হয়ে যাবে। পরে ঈশ্বর বলেন, “আমি পৃথিবীতে উন্নত হইব” (গীত ৪৬:১০)।

লক্ষ্য করুন, গীতসংহিতা ৪৬ অধ্যায়ের লেখক কি বলছেন: “অতএব আমরা ভয় করিব না- যদ্যপি পৃথিবী পরিবর্তিত হয়, যদ্যপি পর্বতগণ টলিয়া সমুদ্রের গর্ভে পড়ে” (গীত ৪৬:২)।

এই পদগুলি আমাদের বুঝতে সাহায্য করে যে, দ্বিতীয় আগমনে কী ঘটবে: “আর আকাশমণ্ডল সঙ্কুচিত পুস্তকের ন্যায় অপসারিত হইল, এবং সমস্ত পর্বত ও দ্বীপ স্ব স্ব স্থান হইতে চালিত হইল” (প্রকাশিত ৬:১৪)। এছাড়া, “ঈশ্বরের সেই দিনের আগমনের অপেক্ষা ও আকা•ক্ষা করিতে করিতে সেইরূপ হওয়া চাই, যে দিনের হেতু আকাশমণ্ডল জ্বলিয়া বিলীন হইবে, এবং মূলবস্তু সকল পুড়িয়া গিয়া গলিয়া যাইবে” (২ পিতর ৩:১২)। মন্দতা পূর্ণ এই জীবন অনন্তকাল থাকবে না। এই পৃথিবী শেষ হবার পরে যা আসছে তার ছবি আমরা মনের মধ্যে আঁকতে পারি না। আমাদের অবশ্যই যীশুতে এবং ক্রুশের উপরে তিনি যা করেছেন, সে সবে বিশ্বাস রাখতে হবে।

`মাঝে মাঝে এই পৃথিবীতে অত্যন্ত মন্দ কিছু ঘটে। (আমরা জানি পৃথিবী অধিকতর মন্দের দিকে যাচ্ছে।) যখন আপনি জীবনে যাতনা ভোগেন তখন ক্রুশ আপনাকে কি আশা দেয়?`