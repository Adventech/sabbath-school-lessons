---
title:  দ্রাক্ষারস ও রক্ত
date:   28/05/2025
---

গীত ৭৫ অধ্যায় পড়ুন। ঈশ্বর যখন পৃথিবীর লোকদের বিচার করবেন, তখন তিনি যে মন্দতাগুলো সংশোধন করবেন, সে-বিষয়ে এই গীতটি আমাদের কি বলে? আরও পড়ুন, মথি ২৬:২৬-২৯ ও প্রকাশিত ১৪:৯-১২ পদ। ঈশ্বর যে কাজগুলো করবেন, সেগুলোর বিষয়ে এই পদগুলো আমাদের কি বলে?

কিছু বাইবেল বিশ্লেষক বিশ্বাস করেন যে, ঈশ্বর যখন সন্হেরীব বাহিনীকে বিনষ্ট করলেন, তখন যিহূদীরা গীতসংহিতা ৭৫ অধ্যায়ের স্তোত্র গেয়েছিল (২ বংশাবলি ৩২; ২ রাজাবলি ১৯)। এই ঘটনাটি আমাদেরকে প্রকাশিত বাক্য ২০ অধ্যায়ের পতিতদের চ‚ড়ান্ত পরিণতি সম্পর্কে বলে। মন্দ বাহিনী যখন ঈশ্বরের লোকদের চারপাশে আসবে, তখন তাঁর লোকেরা তাদের ধর্মময় রাজার সঙ্গে পবিত্র নগরীতে থাকবে। স্বয়ং ঈশ্বর মন্দ বাহিনীকে বিনষ্ট করবেন।

ঈশ্বর যখন পৃথিবীর বিচার করেন, তিনি যে একটি বিষয় সমাধান করেন, তাহল- ক্ষমতা ও কর্তৃত্বের ব্যবহার। পতিত মানুষেরা অন্যদের কিংবা ঈশ্বরের গৌরবের জন্য আর বাঁচবে না, বরং নিজেদের জন্য বাঁচবে। অদ্য, বিভিন্নভাবে আমরা ভয়াবহ সমস্যা নিয়ে জীবন কাটাচ্ছি যা এই বিশ্বাস মেনে নেওয়া থেকে আসে যে, কোন প্রকৃত সত্তা কিংবা কোন প্রকৃত ব্যবস্থা স্বর্গ ও পৃথিবীকে নিয়ন্ত্রণ করছে না। চিন্তাবিদ ফে«য়েদি্রক নিৎশে বলেন যে, আমাদের অবশ্যই নিজেদের জন্য মাধ্যম উদ্ভাবন করতে হবে। প্রত্যেক ব্যক্তি এমন আচরণ করে যে, সে একজন দেবতা।

আপনি হয়ত প্রশ্ন করতে পারেন, এই চিন্তা নিৎশের ক্ষেত্রে কতটা কাজে দিয়েছে? বাস্তবিক, খুব ভালো না। নিৎশে উন্মাদ বিবেচিত হন। তিনি যখন এক ব্যক্তিকে ঘোড়া পেটানোয় বাধা দিতে চেষ্টা করেন, তখন তাকে ইতালির রাস্তায় পড়ে থাকতে হয়। এরপর, ১৯০০ সালে মৃত্য হওয়া পর্যন্ত নিৎশেকে ১১ বছর একটি হতাশাপূর্ণ হৃদয় নিয়ে জীবন কাটাতে হয়।

আমাদের সমস্যাগুলো মাঝেমাঝে অত্যন্ত খারাপ হতে পারে। কিন্তু খ্রীষ্টিয়ান হিসেবে, আমাদের অবশ্যই আশা নিয়ে বাঁচতে হবে। এখন যে সকল মন্দ ঘটনা ঘটছে, সেগুলো আলোকে আমরা ভবিষ্যৎ বিচার করব না। নিঃসন্দেহে, আমরা তখন হতাশ হই, যখন ঈশ্বরকে না জানা লোকেরা আমাদের হৃদয়ে প্রিয় বিশ্বাসগুলো বিনষ্ট করে। আমরা এমন একটি সময়ে বাস করছি যখন সর্বত্র না হলেও পৃথিবীর কিছু কিছু স্থানের নর ও নারীরা বিভিন্ন ধারণা দ্বারা আক্রান্ত। অতীতে যে সকল পাপ নিয়ে লোকেরা ব্যক্তিগতভাবে কথা বলতে লজ্জা বোধ করেছে, সেই পাপগুলোর বিষয়ে এখন জনসমুখে প্রশংসা করা হচ্ছে। পৃথিবীর বিভিন্ন স্থানে এমন মন্দ বিষয়গুলো সংঘটিত হচ্ছে।

`অন্য লোকদের পক্ষে জীবনকে উন্নত করার জন্য আমাদের অবশ্যই ভূমিকা রাখতে হবে। এটা স্মরণে রাখা সর্বদা গুরুত্বপূর্ণ কেন যে, ঈশ্বর প্রথমে এই পৃথিবী অবশ্যই বিনষ্ট করবেন এবং পরে এটিকে নতুনীকৃত করার পূর্বে সমস্তকিছু সংশোধন করবেন বা ঠিক করবেন?`