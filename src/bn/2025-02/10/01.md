---
title:  পৃথিবীর বিনাশ সন্নিকট
date:   31/05/2025
---

### শাস্ত্রপাঠ

প্রকাশিত ৬:১২-১৭; মথি ২৪:৩৭-৩৯; ২ পিতর ২:৪-১১; যিহূদা ৫-৮; যিহিষ্কেল ১৬:৪৬-৫০; আদি ১৮:১৭-৩২; দানিয়েল ৭:৯, ১০, ১৩, ১৪, ২২, ২৬, ২৭।

> <p>মুখস্থপদ</p>
> “এই সকল তাহাদের প্রতি দৃষ্টান্তস্বরূপ ঘটিয়াছিল, এবং আমাদেরই চেতনার জন্য লিখিত হইল; আমাদের, যাহাদের উপর যুগকলাপের অন্ত আসিয়া পড়িয়াছে। অতএব যে মনে করে, আমি দাঁড়াইয়া আছি, সে সাবধান হউক, পাছে পড়িয়া যায়” (১ করিন্থীয় ১০:১১)।

বাইবেল ঈশ্বরের লোকদের বিষয়ে বহু গল্পে পরিপূর্ণ। এই গল্পগুলো আমাদের শেষকালে ঘটনা বুঝতে সাহায্য করে। বর্তমান সত্য হচ্ছে বাইবেলের সত্য যা আমাদের সময়ের জন্য দরকারী। বাইবেলের কিছু গল্প আমাদের দানিয়েল ও প্রকাশিত বাক্য পুস্তকের শেষ সময়ের বার্তাগুলো বুঝতে সাহায্য করে।

শেষকালে যাকিছু ঘটবে, সে সব আমাদের দেখানোর জন্য ঈশ্বর আমদের যেভাবে দিক-নির্দেশনা দিচ্ছেন, তা বাইবেলে আমরা দেখতে পাই। এই গল্পগুলোর মধ্যে রয়েছে সদোম ও ঘমোরার গল্প এবং জলপ্লাবনের গল্প। এই গল্পগুলো স্পষ্ট করে বর্ণনা করে যে, শেষকালে কী ঘটবে। অন্য গল্পগুলোর নিহিতার্থ এতটা সহজ নয়। আমাদের জন্য ঈশ্বর-প্রদত্ত বাইবেলের সত্যগুলো বোঝার জন্য আমাদের ওগুলো অধিক মনোযোগ দিয়ে পড়তে হবে।

আগামী দুই সপ্তাহ্ ধরে, আমরা কয়েকটি গল্প পড়ব যা আমাদের দ্বিতীয় আগমনের বিষয়, বিচারক হিসেবে ঈশ্বরের কাজের বিষয় এবং শেষকালীন অন্য ঘটনাগুলো দেখিয়ে দেবে। যেমনিভাবে আমরা দেখব, যীশু হচ্ছেন এই গল্পগুলোর সর্বাধিক গুরুত্বপূর্ণ ব্যক্তি। শেষকাল সম্পর্কে বাইবেল আমাদের যা-কিছু শিক্ষা দেয়, তা যীশুকে নিয়ে শুরু ও শেষ হচ্ছে।