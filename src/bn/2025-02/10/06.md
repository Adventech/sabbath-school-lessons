---
title:  যখন ঈশ্বর সকল পাপ দূর করবেন
date:   05/06/2025
---

দানিয়েল ৭ অধ্যায় আমাদের কাছে ঈশ্বরকে বিচারক হিসেবে দেখায়। যারা তাঁর সঙ্গে একটি পবিত্র সম্পর্কের মাঝে বাঁচতে চায়, তাদেরকে যখন তিনি উদ্ধার করছেন, তখন তিনি যেভাবে পাপের সমস্যা সমাধান করছেন, তা আমরা দেখতে পাচ্ছি।

`ঈশ্বর যে তাঁর লোকদের জীবন পর্যাবেক্ষণ করছেন, সে-বিষয়ে দানিয়েল যা বলছেন, তা পাঠ করুন (দানিয়েল ৭:৯, ১০, ১৩, ১৪, ২২, ২৬ ও ২৭)। ঈশ্বর বিচারক হিসেবে কি কাজ করছেন? ঈশ্বর তাঁর কাজের শেষে কি সিদ্ধান্তে এলেন? পাপীদের পরিত্রাণের জন্য তাঁর পরিকল্পনার ব্যাপারে এই সিদ্ধান্ত আমাদের কি বলে?`

ঈশ্বর সকল লোকেরা বিচার করবেন। উপদেশক ১২:১৪ পদ আমাদের বলে যে, “কারণ ঈশ্বর সমস্ত কর্ম এবং ভাল হউক, কি মন্দ হউক, সমস্ত গুপ্ত বিষয়, বিচারে আনিবেন।” পৌল আমাদের বলেন যে, একে অন্যের বিচার করার দরকার আমাদের নেই, কারণ “আমরা সকলেই ত ঈশ্বরের বিচারাসনের সম্মুখে দাঁড়াইব” রোমীয় ১৪:১০)। নিঃসন্দেহে, কে পরিত্রাণপ্রাপ্ত কিংবা কে স্খলিত, তা অবগত হওয়ার জন্য নথির প্রয়োজন ঈশ্বরের নেই। শুরু থেকে, পাপীদের রক্ষা করার ব্যাপারে ঈশ্বরের পরিকল্পনা দূতেরা পর্যবেক্ষণ করে আসছেন (১ পিতর ১:১২)। স্বর্গদূতদের প্রশ্ন থাকবে। দূতেরা ঈশ্বরের বিরুদ্ধে শয়তানকে যুদ্ধ করতে দেখেছে। তারা এই যুদ্ধে দেখেছে যে, স্বর্গের এক তৃতীয়ংশ দূত স্বর্গ ত্যাগ করেছে এবং শয়তানের সঙ্গে যুক্ত হয়েছে (প্রকাশিত ১২:৪)। এখন ঈশ্বর আমাদেরকে তাঁর আলো ও মহিমার মাঝে আনছেন। ঈশ্বর নথি-পুস্তক খুলছেন এবং সাধুদের তা দেখতে সুযোগ দিচ্ছেন।

অব্রাহাম ঈশ্বরকে বলছেন যেন তিনি সদোম ও ঘমোরার প্রতি দয়া দেখান। এই গল্প আমাদেরকে বিচারক-ঈশ্বরের চ‚ড়ান্ত বিচার কাজের বিষয়ে বাইবেলের কিছু গুরুত্বপূর্ণ সত্য দেখায়। ঈশ্বর সদোমের পাপের বিচার করছেন। ঈশ্বর বলছেন যে, নগরটির পাপ ভয়াবহ। নগরের বিরুদ্ধে লোকেরা ঈশ্বরের কাছে ক্রন্দন করছে (আদি ১৮:২০)। ঈশ্বর সদোম ও ঘমোরা নগরী বিনষ্ট করার পূর্বে অব্রাহামকে সুযোগ দিচ্ছেন, যেন তিনি নগর দুটিকে পর্যবেক্ষণ করেন। সদোমকে বিনষ্ট করার ব্যাপারে ঈশ্বরের গৃহীত সিদ্ধান্ত অব্রাহামকে যাচাই করার সুযোগ দেন। যেন অব্রাহাম নিজেই নিশ্চিত হতে পারেন যে, ঈশ্বর ঠিক কাজটিই করছেন।

এই সময়ে, দানিয়েল ৭ অধ্যায়ে, যীশু স্বর্গীয় আদালত কক্ষে দৃশ্যমান হন (দানিয়েল ৭:১৩; আরও পড়ুন, মথি ২০:২৮)। যীশু হলেন একমাত্র কারণ, যে-কারণে ঈশ্বর তাঁর লোকদের পক্ষে বিচার করছেন। যীশুর সিদ্ধ জীবন হল একমাত্র বিষয় যা ঈশ্বরকে প্রলুব্ধ করছে, যেন তিনি তাঁর লোকদের গ্রহণ করেন।

`কল্পনা করুন যে, আপনি পবিত্র ঈশ্বরের সামনে দাঁড়িয়ে আছেন। তিনি আপনার সমস্ত গোপন জানেন। সে সময়ে আপনার একমাত্র আশা কি? (উত্তরের জন্য শুক্রবারের পাঠ করুন।)`