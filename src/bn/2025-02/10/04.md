---
title:  সদোম ও ঘমোরার গল্প
date:   03/06/2025
---

শেষকাল বিষয়ক আরেকটি গল্প পিতর সহভাগ করছেন: সদোম ও ঘমোরার গল্প। সমতল ভূমির এই নগরগুলো মন্দ কাজ ও পাপের জন্য কুখ্যাত হয়ে উঠে। সদোম ও ঘমোরা ছিল নগরগুলোর পক্ষে প্রথম দৃষ্টান্ত যা ঈশ্বর স্বর্গ থেকে আগুন বর্ষণ করে বিনষ্ট করেছিলেন।

`পড়ুন, ২ পিতর ২:৪-১১; যিহূদা ৫-৮; যিহিষ্কেল ১৬:৪৬-৫০। কিছু কিছু পাপ কোন্গুলো ছিল, যে কারণে ঈশ্বর সদোম ও ঘমোরা বিনষ্ট হল? বর্তমানে যে নগরগুলোয় ভ্রষ্টতা সংঘটিত হচ্ছে, এই নগরটি দুটি কীভাবে সেই নগরগুলোর রূপক?`

সদোম ও ঘমোরার গল্প হচ্ছে শেষকালের জীবিত লোকদের জন্য একটি সতর্কবার্তা। যেমনিভাবে আমরা প্রকাশিত ২০ অধ্যায়ে পড়েছি, ঈশ্বর দুষ্ট লোকদের অগ্নি দ্বারা বিনষ্ট করবেন। পাপ আমাদের অন্ধ করে তুলছে, যেন আমরা আমাদের নিজ হৃদয়ের মন্দতা না দেখতে পাই। অন্য লোকদের মধ্যকার মন্দতা দেখতে আমাদের কোন অসুবিধা হয় না। ঈশ্বরের ভাববাদী যিহিষ্কেলের সময়ে, যিহূদীদের একই অবস্থা হয়েছিল। ঈশ্বর তাঁর লোকদের বলেছিলেন যে, তিনি তাদের অনেক ভালবাসেন। একই সময়ে, ঈশ্বর ইস্রায়েলদের সাবধান করে বলেছিলেন যে, তারা সদোম অপেক্ষা অধিক ভ্রষ্ট।

সদাপ্রভুকে বাদ দিয়ে অন্য দেবতাদের কাছে যাবার মাধ্যমে ইস্রায়েল ‘ব্যভিচার’ করেছে (যিহিষ্কেল ১৬:৪১)। নিঃসন্দেহে, ইস্রায়েল সন্তানেরা যখন শুনেছিল যে, তারা ঈশ্বরের দৃষ্টিতে সদোমের লোকদের থেকেও অধিক ভ্রষ্ট, তখন তারা বড়ই অবাক হয়েছিল।

পরিতাপের বিষয় হল, বর্তমানে আমরা সেই অতীতের ইস্রায়েলদের মতই। রোমীয় ১:১৮-৩২ পদে, পৌল আমাদের কাছে ভ্রষ্টদের একটি দীর্ঘ তালিকা দিচ্ছেন। পৌল সেই পাপগুলোর বিষয়ে বলছেন, যা অ-যিহূদীরা করছিল। পৌল এ কারণে অন্যদের পাপ নিয়ে আলোচনা করছেন না, যাতে ঈশ্বরের লোকেরা নিজেদেরকে অ-যিহূদীদের থেকে ভালো মনে করে। পৌল চান ঈশ্বরের লোকেরা বুঝক যে, তাদের নিজেদের পাপ অধিক মন্দ। রাজা দায়ূদের সঙ্গে কথা বলতে গিয়ে নাথন ভাববাদীও ঠিক একই কাজ করেছিলেন। নাথন দায়ূদকে একজন ধনী ব্যক্তির গল্প বলেন, যে-কিনা তার দরিদ্র প্রতিবেশির মেষের একটি বাচ্চা কেড়ে নিয়েছিল। গল্পটি দায়ূদকে উত্তেজিত করেছিল (২ শমূয়েল ১২:৫)। কিন্তু, ‘আপনিই সেই ব্যক্তি’- কথাটি নাথন না বলা পর্যন্ত দায়ূদ বুঝতে পারেননি যে, এটি তারই গল্প (২ শমূয়েল ১২:৭)।

আমাদের অবশ্যই মনে রাখতে হবে যে, বাইবেলের বেশিরভাগ অংশ ঈশ্বরের নিজ প্রজাদের জন্য লেখা হয়েছে, এবং সেই লোকদের জন্য নয়, যারা প্রভুকে বিশ্বাস করে না। প্রকাশিত ১৩ ও ১৭ অধ্যায়ে লোকের ঘৃণ্য পাপের বিষয়ে যখন আমরা পড়ি, তখন আমরা এই পাপগুলোকে একটি সতর্ক-বার্তা হিসেবে দেখি। অতএব, আমাদের সাবধান হতে হবে। অন্যথায়, আমরাও সেই একই পাপের ফাঁদে পতিত হতে পারি।