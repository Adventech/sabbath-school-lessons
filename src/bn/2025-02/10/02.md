---
title:  মেষশাবকের ক্রোধ
date:   01/06/2025
---

`প্রকাশিত ৬:১২-৭ পদের লোকদের বিষয় পড়ুন। এই লোকেরা পৃথিবীর ইতিহাসের শেষ সময়কালে বাস করছে। যা-কিছু ঘটছে, সে-সব দেখে এই লোকদের অভিব্যক্তি ও অনুভূতি কি হচ্ছে, তা কি লক্ষ্য করেছেন?`

আপনি কি দেখছেন যে, স্খলিতরা এমন কথা বলছে না যে, ‘কি হচ্ছে?’ কিংবা, ‘কি ঘটছে?’ মনে হয় যেন স্খলিতরা জানে যে, কি হচ্ছে। তারা যীশুকে মেষশাবক বলছে, তার মানে হল, তারা যীশুর বিষয় কিছু জানে। মনে হয় যেন, স্খলিত এই লোকেরা বুঝতে পারছে যে, মেষশাবকের ক্রোধের দিন এসে গেছে। তারা বলছে, “আর কে দাঁড়াইতে পারে?” (প্রকাশিত ৬:১৭)।

শেষ উপস্থিত হওয়ার পূর্বে, ঈশ্বরের লোকেরা পৃথিবীর প্রত্যেকের কাছে যীশুর সুসমাচার প্রচার করবে (মথি ২৪:১৪)। গ্রহের প্রত্যেকে দূতত্রয়ের বার্তা শুনবে। কিন্তু কিছু লোক প্রস্তুত হবে না। তারা তাদের প্রয়োজনীয় বার্তা শুনেছে, যেন তারা রক্ষা পেতে পারে। কিন্তু তারা তা বিশ্বাস করেনি এবং বাধ্য থাকেনি। এ কারণেই শেষকালে কিছু লোক হারিয়ে যাবে।

`নোহর গল্প থেকে আমাদের কি শিক্ষা নেওয়ার আছে বলে যীশু বলেন? উত্তরের জন্য মথি ২৪:৩৬-৪৪ পদ পড়ুন।`

যীশুর দ্বিতীয় আগমন যে বহু লোককে অবাক করবে, সে ব্যাপারে সতর্ক করতে যীশু জলপ্লাবনের দৃষ্টান্ত ব্যবহার করছেন। জলপ্লাবন তৎকালিন পৃথিবীতে বাস করা লোকদের অবাক করেছিল, কিন্তু এ কারণে নয় যে, তারা এই জলপ্লাবনের বিষয় কিছু জানত না। পৃথিবীতে জলপ্লাবন আসার ব্যাপারে নোহ ১২০ বছর সতর্কবার্তা দিয়েছেন। কিন্তু তারা এই বার্তা গ্রহণ করেননি। যা-কিছু ঘটতে চলেছে, সে ব্যাপারে নোহ লোকদের বলেছেন। তারা বিশ্বাস করেনি।

শেষকালে একই ঘটনা ঘটবে। লোকেরা বলে যে, পৃথিবীর বয়স লক্ষ লক্ষ বছর। তারা বিশ্বাস করে যে, দীর্ঘকালের ধীর পরিবর্তনের মাধ্যমে পৃথিবীতে প্রাণ এসেছে। অর্থাৎ, তারা শেষকাল বিষয়ক বাইবেলের বার্তা বিশ্বাস করে না। শেষকালে বাস করা এই লোকদের বিষয়ে পিতর বলেন: “শেষকালে উপহাসের সহিত উপহাসকেরা উপস্থিত হইবে; তাহারা আপন আপন অভিলাষ অনুসারে চলিবে, এবং বলিবে, তাঁহার আগমনের প্রতিজ্ঞা কোথায়? কেননা যে অবধি পিতৃলোকেরা নিদ্রাগত হইয়াছেন, সেই অবধি সমস্তই সৃষ্টির আরম্ভ অবধি যেমন, তেমনই রহিয়াছে” (২ পিতর ৩:৩, ৪)।