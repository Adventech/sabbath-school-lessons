---
title:  নোহের প্রচার
date:   02/06/2025
---

পিতর আমাদের বলেন যে, বহু লোক দ্বিতীয় আগমনের জন্য প্রস্তুত হবে না, কারণ অতীতের জলপ্লাবনের কথা “সেই লোকেরা ইচ্ছাপূর্বক ভুলিয়া যায়” (২ পিতর ৩:৫)? ইতিহাস আমাদের দেখায় যে, ভিন্ন ভিন্ন অনেক লোক অতীতের বিশ্বব্যাপী জলপ্লাবনের কথা বিশ্বাস করেছে। বাইবেলের যুগের গ্রিক ও মায়া সভ্যতায় জলপ্লাবনের একটি ইতিহাস রয়েছে। বর্তমানে, নোহ ও জলপ্লাবন বিষয়ক ইতিহাস নিয়ে হাস্য-তামাশা করে। বাইবেলে বলে শেষকালের লোকেরা জলপ্লাবন বিষয়ক বাইবেলের সত্য অবহেলা করবে।

`মথি ২৪:৩৭-৩৯ পদে, যীশু বলেন যে, নোহের সময় যেমন ছিল, পৃথিবীতে জীবন অনেকাংশে তদ্রƒপ হবে। তুলনা করুন- মথি ২৪:৩৭-৩০ এবং আদি ৬:১-৮। কোন্ পাপে জলপ্লাবন আসে? নোহের সময়ে কি ঘটেছিল যা শেষকালেও ঘটবে?`

ইব্রীয় ১১:৭ পদ আমাদের বলে যে, “বিশ্বাসে নোহ, যাহা যাহা তখন দেখা যাইতেছিল না, এমন বিষয়ে আদেশ পাইয়া ভক্তিযুক্ত ভয়ে আবিষ্ট হইয়া আপন পরিবারের ত্রাণার্থে এক জাহাজ নির্মাণ করিলেন, এবং তদ্দ্বারা জগৎকে দোষী করিলেন ও আপনি বিশ্বাসানুরূপ ধার্মিকতার অধিকারী হইলেন।”

আপনি কি নোহের মত একশ বছর প্রচার করার বিষয়টি কল্পনা করতে পারেন? যখন তার প্রচার-কাজ সম্পন্ন হল, তখন কেবল তার পরিবারই তার সঙ্গে নৌকায় প্রবেশ করেছিল। নোহ যদি একজন আধুনিক প্রচারক হতেন, বহু লোক বলত যে, তিনি ব্যর্থ হয়েছেন।

চলতি সময়ে আমাদের মণ্ডলী বিশ্বজুড়ে দূতত্রয়ের বার্তা প্রচার করছে। বহু লোক এই বার্তা গ্রহণ করেছে। তারা প্রভুকে জানতে আসছে। প্রভু আমাদের সাবধান করছেন যে, সময় ঘনিয়ে আসছে যখন “তাঁর দয়ার উপহার ফুরিয়ে যাবে। তখন লোকেদের পরিত্রাণের ব্যাপারে ত্রাণকর্তার এই উদ্ধারের চ‚ড়ান্ত কাজ শেষ হয়ে যাবে।” -ঈলেন জি হোয়াইট, দি গ্রেট কণ্ট্রোভার্সি, পৃষ্ঠা: ৪২৮।

সেই সময় পর্যন্ত, একটি মণ্ডলী হিসেবে, আমাদের করণীয় কাজ আছে।

`যখন অন্য লোকেরা যীশুর কথায় মনোযোগ দেয় না তখনও আমরা কীভাবে আশাপূর্ণ থাকতে পারি? ততসত্ত্বেও, কেন আমরা সর্বাত্মক চেষ্টা অব্যাহত রাখব (পড়ুন, যোহন ৪:৩৭)?`