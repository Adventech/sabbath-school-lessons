---
title:  সমুদয় জগতের বিচার
date:   04/06/2025
---

সদোম বিনষ্ট হওয়ার আগে, বাইবেল আমাদের একটি চিত্তাকর্ষক ঘটনা বলে। এই গল্পটি মwম্রর সমতলে সংঘটিত হচ্ছে। ঈশ্বর অব্রাহামের কাছে আসছেন। তাঁর সঙ্গে দু’জন দূত আছেন। অব্রাহাম যখন তাদের দেখতে পান, তিনি স্বর্গ থেকে আসা এই অতিথিদের আহারের জন্য আমন্ত্রণ জানান। পরে ঈশ্বর প্রতিজ্ঞা করেন যে, সারা এক পুত্র সন্তান জন্ম দেবেন। অব্রাহামের ভাবী বংশে প্রতিজ্ঞাত ত্রাণকর্তা জন্ম নেবেন। যীশু অব্রাহামের বংশ থেকে আসেন (তুলনা করুন, আদি ৩:১৬)। পরে, হঠাৎ করে গল্পটি সমতলের দুরাচারী নগরের ঘটনাবলীর দিকে চলে যায়।

`আদি ১৮:১৭-৩২ পদ পড়ুন। এই পদগুলো থেকে আমরা ঈশ্বরের প্রেম সম্পর্কে কি শিক্ষা পাই? আমাদের গ্রহের মন্দ নিরসনের ব্যাপারে ঈশ্বর কীভাবে পরিকল্পনা করছেন?`

ঈশ্বর তাঁর কর্মকাণ্ডের ব্যাপারে আমাদের কোন ব্যাখ্যা দিচ্ছেন না। কিন্তু তিনি তাঁর কারণগুলো ও পরিকল্পনাগুলো আমাদের থেকে আড়াল রাখার সিদ্ধান্তও নিচ্ছেন না। “নিশ্চয়ই প্রভু সদাপ্রভু আপনার দাস ভাববাদিগণের নিকটে আপন গূঢ় মন্ত্রণা প্রকাশ না করিয়া কিছুই করেন না” (আমোষ ৩:৭)।

ঈশ্বর সদোম ও ঘমোরার বিনাশের পূর্বে, তিনি ঘোষণা করছেন যে, যা-কিছু ঘটতে চলেছে, সেটা জানানোই উত্তম হবে। পরে, অব্রাহাম শীঘ্রই যা দেখতে চাচ্ছেন, তা দেখার জন্য প্রস্তুত হবেন।

দু’জন দূত যখন ভ্রষ্ট নগরীর দূতদের সতর্ক করতে যান, তখন ঈশ্বর অব্রাহামের সঙ্গেই থাকেন। প্রকাশিত বাক্য পুস্তকের বর্ণনা অনুসারে, শেষকালে যা-কিছু ঘটতে চলেছে, তা স্মরণ করতে গল্পের এই অংশটি আমাদের সাহায্য করে। ঘটনাগুলো ঈশ্বরের লোকদেরকে বাবিল ত্যাগ করতে আহ্বান জানায় (প্রকাশিত ১৪:৬-১২; ১৮:১-৪)। দু’জন দূত যেমনিভাবে সদোমে চ‚ড়ান্ত সতর্কবার্তা দিচ্ছেন, একই সময়ে, ঈশ্বর অব্রাহামের সঙ্গে আলোচনা করছেন যে, কী ঘটতে চলেছে। ঈশ্বর অব্রাহামকে প্রশ্ন করার সুযোগ দিচ্ছেন।

অব্রাহাম বলেন, “দুষ্টের সহিত ধার্মিকের বিনাশ করা, এই প্রকার কর্ম আপনা হইতে দূরে থাকুক; ধার্মিককে দুষ্টের সমান করা আপনা হইতে দূরে থাকুক। সমস্ত পৃথিবীর বিচারকর্তা কি ন্যায়বিচার করিবেন না” (আদি ১৮:২৫)? অব্রাহাম সদোমের দুরাচার পর্যবেক্ষণ করেন। তিনি ঈশ্বরের প্রেমও পর্যাবেক্ষণ করেন। একইভাবে, পাপের চ‚ড়ান্ত পরিসমাপ্তি আসার পূর্বে, ঈশ্বর স্বর্গের পুস্তক খুলছেন (প্রকাশিত ২০:৪, ১১-১৫) এবং পৃথিবীতে অগ্নি বর্ষণের পূর্বে আমাদেরকে পুস্তকগুলো দেখার অনুমোদন দিচ্ছেন। এখন আমরা যে সব প্রশ্নের উত্তর বুঝতে পারছি না, সেগুলো সমাধানের জন্য আমরা তখন ১০০০ বছর সময় পাব।