---
title:  অতিরিক্ত আলোচনা
date:   06/06/2025
---

“মনুষ্য তার নিজ শক্তি বলে, শত্রুর অভিযোগের মোকাবেলা করতে পারে না। পাপ কলঙ্কিত বসনে, তার অপরাধ স্বীকার পূর্বক সে ঈশ্বরের সামনে দণ্ডায়মান হয়। কিন্তু যীশু, আমাদের পক্ষ সমর্থনকারী উকিল, যারা অনুতাপ এবং বিশ্বাস সহকারে, তাদের আত্মা তাঁর সঙ্গে রক্ষা করার জন্য সমর্পণ করেছে, তাদের পক্ষে আবেদন করছেন। তিনি তাদের ব্যাপারে অনুরোধ করেন, এবং কালভেরীর শক্তিশালী বিতর্কের দ্বারা তাদের দোষারোপকারীকে নিশ্চিহ্ন করেন। ঈশ্বরের ব্যবস্থার প্রতি তাঁর নিখুঁৎ আজ্ঞাবহতা তাঁকে স্বর্গে ও মর্ত্যে সমস্ত ক্ষমতা প্রদান করেছে আর তিনি তাঁর পিতার কাছ হতে দোষী ব্যক্তিদের জন্য অনুগ্রহ এবং পুনর্মিলন দাবি করেন।” -ঈলেন জি হোয়াইট, ভাববাদিগণের এবং রাজগণের কাহিনী, পৃষ্ঠা: ৪৯৩, ৪৯৪।

**আলোচ্য প্রশ্নাবলী:**

`যীশু তার অনুসারীদের বলেন যে, তাদেরকে এই পৃথিবীতে অবশ্যই বাঁচতে হবে। কিন্তু তারা যেন এই ভ্রষ্ট পৃথিবীর অংশ না হয়। (পড়ুন, যোহন ১৫:১৯; ১৭:১৪-১৬।) যীশুর উদ্দেশ্যে আমাদের অবশ্যই লোকদের জয় করতে হবে। একই সময়ে, আমাদের অবশ্যই ‘সংসার হইতে আপনাকে নিষ্কলঙ্করূপে রক্ষা’ করতে হবে (যাকোব ১:২৭)। সেটা আমরা কীভাবে করি?`

`জলপ্লাবনের পূর্বে জনসমুখে নোহের প্রচার আমাদের শিক্ষা দেয় যে, ভালো ও মন্দের মধ্যকার মহা-সংঘর্ষ কীভাবে সংঘটিত হচ্ছে? নোহ অতীতে যে কাজ করেছিলেন, সেই একই কাজ আমরা কি কি উপায়ে করছি?`

`স্বর্গ থেকে অগ্নি বর্ষণ করে পৃথিবীকে বিনষ্ট করার পূর্বে, ঈশ্বর স্খলিতদের মৃত্যু থেকে তুলবেন। পরে, ঈশ্বর শয়তানকে অনুমোদন দিবেন যেন সেই এই লোকদের নিয়ে ক্ষণকাল কাজ করতে পারে (প্রকাশিত ২০:৭-৯)। আপনার কি মনে হয় যে, সমস্তকিছু ঠিক করার পূর্বে ঈশ্বর কেন এটা হওয়ার অনুমোদন দিচ্ছেন?`

`এই সপ্তায় পঠিত গল্পগুলো নিয়ে চিন্তা করুন। আপনার নিজ জীবনের জন্য এই গল্পগুলো আপনাকে কি শিক্ষা ও কি সতর্কবার্তা দেয়? যীশুতে আপনার আশা সম্পর্কে এই গল্পগুলো আপনাকে কি শিক্ষা দেয়?`