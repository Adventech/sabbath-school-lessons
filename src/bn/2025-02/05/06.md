---
title:  সেটাই বলুন যা আবার ঘটবে
date:   01/05/2025
---

ঈশ্বরের শেষকালীন মণ্ডলী আমেরিকায়, পৃথিবীতে, উদ্ভ‚ত হয়। যে সকল লোকেরা ধর্মীয় স্বাধীনতা চেয়েছে, তারা ১৬০০ দশক থেকে ১৭০০ দশক আমেরিকা পলায়ন করেছে।

`প্রকাশিত ১০:১-১১ পদ পড়ুন। এই পদগুলো বলে যে, কীভাবে ঈশ্বরের শেষকালীন মণ্ডলী উদ্ভ‚ত হল। আমাদের ইতোমধ্যে পঠিত কয়েকটি রূপকের প্রতি দৃষ্টি দেই। আপনি কি দেখছেন যে, পদগুলো কীভাবে ভূমি ও সমুদ্র সম্পর্কে বলছে? অতীতে কী ঘটেছিল এবং ভবিষ্যতে কী ঘটবে, সে-বিষয়ে এই পদগুলো আমাদের কি শিক্ষা দেয়?`

স্বর্গদূত উচ্চধ্বণি করছেন, অনেকটা প্রকাশিত ১৪ ও ১৮ অধ্যায়ে বর্ণীত তিন দূতের মত। স্বর্গদূত ইতিহাসের একটি গুরুত্বপূর্ণ সময়ে উচ্চধ্বণি করছেন যখন ঈশ্বর তাঁর শেষকালীন মণ্ডলীকে পথিবীর লোকদের রক্ষা করার একটি কাজ দিচ্ছেন (প্রকাশিত ১০:১১)।

স্বর্গদূত একটি ক্ষুদ্র পুস্তক ধরে আছেন। আমরা বিশ্বাস করি, এটি দানিয়েল পুস্তক (পড়ুন, দানিয়েল ১২:৪)। সহস্রাধিক বছর আগে পুস্তকটি প্রথম খোলা হয়। স্বর্গদূত এক পা সমুদ্রে ও অন্য পা পৃথিবী রেখে দাঁড়িয়ে আছেন। এই রূপকটি হয়ত বোঝাচ্ছে যে, বার্তা পৃথিবীর সর্বত্র যেতে হবে। এছাড়া, রূপকটি হয়ত বোঝাচ্ছে যে, স্বর্গদূত সমুদয় জাতি কিংবা লোকবৃন্দের পক্ষে দাঁড়াচ্ছেন: যে লোকের ভূমিতে বাস করে এবং যে লোকের ‘অ-যিহূদীদের’ সমুদ্রে বাস করে।

যীশু আসার পূর্বে, ঈশ্বরের প্রতাপ বাইবেলের সত্যের আলো সাহিত সমগ্র পৃথিবী পূর্ণ করবে। পৃথিবীর প্রত্যেকে প্রকাশিত ১৪ অধ্যায়ের বার্তা শুনবে। ঈশ্বর বাইবেলের যুগে ইস্রায়েলের প্রতি যে আদেশ দিয়েছিলেন, সেই একই আদেশ তিনি আমাদের দিলেন। আমাদের উদ্দেশ্যে বলা হয়েছে: “আর সর্ব জাতির নিকটে সাক্ষ্য দিবার নিমিত্ত রাজ্যের এই সুসমাচার সমুদয় জগতে প্রচার করা যাইবে; আর তখন শেষ উপস্থিত হইবে” (মথি ২৪:১৪)।

ঈশ্বর মানব-ইতিহাসের নিয়ন্ত্রণকর্তা। ভবিষ্যতে যা ঘটবে, তা তিনি নিয়ন্ত্রণ করেন। পরিশেষে, মানবীয় রাজ্য ব্যর্থ হবে। যীশু অনন্তকালীন রাজা হবেন। দানিয়েল ২:৩৪, ৩৫, ৪৪, ৪৫ পদ পড়ুন। বাইবেল বলে যে, এই সব রাজ্যগুলো শেষ হয়ে যাবে। তাদের কিছুই অবশিষ্ট রবে না। সকল রাজ্যের স্থলে ঈশ্বরের অনন্তকালীন রাজ্য স্থাপিত হবে। পাপ, দুঃখ-কষ্ট, অসুস্থতা, ভ্রষ্টতা ও মৃত্যু আর হবে না।

`বাইবেলের বচনানুসারে দানিয়েল ২ ও ৭ অধ্যায়ের ঘটনা ঘটেছিল। তাঁর রাজ্য সম্পর্কে, অর্থাৎ তাঁর শেষ ও অনন্তকালিন রাজ্য সম্পর্কে, ঈশ্বরের প্রতিজ্ঞায় আস্থা রাখতে এই তথ্যগুলো সহায়ক কেন?`