---
title:  প্রতিটি দেশ থেকে আসা লোকেরা, শেষাংশ
date:   26/04/2025
---

### শাস্ত্রপাঠ

আদি ২:৯-১৭; দানিয়েল ২:৩১-৩৫; ৭:১-৩; প্রকাশিত ১২:১৫, ১৬; ১০:১-১১।

> <p>মুখস্থপদ</p>
> “তোমরা ক্ষান্ত হও; জানিও, আমিই ঈশ্বর; আমি জাতিগণের মধ্যে উন্নত হইব, আমি পৃথিবীতে উন্নত হইব” (গীত ৪৬:১০)।

চার শত বছর ধরে, কিছু লোক বলেছে যে, শুরু থেকেই ঈশ্বরের পরিকল্পনায় পাপ অন্তর্ভুক্ত ছিল। এই একই লোকেরা বলেছে যে, মানবের পাপে ও মৃত্যুতে পতিত হবার প্রয়োজনটা ঈশ্বরের ছিল। যেন ঈশ্বর পরে তাদের পরিত্রাণের জন্য যীশুকে ক্রুশে মৃত্যুবরণ করতে পাঠাতে পারেন। ক্রুশের উপরে তাঁর পুত্রের মৃত্যু ব্যতিত আর কোন পন্থায় তিনি মানবের প্রতি তাঁর প্রেম প্রদর্শন করতে পারতেন? সুতরাং, সে কারণেই এই চিন্তাবিদেরা বলে যে, মানবের পাপে পতিত হবার প্রয়োজনটা ঈশ্বরের ছিল।

এই ধারণাটা লজ্জাষ্কর। ঈশ্বর কখনও চানটি যে, শয়তান কিংবা মানব পতিত হোক। শয়তানের পাপ এবং পরে আদম ও হবার পাপ ছিল ভ্রষ্ট। পাপ অনেক ভয়াবহ ঘটনা ঘটিয়েছে। আদম ও হবা যদি পাপ না করতেন, প্রভুতে আমাদের আনন্দ তাহলে হত খাঁটি।

চলতি সপ্তাহে, আমরা সেই সমস্যাগুলির প্রতি দৃষ্টি রাখব যা পতনের কারণে হয়েছে। আমরা সেই সমস্যাগুলো দেখতে থাকব যা তখন সংঘটিত হয়েছে মানুষ তাদের জীবনের উপরে মানবীয় নেতৃত্ব প্রত্যাশা করেছে এবং ঈশ্বরের নেতৃত্বকে অগ্রাহ্য করেছে। আমরা দানিয়েল পুস্তক দেখব, যেটি দেখাচ্ছে যে, ঈশ্বর ছিলেন ন্যায্য। যখন তারা তাঁর উপর থেকে দৃষ্টি সরিয়েছে এবং রাজাদের বেছে নিয়েছে, তখন যে সকল ভয়াবহ ঘটনা ঘটেছিল, সে সকল ভয়াবহ ঘটনার বিষয়ে ঈশ্বর তাঁর লোকদের সাবধান করছেন। রাজারা ছিল পাপী, ঠিক তাদের মতই। সুতরাং বাইবেলের ইতিহাস আমাদেরকে পাপীদের উপরে পাপীদের কর্তৃত্ব দেখায়। এই পরিকল্পনা কোন বিজ্ঞ পরিকল্পনা ছিল না।