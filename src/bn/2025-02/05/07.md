---
title:  অতিরিক্ত আলোচনা
date:   02/05/2025
---

“পরে আমি ‘এক নূতন আকাশ ও এক নূতন পৃথিবী’ দেখিলাম; কেননা প্রথম আকাশ ও প্রথম পৃথিবী বিলুপ্ত হইয়াছে’ (প্রকাশিত ২১:১)। দুষ্টদের গ্রাসকারী আগুন পৃথিবীকে বিশুদ্ধ করে। অভিশাপের প্রতিটি চিহ্ন মুছে গেছে। অনন্তকাল জ্বলার জন্য কোনো নরক নেই। মুক্তিপ্রাপ্ত লোকেরা মনে রাখবে পাপ খুবই ভয়ঙ্কর।

একমাত্র একটি স্মারক থাকবে: আমাদের ত্রাণকর্তা ক্রুশের চিহ্ন চিরকাল বহন করবেন। তাঁর আহত মাথায় তার কুক্ষিদেশে, হাতে, পায়ে পাপের নিষ্ঠুর কাজের চিহ্নবলি থেকে যায়। খ্রীষ্টকে তাঁর আপন মহিমায় দেখে ভাববাদী বলেন: ‘তাহার তেজ দীপ্তির তুল্য, . . . তাঁহার পরাক্রমের অন্তরাল’ (হবক্কূক ৩:৪)। এ বিদ্ধ করা কুক্ষিদেশ যেখান থেকে গাঢ় লাল রঙের রক্ত প্রবাহিত হয়েছিল, ওটা মানুষকে ঈশ্বরের সঙ্গে পুনমির্লন ঘটিয়েছে, সেখানেই ত্রাণকর্তার মহিমা, সেখানে তাঁর ক্ষমতার অন্তরাল। ‘মুক্তিদানের উদ্ধার কার্যে পরাক্রমী,’ উদ্ধার কাজের জন্য উৎসর্গের মধ্য দিয়ে যে কারণে তিনি ঈশ্বরের অনুগ্রহ অবজ্ঞাকারীদের ন্যায়বিচার সম্পন্ন করতে সক্ষম। আর তাঁর অবমাননার প্রতীক হচ্ছে তাঁর সর্বোচ্চ সম্মান; অনন্ত কাল ধরে কালভেরীর ক্ষত সকল তাঁর প্রশংসা দেখাবে, এবং তাঁর পরাক্রম ঘোষণা করবে।” -ঈলেন জি হোয়াইট, মহা-সংঘর্ষ, পৃষ্ঠা: ৫৮৯।

**আলোচ্য প্রশ্নাবলী:**

`এই জীবনে -বর্তমান কিংবা অতীত জীবনে- আমরা যা কিছু করি, যীশুর আগমনে তা চিরতরে বিনষ্ট হয়ে যাবে। এই ধারণাটি সর্বদা স্মরণে রাখা গুরুত্বপূর্ণ কেন? এই চিন্তা কিভাবে আমাদেরকে জীবনের সর্বাপেক্ষা গুরুত্বপূর্ণ বিষয়টি স্মরণে রাখতে সাহায্য করে?`

`প্রকাশিত বাক্য ১৩:১-১০ পদে বর্ণীত সমুদ্র থেকে ওঠা পশুটির প্রতি আবার দৃষ্টি দিন। এই পশুটি কীভাবে বাবিল থেকে শুরু করে ক্ষুদ্রশৃঙ্গ পর্যন্ত ওঠা সকল জাতিগুলোর লোকদের ন্যায় আচরণ করছে? পৃথিবীর সরকারগুলো কীভাবে বাবিল কিংবা রোমের চিন্তা ও চেতনা প্রদর্শন করছে?`

`অ্যাড্ভেণ্টিস্ট হিসেবে, কীভাবে আমাদের অবশ্যই প্রভুকে অনুসরণ করতে হবে, এবং একই সঙ্গে কীভাবে আমাদের দেশের আইনের বাধ্য থাকতে হবে? ঈশ্বরের প্রতি আমাদের বাধ্যতার কারণে যখন দেশের আইন পালন ব্যহত হয়, তখন কি ঘটে?`