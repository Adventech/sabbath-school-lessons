---
title:  ভূমি ও সমুদ্রের মাঝে
date:   30/04/2025
---

বাইবেল ভবিষ্যৎ বিষয়ক বার্তায় ‘ভূমি’ ও ‘সমুদ্রকে’ রূপক হিসেবে ব্যবহার করছে। এই রূপকগুলি আমাদেরকে শেষকাল বিষয়ে একটি গুরুত্বপূর্ণ বিষয় শিক্ষা দিয়ে থাকে।

“বাইবেল যখন ‘ভূমি’ ও ‘সমুদ্র’ নিয়ে এক সাথে কথা বলে, ‘ভূমি’ সাধারণত আমাদেরকে শান্তি কিংবা নিরাপত্তার একটি স্থানকে প্রদর্শন করে। কিন্তু সমুদ্র আমাদেরকে অ-যিহূদী লোকদের দেখায় যারা ইস্রায়েলদের আঘাত করেছিল, ঠিক যেমনিভাবে সাগরের জলের ঢেউ এসে স্থলকে আঘাত করে ও ক্ষতিগ্রস্ত করে।” -বিট্রিস এস নীল, সিম্পোজিয়াম অন রিভিলেশন, খণ্ড: ১, পৃষ্ঠা: ২৬০।

`বাইবেলে ‘ভূমি’ হতে পারে শান্তি ও নিরাপত্তার স্থানের একটি রূপক যা ঈশ্বর শুরু করেছিলেন। অন্য দিকে, ‘সমুদ্র’ সেই সকল জাতি কিংবা লোককৃদ্ধকে বোঝায় যারা সর্বদা লড়াই করেছে এবং দম্ভে পূর্ণ হয়ে থেকেছে। প্রকাশিত ১২:১৫, ১৬ এবং ১৩:১, ১১ পদ পড়ুন। লক্ষ্য করুন, পদগুলো কিভাবে জল ও পৃথিবী সম্পর্কে বলছে। এই পদগুলোয় দুটি রূপক কিভাবে ব্যবহৃত হয়েছে? শেষকাল বিষয়ে বাইবেলের বার্তা বোঝার ক্ষেত্রে ওগুলো আমাদের কি শিক্ষা দিতে পারে?`

লক্ষ্য করুন, স্ত্রীলোককে আক্রান্ত করার জন্য নাগ ‘জল’ ব্যবহার করছে। ইতোমধ্যে আমরা যেমনিভাবে দেখেছি, শেষকাল বিষয়ক বাইবেলের বার্তায়, জল অধিকন্তু এই পৃথিবীদের সেই সব নেতাদের ও সরকারের রূপক হিসেবে ব্যবহৃত হয়েছে, যারা কর্তৃত্ব ও ক্ষমতার জন্য সর্বদা লড়াই করছে। সুতরাং, এই রূপক আমাদের দেখায় যে, মণ্ডলীর ইতিহাস জুড়ে শয়তান কীভাবে ঈশ্বরের লোকদের আঘাত করার জন্য তার নেতাদের ও তার লোকদের ব্যবহার করেছে।

এছাড়া, সেভেন্থ ডে অ্যাড্ভেণ্টিস্টরা প্রকাশিত বাক্য ১২:১৬ পদ এভাবে বুঝে থাকে যে, খ্রীষ্টিয়ানরা এই আক্রমণ থেকে নিস্তার পাবার জন্য আমেরিকা চলে আসে। ‘প্রতিজ্ঞাত দেশ’ যেমনিভাবে তাঁর লোকদের জন্য ঈশ্বরের নির্ধারিত শান্তি ও নিরাপত্তার একটি স্থান ছিল, একইভাবে ১৬ পদে বর্ণীত ‘পৃথিবী’ কি আমেরিকা? তাহলে, ভূমি থেকে ওঠা পশু কিংবা হিংস্র পশু কেন প্রথমে মেষের মত দেখাবে? নিঃসন্দেহে, আমেরিকা কখনও ‘নতুন ইস্রায়েল’ ছিল না, যদিও কিছু লোক এমনটা দাবী করে থাকে। কিন্তু দীর্ঘকাল ধরে, বিশ্বাসের জন্য তাড়িত হয়ে পালিয়ে আসা লক্ষ লক্ষ মানুষের জন্য এটি একটি ধর্মীয় স্বাধীনতার দেশ ছিল।

কিছুকাল বাদেই, আমেরিকা এক নাগের ন্যায় আচরণ করবে (প্রকাশিত ১৩:১১)। লোকেরা যখন ঈশ্বর কিংবা বাইবেল নির্ধারিত ব্যবস্থাকে অনুসরণ না করে, মানব-নির্মিত ব্যবস্থা অনুসরণ করবে, তখন এই পরিবর্তন আসবে।