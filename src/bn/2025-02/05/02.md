---
title:  প্রথম নির্দেশ
date:   27/04/2025
---

এদন উদ্যান ছিল একটি শ্রেণীকক্ষের তুল্য। এই শ্রেণীকক্ষে ঈশ্বর আদম ও হবাকে তাঁ প্রেমের বিষয় শিক্ষা দেন। “আদম ও হবা ঈশ্বরের সন্তান ছিলেন। তিনি ছিলেন তাদের যত্নবান পিতা। আদম ও হবা তাদের সৃষ্টিকর্তার ছাত্র-ছাত্রী ছিলেন। ঈশ্বর হলেন পরম-জ্ঞানী। তিনি সব কিছু জানেন। তিনি বিভিন্নভাবে আদম ও হবাকে শিক্ষা দিতেন. . .। আদম ও হবা ‘পরম জ্ঞানীর আশ্চর্য ক্রিয়া সকল জানেন’ (ইয়োব ৩৭:১৬)। প্রকৃতির এই রহস্যগুলো আদম ও হবাকে জ্ঞান ও আনন্দ দিয়েছে।” -ঈলেন জি হোয়াইট, পেট্রিয়ার্কস অ্যাণ্ড প্রোফেট্স, পৃষ্ঠা: ৫০, ৫১।

`আদি ২:৯-১৭ পদ পড়ুন। প্রথম আজ্ঞাটি কি ছিল যা ঈশ্বর মানুষকে দিয়েছিলেন? এই নির্দেশটি কেন অত্যন্ত গুরুত্বপূর্ণ ছিল?`

ঈশ্বরের দেওয়া প্রথম নির্দেশটি আদি ২:১৬ পদে পাওয়া যায়। ঈশ্বর আদম ও হবাকে সদ্সদ্ জ্ঞান দায়ক বৃক্ষের ফল খেতে নিষেধ করেছিলেন। কিছু জ্ঞান কীভাবে নিষিদ্ধ থাকতে পারে? আরও বেশি জানাটা কি সর্বদা উপকারী না?

বাইবেল সে কথা বলছে না। ঈশ্বর তাঁর লোকদের ভালো বিষয়গুলো শিক্ষা দিতে চেয়েছেন। কিন্তু কিছু কিছু জ্ঞান হচ্ছে দুঃখভোগের কারণ। ঈশ্বর চাননি যে, আদম ও হবা সেটা শিক্ষা করুক। যদি আমরা আমাদের জীবনের উপর ঈশ্বরের কর্তৃত্ব অগ্রাহ্য করি, তাহলে আমরা মারাত্মাভাবে যাতনা ভুগবো।

আদম ও হবার সহস্রাধিক বছর পর, ইস্রায়েল জাতি একজন রাজা চেয়েছিল। সদাপ্রভু তাঁর লোকদেরকে সে-সব মন্দ বিষয় সম্পর্কে বলেছিলেন যা একজন রাজা চাওয়ার কারণে হতে পারে। সদাপ্রভু তাঁর লোকদের আরও বলেছিলেন যে, তাঁর নেতৃত্ব প্রত্যাখ্যান করার ব্যাপারে তাদের সিদ্ধান্ত শেষ কাল পর্যন্ত চলতেই থাকবে।

সময়ের সাথে সাথে ইস্রায়েলের রাজারা ক্রমাগত ভ্রষ্ট হতে থাকে। ঈশ্বরের মনোনীত লোকেরাও ক্রমাগত চারপাশের লোকদের ন্যায় হতে থাকে। ইস্রায়েল সন্তানেরা তাদের জীবনে ঈশ্বরের পরিকল্পনা স্মরণ করেনি। সুতরাং, ঈশ্বর ইস্রায়েল সন্তানদের সেটাই দিলেন যা তারা চেয়েছিল: মানবীয় কর্তৃত্ব।

যখন আমরা এই ধারণাগুলি বুঝি, তখন আমরা দানিয়েল পুস্তক সম্পর্কে অনেক ভালভাবে জানতে পারি। দানিয়েল পুস্তকে আমরা বিভিন্ন রাজ্য দেখি যারা পৃথিবী শাসন করবে। দানিয়েল পুস্তক দেখায় যে, ইস্রায়েলরা একটি দল হিসেবে কেন ব্যর্থ হল: তারা ঈশ্বরের ব্যবস্থা অনুসরণ করতে অস্বীকার করেছিল। যেমনিভাবে এদন উদ্যান ছিল ঈশ্বরের লোকদের জন্য প্রথম শ্রেণীকক্ষ, একইভাবে বাবিল তাদের শ্রেণীকক্ষ হল। কিন্তু ঈশ্বরের লোকেরা বাবিলে স্বাধীন ছিল না; তারা ছিল কয়েদি। কিন্তু যারা শিক্ষা অর্জন করতে চেয়েছে, তারা দেখেছে যে, ঈশ্বরের রাজ্য ছিল এই পার্থিব্য রাজ্যগুলি অপেক্ষা ভিন্ন।