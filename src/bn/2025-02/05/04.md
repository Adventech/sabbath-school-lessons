---
title:  দানিয়েল ৭ অধ্যায়
date:   29/04/2025
---

দানিয়েল ২ অধ্যায়ের স্বপ্নটি ঈশ্বর প্রথমে বাবিলের একজন রাজাকে দেখান। দানিয়েল ৭ অধ্যায়ের স্বপ্নটি ঈশ্বর দানিয়েল ভাববাদীকে দেখান। একজন ভাববাদী হচ্ছেন ঈশ্বরের লোকদের জন্য একজন বিশেষ বার্তাবাহক। দানিয়েল ছিলেন ঈশ্বরের মনোনীত লোকদের, অর্থাৎ যিহূদীদের, একজন।

দানিয়েল ৭ অধ্যায়ে, ঈশ্বর দানিয়েল ২ অধ্যায়ে নবূখদনিৎসরকে দেখানো স্বপ্নটি ভিন্ন আঙ্গিকে দানিয়েলকে দেখান। নবূখদনিৎসর তার স্বপ্নে একটি বিশাল মূর্ত্তি দেখেন। দানিয়েল দেখেন- বাতাস যখন সমুদ্রের জলকে তরঙ্গায়িত করল, তখন সমুদ্র থেকে কতগুলো হিংস্র জন্তু উঠে এলো। এই জাতিগুলো, কিংবা এই দলগুলো, কর্তৃত্বের জন্য পরষ্পর যুদ্ধ করেছে। বিভিন্ন জাতির মধ্যকার যুদ্ধের কথা বলতে গিয়ে গীত ৬৫:৫-৮; যিশাইয় ১৭:১২, ১৩ ও যিরমিয় ৪৬:৭, ৮ পদ বন্যা ও তরঙ্গের (বা কল্লোলের) রূপক ব্যবহার করেছে।

ঈশ্বর চেয়েছিলেন যে, এই দেশগুলো অপেক্ষা প্রতিজ্ঞাত দেশ হবে ভিন্ন। আর, দীর্ঘকাল তা-ই ছিল। প্রতিজ্ঞাত দেশ ছিল শান্তির ও নিরাপত্তার একটি দ্বীপের তুল্য। ঈশ্বরের শাসনের অধীনে ইস্রায়েল ছিল একটি পবিত্র জাতি, এবং তারা চারপাশের কোলাহলকারী জাতিগুলির শাসনাধীন ছিল না।

`দানিয়েল ৭:১-৩ পদ পড়ুন। এই পদগুলোয় অনেক ঘটনা ঘটছে। এই পদগুলোতে উঠে আসা রূপকগুলো থেকে আমরা কি শিক্ষা লাভ করতে পারি? (একটি দৃষ্টান্ত হল- সমুদ্র থেকে একটি হিংস্র পশু, বা জন্তু, উঠে আসছে।)`

দানিয়েল সাগর-তীরে দাঁড়িয়ে আছেন এবং অ-যিহূদী জাতিদের লড়াই দেখছেন। হঠাৎ, পশুগুলো ভূমিতে ও তার রাজ্যে উঠে এলো! অ-যিহূদীদের সমস্যা এখন তার লোকদের সমস্যা হয়ে গেল। ইস্রায়েলরা অ-যিহূদীদের ন্যায় জীবনাচরণ বেছে নিল। অর্থাৎ, এখন তারা অ-যিহূদীদের সঙ্গে (এবং তাদের শাসনের অধীনে) বাস করল। ঈশ্বরের লোকদের যখন বাবিল থেকে বের করে আনা হল, তারা কখনও আর পুরোপুরি স্বাধীন রইল না, কিংবা দীর্ঘকার স্বজাতীয়দের বশে রইল না।

অদ্য, খ্রীষ্টিয়ানরা সময় শেষ হওয়া পর্যন্ত নিজেদের জীবনের উপর পূর্ণ নিয়ন্ত্রণ লাভ করছে না। সে সময়ে, যীশু পরিশেষে আমাদের রাজা হচ্ছেন। নূতন নিয়মে, ঈশ্বরের লোকেরা রোমীয় ক্ষমতার অধীনে যাতনা ভুগেছে। পরে, ক্ষুদ্র শৃঙ্গ যখন ঈশ্বরের লোকদের আক্রমণ করেছে, তখন তারা যাতনা ভুগেছে। ক্ষুদ্র শৃঙ্গ রোম সম্রাজ্যের কব্জা থেকে ক্ষমতা ও কর্তৃত্ব কেড়ে নিয়েছে।

`অদ্য যা কিছু ঘটছে, তা বুঝতে রোমীয় ৩:১০-১৯ পদ আমাদের কিভাবে সাহায্য করে? আমাদের জীবনে যীশুর সুসমাচার আমাদের কেন দরকার, তা ১৯ পদ কিভাবে আমাদের দেখায়?`