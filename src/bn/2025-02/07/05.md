---
title:  তাঁর লোকেদের মাঝে ঈশ্বর
date:   14/05/2025
---

একটি মেঘস্তম্ভ ইস্রায়েল সন্তানদেরকে পথ দেখিয়ে প্রতিজ্ঞাত দেশে নিয়ে যায়। এই মেঘস্তম্ভ যখন থেমেছে, ইস্রায়েল সন্তানেরাও থেমেছে এবং পবিত্র তাম্বু স্থাপন করেছে। পরে, ইস্রায়েলের ১২ বংশ, অর্থাৎ একটি দল, পবিত্র তাম্বুর চারিপাশে নিজেদের তাম্বু খাটিয়েছে। এই বংশগুলো তাম্বুর চারপাশে শিবির খাটিয়েছে। পরে, ঈশ্বর তাম্বুর মহা পবিত্র স্থানে উপস্থিত হয়েছেন এবং তাঁর লোকদের মাঝে বাস করেছেন।

**চারটি সর্বাপেক্ষা শক্তিশালী বংশ পবিত্র তাম্বুর প্রতিটি চারপাশে শিবিড় স্থাপন করেছে। গণনা ২ অধ্যায় এই বংশগুলির বিষয়ে বলে। তারা কে ছিল?**

`গণনা ২:৩ (পূর্ব):`

`গণনা ২:১০ (দক্ষিণ):`

`গণনা ২:১৮ (পশ্চিম):`

`গণনা ২:২৫ (উত্তর):`

লক্ষ্য করুন যে, সর্বাপেক্ষা শক্তিশালী চারটি বংশের প্রতিটি বংশ নিজেদের বিশেষ ঝাণ্ডা উড়িয়েছে। ঝাণ্ডা তাদের পরিচয় তুলে ধরেছে। তাদের ঝাণ্ডায় ঠিক কি ছিল তা বাইবেল আমাদের জানাচ্ছে না। কিন্তু আদি ৪৯ অধ্যায় দ্বিতীয় বিবরণ ৩৩ অধ্যায় বিভিন্ন বংশের বিষয়ে আমাদের আরও তথ্য দেয়। “কিছু যিহূদী চিন্তাবিদ বিশ্বাস করতেন যে, যিহূদা বংশের ঝাণ্ডায় একটি সিংহ ছিল। রূবেণ বংশের ঝাণ্ডায় মানুষের একটি মাথা কিংবা দেহ ছিল। ইফ্রয়িম বংশের ঝাণ্ডায় একটি ষুাড় ছিল। আর, দান বংশের ঝাণ্ডায় একটি ঈগল ছিল। অর্থাৎ, যিহিষ্কেল তার দর্শনে যে চার প্রাণিকে বা দূতদের দেখেছিলেন, তাদেরকে পরে এই দেখা গিয়েছিল।” -কার্ল ফে«ইড্রিক ও ফ্রাঞ্জ ডেলিটজেস্ক, কমেণ্টারি অন দ্যা ওল্ড টেস্টামেণ্ট, খণ্ড: ১, পৃষ্ঠা: ৬৬০।

নতুন যিরূশালেম সম্পর্কে বাইবেল যা বলে, তা আমরা এই তথ্যের সঙ্গে তুলনা করতে পারি। যখন আমরা তা করছি, তখন আমরা চিত্তাকর্ষক কিছু দেখব: নগরটি চারিধারে ১২টি ফটক রয়েছে। চারপাশের প্রত্যেক পাশে তিনটি করে ফাটক রয়েছে। প্রতিটি ফটক এক একটি বংশের প্রতীক। (প্রকাশিত ২১:১২, ১৩)। ইস্রায়েলের শিবির ও নতুন যিরূশালেম বিষয়ক তথ্যগুলো আমাদের একটি চিত্তাকর্ষক ধারণা দেখতে সাহায্য করে: ঈশ্বর সমস্ত লোককে তাঁর সিংহাসনের কাছে আনতে চান। প্রকাশিত বাক্য পুস্তক আমাদের শিক্ষা দেয় যে, “আর আমি নগরের মধ্যে কোন মন্দির দেখিলাম না; কারণ সর্বশক্তিমান প্রভু ঈশ্বর এবং মেষশাবক স্বয়ং তাহার মন্দিরস্বরূপ” (প্রকাশিত ২১:২২)।