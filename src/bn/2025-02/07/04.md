---
title:  জ্বলন্ত প্রস্তর
date:   13/05/2025
---

যেমনিভাবে আমরা গতকাল পড়েছি, করূব ছিলেন বিশেষ স্বর্গদূত যাদের ঈশ্বরের সিংহাসনের সঙ্গে যোগসূত্র রয়েছে। আমরা সমুদয় পুরাতন নিয়ম জুড়ে জীবন্ত করূবদের বিষয় (যিহিষ্কেল ১০:৮) কিংবা এই দূতদের স্বর্ণময় প্রতীকের বিষয় (যাত্রা ২৫:১৮) পড়েছি। করূবেরা ঠিক ঈশ্বরের সিংহাসনের পাশেই দাঁড়ান। তারা স্বর্গে প্রত্যেকের সামনে ঈশ্বরের প্রতাপে জ্যোতির্মান হন। মহা পবিত্র স্থানের সামনে স্থাপিত পর্দায় করূবদের মুদ্রণ রয়েছে (যাত্রা ২৬:১)। গীতসংহিতা পুস্তকে, ঈশ্বরকে করূব দ্বারা চিত্রিত করা হয়েছে। এই দূতেরা ঈশ্বরকে ঊর্ধ্বে নিয়ে যাচ্ছেন। এই রূপকটি আমাদের দেখতে সাহায্য করে যে, ঈশ্বরের সমস্ত সৃষ্টির উপরে তাঁর নিয়ন্ত্রণ রয়েছে (গীত ১৮:১০)। ঈশ্বর মোশিকে নির্দেশ দিয়েছিলেন যেন তিনি নিয়ম সিন্দুকের পাপাবরণের উপরে দু’জন স্বর্ণময় করূব রাখেন। “আর তুমি স্বর্ণের দুই করূব নির্মাণ করিবে; পাপাবরণের দুই মুড়াতে পিটান কার্য দ্বারা তাহাদিগকে নির্মাণ করিবে। এক মুড়াতে এক করূব ও অন্য মুড়াতে অন্য করূব, পাপাবরণের দুই মুড়াতে তৎসহিত অখণ্ড দুই করূব করিবে। আর সেই দুই করূব ঊর্ধ্বে পক্ষ বিস্তার করিয়া ঐ পক্ষ দ্বারা পাপাবরণকে আচ্ছাদন করিবে, এবং তাহাদের মুখ পরস্পরের দিকে থাকিবে, করূবদের দৃষ্টি পাপাবরণের দিকে থাকিবে” (যাত্রা ২৫:১৮-২০)।

`যিহিষ্কেল ১:৪-১৫ পদ পড়ুন। এই পদগুলোয় কি ঘটছে যা অনেকাংশে যিশাইয় ৬:১-৬ ও প্রকাশিত ৪:১-১১ পদের সমতুল্য?`

যিহিষ্কেল একটি চমৎকার দৃশ্য দেখেন। যেমনিভাবে তিনি ঊর্ধ্বে দৃষ্টি দেন, যিহিষ্কেল ঊর্ধ্বে ঈশ্বরের সিংহাসন দেখেন।

আপনি কি দেখতে পাচ্ছেন যে, ঈশ্বরের সিংহাসন বিষয়ে যিহিষ্কেলের দর্শনটি বাইবেলের অন্য দর্শনগুলোর সঙ্গে কতটা সঙ্গতিপূর্ণ? যিহিষ্কেল যে জীবন্ত প্রাণিদের দেখেন, যাদের মুখ প্রকাশিত বাক্য পুস্তকে বর্ণীত যোহনের দেখা জীবন্ত প্রাণিদের মত: সিংহ, ঈগল, ষুাড় ও মানুষ।

চার মুখ বিশিষ্ট জীবন্ত প্রাণিদের নাম প্রথমে বলা হয়নি। কিন্তু পরে, ঈশ্বরের সিংহাসন বিষয়ক আরেকটি দর্শনে (যিহিষ্কেল ১০:১-২১), এই প্রাণিদের নাম ‘করূব’ বলা হয়। দূতদের বিষয়ে যিশাইয়র দর্শন থেকে আমরা জ্বলন্ত প্রস্তর দেখতে পাই। জীবন্ত প্রাণিদের একই চেহারা ছিল, যেমন চেহারা যোহনের দর্শনে দেখা জীবন্ত প্রাণিদের ছিল।

এই তথ্যগুলো আমাদের কি বলে? যখন আমরা ঈশ্বরের সিংহাসন দেখি, সেখানে করূবেরা উপস্থিত থাকে। তারা একটি বিশেষ উপায়ে ঈশ্বরের সিংহাসনের সঙ্গে সম্পর্কযুক্ত। ঈশ্বর তাঁর মহিমা ও প্রেম দেখানোর জন্য দূতদের ও লোকেদের সৃষ্টি করেছেন।

`যিহিষ্কেল ঈশ্বরের মহিমার একটি চিত্র দেখেন। ঈশ্বরের মহিমার সঙ্গে নিজেকে তুলনা করুন। আমাদের কতখানি আছে? সুসমাচারের যীশুর প্রয়োজনীয়তা সম্পর্কে আপনার উত্তর আপনাকে কি বলে?`