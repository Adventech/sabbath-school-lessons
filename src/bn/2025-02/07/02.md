---
title:  এই আমি, আমাকে পাঠাও!
date:   11/05/2025
---

যিশাইয় যখন দর্শনে ঈশ্বরের সিংহাসন দেখেন, তখন তিনি আতঙ্কিত হন। তিনি বলেন, “হায়, আমি নষ্ট হইলাম, কেননা আমি অশুচি-ওষ্ঠাধর মনুষ্য এবং অশুচি-ওষ্ঠাধর জাতির মধ্যে বাস করিতেছি; আর আমার চক্ষু রাজাকে, বাহিনীগণের সদাপ্রভুকে, দেখিতে পাইয়াছে” (যিশাইয় ৬:৫)। আমাদের সকল পাপ দেখাতে এবং আমরা যে হারিয়ে গেছি, সেটা দেখাতে, ঈশ্বরের আলো যথেষ্ট উজ্জ্বল। আমরা যদি এই দর্শন পেতাম, তাহলে, নিঃসন্দেহে, আমাদেরও একই উপলব্ধি হত। কিন্তু যিশাইয় একটি বড় বিস্ময়ের অপেক্ষায় থাকলেন।

`যিশাইয় ৬:৬-৮ পদ পড়ুন। যিশাইয় জানেন যে, পাপ আমাদের বিনষ্ট করবে। পাপ মৃত্যু ঘটায়। কিন্তু ঈশ্বর আমাদের মৃত্যুর জন্য ছেড়ে দেননি। তাঁর প্রেম আমাদেরকে তাঁর কাছে আনে। যিশাইয়র এই সাক্ষাতে কি ঘটেছিল? সেটা কেন গুরুত্বপূর্ণ?`

একজন স্বর্গদূত বেদী থেকে একটি জ্বলন্ত পাথর তুললেন এবং সেটি যিশাইয়ের মুখে স্পর্শ করলেন। তখন যিশাইয় শুচি হলেন। এই বেদীটি ছিল সুগন্ধিময় ধুপবেদী (প্রকাশিত ৮:৩, ৪)। ধুপের সুগন্ধিময় ধোঁয়ার সঙ্গে ঈশ্বরের লোকদের প্রার্থনা মিশি্রত হচ্ছিল। ধূম ও প্রার্থনা ঈশ্বরের কাছে উঠে গেল। ঈশ্বর যিশাইয়র পাপ ক্ষমা করলেন। এখন তিনি ঈশ্বরের সামনে দাঁড়াবার যোগ্য হলেন। আরও, বড় কথা হল, ঈশ্বর যিশাইয়কে দেখানোর নির্দেশ দিলেন যে, পৃথিবীর মানুষ হিসেবে তিনি কে।

যিশাইয় ৬ অধ্যায়ে বর্ণীত দূতের ইব্রীয় শব্দের অর্থ হল ‘সেই জ্বলন্ত।’ যোহন ৫:৩৫ পদে, যোহন বাপ্তাইজকের বিষয়ে বলা যীশুর কথাগুলো এবং ঈশ্বরের পক্ষে তার কাজ সম্পর্কে বলে: “তিনি সেই জ্বলন্ত ও জ্যোতির্ময় প্রদীপ ছিলেন, এবং তোমরা তাঁহার আলোতে কিছু কাল আনন্দ করিতে ইচ্ছুক হইয়াছিলে।” নিঃসন্দেহে, যোহন ছিলেন একজন পাপী, যার ঈশ্বরের অনুগ্রহ দরকার ছিল। একই সঙ্গে, যোহনের কাজ আমাদের যীশুকে দেখতে সাহায্য করে। যীশু হলেন একমাত্র সেই যিনি আমাদের দয়া করতে পরেন এবং আমাদের পরিত্রাণ করতে পারেন।

যীশু ছিলেন সিদ্ধ। তিনি পিতার প্রেম ও মহিমা আমাদের দেখাচ্ছেন। ভাববাদীরা যোহনের পরিচয় আমাদের জানিয়েছেন। ঈশ্বর যোহনকে যে কাজ দিয়েছিলেন, সে কাজ অনেকাংশে স্বর্গের একজন দূতের কাজের তুল্য ছিল। যোহনের কাজ ছিল লোকেদের হৃদয় প্রস্তুত করা, যেন তারা যীশুকে দেখতে পায়।

`যিশাইয় যখন জানতে পারেন যে, তার পাপ দূর করা হয়েছে, তখন তিনি বলেন: “এই আমি, আমাকে পাঠাও” (যিশাইয় ৬:৮)। যীশুর রক্ত আমাদের শুচি করে এবং আমাদের পাপ দূর করে। এই অবগতি কীভাবে আমাদেরকে ঈশ্বরের সাক্ষাতে যিশাইয়ের ন্যায় উত্তর দিতে সাহায্য করে?`