---
title:  অতিরিক্ত আলোচনা
date:   16/05/2025
---

যীশু “মুক্তিপ্রাপ্তদের দিকে দৃষ্টি রাখলেন, তাদের মধ্যে তিনি নিজের প্রতিমূর্তি দেখতে পেলেন, প্রত্যেকের হৃদয়ে ঐশ্বরিক ছাপ দেখা গেল, প্রত্যেকের মুখে তাদের রাজার সাদৃশ্য খুঁজে পেলেন। তাদের মধ্যে তিনি তাঁর দুঃখ-কষ্ট, ব্যথা-বেদনার ছাপ লক্ষ করলেন এবং তাদের মধ্যে তা দেখে তিনি তৃপ্ত হলেন। ‘দেখ, আমার রক্ত দ্বারা ক্রীত: এদের নিমিত্তে আমি যাতনাগ্রস্থ হয়েছিলাম, এদের জন্যই আমি মৃত্যুবরণ করেছি, যেন তারা চিরকাল আমার সঙ্গে বসবাস করে।’ শুক্লবস্ত্র পরিহিত মুক্তিপ্রাপ্তদের কন্ঠ থেকে সিংহাসন সম্বন্ধে প্রশংসার গীত ভেসে এল: ‘মেষশাবক, যিনি হত হইয়াছিলেন, তিনিই পরাক্রম ও ধন ও জ্ঞান ও শক্তি ও সমাদর ও গৌরব ও ধন্যবাদ, এই সকল গ্রহণ করিবার যোগ্য’ (প্রকাশিত বাক্য ৫:১২)।” -ঈলেন জি হোয়াইট, মহা-সংঘর্ষ, পৃষ্ঠা: ৫৮৭।

**আলোচ্য প্রশ্নাবলী:**

`আপনার মাথার মধ্যে এই চিত্রটি কল্পনা করুন: আপনির ঈশ্বরের সামনে দাঁড়িয়ে আছেন। আপনি জানেন যে, ঈশ্বর আপনার হৃদয়ের প্রতিটি পাপ, প্রতিটি ভুল, এবং আপনার করা প্রতিটি অন্যায় জানেন। আপনার কি মনে হয়, ঈশ্বর কীভাবে বিচার করবেন? আপনার সকল পাপ ও অন্যায়ের কি বেতন পাবেন? ন্যায়পরায়ণতা কি? তাহলে, আপনার একমাত্র আশা কি? তাহলে, “ঈশ্বর-দেয় সেই ধার্মিকতা যীশু খ্রীষ্টে বিশ্বাস দ্বারা যাহারা বিশ্বাস করে, তাহাদের সকলের প্রতি” (রোমীয় ৩:২২) অপরিহার্য কেন? ঈশ্বর যখন আমাদের বিচার করেন, তখন ঈশ্বরের ধার্মিকতা কেন আমাদের বস্ত্রের ন্যায় পরিধান করতে হবে? সংক্ষেপে, যীশুর সুসমাচার আমাদের দরকার কেন?`

`যোহন বাপ্তাইজক সেই কাজ করেছেন, যে-কাজ ঈশ্বরের মহিমায় জ্যোতির্মান দূতেরা করেন। যোহন ছিলেন জ্বলন্ত ও জ্যোতির্মান প্রদীপের তুল্য। নিঃসন্দেহে, যোহন ছিলেন সেই বার্তাবাহক যাকে যীশুর পথ প্রস্তুতকারী হিসেবে এই পৃথিবীতে পাঠানো হয়েছিল। যোহনের কাজ ছিল, যীশু সঙ্গে মিলিত হবার জন্য লোকেদের প্রস্তুত করা। সেভেন্থ ডে অ্যাড্ভেণ্টিস্ট হিসেবে, কীভাবে আমরা সেই একই কাজ করছি, যে-কাজ যোহন বাপ্তাইজককে ঈশ্বর দিয়েছিলেন? দ্বিতীয় আগমনের উদ্দেশ্যে লোকেদের প্রস্তুত করার জন্য আমাদের কতখানি সাহায্য করতে হবে?`