---
title:  লূসিফরের পতন
date:   15/05/2025
---

বিশ্বাস করা কঠিন যে, লূসিফর, বর্তমানে শয়তান, এমন একজন স্বর্গদূত ছিল, যে-কিনা ঈশ্বর ও তাঁর সিংহাসনের কাছে থাকত। তার কাজের একটি অংশ ছিল এটা যে, সে স্বর্গের প্রত্যেককে ঈশ্বরের মহিমা প্রদর্শন করত। কিন্তু লূসিফর নিজ নির্মাতা ঈশ্বরের মহিমা বাদ দিয়ে নিজের মহিমার প্রতি দৃষ্টি দিল। লূসিফরের মনে হল যে, সে যথেষ্ট সম্মান ও মহিমা পাচ্ছে না।

`যিহিষ্কেল ২৮:১১-১৭ ও যিশাইয় ১৪:১২-১৪ পদ পড়ুন। কি কারণে লূসিফর পাপ করল? প্রকাশিত ১৪:১-১২ পদের সঙ্গে এই পদগুলোর তুলনা করুন। এছাড়া, ঈশ্বর আমাদের যে সম্মান দিচ্ছেন, সেই সম্মানের সাথে লূসিফরের পাপে পতনের বিষয়টা তুলনা করুন। প্রকাশিত ১৪ অধ্যায়ে যা ঘটছে তা বুঝতে এই ধারণাগুলো আপনাকে কীভাবে সাহায্য করে?`

পবিত্র পর্বত থেকে ঈশ্বর লূসিফরকে অপসারণ করলেন। আপনি কি দেখছেন যে, পরিত্রাণপ্রাপ্তরা ঈশ্বরের মেষশাবকের সঙ্গে সিয়োন পর্বতে দণ্ডায়মান হবে? লূসিফর এদনে ছিল। পাপের পূর্বে মানুষও এদনে ছিল। লূসিফর আর এদনে বাস করতে পারবে না। কিন্তু আমরা যীশুর কারণে এদনে বাস করব (প্রকাশিত ২২:১-৩)।

ঈলেন জি হোয়াইটের এই উদ্ধৃতিটি এই ধারণাগুলো আরও ভালভাবে বুঝতে সাহায্য করে: “ঈশ্বর বিজয়ী হবেন। যে লোকদের সদাপ্রভু উদ্ধার করছেন, তারা শয়তান ও তার চেলাদের অবস্থান দখল করবে।” -দি অ্যাডভেণ্ট রিভিয়্যু অ্যাণ্ড শাব্বাথ হেরাল্ড, মে ২৯, ১৯০০।

কেবল যীশুর সুসমাচারের কারণে পরিত্রাণ প্রাপ্তরা স্বর্গে যাবে। প্রকাশিত ৪ ও ৫ অধ্যায়ে সুসমাচার হচ্ছে সর্বাপেক্ষা গুরুত্বপূর্ণ অনুষঙ্গ। স্বর্গদূতেরা এই গান গাইছেন: “তুমি ঐ পুস্তক গ্রহণ করিবার ও তাহার মুদ্রা খুলিবার যোগ্য; কেননা তুমি হত হইয়াছ, এবং আপনার রক্ত দ্বারা সমুদয় বংশ ও ভাষা ও জাতি ও লোকবৃন্দ হইতে ঈশ্বরের নিমিত্ত লোকদিগকে ক্রয় করিয়াছ” (প্রকাশিত ৫:৯)। এই পদ আমাদের সুসমাচার বিষয়ে বাইবেলের সত্য দেখায়। মানবজাতিকে রক্ষা করার জন্য যীশু মরলেন!

এছাড়া, আপনি কি দেখছেন যে, স্বর্গদূতদের গানের কথাগুলি আমাদের পঠিত প্রথম দূতের বার্তার সাথে কতটা সঙ্গতিপূর্ণ? ঈশ্বর আমাদের প্রত্যেককে “পৃথিবী-নিবাসীদিগকে, প্রত্যেক জাতি ও বংশ ও ভাষা ও প্রজাবৃন্দকে” (প্রকাশিত ১৪:৬) অনন্তকালীন সুসমাচার প্রচার করার নির্দেশ দিচ্ছেন। যীশু এ যাবতকালের সকল স্থানের প্রতিটি মানুষের জন্য করেছেন। আমাদের কাজ হল- তাঁর ক্ষমা ও করুণার উপহার গ্রহণ করা।

`মণ্ডলী ও সেভেন্থ ডে অ্যাড্ভেণ্টিস্ট হিসেবে, কীভাবে আমরা লোকদের জানাতে পারি যে, যীশু তাদের জন্য কি করেছেন?`