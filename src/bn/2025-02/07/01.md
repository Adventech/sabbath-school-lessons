---
title:  ঈশ্বর ও তাঁর সিংহাসন
date:   10/05/2025
---

### শাস্ত্রপাঠ

যিশাইয় ৬:৬-৮; আদি ৩:২১-২৪; যিহিষ্কেল ১:৮-১৪; গণনা ২:৩, ১০, ১৮, ২৫; যিহিষ্কেল ২৮:১১-১৭; যিশাইয় ১৪:১২-১৪।

> <p>মুখস্থপদ</p>
> “পরে আমি প্রভুর রব শুনিতে পাইলাম; তিনি বলিলেন, আমি কাহাকে পাঠাইব? আমাদের পক্ষে কে যাইবে? আমি কহিলাম, এই আমি, আমাকে পাঠাও” (যিশাইয় ৬:৮)।

ঈশ্বর সমস্তকিছুর স্রষ্টা (প্রকাশিত ৪:১১)। অর্থাৎ, যা-কিছু তিনি সৃষ্টি করেছেন, সবই তাঁর অধীনস্থ। ঈশ্বর আমাদেরকে ও তাঁর সৃষ্টিকে ভালবাসেন। যখন আমরা ঈশ্বরের প্রেম সম্পর্কে অধিক জানতে পারি, তখন আমরা বুঝতে শুরু করি যে, পাপী হিসেবে কেন আমরা তাঁর প্রেম লাভের যোগ্য নই।

চলতি সপ্তাহে, আমরা ঈশ্বরের প্রেম ও তাঁর সিংহাসন নিয়ে আলোচনা অব্যাহত রাখব। যেমনিভাবে আমরা আলোচনা চালিয়ে যাবো, আমরা এটাও ধ্যান করব যে, পাপী হিসেবে কীভাবে আমরা একজন ধর্মময় ঈশ্বরের সঙ্গে সম্পর্ক লাভ করতে পারি। আমরা দৃষ্টি দেব যে, যীশু কীভাবে আমাদের নবায়ন করছেন এবং কীভাবে আমাদের ঈশ্বরের সিংহাসনের সামনে ফিরিয়ে আনছেন। ঈশ্বর আমাদের নবায়ন করার পরিকল্পনা করছেন, যেন আমরা নিখিল-বিশে্বর প্রত্যেকের কাছে তাঁর মহিমা প্রদর্শন করতে পারি। যেমনিভাবে আমরা বাইবেল পড়ছি, আমরা কিছু গুরুত্বপূর্ণ ইঙ্গিত পাই যা আমাদেরকে ঈশ্বর-প্রদত্ত গুরুত্বপূর্ণ ও পবিত্র কাজগুলি ভালভাবে বুঝতে সাহায্য করে।

ঈশ্বর পাপ নিঃশেষ করবেন এবং তাঁর ব্যবস্থার বিরুদ্ধাচারণের অবসান করবেন। পরে, আমরা ঈশ্বরের প্রেম আরও ভালভাবে বুঝতে পারব। ঈশ্বর কখনও পরিকল্পনা করেননি যে, আমরা পাপে পতিত হই। তিনি কখনও চাননি যে, পাপ সংঘটিত হোক কিংবা যীশু মৃত্যুবরণ করুন। একই সঙ্গে, ক্রুশ সর্বাপেক্ষা চমৎকার ও বিস্ময়কর উপায়ে আমাদেরকে ঈশ্বরের প্রেম দেখায়।