---
title:  অব্রাহাম
date:   21/04/2025
---

আদি ১০ অধ্যায়ে, আমরা পৃথিবীতে ভিন্ন ভিন্ন অনেক দলের সূচনা সম্পর্কে পড়েছি। আদি ১০ অধ্যায় আমাদের আরও বলে যে, লোকেরা ভিন্ন ভিন্ন দেশে, ভাষায় ও বংশে বিভক্ত হয়ে যায় (আদি ১০:৫; আরও পড়ুন, প্রকাশিত ১৪:৬)।

পরে, বাইবেল আমাদের জানাচ্ছেন যে, ঈশ্বর কীভাবে অব্রাহামকে লোকদের একটি দল থেকে বেরিয়ে আসতে বললেন। অব্রাহামের জীবন নিয়ে ঈশ্বরের একটি বিশেষ পরিকল্পনা ছিল। কিন্তু অব্রাহামকে প্রথমে তার নিজ দেশ ও নিজ পরিজনকে ছেড়ে আসতে হল। তাকে অবশ্যই অন্যদের থেকে আলাদা হতে হল, যাতে তার জীবনে ঈশ্বরের পরিকল্পনা বাস্তবায়িত হয়।

`আদি ১২:১-৯ পদ পড়ুন। ঈশ্বর কেন অব্রামকে (পরে ঈশ্বর অব্রাহামের নাম বদলে দেন) তার জন্মস্থান ত্যাগ করতে বললেন?`

ঈশ্বর অব্রাহামের দ্বারা একটি নতুন জাতি শুরু করতে চাইলেন, সেটি হল ইস্রায়েল জাতি, যারা মানবীয় অন্য সব রাজ্য অপেক্ষা ভিন্ন হবে। ইস্রায়েলদের কোন মানবীয় রাজা ছিল না। অর্থাৎ, স্বয়ং ঈশ্বরই ছিলেন তাদের রাজা। ঈশ্বর চাইলেন ইস্রায়েল জাতি যেন পৃথিবীর সবার আদর্শ হয়। ঈশ্বর চাইলেন যে, ঈশ্বরকে অনুসরণ করলে মানুষ যে সুফল পেতে পারে, তা ইস্রায়েল সন্তানেরা দেখাক। ঈশ্বর চাইলেন যে, ইস্রায়েল-জাতি যেন জগতের সকল জাতির কাছে আদর্শ হয় (আদি ১২:৩)। ঈশ্বর ইস্রায়েলদের কাছে বাইবেলের বিস্ময়কর সত্য ও আশীর্বাদ দিলেন, যা জলপ্লাবনের আগে থেকে আজ পর্যন্ত কেউ দেখেনি।

দ্বিতীয় বিবরণ ৪:৫-৯ পদে সদাপ্রভু ইস্রায়েল-সন্তানদের কি বলছেন?

ইস্রায়েল কোন একক ব্যক্তি না। ইস্রায়েল হচ্ছে একটি বড় দল। ঈশ্বর চেয়েছিলেন যে, তারা যেন লোকদেরকে তাঁর প্রেম ও দয়া দেখানোর জন্য তাঁর সঙ্গে একযোগে কাজ করে। তারা যে তাঁর কাছে একটি বিশেষ দল, সেটা দেখানোর জন্য ঈশ্বর ইস্রায়েলকে অনেক কিছু দিয়েছিলেন। ঈশ্বর ইস্রায়েলদের বিশেষ ব্যবস্থা দিলেন। কিন্তু এই ব্যবস্থার বাধ্য তাদের হওয়া উচিৎ ছিল। তাদের বাধ্যতা দেখে বিভিন্ন দেশের লোকেরা বলতে পারত যে, “কেননা জাতি সকলের সমক্ষে তাহাই তোমাদের জ্ঞান ও বুদ্ধিস্বরূপ হইবে” (দ্বিতীয় বিবরণ ৪:৬)। হ্যাঁ, ঈশ্বর ইস্রায়েলদের বিস্ময়কর বাইবেলের সত্য দেন। কিন্তু ইস্রায়েল এই সত্য মেনে চলেনি কিংবা ওগুলোর বাধ্য থাকেনি। অর্থাৎ, ঈশ্বর তাদের যতটা আশীর্বাদ করতে চেয়েছিলেন, ততটা আশীর্বাদ তিনি তাদের করতে পারেননি। ঈশ্বর তাদের জীবনের আশীর্বাদ দিতে চেয়েছিলেন। কিন্তু ইস্রায়েল পাপ ও মৃত্যু বেছে নিল।

`আমাদের কেবল বিশ্বাস করলে চলবে না, বরং আমাদের অবশ্যই বাইবেলের সত্যের বাধ্য থাকতে হবে। অ্যাড্ভেণ্টিস্ট হিসেবে, অদ্য, আমাদের জন্য এই নীতি গুরুত্বপূর্ণ কেন?`