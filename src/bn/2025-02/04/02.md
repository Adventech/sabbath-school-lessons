---
title:  নিমরোদ ও নীনবী
date:   20/04/2025
---

ঈশ্বর মানবজাতির জন্য এদন উদ্যান তৈরি করেছিলেন। এদন ছিল আমাদের জন্য আদর্শ বাড়ি। পরে, আদম ও হবা পাপ করেন। ঈশ্বরের কোনো উপায় ছিল না। মানুষকে তখন এদন উদ্যান ও জীবনবৃক্ষ থেকে পৃথক করতে হল, অন্তত সেই সময়ের জন্য।

উদ্যানের বাইরে গিয়ে মানুষকে জীবন ধারণের জন্য কঠিন পরিশ্রম করতে হয়েছে। জীবন জটিল হয়ে ওঠে। বেঁচে থাকার জন্য আমাদের সঙ্কট পোহাতে হয়েছে, কষ্ট পেয়েছি এবং কঠোর পরিশ্রম করেছি (আদি ৩:১৬-১৯)। আমাদের আদি পিতামাতা বিশ্বাস করতেন যে, সত্যিকারের রাজা (যীশু) আবার এদনের ফটক খুলে দিবেন। আদম ও তার সন্তানেরা আরাধনার জন্য দ্বারে বলি উৎসর্গ করেছিল। তাদের বলিদান দেখিয়েছে যে, পাপ থেকে পরিত্রাণের জন্য তারা ঈশ্বরের পরিকল্পনায় বিশ্বাস রেখেছে।

“মানুষের আরামদায়ক পথ থেকে বহিষ্কারের অনেক দিন পর পর্যন্ত এদন উদ্যান পৃথিবী পৃষ্ঠে ছিল। কিন্তু যখন মানুষের দুষ্টতা বন্যার জল দ্বারা তাদের ধ্বংস হওয়া নির্ধারণ করল, তখন যে হাত এদন বাগান সৃষ্টি করেছিল, তা এটাকে ভূপৃষ্ঠ থেকে উঠিয়ে নিল। যখন পরিশেষে আবার সমস্ত কিছু পুনঃস্থাপিত হবে, যখন আবার ‘এক নূতন আকাশ ও নূতন পৃথিবী’ (প্রকাশিত বাক্য ২১:১) হবে, তখন এটাকে প্রথম বারের চেয়ে আরো অধিক সাজে সজ্জিত করে পুনঃস্থাপন করা হবে।” -ঈলেন জি হোয়াইট, পিতৃকুলপতিগণ ও ভাববাদীগণ, পৃষ্ঠা: ৩২।

তবে, তাদেরকে এদনে ফিরিয়ে আনার ব্যাপারে কিংবা তাদেরকে উদ্ধার করার ব্যাপারে ঈশ্বরের পরিকল্পনায় কিছু লোক বিশ্বাস রাখেনি। তারা নিজেরা নিজেদের সমস্যা সমাধানের চেষ্টা করেছে। তারা একটি সহজর জীবন প্রত্যাশা করেছে। তারা নগর স্থাপন করতে শুরু করে। তারা হয়ত ভেবেছিল যে, তারা এদনের যে সুন্দর জীবন হারিয়েছিল, তাদের নগরগুলো সেই সুন্দর জীবন আবার ফিরিয়ে দেবে।

`আদি ১০:১-১২ পদ পড়ুন। এই পদগুলো মোতাবেক, বাইবেল, নীনবী ও বাবিল সহ, অনেকগুলো গুরুত্বপূর্ণ নগর স্থাপন করার কথা জানায়। বাইবেলের বাকি অংশে এই নগরগুলোর বিষয়ে আমরা অনেক তথ্য পাই। বাইবেলের এই নগরগুলোর বিষয়ে আপনার কি ঘটনা মনে পড়ছে? এই নগরগুলোর বিষয়ে আদি ১০:১-১২ পদ যা বলছে তা বুঝতে এগুলো আপনাকে কীভাবে সাহায্য করছে?`

কিছু লোক মনে করে যে, নি‡ম্রাদ হচ্ছে একজন বীর। বাইবেল বলে যে, নি‡ম্রাদ “সদাপ্রভুর সাক্ষাতে পরাক্রান্ত ব্যাধ হইলেন” (আদি ১০:৯)। এই কথাগুলো প্রশংসা নয়। নিমরোদ সদাপ্রভুর বিরুদ্ধচারী ছিল, তাঁর স্বপক্ষ নয়। নিমরোদ সদাপ্রভুর বিরুদ্ধে যুদ্ধ করেছে, এবং অন্যদেরকে তার সহযোগী হতে প্রলুব্ধ করেছে। ঈশ্বর পাপ ও মন্দতা চিরতরে দূর না করা পর্যন্ত এই লড়াই থামবে না।