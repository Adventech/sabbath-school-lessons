---
title:  আমরা যা চাই, তাই পাই
date:   22/04/2025
---

শুরুতে, অন্য দেশগুলোর ন্যায় ইস্রায়েলের একজন রাজা ছিল না। কিন্তু কিছুকাল পর, ইস্রায়েলের বিশ্বাস দুর্বল হল। পরে, ইস্রায়েল সন্তানেরা একই বিষয় চাইল যা অন্য দেশগুলোর ছিল।

`আপনার কি মনে হয় যে, ইস্রায়েল নেতারা কেন একজন রাজা চাইল? উত্তরের জন্য ১ শমূয়েল ৮:৪-১৮ পদ পড়ুন। কি কি উপায়ে, আমরা এমন কিছু চাই যা আমাদের থাকুক বলে ঈশ্বর চান না?`

একজন রাজার জন্য ইস্রায়েলের আকাঙ্ক্ষার মানে হল- তারা তাদের উপরে ঈশ্বরের কর্তৃত্ব প্রত্যাখ্যান করছে। ইস্রায়েল যখন একজন রাজা চাইল, তারা সেই একই সমস্যায় ভুগলো, যে-সমস্যায় পাশ্ববর্তী দেশগুলো ভুগতো। রাজার পক্ষে যুদ্ধ করার জন্য তাদের জোর করা হত। রাজা তাদের সম্পদ অধিগ্রহণ করত এবং শুল্ক চাপিয়ে দিল। ইস্রায়েল জাতি শীঘ্রই বুঝতে পারল যে, রাজা নিজেকে প্রজাদের অপেক্ষা অধিক গুরুত্বপূর্ণ মনে করছে। কিন্তু ঈশ্বর তাঁর প্রজাদের অধিক প্রাধান্য দিয়েছেন।

লোকেরা যা চেয়েছে, ঈশ্বর তাদের তা-ই দিয়েছেন: একজন মানবীয় রাজা। শীঘ্রই ইস্রায়েল তাদের ভুল বুঝতে পারল। এবার তারা নিজেরা নিজেদের সিদ্ধান্তে ধরা খেল। বাইবেল বলে, “সেই দিন তোমরা আপনাদের মনোনীত রাজা হেতু ক্রন্দন করিবে; কিন্তু সদাপ্রভু সেই দিন তোমাদিগকে উত্তর দিবেন না” (১ শমূয়েল ৮:১৮)।

ঈশ্বর জানতেন যে, তাঁর লোকেরা দুর্বল। তারা জানত যে, তারা একজন রাজা চায়। বাইবেল আমাদের ইতিহাস জুড়ে দেখায় যে, তারা সর্বদা এমন কিছু চেয়েছে যা ছিল তাদের অদূরদর্শি মনোনয়ন। দ্বিতীয় বিবরণ ১৭:১৪-২০ পদ পড়ুন। দেখুন, ঈশ্বর বলছেন না যে, ‘আমি তোমাদের একজন রাজা দেব।’ ঈশ্বর বলছেন যে, তাঁর লোকেরা একজন রাজা চাচ্ছে। তাদের সিদ্ধান্ত সত্বেও, ঈশ্বর তাঁর লোকদের দয়া দেখিয়েছেন। দুষ্ট মানবীয় রাজাদের কবল থেকে তাদেরকে রক্ষা করার জন্য তিনি ব্যবস্থা দিয়েছিলেন। যেমনিভাবে ইস্রায়েলের ইতিহাস আমাদের দেখায় যে, বেশিরভাগ রাজারা ও নেতারা এই ব্যবস্থার প্রতি মনোযোগ দেয়নি।

একজন রাজা চাওয়ার সিদ্ধান্ত নেবার পর ইস্রায়েলের প্রতি যা ঘটেছিল, সেই ইতিহাস দেখুন। আপনারা দেখতে পাবেন যে, এই রাজাদের অধীনে কতটা মন্দ ঘটনাগুলো ঘটেছিল। কিছু রাজা অন্য রাজাদের তুলনায় ভালো ছিল। কিন্তু এমনকি ভালো রাজারাও খারাপ কাজ করেছে (বৎশেবার বিরুদ্ধে দায়ূদের পাপের ঘটনা স্মরণ করুন)। ইস্রায়েলরা অধিকন্তু একজন রাজার পর আরেক জন রাজার অধীনে বাস করেছে যারা সেই সব মন্দ কাজই করেছে যা ‘সদাপ্রভু অন্যায় বলে জানিয়েছিলেন’ (১ রাজাবলি ১১:৬; আরও পড়ুন, ১৫:২৬; ১৬:৩০; ২ রাজাবলি ৩:২, ও ইত্যাদি)।

তখন এবং এখন, সমুদয় মানবীয় সরকারগুলো একই মনোভাব দেখাচ্ছে: পাপী নেতারা অন্য পাপীদের পরিচালনা দিচ্ছে। এর থেকে সম্ভবতঃ বড় ভুল আর কি হতে পারে!