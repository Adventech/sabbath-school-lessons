---
title:  অ-যিহূদীদের রাজারা
date:   23/04/2025
---

ইস্রায়েলের সঙ্গে ঈশ্বরের সম্পর্ক আমাদের গুরুত্বপূর্ণ তথ্য দেখায় যা আমাদেরকে নূতন নিয়মের মণ্ডলীর সঙ্গে তাঁর সম্পর্ক ভালভাবে বুঝতে সাহায্য করে। বিভিন্নভাবে, ইস্রায়েলের ভুলগুলো আমাদের দেখিয়েছে যে, নূতন নিয়মের মণ্ডলীর প্রতি কী ঘটতে পারে। পুরাতন নিয়মের যিহূদীদের চেয়ে খ্রীষ্টিয়ানরা উন্নত নয়। বেশিরভাগ খ্রীষ্টিয়ান যিহূদীদের মতই দুর্বল এবং তারা একই পাপ করছে।

`তাঁর শিষ্যরা যখন খ্রীষ্টিয় মণ্ডলী গঠন করেন, তখন তারা কি ভুল করতে পারেন বলে যীশু তাদের বলেছিলেন? উত্তরের জন্য মথি ২০:২৫-২৮ পদ পড়ুন।`

ইস্রায়েল জাতি একজন মানবীয় রাজা চেয়েছিল। তাদের আকাঙ্ক্ষা তাদের সুখ নষ্ট করেছিল, এবং তাদের সফতার সম্ভাবনাকে আহত করেছিল। প্রতিটি রাজা পূর্ববর্তী রাজা অপেক্ষা অধিক মন্দ ছিল। পরিশেষে, ঈশ্বর বাবিলকে অনুমোদন দিলেন, যেন তারা তাঁর লোকদেরকে বন্দি করে নিয়ে যায়। এই শাস্তির কারণে ইস্রায়েলরা ঈশ্বরের প্রতি ফিরেছিল এবং আবার তাঁর সেবা করেছিল।

খ্রীষ্টিয় মণ্ডলীতেও একই ঘটনা ঘটেছে। কনস্ট্যান্টাইন যখন রোমের শাসক হন, তিনি খ্রীষ্টিয়ান হন। তখন সকল স্থানের খ্রীষ্টিয়ানরা খুশি হয়। এবার রোম তাদেরকে তাদের বিশ্বাসের জন্য তাড়না বন্ধ করবে! নিঃসন্দেহে, সেটা একটা আশীর্বাদ ছিল। কিন্তু পরে, মণ্ডলীর নেতারা বুঝতে পেরেছিল যে, কনস্ট্যান্টাইন কীভাবে সফল হবার জন্য তার ক্ষমতা কাজে লাগাচ্ছে।

৩০০ খ্রীষ্টাব্দের দশকগুলোয় খ্রীষ্টিয়ানদের মাঝে অনেক সংঘাত ঘটেছিল। মণ্ডলী যখন এই সমস্যাগুলো নিষ্পত্তি করতে ব্যর্থ হল, মণ্ডলীর নেতারা কনস্ট্যান্টাইনের কাছে গেল এবং তার হস্তক্ষেপ চাইল। কনস্ট্যাণ্টাইন তখন রোমের বিশপ ছিলেন। তিনি ছিলেন অন্যতম একজন বিশপ। কিন্তু সেই সময় থেকে, কনস্ট্যান্টাইন মণ্ডলীর সর্বাপেক্ষা গুরুত্বপূর্ণ বিশপ হয়ে গেলেন। ধর্মীয় সমস্যাগুলো সমাধানের জন্য মণ্ডলী রোমীয় রাষ্ট্রের সাহায্য চাইল। সেটা যখন হল, পরিস্থিতি তখন খারাপ থেকে জঘন্যে পৌঁছালো।

ঈশ্বরের ব্যবস্থা অবহেলা করে মানবীয় আইন অনুসরণ করার ফলে খ্রীষ্টিয় মণ্ডলীর ইতিহাসে অনেক কুৎসিত ঘটনা ঘটেছিল। ইস্রায়েল সন্তানেরা মিথ্যা দেবতাদের আরাধনা শুরু করেছিল। ইস্রায়েলের রাজারা ক্রমাগত অধিক কর্তৃত্ব চেয়েছিল। লোকেরা তাদের ছেলেমেয়েদের মিথ্যা দেবতাদের মূর্ত্তির উদ্দেশ্যে জ্বলন্ত অগ্নিতে উৎসর্গ করেছে। মণ্ডলী রোম সম্রাজ্যের আইন অনুসরণ করেছে যা ঈশ্বরের বিশ্বাসের পরিপন্থী ছিল। যে সকল খ্রীষ্টিয়ানরা ঈশ্বরের প্রতি বিশ্বস্ত থেকেছে, রোম সম্রাজ্য তাদেরকে বিদ্রোহী তকমা দিয়ে হত্যা করেছে।

`আপনার নিজ সমাজে, কোন্ কোন্ বিষয় প্রচলিত রয়েছে যা ঈশ্বরের প্রতি আপনার বিশ্বাস কিংবা আস্থা হারাতে প্রলুব্ধ করে?`