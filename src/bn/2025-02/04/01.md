---
title:  প্রতিটি দেশ থেকে আসা লোকেরা, প্রথমাংশ
date:   19/04/2025
---

### শাস্ত্রপাঠ

আদি ১০:১-১২; আদি ১২:১-৯; ১ শমূয়েল ৮:৪-১৮; মথি ২০:২৫-২৮; যিশাইয় ৪২:৬।

> <p>মুখস্থপদ</p>
> “আর তাঁহাকে কর্তৃত্ব, মহিমা ও রাজত্ব দত্ত হইল; লোকবৃন্দ, জাতি ও ভাষাবাদীকে তাঁহার সেবা করিতে হইবে; তাঁহার কর্র্তৃত্ব অনন্তকালীন কর্র্তৃত্ব, তাহা লোপ পাইবে না, এবং তাঁহার রাজ্য বিনষ্ট হইবে না” (দানিয়েল ৭:১৪)।

প্রকাশিত বাক্য পুস্তক আমাদের দেখায় যে, ঈশ্বর কীভাবে পাপ ও মন্দতার সমস্যা সমাধান করবেন। প্রকাশিত বাক্য পুস্তকের শেষ অধ্যায়ে, ঈশ্বর পরিত্রাণ প্রাপ্তদের জীবন বৃক্ষের ফল খাওয়ার অনুমোদ দিচ্ছেন। ঈশ্বর অভিশাপ তুলে নিচ্ছেন। পরে, আমরা ঈশ্বরের সঙ্গে বাস করব এবং তাঁকে মুখোমুখি দেখব। বিভিন্ন বিচারে, প্রকাশিত বাক্য পুস্তক হচ্ছে আদিপুস্তকের উল্টো পুস্তক। আদিপুস্তক গুরুত্বপূর্ণ কারণ, এটি আমাদের বুঝতে সাহায্য করে যে, পাপের সমস্যা সর্ব-প্রথম কীভাবে শুরু হয়েছিল। প্রকাশিত বাক্য পুস্তক আমাদের দেখায় যে, এদনে আমরা যা-কিছু হারিয়ে ছিলাম, তা আবার কীভাবে ফিরে পাচ্ছি।

দানিয়েল ও প্রকাশিত বাক্য পুস্তকের অন্যতম গুরুত্বপূর্ণ একটি অনুষঙ্গ হল- মানবীয় কর্তৃত্ব। দানিয়েল ও প্রকাশিত বাক্য পুস্তক দেখায় যে, মানবজাতি কীভাবে সেই গ্রহটির কর্তৃত্ব নেবার চেষ্টা করছে, যে-গ্রহটি ঈশ্বরের। পাপ ও মন্দতা শেষ হয়ে যাবার পর ঈশ্বর আবার পৃথিবীর কর্তৃত্ব গ্রহণ করবেন। কিন্তু সহস্র বছর অতীত হতে হবে, এবং অনেক কিছু প্রথমে ঘটতে হবে। মানবীয় কর্তৃত্ব সিদ্ধ নয়। মানবীয় কর্তৃত্ব যদি সর্বশ্রেষ্ঠও হয়, তথাপি তারা তাদের প্রতিজ্ঞা রক্ষা করতে ব্যর্থ হয়। মানব ইতিহাসের গল্পগুলোয় অনেক ভয়ংকর কাহিনী রয়েছে যা মানব-কর্তৃত্ব কর্তৃক সংঘটিত হয়েছিল। পরিতাপের বিষয় হল, ঈশ্বরের রাজ্য শুরু না হওয়া পর্যন্ত পরিস্থিতি মন্দতর হতে থাকবে (দানিয়েল ৭:২৭)। তাঁর রাজ্য কখনও বিনষ্ট হবে না।