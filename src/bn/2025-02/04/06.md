---
title:  অ-যিহূদীর প্রতি একটি আলো
date:   24/04/2025
---

পুরাতন নিয়মের যুগে, একটি বিশেষ কারণে ঈশ্বর ইস্রায়েল-সন্তানদের সূত্রপাত করেছিলেন: ঈশ্বর জগতের প্রত্যেককে রক্ষা করতে চাইলেন, এবং তাদের শাস্তি দিতে চাইলেন না। নিঃসন্দেহে, ঈশ্বরের অনুসারী কোন ব্যক্তির আচরণ দেখে আমরা বেশিরভাগ লোক অপরাধবোধে ভুগি। একইভাবে, ঈশ্বর চাইলেন ইস্রায়েল ধার্মিক হোক। তাহলে, তাদের ধর্মময় জীবন দেখে তাদের চারপাশের লোকেরা নিজেদের পাপ দেখতে পাবে। যেক্ষেত্রে আমরা ধর্মময় জীবন যাপন করছি, সেক্ষেত্রে আমাদের চারপাশের লোকেরা আমাদের দ্বারা যীশুর দৃষ্টান্ত দেখবে। তখন তারা তাদের জীবনে পরিবর্তন করার প্রয়োজন মনে করবে। অর্থাৎ, ঈশ্বরের ব্যবস্থা পালনকারী ঈশ্বরের লোকেদের জীবন (প্রকাশিত ১৪:১২), চারপাশের লোকদেরকে তাঁর প্রেম ও দয়া দেখাবে।

ইস্রায়েলদেরকে ঈশ্বর যেভাবে আচরণ করতে এবং জীবন যাপন করতে বলেছিলেন, সে মোতাবেক যদি তারা জীবন যাপন করত, তাহলে কি হত? তাহলে, বিভিন্ন দেশের লোকেরা শান্তিতে তাদের কাছে আসত। এই অ-যিহূদী লোকেরা ইস্রায়েল সন্তানদের কাছে তাদের ঈশ্বর সম্পর্কে জানতে চাইত। পরিতাপের বিষয় হল- ইস্রায়েল ও বাবিলের বিষয়ে গল্পটি যেমনিভাবে আমাদের দেখায় যে, এই অ-যিহূদী লোকেরা তাদের বিরুদ্ধে যুদ্ধ করতে এসেছে, শাস্তি স্থাপন করতে নয়।

ঈশ্বরের প্রেম ও দয়ার সর্বাপেক্ষা নিখুঁত দৃষ্টান্ত হলেন যীশু। যীশু হলেন একমাত্র ব্যক্তি এই প্রেম দেখালেন। যীশুর নিখুঁত দৃষ্টান্ত দ্বারা ঈশ্বরের কাছে লোকদেরকে আহ্বানের নমুনা প্রতিয়মান হয়েছে (পড়ুন, যোহন ৩:১৬-২১)।

যে কারণে ইস্রায়েল জাতির সূত্রপাত হয়েছিল, সেই একই কারণে ঈশ্বর তাঁর খ্রীষ্টিয় মণ্ডলীর সূত্রপাত করলেন: যীশু চাইলেন যে, তাঁর লোকেরা পাপীদেরকে তাঁর কাছে নিয়ে আসুক। ঈশ্বরের লোকেরা তিন জন দূতের বার্তা দ্বারা এ কাজটি করলেন। “তাঁহার কাছে অনন্তকালীন সুসমাচার আছে, যেন তিনি পৃথিবী-নিবাসীদিগকে, প্রত্যেক জাতি ও বংশ ও ভাষা ও প্রজাবৃন্দকে, সুসমাচার জানান” (প্রকাশিত ১৪:৬)।

`গণনাপুস্তক ১৪:১৭-২১`

`যিশাইয় ৪২:৬; যিশাইয় ৪৯:৬; ৬০:৩`

`প্রকাশিত ১৮:১-৪`

`বাবিল থেকে লোকদের বের করে আনার কাজে ঈশ্বর আমাদের কিভাবে ব্যবহার করবেন (পড়ুন, প্রকাশিত ১৮:১-৪)?`