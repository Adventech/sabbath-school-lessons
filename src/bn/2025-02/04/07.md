---
title:  অতিরিক্ত আলোচনা
date:   25/04/2025
---

পাপ হল একটি রহস্য। “একটু একটু করে, প্রথমে গোপনে এবং চুপিসারে, অতঃপর শক্তিতে বৃদ্ধি পেয়ে প্রকাশ্য মানুষের মনের নিয়ন্ত্রণ লাভ করে ‘অধর্মের নিগূঢ়তত্ত্ব’ তার ভ্রাান্তিজনক ঈশ্বর নিন্দার কাজকে এগিয়ে নিয়ে গেছে। প্রায় ইন্দ্রিয়ের অগোচরে পৌত্তলিক রীতি-নীতি খ্রীষ্টান মণ্ডলীতে স্থান করে নিয়েছে। ভয়ানক তাড়নার দ্বারা কিছুকালের জন্যে আপোস ও বশ্যতা স্বীকারের মনোভাব সংযত ছিল। কিন্তু তাড়না বন্ধ হলে, খ্রীষ্ট-ধর্ম রাজগণের দরবারে প্রবেশ করলে, এটি খ্রীষ্টিয় এবং তার প্রেরিতদের নম্রতা পরিত্যাগ করে পৌত্তলিক পুরোহিত ও শাসকদের ঐদ্ধতা ধারণ করে, এবং ঈশ্বরের দাবী দাওয়ার স্থানে সে মানবীয় মতবাদ ও পরম্পরাগত বিধি স্থাপন করে। চতুর্থ শতাব্দীর প্রথম ভাগে, কন্স্টানটাইনের নামমাত্র ধর্মান্তর মহা উল্লাসের কারণ ঘটায়; আর জগৎ সংসার ধার্মিকতার মুখোশধারী হয়ে মণ্ডলীর মধ্যে প্রবেশ করে। পৌত্তলিকতা পরাজিত মনে হলেও জয়ী হলো। তার আত্মা মণ্ডলী নিয়ন্ত্রণ করল। তার ধর্ম বিশ্বাস, আচার অনুষ্ঠান ও কুসংস্কার স্বীকৃত খ্রীষ্টের অনুসারীদের ধর্ম বিশ্বাস ও উপাসনায় পরিণত হল।” -ঈলেন জি হোয়াইট, মহা-সংঘর্ষ, সংস্করণ: ২০২৩, পৃষ্ঠা: ৪৩।

**আলোচ্য প্রশ্নাবলী:**

`বাবিলীয়রা যখন ঈশ্বরের লোকদের বন্দি করে নিয়ে গেল, তখন সময়টি ছিল ইস্রায়েলের জন্য চরম ক্লেশের। একটি নতুন বংশ, অর্থাৎ ইস্রায়েল বংশ, সৃষ্টি করার জন্য ঈশ্বর অব্রাহামকে বাবিল (কল্দিয়) ত্যাগ করতে বলেন। ইস্রায়েলের কাজ ছিল জগতের প্রত্যেককে ঈশ্বরের প্রেম দেখানো। এখন ঈশ্বর তাদেরকে শিকল-বন্দি করে নিয়ে যাবার জন্য বাবিলীয়দের অনুমোদন দিলেন। ইস্রায়েল সন্তানেরা যখন বাবিলে ছিল, তখন ঈশ্বর ইস্রায়েল সন্তানদের দেখালেন যে, তারা যদি তাঁর বাধ্য থাকত, তাহলে তাদের জীবন কতটা ভাল হত। রাজা নবূখদ্নিৎসর তার জীবন যীশুকে দিয়েছিলেন (দানিয়েল ৪ অধ্যায়)। বাবিলীয় বন্দিত্বের শেষ পর্যায়ে, ঈশ্বর পারস্যের রাজা কোরসকে একজন ত্রাণকর্তার ভূমিকায় ব্যবহার করলেন। কোরস ঈশ্বরের লোকদের উদ্ধার করলেন এবং তাদেরকে প্রতিজ্ঞাত দেশে ফেরৎ পাঠিয়ে দিলেন। কোরস একজন যিহূদী ছিলেন না। কিন্তু পাপীদের উদ্ধার করার জন্য ঈশ্বর তাকে মনোনয়ন করেছিলেন। ঈশ্বরের বিষয়ে এবং মানব পরিবারের প্রতি তাঁর দৃষিভঙ্গির বিষয়ে এই বিষয়গুলো আমাদের কি শিক্ষা দিয়ে থাকে?`

`আমরা হয়ত এখন বাবিলে নই। কিন্তু আমাদের মাঝে কতখানি বাবিল রয়েছে? এই সমস্যাটি নিয়ে আমরা কি করতে পারি?`