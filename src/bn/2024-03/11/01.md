---
title:  গ্রেফতার ও বিচার
date:   07/09/2024
---

### শাস্ত্রপাঠ
মার্ক ১৪: ১-১১, ২২-৩১; যাত্রা ২৪:৮; মার্ক ১৪:৩২-৪২, ৪৩-৫২, ৬০-৭২।

> <p>মুখস্থপদ</p>
> “তিনি কহিলেন, ‘আব্বা, পিতঃ, সকলই তোমার সাধ্য; আমার নিকট হইতে এই পানপাত্র দূর কর; তথাপি আমার ইচ্ছামত না হউক, তোমার ইচ্ছামত হউক’” (মার্ক ১৪:৩৬)।

মার্ক ১৪-১৬ পদ যীশুর দুঃখভোগ, মৃত্যু ও পুনরুত্থান বিষয়ে বলে। পুনরুত্থানের মাধ্যমে যীশু মৃত্যু থেকে ওঠেন। যেমনিভাবে আমরা ৯ম অধ্যায়ে জেনেছি, মার্ক লিখিত সুসমাচারের বিগত ছয়টি অধ্যায় কেবল এক সপ্তাহের ঘটনা তুলে ধরছে। মার্ক ১৪-১৬ অধ্যায়ের বেশিরভাগ ঘটনা যীশু ক্রুশে মৃত্যুবরণ করার পূর্বে চ‚ড়ান্ত সপ্তাহের বৃহস্পতিবার ও শুক্রবারে ঘটেছিল। যীশু শুক্রবারে মারা যান। তিনি রবিবারে কবর থেকে ওঠেন।

এ সপ্তাহে আমরা মার্ক ১৪ অধ্যায় পড়ব। আমরা যীশুর সাধিত দু’টি পৃথক বিষয়ের প্রতি দৃষ্টি দেব। পরে, আমরা প্রভুর ভোজ ও গেৎশীমানী বাগানে যীশুর মর্মান্তিক দুঃখভোগ দেখব। যীশু গেৎশিমানী বাগান থেকে গ্রেফতার হন। পরে, সৈন্যরা তাঁর বিচারের জন্য তাঁকে যিহূদী নেতাদের কাছে নিয়ে যান। এ সময় পিতর বলেন যে, তিনি যীশুকে চেনেন না।

যেমনিভাবে আমরা মার্ক ১৪ অধ্যায় পড়ছি, আমরা দেখেছি যে, একই সময়ে আরেকটি ঘটনা ঘটেছে। মার্ক আমাদের দেখাচ্ছেন যে, এই দুটি ঘটনায় লোকদের মতামত ও পরিকল্পনা কীভাবে সঙ্গতিপূর্ণ হচ্ছে না। অর্থাৎ লোকেরা একে অন্যের বিরুদ্ধে দ্বন্দ্ব করছে। মার্ক আমাদের আরও দেখাচ্ছেন যে, শেষে, যীশু তাঁর শত্রুদের বিরুদ্ধে লড়াইয়ে বিজয়ী হবেন।