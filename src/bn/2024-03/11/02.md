---
title:  এমন একটি গল্প যা প্রত্যেকে অনন্তকাল মনে রাখবে
date:   08/09/2024
---

`মার্ক ১৪:১-১১ পদ পড়ুন। এই পদগুলোয় কোন্ দুটি গল্প আমরা পড়তে পারি? এই গল্প দুটির মাঝে যোগসূত্র কতখানি?`

মার্ক ১৪:১ পদ বলে যে, নিস্তারপর্বের ভোজ হতে আর দু’দিন বাকি। যিহূদী নেতারা সেই একই সপ্তাহের মঙ্গলবার কিংবা বুধবার সভায় মিলিত হয়। নেতাদের ছিল যীশুকে হত্যা করার পরিকল্পনা। তাদের পরিকল্পনা সফল করার জন্য তাদের কোনো মাধ্যম দরকার। তারা এমন একজনের কাছ থেকে সাহায্য পেল, যার কাছ থেকে তাদের সাহায্য পাবার কথা ছিল না: যিহূদা।

যীশুর মাথায় দামী সুগন্ধি দ্রব্য ঢেলে দেওয়া স্ত্রীলোকটির গল্পের সঙ্গে মার্ক ১৪:১-১১ পদে বর্ণীত যীশুকে হত্যা করার পরিকল্পনামূলক ঘটনাটির যোগসূত্র রয়েছে। এই দুটি গল্পে, আমরা একজন স্ত্রীলোককে দেখি যে-কিনা যীশুর জন্য এবং যীশুকে শত্রুদের হাতে সঁপে দেওয়া তাঁর একজন শিষ্যের জন্য তার প্রেম দেখাচ্ছে। স্ত্রীলোকটির কোন খ্যাতি নেই। যিহূদার খ্যাতি ছিল, এবং সে যীশুর বারোজন শিষ্যের মাঝে একজন। উপহার কিনতে স্ত্রীলোকটি প্রচুর অর্থ ব্যয় করে। মার্ক আমাদের জানাচ্ছেন যে, সুগন্ধ দ্রবটির মূল্য কত ছিল। যীশুকে টাকার জন্য শত্রুদের হাতে বিক্রি করা হয়।

মার্ক আমাদের বলেন না যে, স্ত্রীলোকটি যীশুর মাথায় তার দামী সুগন্ধি ঢেলেছে। ভোজের অতিথিরা অবাক হয় এবং স্ত্রীলোকটির প্রতি বিরক্ত হয়। তারা মনে করে যে, স্ত্রীলোকটি যীশুর মাথায় সুগন্ধি ঢেলে প্রচুর অর্থ ব্যয় করেছে। সুগন্ধিটির মূল্য ছিল পুরো এক বছরের বেতনের সমান। কিন্তু যীশু স্ত্রীলোকটির উপহারের প্রশংসা করছেন। তিনি প্রতিজ্ঞা করছেন যে, লোকেরা যখন সুসমাচার প্রচার করবে, তখন তারা তার উপহারের ঘটনাটি স্মরণ করবে। মথি, লূক ও যোহন তাদের সুসমাচার পুস্তকে স্ত্রীলোকটির বিষয় অন্তর্ভুক্ত করেছেন।

মথি, লূক ও যোহন যীশুর বিরুদ্ধে যিহূদার অপকর্মও স্মরণ করছেন, কিন্তু সেটা নেতিবাচকভাবে। মার্ক বলছেন যে, যিহূদা যীশুকে ভর্ৎসনা করেছে, কারণ সে ছিল স্বার্থপর ও অর্থলোভী। যোহনের সুসমাচার আমাদের সহজভাবে বলছেন যে, যিহূদা যীশুকে ভর্ৎসনা করেছেন, কারণ যিহূদা ছিল একটি চোর (যোহন ১২:৪-৬)।

এই গল্পগুলোতে সংঘটিত দু’টি পরিকল্পনা বোঝার সুবিধার্থে মার্ক বিভিন্নভাবে ‘সৎকার্য’ শব্দটি ব্যবহার করছেন। মার্ক ১৪:৬ পদে, যীশু বলেন যে, স্ত্রীলোকটির কাজ ছিল ‘সৎ’ কিংবা ‘সুন্দর।’ পরে, যীশু তাঁর শিষ্যদের বলেন যে, তারাও দরিদ্রদের প্রতি যেকোন সময় ‘সৎকার্য’ করতে পারেন (মার্ক ১৪:৭), কিন্তু যীশু সম্মানিত হবার জন্য সর্বদা তাদের পাশে থাকবেন না। মার্ক ১৪:৯ পদে, যীশু বলেন যে, স্ত্রীলোকটির ভালবাসার উপহার হচ্ছে সেই ‘সুসমাচার’ বিষয়ক গল্পের অংশবিশেষ যা লোকেরা তাঁর বিষয়ে স্মরণ করবে। মার্ক ১৪:১১ পদে, যীশুকে তাঁর শত্রুদের হাতে বিক্রি করার জন্য যিহূদা ‘সুযোগ’ খুঁজছিল। যীশুকে হত্যা করার ব্যাপারে শত্রুদের জঘন্য ষড়যন্ত্রটি যীশুর সুসমাচারের অংশবিশেষ হয়। যীশুকে হত্যা করার ব্যাপারে তাদের পরিকল্পনাটি পাপীদের পরিত্রাণের জন্য তাঁর পুত্রকে প্রেরণ করার ব্যাপারে ঈশ্বরের পরিকল্পনায় সহায়তা করেছে।