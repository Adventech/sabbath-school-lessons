---
title:  শেষ নৈশভোজ
date:   09/09/2024
---

`মার্ক ১৪:২২-৩১ এবং যাত্রা ২৪:৮ পদ পড়ুন। ঘটনাটি খ্রীষ্টিয়ানদের জন্য এবং তাদের বিশ্বাসের ক্ষেত্রে গুরুত্বপূর্ণ কেন?`

মার্ক ১৪:১২ পদ বলে যে, এই ঘটনাটি ছিল তাড়ীশুন্য রুটির উৎসবের প্রথম দিনের ঘটনা। এই বিশেষ দিনটিতে, নিস্তার পর্বের মেষ বলি দেওয়া হত (যাত্রা ১২ অধ্যায় পড়ুন)। নিস্তারপর্বের ভোজ বৃহস্পতিবার সন্ধ্যায় উদ্যাপিত হয়।

শেষ নৈশভোজটি যীশু তাঁর শিষ্যদের সঙ্গে একটি নতুন উৎসব হিসেবে শুরু করেন: প্রভুরভোজ। প্রভুর ভোজ হল যিহূদীদের নিস্তারপর্বের সঙ্গে সম্পর্কযুক্ত, এছাড়া মিসর থেকে ইস্রায়েল জাতির মুক্তির সঙ্গেও এর যোগসূত্র রয়েছে। ইস্রায়েল জাতি যখন মিসর ত্যাগ করে, তখন তারা সীনয়ে এসে ঈশ্বরের মনোনীত লোক হয়। ঈশ্বর সেখানে তাঁর লোকদের সঙ্গে একটি চুক্তি স্থাপন করেন। যাত্রা ২৪:৮ পদে, মোশি লোকদের উদ্দেশ্যে বলির পশুর রক্ত ছিটান। মোশি বলেন, “দেখ, এই সেই নিয়মের রক্ত, যাহা সদাপ্রভু তোমাদের সহিত এই সকল বাক্য সম্বন্ধে স্থির করিয়াছেন” (যাত্রা ২৪:৮)।

প্রভুর ভোজের সময়ে, যীশু নিস্তারপর্বের ভোজের মেষশাবক ব্যবহার করছেন না। কেন? কারণ, যীশু হলেন ঈশ্বরের মেষশাবক (যোহন ১:২৯ পদের সঙ্গে তুলনা করুন)। রুটি হচ্ছে যীশুর দেহের একটি প্রতীক। যীশুর রক্ত দিয়ে নতুন প্রতিজ্ঞাটি (তুলনা করুন, যিরমিয় ৩১:৩১-৩৪) স্থির করা হয়। দ্রাক্ষারস হচ্ছে তাঁর রক্তের প্রতীক। যীশু বলেন, “আর তিনি তাঁহাদিগকে কহিলেন, ইহা আমার রক্ত, নূতন নিয়মের রক্ত, যাহা অনেকের জন্য পাতিত হয়” (মার্ক ১৪:২৪)।

পরে, যীশু ঘোষণা করছেন যে, তাঁর শিষ্যরা তাঁকে ছেড়ে যাবেন। যীশুর সখরিয় ১৩:৭ পদের ভাববাণিটি বলেন। এই পদটি বলে যে, খড়্গ যখন মেষপালককে আঘাত করছে, তখন সকল মেষ পালিয়ে যাচ্ছে। যীশু হলেন মেষপালক। তাঁর অনুসারীরা হল মেষ। যীশুর কথাগুলো শিষ্যদের দুঃখ দেয়। কিন্তু যীশু আশার বার্তা করেন। তিনি তাঁর শিষ্যদের প্রতিজ্ঞা করেন যে, তিনি মৃত্যু থেকে উঠবেন। পরে, তিনি শিষ্যদের আগেই গালীলে যাবেন। পরে, স্বর্গের একজন দূত একজন যুবকের বেশে যীশুর শুন্য কবরে অপেক্ষা করতে থাকেন। মার্ক ১৬:৭ পদে, স্বর্গদূত যীশুর দেহে তেল ঢালতে আসা স্ত্রীলোকদের সঙ্গে প্রতিজ্ঞাটি সহভাগ করেন। সুতরাং, প্রতিজ্ঞাটি গুরুত্বপূর্ণ।

শেষ নৈশভোজের সময়ে, যীশুর কথাগুলো মেনে নেওয়াটা শিষ্যদের জন্য কঠিন ছিল। পিতর ঘোষণা করেন যে, প্রত্যেকে হয়ত যীশুকে ত্যাগ করতে পারেন ও পালিয়ে যেতে পারেন। কিন্তু তিনি যীশুর প্রতি বিশ্বস্ত থাকবেন। যীশু বলেন যে, দুই বার মোরগ ডাকার আগে, পিতর তিনবার বলবেন যে, তিনি যীশুকে মোটেও চেনেন না।

`আপনি কি ঈশ্বরের কাছে কোন কিছুর প্রতিজ্ঞা করেছেন এবং পরে তা ভঙ্গ করেছেন? এই অভিজ্ঞতা থেকে আপনি কি শিক্ষা পেয়েছেন?`