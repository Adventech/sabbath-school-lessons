---
title:  ‘তিনি উঠিয়াছেন’
date:   21/09/2024
---

### শাস্ত্রপাঠ
মার্ক ১৫:৪২-১৬:৬; ১৬:১-৮; ১ করিন্থীয় ১৫:১-৮; মার্ক ১৬:৯-২০, ১৪-২০।

> <p>মুখস্থপদ</p>
> “তিনি তাঁহাদিগকে কহিলেন, ‘বিস্ময়াপন্ন হইও না, তোমরা নাসরতীয় যীশুর অন্বেষণ করিতেছ, যিনি ক্রুশে হত হইয়াছেন; তিনি উঠিয়াছেন, এখানে নাই; দেখ, এই স্থানে তাঁহাকে রাখা গিয়াছিল’” (মার্ক ১৬:৬)।

ক্রুশের উপরে যীশুর মৃত্যুর কারণে শিষ্যরা তাদের আশা ও বিশ্বাস হারিয়েছিলেন। এই অন্ধকারময় সময়ে, যীশুর শিষ্যরা তাদের নিজেদের জীবন নিয়ে শঙ্কার মধ্যে ছিলেন (যোহন ২০:১৯)।

মার্ক লিখিত সুসমাচারে ১৬ অধ্যায় হচ্ছে শেষ অধ্যায়। এই অধ্যায়ে, আমরা জানব যে, যীশুর মৃত্যুর পর কী ঘটেছিল।

প্রথমে, আমরা সেই সময়ের প্রতি দৃষ্টি দেব যখন যীশু মৃত্যু হতে পুনরুত্থিত হলেন। এছাড়া, আমরা জানব যে, স্ত্রীলোকেরা কেন রবিবার সকালে তাঁর কবরের কাছে এসেছিলেন। অনেক খ্রীষ্টিয়ান পুনরুত্থানের সকালকে সমর্থন প্রদান করে রবিবার পবিত্ররূপে পালন করে থাকে। সেভেন্থ ডে অ্যাড্ভেণ্টিস্টরা সাধারণতঃ পুনরুত্থানের সকাল নিয়ে খুব বেশি আলোচনা করে না। পুনরুত্থানের মাধ্যমে যীশু মৃত্যুকে জয় করে কবর থেকে উঠেছিলেন। কিন্তু আমরা দেখব যে, রবিবারের পুনরুত্থান নিয়ে কেন আমরা উল্লাসিত হব, যদিওবা বহু খ্রীষ্টিয়ান পুনরুত্থানকে আশ্রয় করে বিশ্রামদিনের বিষয়ে ভুল শিক্ষা প্রচার করে থাকে।

দ্বিতীয়ত, আমরা সোমবার ও মঙ্গলবার মার্ক ১৬ অধ্যায়ের প্রথমদিকের পদগুলোর ধারণা নিয়ে আলোচনা করব।

তৃতীয়ত, বুধবার ও বৃহস্পতিবার আমরা মার্ক ১৬ অধ্যায়ের বাকী অংশের প্রতি দৃষ্টি দেব। পাঠকদেরকে যীশুর সুসমাচার সর্বত্র সহভাগ করার একটি আহ্বান জানিয়ে আমাদের এই ত্রৈমাসের পাঠটি সমাপ্ত হবে।