---
title:  যীশু মরিয়ম ও অন্যদের দেখা দেন
date:   25/09/2024
---

`মার্ক ১৬:৯-২০ পদ পড়ুন। পুনরুত্থানের গল্প সম্পর্কে এই পদগুলো আমাদের কি বলে? স্মরণ করুন, পুনরুত্থান হচ্ছে সেই সময় যখন ঈশ্বর মৃত্যুকে জয় করে যীশু কবর থেকে উঠলেন।`

মার্ক ১৬:৯-২০ পদে, মºলীনী মরিয়ম যীশুকে কবরের ধারে দেখেন। আরও দু’জন যীশুকে খোলা ময়দানে দেখে। পরে, যীশু তাঁর রাজ্যের জন্য তাঁর এগারো শিষ্যকে কাজ দেন। মথি, লূক ও যোহন একই বিষয় সম্পর্কে লেখেন যা মার্ক ১৬:৯-২০ পদে ঘটেছে। মথি ২৮:১, ৯ ও ১০ পদে, মºলীনী মরিয়ম যীশুকে কবরের ধারে দেখেন (আরও পড়ুন, যোহন ২০:১১-১৮; তুলনা করুন, লূক ৮:২)। লূক ২৪:১৩-৩৫ পদে, দু’জন লোক যীশুকে বাইরের ময়দানে দেখে। মথি ২৮:১৬-২০ পদে, যীশু তাঁর এগারো শিষ্যকে তাঁর রাজ্যের জন্য করণীয় কাজ দেন (আরও পড়ুন, লূক ২৪:৩৬-৪৯; যোহন ২০:১৯-২৩)।

মºলীনী মরিয়ম হচ্ছেন প্রথম ব্যক্তি যিনি যীশুকে ক্রুশীয় মৃত্যুর পর জীবিত অবস্থায় প্রথম দেখেন (যোহন ২০:১১-১৮)। অন্য স্ত্রীলোকেরাও যীশুকে দেখে (মথি ২৮:৮-১০)। আপনি কি দেখছেন যে, যীশুকে জীবিত অবস্থায় প্রথম দেখা ব্যক্তিরা ছিল নারী? এই তথ্যটি অতীব গুরুত্বপূর্ণ। বাইবেলের যুগে, পুরুষেরা নারীদের সাক্ষ্যি হিসেবে আশা করত না। অর্থাৎ, যীশুর পুনরুত্থানের ঘটনা যদি কারও বানোয়াট হয়, তাহলে তারা হয়ত বলত যে, ঐ লোকগুলো ছিল যীশুকে দেখা প্রথম সাক্ষ্যি, ঠিক? কিন্তু সেটা হল না। মºলীনী মরিয়ম, একজন নারী, ছিলেন প্রথম সাক্ষ্যি। কোন পুরুষ নয় কিংবা বারোজন শিষ্যের মধ্যে কেউ নয়। যীশুর বিষয়ে সুসমাচার বলার জন্য মরিয়ম শিষ্যদের কাছে যান। কিন্তু শিষ্যরা মরিয়মকে বিশ্বাস করেননি। হয়ত তারা মনে করেছিলেন যে, গল্পটি সত্যি নয়। কিংবা, অধিক মন্দ বিষয় হল, তারা হয়ত তাকে এ কারণে বিশ্বাস করেননি যে, তিনি একজন নারী।

পুনরুত্থানের ঘটনায় বিশ্বাসী বাইবেল বিশ্লেষকেরা বলেন যে, এই ঘটনার স্ত্রীলোকদের কাছ থেকে আমাদের অনেক কিছু শিক্ষা গ্রহণের আছে। ইতোমধ্যে আমরা যেমনিভাবে দেখেছি, এই স্ত্রীলোকেরা ছিল প্রথম মানুষ যারা যীশুকে দেখলো। কেউ যদি গল্পটিকে বানানোর চেষ্টা করত, তাহলে সে বলত যে, যীশু কোন পুরুষকে প্রথম দেখা দিয়েছেন। তৎকালীন সময়ে প্রত্যেকে ঠিক এটাই প্রত্যাশা করত। কিন্তু যীশু প্রথমে নারীদের দেখা দিয়ে প্রত্যেককে অবাক করে দিলেন। অর্থাৎ, এই তথ্যটি একটি জোরালো প্রমাণ যে, ঘটনাটি মিথ্যা নয়।

`মার্ক ১৬:১৪ পদে মার্ক শিষ্যদের বিষয় কি লিখছেন?`

মার্ক শিষ্যদের বিষয়ে আমাদের সেই কথাগুলো বলেন যা তাদেরকে দুঃখিত করেছিল। মার্ক যদি পুনরুত্থানের গল্পটি বানাতেন, তাহলে তিনি সেটা করতেন না। পরে, শিষ্যরা সুসমাচার ঘোষণা করেন যে, যীশু উঠেছেন। তাদের সাহসী ঘোষণা হল একটি জোরালো প্রমাণ যে, তারা সত্য কথা বলছেন।