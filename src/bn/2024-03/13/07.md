---
title:  অতিরিক্ত আলোচনা
date:   27/09/2024
---

“বিশ্বাসীর নিকটে খ্রীষ্ট পুনরুত্থান এবং জীবন। যে জীবন পাপের মাধ্যমে খোয়া গিয়াছিল, উহা আমাদের ত্রাণকর্তাতে পুনরায় লাভ হইল; কেননা তাঁহাতে জীবন রহিয়াছে যেন তিনি যাহাকে ইচ্ছা তাহাকে সঞ্জীবিত করিতে পারেন। তাঁহার অমরত্ব দান করিবার ক্ষমতা রহিয়াছে। তিনি মানব বেশে যে জীবন সমর্পণ করিয়াছেন, তিনি তাহা ফিরাইয়া লন এবং তাহা মনুষ্যকে দান করেন। ‘আমি আসিয়াছি, যেন তাহারা জীবন পায় ও উপচয় পায়” (যোহন ১০:১০)। ‘আমি যে জল দিব, তাহা যে কেহ পান করে, তাহার পিপাসা আর কখনও হইবে না; বরং আমি তাহাকে যে জল দিব, তাহা তাহার অন্তরে এমন জলের উনুই হইবে, যাহা অনন্ত জীবন পর্যন্ত উথলিয়া উঠিবে’ (যোহন ৪:১৪)। ‘যে আমার মাংস ভোজন ও আমার রক্ত পান করে, সে অনন্ত জীবন পাইয়াছে, এবং আমি তাহাকে শেষ দিনে উঠাইব’ (যোহন ৬:৫৪)।

“বিশ্বাসীর নিকটে মৃত্যু একটি সামান্য ব্যাপার। খ্রীষ্ট বলেন যে, ইহা একটি সামান্য সময়ের ব্যবধান মাত্র। ‘কেহ যদি আমার বাক্য পালন করে, সে কখনও মৃত্যু দেখিবে না’ (যোহন ৮:৫১, ৫২)। এক জন খ্রীষ্টিয়ানের নিকটে মৃত্যু একটি নিদ্রার তুল্য, একটি নীরবতা এবং অন্ধকার মাত্র। আমাদের জীবনস্বরূপ খ্রীষ্ট যখন প্রকাশিত হইবেন, তখন তোমরাও তাঁহার সহিত সপ্রতাপে প্রকাশিত হইবে’ (কলসীয় ৩:৪)।” -ঈলেন জি হোয়াইট, সর্ব-যুগের বাসনা, পৃষ্ঠা: ৮৪৭।

বহু ঐতিহাসিক লেখক ঈশ্বরে কিংবা পুনরুত্থানে বিশ্বাস করে না। কিন্তু তারা মেনে নিচ্ছে যে, তাঁর মৃত্যুর পর বহু লোক তাঁকে জীবিত দেখেছে। কিছু লোক বলার চেষ্টা করেছে যে, শিষ্যরা আসলে যীশুকে জীবিত দেখেনি। তারা কেবল তাঁর যমজ ভাইকে দেখেছেন। কিংবা, শিষ্যরা কেবল কল্পনা করেছেন যে, তারা যীশুকে দেখেছেন। কিছু লোক বলে যে, যীশু ক্রুশের উপর কেবল মুর্চ্ছা গিয়েছেন কিন্তু আসলে মরেননি। অন্য একজন বলছে যে, মহাশূন্য থেকে কোন ভিনগ্রহী নেমে এসেছে এবং যীশুর দেহ চুরি করে নিয়ে গেছে। (ক্লিফোর্ড গোল্ডস্টেইনের লেখা ‘রিজেন: ফাইন্ডিং হোপ ইন দি এম্পটি টুম্ব’ গ্রন্থটি পড়ুন)।

**আলোচ্য প্রশ্নাবলী**:

`লোকেরা কেন এ-কথা বলে যে, যীশুর শিষ্যরা তাঁর পুনরুত্থানের বিষয়ে মিথ্যাচার করছেন?`

`যীশু যে জীবিত, এ-বিষয়ে তাঁর পুনরুত্থানের কোন্ প্রমাণটি আপনাকে সর্বাপেক্ষা তুষ্ট করে?`

`পৌলের কাছে পুনরুত্থান কতটা গুরুত্বপূর্ণ? উত্তরের জন্য ১ করিন্থীয় ১৫ অধ্যায় পড়ুন।`