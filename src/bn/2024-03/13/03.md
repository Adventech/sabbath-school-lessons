---
title:  পাথরটি সরানো হয়েছে
date:   23/09/2024
---

`মার্ক ১৬:১-৮ পদের সঙ্গে ১ করিন্থীয় ১৫:১-৮ পদের তুলনা করুন। এই পদগুলো কিসে এক?`

মথি, মার্ক, লূক ও যোহন পুনরুত্থানের বিষয় লিখছে। যেমনিভাবে আমরা দেখেছি, পুনরুত্থান হচ্ছে সেই সময় যখন যীশু মৃত্যু থেকে উঠেছিলেন। বাইবেলের চারটি পুস্তকের প্রত্যেক লেখক পুনরুত্থানের গল্পটি একটি ভিন্ন উপায়ে বলছেন। প্রত্যেক গল্পের অভিন্ন ধারণা রয়েছে যা আমরা ১ করিন্থীয় ১৫:১-৮ পদে দেখি।

যীশুর পুনরুত্থানের বিষয়ে চারটি গল্পের সবগুলোতে আমরা একই বিবরণ দেখেছি: (১) যীশু মারা গেলেন। (২) তিনি সমাহিত হলেন। (৩) তিনি পুরুত্থিত হলেন। মার্ক লিখিত সুসমাচারে, ১৫ অধ্যায়ে, যীশু মারা যান ও সমাহিত হন। ১৬ অধ্যায়ে, যীশু মৃত্যু থেকে ওঠেন, এবং লোকেরা তাঁকে দেখতে পায়। মার্ক ১৬:৭ পদ গালীলে সাক্ষাতের বিষয় বলছে, যেখানে লোকেরা যায় এবং যীশুর সঙ্গে কথা বলে (এ বিষয়ে বিস্তারিত জানতে যোহন ২১ পড়ুন)।

কিছু লোক মনে করে যে, খ্রীষ্টিয়ানরা উন্মাদ, কারণ তারা বিশ্বাস করে যে, যীশু কবর থেকে উঠেছেন। কিন্তু এটা বিশ্বাস করার পিছনে বাইবেল অনেক কারণ দর্শায়।

প্রথমে, আপনি যদি বিশ্বাস করেন যে, ঈশ্বর আমাদের সৃষ্টি করেছেন (আদি ১ ও ২ অধ্যায় পড়ুন), তাহলে পুনরুত্থানে বিশ্বাস করাটা সহজ। ঈশ্বর, যিনি পৃথিবী ও আকাশমণ্ডলের সমস্তকিছু সৃষ্টি করেছেন, তিনি চাইলে যীশুকে মৃত্যু থেকে তুলতে পারেন।

পরে, যীশুর কবর খালি ছিল। যীশুর দেহ যদি কবরে থাকত, তাহলে তাঁর দেহ দেখাত যে, তিনি মৃত্যু থেকে ওঠেননি। এছাড়া, যিহূদীরা বলে যে, যীশুর কবর খালি পাওয়ার কারণ হচ্ছে, শিষ্যরা তাঁর দেহ চুরি করে নিয়ে গেছেন। এই ব্যাখ্যাটি অমূলক। পাহারারত সেনাদের চোখ ফাঁকি দিয়ে কবরের কাছে যাওয়াটা শিষ্যদের পক্ষে সম্ভব ছিল না। মনের মধ্যে একটি কল্পচিত্র আঁকুন: শিষ্যরা হয়ত কোনভাবে সৈন্যদের চোখ ফাঁকি দিয়ে কবরের কাছে গিয়েছিলেন এবং যীশুর দেহ চুরি করেছিলেন। তাহলে, শিষ্যরা কেন চুরির অপরাধে গ্রেফতার হলেন না? কারণ, উত্তর হল- যিহূদীরা জানত যে, শিষ্যরা যীশুর দেহ চুরি করেনি।

এছাড়া, অনেক লোক বলেছে যে, তারা তাঁর পুনরুত্থানের পর তাঁকে দেখেছে। শিষ্যরা সহ, বহু লোক, প্রথমে এ-কথা বিশ্বাস করেনি।

পরিশেষে, যারা খ্রীষ্টিয় মণ্ডলীর সূত্রপাত করেছে, তারা বলেছে যে, তাঁর পুনরুত্থানের পর তারা তাঁকে দেখেছে। তারা যদি জানে যে, পুনরুত্থান হচ্ছে একটি মিথ্যা কথা, তাহলে তারা কেন তাদের বিশ্বাসের জন্য মরতেও আগ্রহী হবে? যীশুর মৃত্যুর পর (প্রেরিত ৩:১৫), এবং এর বহু বছর পর (১ পিতর ১:৩), তাঁর বিষয়ে তাদের বর্ণনাগুলো হচ্ছে জোরালো সত্য যে, যীশু মৃত্যু থেকে উঠেছেন।