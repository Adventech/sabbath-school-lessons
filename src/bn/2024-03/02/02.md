---
title:  ‘আমার পশ্চাৎ আইস’
date:   07/07/2024
---

`মার্ক ১:১৬-২০ পদ পড়ুন। তাঁকে অনুসরণ করার জন্য যীশু কাদের আহ্বান করলেন? তারা কীভাবে যীশুর আহ্বানে সাড়া দিলেন?`

যেমনিভাবে আমরা গতকাল দেখেছি, মার্ক ১ অধ্যায় যীশুর বলা কথাগুলো অনেক বেশি লিখেনি। কিন্তু মার্ক ১:১৭ পদ আমাদের সেই কথাগুলো বলছে যা যীশু দুই সহদর মৎসজীবি শিমোন ও আন্দ্রিয়কে বলছেন। পরবর্তীতে, যীশু শিমোনকে ‘পিতর’ নাম দিলেন। শিমোন ও আন্দ্রিয় গালীল সাগরের তীরে দাঁড়িয়েছিলেন। মাছ ধরার জন্য লোক দুটি জলে জাল ফেলেছিলেন।

মার্ক কোন মাছ ধরার নৌকার কথা বলেননি, তার মানে হয়ত- পিতর ও আন্দ্রির যথেষ্ট অর্থ উপার্জন করতেন না। মার্ক ১:১৯, ২০ পদে, যাকোব ও যোহন তাদের পিতা এবং কয়েকজন দাসদের সঙ্গে নৌকায় ছিলেন। নৌকা ও দাসদের বিষয়টি আমাদের দেখায় যে, পিতর ও আন্দ্রিয় অপেক্ষা যাকোব ও যোহন অধিক সফলতা উপভোগ করতেন। কিন্তু লূক আমাদের বলেন যে, হ্যাঁ, পিতরের কোনো নৌকা নেই। লূক আরও বলেন যে, পিতর ও আন্দ্রিয়ের সঙ্গে যাকোব ও যোহন ব্যবসায়-সঙ্গী ছিলেন (লূক ৫:১-১১ পদ পড়ুন)। হয়ত মার্ক এটা দেখানোর জন্য একটি নৌকার কথা বলছেন না যে, এক জোড়া/সেট ভ্রাতা ধনী এবং এক জোড়া ভ্রাতা দরিদ্র ছিলেন। কিন্তু যীশু দরিদ্র ও ধনী উভয়কে তাঁর অনুসারী হতে ডাকলেন।

তাঁর শিষ্য হবার জন্য যীশু উভয় জোড়া ভ্রাতাদের ডাকলেন। যীশু পিতর আন্দ্রিয়কে বলেন যে, তারা যদি তাঁর সঙ্গে যুক্ত হন, তাহলে তিনি তাদেরকে মাছ নয় বরং মানুষ ‘ধরা’ শেখাবেন।

`মার্ক ১:১৬-২০ পদ পড়ুন। আপনার কি মনে হয়, পিতর ও আন্দ্রিয় এবং যাকোব ও যোহন কেন সমস্ত কিছু পরিত্যাগ করলেন এবং তৎক্ষণাৎ যীশুকে অনুসরণ করলেন?`

ঘটনাটির বিষয়ে যোহন আমাদের আরও তথ্য দিচ্ছেন (যোহন ১:২৯-৪২ পদ পড়ুন)। ভাইয়েরা যোহন বাপ্তাইজককে অনুসরণ করত। তারা যোহনকে এ কথা ঘোষণা করতে শুনে ছিলেন যে, “ঐ দেখ, ঈশ্বরের মেষশাবক, যিনি জগতের পাপভার লইয়া যান” (যোহন ১:২৯)। পরে, ভাইয়েরা যীশুর সঙ্গে সময় যাপন করেন। এই তথ্যগুলো ভাইদের বিষয়ে আমাদের কি বলে? যীশুর সঙ্গে যোগ দেবার জন্য তারা তাড়াহুড়ো করেননি। তারা প্রথমে তাঁর আহ্বানের বিষয়টি মনোযোগ দিয়ে বিবেচনা করেছিলেন।

তাহলে, মার্ক কেন ঘটনাটির বিষয়ে অধিক তথ্য দিচ্ছেন না? হয়ত, মার্ক আমাদের দেখাতে চান যে, যীশুর আহ্বান ছিল জোরালো। তাঁর সঙ্গে যুক্ত হবার জন্য যীশু ভ্রাতাদের আহ্বান করছেন। তারা সাড়া দেন, এবং তাদের জীবন চিরতরে বদলে যায়।

`যীশুকে অনুসরণ করার জন্য আপনি কি পরিত্যাগ করেছেন? (আপনি যদি কোন উত্তর খুঁজে না পান, তাহলে অর্থ কি দাঁড়ায়?)`