---
title:  যীশু বিশ্রামদিনে সুস্থ করেন
date:   09/07/2024
---

`মার্ক ১:২৯-৩৪ পদের ঘটনা পড়ুন। যীশু কীভাবে পিতরের পরিবারকে সাহায্য করলেন? এই ঘটনা থেকে আমরা কি আধ্যাত্মিক শিক্ষা পাই?`

যীশু শিক্ষাদান সমাপ্ত করার পর সমাজ-গৃহ ত্যাগ করেন। অনুসারীদের ক্ষুদ্র একটি দল তাঁর সঙ্গে যায়। এই দলে পিতর, আন্দ্রিয়, যাকোব ও যোহন ছিলেন। যীশু ও তাঁর শিষ্যরা পিতরের বাড়িতে যান। বিশ্রামদিনের অবশিষ্ট অংশটি সেখানে তারা যাপন করতে চান এবং একসঙ্গে খাওয়া-দাওয়া করে সহভাগিতা লাভ করতে চান।

কিন্তু যীশু ও তাঁর শিষ্যরা কিছু দুঃসংবাদ পান। পিতরের শাশুড়ি জ্বরে আক্রান্ত ছিলেন। সেই যুগে, মানুষ জ্বরে মারা যেত। তারা যদি সুস্থ না হত, তাহলে তারা মারা যেত। লোকেরা যীশুকে বলল যে, পিতরের শাশুড়ি খুবই অসুস্থ। যীশু অসুস্থ স্ত্রীলোকটির বিছানার পাশে গেলেন এবং তার হাত ধরলেন। তিনি তাকে তুললেন। তৎক্ষণাৎ তিনি উপশম বোধ করলেন। স্ত্রীলোকটি উঠলেন এবং যীশু ও তাঁর শিষ্যদের সেবা করতে লাগলেন। এই ঘটনাটি বাইবেলে একটি গুরুত্বপূর্ণ নীতির এক জোরালো দৃষ্টান্ত। যীশু আমাদের রক্ষা করেন ও সুস্থ করেন যেন আমরা লোকদের সেবা করতে পারি!

মার্কের পুস্তকে, যীশু সচরাচর স্পর্শ করে সুস্থ করেন (মার্ক ১:৪১; ৫:৪১ পদ পড়ুন)। অন্য সময়গুলোতে, যীশু তাদের স্পর্শ না করে সুস্থ করেন (মার্ক ২:১-১২; ৩:১-৬; মার্ক ৫:৬-১৩)।

যীশুর কাজ সে দিন শেষ হয়নি। সূর্যাস্তের পর, সুস্থ হবার জন্য বহু লোক পিতরের বাড়িতে এলো। নিঃসন্দেহে, তারা এসেছিল কারণ তারা হয়ত সেই বিশ্রামদিনে, সমাজগৃহে, যীশুকে মন্দাত্মা দূর করতে দেখেছিল। আপনি কি দেখছেন, মার্ক কিন্তু আমাদের এ কথা বলছেন না যে, বিশ্রামদিনের কারণে লোকেরা পিতরের বাড়িতে যীশুকে দেখতে আসেনি? মার্ক প্রত্যাশা করেন যে, তার পাঠকরা ইতোমধ্যে বিশ্রামদিন সম্পর্কে জানে। এই তথ্যটি আমাদের দেখায় যে, মার্কের পাঠকরা ছিল বিশ্রামদিন পালনকারী।

মার্ক বলেন যে, সেই সন্ধ্যায় গোটা নগরী পিতরের বাড়ির দরজায় এলো (মার্ক ১:৩৩)। নিঃসন্দেহে, সেই সকল লোকদের সুস্থ করার জন্য যীশুকে একটি দীর্ঘ সময় ব্যয় করতে হয়েছিল।

“ঘণ্টার পর ঘণ্টা ধরে লোকেরা এলো ও গেলো। তারা কেউ জানত না যে, আরোগ্যকারী আগামীদিন সেখানে থাকবেন কিনা। কফরনাহূমে যা ঘটেছিল, তা যীশুর ভ্রমণকে চিত্তাকর্ষক করে তুলেছিল। লোকেরা তাঁর দয়ার জন্য যীশুর প্রশংসা করল। তাদের অন্তর আনন্দে পূর্ণ হল. . .।

“সেখানে উপস্থিত শেষ ব্যক্তিটিকে সুস্থ না করা পর্যন্ত যীশু তাঁর নিরাময় কাজ চালিয়ে গেলেন। জনতার ভীড় যখন শেষ হল, তখন অনেক দেরী হয়ে গেছে। শেষে, পিতরের বাড়ি শান্ত হল। দীর্ঘ অসাধারণ একটি দিন শেষ হল। যীশুর বিশ্রাম দরকার ছিল। কিন্তু নগরের লোকেরা যখন নিদ্রায় মগ্ন হল, তখন ত্রাণকর্তা একটি নীরব স্থানে গেলেন ও প্রার্থনা করলেন।” -ঈলেন জি হোয়াইট, দ্যা ডিজায়ার অব্ এজেস, পৃষ্ঠা: ২৫৯।