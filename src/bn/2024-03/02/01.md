---
title:  যীশুর জীবনের একটি দিন
date:   06/07/2024
---

### শাস্ত্রপাঠ
মার্ক ১:১৬-২০; ১:২১-২৮; ২৯:৩৪; ৩৫-৩৯; ৪০-৪৫।

> <p>মুখস্থপদ</p>
> “যীশু তাঁহাদিগকে কহিলেন, ‘আমার পশ্চাৎ আইস, আমি তোমাদিগকে মনুষ্যধারী করিব’” (মার্ক ১:১৭)।

মথি, মার্ক, লূক ও যোহন যীশুর জীবন সম্পর্কে লিখেছেন। প্রত্যেক লেখক আমাদের জানাচ্ছেন যে, ঈশ্বরের পক্ষে তাঁর কাজ কীভাবে শুরু হয়েছিল। কিন্তু প্রত্যেক লেখক ঘটনাটি ভিন্ন ভিন্ন আঙ্গিকে উপস্থাপন করছেন।

যীশু কীভাবে তাঁর শিষ্যদের মনোনয়ন করলেন এবং পরে পর্বতে দত্ত উপদেশ দিলেন, মথি আমাদের সে কথা জানাচ্ছেন।

বিশ্রামদিনে নাসরতে যিহূদীদের একটি সমাজ-গৃহে যীশু কীভাবে তাঁর প্রথম বক্তব্যটি দেন, লূক আমাদের সে কথা জানাচ্ছেন।

যীশু তাঁর আদি শিষ্যদের কয়েকজনকে কীভাবে তাঁর সঙ্গে যুক্ত হতে আহ্বান করছেন, যোহন আমাদের সে কথা জানাচ্ছেন। পরে, যীশু একটি বিবাহ অনুষ্ঠানে গেলেন।

যীশু কীভাবে তাঁর অনুসারী হওয়ার জন্য চার ব্যক্তিকে আহ্বান করছেন, মার্ক আমাদের সে কথা জানাচ্ছেন। অতঃপর, যীশু বিশ্রামদিনে কফরনাহূমে যা-কিছু করলেন এবং পরবর্তীতে যা-কিছু হল, মার্ক আমাদের সে কথা জানাচ্ছেন।

বিশ্রামদিন প্রসঙ্গে মার্কের বর্ণনাগুলো তার পাঠকদের যীশুকে ভালভাবে বুঝতে সাহায্য করে। মার্ক ১ অধ্যায়ে, মার্ক যীশুর বাপ্তিস্মের পরে যীশুর করা কাজগুলোর বিষয় লিখছেন। যীশুর বলা কথাগুলোর কিছু কিছু মার্ক উল্লেখ করছেন। তাঁকে অনুসরণ করার জন্য যীশু কিছু মানুষকে আহ্বান করছেন। তিনি একটি মন্দাত্মাকে দূর করার জন্য আদেশ দেন। যীশু তাঁর ভ্রমণ-পরিকল্পনা নিয়ে কথা বলেন। যীশু একজন কুষ্ঠিকে সুস্থ করেন এবং যাজকদের কাছে গিয়ে নিজেকে দেখাতে বলেন। যেমনিভাবে আপনি দেখছেন, যীশুর বলা কথাগুলো নয়, বরং যীশুর সাধিত কাজগুলোর বিষয় বলতেই মার্ক অধিক উদগ্রীব। অর্থাৎ, মার্ক আমাদের বলছেন যে, যীশু বহু লোককে সুস্থ করেছেন। যীশু যে কতটা দ্রুত কাজ করেছেন, সেটা আমাদের বোঝাতে মার্ক ‘তৎক্ষাণাৎ’ শব্দটি ব্যবহার করতে স্বাচ্ছন্দ্য বোধ করছেন (মার্ক ১:১২, ১৮, ২০, ২৮, ৩০, ৩১, ৪২)।