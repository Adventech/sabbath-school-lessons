---
title:  অতিরিক্ত আলোচনা
date:   12/07/2024
---

মার্ক আমাদের কাছে যীশুর কি চিত্র তুলে ধরছেন? আমরা দেখি যে, তাঁকে অনুসরণ করার জন্য লোকদের আকৃষ্ট করার ক্ষমতা তাঁর রয়েছে। তারা আহ্বান গ্রহণ করেছে। যীশু পবিত্র ও ধার্মিক। তিনি শয়তানের ভজনাকারী দূতদের মত ভ্রষ্ট নন। ভাল ও মন্দের মধ্যকার মহাসংঘর্ষ সংঘটিত হচ্ছে। মন্দাত্মাদের অপেক্ষা যীশুর ক্ষমতা অসীম। যীশু অসুস্থদের প্রতি করুণাগ্রস্ত। যীশু তাদের সাহায্য করেন। যখন কেউ তাদের স্পর্শ করেন না, তখন যীশু তাদের স্পর্শ করেন।

“সমাজ-গৃহে যীশু সেই রাজ্য সম্পর্কে বলিলেন, যাহা তিনি প্রতিষ্ঠিত করিতে আসিয়াছিলেন এবং তাঁহার কার্য সম্পর্কে -শয়তানের বন্দিগণকে মুক্ত করিবার কথা বলিলেন। তিনি আতঙ্ক- কম্পিত একটি তীক্ষ্ণ চীৎকার প্রযুক্ত বাধা প্রাপ্ত হইলেন। লোকদের মধ্য হইতে অশুচি আত্মাপ্রাপ্ত এক ব্যক্তি সবেগে দৌঁড়িয়া আসিয়া উচ্চরবে চেঁচাইয়া কহিল, ‘হে নাসরতীয় যীশু, আপনার সহিত আমাদের সম্পর্ক কি? আপনি কি আমাদিগকে বিনাশ করিতে আসিলেন? আামি জাানি, আপনি কে, ঈশ্বরের সেই পবিত্র ব্যক্তি’ (মার্ক ১:২৪)।

“সকলেই এখন ভয়ে বিহ্বল হইয়া পড়িল ও ভয়ে পরিপূর্ণ হইয়া গেল। খ্রীষ্ট হইতে লোকদের মনোযোগ অন্যদিকে ফিরিল এবং তাঁহার বাক্য উপেক্ষিত হইল। শয়তানের শিকারকে সমাজ গৃহে পরিচালিত করিবার ইহাই ছিল তাহার উদ্দেশ্য। কিন্তু যীশু সেই ভূতকে ধম্কাইয়া কহিলেন, ‘চুপ কর, এবং উহা হইতে বাহির হও, তখন সেই ভূত তাহাকে মাঝখানে ফেলিয়া দিয়া তাহা হইতে বাহির হইয়া গেল, তাহার কোন হানি করিল না’ (মার্ক ১:২৫, ২৬)।

“যিনি পরীক্ষার প্রান্তরে শয়তানের উপরে জয়লাভ করিয়াছিলেন, তাহার শিকারের উপর নিয়ন্ত্রণ বজায় রাখিবার নিমিত্ত তাহার সকল ক্ষমতা প্রয়োগ করিয়াছিল। এই স্থলে পরাজিত হইবার অর্থ ছিল যীশুকে একটি বিজয় প্রদান করা. . .। কিন্তু ত্রাণকর্তা ক্ষমতার সহিত কথা কহিলেন এবং সেই বন্দিকে মুক্তি দান করিলেন।” -ঈলেন জি হোয়াইট, সর্ব-যুগের বাসনা, পৃষ্ঠা: ২৪৭, ২৪৮।

মার্ক আমাদের আরও দেখান যে, যীশু অত্যন্ত ব্যস্ত ছিলেন। তিনি এক স্থান থেকে অন্য স্থানে যেতেন। তিনি বহু লোকের সঙ্গে মিশতেন। যীশু কীভাবে এত কাজ করতে পারতেন? তিনি কীভাবে এত শান্ত থাকতে পারতেন? নিঃসন্দেহে, তাঁর প্রতিদিনের প্রার্থনার অভিজ্ঞতাই ছিল তাঁর সফলতার গোপন রহস্য।

**আলোচ্য প্রশ্নাবলী**:

`খ্রীষ্টিয় জীবনে প্রার্থনা এত গুরুত্বপূর্ণ কেন?`

`বর্তমান যুগে ‘কুষ্ঠি’ কারা? যীশুর সময়ে কুষ্ঠিদের ছিল মারাত্মক চর্মরোগ। লোকেরা তাদের এড়িয়ে চলত। বর্তমান যুগের কুষ্ঠিদের হৃদয় ও জীবন স্পর্শ করার জন্য আপনার মণ্ডলী কীভাবে সুসমাচার ব্যবহার করছে?`