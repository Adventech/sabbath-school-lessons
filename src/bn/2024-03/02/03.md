---
title:  প্রত্যেকে একটি বিশ্রামদিন স্মরণ রাখবে
date:   08/07/2024
---

`মার্ক ১:২১-২৮ পদের ঘটনাটি পড়ুন। কফরনাহূমের সমাজ-গৃহে কি হচ্ছে? এই ঘটনা থেকে আমরা বাইবেলের কি সত্য শিক্ষা পাই?`

বহু খ্রীষ্টিয়ান তাদের জীবনের গুরুত্বপূর্ণ আত্মিক অভিজ্ঞতা সম্পর্কে আপনাকে বলতে পারে। তারা হয়ত আপনাকে সেই সময় সম্পর্কে বলতে পারে যখন তারা যীশুকে অনুসরণ করার সিদ্ধান্ত নিয়েছিল। অথবা, তারা হয়ত তাদের বাপ্তিস্মের সময়ের কথা বলতে পারে। অথবা, তারা হয়ত একটি জোরালো প্রচারের কথা বলতে পারে যা তাদের অন্তরের ঈশ্বরের অত্যন্ত কাছে আসার উপলব্ধি জাগিয়েছিল। ওগুলো হয়ত আমাদের জীবনকে চিরতরে বদলাতে পারে।

হয়ত কফরনাহূমের লোকদের সেই একই উপলব্ধি হয়েছিল, যখন তারা সমাজ-গৃহে গিয়েছিল এবং যীশুর শিক্ষা শুনেছিল। “তাহাতে লোকে তাঁহার উপদেশে চমৎকৃত হইল, কারণ তিনি ক্ষমতাপন্ন ব্যক্তির ন্যায় তাহাদিগকে উপদেশ দিতেন, অধ্যাপকদের ন্যায় নয়” (মার্ক ১:২২)। যীশু যখন শিক্ষা দিচ্ছিলেন, তখন এক ব্যক্তি চেঁচাতে শুরু করে। সেই ব্যক্তি ছিল ভূতগ্রস্ত। মন্দাত্মা চেঁচিয়ে বলছিল, “হে নাসরতীয় যীশু, আপনার সহিত আমাদের সমপর্ক কি? আপনি কি আমাদিগকে বিনাশ করিতে আসিলেন?” (মার্ক ১:২৪)। যীশু মন্দাত্মা তাড়িয়ে দেন।

`মন্দাত্মার বলা কথাগুলো নিয়ে ভাবুন। কথাগুলো আমাদের কি বলছে?`

প্রথমে, মন্দাত্মা যীশুকে চিনত। যীশু হলেন ‘পবিত্র ঈশ্বরের লোক।’ আমরা একটি গীর্জাঘরে পবিত্র কিছু প্রত্যাশা করি, এবং মন্দ কিছু প্রত্যাশা করি না। এই ঘটনাটি আমাদের দেখায় যে, ভালো ও মন্দের বিশ্বব্যাপী সংঘর্ষ আক্ষরিক। ঘটনার লোকেরা হয়ত জানে না যে, যীশু কে। কিন্তু মন্দাত্মা জানে।

পরে, মন্দাত্মার উদ্দেশ্যে যীশুর কথাগুলো নিয়ে চিন্তা করুন। আমরা বুঝতে পারি যে, যীশু কেন লোকটিকে ছেড়ে মন্দত্মাকে চলে যেতে নির্দেশ দিলেন। কিন্তু যীশু কেন মন্দাত্মাকে এ কথাও বললেন: “চুপ কর!” (মার্ক ১:২৫)? এই পদে, মার্ক আমাদের একটি গুরুত্বপূর্ণ চিন্তা দেখিয়ে দিচ্ছেন: যীশু মন্দাত্মা ও লোকদেরকে এটা ঘোষণা করতে নিষেধ করছেন যে, তিনি আসলে কে! যীশুর বিষয়ে সত্যটি হল সুসমাচারের সর্বাপেক্ষা গুরুত্বপূর্ণ অংশ। লোকদের জানা দরকার যে, যীশু কে। তাদের এটাও জানা দরকার যে, তাদের উদ্দেশ্যে তাঁর আগমনের অর্থ কী।