---
title:  যীশুর সফলতার রহস্য
date:   10/07/2024
---

`মার্ক ১:৩৫-৩৯ পদ পড়ুন। যীশু যা করেছেন, তা মার্ক আমাদের বলছেন? যীশুর সফলতার গোপন রহস্য কি ছিল?`

যীশু সূর্যোদয়ের আগে উঠেছেন এবং এমন নীরব স্থানে গিয়েছেন যেখানে তিনি প্রার্থনা করতে পারেন? মার্ক ১:৩৫ পদ আমাদের দেখায় যে, প্রার্থনা হচ্ছে সর্বাপেক্ষা গুরুত্বপূর্ণ কাজ। মার্ক আমাদের বলেন যে, যীশু উঠলেন, বের হলেন, এবং নির্জন স্থানে গেলেন। এই কথাগুলোর ক্রিয়াপদ আমাদের ক্রিয়া শেষ হওয়া দেখায়। যীশু এগুলো করা শুরু করলেন এবং সমাপ্ত করলেন। কিন্তু ‘প্রার্থনা করিলেন’ কথাটি বোঝাতে যে ক্রিয়াপদটি ব্যবহৃত হয়েছে, সে ক্রিয়াপদটি আসলে কোনো কাজের পুনরাবৃত্তি দেখায়। অর্থাৎ, মার্ক আসলে বলছেন যে, ‘যীশু প্রার্থনা করলেন এবং প্রার্থনা অব্যাহত রাখলেন। তিনি কখনও প্রার্থনা ছাড়েননি। তিনি সর্বদা প্রার্থনা করেছেন।’ মার্ক আমাদের আরও বলেন যে, যীশু খুব ভোরে (প্রত্যুষে) বের হন। মার্ক আমাদের বোঝাতে চান যে, যীশু প্রচুর সময় একাকী প্রার্থনায় যাপন করতেন।

যীশু ছিলেন প্রার্থনাশীল মানুষ (মার্ক ১৪:২৩; ৬:৪৬; যোহন ১৭ অধ্যায় পড়ুন)। ঈশ্বরের পক্ষে তাঁর কাজের সফলতার ক্ষেত্রে প্রার্থনা ছিল যীশুর অন্যতম একটি গোপন রহস্য।

`লূক ৬:১২ পদ পড়ুন। যীশুর প্রার্থনাশীল জীবন সম্পর্কে এই পদটি আমাদের কি শিক্ষা দেয়?`

কিছু খ্রীষ্টিয়ান কেবল সকালে প্রার্থনা করে। অন্যরা কেবল রাতে প্রার্থনা করে। প্রতিদিন একই সময়ে প্রার্থনা করায় কোন সমস্যা নেই। কিন্তু আমাদের অবশ্যই সতর্ক হতে হবে যেন আমাদের প্রার্থনা অন্তঃসারশূন্য না হয় কিংবা যেন ঘরকন্যার কাজের মত না হয় যা সে বার বার করে। কীভাবে আমরা আমাদের প্রার্থনাকে শক্তিমন্ত ও জীবনদায়ী করে তুলতে পারি? আমরা আমাদের প্রতিদিনের প্রার্থনার সময় পরিবর্তন করতে পারি। কিংবা, আমাদের প্রার্থনার সময় সাধারণ প্রার্থনা অপেক্ষা দীর্ঘায়িত করতে পারি। স্মরণে রাখার জন্য সর্বাপেক্ষা গুরুত্বপূর্ণ বিষয় হল- প্রতিদিন আপনার একইভাবে কিংবা একই সময়ে প্রার্থনা করার দরকার নেই। আপনি আপনার প্রার্থনার সময় ও প্রার্থনার ধরণ পরিবর্তন করতে পারেন।

পিতর ও তার সঙ্গীরা তাঁর সঙ্গে তাঁর বিশেষ প্রার্থনার স্থানে যেতেন না। হয়ত পিতর ও তার বন্ধুরা তাঁর প্রার্থনার স্থানগুলো চিনতেন, কারণ তারা পরে তাঁকে সেখানে খুঁজে পেতেন। তারা যীশুকে বলেন যে, প্রত্যেকে তাঁকে খুঁজছে। তাদের কথাগুলো আমাদের দেখায় যে, তাদের অন্তরে কী ছিল। একদিন আগে যীশু যে আশ্চর্যকাজ করলেন, তা ছিল চিত্তাকর্ষক। সুতরাং, শিষ্যরা মনে করেছিলেন যে, যীশু সুস্থকরণের ও শিক্ষাদানের কাজ অব্যাহত রাখবেন। কিন্তু যীশুর উত্তর ছিল লক্ষ্যণীয়। “তিনি তাঁহাদিগকে কহিলেন, ‘চল, আমরা অন্যান্য স্থানে, নিকটবর্তী সকল গ্রামে যাই, আমি সেই সকল স্থানেও প্রচার করিব, কেননা সেই জন্যই বাহির হইয়াছি’” (মার্ক ১:৩৮)।