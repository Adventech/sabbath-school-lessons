---
title:  গোপন কথা আপনি কি ধরে রাখতে পারেন?
date:   11/07/2024
---

`মার্ক ১:৪০-৪৫ পদ পড়ুন। এই পদগুলো যীশুর বিষয় আমাদের কি বলে? যারা গরীব, অসহায়, এবং যিহূদীরা যাদেরকে গুরুত্ব দিত না, সেই সব লোকদের প্রতি তিনি কীভাবে তাঁর প্রেম দেখিয়েছেন?`

যে ব্যক্তি যীশুর কাছে এসেছিল, তার কুষ্ঠরোগ ছিল। এই কুষ্ঠি বিশ্বাস করত যে, যীশু তাকে শুচি করতে পারেন। লেবীয় ১৩ অধ্যায় জানায় যে, কুষ্ঠিরা শুচি ছিল না। সুতরাং, লোকটিকে সাধারণ জনতাদের থেকে দূরে থাকতে হত (লেবীয় ১৩:৪৫, ৪৬)।

মারাত্মাক ধরণের কুষ্ঠ রোগকে বর্তমানে হ্যানসেন-রোগ (হ্যানসেন’স ডিজিস) বলে। লোকটির হয়ত হ্যানসেন-রোগ ছিল। ঈলেন জি হোয়াইট আমাদের জানান যে, লোকটির রোগ ছিল মারাত্মক: “এই ব্যাধিটি ভয়ঙ্কররূপে তাহার দেহের ক্ষয়সাধন করিয়াছিল এবং তাহার ক্ষয়িষ্ণ‚ দেহের প্রতি দৃষ্টিপাত করিবামাত্রই লোকদের হৃদয়ে ত্রাসের সঞ্চার হইত। তাহাকে দেখিবামাত্রই লোকেরা আতঙ্ক প্রযুক্ত পশ্চাদপসারণ করিত। তাহার সংস্পর্শ এড়াইবার আকুল আগ্রহে তাহারা একে অন্যের উপর চাপাচাপি করিয়া পড়িত, কেহ কেহ তাহাকে যীশুর নিকটে যাইতে বৃথাই বাধা প্রদান করিতে চেষ্টা করিতেছিল. . .।

“যীশু উত্তর করিয়া কহিলেন, ‘আমার ইচ্ছা, তুমি শুচিকৃত হও;’ আর তিনি হাত বাড়াইয়া তাহাকে স্পর্শ করিলেন (মথি ৮:৩)।

“তৎক্ষণাৎ সেই কুষ্ঠীর উপরে একটি পরিবর্তন সংঘটিত হইল তাহার মাংস সবল হইল, স্নায়ুুগুলি সচেতন হইয়া উঠিল, মাংসপেশীগুলি সুদৃঢ় হইল। কুষ্ঠ ব্যাধির যাহা বৈশিষ্ট্য সেই অমসৃণ আুশের মত চর্ম পৃষ্ঠ অদৃশ্য হইয়া তৎপরিবর্তে একটি স্বাস্থ্যবান শিশুর চর্মের ন্যায় কোমল মসৃণ চর্ম ফিরিয়া পাইল।” -ঈলেন জি হোয়াইট, সর্ব-যুগের বাসনা, পৃষ্ঠা: ২৫৮।

যীশু কেন কুষ্ঠিকে স্পর্শ করলেন? মার্ক আমাদের বলেন, “তিনি করুণাবিষ্ট হইয়া হাত বাড়াইয়া তাঁহাকে স্পর্শ করিলেন, কহিলেন, ‘আমার ইচ্ছা, তুমি শুচিকৃত হও’” (মার্ক ১:৪১)। মোশির ব্যবস্থা বলে যে, এই ধরণের স্পর্শ যীশুকে সন্ধ্যা পর্যন্ত অশুচি রাখতে পারত। মোশি বলেন যে, যেকোন ব্যক্তি অশুচি বস্তু স্পর্শ করত, তাকে শুচি হবার জন্য ধৌত হতে হত (লেবীয় ১৩-১৫ অধ্যায়ের সঙ্গে তুলনা করুন)। কিন্তু মার্ক আমাদের বলেন যে, যীশুর স্পর্শ অসুস্থকে নিরাময় করল এবং তার কুষ্ঠরোগ দূর করল। সুতরাং, লোকটিকে স্পর্শ করে যীশু অশুচি/নোংরা হলেন না।

যীশু লোকটিকে একজন যাজকদের কাছে পাঠালেন। যীশু লোকটিকে লেবীয় ১৪ অধ্যায় মোতাবেক মোশি-নির্দেশিত নৈবেদ্য উৎসর্গ করতে বললেন। মার্ক বার বার দেখাবেন যে, যীশু মোশির শিক্ষামালাকে সমর্থন দিয়েছেন (মার্ক ৭:১০; ১০:৩, ৪; ১২:২৬, ২৯-৩১)। ব্যবস্থার পক্ষে যীশু ও তাঁর সমর্থনকে যিহূদী নেতাদের কৃতকর্মের সঙ্গে তুলনা করুন। মার্ক ৭, ১০ ও ১২ পদে, নেতারা মোশির ব্যবস্থা লঙ্ঘন করত। ব্যবস্থা নিয়ে যীশু ও যিহূদী নেতাদের মধ্যকার মতভেদ ব্যাখ্যা করে যে, যীশু কেন মার্ক ১:৪৪ পদে কুষ্ঠিকে বলছেন যে, তাকে যীশুর সুস্থ করার কথাটি যেন সে কাউকে না বলে। যীশু জানতেন যে, যাজকেরা তাঁর প্রতি ক্রুদ্ধ। সুতরাং, তারা হয়ত মিথ্যা বলতে পারে যে, সে সুস্থ/শুচি হয়নি । কিন্তু কুষ্ঠি যীশুর বাধ্য থাকল না। কুষ্ঠি প্রত্যেককে বলল যে, যীশু তাকে সুস্থ করেছেন। শীঘ্রই যীশু ঈশ্বরের কাজ করার জন্য আর নগরে প্রবেশ করতে পারলেন না।