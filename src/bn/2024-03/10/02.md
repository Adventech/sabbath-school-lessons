---
title:  দুটি ছোট সিকি
date:   01/09/2024
---

`মার্ক ১২:৪১-৪৪ পদ পড়ুন। বিধবা কতখানি দিয়েছিল? তার ছোট উপহারের বিষয়ে যীশু কি বলেন?`

যিরূশালেম মন্দির ছিল একটি অত্যন্ত সুন্দর ভবন। বহু লোক মন্দিরে উপহার আনত। মন্দিরের ধারে নারীদের ময়দানে ১৩টি দান-বাক্স ছিল। নারীদের ময়দানটি মন্দিরের একটি খালি জায়গায় অবস্থিত ছিল যেখানে নারীদের প্রবেশের অনুমতি ছিল। বিধবা স্ত্রীলোকটি যখন দানবাক্সের কাছে আসছিলেন, তখন যীশু নারীদের ময়দানে বসেছিলেন। তিনি বাক্সে দুই ‘লেপ্টা’ রাখলেন। লেপ্টা হচ্ছে দু’টি সিকি যার বেশি মূল্য ছিল না। সেই যুগের একজন শ্রমিক সারাদিন কাজ করে একটি মুদ্রা পারিশ্রমিক পেত যার মূল্য ছিল এক দিনারিয়াস। বিধবার দেওয়া দানের মূল্য ছিল এক দিনারিয়াসের ৩২ ভাগের এক ভাগ। অর্থাৎ, বিধবার দান ছিল অতি নগণ্য।

বিধবার দান যীশুর হৃদয় স্পর্শ করল। বহু ধনী ব্যক্তি বিশাল অংকের দান ঐ বাক্সে রাখছিল। তারা যখন তাদের দান ও উপহার সেই বাক্সগুলিতে রাখছিল, তখন যীশু তাদের দানের প্রশংসা করেনি। কিন্তু যীশু বিধবার দানের প্রশংসা করল। যীশু বলেন যে, বিধবা যে কারও চেয়ে অধিক দিল। তিনি কীভাবে এ কথা বলতে পারলেন? যীশু বলেন যে, প্রত্যেকে তাদের অতিরিক্ত অর্থগুলো একটি দান হিসেবে দিয়েছে। কিন্তু বিধবার যা ছিল, সবই দিয়েছে। অন্য দাতাদের দেবার পরেও প্রচুর ছিল। কিন্তু বেঁচে থাকার জন্য যা দরকার, বিধবা তার সবই দিয়ে দিল। সুতরাং, তার দান ছিল সত্যিই একটি উদার দান, যদিও সেই দানের মূল্য বেশি ছিল না।

এই ঘটনাটি আমাদেরকে ঈশ্বর-প্রদত্ত সম্পদের ব্যবস্থাপনা বিষয়ে একটি গুরুত্বপূর্ণ শিক্ষা দেয়। আমরা দেই না, কারণ আমাদের নেতারা ভাল না। যীশুর সময়ের নেতারা ছিল চরম ভ্রষ্ট। কায়াফা ও হানন দেখুন। এই লোকেরা ছিল ইস্রায়েলের ইতিহাসে সর্বাপেক্ষা নিকৃষ্ট নেতাদের অন্তর্গত। যীশু তা-ও জানতেন। কিন্তু যীশু বলেননি যে, আমাদের নেতারা ভ্রষ্ট, তাই আমাদের উপহার দেওয়া বন্ধ করে দিতে হবে।

হ্যাঁ, এটা ঠিক যে, ঈশ্বরের অর্থ ঈশ্বরের গৌরবার্থে ব্যবহার করার দায়-দায়িত্ব ঈশ্বরের। কিন্তু নেতারা যদি সেটা না করে, তথাপি পৃথিবীতে ঈশ্বরের কাজ অব্যাহত রাখার জন্য আমাদের দান করা অব্যাহত রাখতে হবে। ঈশ্বর আমাদের দানে আশীর্বাদ করবেন, যেভাবে তিনি বিধবার দানে আশীর্বাদ করেছিলেন।

যেহেতু আমাদের নেতাদের আচার-আচরণ ভাল না, সুতরাং আমরা যদি মণ্ডলীতে দান করা বন্ধ করে দেই, তাহলে কি হবে? তাহলে আমরা দেখাবো যে, আমরা তাদের আচরণের কারণে দান করছি, এবং ঈশ্বরের প্রতি কৃতজ্ঞতা বশতঃ দিচ্ছি না। বিভিন্ন সময় আমাদের নেতারা যখন ভুল করে, তখন আমরা হয়ত মণ্ডলীতে দশমাংশ ও উপহার দিতে চাই না। আমাদের আয়ের ১০% হচ্ছে দশমাংশ। কিন্তু ঈশ্বর চান আমরা যেন মণ্ডলীতে আমাদের দশমাংশ ও উপহার দেই। দশমাংশ হল ঈশ্বরের পরিকল্পনা।