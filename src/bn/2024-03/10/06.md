---
title:  মনুষ্যপুত্র পুনরায় আসবেন!
date:   05/09/2024
---

`মার্ক ১৩:২৪-৩২ পদ পড়ুন। এই পদগুলো ভবিষ্যতের কোন্ গুরুত্বপূর্ণ ঘটনাগুলোর বিষয় বলছে?`

মার্ক ১৩:২৪-৩২ পদ যীশুর দ্বিতীয় আগমনের বিষয় বলে। যীশু পুনরায় আসার পূর্বে, সূর্য, চন্দ্র ও নক্ষত্রে চিহ্ন দেখা যাবে যে, তিনি শীঘ্র আসছেন। নূতন নিয়ম এই বিস্ময়কর সময় বিষয়ক বার্তায় পরিপূর্ণ। ১ করিন্থীয় ১৫ অধ্যায়ে, পৌল পুনরুত্থান বিষয়ে বলছেন। পুনরুত্থান হল সেই সময় যখন যীশু তাঁর দ্বিতীয় আগমনে তাঁর লোকদেরকে মৃত্যু থেকে তুলবেন। ১ থিষলনীকীয় ৪:১৩-১৮ পদে পৌল দ্বিতীয় আগমন সম্পর্কে বলেন। এই পদগুলোয়, পৌল সেই সব খ্রীষ্টিয়ানদের বিষয় বলেন যারা যীশুর পুনরাগমনকালে মৃত্যু থেকে উঠছে।

২ পিতর ৩:৩-১৩ পদে পিতর দ্বিতীয় আগমন সম্পর্কে বলেন। পিতর ব্যাখ্যা করেন যে, পুনরায় আগমনের প্রতিজ্ঞার ব্যাপারে যীশু কালক্ষেপণ করবেন না। কিন্তু সদাপ্রভু অপেক্ষা করছেন, কারণ তিনি চান প্রত্যেকে যেন তাদের পাপ স্বীকার করার এবং তাঁর ক্ষমা গ্রহণ করার সুযোগ পায়। প্রকাশিত বাক্যও যীশুর আগমন বিষয়ে বলে (প্রকাশিত ১:৭; ৬:১২-১৭; ১৪:১৪-২০; ১৯:১১-২১)। নূতন নিয়ম আমাদের শিক্ষা দেয় যে, দ্বিতীয় আগমন হল সত্য। যীশু স্বশরীরে আসছেন। তাঁর আগমনকালে জগতের প্রত্যেকে তাঁকে দেখবে এবং তাঁর স্বর শুনবে।

এ কথার দ্বারা যীশু কি বোঝাচ্ছেন: “আমি তোমাদিগকে সত্য কহিতেছি, যে পর্যন্ত এই সমন্ত সিদ্ধ না হইবে, সেই পর্যন্ত এই কালের লোকদের লোপ হইবে না” (মার্ক ১৩:৩০)। এছাড়া, এ কথাটির দ্বারা যীশু কি বোঝাচ্ছেন: “কিন্তু সেই দিনের বা সেই দন্ডের তত্ত্ব কেহই জানে না; স্বর্গস্থ দূতগণও জানেন না, পুত্রও জানেন না, কেবল পিতা জানেন” (মার্ক ১৩:৩২)। এই কথাগুলো বর্তমানে অনেককে বিভ্রান্ত করছে, কারণ যীশু এই কথাগুলো সেই সব লোকদের বলেছেন যারা বহু আগে মারা গিয়েছে।

এই পদ দু’টি আমরা কীভাবে ব্যাখ্যা করি? এই প্রশ্নের উত্তরে, আসুন, আমরা এই পদে যীশুর ব্যবহার করা তিনটি আলাদা শব্দ দেখি। মার্ক ১৩:৩০ পদে, ‘‘সেই পর্যন্ত এই কালের [কিছু] লোকদের” কথায় যীশু ‘কিছু’ লোকদের বোঝাচ্ছেন। সেই ‘পর্যন্ত’ কথাটিতে যীশু ‘সেই’ শব্দটি ব্যবহার করছেন। মার্ক ১৩ অধ্যায়ে, মার্ক ১-১৩ পদে ‘এই’ শব্দটি ব্যবহার করছেন। (বিনষ্ট হবার পূর্বে যিরূশালেমের প্রতি যা ঘটবে, এই পদগুলো সে-কথা বলছে।) তাহলে, এই পদগুলো আমাদের কি বলে?

এই শব্দগুলো আমাদের বলে যে, ‘এই কালের [কিছু] লোক’ কথাটির দ্বারা হয়ত যীশুর সময়ে বেঁচে থাকা সেই লোকদের বোঝাচ্ছে যারা রোমীয়দের দ্বারা যিরূশালেম বিনষ্ট হতে দেখেছে। মার্ক ১৩:৩২ পদে দ্বিতীয় আগমন সম্পর্কে বলছে যা ভবিষ্যতে ঘটবে এবং যীশুর সময়কাল থেকে অনেক পরে ঘটবে। অর্থাৎ, সুদূর ভবিষ্যতে যাকিছু ঘটবে, সে-সব বোঝাতে ৩২ পদে মার্ক ‘সেই’ শব্দটি প্রয়োগ করছেন।