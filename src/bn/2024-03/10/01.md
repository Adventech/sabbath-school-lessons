---
title:  শেষকাল
date:   31/08/2024
---

### শাস্ত্রপাঠ
মার্ক ১২:৪১-৪৪; ১৩:১-১৩; ১৩:১৪-১৮; ১৩:১৯; ১৩:২৪-৩২।

> <p>মুখস্থপদ</p>
> “আর তখন লোকেরা দেখিবে, মনুষ্যপুত্র মহাপরাক্রম ও প্রতাপের সহিত মেঘযোগে আসিতেছেন। তখন তিনি দূতগণকে প্রেরণ করিয়া পৃথিবীর সীমা অবধি আকাশের সীমা পর্যন্ত চারি বায়ু হইতে তাঁহার মনোনীতদিগকে একত্র করিবেন” (মার্ক ১৩:২৬, ২৭)।

মার্ক ১২ অধ্যায়ের শেষে উল্লেখ করা একজন বিধবার ক্ষুদ্র ঘটনা দিয়ে এই পাঠটি শুরু হচ্ছে। একটি বড় শিক্ষা দেবার জন্য যীশু এই ঘটনাটি ব্যবহার করেন। আমাদের এই সপ্তাহের পাঠের বাকি অংশটি মার্ক ১৩ অধ্যায়কে ঘিরে। যিরূশালেমে যা ঘটবে এবং ভবিষ্যতে যিরূশালেমের মন্দিরে যা ঘটবে এবং শেষকালে ঈশ্বরের লোকদের প্রতি যা ঘটবে, এই অধ্যায়টি সে বিষয়ে বলছে। মথি ২৪ ও লূক ২১ অধ্যায়ও এই বিষয়ে বলছে।

মার্ক ১৩ অধ্যায় আমাদের বুঝতে সাহায্য করে যে, ভবিষ্যতের এই ঘটনাগুলো যীশু স্বর্গে ফিরে যাবার পরপর ঘটতে শুরু করবে এবং দ্বিতীয় আগমনে তা শেষ হবে। সুতরাং, আমাদের এটা ভাবলে চলবে না যে, এই বিশেষ ঘটনাগুলো কেবল অতীত সম্পর্কে বলছে। এছাড়া, আমাদের এটা ভাবলেও চলবে না যে, এই বার্তাগুলো সুদূর ভবিষ্যতের বিষয় বলছে যা শীঘ্রই ঘটবে না।

শেষকালিন ঘটনাবলীর বিষয়ে প্রভুর শিক্ষামালা হচ্ছে সেই প্রশ্নটির উত্তর, যে-প্রশ্নটি তাঁর শিষ্যরা তাঁকে করেছিলেন। খ্রীষ্টিয়ানদের আত্মিক জীবনের জন্য যাকিছু জানা প্রয়োজন, সে-বিষয়ে বাইবেলের গুরুত্বপূর্ণ সত্য শিক্ষা দেবার জন্য যীশু অধিকন্তু এই প্রশ্নগুলো ব্যবহার করে থাকেন। ভবিষ্যতে যাকিছু ঘটবে, সে-সম্পর্কে যীশু বলছেন এবং তাঁর শিষ্যদের শিক্ষা দিচ্ছেন; এবং আসন্ন ঘটনাবলীর জন্য যেভাবে প্রস্তুত থাকতে হবে, সে-বিষয়ে তিনি কথা বলছেন।