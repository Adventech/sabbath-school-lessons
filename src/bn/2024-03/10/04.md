---
title:  ঈশ্বরের গৃহে স্থিত মানব-নির্মিত দেবতা
date:   03/09/2024
---

মার্ক ১৩:১৪-১৮ পড়ুন। ‘ধ্বংসের সেই ঘৃণার্হ বস্তু’ (মার্ক ১৩:১৪) সম্পর্কে বোঝার সাহায্যার্থে যীশু আমাদের কি ইঙ্গিত দিচ্ছেন? এই ভয়াবহ ধ্বংসের আরেক নাম এভাবে তুলে ধরা যায়- “ধ্বংসের সেই ঘৃণার্হ বস্তু যেখানে দাঁড়াইবার নয়, সেখানে দাঁড়াইয়া আছে।”

মার্ক ১৩:১৪ পদে, যীশু তাঁর বার্তার গুরুত্বপূর্ণ অংশে আসেন। তিনি যিরূশালেমের পতনের বিষয়ে বলেন। যীশু ‘ধ্বংসের সেই ঘৃণার্হ বস্তু’ সম্পর্কেও বলেন (মার্ক ১৩:১৪)। এই কথাগুলো দানিয়েল পুস্তকের উদ্ধৃতি (দানিয়েল ৯:২৭; ১১:৩১; ১২:১১; ৮:১৩)। সদাপ্রভুর বলছেন যে, এই বার্তাগুলো যা বলছে তা পাঠকদের বুঝতে হবে। অর্থাৎ, এই কথাগুলোর দ্বারা, যীশু তাঁর শিষ্যদের দেখতে সাহায্য করছেন যে, তাঁর কথাগুলো বোঝার জন্য তাদের দানিয়েলের পুস্তক পড়তে হবে।

`দানিয়েল ৯:২৬, ২৭ পদ পড়ুন। কে সেই ‘অভিষিক্ত ব্যক্তি’ (দানিয়েল ৯:২৬)? আর, ‘আগামী নায়ক’ কে (২৬ পদ)?`

দানিয়েল ৯:২৬ পদে ব্যবহৃত ‘অভিষিক্ত ব্যক্তি’ কথাটি ইব্রীয় ‘মশীহ্’ শব্দ থেকে এসেছে। ইংরেজীতে এই শব্দটি ‘মেশায়হ্’ কিংবা ‘চোজেন ওয়ান (বাংলায়- মনোনীত ব্যক্তি)’ হিসেবে লেখা হয়েছে। দানিয়েল ৯:২৪-২৭ পদ মনোযোগ দিয়ে পড়লে, আমরা দেখব যে, সেই মনোনীত ব্যক্তি হলেন যীশু।

তবে, সেই ‘ভবিষ্যৎ নায়ক’ কে যিনি যিরূশালেম বিনষ্ট করছেন? টাইটাস নামের একজন রোমীয় শতপতি যিরূশালেম বিনষ্ট করে। তাহলে, সে হয়ত ‘ভবিষ্যৎ নায়ক’ হতে পারে, যার বিষয়ে আমরা দানিয়েল ৯:২৬, ২৭ পদে পড়েছি। ভবিষ্যৎ নায়ক ও অভিষিক্ত/মনোনীত ব্যক্তির মধ্যে যোগসূত্র রয়েছে? কেন? কারণ যিহূদীরা যখন যীশুকে হত্যা করল, তখন ঈশ্বর তাদের বিচার করল। তাঁর পুত্রকে হত্যা করার শাস্তি হিসেবে নগরটিকে বিনষ্ট করার অনুমোদন ঈশ্বর রোমীয়দের দিলেন।

‘ধ্বংসের সেই ঘৃণার্হ বস্তু’ কি (মার্ক ১৩:১৪)? যেমনিভাবে আমরা ইতোমধ্যে বলেছি, এই ভয়াবহ পরিণতির আরেক নাম হল- “ধ্বংসের সেই ঘৃণার্হ বস্তু যেখানে দাঁড়াইবার নয়, সেখানে দাঁড়াইয়া আছে।” বহু বাইবেল-বিশ্লেষক মনে করে যে, ধ্বংসের সেই ঘৃণার্হ বস্তু হচ্ছে এণ্টিওকাস এপিফানিস। এণ্টিওকাস ১৬৭ খ্রীষ্টপূর্বে মন্দিরটি নোংরা করেছিল। কিন্তু সেই ধারণা সঙ্গতিপূর্ণ নয়। যীশু বলেন, ধ্বংসের সেই কাজ তাঁর নিজ সময়ের পরে হবে। সুতরাং, এটি তাঁর পার্থিব পরিচর্যা-কাজের দুই শত বছর পূর্বে ঘটা কোনো ঘটনাকে বোঝাচ্ছে না। ‘ধ্বংসের সেই ঘৃণার্হ বস্তু’ কথাটি নিঃসন্দেহে ৬০ খ্রীষ্টাব্দের কোনো দশকে রোমীয় সেনাদের ইস্রায়েলদেশে অনুপ্রবেশের বিষয় বলছে। খ্রীষ্টিয়ানরা যেভাবে নগর পরিত্যাগ করেছিল, সেনাদের অনুপ্রবেশ ছিল নগর পরিত্যাগের জন্য খ্রীষ্টিয়ানদের প্রতি একটি সতর্কবার্তা।