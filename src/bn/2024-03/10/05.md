---
title:  ভয়াবহ সঙ্কটময় কাল
date:   04/09/2024
---

`মার্ক ১৩:১৯ পদ পড়ুন। এই পদটি কি বেঝাচ্ছে?`

যেমনিভাবে আমরা গতকাল জেনেছি, মার্ক ১৩:১৪ পদ ‘ধ্বংসের সেই ঘৃণার্হ বস্তু’ সম্পর্কে বলছে (মার্ক ১৩:১৪)। মার্ক ১৩:১৯ পদে, যীশু একটি নতুন বিষয় নিয়ে কথা বলা শুরু করছেন। যীশু ভবিষ্যতের একটি ভয়াবহ সঙ্কটকাল সম্পর্কে কথা বলতে শুরু করছেন। এই সঙ্কটকালটি হচ্ছে মানব ইতিহাসের সর্বাপেক্ষা ভয়াবহ সঙ্কটকাল।

মার্ক ১৩:১৪ পদ যেমনিভাবে দানিয়েল ৯ অধ্যায়কে স্মরণ করতে বলছে, ঠিক সেভাবে মার্ক ১৩:১৯-২৩ সেই সব বিষয় সম্পর্কে বলছে যা দানিয়েল ৭ ও ৮ অধ্যায়ে দানিয়েল লিখেছিলেন। এই দুটি অধ্যায়ে, ক্ষুদ্রশৃঙ্গের শক্তি ‘এক কাল ও দুই কাল ও অর্ধ কাল’ (দানিয়েল ৭:২৫) পর্যন্ত কিংবা ১২৬০ দিন পর্যন্ত ঈশ্বরের লোকদের উপর আক্রমণ চালাবে। কাল বিষয়ক এই বিশেষ ভাববাণীটি আক্ষরিক ১২৬০ বছরের সমান (গণনা ১৪:৩৪; যিহিষ্কেল ৪:৬)। এই সময়টি ৫৩৮ খ্রীষ্টাব্দে শুরু হচ্ছে এবং ১৭৯৮ খ্রীষ্টাব্দে শেষ হচ্ছে। ১৭৯৮ খ্রীষ্টাব্দে, নেপোলিয়ন তার শতপতিকে প্রেরণ করে পোপকে বন্দি করে। যারা ক্ষুদ্রশৃঙ্গের বশ্যতা মেনে নেয়নি, তাদের উপর ১২৬০ বছর যাবৎ ক্ষুদ্রশৃঙ্গটি আঘাত হানে এবং তাদের হত্যা করে।

`মার্ক ১৩:২০-২৩ পদের ভয়াবহ সঙ্কটকাল সম্পর্কে পড়ুন। এই সময়ে ঈশ্বর তাঁর লোকদের কি আশা দিচ্ছেন? এই সময়টি যখন শেষ হয়ে যাচ্ছে, তখন ঈশ্বর তাঁর লোকদের কি সতর্কবার্তা দিচ্ছেন?`

মার্ক ১৩:২০ পদ বলে যে, ঈশ্বরের লোকদের জন্য সময় সংক্ষিপ্ত করা হবে। ইতিহাস দেখায় যে, ইউরোপে প্রোটেস্ট্যাণ্ট ধর্মীয়-বিশ্বাস শুরু হবার কিছুকাল পর আক্রমণ ক্ষান্ত হল। অর্থাৎ, যীশু যেভাবে বলেছিলেন, সেভাবে যাতনা সংক্ষিপ্ত করা হয়েছিল। বেশি বেশি লোক প্রটেস্ট্যাণ্ট মণ্ডলীতে যুক্ত হতে থাকে। ক্ষুদ্রশৃঙ্গে শক্তি দুর্বল হতে থাকে। কিন্তু আমরা প্রকাশিত ১৩ অধ্যায়ে পাই যে, ক্ষুদ্রশৃঙ্গের শক্তি আবার প্রবল হবে।

মার্ক ১৩:২১-২৩ পদে, যীশু শেষকালে আরেকটি বিপদের বিষয় সাবধান করছেন: ভাক্ত ভাববাদীদের প্রসার এবং মিথ্যা ত্রাণকর্তাদের উত্থান। যীশু পুনরায় আসার পূর্বে এই ভাক্ত ভাববাদীরা এবং মিথ্যা ত্রাণকর্তারা বহু লোককে ঠকাবে। যীশু সাবধান করছেন যে, তাঁর অনুসারীরা যেন ঠকবাজদের ব্যাপারে সাবধান থাকে।

`যীশু যখন তাঁর অনুসারীদের মিথ্যা ত্রাণকর্তাদের বিষয় সাবধান করেন, তখন খ্রীষ্টধর্ম ছিল খুবই আনকোরা। ২০০০ বছর পর, আমরা দেখতে পাচ্ছি যে, যীশুর কথা কতটা সত্যি হয়েছে। তাঁর সতর্কবার্তা কীভাবে আমাদেরকে বাইবেলের উপর অধিক আস্থা রাখতে সাহায্য করে?`