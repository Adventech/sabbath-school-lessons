---
title:  অতিরিক্ত আলোচনা
date:   06/09/2024
---

“যেহেতু আমরা তাঁহার আগমনের সঠিক সময় সম্পর্কে অবগত নই সেইহেতুই আমাদিগকে জাগিয়া থাকিতে নির্দেশ দেওয়া হইয়াছে। ‘ধন্য সেই দাসেরা, যাহাদিগকে প্রভু আসিয়া জাগিয়া থাকিতে দেখিবেন’ (লূক ১২:৩৭)। যাহারা প্রভুর আগমনের অপেক্ষায় জাগিয়া রহিয়াছে তাহারা কর্মহীন প্রত্যাশা লইয়া প্রতীক্ষা করিতেছে না। খ্রীষ্টের আগমনের প্রত্যাশা রাখিবার অর্থই মনুষ্যকে প্রভুকে ভয় করানো, ব্যবস্থা লঙ্ঘনের দায়ে তাঁহার বিচার সমূহকে ভয় করানো। ইহার অর্থ তাঁহার দত্ত অনুগ্রহ ধনসমূহ অগ্রাহ্য করিবার ন্যায় মহা পাপটি সম্পর্কে তাহাদিগকে সচেতন করা। যাহারা প্রভুর নিমিত্ত জাগিয়া রহিয়াছে, তাহারা সত্যের প্রতি আজ্ঞাবহতা দ্বারা তাহাদের জীবন পবিত্র করিতেছে। এই অক্লান্ত জাগিয়া থাকার সহিত তাহারা অক্লান্ত ও অশ্রান্ত কর্ম সংযুক্ত করিতেছে। যেহেতু তাহারা জানে যে, প্রভু দ্বারে উপস্থিত, সেই হেতু তাহাদের উদ্যোগ পুনরুজ্জীবিত হয় এবং সকল প্রাণের পরিত্রাণ সাধনের লক্ষ্যে স্বর্গীয় বাহিনীর সহিত তাহারা সহযোগীতা করে। ইহারাই সেই বিশ্বস্ত ও বুদ্ধিমান দাসেরা যাহারা প্রভুর আপন পরিজনদিগকে ‘উপযুক্ত সময়ে খাদে্যর নিরূপতি অংশ দেয়’ (লূক ১২:৪২)। তাহারা সেই সত্যটিই প্রকাশ করিতেছে যাহা বর্তমানকালে বিশেষভাবে প্রযোজ্য। হনোক, নোহ, অব্রাহাম, এবং মোশি প্রত্যেকে যেমন তাহাদের নিরুপিত সময়ের জন্য সত্য ঘোষণা করিয়াছিলেন, তদ্রƒপ খ্রীষ্টের দাসগণও বর্তমান যুগে তাহাদের বংশধরদের নিমিত্ত বিশেষ সর্তকবাণী প্রদান করিবে।” -ঈলেন জি হোয়াইট, সর্ব-যুগের বাসনা, পৃষ্ঠা: ৬৭৭।

**আলোচ্য প্রশ্নাবলী**:

`যে বিধবা সর্বস্ব দিয়েছিল, তার গল্পটি আবার পড়ুন (মার্ক ১২:৪১-৪৪)। অদ্য, তদ্রƒপভাবে উপহার দেবার ব্যাপারে গল্পটি আমাদের কি বলে?`

`অতীতের ২০০০ বছরে ঈশ্বর কেন তাঁর মণ্ডলীর উপর তাড়না বন্ধ করেননি? এই প্রশ্নের উত্তর পেতে ঈশ্বর ও শয়তানের মধ্যকার মহা-সংঘর্ষ আমাদের কীভাবে সাহায্য করে?`

`যীশুর আগমনের চিহ্নগুলো কি কি? যীশু যে আবার আসছেন, কোন্ ঘটনাগুলো আপনার মনকে সে-কথা জানায়?`

`আমরা যখন মারা যাই, তখন আমরা যীশুর আগমন পর্যন্ত ঘুমিয়ে থাকি। লোকেরা তাদের চোখ বন্ধ করছে, আর পরে তারা কি জানতে/দেখতে যাচ্ছে? তারা যীশুকে দেখতে যাচ্ছে। বাইবেলের এই সত্য কীভাবে আমাদের বুঝতে সাহায্য করে যে, যীশুর আগমন সর্বদাই অতি-সন্নিকট?`