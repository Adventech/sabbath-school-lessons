---
title:  যীশু ও শিশুরা
date:   19/08/2024
---

`যে সকল পিতা-মাতারা তাদের সন্তানদের যীশুর কাছে এনেছিল, তাদের প্রতি যীশু কি করলেন? মার্ক ১০:১৩-১৬ পদ পড়ুন।`

যীশুর সময়ে, পিতা-মাতরা সন্তান প্রত্যাশা করত। কিন্তু যদি কোন বিকলাঙ্গ সন্তান জন্মাত, তাহলে পিতা-মাতারা তাদেরকে মেরে ফেলার জন্য পাথরের উপর কিংবা নদীতে ছুড়ে মারত। লোকেরা কন্যা সন্তান অপেক্ষা বরং পুত্র সন্তান বেশি চাইত। কখনও কখনও পিতা-মাতারা তাদের মেয়ে শিশুদের মৃত্যু নিশ্চিত করার জন্য রোদে কিংবা বৃষ্টিতে ফেলে রাখত। অনেক সময়, লোকেরা ফেলে রাখা সন্তানকে উদ্ধার করত এবং বিক্রি করে দিত যেন তারা বড় হয়ে কৃতদাসী হতে পারে। অর্থাৎ, যেক্ষেত্রে লোকেরা যখন সন্তান লাভ করতে চাইত, সেক্ষেত্রে তারা সন্তানদের প্রতি সর্বদা সদয় থাকত না। লোকেরা এমন আচরণ করত যে, সন্তানেরা যেন দাস/দাসী অপেক্ষা অধিক কিছু না (গালাতীয় ৪:১, ২)।

একজন শিশুর মত আস্থা ও বিশ্বাস নিয়ে ঈশ্বরের রাজ্যের অধিকারী হওয়ার বিষয়ে মার্ক ৯ অধ্যায়ে যীশুর শিক্ষাটি তাঁর শিষ্যরা আসলে বুঝতে পারেনি (মার্ক ৯:৩৩-৩৭)। আশীর্বাদের জন্য সন্তানদেরকে যীশুর কাছে আনা পিতা-মাতাদের এবার শিষ্যরা ভর্ৎসনা করলেন। হয়ত তারা মনে করেছিলেন যে, এই ছোট কাজ করার জন্য যীশুর সময় নেই।

শিষ্যরা ভুল ছিলেন। যীশু হতাশ হলেন। মার্কের পুস্তকে, যীশু বিভিন্ন সময়ে জোরালো অনুভূতিগুলো প্রদর্শন করছেন। ঐ সময়গুলোর মধ্যে একটি সময় ছিল তখন, যখন লোকেরা সন্তানদেরকে আশীর্বাদের জন্য তাঁর কাছে আসতে বারণ করার চেষ্টা করছিল। এই অভিজ্ঞতা আমাদের শিক্ষা দেয় যে, যীশু সন্তানদেরকে গুরুত্বপূর্ণ বিবেচনা করেন।

যীশু আপত্তি করে বলেন যে, শিষ্যরা যেন তাঁর কাছে আসতে শিশুদের বাধা না দেন। কেন? কারণ ঈশ্বরের রাজ্য হচ্ছে শিশুদের। পিতা-মাতার ভালবাসার প্রতি সন্তানদের যেমন বিশ্বাস থাকে, তদ্রƒপ বিশ্বাস নিয়ে ঈশ্বরের রাজ্য আমাদের গ্রহণ করতে হবে।

“আপনি আপনার আচরণ দ্বারা লোকদেরকে যীশুর একটি ভ্রান্ত চিত্র দেখাবেন না। আপনার হীন ও কুৎসিত আচরণের দ্বারা ছোটদেরকে যীশুর থেকে দূরে সরিয়ে রাখবেন না। সন্তানদেরকে এটা উপলব্ধি করতে সাহায্য করুন যে, স্বর্গ, অর্থাৎ যেখানে তারা যাবে, সেটি হবে একটি চমৎকার স্থান। এমন কোন তাত্তি্বক বিষয় নিয়ে আলাপ করবেন না যা শিশুরা বুঝতে পারে না। সন্তানদের দেখান যে, আপনারা চান তারা যেন ছোট বয়সেই যীশুকে গ্রহণ করে। তাদের দেখান যে, খ্রীষ্টধর্ম হচ্ছে আনন্দের একটি ধর্ম। আপনার নিজ জীবন দ্বারা তাদের দেখান যে, যীশুর কাছে আসাই কিন্তু জীবনের সমস্ত আনন্দের পরিসমাপ্তি নয়।” -ঈলেন জি হোয়াইট, দ্যা মিনিস্টি্র অব্ হিলিং, পৃষ্ঠা: ৪৩, ৪৪।

`কীভাবে আপনি আপনার চারপাশের শিশুদের প্রতি যীশুর পক্ষে একজন উত্তম দৃষ্টান্ত হতে পারেন? কীভাবে আপনি তাদেরকে তাঁর প্রেম দেখাতে পারেন?`