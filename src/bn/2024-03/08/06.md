---
title:  ‘তুমি কি চাও? আমি তোমার নিমিত্ত কি করিব?’
date:   22/08/2024
---

`মার্ক ১০:৪৬-৫২ পদ পড়ুন। যীশু যখন অন্ধ বর্তীয়ময়ের কাছে আসলেন, তখন সে কি করল?`

মার্ক লিখিত সুসমাচারে এ পর্যন্ত যীশু প্রায় প্রত্যেক উপকারভোগীকে এ-কথা বলেছেন যে, তারা যেন তাদের আশ্চর্য কাজের কথা এবং তাঁর পরিচয় যেন লোকদের না বলে? মার্ক ১০:৪৬-৫২ পদের গল্পে, বর্তীয়ময় যখন সাহায্যের জন্য চিৎকার করছিল, তখন তিনি যিরিহো নগরটি প্রায় অতিক্রম করে ফেলছিলেন। বর্তীয়ময় ছিল রাস্তার ধারের একজন ভিক্ষুক। “সে যখন শুনিতে পাইল, তিনি নাসরতীয় যীশু, তখন চেঁচাইয়া বলিতে লাগিল, ‘হে যীশু, দায়ূদ-সন্তান, আমার প্রতি দয়া করুন’” (মার্ক ১০:৪৭)।

“তখন অনেক লোক চুপ চুপ বলিয়া তাহাকে ধমক্ দিল; কিন্তু সে আরও অধিক চেঁচাইয়া বলিতে লাগিল, হে দায়ূদ-সন্তান, আমার প্রতি দয়া করুন” (মার্ক ১০:৪৮)। বর্তীয়ময়ের কথাগুলো ত্রাণকর্তা যীশুর উপর তার বিশ্বাস প্রর্দশন করে। যীশু যে তাকে নিরাময় করতে পারে, সে আস্থা আভাস তার কথার মধ্যে পাওয়া যায়। যীশু সময়ে, ‘মনুষ্য-পুত্র’ কথাটি যিহূদীদের কাছে দুটি অর্থ বহন করত। (১) তারা বিশ্বাস করত যে, ‘দায়ূদ-সন্তান’ দায়ূদের সিংহাসনে বসবেন এবং সমুদয় ইস্রায়েলের উপর রাজা হবেন (তুলনা করুন, যিশাইয় ১১; যিরমিয় ২৩:৫, ৬; ৩৩:১৫; যিহিষ্কেল ৩৪:২৩, ২৪; ৩৭:২৪; মীখা ৫:২-৪; সখরিয় ৩:৮; ৬:১২)। (২) তারা আরও বিশ্বাস করত যে, দায়ূদ-সন্তান হবেন একজন নিরাময়কারী এবং মন্দাত্মা-দূরকারী। মন্দাত্মা-দূরকারী হচ্ছেন এমন একজন ব্যক্তি যিনি লোকদের মধ্য থেকে ভূত ছাড়ান।

যীশু হাঁটা থামালেন। তিনি বর্তীয়ময়কে তাঁর কাছে আনার জন্য লোকদের বললেন। বর্তীয়ময় যেমনিভাবে যীশুর কাছে এলো, সে তার গায়ের পোশাক ছুড়ে ফেলল। এই কাজটি বর্তীয়ময়ের বিষয়ে আমাদের অত্যন্ত চমৎকার কিছু শিক্ষা দেয়। প্রথমে, আমাদের অবশ্যই বুঝতে হবে যে, যীশুর সমকালীন সময়ে লোকেরা অন্ধদের বিষয়ে কি মনে করত। তাহলে, আমরা বর্তীয়ময়ের পোশাক ছুড়ে ফেলার শিক্ষাটি ভালভাবে বুঝতে পারব। যীশুর সময়ে লোকেরা মনে করত যে, বিধবা, অনাথ ও অন্ধরা হচ্ছে তুচ্ছ মানুষ। এই দলের লোকেরা অধিকন্তু গরীব ও অভাবী। তারা অনাহারের ঝুঁকিতে থাকে। তাদেরকে অধিকন্তু খাদ্য ভিক্ষা করতে হয়। উষ্ণ পোশাক কেনার জন্য তাদের থাকে না। সুতরাং, পোশাকটি ছিল অপরিহার্য। বর্তীয়ময় যখন পোশাকটি খুলল ও পিছনে ফেলে এলো, তখন সে তার এই বিশ্বাস দেখালো যে, যীশু তাকে নিরাময় করতে পারেন।

যীশু বর্তীয়ময়কে হতাশ করলেন না। মার্ক লিখিত সুসমাচারে যে লোকেরা যীশুর কাছে এসেছে, তারা সর্বদাই তাদের প্রত্যাশিত সাহায্য পেয়েছে। বর্তীয়ময় কী চায়, তা যীশু জানতে চান। অন্ধ লোকটি চায় যে, যীশু যেন তাকে দৃষ্টি দেন। তৎক্ষণাৎ যীশু তাকে সুস্থ করেন। অন্ধ লোকটি রাস্তায় যীশুকে অনুসরণ করতে থাকেন। এই ঘটনাটি আমাদের দেখায় যে, যীশুর শিষ্য ও অনুসারী হওয়া মানে হল- নতুন দৃষ্টিতে জীবনকে দেখা। তাহলে, আমরা তাঁর নেতৃত্ব মেনে তাঁকে অনুসরণ করতে পারব।