---
title:  অতিরিক্ত আলোচনা
date:   23/08/2024
---

“যীশু ছিলেন একজন শিশু প্রেমিক। তিনি তাহাদের শিশুসুলভ সহানুভূতি, তাহাদের খোলামেলা আন্তরিক প্রেম গ্রহণ করিয়াছিলেন। তাহাদের নিষ্পাপ ওষ্ঠের কৃতজ্ঞতায় পূর্ণ প্রশংসা তাঁহার কর্ণে সঙ্গীতের ন্যায় ধ্বনিত হইত, এবং যখন শঠ, বক ধার্মিক, ভণ্ড লোকদের সংর্ষ্পশে আসিয়া তাহার মন ভারাক্রান্ত হইয়া যাইত, তখন তিনি শিশুদের সঙ্গে নব প্রেরণা ও আনন্দ পাইতেন। ত্রাণকর্তা যেখানেই গিয়াছেন তাঁহার সদয় মুখশ্রী এবং তাঁহার অমায়িকতা ও দয়ালু স্বভাব শিশুদের ভালবাসা এবং বিশ্বাস জয় করিয়াছেন।” -ঈলেন জি হোয়াইট, সর্ব-যুগের বাসনা, পৃষ্ঠা: ৫৪৫।

“যুবক শাসনকর্তার ন্যায় যাহারা উচ্চ পদমর্যাদায় বিশাল দায়িত্বে নিযুক্ত, বিস্তর সম্পত্তির অধিকারী, তাহাদের নিকট খ্রীষ্টের পশ্চাদগামী হইবার নিমিত্ত সর্বস্ত ত্যাগ করাটা অত্যধিক মহৎ একটি ত্যাগ বলিয়া মনে হইতে পারে। কিন্তু যাহারা তাঁহার শিষ্য হইতে ইচ্ছা করে তাহাদের সকলের নিমিত্ত ইহাই হইতেছে একমাত্র আচরণ বিধি। আজ্ঞাবহতা ভিন্ন অন্য আর কিছুই গ্রহণ করা যাইবে না। খ্রীষ্টীয় শিক্ষামালার সার কথা হইতেছে আত্ম-সমর্পণ। প্রায়ই ইহা উপস্থাপন করা হয় এবং নির্দেশ করা হয় এইরূপ ভাষায় যাহা কর্তৃত্বব্যঞ্জক মনে হয়, কারণ হৃদয়ে পোষিত হইয়া যাহা কিছু সমগ্র সত্ত্বাকে নীতিভ্রষ্ট করিয়া দেয় সে সকল বাদ দেওয়া ব্যতীত মনুষ্যের পরিত্রাণ সাধন করিবার নিমিত্ত অন্য আর কোন উপায় নাই।” -ঈলেন জি হোয়াইট, সর্ব-যুগের বাসনা, পৃষ্ঠা: ৫৫৬।

**আলোচ্য প্রশ্নাবলী**:

`শিশু ও যুবকদেরকে মণ্ডলীর সঙ্গে সংযুক্ত রাখার জন্য কি কি উপায় আপনি অবলম্বন করতে পারেন? এটি করা অত্যন্ত গুরুত্বপূর্ণ কেন?`

`কখনও কখনও লোকেরা বলে যে, তারা অর্থ-সম্পদ তোয়াক্কা করে না। কথটা ঠিক নয়। প্রত্যেকে অর্থ-সম্পদ কিংবা টাকা চায়। এতে কোন্ সমস্যা নেই। তাহলে অর্থ-সম্পদ নিয়ে সমস্যাটা কি? খ্রীষ্টিয়ান, হোক ধনী কিংবা গরীব, কীভাবে তারা তাদের অর্থ-সম্পদের ব্যাপারে সাবধান থাকবে?`

`যীশু যদি আপনাকে প্রশ্ন করেন যে, ‘তুমি কি চাও, আমি তোমার জন্য কি করিব?’ -তাহলে, আপনি কি জবাব দেবেন? আপনার উত্তর কি হবে?`

`মার্ক ১০:৪৩-৪৫ পদে বলা যীশুর কথাগুলো নিয়ে অধিক ধ্যান করুন। কীভাবে আমরা যীশুর দৃষ্টান্ত অনুসরণ করছি? কীভাবে আমরা এই উপায়ে লোকদের সেবা করা শিখতে পারি?`