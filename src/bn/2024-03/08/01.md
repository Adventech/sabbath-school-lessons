---
title:  যীশু তাঁর শিষ্যদের শিক্ষা দেন, শেষাংশ
date:   17/08/2024
---

### শাস্ত্রপাঠ
মার্ক ১০:১-১২; ১৩-১৬; ১৭-৩১; ৩২-৪৫; ৪৬-৫২।

> <p>মুখস্থপদ</p>
> “কারণ বাস্তবিক মনুষ্যপুত্রও পরিচর্যা পাইতে আসেন নাই, কিন্তু পরিচর্যা করিতে এবং অনেকের পরিবর্তে আপন প্রাণ মুক্তির মূল্যরূপে দিতে আসিয়াছেন” (মার্ক ১০:৪৫)।

চলতি সপ্তাহে আমরা মার্ক ১০ অধ্যায় পড়ব। এই অধ্যায়ে, যীশু তাঁর শিষ্যদেরকে ক্রুশের উপরে তাঁর আসন্ন মৃত্যুর বিষয় শিক্ষাদান সমাপ্ত করছেন। অধ্যায়ের অর্ধাংশ তাঁর শিষ্যদের বিষয় বলছে। বাকী অর্ধাংশ যীশুর শিষ্যদের জন্য গুরুত্বপূর্ণ শিক্ষার বিষয় তুলে ধরছে। লোকদের সঙ্গে যীশুর মিলিত হবার ঘটনা থেকে আমরা এই শিক্ষাগুলো পাই। ফরীশী, অর্থাৎ যিহূদী ধর্মীয় নেতারা, বিবাহ বিচ্ছেদের প্রসঙ্গ নিয়ে যীশুর সঙ্গে তর্ক করতে আসে। সন্তানদের আশীর্বাদ-যুক্ত করার জন্য পিতামাতারা তাদের সন্তানদেরকে যীশুর কাছে আনে। একজন ধনী ব্যক্তি যীশুকে অনন্ত জীবনের বিষয় প্রশ্ন করে। একজন অন্ধ যীশুর কাছে নিরাময় প্রার্থনা করে।

যীশুকে অনুসরণ করার বিষয়ে এবং আমাদের প্রাত্যহিক জীবনে তাঁকে অনুসরণ করার উপায় সম্পর্কে আমরা মার্ক ১০ অধ্যায়ে শিক্ষা পাই। মার্ক বিবাহ, সন্তান-সন্ততি, অর্থ-সম্পদ এবং তাঁকে অনুসরণ করার পুরষ্কার ও পরিণতি সম্পর্কে কথা বলেন। যীশু আরেক জন অন্ধকে সুস্থ করেন (মার্ক ১০:৪৬-৫২; তুলনা করুন, মার্ক ৮:২২-২৬)। যীশুকে অনুসরণ করার পরিণতি সম্পর্কে, এবং তাঁকে অনুসরণ আমাদের কোথায় নিয়ে যাবে, সে-সম্পর্কে, মার্ক আমাদের একটি সুন্দর দৃষ্টান্তও দেন (মার্ক ১০:১৭-৪৫)।

এই শিক্ষাগুলো যীশুর শিষ্যদেরকে উত্তম শিষ্য হওয়া শিক্ষা দেয়। এই শিক্ষাগুলো কেবল ২০০০ বছর আগের শিষ্যদের জন্যই প্রযোজ্য ছিল না। এই শিক্ষাগুলো আজকের জন্যও প্রযোজ্য।