---
title:  অতিরিক্ত আলোচনা
date:   02/08/2024
---

“যাহারা ঈশ্বরের প্রশিক্ষণাধীনে রহিয়াছে, তাহাদের সকলের মধ্যে এইরূপ এক জীবন প্রকাশিত হইতে হইবে যাহা জগতের সহিত, ইহার রীতিনীতি, কি হইবে আচার-ব্যবহারের সহিত সামঞ্জস্যপূর্ণ নহে; এবং ঈশ্বরের ইচ্ছা সম্পর্কিত জ্ঞানলাভে প্রত্যেকেরই একটি ব্যক্তিগত অভিজ্ঞতা থাকা আবশ্যক। তিনি হৃদয়ে কথা বলিতেছেন ইহা আমাদের ব্যক্তিগতভাবে শ্রবণ করা আবশ্যক। যখন অন্যান্য সকল স্বর নিস্তব্ধ হইয়া যায়, এবং নীরবতার মধ্যে আমরা তাঁহার সাক্ষাতে অপেক্ষমান থাকি, তখন আত্মার নীরবতা ঈশ্বরের স্বরকে অধিকতর সুস্পষ্ট করিয়া তোলে তিনি আমাদিগকে বলেন, ‘তোমরা ক্ষান্ত হও; জানিও, আমিই ঈশ্বর’ (গীতসংহিতা ৪৬:১০)। কেবল এই স্থলেই প্রকৃত বিশ্রাম লাভ করা যাইতে পারে। আর, যাহারা ঈশ্বরের পক্ষে শ্রম করে, তাহাদের সকলের নিমিত্ত হইহাই কার্যকর প্রস্তুতি। জনতার মধ্যে, এবং জীবনের প্রচণ্ড কর্মব্যস্ততার চাপের মধ্যে, যে প্রাণ এইরূপে সতেজ সঞ্জীবিত হয় সে প্রাণ আলো ও শান্তির পরিমণ্ডল দ্বারা পরিবেষ্টিত হয়। জীবনের মাধ্যমে সৌরভ নির্গত হইবে এবং মানব-হৃদয়কে স্পর্শকারী এক ঐশ্বরিক শক্তি প্রকাশিত হইবে।” -ঈলেন জি হোয়াইট, সর্ব-যুগের বাসনা, পৃষ্ঠা: ৩৭৯।

“তাহাদের অতৃপ্ত হৃদয়ের প্রশ্ন ছিল এই যে, তাহাদের পর্যবেক্ষণ অনুসারে যীশুর পক্ষে যদি এতগুলি আশ্চর্য কার্য সাধান করা সম্ভব ছিল, তবে কেন তিনি তাঁহার সমস্ত লোকদিগকে সুস্বাস্থ্য, শক্তি, এবং প্রাচুর্য দান করিতে পারেন নাই, কেনই বা তিনি তাঁহার লোকদিগেকে তাহাদের অত্যাচারীদের হস্ত হইতে উদ্ধার করিয়া, ক্ষমতায় ও সমাদরনীয় স্থানে উন্নীত করিতে পারেন নাই? তিনি আপনাকে ঈশ্বরের প্রেরিত বলিয়া দাবি করিতেন, অথচ ইস্রায়েলের রাজা হইতেও প্রত্যাখ্যান করিতেন। এই সত্যটিতে যে রহস্য নিহিত ছিল তাহা তাহারা পরিমাপ করিতে পারে নাই। তাঁহার এই প্রত্যাখ্যানকে ভুল ব্যাখ্যা করা হইয়াছিল। অনেকেই এইরূপ উপসংহার টানিয়াছিল যে, তিনি আপনার দাবী সকল সুদৃঢ়রূপে প্রতিষ্ঠিত করিতে সাহস পান নাই, কারণ তাঁহার কার্যে্যর ঐশ্বরিক প্রকৃতি সম্পর্কে তাঁহার নিজেরই সন্দেহ ছিল। এইরূপে তাহারা অবিশ্বাসের প্রতি তাহাদের হৃদয় উন্মুক্ত করিয়া দিল, আর শয়তান যে বীজ বপন করিয়াছিল তাহা ইহার স্ব স্ব জাতি অনুসারে ফল উৎপন্ন করিল, ফলে ভুল বোঝাবুঝির সৃষ্টি হইয়া তাহারা তাঁহার পক্ষ ত্যাগ করিল।” -ঈলেন জি হোয়াইট, সর্ব-যুগের বাসনা, পৃষ্ঠা: ৪০০।

**আলোচ্য প্রশ্নাবলী**:

`কেউ যদি আপনাকে প্রশ্ন করে: “যীশু আপনাকে কি থেকে মুক্ত করেছেন”- তাহলে, আপনি কি উত্তর দিবেন? কীভাবে উত্তর দিবেন?`

`ঈশ্বর কখনও কখনও একজন ভালো মানুষকে কেন করাবন্দির ও মৃত্যুদণ্ডের অনুমোদন দেন, যেমন যোহন বাপ্তাইজককে দিয়েছিলেন? পরিস্থিতি বোঝা যখন দূরহ মনে হয়, তখন ঈশ্বর আমাদের কি আশা দিয়ে থাকেন?`