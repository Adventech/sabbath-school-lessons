---
title:  যে ত্রাণকর্তাকে কেউ আশা করেনি
date:   01/08/2024
---

`মার্ক ৬:৩৪-৫২ পদ পড়ুন। যীশু ও তাঁর শিষ্যদের কি সমস্যা ছিল? সমস্যাটির সমাধান তারা কীভাবে করলেন?`

প্রচারকাজ শেষ করে শিষ্যরা ফেরত আসার পর, তারা গালীল সাগরের তীরে একটি নিরিবিলি স্থানে যীশুর সঙ্গে বিশ্রাম করার জন্য যান। কিন্তু তারা কাক্সিক্ষত স্থানে পৌঁছার পূর্বে ৫০০০ লোকের এক বিশাল জনতা সেখানে উপস্থিত হল। যীশু দেখেন যে, লোকেরা ছিল পালক বিহীন মেষের তুল্য। সুতরাং, তিনি তাদের সারাদিন শিক্ষা দিলেন।

সন্ধ্যায় যীশুর শিষ্যরা তাঁকে বললেন যে, খাবার অনুসন্ধানের জন্য তিনি যেন লোকদের পাঠিয়ে দেন। কিন্তু যীশু তাঁর শিষ্যদের বললেন যেন তারা তাদের খাওয়ান। মার্ক ৬:৩৫-৩৮ পদে যীশু ও তাঁর শিষ্যদের মধ্যকার সংলাপ পড়ুন। এই সংলাপ আমাদের দেখায় যে, যীশুর শিষ্যরা যীশুর সাহায্য ব্যতীতই এই সমস্যা সমাধান করতে চেয়েছিলেন। কিন্তু সমস্যাটি সমাধানের জন্য যীশু একটি আশ্চর্যকাজ করলেন। বিশাল জনতাকে খাওয়ানোর জন্য যীশু পাঁচটি রুটি ও দুটি মাছ ব্যবহার করলেন।

ত্রাণকর্তার বিষয়ে যিহূদীদের যে মিথ্যা ধারণা ছিল, তা বুঝতে এই গল্পটি আমাদের সাহায্য করে। যিহূদীরা আশা করেছিল যে, ত্রাণকর্তা তাদেরকে রোমীয়দের কবল থেকে স্বাধীন করবেন। তারা বিশ্বাস করত যে, রোমীয়দের কবল থেকে এই স্বাধীনতা তাদেরকে শান্তি দেবে। রোমীয়রা যদি প্রান্তরে এই ৫০০০ লোকের আলোচনা-সভায় মিলিত হবার সংবাদ জানতে পারত, তাহলে তারা এটাই ধরে নিত যে, যীশু রোমীয় সাম্রাজ্যের বিরুদ্ধে যুদ্ধ করার জন্য তাঁর সেনাবাহিনী গঠন করছেন (যোহন ৬:১৪, ১৫; প্রেরিত ২১:৩৮ পদের সঙ্গে তুলনা করুন)।

ত্রাণকর্তা যা করবেন বলে কেউ আশা করছে, যীশু কিন্তু সেটা করছেন না। তিনি রোমীয়দের বিরুদ্ধে লড়াই করার জন্য জনতাকে নেতৃত্ব দিচ্ছেন না। তিনি তাঁর শিষ্যদের দূরে পাঠাচ্ছেন এবং জনতাকে বাড়ি যেতে বলছেন। পরে, যীশু প্রার্থনা করার জন্য একট পর্বতে যান।

যিহূদীরা আশা করেছিল যে, ত্রাণকর্তা রোমীদের শাসন-শোষণ থেকে ইস্রায়েল জাতিকে মুক্ত করবেন। কিন্তু যীশু তাঁর লোকদেরকে পাপের দাসত্ব থেকে মুক্ত করতে এসেছিলেন। সে-কারণে, যীশু জলের উপর দিয়ে হাঁটেন। যীশু যখন জলের উপর দিয়ে হাঁটেন, তখন তিনি তাঁর শিষ্যদের দেখান যে, তিনি হলেন প্রভু, যাঁর সমস্ত প্রকৃতির উপর নিয়ন্ত্রণ আছে। কিন্তু যীশু পৃথিবীর উপর কর্তৃত্ব নেবার জন্য প্রথমবার পৃথিবীতে আসেননি। তিনি এসেছিলেন বহু লোকেরা জন্য নিজেকে বলিরূপে উৎসর্গ করতে (মার্ক ১০:৪৫)।

`যীশুর প্রথম আগমন নিয়ে যিহূদীদের একটি মিথ্যা/ভুল ধারণা ছিল। এই গল্পটি কীভাবে আমাদের শিক্ষা দেয় যে, বাইবেলের একটি ভাববাণীর বিষয়ে আমাদের অবশ্যই একটি সঠিক জ্ঞান থাকতে হবে? সঠিক জ্ঞান অপরিহার্য কেন?`