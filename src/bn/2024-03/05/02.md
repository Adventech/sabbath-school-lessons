---
title:  ঝড় থামান
date:   28/07/2024
---

`মার্ক ৪:৩৫-৪১ পদ পড়ুন। এই গল্পে কি ঘটছে? এই ঘটনাটি যীশুর বিষয়ে আমাদের কি শিক্ষা দেয়?`

মার্ক ৪ অধ্যায়ের শুরুতে, সাগর-তীরে উপস্থিত জনতার উদ্দেশ্যে শিক্ষা দেবার জন্য যীশু একটি নৌকায় ওঠেন। মার্ক ৪:১০-১২ পদে, যীশু হয়ত নির্জনে তাঁর শিষ্যদের সঙ্গে কথা বলার জন্য নৌকা থেকে নেমে আসতে পারতেন। যীশু সারাদিন শিক্ষা দিয়েছেন। সুতরাং, তিনি ক্লান্ত ছিলেন। দিনের শেষে, শিষ্যরা যীশুকে আবার নৌকায় তুলে নিলেন। যীশু ঘুমিয়ে পড়েন। তখন একটি বড় ঝড় উঠল। ঢেউয়ের কারণে নৌকাটি বিপদে পড়ে। শিষ্যরা যীশুকে যখন জাগালেন, তখন নৌকাটি প্রায় ডুবুডুবু ছিল। তিনি বাতাসকে ধমক দিলেন এবং ঢেউ থেমে গেল। পুরো হ্রদ শান্ত হল। নিঃসন্দেহে, শিষ্যরা যখন ঈশ্বরের এই পরাক্রমী আশ্চর্যকাজটি দেখেছিলেন, তখন তারা অত্যন্ত ভীত হয়েছিলেন।

`গীত ১০৪:১-৯ পদ পড়ুন। এই পদগুলোয় বর্ণীত যিহোবার চিত্র কীভাবে যীশুর ঝড় থামানোর চিত্রের সঙ্গে তুলনা করা যায়?`

মার্ক ৪:৩৫-৪১ পদের ঘটনাটি হচ্ছে ‘থিওফানির’ একটি দৃষ্টান্ত। থিওফানি (ঈশ্বরের প্রকাশ) হচ্ছে সেই সময় যখন ঈশ্বর কিংবা তাঁর দূতেরা মানবের কাছে আসেন। একটি ফিওথানির পাঁচটি অংশ আছে: (১) ঈশ্বর একটি বিশেষ উপায়ে দেখান যে, তিনি অত্যন্ত শক্তিশালী। (২) মানব ভয় পায়। (৩) সদাপ্রভু কিংবা তাঁর দূতেরা মানবকে ভয় না পেতে আজ্ঞা দেন। (৪) ঈশ্বর কিংবা তাঁর দূতেরা মানবকে একটি বিশেষ বার্তা দেন। (৫) মানব বার্তাটি গ্রহণ করে। মার্ক ৪:৩৫-৪১ পদের থিওফানিতে পাঁচটির মধ্যকার চারটি অংশ ছিল: (১) যীশুর ঝড় থামান। আশ্চর্যকাজটি দেখায় যে, তিনি অত্যন্ত শক্তিশালী। (২) শিষ্যরা ভীত হন। (৩) যীশু তাঁর শিষ্যদের জিজ্ঞেস করেন যে, কেন তারা ভয় পাচ্ছেন। এই প্রশ্নটি ছিল তৃতীয় অংশ, যেটি হল ভয় না পাবার আজ্ঞা। (৪) যীশুর শিষ্যরা যীশুর ব্যাপারে বিস্মিত হলেন, এবং প্রশ্ন করলেন যে, তিনি কে। এই প্রশ্নটি ছিল একটি ফিওফানির পঞ্চম অংশ, যেটি দেখায় যে, মানব কীভাবে বার্তার প্রতি সাড়া দিচ্ছে। একমাত্র যা বাদ পড়েছে, তাহল- ঈশ্বর হতে আসা বিশেষ বার্তা বা বাক্য। এই অংশটি বাদ পড়ছে কেন? মনে রাখবেন, যীশুর তাঁর স্বরূপ/পরিচয় গোপন রাখছেন। তাঁর আচরণের মাঝে বার্তা ছিল। মার্ক আমাদের জানাবেন যে, যীশু কে; কিন্তু, প্রথমে উত্তরের জন্য আমাদের অপেক্ষা করতে হবে। শিষ্যরা যখন প্রশ্ন করলেন: “ইনি তবে কে যে, বায়ু এবং সমুদ্রও ইহাঁর আজ্ঞা মানে?” (মার্ক ৪:৪১), তখন পাঠকেরা বাদ পড়া উত্তরটি পেল। যীশু হলেন ঈশপুত্র। যীশুর হলেন প্রভু।

`ঈশ্বর হলেন মহা পরাক্রমশালী। কীভাবে আপনি আপনার জীবনের সকল অংশে/বিষয়ে তাঁর শক্তির প্রতি আস্থা রাখা শিখতে পারেন?`