---
title:  ৫০০০ অশুচি আত্মা-বিশিষ্ট লোকটি
date:   29/07/2024
---

`মার্ক ৫:১-২০ পদ পড়ুন। ভালো ও মন্দের মধ্যকার মহাসংঘর্ষের বিষয়ে এই ঘটনাটি আমাদের কি শিক্ষা দেয়? এছাড়া, এই গল্পটি যীশুর বিষয়ে আমাদের কি শিক্ষা দেয়? তিনি কতটা পরাক্রমশালী?`

মার্ক ৫:১-২০ পদে আমরা সেই লোকটির গল্প পাই যাকে ৫০০০ ভূতে পেয়েছিল। গল্পটি বেদনাদায়ক এবং হৃদয় বিদারক। লোকটি একা পাহাড়ি অঞ্চলে থাকত যেখানে ছিল অসংখ্য কবর। লোকটি দিন ও রাত কেবল চিৎকার করত। সে ধারালো পাথর দিয়ে নিজেকে কাঁটত। “কেহ তাহাকে বশ করিতে পারিত না” (মার্ক ৫:৪)। পরে, লোকটি যীশুর দেখা পেল।

লোকটি যা করত, তা আমাদের মার্ক জানান। “সে দূর হইতে যীশুকে দেখিয়া দৌড়াইয়া আসিল, তাঁহাকে প্রণাম করিল” (মার্ক ৫:৬)। ‘প্রণাম করিল’ কথাটি গ্রিক ‘প্রোস্কিনিও’ শব্দটি থেকে এসেছে। গ্রিক শব্দ প্রোস্কিনিও কথাটির অর্থ হচ্ছে ‘ভজনা করা।’ এই শব্দটি আমাদের দেখায় যে, এই লোকটি বুঝতে পেরেছিল যে, যীশু হচ্ছেন এমন এক ব্যক্তি যিনি তাকে সাহায্য করতে পারেন। কিন্তু লোকটি যখন কথা বলতে চেষ্টা করল, তখন তার ভিতরকার মন্দাত্মারা তার উপর কর্র্তৃত্ব নিল। মন্দাত্মারা যীশুর বিরুদ্ধে চেঁচিয়ে উঠল। যীশু লোকটির আর্তচিৎকার শুনতে পেলেন যা মন্দাত্মাদের চিৎকারকে ছাপিয়ে গিয়েছিল। মন্দাত্মারা শুকরের পালের মধ্যে প্রবেশ করার জন্য অনুমতি চাইল। পালটিতে কমবেশ ২০০০ শুকর ছিল। শুকরের পালে প্রবেশ করার জন্য যীশু মন্দাত্মাদের অনুমতি দিলেন। পরে, পুরো পালটি দৌড়ে পাহাড়ের খাদে গেল এবং সমুদ্রে পতিত হল। ২০০০ শুকরের সবগুলোই জলে ডুবে মারা গেল। শুকরগুলোর মৃত্যুতে পাল-মালিকের প্রচুর আর্থিক ক্ষতি হয়েছিল।

বিস্ময়কর ব্যাপার হল এটা যে, মন্দাত্মারা জানত যে, যীশু কে ছিলেন। তারা আরও জানত যে, তারা তাঁর সামনে ক্ষমতাহীন। সে কারণে, মন্দাত্মারা শুকরের মধ্যে প্রবেশ করার জন্য যীশুর কাছে দুই বার (মার্ক ৫:১০, ১২) অনুমতি চায়। অর্থাৎ, মন্দাত্মারা জানত যে, ৫০০০ ভূতের শক্তি অপেক্ষা যীশুর শক্তি ছিল অধিক!

ঘটনাটি সেই সব উপাদানে পূর্ণ ছিল যা বাইবেলের যুগে মানুষকে অশুচি করত। যা-কিছু মানুষকে অশুচি করত, সে-বিষয়গুলো সম্পর্কে মোশি বলেছিলেন। কবর ও মৃতদেহ শুচি ছিল না (গণনা ১৯:১১, ১৬)। রক্ত ক্ষরণ একজন মানুষকে অশুচি করত (লেবীয় ১৫ অধ্যায়)। শুকর শুচি ছিল না (লেবীয় ১১:৭)।

গল্পটি আমাদের ভালো ও মন্দের মধ্যকার দ্বন্দ্ব দেখায়। যীশু মন্দাত্মাদের দূর করেন। মন্দাত্মারা শুকরগুলো হত্যা করে। নগরের লোকেরা যীশুকে চলে যেতে বলেন। কিন্তু যীশু সুস্থ হওয়া লোকটিকে তাঁর সাক্ষ্যি হবার জন্য নগরে ফেরত পাঠান। সুতরাং, লোকটি চলে যায় এবং যীশু তার প্রতি যা-কিছু করেছেন, তা তাদেরকে বলে। বিভিন্ন বিচারে এই লোকটি ছিল শেষ ব্যক্তি, যে-কিনা ঈশ্বরের একজন কর্মি হতে পারত বলে আমরা আশা করতে পারি। কিন্তু বলার জন্য তার বিস্ময়কর গল্প ছিল।