---
title:  গালীল সাগরীয় অঞ্চলে আশ্চর্য-কাজ
date:   27/07/2024
---

### শাস্ত্রপাঠ
মার্ক ৪:৩৫-৪১; ৫:১-২০; ২১-২৪; ৬:১-৬; ৩৪-৫২।

> <p>মুখস্থপদ</p>
> “কিন্তু তিনি তাহাকে অনুমতি দিলেন না, বরং কহিলেন, তুমি বাটীতে তোমার আত্মীয়গণের নিকটে চলিয়া যাও, এবং প্রভু তোমার জন্য যে যে মহৎ কার্য করিয়াছেন, ও তোমার প্রতি যে কৃপা করিয়াছেন, তাহা তাহাদিগকে জ্ঞাত কর” (মার্ক ৫:১৯)।

ঈশ্বরের পক্ষে যীশু তাঁর বেশিরভাগ আশ্চর্যকাজ গালীলে, গালীল সাগরীয় অঞ্চলে করেছেন। গালীল সাগর আসলে একটি বিশাল হ্রদ। হ্রদটি ১৩ মাইল দীর্ঘ (২১ কিমি) এবং ৮ মাইল প্রশস্ত (১৩ কিমি)। গালীল সাগর হল অত্র অঞ্চলের সর্ববৃহৎ হ্রদ। বহু লোক হ্রদের ধারে বাস করত, এবং তাদের জীবন-জীবিকা ছিল হ্রদ-নির্ভর।

মার্ক ৪ অধ্যায় একটি ঘটনা দিয়ে শেষ হচ্ছে যেখানে যীশু ও তাঁর শিষ্যরা গালীল সাগর পাড়ি দিচ্ছেন। একটি ঝড় উঠল। যীশু বাতাস ও ঢেউকে শান্ত হবার জন্য ধমক দিলেন। মার্ক ৬ অধ্যায়, গালীল সাগর সংক্রান্ত আরেকটি ঘটনা দিয়ে শেষ হচ্ছে। এ সময়, যীশু নৌকায় থাকা তাঁর শিষ্যদের লক্ষ্য করে জলের উপর দিয়ে হেঁটে আসেন। হ্রদ-সংক্রান্ত এই দুটি ঘটনার মাঝে, মার্ক আমাদের অনেকগুলো আশ্চর্যকাজের বিষয় বলেন যা যীশু দেশটিতে করেছেন। মার্ক প্রথম বারের মত আমাদের আরও বলছেন যে, যীশু তাঁর শিষ্যদের প্রচার করতে পাঠালেন। এই ঘটনাগুলো আমরা চলতি সপ্তাহে পড়ব।

যীশু কে ছিলেন, তা এই ঘটনাগুলো দেখায়। যীশু একটি ঝড় থামান। তিনি ভূত ছাড়ান। তিনি সেই স্ত্রীলোকটিকে সুস্থ করেন যে-কিনা তাঁর পোশাক ছুঁয়েছিল। তিনি একজন মৃত বালিকাকে জীবন দেন। তিনি ছোট কয়েকটি রুটি ও দুটি মাছ দিয়ে ৫০০০ লোককে খাওয়ান। তিনি জলের উপর দিয়ে হাঁটেন। এই আশ্চর্যকাজগুলো তাঁর শিষ্যদের অধিকতরভাবে বুঝতে সাহায্য করেছিল যে, যীশু হলেন ঈশপুত্র।