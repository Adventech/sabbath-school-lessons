---
title:  অতিরিক্ত আলোচনা
date:   26/07/2024
---

“প্রকৃত পবিত্রতা হচ্ছে ঈশ্বরের পরিচর্যা কাজের পরিপূর্ণতা। এটিই প্রত্যেক প্রকৃত খ্রীষ্টিয়ানের জীবন ধারণের পূর্বশর্ত। খ্রীষ্ট আমাদের জীবনে শর্তহীন আনুগত্য ও অবিশ্রান্ত পরিচর্যা কাজ দাবি করেন। তিনি আমাদের সমস্ত হৃদয়, মন, আত্মা, ও শক্তি দাবি করেন। কখনো আমাদের আমিত্বকে সন্তুষ্ট করা উচিত নয়। যিনি তার নিজের জন্য জীবন ধারণ করেন, তিনি কখনো খ্রীষ্টিয়ান হতে পারেন না।

“সমস্ত কাজের কেন্দ্রবিন্দু হতে হবে খ্রীষ্টিয় প্রেম। ভালবাসা হচ্ছে স্বর্গে ও পৃথিবীতে ঈশ্বরের কর্তৃত্ব ও শক্তির সবচেয়ে বড় আদর্শ। আর এটি হচ্ছে খ্রীষ্টিয় চরিত্রের মূল ভিত্তি। একমাত্র এই প্রেমই একজন খ্রীষ্টানের ভিত্তি হতে হবে। একমাত্র এই প্রেমই তাকে দৃঢ় চরিত্রের ও দৃঢ় রাখতে পারে। এটিই তাকে সমস্ত পরীক্ষা ও প্রলোভনের হাত থেকে মুক্ত করতে পারে।

“আতে্মাৎসর্গের মধ্য দিয়ে ভালবাসা প্রকাশ পায়। উদ্ধারের পরিকল্পনা এই উৎসর্গের মাঝেই নিহিত ছিল - যে উৎসর্গ এতটা গভীর, এতটা ব্যাপক ও এতটা সুউচ্চ যে, তা পরিমাপ করা যায় না। খ্রীষ্ট আমাদের জন্য নিজেকে সম্পূর্ণভাবে উৎসর্গ করেছিলেন এবং যারা খ্রীষ্টকে গ্রহণ করে তারা তাদের ত্রাণকর্তার জন্য নিজেদের জীবন উৎসর্গ করতে সব সময় প্রস্তুত থাকবে। অন্য সব কিছুর আগে তাদের মাথায় আসবে প্রভু যীশুর সম্মান ও গৌরবের কথা।” -ঈলেন জি হোয়াইট, খ্রীষ্টের দৃষ্টান্তমূলক শিক্ষা, পৃষ্ঠা: ৩৩।

**আলোচ্য প্রশ্নাবলী**:

`“আমরা যা-কিছু করি, সমস্তকিছুর মূলে থাকতে হবে প্রেম। প্রেম হল স্বর্গে ও পৃথিবীতে ঈশ্বরের রাজ্যের ভিত্তি।” বাইবেলের এই বিস্ময়ক সত্য কীভাবে ক্রুশে প্রতীয়মান হয়? কীভাবে আমরা আমাদের নিজেদের জীবনের মাধ্যমে এই একই প্রেম দেখাতে পারি? আমাদের কেন এটা অবশ্যই করতে হবে?`

`কেউ যদি বলে যে, কিছু লোকদের কাছে তাঁর শিক্ষামালা গোপন রাখার জন্য যীশু দৃষ্টান্ত দিয়ে কথা বলেছেন, তাহলে আপনি তাদের কি বলবেন? যীশু কি আসলে সেটা করবেন, যেক্ষেত্রে তিনি পৃথিবীর প্রত্যেকের জন্য মরলেন (১ যোহন ২:২ পদ পড়ুন)? আপনার উত্তর ব্যাখ্যা করুন।`

`আমরা দীপাধারের উপর প্রদীপ রাখি, ঢাকনার নীচে নয় (মার্ক ৪:২১)! এই গুরুত্বপূর্ণ নীতিটি কীভাবে আপনাকে আপনার এলাকায় প্রদীপের ন্যায় ‘জ্যোতি’ ছড়াতে সাহায্য করে? কীভাবে আপনি আপনার আলো অধিক উজ্জ্বলভাবে ছড়াতে পারেন?`

`মার্ক ৪:২৬-২৯ পদের দৃষ্টান্তটি নিয়ে আরও ধ্যান করুন। কীভাবে আমরা লোকেদের অন্তরে সুসমাচারের বীজ বপন করি? এছাড়া, কীভাবে আমরা সুসমাচার ‘অঙ্কুরিত’ হতে সাহায্য করতে পারি? এই কাজে ঈশ্বরের ভূমিকা কী? আমরা যদি বৃদ্ধি পেতে চাই, তাহলে সমস্ত ব্যাপারে কেন আমাদের ঈশ্বরের উপর নির্ভর করতে হবে?`