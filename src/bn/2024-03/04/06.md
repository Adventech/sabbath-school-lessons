---
title:  'দুটি দৃষ্টান্ত: বীজের অঙ্কুর ও সরিষাদানা'
date:   25/07/2024
---

`মার্ক ৪:২৬-২৯ পদের দৃষ্টান্ত পড়ুন। এই দৃষ্টান্তটি কি গুরুত্বপূর্ণ শিক্ষা দিয়ে থাকে?`

দৃষ্টান্তটি বৃদ্ধি সম্পর্কে বলে। মানুষ ঈশ্বরের রাজ্য বৃদ্ধিতে সাহায্য করে। কিন্তু ঈশ্বর কাজ করার কারণেই প্রকৃত বৃদ্ধি ঘটে। শষ্য কিংবা গম পূর্ণরূপে পরিপক্ব হলেই তবে গল্প শেষ হচ্ছে। একইভাবে, যীশু যখন পুনরায় আসছেন, তখন ইতিহাস শেষ হবে।

`মার্ক ৪:৩০-৩২ পদের দৃষ্টান্ত পড়ুন। সরিষাদানা বিষয়ক এই দৃষ্টান্ত থেকে আমরা কি গুরুত্বপূর্ণ বিষয় শিক্ষা পেলাম?`

দৃষ্টান্তটি দেখায় যে, কীভাবে অতিক্ষুদ্র একটি দানা অনেক বড় কিছুতে বৃদ্ধি পায়। সরিষাদানা আকারে ১ থেকে ২ মিলিমিটারের মতই ক্ষুদ্র (০.০৩৯ থেকে ০.০৭৯ ইঞ্চি)। দৃষ্টান্তের গাছটি হয়ত কালো সরিষার গাছ। কালো সরিষা গাছের বীজ আরও ক্ষুদ্র (৭০০’র অধিক বীজের ওজন এক গ্রামের মত হয়)। কালো সরিষাদানাই পৃথিবীর সর্বাপেক্ষা ক্ষুদ্রতম বীজ নয়। কিন্তু গাছ যতটা বড় হয়, সেই বিবেচনায় দানা খুবই ছোট। প্রাপ্ত বয়ষ্ক একটি কালো সরিষার গাছ ৩ মিটার (১০ ফুট) পর্যন্ত লম্বা হতে পারে। যীশু সরিষা গাছের ডালে পাখির বাসার কথা বলেন। পাখিদের বিষয়ে এই দৃষ্টান্তটি আমাদের গীত ১০৪:১২ ও দানিয়েল ৪:১০-১২ পদ স্মরণ করতে সাহায্য করে। গীত ১০৪:১২ পদে, রচয়িতা আমাদের পরাক্রমী ঈশ্বরের বিষয় বলেন যিনি পৃথিবীর সৃষ্টি করলেন। দানিয়েল ৪ অধ্যায় রাজা নবূখদ্নিৎসরকে একটি বৃক্ষের সঙ্গে তুলনা করছেন, যে-বৃক্ষটি পৃথিবীর সকল লোকের জন্য খাদ্য ও আশ্রয় দেয়।

যীশু আমাদের বোঝাতে চান যে, বৃদ্ধি বিবেচনায় ঈশ্বরের রাজ্য হচ্ছে সরিষাদানার মত। ঈশ্বরের রাজ্য প্রথমে থাকে ছোট। কিন্তু পরে এটি বেড়ে খুবই বড় হয়।

যীশুর সময়ের লোকেরা এটা ভেবে যীশুকে উপহাস করেছিল যে, কীভাবে তাঁর কথাগুলো ফলপ্রসূ হবে, যেক্ষেত্রে তাঁর শিষ্য-সংখ্যা এত কম। কিন্তু সময় দেখিয়েছে যে, তাঁর রাজ্য ক্রমাগত বৃৃদ্ধি পেল এবং পৃথিবী পূর্ণ করল।

`“আর সর্ব জাতির নিকটে সাক্ষ্য দিবার নিমিত্ত রাজ্যের এই সুসমাচার সমুদয় জগতে প্রচার করা যাইবে; আর তখন শেষ উপস্থিত হইবে” (মথি ২৪:১৪)। ভেবে দেখুন, যীশু যখন এই কথাগুলো বলেছিলেন, তখন ‘মণ্ডলী’ কতটা ক্ষুদ্র ছিল। অদ্য, আমাদের জন্য এই প্রতিজ্ঞা এতটা বিস্ময়কর কেন? এটা কীভাবে আমাদের বিশ্বাসকে বর্ধিষ্ণু করে?`