---
title:  যে-কারণে যীশু দৃষ্টান্ত বলেন
date:   23/07/2024
---

`যীশু তাঁর শিক্ষাগুলো শিক্ষণের জন্য দৃষ্টান্ত ব্যবহার করেন কেন? উত্তরের জন্য মার্ক ৪:১০-১২ পদ পড়ুন।`

মার্ক ৪:১০-১২ পদে তাঁর কথাগুলো ভালভাবে বোঝার জন্য আমাদের অবশ্যই বিশেষ মনোযোগ দিতে হবে। এই পদগুলো হচ্ছে যিশাইয় ৬:৯, ১০ পদের উদ্ধৃতি। আপনি যদি এই পদগুলো মনোযোগ দিয়ে না পড়েন, তাহলে আপনি হয়ত ভুল ধারণা পাবেন। আপনি হয়ত মনে করবেন যে, যীশু আসলে যা বলতে চান, তা হয়ত কিছু লোকের কাছে গোপন রাখতে চান, আর সে-জন্য তিনি দৃষ্টান্ত ব্যবহার করলেন। কিন্তু সে ধারণা ভুল। যীশু চান লোকেরা তাঁর শিক্ষামালা বুঝুক ও গ্রহণ করুক।

মার্ক ৩:৫, ৬ পদে, যিহূদীদের কঠিন হৃদয় যীশুকে ব্যথিত করেছিল। মার্ক ৩:২২-৩০ পদে, যিহূদী নেতারা বুঝেছিল যে, যীশুর দৃষ্টান্তটি আসলে তাদের বিষয়ে। তারা যদি তাঁকে হত্যা করার চেষ্টা করে, তাহলে যা ঘটবে, সে-ব্যাপারে তাদেরকে সাবধান করার জন্য যীশু দৃষ্টান্ত ব্যবহার করছেন। যীশু নেতাদের প্রতি যত্নশীল। তাই, তিনি তাদের সাবধান করার চেষ্টা করছেন।

`যিশাইয় ৬:১-১৩ পদ পড়ুন। যিশাইয়ের প্রতি কি ঘটল? ইস্রায়েল সন্তানদের বলার জন্য সদাপ্রভু যিশাইয়কে কি বার্তা দিলেন?`

যিশাইয় মন্দিরে ঈশ্বরের মহিমার দর্শন দেখেন। দর্শনটি যখন দেখেন, তখন যিশাইয় নিজেকে খুবই অশুচি মনে করেন। ঈশ্বর যিশাইয়কে শুচি করেন। পরে, ইস্রায়েল জাতিকে একটি চিত্তাকর্ষক বার্তা দেবার জন্য ঈশ্বর যিশাইয়কে বলেন। বার্তাটি লোকদেরকে মন্দ কাজ না করার ব্যাপারে সাবধান হওয়ার অর্থ বহন করছে।

মার্ক ৪:১০-১২ পদে, আমরা একই বার্তা পাই। এই পদগুলো আমাদের বুঝতে সাহায্য করে যে, শিক্ষা দেবার জন্য যীশু কেন দৃষ্টান্ত ব্যবহার করেন। আমরা যদি যীশুর বার্তা ও শিক্ষামালা বুঝতে চাই, তাহলে আমাদের অবশ্যই ঈশ্বরের বাধ্য হতে হবে। যখন আমরা ঈশ্বরের বাধ্য থাকি, তখন আমরা যীশুর পরিবারের অংশ হতে পারব (মার্ক ৩:৩৫)। যে যিহূদীরা ধরে নিয়েছিল যে, যীশু শয়তানের আত্মায় পূর্ণ, তারা তাঁর বার্তা শুনল না কিংবা তাঁর বাধ্য হল না।

বাইবেলের একটি গুরুত্বপূর্ণ সত্য প্রদর্শন করার জন্য যীশু যিশাইয় ৬ অধ্যায়ের উদ্ধৃতি নিলেন: যীশু এ কারণে লোকদেরকে স্বর্গ থেকে দূরে রাখছেন না যে, তিনি নির্মম। তাদের নিজস্ব ধ্যান-ধারণা ও কঠিন হৃদয়ই তাদেরকে পরিত্রাণকারী সত্য গ্রহণ করা থেকে দূরে রাখছে।

আমরা কোন্ ধরণের ‘অশুচি’ হব, সেটা আমাদের প্রত্যেকের নিজস্ব সিদ্ধান্ত। লোকেরা যীশুর প্রতি আত্ম-সমর্পিত হবে, নাকি হবে না- সে সিদ্ধান্ত তার নিজস্ব। পরিশেষে, সিদ্ধান্ত আমরা নিয়ে থাকি।