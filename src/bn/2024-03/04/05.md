---
title:  'দৃষ্টান্ত: প্রদীপ ও পরিমাপ'
date:   24/07/2024
---

`মার্ক ৪:২১-২৩ পদে প্রদীপের দৃষ্টান্তটি পড়ুন। এই দৃষ্টান্তে যীশু কি গুরুত্বপূর্ণ বার্তাটি শিক্ষা দিচ্ছেন?`

যীশুর সময়ে, একটি ময়দানের/উঠানের চারিদিকে অনেকগুলো ঘর নির্মাণ করা হত। ময়দানটির চারিদিকে প্রাচীর ছিল। কিছু ঘর ছিল বড়। অন্যগুলো ছোট ছিল। বড় হোক কিংবা ছোট হোক, ঘর হচ্ছে একটি রূপক যা আমাদের একটি গুরুত্বপূর্ণ শিক্ষা দেয়। ভবিষ্যতে, প্রত্যেকে যীশুর বিষয়ে বাইবেলের সত্য জানবে।

মার্ক ৪:২১ পদে যীশু দুটি প্রশ্ন করছেন: “ঢাকনার নিচে কিম্বা খাটের নিচে রাখিবার জন্য কেহ কি প্রদীপ আনে?” নিঃসন্দেহে, না! পরে, যীশু বলেন, “না দীপাধারের উপরে রাখিবার জন্য?” নিঃসন্দেহে, তাই! প্রদীপ আলো দেয়। একটি প্রদীপ যদি আলো না দেয়, তাহলে কেন রাখা হয়? মার্ক ৪:২২ পদ প্রদীপ বিষয়ক দৃষ্টান্ত ব্যাখ্যা করে। সমস্ত গোপন বিষয় সামনে আনা হবে। যীশু সুসমাচার সম্পর্কে বলছেন।

`মার্ক ৪:২৪, ২৫ পদে পরিমাপ বিষয়ক দৃষ্টান্তটি পড়ুন। এই দৃষ্টান্তে যীশু আমাদের কি শিক্ষা দিচ্ছেন?`

পৃথিবীর বহু স্থানে, টাটকা ফল ও সব্জি খোলা বাজারে বিক্রি হয়। কতটুকু ফল কিংবা সবজি আছে তা পরিমাপ করার জন্য বিক্রেতারা ঝুড়ি ব্যবহার করে। খাবারগুলোর দাম কত, তা নির্ণয় করার জন্য বিক্রেতারা ঝুড়ির সাহায্য নেয়। বিক্রয়ের জন্য কিছু বিক্রেতা একটু বেশি দেন, তাদের ক্রেতারা বুঝতে পারে যে, তারা যথেষ্ট পেয়েছে। বাইবেলের একটি গুরুত্বপূর্ণ সত্য শিক্ষা দেবার জন্য যীশু ক্রেতাদের প্রতি বিক্রেতাদের নিষ্ঠাবান হবার এই ধারণাটি ব্যবহার করছেন। আমরা যদি বাইবেলের সত্য অনুসরণ করি, ঈশ্বর আমাদের অধিক জ্ঞান দেবেন। কিন্তু আমরা যদি ঈশ্বরের দেয়া বাইবেলীয় সত্য অগ্রাহ্য করি, তাহলে আমরা বাইবেলের সত্যের বাড়তি পরিমাণটি হারাব।

`কীভাবে আমরা এই গুরুত্বপূর্ণ নীতিটি শিক্ষা করতে পারি যে, আমরা অন্য লোকদের প্রতি যে দয়া দেখাই, ঈশ্বর আমাদের সেই একই দয়া দেখাবেন? অন্য লোকদের সঙ্গে আপনার বন্ধুত্ব ও সম্পর্কের ক্ষেত্রে এই নীতি নিয়ে চিন্তা করুন।`