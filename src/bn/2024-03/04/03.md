---
title:  যীশুর ব্যাখ্যাদান
date:   22/07/2024
---

যীশু বীজবাপকের বিষয়ে দৃষ্টান্তটি বলা শেষ করলেন। কিন্তু তিনি তৎক্ষণাৎ এটির ব্যাখ্যা দেননি। মার্ক ৪:১ পদ আমাদের বলে যে, যীশু একটি বিশাল জনতার সামনে দৃষ্টান্তটি বলেছিলেন। পরে, যখন তিনি একটি ছোট দলে ছিলেন, তখন তিনি দৃষ্টান্তটির ব্যাখ্যা দিলেন।

`যীশু কীভাবে বীজবাপকের বিষয়ে দৃষ্টান্তটি ব্যাখ্যা করেন। উত্তরের জন্য মার্ক ৪:১৩-২০ পদ পড়ুন।`

যীশুর বর্ণনা আমাদের বুঝতে সাহায্য করে যে, গল্পটি একটি দৃষ্টান্ত।

যীশু বলেন যে, বীজ হচ্ছে বাক্যের, অর্থাৎ বাইবেলের, একটি রূপক। যাকোব ১:২১ পদ বলে, “অতএব তোমরা সকল অশুচিতা এবং দুষ্টতার উচ্ছ্বাস ফেলিয়া দিয়া, মৃদুভাবে সেই রোপিত বাক্য গ্রহণ কর, যাহা তোমাদের প্রাণের পরিত্রাণ সাধন করিতে পারে।”

ভিন্ন ভিন্ন ধরণের মাটি হচ্ছে যীশুর বার্তা শ্রবণকারী ভিন্ন ভিন্ন ধরণের লোক। যীশুর ব্যাখ্যায়, প্রত্যেকে বাইবেলের সত্য শোনে। তাঁর বার্তা প্রত্যেকের কাছে প্রচারিত হয়। কিন্তু বার্তা শুনে প্রত্যেকে একইভাবে আচরণ করে না। রাস্তার উপরের মাটি শক্ত, আর পাখিরা সহজেই বীজ খেয়ে ফেলে। যীশু বলেন যে, পাখির রূপকটি আমাদের দেখায় যে, শয়তান কতটা দ্রুত শ্রোতাদের কাছ থেকে বাইবেলের সত্য বিশ্বাসকে সরিয়ে নেয়। পাথুরে জমি গভীর নয়। অর্থাৎ, এই মাটি হচ্ছে সেই সব লোকদের একটি রূপক যারা অন্তঃসারশূন্য প্রতিজ্ঞা করে থাকে। তারা বলে, তারা যীশুকে অনুসরণ করতে চায়। কিন্তু তারা আসলে বিবেচনা করে দেখে না যে, তাঁকে অনুসরণ করার জন্য তাদের জীবনে কতটা মূল্য দিতে হবে। আগাছা-পূর্ণ মাটিতে পড়ার কারণে বীজগুলো মারা যায়। যীশু ব্যাখ্যা করেন যে, এই আগাছাময় মাটি হচ্ছে ধনীদের একটি রূপক যারা কেবল নিজেদের জীবন নিয়ে ভাবে। বাইবেলের সত্যের প্রতি আমাদের ভালবাসাকে এগুলো নষ্ট করে। ভাল মাটি বৃদ্ধি ঘটায়। এই মাটি হচ্ছে তাদের প্রতীক যারা ঈশ্বরের বার্তা শোনে এবং গ্রহণ করে। পরে, বাইবেলের সত্য অন্তরে বৃদ্ধি পায় এবং উত্তম ‘শস্য’ ধারণ করে।

পাথুরে বা পাথরময় মাটির ও আগাছাময় মাটির ব্যাখ্যা হচ্ছে দীর্ঘতম। যে লোকেরা পাথরময় মাটির তুল্য, তারা যীশুর বার্তা আনন্দের সঙ্গে গ্রহণ করে। কিন্তু যখন তাদেরকে তাদের বিশ্বাসের জন্য তাড়না ভুগতে হয়, তখন তারা বার্তা প্রত্যাখ্যান করে। যে লোকেরা ঝোপ কিংবা আগাছার তুল্য, তারা যাতনা কিংবা সঙ্কটের কারণে বার্তা পরিত্যাগ করে না। তারা সুসময়ের আশায় বার্তা পরিত্যাগ করে। তারা ঈশ্বরের ভালবাসা অপেক্ষা জীবনের আরাম-আয়েশ ভালবাসে।