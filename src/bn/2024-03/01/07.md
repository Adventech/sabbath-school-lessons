---
title:  অতিরিক্ত আলোচনা
date:   05/07/2024
---

আপনি কি জানতেন যে, প্রকাশিত ১৪:৬, ৭ পদে বর্ণীত প্রথম দূতের বার্তায় বলা কথাগুলো অনেকাংশে মার্ক ১:১৫ পদে যীশুর বলা কথাগুলোর সমতুল্য? প্রথম দূত শেষকালে পৃথিবীর প্রত্যেকের কাছে সুসমাচার ঘোষণা করছে। যীশুর বার্তায় যেমনিভাবে আমরা তিনটি অংশ/দিক দেখি, প্রথম দূতের বার্তায় তদ্রƒপ তিনটি অংশ/দিক রয়েছে। নিচের লেখচিত্রটি যীশুর বার্তার সঙ্গে প্রথম দূতের বার্তার তুলনা করছে। উভয় ঘোষণায় সময় সংক্রান্ত বার্তা রয়েছে, একটি প্রতিজ্ঞা ও একটি আহ্বান রয়েছে:

| মার্ক ১ (বিষয়বস্তু) | পরস্পরিক তুলনা | প্রকাশিত ১৪ |
| --- | --- | --- |
| সময় শেষ হল (দানিয়েল ৯) | সময় সংক্রান্ত বার্তা | ঈশ্বর, আমাদের বিচারকর্তা (দানিয়েল ৭, ৮) |
| ঈশ্বরের রাজ্য সন্নিকট | ঈশ্বরের প্রতিজ্ঞা | সুসমাচার |
| যীশুকে অনুসরণ কর | আহ্বান | ঈশ্বরের ভজনা কর |

প্রথম দূতের বার্তা বিচারক হিসেবে ঈশ্বরের কাজের আরম্ভ ঘোঘণা করে। ২৩০০ দিনের সময় বিষয়ক বার্তাটি আমাদের দেখায় যে, এই কাজ ১৮৪৪ সালে শুরু হবে (দানিয়েল ৮:১৪)। বিচারক হিসেবে যীশুর কাজটি তাঁর লোকদেরকে ঈশ্বরের রাজ্য প্রদান করে (দানিয়েল ৭:২২)। শেষকালে, প্রথম দূত জগতের প্রত্যেককে ঈশ্বরের ভজনা করার জন্য এবং তাঁকে অনুসরণ করার জন্য আহ্বান করেন। প্রকাশিত ১৩ অধ্যায়ে, ভ্রষ্ট পশু শক্তিটি সম্মান, প্রশংসা ও ভজনা করার জন্য জগতের প্রত্যেকের সামনে একটি মিথ্যা দেবতাকে তুলে ধরে।

অর্থাৎ, শেষকাল প্রসঙ্গে দানিয়েল পুস্তকে বর্ণীত বার্তার সঙ্গে মার্ক ১ অধ্যায়ে বর্ণীত যীশুর বার্তার যোগসূত্র রয়েছে।

**আলোচ্য প্রশ্নাবলী**:

`বাপ্তিস্ম মানে কি? রোমীয় ৬:১-৪ ও যোহন ৩:১-৮ পদ পড়ুন। মার্ক ১:৯-১৩ পদে বর্ণীত যীশুর বাপ্তিস্মের সঙ্গে এই পদগুলোর তুলনা করুন। বাপ্তিস্মের অর্থ ভালভাবে বুঝতে এই পদগুলো আপনাকে কীভাবে সাহায্য করে?`

`মার্ক ১:১৪, ১৫ পদে বর্ণীত যীশুর সুসমাচারের সঙ্গে প্রকাশিত ১৪:৬, ৭ পদে বর্ণীত প্রথম দূতের বার্তার তুলনা করুন। একজন সেভেন্থ ডে অ্যাড্ভেণ্টিস্ট হিসেবে আপনার কাজ সম্পর্কে ভালভাবে বুঝতে এই বার্তাগুলো কীভাবে আপনাকে সাহায্য করে?`