---
title:  একজন ব্যর্থ মানুষ
date:   30/06/2024
---

`প্রেরিত ১২:১২ পদ পড়ুন। প্রেরিত পুস্তক কীভাবে মার্কের পরিচয় তুলে ধরে?`

অধিকাংশ মানুষ বিশ্বাস করে যে, মার্ক লিখিত সুসমাচার যোহন মার্কের লেখা। প্রেরিত ১২ অধ্যায়ে বর্ণীত ঘটনাকালে যোহন মার্ক ছিলেন একজন যুবক; এটা হয়ত ৪৪ থেকে ৪৬ খ্রীষ্টাব্দের কথা। প্রেরিত ১২:১২ পদে, আমরা জেনেছি যে, মার্ক ছিলেন মরিয়ম নাম্নী একজন ধনী মহিলার সন্তান। মরিয়ম তার অর্থ-সম্পদ দ্বারা মণ্ডলীকে সমর্থন করতেন। তিনি তার ঘরে প্রার্থনা-সভার আয়োজন করতেন। প্রেরিত ১২ অধ্যায়ে আপনি এই প্রার্থনা-সভার বিষয় জানতে পারেন। হেরোদ পিতরকে কারাবন্দি করার পর, মণ্ডলীর সভ্য-সভ্যারা মরিয়মের ঘরে প্রার্থনা-সভায় মিলিত হয়। পিতর কারাগার থেকে পলায়ন করেন। পরে, হেরোদের ভয়াবহ মৃত্যু হয়। এই ঘটনায় যোহন মার্কের আসলে গুরুত্বপূর্ণ কোনো ভূমিকা ছিল না। কিন্তু তার বিষয়ে আমরা এখানে প্রথম জানতে পাই। পরে, আমরা বার্ণবা ও শৌলের সঙ্গে তার সম্পৃক্ততা (বা যুক্ত হওয়া) সম্পর্কে জানতে পারব।

`প্রেরিত ১৩:১-৫, ১৩ পদ পড়ুন। যোহন মার্ক কীভাবে শৌল ও বার্ণবার সঙ্গে কাজ করতে শুরু করলেন? তাদের সঙ্গে যোহন কাজ শুরু করার পর কি হল?`

আনুমানিক ৪৬ খ্রীষ্টাব্দে শৌল ও বার্ণবা যে ভ্রমণটিতে গিয়েছিলেন, প্রেরিত ১৩ অধ্যায় আমাদের সেই প্রথম ভ্রমণটির বিষয় বলে। লূক, যিনি প্রেরিত পুস্তকের লেখক, তিনি ৫ পদ পর্যন্ত যোহন মার্কের বিষয়ে কিছুই বলছেন না। সে সময়ে যোহন মার্ক ছিলেন কেবলই একজন সহায্যকারী বা পরিচারক। ১৩ পদ পর্যন্ত লূক যোহন মার্কের বিষয় কিছু বলছেন না। পরে, লূক বলছেন যে, যোহন মার্ক যিরূশালেমে ফিরে গেলেন।

লূক আমাদের যোহন মার্কের ফিরে যাওয়ার কারণ সম্পর্কে কিছু বলছেন না। আমরা হয়ত আমাদের মনের মধ্যে কেবল কারণ অনুমান করতে পারি। ঈলেন জি. হোয়াইট বলেন, “মার্ক ভয় পেয়েছিলেন। তিনি সাহস হারিয়েছিলেন। সে সময়ে, তিনি সর্বান্তঃকরণে ঈশ্বরের কাজে ন্যস্ত হতে ব্যর্থ হন। মার্ক কঠিন পরিস্থিতির সঙ্গে মানিয়ে নেয়ায় অভ্যস্ত ছিলেন না। বিপদ ও সঙ্কট তার মনকে ভয়ে পূর্ণ করেছিল, আর তিনি আশা হারিয়ে ফেলেন।” -দি অ্যাক্টস অফ্ দি অ্যাপজল্স, পৃষ্ঠা: ১৬৯। সারকথা হল- পরিস্থিতি ছিল মার্কের জন্য অত্যন্ত কঠিন। সুতরাং, তিনি বাড়ি ফিরে যেতে চাইলেন।

`জীবনের পরিস্থিতিগুলো যখন অত্যন্ত কঠিন অবস্থায় পৌঁছায়, তখন কি কখনও কখনও আপনি যোহন মার্কের মত উপলব্ধি করেন? ভয়ের কারণে আপনি হয়ত পিছু হঠে যান কিংবা ঈশ্বরের সঙ্গে গমনাগমনে ব্যর্থ হন। সে অভিজ্ঞতা থেকে আপনি কি শিক্ষা নিতে পারেন?`