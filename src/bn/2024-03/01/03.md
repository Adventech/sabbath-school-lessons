---
title:  আরেকটি সুযোগ
date:   01/07/2024
---

`পৌল কেন যোহন মার্ককে অগ্রাহ্য করলেন? বার্ণবা কেন যোহন মার্ককে আরেকটি সুযোগ দিলেন? উত্তরের জন্য প্রেরিত ১৫:৩৬-৩৯ পদ পড়ুন।`

প্রেরিত ১৫:৩৮ পদ আমাদের জানায় যে, পৌল কেন যোহন মার্ককে অগ্রাহ্য করলেন: যোহন মার্ক পৌল ও বার্ণবাকে পরিত্যাগ করলেন। যোহন মার্কও ঈশ্বরের পক্ষে কাজ করা বন্ধ করেছিলেন। নিঃসন্দেহে, আমরা বুঝতে পারি যে, পৌল কেন হতাশ হলেন। বাইবেলের যুগে প্রচার ও শিক্ষাদান ছিল অত্যন্ত কঠিন (২ করিন্থীয় ১১:২৩-২৮ পদ পড়ুন)। পৌল তার কাজের জন্য তার সহকর্মিদের উপর নির্ভরশীল ছিলেন। তারা এক সঙ্গে মন্দ দূতদের বিরুদ্ধে লড়াই করতেন। পৌল মনে করেছিলেন যে, কোন ব্যক্তি যদি এই লড়াই থেকে পিছু হঠে, তবে সে ব্যক্তি তার দলের সদস্য হতে পারে না।

বার্ণবা একমত ছিলেন না। বার্ণবা যোহন মার্ককে পছন্দ করতেন এবং তিনি তাকে ত্যাগ করতে চাননি। যোহন মার্ককে নিয়ে পৌল ও বার্ণবার মধ্যে দ্বিমত ছিল। পরিশেষে, মার্কের কারণে পৌল ও বার্ণবা আলাদা হয়ে যান। পৌল সীলকে তার সফর-সঙ্গী করেন। বার্ণবা মার্ককে সঙ্গে নেন।

প্রেরিত পুস্তক ব্যাখ্যা করে বলে না যে, বার্ণবা কেন মার্ককে তার সফর-সঙ্গী করেন। প্রেরিত পুস্তকে ১৫ অধ্যায় হচ্ছে শেষ অধ্যায়, যেটি বার্ণবা ও মার্কের বিষয় বলে। কিন্তু এ অধ্যায়টিই বাইবেলের শেষ স্থান নয়, যেখানে আমরা মার্কের বিষয়ে পাই।

`কলসীয় ৪:১০; ২ তীমথিয় ৪:১১; ফিলীমন ২৪; এবং ১ পিতর ৫:১৩ পদ পড়ুন। এই পদগুলো মার্কের বিষয়ে আমাদের কি বলে?`

মার্ক পরিবর্তিত হন। এই পদগুলোয়, পৌল আমাদের বলেন যে, মার্ক হচ্ছে তার প্রতি এবং ঈশ্বরের কাজের প্রতি একটি আশীর্বাদ। পৌল মার্ককে তার একজন সহকর্মি হিসেবে গণ্য করেন। পৌল চান তীমথি যেন মার্ককে তার সঙ্গে করে আনেন। ১ পিতর পুস্তকটি আমাদের বলে যে, মার্কের সঙ্গে পিতরেরও একটি ঘনিষ্ঠ বন্ধুত্ব ছিল। পৌল ও পিতর ৬০ খ্রীষ্টাব্দের গোড়ার দশকে তাদের পুস্তকগুলো লেখেন। অর্থাৎ, প্রেরিত ১৫ অধ্যায়ে বর্ণীত, পৌল কর্তৃক মার্কের প্রত্যাখ্যানের ঘটনাটি, ১৫ থেকে ২০ বছর পর লেখা হয়। মার্ক ব্যর্থ হয়েছিলেন এবং কাজ পরিহার করেছিলেন। কিন্তু পরে তিনি কাজে ফিরে আসেন, কারণ তার [তুতো/কাজিন] ভাই বার্ণবা তাকে বিশ্বাস করেছিলেন।

`একটি সময়ের কথা স্মরণ করুন যখন আপনি কিংবা আপনার একজন বন্ধু ব্যর্থ হয়েছিল। আপনাকে কিংবা আপনার বন্ধুকে কি একটি দ্বিতীয় সুযোগ দেওয়া হয়েছিল? সেই অভিজ্ঞতা কীভাবে আপনাকে পরিবর্তন করেছিল? আপনার অভিজ্ঞতা কীভাবে তাকে পরিবর্তন করেছিল, যিনি আপনাকে সাহায্য করেছিলেন? আপনার অভিজ্ঞতা কীভাবে ঈশ্বরের পক্ষে আপনার কাজকে উন্নত করেছিল?`