---
title:  মার্ক কে?
date:   29/06/2024
---

### শাস্ত্রপাঠ
প্রেরিত ১২:১২; ১৫:৩৬-৩৯; মার্ক ১:১-৮; ১:৯-১৩; ১:১৪, ১৫।

> <p>মুখস্থপদ</p>
> “আর যোহন কারাগারে সমর্পিত হইলে পর যীশু গালীলে আসিয়া ঈশ্বরের সুসমাচার প্রচার করিয়া বলিতে লাগিলেন, ‘কাল সমপূর্ণ হইল, ঈশ্বরের রাজ্য সন্নিকট হইল; তোমরা মন ফিরাও, ও সুসমাচারে বিশ্বাস কর’” (মার্ক ১:১৪, ১৫)।

মার্ক লিখিত সুসমাচার কে লিখেছেন? সুসমাচারটি কেন লেখা হয়েছিল? নূতন নিয়মের প্রথম চারটি সুসমাচার আমাদের যীশুর জীবনী বলে। এই পুস্তকগুলো তাদের লেখকদের বিষয়ে বলে না।

প্রাচীনকাল থেকে, লোকেরা মণ্ডলীর নেতার মাধ্যমে বা কোনো বন্ধুর মাধ্যমে নূতন নিয়মের প্রথম চারটি পুস্তক সম্বন্ধে জেনেছে। লোকেরা পৌলের মাধ্যমে লূক লিখিত সুসমাচারের সঙ্গে সম্পৃক্ত। (কলসীয় ৪:১৪; ২ তীমথিয় ৪:১১; ফিলীমন ১:২৪)। লোকেরা মার্কের সুসমাচার দ্বারা পিতরের সঙ্গে সম্পৃক্ততা দেখাচ্ছে (১ পিতর ৫:১৩ পদ পড়ুন)। এই তথ্যগুলো আমাদের আবিষ্কার করতে সাহায্য করে যে, মার্ক পুস্তকটি কে লিখেছেন।

আবার, মার্ক লিখিত সুসমাচার আমাদেরকে তার লেখকের নাম বলছে না। কিন্তু, আদি মণ্ডলীর নেতারা আমাদের বলছে যে, মার্ক লিখিত সুসমাচারের লেখক হলেন যোহন মার্ক। যোহন মার্ক বিভিন্ন সময়ে পৌল ও বার্ণবার সঙ্গে ভ্রমণ করেছেন (প্রেরিত ১৩:২, ৫)। পরে, যোহন মার্ক পিতরের সঙ্গে কাজ করেন (১ পিতর ৫:১৩); আর, সে কারণেই তৎকালীন লোকেরা মার্ক লিখিত সুসমাচারের সঙ্গে পিতরের সম্পৃক্ততা দেখিয়ে আসছে।

এই সপ্তাহে আমরা যে প্রথম কাজটি করব, সেটি হল- আমরা মার্কের বিষয় জানব। তিনি কে? তার বিষয়ে বাইবেল আমাদের কি বলে? মার্ক প্রথম জীবনে ছিলেন ব্যর্থ। পরে, তিনি বদলে যান এবং বাইবেলের একটি পুস্তক লেখেন। আমরা জানব যে, কেন তিনি ব্যর্থ হয়েছিলেন। পরে, আমরা জানব যে, কীভাবে তিনি বদলে গেলেন এবং কীভাবে তিনি যীশুর জীবন সম্পর্কিত একটি পুস্তক লিখলেন।