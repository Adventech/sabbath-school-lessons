---
title:  অতিরিক্ত আলোচনা
date:   30/08/2024
---

“সতর্কবাণী সর্বকালের নিমিত্ত। বৃক্ষকে অভিশপ্ত করিবার কার্য খ্রীষ্টের নিজ ক্ষমতার প্রমাণ যাহা সমস্ত মণ্ডলী এবং খ্রীষ্টয়ানদের নিমিত্ত সতর্কবাণী স্বরূপ প্রদত্ত হইয়াছে। অন্যের সেবা ব্যতিত কেহ ঈশ্বরের আজ্ঞা অনুসারে জীবন যাপন করিতে পারেন না। কিন্তু অনেকেই আছে যাহারা খ্রীষ্টের অনুগ্রহ, ও নিঃস্বার্থ জীবন ছাড়াই জীবন যাপন করে। কেহ কেহ আপনাদিগকে অতি উত্তম খ্রীষ্টিয়ান বলিয়া চিন্তা করেন; কিন্তু বুঝিতে পারেন না, ঈশ্বরের কার্যের নিমিত্ত কি কি আবশ্যক। তাহারা আপনাদিগকে সন্তুষ্ট করিবার জন্য পরিকল্পনা এবং ধ্যান করেন। তাহারা শুধু স্বার্থের নিমিত্ত কার্য করেন। সময়ের মূল্য তাহাদের নিকটে আছে; যখন তাহারা আপনাদের জন্য কিছু সঞ্চয় করিতে যান, আর তাহাদের জীবনের সমস্ত কর্মকাণ্ডে শুধুমাত্র ঐ একটিই উদ্দেশ্য। তাহারা অন্যের নয় কিন্তু আপনাদের পরিচর্যা করিয়া থাকেন। ঈশ্বর তাহাদিগকে সৃষ্টি করিয়াছিলেন পৃথিবীতে বসবাস করিতে, যেখানে নিঃস্বার্থ সেবা অনুষ্ঠিত হইবে। তিনি তাহাদের এমন রূপে সাজাইয়াছিলেন, যেন তাহারা সহমানবকে যথাসাধ্য সাহায্য করে কিন্তু তাহাদের স্বার্থ এত বড়, তাহারা অন্য কিছুই দেখিতে পায় না। তাহারা মানবতার স্পর্শে আর নাই। যাহারা শুধু স্বার্থের জন্য জীবন যাপন করে, তহারা, সেই ডুমুর বৃক্ষের ন্যায়, যাহারা প্রতারণার জন্য সব কিছু করে, কিন্তু ফলহীন। তাহারা উপাসনার সমস্ত নিয়ম কানুন পালন করিয়া থাকে, কিন্তু অনুতাপ বা বিশ্বাস বিহীনভাবে। তাহারা ঈশ্বরের আজ্ঞা, নিয়ম বিধির মর্যাদা স্বীকার করে কিন্তু বাধ্যতার প্রতি অনীহা প্রকাশ করে। তাহারা মুখে বলে কিন্তু কার্য করে না। ডুমুর বৃক্ষের প্রতি খ্রীষ্ট যে বাক্য প্রয়োগ করিয়াছিলেন, তাহা ইহাই প্রমাণ করিয়া দেয় যে, তাঁহার দৃষ্টিতে ভ্রান্ত প্রতারণা কত ঘৃণাজনক। তিনি প্রকাশ্যে ইহাই ঘোষণা করিলেন, যাহারা স্বীকার করে যে, ঈশ্বরের সেবা করিবে কিন্তু তাহারা তাঁহার গৌরবের নিমিত্ত কোন ফল ধারণ করে না, তাহাদের চাইতে যাহারা প্রকাশ্যে পাপ করে তাহারা কম দোষী।” -ঈলেন জি হোয়াইট, সর্ব-যুগের বাসনা, পৃষ্ঠা: ৬১৭।

**আলোচ্য প্রশ্নাবলী**:

`আন্দাজ করুন যে, ঈশ্বর কীভাবে ধর্মধাম পরিষ্কার করলেন এবং এ কাজের মানে কি?`

`বার বার, যীশু বলেন যে, ঈশ্বর শাস্ত্রে-বর্ণীত তাঁর প্রতিজ্ঞা রক্ষা করবেন? আমাদের বিশ্বাসের ক্ষেত্রে বাইবেল কতটা গুরুত্বপূর্ণ? যারা বলে যে, আমাদের বিশ্বাসের ক্ষেত্রে বাইবেল গুরুত্বপূর্ণ নয়, ঈশ্বর গুরুত্বপূর্ণ নন, এবং তাঁর কাজগুলো গুরুত্বপূর্ণ নয়, তাদেরকে আমরা অবশ্যই প্রত্যাখ্যান করব কেন?`

`খ্রীষ্টিয়ান হিসেবে, আমাদের নেতাদের এবং আমাদের সরকারের কাছে আমাদের দেয়ঃ কি? ঈশ্বরের কাছে আমাদের ঋণ/দেয়ঃ কি? মার্ক ১২:১৩-১৭ পদে যীশুর দেওয়া শিক্ষাটি কীভাবে এই প্রশ্নের উত্তর পেতে সাহায্য করে?`

`পুনরুত্থান বিষয়ে বাইবেলের পদগুলো পাঠ করুন। খ্রীষ্টিয়ান হিসেবে, আমাদের বিশ্বাসে এই শিক্ষাটি অত্যন্ত গুরুত্বপূর্ণ কেন?`