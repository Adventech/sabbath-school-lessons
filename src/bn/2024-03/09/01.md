---
title:  যিরূশালেমে মতভেদ
date:   24/08/2024
---

### শাস্ত্রপাঠ
মার্ক ১১:১-১১; সখরিয় ৯:৯, ১০; মার্ক ১১:১২-২৬; ১১:২৭-৩৩; ১২:১৩-২৭; ১২:২৮-৩৪।

> <p>মুখস্থপদ</p>
> “আর তোমরা যখনই প্রার্থনা করিতে দাঁড়াও, যদি কাহারও বিরুদ্ধে তোমাদের কোন কথা থাকে, তাহাকে ক্ষমা করিও” (মার্ক ১১:২৫)।

মার্ক ২ ও ৩ অধ্যায়ে মার্ক যীশু ও যিহূদী ধর্মীয় নেতাদের মধ্যকার পাঁচটি মতবিরোধ তুলে ধরছেন (এছাড়া, ৩য় পাঠ পড়ুন)। এ সপ্তাহের পাঠে, যিরূশালেমে পৌঁছার পর, যীশু যিহূদী ধর্মীয় নেতাদের সঙ্গে আরও ছয়বার বিতর্ক করছেন। পৃথিবীতে যীশুর কাজের শুরুতে প্রথম পাঁচটি বিতর্কের ঘটনা ঘটে। পৃথিবীতে যীশুর কাজের শেষ দিকে শেষ ছয়টি বিতর্কের ঘটনা ঘটে। সবগুলো বিতর্ক খ্রীষ্টিয় জীবন সম্পর্কে আমাদের গুরুত্বপূর্ণ শিক্ষা দেয়।

যিহূদী নেতারা যীশুর সঙ্গে তর্ক ও বিরোধ করতে এসেছে। কিন্তু তারা কখনও জেতেনি। এ সপ্তাহে, আমরা পড়ব যে, লোকেরা কেন ঈশ্বরের বিরুদ্ধে লড়াই করে। আমরা আরও জানব যে, মানবের অন্তরে ঈশ্বরের সঙ্গে বিচ্ছেদ সৃষ্টিকারী যে-সকল অনুভূতি ও ধারণা রয়েছে, তা দূর করার জন্য লোকেরা কী করতে পারে। এই অনুভূতি ও ধারণাগুলো লোকদেরকে যীশুকে অনুসরণ করা থেকে দূরে সরিয়ে রাখে।

মার্ক ১১ অধ্যায়ে, যীশু নিস্তারপর্বের ভোজ উদ্যাপন করার জন্য যিরূশালেমে যান, যা মার্চের শেষ ও এপ্রিলের শুরুর দিকে ঘটে। মার্ক ১১-১৬ অধ্যায় সে বিষয়ে আমাদের জানায়। মার্কের পুস্তকের প্রথম ১০ অধ্যায় যীশুর ৩১/২ বছরের জীবন সম্পর্কে বলে। কিন্তু শেষ অধ্যায় কেবল এক সপ্তাহের একটু বেশি সময়ের ঘটনা বলছে! যীশুর জীবনের এই সময় সম্পর্কে লিখতে মার্ক প্রচুর সময় ব্যয় করছেন, কারণ তিনি আমাদের বোঝাতে চান যে, এই সময়টি অত্যন্ত গুরুত্বপূর্ণ।