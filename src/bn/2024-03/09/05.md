---
title:  ঈশ্বরকে ও মানুষকে আমাদের যে দেয়ঃ
date:   28/08/2024
---

`মার্ক ১২:১৩-১৭ পদ পড়ুন। এই গল্পে কি হচ্ছে? যীশু বাইবেলের কি সত্য শিক্ষা দিচ্ছেন?`

যিহূদী নেতারা যীশুকে আবার ফাঁদে ফেলতে চাইল। তারা তাঁকে উস্কে দিতে চাইল যেন যীশু রোমীয় সরকারকে কিংবা লোকদেরকে দোষারোপ করেন। অর্থাৎ, নেতারা যেন যীশুর সঙ্গে দ্বন্দ্ব বাধাতে পারে। তারা তাঁকে কর প্রদান সংক্রান্ত একটি প্রশ্ন করল। যীশুর সময়ে, কর প্রদান না করাটা ছিল রোমীয় সরকারের বিরুদ্ধে একটি অপরাধ।

যীশুর উত্তর ছিল এটা যে, যাকিছু রোমের প্রাপ্য, তা রোমকে দিতে হবে এবং যাকিছু ঈশ্বরের প্রাপ্য, তা ঈশ্বরকে দিতে হবে। এই উত্তর যীশুকে ফাঁদ থেকে রক্ষা করে। তাঁর উত্তর একটি গুরুত্বপূর্ণ শিক্ষাও দিয়ে থাকে। কর প্রদান করা এবং আমাদের সরকারকে সম্মান করাটা হচ্ছে আমাদের দায়িত্ব। “যেহেতু তাহারা ছিল রোমীয় ক্ষমতার অধীনে সেই হেতু তাহাদের এই কর্তব্য ছিল যে, তাহারা যে কর্তৃত্বের অধীন, সেই সমর্থন বশীভূত ইহা উৎকৃষ্টতর কর্তৃত্বের সহিত দ্বদ্ধ সৃষ্টি না করে। কিন্তু শান্তিপূর্ণভাবে দেশের আইনসমূহের বশীভূত থাকা সত্ত্বেও তাহাদের সর্বদা সর্ব বিষয়ে প্রথমে ঈশ্বরের প্রতি আনুগত্য প্রদর্শন করা উচিত।” -ঈলেন জি হোয়াইট, সর্ব-যুগের বাসনা, পৃষ্ঠা: ৬৩৬।

মার্ক ১২:১৮-২৭ পদে, যিহূদী নেতারা যীশুকে পুনরুত্থান বিষয়ে প্রশ্ন করে। এটি হচ্ছে সেই পুনরুত্থান যখন যীশু দ্বিতীয় আগমনে তাঁর লোকদের মৃত্যু থেকে তুলবেন। যিহূদী নেতাদের মধ্যে একটি দল ছিল যারা পুনরুত্থানে বিশ্বাস করত না; এই দলটিকে সদ্দূকী বলা হয়। সদ্দূকীরা যীশুকে সাত ভাই ও একজন স্ত্রীলো একটি দৃষ্টান্ত বলে। মোশির ব্যবস্থা বলে যে, একজন ব্যক্তি যদি সন্তান জন্মদানের পূর্বে মারা যায়, তবে তার ভাই অবশ্যই বিধবাকে বিয়ে করবে। আর, যে সন্তান জন্ম হবে, সে তার ভাইয়ের সন্তান বলে পরিচিত হবে (দ্বিতীয় বিবরণ ২৫:৫-১০)। তখন, সন্তানেরা মৃত ব্যক্তির ভূ-সম্পত্তি পাবে।

সদ্দূকীরা জানতে চায় যে, ঐ স্ত্রীলোকটি পুনরুত্থানে কার স্ত্রী হবে। যীশু দুটি ভাগে তাদের প্রশ্নের উত্তর দিলেন। প্রথমে, তিনি মৃতকে পুনরুত্থিত করার জন্য ঈশ্বরের শক্তি সম্পর্কে বলেন। পরে, যীশু বলেন যে, স্বর্গে কেউ বিয়ে করবে না। পরে, যীশু শিক্ষা দেন যে, পুনরুত্থান অবশ্যই হবে। যাত্রা ৩:১-২২ পদের দ্বারা এই শিক্ষাকে সমর্থন করেন। এই পদগুলোয়, ঈশ্বর বলেন যে, তিনি হলেন অব্রাহামের, ইস্হাকের ও যাকোবের ঈশ্বর। যীশু বলেন যে, এই পদটির অর্থ হল- অব্রাহাম, ইস্হাক ও যাকোব মৃত্যু থেকে উঠবেন। ঈশ্বর যদি অব্রাহামের, ইস্হাকের ও যাকোবের এবং এ যাবৎকালের ও ভবিষ্যত কালের মৃতদের ঈশ্বর হয়ে থাকেন, তাহলে তারা মৃত থাকতে পারে না।