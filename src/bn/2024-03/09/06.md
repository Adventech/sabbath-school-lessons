---
title:  সর্বাপেক্ষা গুরুত্বপূর্ণ আদেশ
date:   29/08/2024
---

`মার্ক ১২:২৮-৩৪ পদ পড়ুন। বন্ধু ভাবাপন্ন ব্যবস্থাবেত্তা কি গুরুত্বপূর্ণ প্রশ্ন করে? যীশুর কি উত্তর দেন?`

মার্ক লিখিত সুসমাচারে, বেশিরভাগ যিহূদী ধর্মীয় নেতারা যীশুর সঙ্গে তর্ক করেছে এবং তাঁকে সমর্থন করেনি। তবে, অবাক হবার কিছু নেই যে, একজন নেতা সত্যি-সত্যি যীশুর দেওয়া উত্তর শুনেছে এবং পছন্দ করেছে। যে নেতারা যীশুকে অবজ্ঞা করেছে, তাদের সামনে দাঁড়িয়ে যীশু সঙ্গে কথা বলার সাহস এই ব্যক্তির ছিল। নিঃসন্দেহে, এই ব্যবস্থাবেত্তার পক্ষে নীরব থাকাটা সহজ হত, এবং সে এটা প্রদর্শন না করতেও পারত যে, সে যীশুর সঙ্গে একমত। কিন্তু এ ব্যক্তি সেটা করল না।

ব্যবস্থাবেত্তা যীশুকে প্রশ্ন করল যে, কোন্ আজ্ঞাটি সর্বাপেক্ষা গুরুত্বপূর্ণ। যীশুর উত্তর ছিল সরল ও সাবলীল: তিনি দ্বিতীয় বিবরণ ৬:৪, ৫ পদের বক্তব্য তুলে ধরেন। সর্বাপেক্ষা গুরুত্বপূর্ণ আজ্ঞা হল- সমস্ত আত্মা, অন্তঃকরণ, মন ও শক্তি দিয়ে ঈশ্বরকে প্রেম করা। যীশু ব্যবস্থাবেত্তাকে দ্বিতীয় গুরুত্বপূর্ণ আজ্ঞাটিও বলেন: এবার যীশু লেবীয় পুস্তকের একটি পদ তুলে ধরলেন, পদটি প্রতিবেশিকে নিজের মত প্রেম করার কথা বলছে (লেবীয় ১৯:১৮)।

কখনও কখনও লোকেরা বিস্মিত হয়েছে যে, ঈশ্বর কীভাবে আমাদের প্রেম করার আজ্ঞা দিতে পারেন। আমরা যদি মোশির পুস্তকগুলোর লেখার সমকালীন পটভূমি বুঝতে পারি, তাহলে আমরা লেবীয় ও দ্বিতীয় বিবরণের আজ্ঞাগুলো ভালভাবে বুঝতে পারব। পুরাতন নিয়মের যুগে, লোকেরা অন্যদের সঙ্গে চুক্তিপত্র লিখত। তৎকালীন সমাজে ‘প্রেম’ শব্দটির দ্বারা লোকেরা এটা বুঝত যে, চুক্তিপত্রে সম্মতি সাপেক্ষে লেখা শর্তগুলো অবশ্যই মান্য করতে হবে। সুতরাং, ‘প্রেম’ শব্দটি বোঝায় যে, আমাদের কাজ ও আমাদের আচার-ব্যবহারের দ্বারা ঈশ্বরের প্রতি আমাদের আনুগত্য দেখাই।

ব্যবস্থাবেত্তা ছিল সৎ। সে যীশুর শিক্ষা বুঝতে পারত, এবং সে তা বলেছেও। যিহূদী ধর্ম নেতাদের দলের একজন ব্যক্তি যখন যীশুর কথায় সম্মতি দিয়েছে, তখন অন্য যিহূদী নেতাদের ভ্রুকুটি কেমন হয়েছিল, তা আমরা অনুমান করতে পারি! যীশুর সঙ্গে সম্মতি দিতে অন্য কেউ আগ্রহী ছিল না কিংবা অন্য কেউ সাহসী ছিল না। যীশু ব্যবস্থাবেত্তাকে বলেন যে, ঈশ্বরের স্বর্গরাজ্য থেকে সে দূরে নয়। কিন্তু ব্যবস্থাবেত্তাকে প্রথমে বুঝতে হত যে, যীশু কে ছিলেন, এবং তাঁকে অনুসরণ করতে হত।

`যেভাবে আমরা নিজেদেরকে প্রেম করি, তদ্রƒপ কীভাবে আমরা ঈশ্বরকে এবং আমাদের প্রতিবেশীদের প্রেম করতে পারি? এই কাজগুলো করতে ক্রুশ আমাদের কীভাবে শিক্ষা দেয়?`