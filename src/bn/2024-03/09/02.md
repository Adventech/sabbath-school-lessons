---
title:  যীশুর ন্যায় জীবন যাপন করা
date:   25/08/2024
---

`মার্ক ১১:১-১১ এবং সখরিয় ৯:৯, ১০ পদ পড়ুন। এই পদগুলো কি বিষয়ে কথা বলছে?`

গাধার পিঠে চড়ে যিরূশালেমে যাবার জন্য যীশু কীভাবে তাঁর দু’জন শিষ্যকে নিকটবর্তী একটি গ্রামে পাঠান, এ গল্পটির অর্ধাংশ সে-বিষয়ে বলছে। গাধা-বিষয়ক গল্পটি বলতে মার্ক কেন এতটা সময় ব্যয় করছেন?

উত্তরের দু’টি অংশ আছে। প্রথমে, এই গল্পটি আমাদের দেখায় যে, যীশু একজন পরাক্রমী ভাববাদী। দ্বিতীয়ত, যিরূশালেমে যীশুর যাত্রা হচ্ছে ঈশ্বরের পরিকল্পনার একটি অংশ। সখরিয় ৯:৯, ১০ পদে আমরা এই পরিকল্পনা সম্পর্কে পাই। সখরিয় ৯:৯, ১০ পদ সেই সব রাজাদের বিষয় বলছে যারা গাধায় চড়ে যিরূশালেমে প্রবেশ করেছে। এই পদগুলো আমাদের সেই সময়কে স্মরণ করতে সাহায্য করছে যখন শলোমনও একটি গাধায় চড়ে যিরূশালেমে প্রবেশ করেছিলেন (১ রাজাবলী ১:৩২-৪৮)। সে সময়ে, শলোমনের ভাই, আদোনিয়, শলোমনের সিংহাসন হরণ করার ষড়যন্ত্র করছিল।  কিন্তু দায়ূদ তৎক্ষণাৎ শলোমনকে রাজা বানানোর জন্য লোকদের নির্দেশ দিলেন।

“খ্রীষ্টের জন্মের পাুচশত বৎসর পূর্বে সখরিয় ভাববাদী কর্তৃক ইস্রায়েলদের রাজা আসিতেছেন বলিয়া ঘোষণা করা হইয়াছিল। এই ভাববাণী আজ পূর্ণ হইবে। যিনি এতদিন রাজকীয় সম্মান প্রত্যাখ্যান করিয়াছেন, তিনি আজ প্রতিজ্ঞাত উত্তরাধীকারীর ন্যায় দায়ূদের সিংহাসন যিরূশালেমে আসিলেন।” -ঈলেন জি হোয়াইট, সর্ব-যুগের বাসনা, পৃষ্ঠা: ৬০২।
যিরূশালেম মন্দিরটি পাহাড়ের ২৪০০ ফিট (৭৪০ মিটার) উঁচুতে নির্মাণ করা হয়েছিল। যীশুর সময়ে, শহরটিতে প্রায় ৪০০০০ থেকে ৫০০০০ লোক বাস করত। কিন্তু বসন্তকালে আরও অধিক লোক নিস্তারপর্বের ভোজ-উৎসব উদ্যাপন করতে যিরূশালেমে এসেছিল। শহরটি ২৫০ একর জায়গায় বিস্তৃত ছিল। ২৫০ একর জায়গার মধ্যে মন্দিরটি নির্মিত হয়েছিল ৩৭ একর জায়গায়। সুতরাং, গৌরবময় মন্দিরটি ছিল যিরূশালেমের সর্ব গুরুত্বপূর্ণ একটি অংশ।

যীশু যিরূশালেমের পূর্ব দিক দিয়ে প্রবেশ করেন। তিনি জলপাই পর্বতের ঢাল দিয়ে নামেন। পরে, তিনি হয়ত স্বর্ণময় ফটক দিয়ে প্রবেশ করেন এবং মন্দিরে যান। শহরের প্রত্যেকে যীশুর আগমনের ব্যাপারে উচ্ছ্বসিত ছিল। জনতার একটি ভীড় যীশুকে অনুসরণ করছিল এবং ‘হোশান্না’ বলে উচ্চধ্বণি করছিল। এই শব্দটি প্রথমে ‘এখন রক্ষা করুন’ অর্থ বহন করছিল। পরে, লোকেরা ‘ঈশ্বরের গৌরব হোক’ অর্থবোধক একটি শব্দ ব্যবহার করছিল।

গোপন রাখার সময় পেরিয়ে গেছে। এখন যীশু এমনভাবে যিরূশালেমে প্রবেশ করলেন যা প্রত্যেককে দেখায় যে, তিনি তাদের রাজা। যীশু মন্দিরে প্রবেশ করেন এবং মন্দির পরিত্যাগ করেন, কারণ সময় পেরিয়ে গিয়েছিল। পরে, যীশু ও তাঁর বারো জন শিষ্য বৈথনিয়া চলে যান। তাঁর নগর পরিত্যাগ করার মাধ্যমে একটি চমৎকার দিন শেষ হল। কিন্তু আগামী দিনটি হবে ভিন্ন।