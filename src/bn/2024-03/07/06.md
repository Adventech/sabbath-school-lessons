---
title:  নরকের সর্বাঙ্গ ব্যক্তি
date:   15/08/2024
---

`মার্ক ৯:৪২-৫০ পদ পড়ুন। এই পদগুলোয় যীশুর শিক্ষা কি? কোন্ শব্দগুলো শিক্ষাগুলোকে একত্রে সংযুক্ত করে?`

প্রথমে, আমরা হয়ত ভাবতে পারি যে, এই পদগুলো হচ্ছে যীশুর শিক্ষাগুলোর একটি সংকলন যা একত্রে সংযুক্ত নয়। যখন আমরা নিবিড় দৃষ্টি দেই, আমরা দেখি যে, প্রতিটি নতুন শিক্ষায় একটি বিশেষ শব্দ রয়েছে যা এটিকে পূর্ববর্তী শিক্ষার সঙ্গে সংযুক্ত করে। মার্ক ৯:৪২-৫০ পদ যীশুর শিক্ষাগুলো বোঝার জন্য তিনটি গুরুত্বপূর্ণ ধারণা ব্যবহার করছে: (১) ‘বিঘ্ন’ (২) ‘অগ্নি,’ এবং (৩) ‘লবণ।’

প্রথম শিক্ষাটি ক্ষুদ্রগণের বিষয়ে। ক্ষুদ্রগণ হচ্ছে নতুন খ্রীষ্টিয়ানদের একটি রূপক। ঈশ্বর তাঁর রাজ্যের শিক্ষাগুরু ও নেতাদেরকে নতুন খ্রীষ্টিয়ানদের প্রতি দায়িত্বশীল হতে বলছেন। শিক্ষাগুরু ও নেতাদের নতুন খ্রীষ্টিয়ানদের প্রতি বিশেষ যত্নশীল হতে হবে। একইভাবে, পুরাতন নিয়ম শিক্ষা দেয় যে, আমরা আমাদের সমাজের সেই সব লোকদের প্রতি যত্নশীল হব যাদের সাহায্য দরকার: বিধবা, অনাথ ও বিদেশী (বা শরণার্থী)। যীশু বলেন যে, এই নতুন খ্রীষ্টিয়ানদের মধ্য থেকে কাউকে পাপের পথে নিয়ে যাওয়া অপেক্ষা বরং কারও (বিঘ্নকারীর) সাগরে ডুবে মরা ভালো।

মার্ক ৯:৪২-৫০ পদে, যীশু কি আক্ষরিক অর্থে তার হাত কিংবা পা কেটে ফেলার কথা বলছেন? অথবা, তাদের চক্ষু উপড়ে ফেলার কথা বলছেন? এছাড়া, যীশু কি শিক্ষা দিচ্ছেন যে, নরক হচ্ছে একটি স্থান যেখানে লোকেরা অনন্তকাল ধরে পুড়বে? প্রথম প্রশ্নটির উত্তর হচ্ছে- ‘না।’ যীশু আমাদের দেহকে যাতনা দিতে বলছেন না। যিহূদীরা এই আচরণের বিরোধী ছিল (তুলনা করুন, দ্বিতীয় বিবরণ ১৪:১; ১ রাজাবলী ১৮:২৭, ২৮)। একটি গুরুত্বপূর্ণ শিক্ষা তুলে ধরার জন্য প্রভু রূপক ব্যবহার করছেন: আমরা হয়ত তার চেয়ে একটি হাত, পা কিংবা চোখ হারানোর বিষয়টিকে ভয়ংকর ভাবতে পারি, কিন্তু পাপ কাজ হচ্ছে তার চেয়ে বীভৎস!

দ্বিতীয় প্রশ্নটির উত্তরও হচ্ছে- ‘না।’ যীশু শিক্ষা দিচ্ছেন যে, লোকেরা অনন্তকাল আগুনে পুড়বে না। কীভাবে আমরা জানতে পারি? যীশুর দৃষ্টান্তে যারা স্বর্গে যাচ্ছে, সেই লোকদের কথা চিন্তা করুন। তারা কেবল এক চোখ, পা কিংবা হাত নিয়ে স্বর্গে প্রবেশ করছে। এবার, তাদের কথা ভাবুন যারা নরকে যাচ্ছে। তারা সুস্বাস্থ্য নিয়ে, সর্বাঙ্গে (দেহের সবগুলো অঙ্গ নিয়ে), নরকে প্রবেশ করছে। একজন সর্বাঙ্গী ব্যক্তি নরকে? বিষয়টা কি বিপরীত-মুখী হওয়া উচিৎ ছিল না? একজন সর্বাঙ্গী স্বাস্থ্যবান ব্যক্তি স্বর্গে যাবে। প্রসঙ্গটি বোঝানোর জন্য যীশু রসিকতা ব্যবহার করছেন। তিনি চান আমরা যেন জানি যে, পাপ হচ্ছে অত্যন্ত মন্দ। অনন্তজীবন হারানোর পূর্বে আমাদের একটি হাত, পা কিংবা চোখ হারানো ভালো!

নরকের অগ্নিশিখা অনন্তকালীন নয়। কিন্তু অগ্নিশিখা অনন্তকালিন মৃতকে পোড়াবে। অর্থাৎ, যে লোকেরা হারিয়ে যাচ্ছে, তারা অনন্তকাল পুড়বে না। কিন্তু তারা অনন্তকাল ধরে মৃতই থাকবে।