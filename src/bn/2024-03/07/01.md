---
title:  যীশু তাঁর শিষ্যদের শিক্ষা দেন, প্রথমাংশ
date:   10/08/2024
---

### শাস্ত্রপাঠ
মার্ক ৮:২২-৩০; ৮:৩১-৩৮; ৯:১-১৩; ৯:৩০-৪১; ৯:৪২-৫০।

> <p>মুখস্থপদ</p>
> “পরে তিনি আপন শিষ্যগণের সহিত লোকসমূহকেও ডাকিয়া কহিলেন, ‘কেহ যদি আমার পশ্চাৎ আসিতে ইচ্ছা করে, সে আপনাকে অস্বীকার করুক, আপন ক্রুশ তুলিয়া লউক, এবং আমার পশ্চাদ্গামী হউক।’” (মার্ক ৮:৩৪)।

মার্ক লিখিত সুসমাচারের প্রথম অর্ধাংশ আমাদের দেখায় যে, যীশু কে। তাঁর পরাক্রমপূর্ণ শিক্ষাদান ও আশ্চর্য কাজগুলো আমাদের বুঝতে সাহায্য করে যে, তিনি হলেন ত্রাণকর্তা।

মার্ক লিখিত সুসমাচারের দ্বিতীয় অর্ধাংশের শুরুতে যীশু তাঁর শিষ্যদের কাছে জানতে চান যে, তারা তাঁকে ‘কে’ হিসাবে বিশ্বাস করেন। পিতরের উত্তরের পর, যীশু ব্যাখ্যা করতে শুরু করেন যে, ত্রাণকর্তা হিসেবে তাঁর প্রতি কী ঘটবে।

মার্ক ৮ অধ্যায়ের শেষাংশ থেকে ১০ম অধ্যায় পর্যন্ত যীশু তাঁর শিষ্যদের শিক্ষা দেন যে, ত্রাণকর্তা হিসেবে তাঁর প্রতি কী ঘটবে। যীশু ক্রুশের বিষয় শিক্ষা দেন। পরে, তিনি তাঁর অনুসারীদের বিশেষ কিছু শিক্ষা দেন। অদ্য, আমাদের জন্য এই শিক্ষাগুলো অতীব গুরুত্বপূর্ণ।

যীশু ভিন্ন দু’জন অন্ধকেও সুস্থ করেন। মার্ক ৮ অধ্যায়ের মাঝামাঝি যীশু একজন অন্ধকে সুস্থ করেন এবং অন্য অন্ধটিকে তিনি ১৮ অধ্যয়ের শেষে সুস্থ করেন। এই আশ্চর্য কাজগুলো আমাদের যীশুকে অনুসরণ করা শিক্ষা দেয়। যখন আমরা যীশুকে অনুসরণ করি, ঈশ্বর তখন আমাদেরকে যীশুর বিষয় এবং তাঁর স্বরূপ (আসলে তিনি কে) সম্পর্কে অধিক আধ্যাত্মিক জ্ঞান দিবেন। তাঁর শিক্ষামালা আজও আমাদের সাহায্য করছে। তাঁর শিক্ষামালা আমাদের দেখাচ্ছে যে, যীশুকে অনুসরণ করার জন্য আমাদের কি করতে হবে; এবং আরও দেখচ্ছে যে, যখন আমরা তাঁকে অনুসরণ করব তখন কি আশীর্বাদ পাব।