---
title:  অতিরিক্ত আলোচনা
date:   16/08/2024
---

“সম্মানের পূর্বে নম্রতা। মনুষ্যদের সাক্ষাতে একটি উচ্চ পদ পূরণ করিবার নিমিত্ত ঈশ্বর সেইরূপ একজন কার্যকারীকে মনোনীত করেন যে, যোহন বাপ্তাইজকের ন্যায় ঈশ্বরের সাক্ষাতে একটি বিনীত স্থান গ্রহণ করে। সর্বাধিক শিশুসুলভ শিষ্যই হইতেছেন ঈশ্বরের কার্যে সর্বাধিক দক্ষ ও ফলপ্রদ কার্যকারী। স্বর্গীয় বাহিনী কেবল সে ব্যক্তির সহিত সহযোগিতা করিতে পারেন যে ব্যক্তি আত্ম-উন্নতির জন্য নয় বরং প্রাণ রক্ষা করিবার নিমিত্ত যত্নবান।” -ঈলেন জি হোয়াইট, সর্ব-যুগের বাসনা, পৃষ্ঠা: ৪৬৫।

“খ্রীষ্টের বিশ্বাসী কোন ব্যীক্তর বিশ্বাস দুর্বল হইলেও, এবং একটি শিশুর বিচলিত পদক্ষেপের ন্যায় তাহার পদক্ষেপ বিচলিত হইলেও, তাহাকে লঘু গণ্য করিতে হইবে না। যাহা কিছু আমাদিগকে অন্যের উপরে প্রাধান্য লাভে সহায়তা করে, সে শিক্ষা ও সংস্কৃতির হউক, চরিত্রের মহত্ত্ব, খ্রীষ্টিয় প্রশিক্ষণ এবং ধর্মীয় অভিজ্ঞতা হউক, যাহারা অপেক্ষাকৃত কম সুযোগ প্রাপ্ত, তাহাদের কাছে আমরা ঋণী; আর যতদূর আমাদের সাধ্যে কুলায়, আমাদের কর্তব্য তাহাদের পরিচর্যা করা। আমরা যদি বলবান হই, আমাদের কর্তব্য দুর্বলদিগের হাত তুলিয়া ধরা। মহিমার দূতগণ, যাহারা সর্বদা স্বর্গীয় পিতার শ্রীমুখ দর্শন করিয়া থাকেন, তাহারা তাঁহার ক্ষুদ্রতমদিগকে সেবা করিয়া পরম আনন্দ লাভ করিয়া থাকেন। আপত্তিকর চারিত্রিক বৈশিষ্ট্যসম্পন্ন কম্পমান প্রাণসমূহকে সেবা করাই তাহাদের বিশেষ দায়িত্ব। যেখানে সর্বাধিক প্রয়োজন, যাহারা স্বার্থের সহিত সর্বাধিক কঠোর সংগ্রামরত, তাহাদের সহিত, এবং যাহাদের পারিপার্শ্বিকতা সর্বদিক নৈরাশ্যজনক, তাহাদের সহিত দূতগণ সদা উপস্থিত। আর এই সেবায় পরিচর্যায় খ্রীষ্টের প্রকৃত অনুগামীরা সহযোগিতা প্রদান করিবে।” -ঈলেন জি হোয়াইট, সর্ব-যুগের বাসনা, পৃষ্ঠা: ৪৭০, ৪৭১।

**আলোচ্য প্রশ্নাবলী**:

`মার্ক ৮:২৭-২৯ পদ পড়ুন। কীভাবে আপনি অন্যদের কাছে স্বীকার করেন যে, আপনি যীশু খ্রীষ্টকে আপনার ব্যক্তিগত ত্রাণকর্তা হিসেবে বিশ্বাস করেন?`

`সফলতার বিষয়ে ঈশ্বরের মতাদর্শ এবং সফলতা বিষয়ে মানবের মতাদর্শ- উভয়ের মাঝে তুলনা করুন। দু’টির মাঝে পার্থক্য কতখানি? কোন্ ধরণের নারী ও পুরুষকে বেশিরভাগ লোকেরা গুরুত্বপূর্ণ বলে মনে করে থাকে? যাদের প্রতি এই পৃথিবীর লোকেরা মনোযোগ দেয় না কিংবা যাদেরকে লোকেরা হয়ত খুব বেশি পছন্দও করে না, এমন কোন্ ধরণের লোকদের ঈশ্বর সফল বিবেচনা করেন? সফলতা বিষয়ে পাপীদের ধারণা যে সত্যিই কতটা ভুল, সে-বিষয়ে আপনার উত্তর আপনাকে কি বলে?`