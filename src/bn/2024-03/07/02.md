---
title:  যীশু অন্ধলোককে সুস্থ করেন
date:   11/08/2024
---

`মার্ক ৮:২২-৩০ পদে যীশুর বিষয় এবং অন্ধলোককে সুস্থ করার বিষয় পড়ুন। সুস্থ করার জন্য যীশু কেন অন্ধ লোকটিকে দুই বার স্পর্শ করলেন? এই গল্প থেকে আপনি কি শিক্ষা পান?`

মথি, মার্ক, লূক ও যোহন কয়েক জন অন্ধের বিষয় বলেন, যাদের যীশু সুস্থ করেছেন। মার্ক ৮ অধ্যায়ে যীশু একজন অন্ধকে সুস্থ করেন। মার্ক ১০:৪৬-৫২ পদে, যীশু একজন অন্ধকে সুস্থ করেন, যার নাম হল বর্তীয়ময়। মথি দু’জন অন্ধের কথা বলেন (মথি ২০:২৯-৩৪)। যোহন ৯ অধ্যায়ের গল্পটি একজন জন্মান্ধকে যীশুর সুস্থ করার কথা বলেন। যীশু এই ব্যক্তিকে শীলোহ সরোবরে গিয়ে ধুতে বলেন।

কিন্তু মার্ক ৮ অধ্যয়ের গল্পে বিশেষত্ব রয়েছে। এই গল্পটি আমরা কেবল মার্কের পুস্তকে পাই। এই গল্পে যীশু একজন অন্ধকে সুস্থ করেন। তবে, এটিই যীশুর একমাত্র আশ্চর্যকাজ নয়, যেটির দুটি অংশ রয়েছে। যীশুর লোকটিকে দু’বার স্পর্শ করেন। গল্পের অংশ হিসেবে, যীশু লোকটির হাত ধরেন এবং তাকে গ্রামের বাইরে নিয়ে যান।

কিন্তু, সুস্থ করার জন্য যীশু তাকে কেন দু’বার স্পর্শ করেন? কারণ কি এই যে, যীশুর যথেষ্ট পরাক্রম শক্তি ছিল না? একটি শিক্ষা দেবার জন্য যীশু দু’বার স্পর্শ করেন। সুস্থকরণের আশ্চর্যকাজ হচ্ছে একটি জীবন্ত দৃষ্টান্ত। যীশু আমাদের দেখান যে, খ্রীষ্টিয়ান হিসেবে আধ্যাত্মিক জ্ঞানে বৃদ্ধি পেতে আমরা সময় নেই। এছাড়া, এই অংশের জন্য মার্কের লেখার ধরণ দেখুন (মার্ক ৮-১০)। একজন অন্ধকে যীশুর সুস্থ করার ঘটনা দিয়ে মার্ক এই অংশটির লেখা শুরু ও শেষ করছেন। অর্থাৎ, যীশু যখন অন্ধ লোকটিকে দৃষ্টি দেন, তখন তিনি আমাদের দেখান যে, তিনি আমাদেরকে এই ঘটনাটির অন্তর্নিহিত শিক্ষা ‘দেখতে’ কিংবা বুঝতে সাহায্য করবেন।

শিক্ষকরা প্রশ্ন পছন্দ করে। একটি বিষয় ছাত্র-ছাত্রীদের বোঝানোর জন্য শিক্ষকরা প্রশ্ন করে থাকে। মার্ক ৮ অধ্যায়ে, যীশু তাঁর শিষ্যদের প্রশ্ন করেন যে, তিনি কে। এর আগে যীশু তাদেরকে এই প্রশ্নটি করেননি। পিতর ছিলেন মন্দাত্মাবিহীন প্রথম ব্যক্তি যিনি ঘোষণা করেন যে, যীশু হলেন ত্রাণকর্তা। পিতর এই ঘোষণাটি দেবার পর, যীশু ব্যাখ্যা করতে শুরু করেন যে, তাঁকে ক্রুশে মৃত্যুবরণ করতে হবে।

যীশু কেন শিষ্যদেরকে এ-কথা কাউকে বলতে নিষেধ করেন যে, তিনি হলেন ত্রাণকর্তা? ব্যাপারটি কি তাঁর ঈশ্বরের রাজ্যের শুরুর বিপরীতে যায় না? যীশুর সময়ে, লোকেরা আশা করেছিল যে, ত্রাণকর্তা রোমীয় সরকারের বিরুদ্ধে যাবেন এবং তাদেরকে ইস্রায়েল দেশ থেকে বিতাড়িত করবেন। যীশু সে ধরণের ত্রাণকর্তা হবার জন্য আসেননি। সেহেতু, তিনি তাঁর শিষ্যদের কাউকে এ-কথা বলতে নিষেধ করলেন যে, তিনি কে।

`এমন কি কোন সময় আসে যখন বাইবেলের কিছু কিছু সত্য নিয়ে আমাদের কথা বলা উচিৎ হবে না? যদি এসে থাকে, তাহলে আমরা কেন ওগুলো নিয়ে কথা বলব না? এই গল্পটি কীভাবে আমাদের এই প্রশ্নগুলির উত্তর দিতে সাহায্য করে?`