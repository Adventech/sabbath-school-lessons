---
title:  যীশুকে অনুসরণ করার জন্য আমাদের অবশ্যই কি করতে হবে?
date:   12/08/2024
---

`মার্ক ৮:৩১-৩৮ পদ পড়ুন। তাঁকে অনুসরণ করার জন্য আমাদের অবশ্যই যা করতে হবে, তা যীশু আমাদের শিক্ষা দিচ্ছেন?`

শিষ্যরা এখন জানেন যে, যীশু হচ্ছেন ত্রাণকর্তা। এ বিষয়টি যীশুর সঙ্গে তাদের সম্পর্ক বদলে দিচ্ছে। পাঠক হিসেবে, এই তথ্য আমরা মার্ক লিখিত সুসমাচারের শুরু থেকে জানি (মার্ক ১:১)। অর্থাৎ, আমরা বিষয়টি এমনভাবে জানি যেভাবে তাঁর মূল শিষ্যরা জানতেন না।

তাঁকে অনুসরণ করার জন্য যীশু যখন প্রথম লোকদের আহ্বান জানান, তিনি তাদেরকে প্রতিজ্ঞা করেন যে, তিনি তাদের ‘মানুষ’ ধরা শিক্ষা দেবেন (মার্ক ১:১৭)। যীশু তাদেরকে কোন ভবিষ্যত সঙ্কট কিংবা কঠিন সময় সম্পর্কে বলেননি যা তাঁকে অনুসরণ করা জন্য লোকদের মোকাবিলা করতে হবে। কিন্তু শিষ্যরা এখন জানেন যে, আসলে যীশু কে। অর্থাৎ, যীশু তাদেরকে কারণ বলছেন যে, ঈশ্বর তাঁকে এই পৃথিবীতে প্রেরণ করেছেন। যীশুকে অবশ্যই যাতনা সহ্য করতে হবে। তাঁকে অবশ্যই অগ্রাহ্য ও হত/নিহত হতে হবে। অতঃপর, তিনি তিন দিন পর মৃত্যু থেকে উঠবেন।

এই সংবাদটি চিত্তাকর্ষক। কিছু সময় আগের একটি ঘটনায়, পিতর স্বীকার করেছিলেন যে, যীশু হলেন ত্রাণকর্তা। এখন, যীশু যাতনাভোগ ও মৃত্যুবরণের কথা বলায়, পিতর যীশুকে এক পাশে নিয়ে যাচ্ছেন এবং ভর্ৎসনা করছেন। যীশু পিতরকে তীক্ষ্ণ কথা বলছেন যা পিতরের অন্তর দগ্ধ করছে। যীশু বলছেন যে, পিতর হলেন শয়তান, এবং তাকে তাঁর কাছ থেকে দূরে সরতে বলছেন। যীশু কেন পিতরের সঙ্গে এভাবে কথা বলছেন? কারণ, পিতরের কথা ও চিন্তা যীশুর জীবনের জন্য ঈশ্বরের পরিকল্পনার সঙ্গে সঙ্গতিপূর্ণ নয়।

“পিতর তাঁহার প্রভুকে ভালবাসিতেন; কিন্তু যীশুকে তাঁহার দুঃখভোগ হইতে রক্ষা করিবার নিমিত্ত পিতরের ঐকান্তিক বাসনা এইভাবে প্রকাশ করাতে যীশু পিতরের প্রশংসা করেন নাই। পিতরের কথাগুলো এইরূপ ছিল না, যাহা যীশুর সম্মুখস্থ আসন্ন মহা পরীক্ষায় সংকটে সহায়তা কিম্বা সান্ত্বনা করিবে। সেগুলো না ছিল একটি হারানো পৃথিবীর প্রতি ঈশ্বরের অনুগ্রহমূলক উদ্দেশ্যের সহিত সংগতিপূর্ণ, না ছিল, যীশু তাঁহার স্বীয় আদর্শ দ্বারা আত্ম-ত্যাগের যে শিক্ষা দিতে আসিয়াছিলেন, সেই শিক্ষার সহিত সংগতিপূর্ণ।” -ঈলেন জি হোয়াইট, সর্ব-যুগের বাসনা, পৃষ্ঠা: ৪৪২।

যীশু চান তাঁর শিষ্য ও অনুসারীরা তাঁর ক্রুশ বহন করুক ও তাঁকে অনুসরণ করুক। ক্রুশ ছিল রোমীয়দের চাপিয়ে দেওয়া মর্মান্তিক মৃত্যুদণ্ড। প্রত্যেকে ক্রুশদণ্ড থেকে রেহাই পেতে চাইত। তাহলে, লোকেরা কেন যীশুর প্রতি তাদের ভালবাসা প্রকাশের জন্য একটি প্রতীক হিসেবে ক্রুশ ব্যবহার করবে?

খ্রীষ্টিয় বিশ্বাসের ক্ষেত্রে, আমরা যীশুর জন্য অনেক কিছু পরিহার করি। তিনি আমাদের অনন্তজীবনের উপহার দিচ্ছেন। আমরা যদি এই জীবনে সমস্তকিছু লাভ করি এবং অনন্তজীবন হারাই, তাহলে আমাদের কিছুই রইল না।

`আপনার জীবন কীভাবে যোহন ১২:২৫ পদে বর্ণীত বাইবেলের সত্য প্রদর্শন করছে?`