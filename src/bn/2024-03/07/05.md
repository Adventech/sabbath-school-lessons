---
title:  সর্বাপেক্ষা কে শ্রেষ্ঠ?
date:   14/08/2024
---

`মার্ক ৯:৩০-৪১ পদে যীশু ও তাঁর শিষ্যদের মধ্যকার কথপোকথন পড়ুন। যীশুর মৃত্যু ও পুনরুত্থান বিষয়ে যীশুর দ্বিতীয় বক্তৃতাটিতে কি ভিন্নতা ছিল? (মার্ক ৮:৩১ পদের সঙ্গে তুলনা করুন।) এছাড়া, শিষ্যরা কি নিয়ে বিতর্ক করছিলেন? যীশু তাদের কি শিক্ষা দিচ্ছেন?`

তাঁর মৃত্যু সম্পর্কে যীশুর প্রথম বক্তৃতায়, তিনি সেই সব লোকদের সম্বন্ধে বলেন যারা তাঁকে অগ্রাহ্য করবে ও হত্যা করবে। তাঁর দ্বিতীয় প্রচারে, যীশু তাঁর শিষ্যদের বলেন যে, কেউ একজন তাঁকে তাঁর শত্রুদের হাতে বিক্রি করবে। যীশু নাম বলেননি যে, কে বিক্রি করবে। কিন্তু পাঠকরা জানেন যে, এ কাজটি যিহূদা করবে, কারণ মার্ক তার পুস্তকে আগেই বলছেন (মার্ক ৩:১৯ পদ পড়ুন)। আবার, প্রভু বলেন যে, তাঁকে হত/নিহত হতে হবে এবং তাঁকে তিন দিন পর পুনরুত্থিত হতে হবে। কিন্তু তাঁর শিষ্যরা আসলে প্রথম ঘোষণাটি যতটা শুনতে চেয়েছেন, এই ঘোষণাটি ততটা শুনতে চাননি।

মার্ক ৮:২৭ পদে, যীশু গালীল সাগরের উত্তরে কৈসরিয়া-ফিলিপী অঞ্চলে ছিলেন। মার্ক ৯:৩০ পদে, যীশু গালীলের ভিতর দিয়ে যান। মার্ক ৯:৩৩ পদে, যীশু একাকী কফরনাহূমে প্রবেশ করেন। তাঁর বারো জন শিষ্য তাঁর থেকে অনেক পেছনে ছিলেন। যীশু যে ঘরে ছিলেন, শিষ্যরা যখন সেই ঘরে উপস্থিত হন, তখন যীশু তাঁর শিষ্যদের কাছে জানতে চান যে, তারা পথে কি নিয়ে কথা বলছিলেন। প্রথমে কেউ কিছু বললেন না। তাদের আলোচনার বিষয় ছিল এটা যে, তাদের মাঝে কে সর্বাপেক্ষা প্রধান ব্যক্তি হবেন।

যীশু তাঁর শিষ্যদেরকে ঈশ্বরের রাজ্যের বিষয়ে একটি গুরুত্বপূর্ণ শিক্ষা দেন। প্রথমে, আপনি যদি ঈশ্বরের রাজ্যে সর্বাপেক্ষা প্রধান ব্যক্তি হতে চান, তাহলে আপনাকে একজন দাস/পরিচারক হতে হবে। পরে, তিনি তাঁর কথাগুলো একটি দৃষ্টান্ত দিয়ে বোঝান। যীশু দলটির মাঝে একটি শিশুকে দাঁড় করান। প্রাপ্ত বয়ষ্ক লোকদের একটি বড় দলের মাঝখানে যদি কোন শিশুকে দাঁড় করানো হয়, তবে বেশিরভাগ শিশুই ভয় পাবে। কিন্তু যীশু শিশুটিকে তাঁর বাহুতে তুলে নিলেন। শিশুটি স্বস্তি পেল। যীশু তাঁর শিষ্যদের শিক্ষা দেন যে, তোমরা যদি শিশুকে গ্রহণ কর, তবে তোমরা যীশুকে গ্রহণ করছ। তোমরা যদি যীশুকে গ্রহণ কর, তবে তোমরা তাঁর পিতাকে গ্রহণ করছ। অর্থাৎ, একটি শিশু, যে কখনও নিজেকে প্রধান ভাবে না, সে-ই ঈশ্বরের সঙ্গে সংযুক্ত।

যোহন যীশুকে যিহূদী জনগোষ্ঠির বাইরের একজন বিদেশী সম্পর্কে জিজ্ঞেস করেন। যীশু গুরুত্বপূর্ণ শিক্ষা দেন যে, যারা আমাদের অভিলক্ষ্যের বিরুদ্ধে নয়, তারা হচ্ছে আমাদের পক্ষে। প্রভু বলেন যে, আমরা যখন লোকদের সাহায্য করি, স্বর্গের ঈশ্বর সর্বদা তা দেখেন, এমননি তা কোন ছোট সাহায্য হলেও।

`কে প্রধান, সে বিষয়ে বাইবেল কি শিক্ষা দেয়? কীভাবে আপনি বাইবেলের সত্য মোতাবেক জীবন যাপনের চেষ্টা করে থাকেন?`