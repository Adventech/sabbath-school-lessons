---
title:  কুকুরদের জন্য গুঁড়াগাঁড়া
date:   06/08/2024
---

`মার্ক ৭:২৪-৩০ পদের ঘটনাটি পড়ুন। এই ঘটনা থেকে আমরা কি গুরুত্বপূর্ণ শিক্ষা লাভ করতে পারি?`

মার্ক ৭:২৪-৩০ পদের ঘটনাটি কিছু জটিল প্রশ্ন টেনে আনে। সর্বোপরি, যীশু কেন এই স্ত্রীলোকটিকে কুকুরের সঙ্গে তুলনা করলেন?

মার্ক ৭:২৭ পদে, যীশু বলেন যে, সন্তানদের আগে খাওয়াতে হবে। সুতরাং, সন্তানেরা যদি ‘প্রথমে’ হয়, তাহলে অবশ্যই আরেকটি দল অবশিষ্ট থাকবে যারা ‘দ্বিতীয়তে’ হবে, ঠিক? যীশু একটি বিশেষ ধরণের শব্দ ব্যবহার করছেন: ‘কুকুর’ কিংবা ‘ছোট কুকুর।’ এই বিশেষ ধরণের শব্দটি কুকুর ছানা বোঝায় না। যীশুর ব্যবহৃত ‘কুকুর’ শব্দটি সেই কুকুরকে বোঝাচ্ছে যেটির ঘরের ভিতরে আসার অনুমতি আছে। রাস্তার কুকুরদের ভেতরে প্রবেশের অনুমতি নেই। ভেতরে আসার অনুমতিপ্রাপ্ত ‘কুকুর’ কথাটি স্ত্রীলোকটিকে আশা দিল।

“কিন্তু স্ত্রীলোকটি উত্তর করিয়া তাঁহাকে কহিল, ‘হাঁ, প্রভু, আর কুকুরেরাও মেজের নিচে ছেলেদের খাদে্যর গুঁড়াগাঁড়া খায়’” (মার্ক ৭:২৮)।

স্ত্রীলোক কীভাবে এতটা সাহসী উত্তর দিতে পারল? নিঃসন্দেহে, তার মেয়ের জন্য তার ভালবাসাই তাকে সাহসে পূর্ণ করেছিল। কুকুরের বিষয়ে যীশুর কথাগুলো তাকে আশা দিয়েছিল, কারণ কথাগুলো স্ত্রীলোকটিকে দেখিয়েছিল যে, সে ঘরের ভেতরে আসতে পারা একটি কুকুরের তুল্য। কুকুর টেবিলের নীচে প্রভুর পায়ের কাছে থাকে। একইভাবে, স্ত্রীলোকটি যীশুর পায়ে পড়েছিল। সেখানে, তিনি তার মেয়ের জন্য তাঁর সাহায্য যাচ্ঞা করেছিল। মেঝের উপরে যে-খাবারগুলো পড়ে যায়, সেগুলো আহারের অনুমতি কুকুরের ছিল। একইভাবে, কুকুরের যেটি পাবার অনুমোদন রয়েছে, স্ত্রীলোকটি কিন্তু সেটাই যাচ্ছে।

স্ত্রীলোকটির দেওয়া উত্তর তার বিশ্বাস প্রকাশ করে। সে চাচ্ছিল যীশু যেন তার ঘরে থাকা তার কন্যাটিকে সুস্থ করেন। স্ত্রীলোকটি জানত যে, এই আশ্চর্যকাজটি যীশুর কাছে খুবই সহজ। সে কারণে, স্ত্রীলোকটি এই আশ্চর্য কাজটিকে খাবারের গুঁড়াগাঁড়ার সঙ্গে তুলনা করল। স্ত্রীলোকটি বলেছিল যে, এই আশ্চর্য কাজটি করা যীশুর জন্য খুব সহজ হবে, কারণ তিনি পরাক্রমশালী। যীশুর পরাক্রমী শক্তির কাছে স্ত্রীলোকটির সমস্যা ছিল অতিক্ষুদ্র গুঁড়াগাঁড়ার মত।

“যীশু দেখালেন যে, স্ত্রীলোকটি ইস্রায়েলের মাঝে আর বিদেশী থাকলো না। সে ছিল ঈশ্বরের এক সন্তান এবং তাঁর পরিবারের অংশ। একজন সন্তান হিসেবে, সে পিতার সেই উপহার পেতে পারে যা তিনি তাঁর সন্তানদের দিয়ে থাকেন।” -ঈলেন জি হোয়াইট, দি ডিজায়ার অব্ এজেস, পৃষ্ঠা: ৪০১।