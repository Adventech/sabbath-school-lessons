---
title:  অতিরিক্ত আলোচনা
date:   09/08/2024
---

“পূরাকালের ন্যায়, অদ্যও আমাদের প্রভুর অনুগামীদের মধ্যে এই খল, প্রতারণাপূর্ণ পাপ কতই না ব্যাপকভাবে বিরাজমান! আপনাকে উন্নত করিবার গুপ্ত বাসনা দ্বারা কতবারই না খ্রীষ্টের প্রতি আমাদের পরিচর্যাকে, এবং পরস্পরের সহিত আমাদের যোগাযোগ, আদান-প্রদান ক্ষতিগ্রস্ত হইয়াছে! আত্ম-অভিনন্দনমূলক চিন্তা, এবং মানবিক অনুমোদন লাভের বাসনা কত সজাগ! বাসনাই ঐশ্বরিক বিধিসমূহের পরিবর্তে মানবিক মতবাদ এবং পরস্পরাগত বিধি প্রতিষ্ঠিত করিতে প্রবৃত্ত করে। তাঁহার আপন শিষ্যগণের প্রতি খ্রীষ্টের সতর্কবাণী উক্ত হইয়াছে, ‘তোমরা সতর্ক হও, ফরীশী ও সদ্দূকীদের তাড়ী হইতে সাবধান থাক’ (মার্ক ৮:১৫)।”

“খ্রীষ্টের ধর্ম আপনা হইতেই অকৃত্রিম, ছলনাহীন, খাঁটি, প্রতারণামুক্ত, ঈশ্বরের মহিমার নিমিত্ত উদ্যোগই একমাত্র উদ্দেশ্য যাহা পবিত্র আত্মা দ্বারা রোপিত হয়; আর কেবলমাত্র আত্মার ফলপ্রদ কার্যসাধনই এই প্রকার প্রেরণা স্থাপন করিতে পারে। একমাত্র ঈশ্বরের ক্ষমতাই স্বার্থচেষ্টা এবং কপটতা নির্বাসিত করিতে পারে। এই পরিবর্তনই তাঁহার কার্যের চিহ্ন। যে বিশ্বাস আমরা গ্রহণ করি, তাহা যখন স্বার্থপরতা ও কপটতা বিনষ্ট করে, যখন ইহা আমাদিগকে আপনাদের মহিমা নয় বরং ঈশ্বরের মহিমার নিমিত্ত যত্নবান হইতে প্রবৃত্ত করে, তখনই আমরা জানিত পারি যে, ইহা সঠিক পদ্ধতিসম্মত। খ্রীষ্টের প্রধান সুর ছিল, ‘পিতঃ তোমার নাম মহিমান্বিত কর’ (যোহন ১২:২৮)। আর আমরা যদি তাঁহার অনুগামী হই তবে ইহাই হইবে আমাদের জীবনের প্রধান সুর। তিনি আমাদিগকে আজ্ঞা দেন, ‘তিনি যেরূপ চলিতেন, তদ্রƒপ চলিতে’ (১ যোহন ২:৬)। আর ‘আমরা ইহাতেই জানিতে পারি যে, তাঁহাকে জানি, যদি তাঁহার আজ্ঞা সকল পালন করি’ (১ যোহন ২:৩)।” -ঈলেন জি হোয়াইট, সর্ব-যুগের বাসনা, পৃষ্ঠা: ৪৩৩, ৪৩৪।

**আলোচ্য প্রশ্নাবলী**:

`একজন খ্রীষ্টিয়ান হিসেবে, আপনার অন্তর পরিষ্কার রাখার জন্য আপনি কি করেন?`

`আপনার সমাজের ‘অশুচি’ মানুষ কারা? তাদের সঙ্গে সুসমাচার সহভাগ করার জন্য আপনি কি করতে পারেন?`

`প্রতিবেশিদের কাছে ক্ষুদ্র পরিসরে যীশুর সুসমাচার সহভাগ করার জন্য আপনি এবং আপনার ক্লাশের সভ্যসভ্যারা কি করতে পারেন?`