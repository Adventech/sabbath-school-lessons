---
title:  ‘যাহা যাহা মনুষ্য হইতে বাহির হয়’
date:   03/08/2024
---

### শাস্ত্রপাঠ
মার্ক ৭:১-১৩; ১৪-১৯; ২৪-৩০; ৩১-৩৭; ৮:১১-১৩।

> <p>মুখস্থপদ</p>
> “মনুষ্যের বাহিরে এমন কিছুই নাই, যাহা তাহার ভিতরে গিয়া তাহাকে অশুচি করিতে পারে; কিন্তু যাহা যাহা মনুষ্য হইতে বাহির হয়, সেই সকলই মনুষ্যকে অশুচি করে” (মার্ক ৭:১৫, ১৬)।

এ সপ্তাহে আমরা মার্ক ৭ অধ্যায় এবং ৮ অধ্যায়ের প্রথমার্ধ পড়ব। মার্ক ৭ অধ্যায়ের শুরুতে, যীশু যিহূদী নেতাদের ক্রোধান্বিত করছেন, কারণ তিনি তাদের ভ্রান্ত ধর্মীয় মতবাদ ও শিক্ষামালা প্রত্যাখ্যান করেছেন। বর্তমান খ্রীষ্টিয় জীবনের জন্য যাকিছু অত্যন্ত গুরুত্বপূর্ণ, সেগুলোকে সমর্থন দেবার মাধ্যমে যীশু ঐ বিষয়গুলো প্রত্যাখান করছেন। এ সপ্তায় আমরা জানব যে, সেগুলো কী।

পরে যীশু একটি রূপক বলেন। এটি লোকদেরকে সত্য বুঝতে সাহায্য করে।

এই ঘটনাগুলোর পর, যীশু সোর ও সীদোন অঞ্চলে যান। সেখানে তিনি একজন স্ত্রীলোকের দেখা পান; স্ত্রীলোকটি মথি, মার্ক, লূক কিংবা যোহনের সুসমাচারে উল্লিখিত একমাত্র স্ত্রীলোক, যেকিনা যীশুর সঙ্গে তর্ক করে এবং জয়ী হয়! স্ত্রীলোকটি যা চেয়েছিল, যীশু তাকে তা দিলেন, কারণ স্ত্রীলোকটির বিশ্বাস ছিল অটল।

মার্ক ৭ অধ্যায়, আশ্চর্য কাজের বিষয়ে আমাদের একটি গুরুত্বপূর্ণ শিক্ষা দেয়। আশ্চর্য কাজগুলো ছিল অসাধারণ। কিন্তু বাইবেলের সত্যের প্রতি অন্তঃকরণ উন্মুক্ত করার জন্য কেবল ওগুলো যথেষ্ট নয়। কেবল ইস্রায়েলের আত্মিক নেতাদের দেখুন। তাদের প্রতি যীশুর আশ্চর্য কাজ কত মহৎইনা ছিল, ঠিক? তবু তারা যীশুকে অগ্রাহ্য করেছিল।

মার্ক ৮ অধ্যায়ে, আমরা দেখব যে, মানবের শিক্ষা ও নীতিমালার জন্য রুটি কীভাবে একটি প্রতীক হতে পারে। এ সপ্তাহের গল্পগুলো ধর্মীয় জীবন ও আরাধনার বিষয়ে গুরুত্বপূর্ণ শিক্ষা বহন করে থাকে।