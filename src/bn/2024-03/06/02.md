---
title:  ঈশ্বরের আজ্ঞার সঙ্গে মানবীয় শিক্ষামালার তুলনা
date:   04/08/2024
---

`মার্ক ৭:১-১৩ পদ পড়ুন। এই পদগুলো থেকে আমরা বাইবেলের কি গুরুত্বপূর্ণ শিক্ষা গ্রহণ করতে পারি?`

আপনার মনে কয়েকটি শিশুর ছবি আঁকুন, যেখানে তারা শাব্বাথ স্কুলে এই পদগুলো পড়ছে। যখন তারা বাড়ি ফিরছে, তারা তাদের মাকে বলছে যে, খাবার আগে তাদের আর হাত ধোয়ার দরকার নেই, কারণ যীশু এ কথা বলেছেন! কিন্তু গল্পটি জীবাণু কিংবা সুস্থাস্থ্য বিষয়ক নয়।

যীশুর সময়ে, বহু যিহূদী অন্তঃকরণ পরিষ্কার রাখা নিয়ে সচেতন থেকেছে। অতীতে, আত্মিক নেতারা হাত ধোয়ার ব্যাপারে একটি নিয়ম করেছিল। অন্তঃকরণ ভিতর থেকে পরিষ্কার রাখার জন্য নেতারা প্রত্যেককে তাদের হাত ধোয়ার নির্দেশ দিয়েছিল। মোশির সময়ে, কেবল যাজকদের এই আদেশ মান্য করতে হত (যাত্রা ৩০:১৭-২১)। যীশুর সময়ে, এ নিয়ম প্রত্যেককে মান্য করতে হত। সুতরাং, যীশুর শিষ্যরা যখন এই নিয়ম ভাঙ্গেন, তখন যিহূদী নেতারা যীশুর কাছে অভিযোগ জানায়।

যীশু যিশাইয় পুস্তকের একটি জোরালো বাইবেল-উদ্ধতি দিয়ে তাদের অভিযোগের জবাব দেন (যিশাইয় ২৯:১৩)। এই পদে, যিশাইয় সেই সকল যিহূদীদের ভর্ৎসনা করেন, যারা মুখে বলে যে, তারা ঈশ্বরকে সম্মান করে কিন্তু তাঁর আজ্ঞা পালন করে না। যিশাইয় সেই সকল যিহূদীদের ভর্ৎসনা করছেন, যারা ঈশ্বরের আজ্ঞা সরিয়ে মানুষের তৈরি নিয়ম বলবৎ করছে।

যিহূদীদের প্রতি তাঁর উত্তরে যীশু আমাদের পিতামাতাদের সমাদর করার বিষয়টিও অন্তর্ভুক্ত করছেন (যাত্রা ২০:১২)। আমাদের বৃদ্ধ বয়সী পিতা-মাতদের যত্ন করতে হবে। যীশু এই শিক্ষাকে এমন একটি ধর্মীয় শিক্ষার সঙ্গে তুলনা করছেন যেটি ঈশ্বরকে একটি উপহার দেবার জন্য কোন ব্যক্তিকে অনুমোদন দেয়। (ব্যবহৃত উপহার শব্দটি গ্রিক ভাষার ‘কোরবান’ শব্দ থেকে এসেছে।) ধর্মীয় নেতারা ঈশ্বরকে উপহার দেবার জন্য একজন ব্যক্তিকে অনুমোদন দিত, কিন্তু তা নিজেদের জন্যই ব্যবহৃত হত। একই সঙ্গে, লোকেদের ক্ষেত্রে, যিহূদী নেতারা সেই সকল বৃদ্ধ পিতামাতাদের প্রসঙ্গ এড়িয়ে যেত, যারা ছিল বৃদ্ধ এবং যাদের এই উপহার দরকার ছিল। আপনি কি এই নিয়ম পালনে আগ্রহী একজন যুবকের এবং তার বৃদ্ধ অভিভাবকের মধ্যকার এই কথোপকথনটি মনের মধ্যে কল্পনা করতে পারেন? যুবকটি হয়ত বলছে যে, “আমি দুঃখিত, বাবা। তোমাদের সাহায্য করতে আমি সত্যিই ভালবাসি, কিন্তু আমি তো আমার অর্থ-কড়ি মন্দিরে দিয়ে দিয়েছি।”

যীশু এ ধরণের ভ্রান্ত ধর্মীয়-শিক্ষার বিরোধিতা করেন। যিহূদীরা তাদের মানব-প্রণীত নিয়মগুলো বাইবেলের ঊর্ধ্বে তুলে ধরেছিল। যখন তারা এটি করেছে, তখন তারা ঈশ্বরের বিরুদ্ধে পাপ করেছে।

যীশু এটা মেনে নিচ্ছেন না যে, মানব-প্রণীত নিয়মগুলো অত্যাবশ্যক কিংবা তা ঈশ্বরের পরিকল্পনার অংশ। যীশুর জবাব আমাদের দেখায় যে, তিনি ঈশ্বরের ব্যবস্থাকে সমর্থন করেন এবং মানব-প্রণীত নিয়মের সমর্থন করেন না (আরও দেখুন, মার্ক ১:৪৪; ৭:১০-১৩; ১০:৩-৮; ১২:২৬, ২৯-৩১)।