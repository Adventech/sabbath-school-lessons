---
title:  মন্দ রুটি থেকে সাবধান!
date:   08/08/2024
---

`মার্ক ৮:১১-১৩ পদে, যীশু ও যিহূদী নেতাদের মধ্যকার কথোপকথন পড়ুন। নেতারা কি বলেছিল যা যীশুকে হতাশ করেছিল?`

তিনি যে ঈশ্বর ছিলেন, সেটা দেখানোর জন্য যীশু আশ্চর্যকাজ করেননি। যীশু কেন তা করেননি, সেটা বোঝার জন্য আমাদের অবশ্যই মার্ক ৩ অধ্যায়ের শেষে যীশুর বলা কথাগুলো স্মরণ করতে হবে। এই অধ্যায়ের শেষে, যীশু পবিত্র আত্মার বিরুদ্ধে পাপ সম্পর্কে বলেন। লোকেরা যা দেখছে, তা যখন তারা অস্বীকার করে, তখন আরেকটি আশ্চর্যকাজ তাদের তুষ্ট/সম্মত করবে না। যারা বিশ্বাস করতে না চায়, আশ্চর্যকাজ তাদেরকে সম্মত করাতে পারে না।

`শিষ্যরা কি ভুলে গিয়েছিল? যীশু তাদেরকে কি শিক্ষা দিতে চাইলেন? উত্তরের জন্য মার্ক ৮:১৪-২১ পদ পড়ুন।`

যীশু তাঁর শিষ্যদেরকে যিহূদী নেতাদের ও হেরোদের ‘তাড়ীর’ বিরুদ্ধে সাবধান করেন। পাউরুটি ফোলানোর জন্য তাড়ী/ইষ্ট যুক্ত করা হয়। এই তাড়ী কি, যে বিষয়ে যীশু বলছেন? ‘তাড়ী’ হচ্ছে শিক্ষামালার একটি রূপক (মথি ১৬:২১ পদের সঙ্গে তুলনা করুন)।

কিন্তু শিষ্যরা বুঝতে পারলেন না যে, যীশু কি বিষয়ে বলছেন। তারা মনে করেছিলেন যে, যীশু সত্যিকার অর্থে রুটি কেনার কথা বলছেন! বোঝার সাহায্যার্থে যীশু শিষ্যদের কিছু প্রশ্ন করেন। যীশু হতাশ ছিলেন যে, তাঁর শিষ্যরা তাঁর আসার উদ্দেশ্য বুঝতে ব্যর্থ ছিলেন। যারা বুঝতে পারে না, তাদের ব্যাপারে তিনি মার্ক ৪:১০-১২ পদে যা বলছেন, তা বুঝতে যীশুর কথাগুলো আমাদের সাহায্য করে। তাঁর শিষ্যরা যেন তাদের ভুল বুঝতে পারে, সে-জন্য যীশু ভর্ৎসনা -বাক্য প্রয়োগ করেন।

মার্ক ৮:১৯, ২০ পদে, ৫০০০ এবং ৪০০০ লোককে খাওয়ানোর পর কত ঝুড়ি রুটি অবশিষ্ট ছিল, সে সম্পর্কে যীশু শিষ্যদের প্রশ্ন করেন (মার্ক ৮:১-১০)। দুটো গল্পের দ্বারাই শিষ্যদের শিক্ষা নেওয়া উচিত ছিল যে, কত বেশি কিংবা কত কম আছে, সেটা ঈশ্বরের কাজের জন্য কখনই কম না। মার্ক ৮:২১ পদে, যীশু একটি শেষ প্রশ্ন করেন: “তিনি তাঁহাদিগকে কহিলেন, ‘তোমরা কি এখনও বুঝিতে পারিতেছ না?’” দেখুন, যীশুর সঙ্গে থেকে শিষ্যরা ইতোমধ্যে সবই দেখেছেন, ঠিক? তাহলে, এত সব অভিজ্ঞতা লাভের পরও কেন তারা অবুঝ থাকলেন?

`তাঁর প্রতি এবং তাঁর প্রেমের প্রতি আস্থা রাখার জন্য ঈশ্বর যে-সকল প্রমাণ দিচ্ছেন, সেগুলো নিয়ে ধ্যান করুন। ঈশ্বর আমাদের প্রচুর প্রমাণ দিচ্ছেন, ঠিক? তাহলে, আমরা কেউ কেউ এখনও কেন সন্দেহ রাখছি?`