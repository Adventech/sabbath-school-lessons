---
title:  এক জন বধির তোৎলা
date:   07/08/2024
---

`মার্ক ৭:৩১-৩৭ পদ পড়ুন। যীশুর কাছে কাকে আনা হয়েছিল? এই লোকটির জন্য যীশু কি করলেন?`

যীশু সোর ও সীদোন অঞ্চল থেকে গালীলে ফিরে এলেন। যীশু সোর থেকে উত্তরে, সীদোন থেকে উঁচু অঞ্চলে গেলেন। পরে তিনি নিম্নাঞ্চলে নেমে গেলেন, যেটি ছিল গালীল সাগর থেকে উত্তর-পূর্বে। শেষে, যীশু সাগরের কাছে উপস্থিত হলেন। গালীল অঞ্চলে ফিরে আসতে যীশুর হয়ত দীর্ঘদিন লেগেছিল, তাই তিনি সেখানে কিছু কাল যাপন করলেন এবং তাঁর শিষ্যদের শিক্ষা দিলেন।

তিনি যখন গালীলে ছিলেন, তখন এক ব্যক্তি এক জনকে তাঁর কাছে আনল। মার্ক আমাদের জানাচ্ছেন না যে, যে তাকে তাঁর কাছে এনেছিল। লোকটি বধির ছিল, এবং তার কথা বলার সমস্যা ছিল।

যীশু লোকটির অভাব বুঝতে পারলেন। সুতরাং, লোকটিকে সুস্থ করার জন্য জনবিরল স্থানে নিয়ে গেলেন। আধুনিক কালের পাঠকদের মত, আমরা হয়ত ভাবতে পারি যে, লোকটিকে সুস্থ করার জন্য যীশু যা করেছিলেন তা ছিল অদ্ভুত। যীশু তাঁর হাতের আঙ্গুল লোকটি কানে রাখলেন। পরে, যীশু থুথু নিলেন এবং লোকটির জিহ্বা স্পর্শ করলেন। পরে, যীশু দীর্ঘ নিঃশ্বাস ছাড়লেন। গল্পটি থেকে আমরা দেখি যে, যীশু লোকটির সেই অঙ্গগুলো স্পর্শ করেছিলেন, যে অঙ্গগুলোর নিরাময় দরকার ছিল। কিন্তু যীশু কেন দীর্ঘ নিঃশ্বাস ছাড়লেন। “যীশু দীর্ঘ নিঃশ্বাস ছাড়লেন, কারণ তিনি সেই সমস্ত লোকদের কথা ভেবেছিলেন, যারা তাঁর শিক্ষামালা শুনতে পায় না। যীশু দীর্ঘ নিঃশ্বাস ছাড়লেন, কারণ তিনি সেই সকল লোকদের কথা স্মরণ করেছিলেন, যারা তাঁকে ত্রাণকর্তা হিসেবে গ্রহণ করতে পারছে না।” -ঈলেন জি হোয়াইট, সর্ব যুগের বাসনা, পৃষ্ঠা: ৪০৪।

যীশু লোকদের সুস্থ করেছেন। লোকটি এখন বিনা-সমস্যায় শুনতে ও কথা বলতে পারছে। যীশুর দীর্ঘশ্বাস আমাদের বুঝতে সাহায্য করে যে, ঈশ্বর স্বয়ং তাঁর উপরে সীমাবদ্ধতা রেখেছেন। ঈশ্বর কারও উপরে নিজেকে চাপিয়ে দেবেন না। তিনি আমাদের স্বাধীন মনোনয়ন শক্তি দিচ্ছেন। লোকেরা কার আরাধনা করবে, সে সিদ্ধান্ত নেবার স্বাধীনতা প্রত্যেকের আছে: যীশুর, অর্থাৎ যিনি হলেন জীবনের রাজকুমার, কিংবা শয়তানে, অর্থাৎ যে-কিনা ভ্রষ্টতার রাজকুমার। যীশু চাইলে, প্রত্যেককে তাঁর কথা শোনাতে পারতেন। কিন্তু তাঁকে ত্রাণকর্তা হিসেবে গ্রহণ করার জন্য তিনি কাউকে জোর করেন না।

এই গল্পটি আমাদের সেই বিষয়গুলো দেখায় যা ঈশ্বর তার কাছে আসা যে কোন ব্যক্তির সাহায্যার্থে করতে পারেন। আপনি হয়ত অন্যদের সঙ্গে আপনার বিশ্বাস সহভাগ করতে ভয় পাচ্ছেন। আপনি হয়ত এই ব্যক্তির মত উপলব্ধি করতে পারবেন যে, যীশু সুস্থ করেছেন, কারণ অন্যদের সঙ্গে আপনার বিশ্বাস সহভাগ করার ক্ষেত্রে এবং প্রসঙ্গ নির্বাচন করার ক্ষেত্রে আপনার সমস্যা রয়েছে। এই লোকটিকে যীশুর আশ্চর্য উপায়ে সুস্থ করার বিষয়টি আমাদের আশা দেয় যে, যে-সকল লোকের তাঁর প্রেম সম্পর্কে জানা উচিৎ, তাদের কাছে তাঁর প্রেম সম্পর্কে বলার জন্য যীশু আমাদের সাহায্য করতে পারেন।

`ঈশ্বর অন্যদের সঙ্গে যোগাযোগের বর আমাদের দিয়েছেন। কীভাবে আমরা তাঁর সম্মানার্থে এই বর কাজে লাগাতে পারি?`