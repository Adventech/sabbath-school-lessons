---
title:  পরিষ্কার হাত নাকি পরিষ্কার হৃদয়?
date:   05/08/2024
---

`মার্ক ৭:১৪-১৯ পদ পড়ুন। মার্ক ৭:১৫ পদের রূপকটির দ্বারা যীশু কি বোঝাচ্ছেন?`

বেশিরভাগ লোক মার্ক ৭:১৪-১৯ পদে বলা যীশুর কথাগুলো ভুলভাবে বোঝে। যীশু কি বলছেন যে, লেবীয় ১১ অধ্যায়ে বর্ণীত খাদ্যনীতি মান্য করার ব্যাপারে লোকদের আর উদ্বিগ্ন হবার দরকার নেই? লেবীয় ১১ অধ্যায়ে নির্দেশিত কেবল শুচি পশুগুলো খাওয়ার ব্যাপারে অ্যাড্ভেণ্টিস্ট মণ্ডলী সভ্য-সভ্যাদের যে-শিক্ষা দিচ্ছে, তা কি ভুল?

প্রথমে, আমাদের অবশ্যই স্মরণ করতে হবে যে, যীশু সবে এটা শিক্ষা দেওয়া সমাপ্ত করলেন যে, কেন আমাদের মোশির ব্যবস্থার প্রতি বাধ্য থাকতে হবে (মার্ক ৭:৬-১৩)। সুতরাং, ঠিক এর পর, আপনি কি সত্যিই মনে করেন যে, তিনি এ কথা বলবেন যে, মোশিকে ঈশ্বর-প্রদত্ত খাদ্যনীতি অনুসরণ করার প্রয়োজন আমাদের নেই (মার্ক ৭:১৪-১৯ পদ পড়ুন)? নিঃসন্দেহে, না! দ্বিতীয়ত, যিহূদী ধর্মীয় নেতারা যে খাদ্যনীতি শিক্ষা দিত, তা কিন্তু পুরাতন নিয়ম হতে আসেনি। এই খাদ্যনীতি কিন্তু মোশিও প্রণয়ন করেননি। তৃতীয়ত, মার্ক ৭:১৯ পদ আসলে যা বলছে, তাহল- যিহূদী নেতারা যে খাদ্যনীতি প্রণয়ন করেছিল, তা ছিল মনগড়া। এই নীতিগুলোর মধ্যে একটি বলে যে, অ-যিহূদীর স্পর্শ করা কোন খাবার যদি কোন যিহূদী স্পর্শ করে, তাহলে সেই যিহূদীর অন্তঃকরণ অপবিত্র হবে।

`কোন্গুলো একজন ব্যক্তির মনকে অপবিত্র করতে পারে? উত্তরের জন্য মার্ক ৭:২০-২৩ পদ পড়ুন।`

মার্ক ৭:১৯ পদে, যীশু বলেন যে, খাদ্য হৃদয়ে প্রবেশ করে না। খাদ্য পেটে যায় এবং শরীরে ছড়িয়ে পড়ে। কিন্তু মার্ক ৭:২১-২৩ পদে, যীশু বলেন যে, মন্দ চিন্তা অন্তর বা মন থেকে আসে। যীশু মন্দ আচরণের ও পাপের একটি তালিকা দিচ্ছেন যা মন্দ চিন্তা থেকে শুরু হয় এবং শেষে তা কার্যে পর্যবশিত হয়।

মার্ক ৭:১০ পদে, মন্দ আচরণ ও পাপের এই তালিকায় যীশু ৫ম আজ্ঞা লঙ্ঘনের বিষয়টি যুক্ত করছেন। ৫ম পদ পিতামাতাকে সমাদর করতে বলছে। ব্যবস্থার দ্বিতীয় অংশের প্রতিটি আজ্ঞা যীশুর তালিকার সঙ্গে অন্তর্ভুক্ত। মার্ক ৭:৭ পদে, যীশু সারশূন্য আরাধনার কথাও বলছেন। যখন আমরা প্রথম চারটি আজ্ঞা লঙ্ঘন করি, তখন আমাদের আরাধনা অনর্থক হয়। সুতরাং, মার্ক ৭ অধ্যায়ের এই গল্পটি আমাদের দেখায় যে, যীশু ঈশ্বরের ব্যবস্থা সমর্থন করছেন।

`আপনি হয়ত সকল সঠিক শিক্ষামালা ও বিশ্বাস জানতে ও বুঝতে পারেন। কিন্তু কে আপনার অন্তঃকরণ জয় করছে? ঈশ্বর? কিংবা, আপনি নিজে, নাকি শয়তান?`