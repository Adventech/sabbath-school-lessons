---
title:  ক্রুশারোপণ
date:   14/09/2024
---

### শাস্ত্রপাঠ
মার্ক ১৫:১-১৫, ১৫-২০, ২১-৩৮, ৩৩-৪১, ৪২-৪৭।

> <p>মুখস্থপদ</p>
> “আর নয় ঘটিকার সময়ে যীশু উচ্চরবে ডাকিয়া কহিলেন, ‘এলোই, এলোই, লামা শবক্তানী;’ অনুবাদ করিলে ইহার অর্থ এই, ‘ঈশ্বর আমার, ঈশ্বর আমার, তুমি কেন আমায় পরিত্যাগ করিয়াছ’?” (মার্ক ১৫:৩৪)।

মার্ক ১৫ অধ্যায় আদালতে যীশুর বিচার ও মৃত্যুদণ্ড বিষয়ক গল্পটি বলে। এছাড়া, মার্ক ১৫ অধ্যায়ে, আমরা সেই সৈন্যদের বিষয় পাই যারা যীশুকে নিয়ে ঠাট্টা করেছিল। পরে যীশুকে ক্রুশে পেরেক-বিদ্ধ করা হয়। তিনি মৃত্যুবরণ করেন এবং তাঁকে সমাহিত করা হয়।

মার্ক ১৫ অধ্যায়ে, ঘটনাগুলো এমনভাবে ঘটেছিল যেমনটা হয়ত আপনি আশা করেননি। এ ধরণের অভিজ্ঞতাকে লেখকরা একটি বিশেষ নামে আখ্যা দিয়ে থাকেন: পরিহাস (Irony) । মার্ক ১৫ অধ্যায়ে, পরিহাসের ব্যাপারটা যেহেতু একটি বড় অংশ জুড়ে রয়েছে, সেহেতু এ বিষয়ে আমাদের বিস্তারিত জানতে হবে।

পরিহাসের তিনটি অংশ থাকে: (১) যখন একটি গল্পের কোনো অভিজ্ঞতায় কিংবা বক্তব্যে দুটি আলাদা অর্থ থাকে, তখন আমরা বলি যে, অভিজ্ঞতাটি কিংবা কথাগুলো পরিহাসে পরিপূর্ণ। (২) দুটি আলাদা অর্থ পরস্পর সঙ্গতিপূর্ণ নয়, এবং (৩) গল্পে অন্তর্ভুক্ত লোকেরা পরিহাস কিংবা ভিন্ন অর্থগুলো দেখতে পায় না। এই ব্যক্তি বুঝতে পারে না যে, তার চারপাশে কি ঘটছে। সুতরাং, সে জানে না যে, সে এর প্রতিফল ভোগ করবে।

এ সপ্তাহে, মার্ক অনেক বেদনাদায়ক অভিজ্ঞতা তুলে ধরছেন যা পরিহাসের পরিপূর্ণ: যীশুর প্রতি পিলাতের প্রশ্ন, বিদ্রƒপকারী সেনাদল, ক্রুশের উপরে দোষপত্র, তাঁর মৃত্যুকালে তামাশাকারী নিষ্ঠুর ও হীনমনা যিহূদী নেতারা। এ সকল বেদনাদায়ক অভিজ্ঞতাগুলো যীশুর বিষয়ে এবং আমাদের জন্য তাঁর মৃত্যুর নিহিতার্থ বিষয়ে বাইবেলের শক্তিশালী সত্যগুলো প্রদর্শন করে।