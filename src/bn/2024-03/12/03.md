---
title:  যিহূদী-রাজ, নমস্কার!
date:   16/09/2024
---

`মার্ক ১৫:১৫-২০ পদের ঘটনা পড়ুন। সৈন্যরা যীশুর প্রতি কি করল? তাদের কৃতকর্মের মানে কি?`

মৃত্যুদণ্ড কায়েম করার জন্য রোমীয়রা বন্দিদের প্রহার করত। প্রথমে, রোমীয়রা বন্দির পোশাক খুলে নেয়। পরে তারা তাকে একটি থামের সঙ্গে বাঁধে। পরে তারা চামড়ার চাবুক দিয়ে প্রহার করে। চামড়ার চাবুকের সঙ্গে হাঁড়ের টুকরা, কাঁচের টুকরা, পাথর ও পেরেক বাধা থাকে।

যীশুকে চাবুক মারার পর, সৈন্যরা তাদের ঠাট্টা-বিদ্রƒপ চালিয়ে যেতে থাকে। সেনারা তাঁর গায়ে বেগুনি বস্ত্র তুলে দেয়। তাঁর কপালে একটি কাঁটার মুকুট পড়ায়। যিহূদীদের রাজা হওয়া নিয়ে সৈন্যরা যীশুকে বিদ্রƒপ করতে থাকে। যীশুকে প্রহারকারী এই সেনাদলটির নাম হল বাহিনী। একটি বাহিনীতে ২০০ থেকে ৬০০ সৈন্য থাকত।

পাঠক হিসেবে, আমরা এখানে পরিহাস দেখতে পাই। আপনার মনে পড়বে যে, পরিহাস হচ্ছে সেই ঘটনা কিংবা সেই কথাবার্তাগুলো যেগুলোর দুটি ভিন্ন মানে রয়েছে। এছাড়া, গল্পের নিহিত লোকেরা পরিহাস কিংবা ভিন্ন মানে দেখতে পায় না। এই গল্পে আমরা পরিহাস দেখতে পাই, কারণ আমরা যা জানি, সৈন্যরা তা জানে না: যীশু সত্যিই রাজা ছিলেন। যীশু যখন বলেছেন যে, তিনি ছিলেন রাজা, তখন সৈন্যরা কেবল যীশুকে নিয়ে তামাশা করেছে। অথচ, তারা সত্যই ঘোষণা দিয়েছে। সৈন্যরা সেই কথাগুলো বলেই যীশুকে অভিনন্দন জানিয়েছে, যে-কথাগুলো বলে তারা রোমীয় রাজাকে অভিনন্দন জানাতো: ‘যিহূদী-রাজ, নমস্কার!’ (মার্ক ১৫:১৮)।

সৈন্যরা অন্যভাবেও যীশুকে বিদ্রƒপ করে। তারা একটি লাঠি দিয়ে তাঁর মাথায় আঘাত করে। তারা তাঁকে থুতু দেয়। পরে, তারা নতজানু হয় এবং তাঁকে সম্মান প্রদর্শনের ভনিতা করে। মার্কের ব্যবহৃত গ্রিক পরিভাষা আমাদের দেখায় যে, সৈন্যরা এই তিনটি কাজ বার বার করতে থাকে। অর্থাৎ, তারা যীশুকে আঘাত করতেই থাকে। তারা তাঁকে থুতু দিতেই থাকে। তারা তাঁর সামনে নতজানু হয় এবং তাঁকে শ্রদ্ধা প্রদর্শনের ভনিতা করতে থাকে। যীশু নীরব থাকেন। তিনি কিছু বলেন না কিংবা তিনি তাঁর অনুভূতি প্রদর্শন করেন না।

রোমীয়রা বন্দিদের পোশাক অপসারণ করত এবং পরে তাকে দিয়ে ক্রুশ বহন করাতো। রোমীয়রা কেন এটা করত? এগুলো করার মাধ্যমে সৈন্যরা সমাজের সামনে ব্যক্তিকে সম্পূর্ণরূপে অপমান করতে চাইত। মার্ক ১৫:২০ পদ বলে যে, সৈন্যরা যীশুর শরীর থেকে বেগুনি কাপড় তুলে নিল। কিন্তু যিহূদীরা জনসমুখে কারও পোশাক খোলার বিরোধিতা করত। তাই, সৈন্যরা যীশুর নিজস্ব পোশাক তাঁর গায়ে তুলে দিয়েছিল।

এই গল্পের সবগুলো পরিহাস কি আপনি দেখতে পাচ্ছেন? সৈন্যরা যীশুকে রাজা হিসেবে ‘সম্মান’ দেখিয়েছে। কিন্তু তারা তা কেবল তাঁকে বিদ্রƒপ করার জন্য করেছে। সত্য, কিংবা পরিহাস হল, যীশু সত্যিসত্যি রাজা, এবং শুধু যিহূদীদের রাজা নন। তিনি তাদেরও রাজা।