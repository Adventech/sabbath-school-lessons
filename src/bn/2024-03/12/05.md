---
title:  ‘ঈশ্বর আমার, ঈশ্বর আমার, তুমি কেন আমায় পরিত্যাগ করিয়াছ?’
date:   18/09/2024
---

`মার্ক ১৫:৩৩-৪১ পদ পড়ুন। মার্ক লিখিত সুসমাচারে যীশু ক্রুশের উপরে কি কথা বলেছিলেন? আমাদের সকলের জন্য যীশুর মৃত্যু কি অর্থ বহন করে?`

মার্ক লিখিত সুসমাচার আমাদের দেখায় যে, ক্রুশ হচ্ছে অত্যন্ত অন্ধকারময় একটি স্থান। “পরে বেলা ছয় ঘটিকা হইতে নয় ঘটিকা পর্যন্ত সমুদয় দেশ অন্ধকারময় হইয়া রহিল” (মার্ক ১৫:৩৩)। ক্রুশের উপরে যীশু প্রার্থনা করেন। তিনি ঈশ্বরের কাছে ক্রন্দন করে, এবং প্রশ্ন করেন যে, ঈশ্বর কেন তাঁকে একাকী পরিত্যাগ করলেন? যীশুর উচ্চারিত কথাগুলো ছিল গীত ২২:১ পদের উদ্ধৃতি। মার্ক ১৫:২৪, ২৯ পদে, আমরা এই একই গীতের অন্য উদ্ধৃতিগুলো দেখি। এই উদ্ধৃতিগুলো আমাদের দেখায় যে, পুরাতন নিয়মে যীশুর বিষয়ে যে প্রতিজ্ঞাগুলো করা হয়েছে, সে প্রতিজ্ঞাগুলো তিনি রক্ষা করবেন। যীশুর বিষয়ে ঈশ্বরের পরিকল্পনা তখনও বাস্তবায়িত হচ্ছে, এমনকি দুষ্ট লোকেরা যখন যীশুকে ক্রুশে দিয়েছে।

যীশু ক্রুশের উপরে যে-কথাগুলো বললেন, তা মার্ক আমাদের অরামিয় ভাষায় বলছেন। পরে, মার্ক কথাগুলো অনুবাদ করছেন। কথাগুলো এভাবে লেখা হয়েছে- ‘এলোই,’ ‘এলোই’ অর্থাৎ ‘ঈশ্বর আমার,’ ঈশ্বর আমার।’ ‘এলোই’ শব্দটি ইব্রীয় ভাষার ‘ই লাহি’ থেকে আসছে। কিছু লোক যারা যীশুর কথাগুলো শুনেছিল, তারা ভুল বুঝেছিল। এই লোকেরা ভেবেছিল যে, তিনি এলিয়কে ডাকছেন, যার নামের মানে হল- ‘আমার ঈশ্বর ইয়াহুয়ে।’ অরামিয় ভাষায় এলিয়কে ‘ইলী-ইয়াহ্’ বলা হয়।

ক্রুশের উপরে যীশুর আমাদেরকে মার্ক ১:৯-১১ পদে বর্ণীত তাঁর বাপ্তিস্মের বিষয় বুঝতে সাহায্য করে। মার্ক ১ অধ্যায়ে বর্ণীত যীশুর বাপ্তিস্মের দ্বারা পৃথিবীতে তাঁর কাজ শুরু হয়। দানিয়েল ৯:২৪-২৭ পদে দানিয়েল এই সময় সম্পর্কে বলেন। যীশু যখন আমাদের পাপের জন্য মরছেন (মার্ক ১০:৪৫), তখন তিনি তাঁর সেই সমস্ত কাজ সমাপ্ত করছেন যা তিনি করতে এসেছিলেন। ক্রুশের উপরে যীশুর মৃত্যু আমাদেরকে দানিয়েলের আরেকটি ভাববাণী দেখায় যা দানিয়েল ৯:২৪-২৭ পদে লেখা হয়েছিল। মন্দিরের পর্দা ছিড়ে গেল (মার্ক ১৫:৩৮)। এই ছেড়া পর্দা আমাদের দেখায় যে, আমাদের পাপের জন পশুবলির প্রয়োজন আর রইল না, কারণ আমাদের পাপের জন্য স্বয়ং যীশু মরলেন । মানবের মুক্তির জন্য ঈশ্বরের পরিকল্পনার ইতিহাসের একটি নতুন সময় এখন শুরু হল।

`দুষ্ট লোকেরা যীশুকে আঘাত করতে ও হত্যা করতে চেষ্টা করেছিল। কিন্তু তারা ঈশ্বরের মুক্তি পরিকল্পনা বন্ধ করতে পারেনি। এই তথ্য কীভাবে আমাদের শিক্ষা দেয় যে, আমরা সর্বদা ঈশ্বর ও তাঁর পরিকল্পনার উপর আস্থা রাখতে পারি, এমনকি যখন আমাদের চারপাশেও নানা প্রকার মন্দ ঘটনা ঘটে?`