---
title:  যীশুর দেহ কবরে রাখা হল
date:   19/09/2024
---

`মার্ক ১৫:৪২-৪৭ পদ পড়ুন। অরিমাথিয়ার যোষেফ যীশুর জন্য কি করলেন? সে সময় যীশুর শিষ্যরা কোথায় ছিলেন? যোষেফের উপহার কতটা গুরুত্বপূর্ণ ছিল?`

মৃত ব্যক্তিকে অবশ্যই কবর দিতে হবে। অরিমাথিয়ার এক ব্যক্তি যার নাম যোষেফ, তিনি পিলাতের কাছে যান। যোষেফ সন্হেদি্রনের সম্মানিত সদস্য ছিলেন। স্মরণ করুন, সন্হেদি্রন হচ্ছে যিহূদীদের আদালাত। যোষেফ ছিলেন শহরের একজন ধনী ও ক্ষমতাবান ব্যক্তি। ধনী ও ক্ষমতাবান হিসেবে, যোষেফ রোমীয় অধ্যক্ষ পন্তীয় পিলাতকে চিনতেন। সুতরাং, এবার আমরা বুঝতে পারছি যে, যোষেফ কেন পিলাতের কাছে যেতে এবং যীশুর মরদেহ চাইতে সাহসী হলেন। যোষেফ যেভাবে যীশুর মরদেহের সৎকার করতে আগ্রহী হলেন, সেটা দেখে পাঠকদের মন ভরে যায়। কিন্তু আমাদের অবশ্যই প্রশ্ন করতে হবে যে, যীশুর বিশ্বস্ত শিষ্যরা কোথায় ছিলেন?

মার্ক ১৫:৪৩ পদ আমাদের বলে যে, যোষেফ যীশুর দেহ চেয়েছেন। কিন্তু পিলাত এ কথা শুনে বিস্মিত হলেন যে, যীশু ইতোমধ্যে মারা গেছেন (মার্ক ১৫:৪৪)। যীশুকে পেরেক ঠোকা সেই প্রধান সেনাপতির কাছে পিলাত ক্রুশাহত যীশুর বিষয়ে একটি প্রতিবেদন চাইলেন। প্রধান সেনাপতিকে শতপতিও বলা হত। পিলাত শতপতির কাছে জানতে চাইলেন যে, যীশু ইতোমধ্যে মারা গেছেন কিনা। শতপতি নিশ্চিত করলেন যে, যীশু মারা গেছেন।

এই তথ্যটি গুরুত্বপূর্ণ। পাছে কিছু লোক হয়ত বলতে পারে যে, যীশু আসলে ক্রুশের উপর মারা যাননি। তিনি কেবল জ্ঞান হারিয়েছিলেন। রোমীয় অধ্যক্ষকে শতপতির দেওয়া প্রতিবেদন হচ্ছে প্রমাণ যে, যীশুর জ্ঞান হারানোর দাবী মিথ্যা। নিঃসন্দেহে, যীশু সত্যিসত্যি মরেছেন, অজ্ঞান হননি! রোমীয়রা যখন এত কিছু করতে পারে, তখন তারা অপরাধীর মৃত্যুও নিশ্চিত করতে পারে।

যীশুকে পেঁচিয়ে আবৃত করার জন্য যোষেফ একটি নতুন কাপড় আনলেন। পরে, যোষেফ যীশুর দেহটি পাথরে খোদাই করা একটি কবরে নিয়ে গেলেন। এই কবরটি ছিল ভিতর দিয়ে একজন মানুষের হেঁটে বেড়ানোর মত যথেষ্ট বড় (মার্ক ১৬:৫)। মার্ক আমাদের দু’জন স্ত্রীলোকের কথা বলেন- একজন মºলীনী মরিয়ম এবং অন্য জন যোশির মাতা মরিয়ম। এই দু’জন স্ত্রীলোক শালোমীর সঙ্গে দাঁড়িয়ে ক্রুশের উপরে যীশুর মৃত্যুবরণ করা দেখেন। রবিবার সকালে এই তিন নারী যীশুর দেহের যত্ন নেবার জন্য যীশুর কবরে যাবেন (মার্ক ১৬:১)।

মার্ক কেন আমাদের এই তিন নারীর বিষয় বলছেন? তারা হলেন সাক্ষ্যি। তারা যোষেফ কর্তৃক যীশুর দেহটি কবরে শোয়াতে দেখেছেন। তারা কবরে আসবেন এবং কবর শূন্য দেখবেন। অর্থাৎ, এই তিন জন স্ত্রীলোক হচ্ছেন যীশুর পুনরুত্থানের অন্যতম গুরুত্বপূর্ণ সাক্ষ্যি।