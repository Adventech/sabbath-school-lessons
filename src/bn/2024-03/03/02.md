---
title:  এক জন পক্ষাঘাতগ্রস্তকে সুস্থ করেন
date:   14/07/2024
---

`মার্ক ২:১-১২ পদে, পক্ষাঘাতগ্রস্ত লোকটির বিষয় পড়ুন। পক্ষাঘাতগ্রস্ত লোক বলতে এমন কাউকে বোঝায় যে-কিনা তার হাত কিংবা পা নাড়াতে পারে না। বন্ধুরা যখন পক্ষাঘাতগ্রস্তকে যীশুর কাছে নিয়ে গেল, তখন সে কি চাইল? যীশু তাকে কি দিলেন?`

পক্ষাঘাতগ্রস্ত লোকটি হাঁটতে পারত না। তাই, যীশু যেখানে ছিলেন, সেখানে তার চার বন্ধু তাকে বহন করে আনল। চার বন্ধু বাড়ির ছাদ খুলল। পরে, বন্ধুরা পক্ষাঘাতগ্রস্তকে যীশুর সামনে নামিয়ে দিল। মার্ক ২:৫ পদ আমাদের বলে যে, যীশু চার বন্ধুর বিশ্বাস দেখেছেন। কীভাবে আমরা বিশ্বাস দেখতে পারি? যেভাবে আমরা প্রেম দেখতে পাই, ঠিক সেভাবে আমরা বিশ্বাস দেখতে পাই। আমাদের জন্য ভালো কাজ করে লোকেরা আমাদের প্রতি তাদের প্রেম দেখায়। একইভাবে, যখন আমরা বিশ্বাসহেতু কিছু করি, তখন আমরা আমাদের প্রেম দেখাই। তাদের অসুস্থ বন্ধুকে তাঁর কাছে এনে, চার বন্ধু যীশুর প্রতি তাদের বিশ্বাস দেখালো।

পক্ষাঘাতির প্রতি যীশু যে প্রথম কাজটি করলেন, সেটি হল- তার পাপ ক্ষমা করলেন। পুরো ঘটনায় লোকটি কোনো কথা বলেনি। যিহূদী নেতারা অনেক কথা বলতে পারত, কিন্তু তারা উচ্চস্বরে কোনো কথা বলেনি। তারা যীশুর এই ঘোষণায় ক্রুদ্ধ হল যে, তিনি পাপ ক্ষমা করতে পারেন। একমাত্র ঈশ্বর ক্ষমা করতে পারেন। যীশু তাদের অন্তঃকরণের সন্দেহ ও মন্দ চিন্তা জানতেন।

যীশু যদি পক্ষাঘাতিকে হাঁটার শক্তি দিতে পারেন, তাহলে এই আশ্চর্যকাজটি একটি প্রমাণ যে, যীশু হলেন ঈশ্বর এবং তিনি পাপ ক্ষমা করতে পারেন।

`মীখা ৬:৬-৮ পদ পড়ুন। এই পদগুলো কীভাবে সেটা ব্যাখ্যা করে যা যীশু ও যিহূদী নেতাদের মাঝে ঘটছে?`

ঈশ্বরের বিষয়ে যিহূদী নেতাদের ধারণা ছিল ভুল। তারা এটা মেনে নিতে সম্মত ছিল না যে, আশ্চর্যকাজ করার শক্তি ঈশ্বর যীশুকে দিয়েছেন। সুতরাং, নেতারা এই বিষয়টা বুঝতে পারল না যে, আশ্চর্যকাজ তাদেরকে যীশুর বিষয় শিক্ষা দেয়। যীশু নেতাদের প্রমাণ দিলেন যে, তিনি ঈশ্বর হতে আগত। তিনি তাদের দেখিয়ে দিলেন যে, তিনি তাদের মনের সন্দেহ জানেন। পরে, এটা দেখানোর জন্য যীশু তাদের সামনে পক্ষাঘাতিকে সুস্থ করলেন যে, ঈশ্বর তাঁকে ত্রাণকর্তা হিসেবে এই পৃথিবীতে প্রেরণ করেছেন।

`যিহূদী নেতারা ঈশ্বর অপেক্ষা বরং তাদের নিয়ম-কানুন নিয়ে অধিক যত্নশীল ছিল। আমরাও একই কাজ করার বিপদে রয়েছি? এই ফাঁদ এড়ানোর জন্য আমরা কি করতে পারি? খ্রীষ্টিয়ান হিসেবে, কোন্ বিষয়ের প্রতি আমাদের সর্বাপেক্ষা অধিক যত্নবান হতে হবে?`