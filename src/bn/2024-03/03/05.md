---
title:  'স্যাণ্ডউইচ স্টোরি: প্রথমাংশ'
date:   17/07/2024
---

`মার্ক ৩:২০-৩৫ পদ পড়ুন। এই পদগুলোর দুটি ঘটনার মধ্যে কি যোগসূত্র আপনি দেখতে পান?`

মার্ক ৩:২০-৩৫ পদে মার্কের প্রথম স্যাণ্ডউইচ গল্পটি পাই। মনে রাখবেন, স্যাণ্ডউইচ গল্প হচ্ছে এমন ধরণের একটি গল্প যেখানে লেখক একটি গল্প বলা শুরু করেন, এবং পরে তিনি সেই গল্পের মাঝখানে আরেকটি গল্পে ঢুকে যান। দ্বিতীয় গল্পটি বলা শেষ হলে লেখক প্রথম গল্পটি বলা শেষ করেন।

প্রথম গল্পটি হচ্ছে যীশুর পরিবারের একজনের বিষয়ে, যে-কিনা তাঁকে অপসারণ করার সিদ্ধান্ত নিয়েছে, কারণ তিনি হতজ্ঞান হয়েছেন (মার্ক ৩:২১)। দ্বিতীয় গল্পটি হচ্ছে যিরূশালেম থেকে আসা যিহূদী নেতাদের বিষয়ে। (আজ, আমরা দ্বিতীয় গল্পটি দেখব, যেটি মার্ক ৩:২২-৩০ পদে পাওয়া যায়।)

মার্ক ৩:২২ পদে, যিহূদী নেতারা বলে যে, যীশুর মধ্যে শয়তান বাস করে। নেতারা অভিযোগ দিয়ে বলে যে, ভূত ছাড়াতে যীশু মন্দাত্মাদের ব্যবহার করেন। একটি প্রশ্নের দ্বারা যীশু এই টিটকারির জবাব দেন। তিনি নেতাদের প্রশ্ন করেন, “শয়তান কি প্রকারে শয়তানকে ছাড়াইতে পারে” (মার্ক ৩:২৩)? শয়তান কখনও নিজের বিরুদ্ধে কাজ করবে না। শয়তান যদি তার নিজ রাজ্যে বিভেদ সৃষ্টি করে, তাহলে কি সে সফল হতে পারবে? নিঃসন্দেহে, না! যীশু বলেন যে, একজন বলবান ব্যক্তির ঘরে চুরি করতে হলে, প্রথমে সেই বলবান ব্যক্তিকে বেঁধে ফেলতে হবে। এই শেষ দৃষ্টান্তে, যীশু হলেন চোরের মত, যে-কিনা শয়তানের ঘরে প্রবেশ করছেন। যীশু শয়তানকে বাঁধছেন এবং তার বন্দিদের উদ্ধার করছেন।

`মার্ক ৩:২৮-৩০ পদ পড়ুন। সেই পাপটি কি, যে-পাপের ক্ষমা ঈশ্বর করতে পারেন না? ঈশ্বর কেন এই পাপ ক্ষমা করতে পারেন না?`

ঈশ্বর যে পাপের ক্ষমা করতে পারেন না, সে-পাপটি হল পবিত্র আত্মার বিরুদ্ধে পাপ। পবিত্র আত্মার কাজকে শয়তানের কাজ বলে আখ্যা দেওয়ার পাপটিও এ-পাপের অন্তর্গত। মার্ক ৩:৩০ পদ দেখুন। আপনি কি কারণ খুঁজে পেয়েছেন যে, ২৮ ও ২৯ পদে যীশু কেন এ-কথা বলছেন? যীশু এ কথা বলছেন, কারণ যিহূদী নেতারা বলছে যে, যীশু মন্দাত্মায় পূর্ণ। যীশু আসলে পবিত্র আত্মায় পূর্ণ। আপনি যদি বলেন যে, পবিত্র আত্মার কাজ মন্দাত্মা হতে হয়, তাহলে আপনি পবিত্র আত্মার প্রতি মনোযোগ দিবেন না। ঈশ্বরকে প্রেম করে, এমন কোন ব্যক্তি শয়তানকে কিংবা তার উপদেশ অনুসরণ করতে চাইবে না।

`আপনি কি আপনার কৃত এমন কোন পাপ নিয়ে উদ্বিগ্ন, যে-পাপের ক্ষমা ঈশ্বর করতে পারেন না? এই উপলব্ধি কীভাবে দেখায় যে, এই পাপ আপনি করেননি? আপনার এই উদ্বেগ কিংবা এই ভীতি হচ্ছে প্রমাণ যে, আপনি এই ভয়ংকর পাপ করেননি?`