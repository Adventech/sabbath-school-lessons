---
title:  মতপার্থক্য
date:   13/07/2024
---

### শাস্ত্রপাঠ
মার্ক ২:১-১২; ২:১৩-২২; ২৩-২৮; ৩:২০-৩৫।

> <p>মুখস্থপদ</p>
> “তিনি তাহাদিগকে আরও কহিলেন, ‘বিশ্রামবার মনুষ্যের নিমিত্তই হইয়াছে, মনুষ্য বিশ্রামবারের নিমিত্ত হয় নাই; সুতরাং মনুষ্যপুত্র বিশ্রামবারেরও কর্তা” (মার্ক ২:২৭, ২৮)।

মার্ক ২:১-৩:৬ পদে পাঁচটি ঘটনা রয়েছে। এই ঘটনাগুলো যীশুর শিক্ষা এবং যিহূদী নেতাদের শিক্ষার তুলনা করছে। মার্ক ২:১-৩:৬ পদের প্রতিটি ঘটনার বিষয়বস্তু পূর্ববর্তী ঘটনার বিষয়বস্তুর সঙ্গে সম্পর্কযুক্ত। শেষ ঘটনাটি প্রথম ঘটনার সঙ্গে সম্পর্কযুক্ত।

মার্ক ২:১-৩:৬ পদে উল্লিখিত পাঁচটি ঘটনার প্রতিটিই আমাদের যীশুর বিষয়ে বিশেষ গুরুত্বপূর্ণ কিছু শিক্ষা দেয় (মার্ক ২:১০, ১৭, ২০, ২৮ পদ পড়ুন)। এই ঘটনাগুলোয় যীশু অনেক উপদেশ দেন। রবিবার, সোমবার ও মঙ্গলবার আমরা এই ঘটনাগুলো সম্পর্কে এবং যীশুর উপদেশগুলোর নিহিতার্থ সম্পর্কে অধিক শিক্ষা লাভ করব।

বুধবার ও বৃহস্পতিবার আমরা মার্ক ৩:২০-৩৫ পদ পড়ব।

ঘটনাগুলোর বিবরণ তুলে ধরার জন্য মার্ক একটি বিশেষ ধরণ ব্যবহার করছেন। বর্ণনা দেবার কিংবা গল্প বলার এই ধরণকে ‘স্যাণ্ডউইচ স্টোরি’ বলা হয়। (স্যাণ্ডউইচ স্টোরি’র বিষয়ে আপনি বুধবার জানতে পারবেন।) গল্প বলার জন্য মার্ক তার সুসমাচারে অন্তত ছয়বার স্যাণ্ডউইচ স্টোরি স্টাইল ব্যবহার করছেন। প্রতিটি স্যাণ্ডউইচ গল্পে, মার্ক যীশুর বিষয়ে এবং ত্রাণকর্তা হিসেবে আমাদের জন্য তাঁর কাজের বিষয়ে আমাদের গুরুত্বপূর্ণ কিছু বলছেন।

এই সপ্তাহে, যীশুর বিষয়ে শিক্ষাগুলো আবিষ্কার করার জন্য আমরা তাঁর সম্পর্কে মার্কের বলা কয়েকটি ঘটনা পাঠ করব।