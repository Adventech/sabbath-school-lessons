---
title:  বিশ্রামবারের কর্তা
date:   16/07/2024
---

মার্ক ২:২৩, ২৪ পদে, যিহূদী নেতারা যীশুর অনুসারীদের বিরুদ্ধে বিশ্রামবার লঙ্ঘনের অভিযোগ আনছে। কাজ করার ব্যাপারে যিহূদীদের অনেক নিয়ম-কানুন ছিল। যিহূদীরা ৩৯টি বিধিনিষেধের একটি তালিকা প্রণয়ন করেছিল যা লোকেরা বিশ্রামদিনে করতে পারবে না। ওগুলোর মধ্যে নির্দিষ্ট একটি বিষয় অন্তর্ভুক্ত ছিল যা যীশুর শিষ্যরা করছিলেন।

যীশু যিহূদী নেতাদের প্রতি কীভাবে সাড়া দিলেন? উত্তরের জন্য মার্ক ২:২৩-২৮ পদ পড়ুন।

দায়ূদের বিষয়ে একটি ঘটনা দিয়ে যীশু উত্তর দিলেন। দায়ূদ ঈশ্বরের মন্দিরে প্রবেশ করেন এবং দর্শন রুটি খান, যা কেবল যাজকেরা খেতে পারতেন। যীশু বলেন যে, ঈশ্বর যদি দায়ূদকে দর্শন-রুটি খাওয়ার অনুমোদন দিতে পারেন, তাহলে যীশুর শিষ্যরা ভূমির মধ্য দিয়ে হাঁটার পথে শস্য তুলতে পারেন এবং খেতে পারেন।

যীশু আরও বলেন যে, ঈশ্বর বিশ্রামদিনকে মানবের কল্যাণের জন্য নির্ণয় করেছেন। যীশু হলেন বিশ্রামদিনের কর্তা।

`মার্ক ৩:১-৬ পদ পড়ুন। এই ঘটনাটি কীভাবে শিক্ষা দেয় যে, মানবের প্রতি একটি আশীর্বাদ হিসেবে ঈশ্বর বিশ্রামদিন সৃষ্টি করলেন?`

আবার, যীশু বিশ্রামদিন প্রসঙ্গে যিহূদী নেতাদের সঙ্গে মতবিরোধে লিপ্ত হন। (আপনি কি দেখছেন যে, কোন্ দিন বিশ্রামবার, সেটা নিয়ে তারা কখনও কিন্তু তর্ক করেনি? বরং, কীভাবে দিনটি পালন করতে হয়, সেটা নিয়ে তারা তর্ক করেছে।) যীশু যদি বিশ্রামবারে সুস্থ করার সাহস করেন, তাহলে যিহূদী নেতারা যীশুর বিরুদ্ধে বিশ্রামবার লঙ্ঘনের অভিযোগ তুলবে। যীশু নেতাদের একটি প্রশ্ন করেন। উত্তরটি দেখায় যে, ভাল কাজ করা এবং প্রাণ রক্ষা করা হচ্ছে গুরুত্বপূর্ণ। বিশ্রামবারে আমরা ভাল কাজ করতে পারি এবং প্রাণ রক্ষা করতে পারি। এই কাজগুলো যখন আমরা করি, তখন বিশ্রামদিন লঙ্ঘন করি না।

পরে, যীশু পক্ষাঘাতগ্রস্ত লোকটিকে সুস্থ করেন। যিহূদী নেতারা অত্যন্ত ক্রোধান্বিত হয়। তারা যীশুকে হত্যা করার সিদ্ধান্ত নেয়। যে নেতারা যীশুর বিরুদ্ধে বিশ্রামবার লঙ্ঘনের অভিযোগ তুলল, সেই একই নেতারা বিশ্রামবারে একটি সিদ্ধান্ত গ্রহণ করার মাধ্যমে বিশ্রামবার লঙ্ঘনের অপরাধে অপরাধী হল।

`আমাদের পঠিত এই ঘটনাগুলো বর্তমান সময়ে বিশ্রামবার পবিত্র বলে মান্য করার ব্যাপারে আপনাকে কি শিক্ষা দেয়? বর্তমান সময়ে বিশ্রামদিন পালন করা আমাদের জন্য কতটা কঠিন? পবিত্র বাইবেল বলে বিশ্রামদিন পালন করতে গিয়ে আমরা কি কি সমস্যায় পড়ি?`