---
title:  'স্যাণ্ডউইচ স্টোরি: শেষাংশ'
date:   18/07/2024
---

`কি অভিজ্ঞতা যীশুর পরিবারকে ভাবিয়েছিল যে, তিনি ছিলেন হতজ্ঞান? উত্তরের জন্য মার্ক ৩:২০, ২১ পদ পড়ুন।`

যীশুর পরিবার ভেবেছিল যে, তিনি ছিলেন হতজ্ঞাত/উন্মাদ। কেন? কারণ, যীশু ছিলেন এতটা ব্যস্ত যে, তিনি বিরতি দেবার জন্য এবং আহারের জন্য সময় নিতেন না। সুতরাং, যীশুর পরিবার তাঁর উপরে নিয়ন্ত্রণ নিতে চাইল। এই গল্প থামলো, এবং সেই যিহূদী নেতাদের নিয়ে দ্বিতীয় গল্প শুরু হল, যারা যীশুর বিরুদ্ধে অভিযোগ তুলেছিল যে, তিনি মন্দাত্মাদের নিয়ে কাজ করেন (গতকালের পাঠটি পড়ুন)।

এক অদ্ভুতভাবে প্রথম ঘটনা ও দ্বিতীয় ঘটনা পরস্পর সম্পর্কযুক্ত। যীশুর নিজ পরিবার তাঁর বিষয়ে মন্দ বিশ্বাস ধারণ করত, ঠিক যিহূদী নেতাদের মত। যীশুর পরিবার বলে যে, তিনি হলেন হতজ্ঞান। যিহূদী নেতারা বলেন যে, যীশু মন্দাত্মাদের দিয়ে কাজ করেন।

`যীশুর পরিবার কি চায়? যীশু কীভাবে উত্তর করলেন? প্রশ্নগুলোর উত্তরের জন্য মার্ক ৩:৩১-৩৫ পদ পড়ুন।`

আমরা হয়ত এই ঘটনাটি উদ্ভট ভাবতে পারি। আপনার মা কিংবা পরিবারের অন্য সদস্যরা যদি আপনাকে দেখতে আসে, আপনাকে তাদের সঙ্গে দেখা করতে হবে, ঠিক? তাহলে, সমস্যা কি? সমস্যা হল, যীশুর পরিবার তাঁর জীবনে ঈশ্বরের পরিকল্পনা বুঝতে পারেনি। যীশু জানতেন যে, তারা বোঝেনি। এই পদগুলোয়, যীশু ‘পরিবার’ কথাটির একটি নতুন অর্থ দিচ্ছে। যারা ঈশ্বরের বাধ্য, তারা হল যীশুর ভাই, বোন ও মাতা। যীশু ঈশ্বরের পুত্র। যে লোকেরা ঈশ্বরের সম্মান করে এবং বাধ্য থাকে, তারা ঈশ্বরের পরিবার হয়।

দুটি ঘটনা আমাদেরকে বাইবেলের একটি অদ্ভুত ও গুরুত্বপূর্ণ সত্য দেখায়। প্রথম ঘটনায়, যীশু বলেন যে, একটি পরিবার বিভক্ত হলে পরিবারটি টিকতে পারে না। যখন আমরা দুটি ঘটনা প্রথম দেখি, আমরা ভাবতে পারি যে, দ্বিতীয় ঘটনায় যীশুর নিজ পরিবার হয়ত পরিবারের বিরুদ্ধে বিভক্ত হয়েছে! কিন্তু যখন যীশু ‘পরিবারের’ একটি নতুন অর্থ তুলে ধরেন, তখন আমরা এই পদগুলোর বক্তব্য বুঝতে পারি। যীশুর প্রকৃত পরিবার হল তারা, যারা ঈশ্বরকে অনুসরণ করে ও তাঁর বাধ্য থাকে (লূক ১২:৫৩; ১৪:২৬ পদ পড়ুন)।

খ্রীষ্টিয় ইতিহাসে, আত্মিয়-স্বজনদের মধ্যে মতভেদের বহু নজির দেখা গেছে। এই অভিজ্ঞতা বেদনাদায়ক। মার্ক ৩:৩১-৩৫ পদ আমাদের বুঝতে সাহায্য করে যে, যীশুও একই সমস্যার মধ্যে ছিলেন। আপনার পরিবার যদি আপনাকে ভুল বোঝে, তবে সেই উপলব্ধি কি হতে পারে, তা যীশু জানতেন। সুতরাং, যারা একাকিত্বে ভুগছে, তাদেকে তিনি সান্ত্বনা দিতে এবং করুণা দেখাতে পারেন।