---
title:  অতিরিক্ত আলোচনা
date:   19/07/2024
---

“যখন তাঁহাকে জিজ্ঞাসা করা হইল, ‘বিশ্রামবারে কি সুস্থ করা বিধেয়?’ তখন যীশু উত্তর করিয়া কহিলেন, ‘তোমাদের মধ্যে এমন ব্যক্তি কে, যে একটি মেষ রাখে, আর সেটি যদি বিশ্রামবারে গর্তে পড়িয়া যায়, সে কি তাহা ধরিয়া তুলিবে না? তবে মেষ হইতে মনুষ্য আরও কত শ্রেষ্ঠ! অতএব বিশ্রামবারে সৎকর্ম করা বিধেয়’ (মথি ১২:১১, ১২)।”

আপনাদিগকে অসুবিধার মধ্যে জড়াইয়া ফেলিবার ভয়ে জনসাধারণের সাক্ষাতে খ্রীষ্টের কথার উত্তর দিতে গুপ্তচরেরা সাহস করিল না। তাহারা জানিত যে তিনি সত্যই বলিয়াছেন। পরম্পরাগত মতবাদ লঙ্ঘন করা অপেক্ষা বরং একজন ব্যক্তি রোগ যন্ত্রণা ভোগ করুক ইহাতে তাহারা সম্মত ছিল, অথচ তাহারা একটি পশুর যন্ত্রণা লাঘব করিবার ব্যাপারে খুবই উদ্যোগী হইয়া উঠিত, পাছে অবহেলার কারণে ইহার মালিকের বিস্তর ক্ষতি হইয়া যায়। এইভাবে ঈশ্বরের প্রতিমূর্তিতে সৃষ্ট মনুষ্য অপেক্ষা বরং অবলা পশুর প্রতি অপেক্ষাকৃত অধিক মনোযোগ দেওয়া হইত। ইহা ভ্রান্তধর্ম সমূহের ক্রিয়াকলাপ চিত্রিত করে। সে সকলের উৎপত্তি হইয়া থাকে মনুষ্যের ঈশ্বরের ঊর্ধ্বে আপনাকে উন্নত করিবার বাসনা হইতে, কিন্তু সেই সকলে পরিণাম স্বরূপে মনুষ্য পশু অপেক্ষা ইতর হইয়া যায়। যে কোন ধর্ম ঈশ্বরের সার্বভৌমত্বের বিরুদ্ধাচরণ করে তাহাই প্রতাপের মনুষ্যকে প্রবঞ্চিত করে, এবং যাহা খ্রীষ্টেতে তাঁহার নিকটে সৃষ্টির সময়ে তাঁহার ছিল এবং খ্রীষ্ট যীশুতে যাহা তাহাকে পুনরায় ফিরাইয়া দেওয়া হইবে। প্রত্যেকটি ভ্রান্ত ধর্ম ইহার অনুগত সমর্থকদিগকে মানবিক চাহিদা, দুঃখ কষ্ট, এবং অধিকার সম্পকে অমনোযোগী হইতে শিক্ষা দিয়া থাকে। সুসমাচার খ্রীষ্টের বহুমূল্য রক্ত দ্বারা ক্রীত হিসাবে মনুষ্যত্বের উপর একটি উচ্চ মূল্য স্থাপন করে, এবং ইহা মনুষ্যের অভাব ও সন্তাপের প্রতি একটি অনুকম্পাশীল শ্রদ্ধা প্রদর্শন করিতে শিক্ষা দিয়া থাকে। সদাপ্রভু কহেন, ‘আমি উত্তম সুবর্ণ হইতে মর্ত্ত্যকে, ওফীরের কাঞ্চন হইতে মনুষ্যকে দুর্লভ করিব’ (যিশাইয ১৩:১২)।” -ঈলেন জি হোয়াইট, সর্ব-যুগের বাসনা, পৃষ্ঠা: ২৮৬-২৮৭।

**আলোচ্য প্রশ্নাবলী**:

`আপনি ও আপনার নিজ মণ্ডলী কীভাবে যাতনাগ্রস্ত লোকদের সাহায্য করতে পারেন?`

`যিহূদী নেতারা যীশুকে চরমভাবে ঘৃণা করত। তাদের ঘৃণা তাদেরকে ‘অন্ধ’ করে তুলেছিল, তাই তারা তাঁকে চিনতে পারেনি। ফলে, তারা তাঁকে অগ্রাহ্য করেছে। মানুষ হিসেবে, নিশ্চিত হবার জন্য আমরা কি করতে পারি যে, একই ঘটনা আমাদের প্রতি ঘটছে না?`

`বিশ্বাসের কারণে যাদেরকে তার পরিবার অগ্রাহ্য করেছে, আপনার নিজ মণ্ডলী কীভাবে তাদের প্রতি একটি ‘পরিবার’ হতে পারে?`