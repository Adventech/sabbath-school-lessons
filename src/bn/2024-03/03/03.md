---
title:  শিষ্য হবার জন্য যীশু লেবিকে আহ্বান করেন
date:   15/07/2024
---

`লেবি কে ছিলেন? আপনার কেন মনে হয় যে, তাঁর শিষ্য হবার জন্য লেবিকে আহ্বান করায় কিছু কিছু যিহূদী নেতারা বিব্রত ছিল? উত্তরের জন্য মার্ক ২:১৩-২২ পদ পড়ুন।`

যীশুর সময়ে করগ্রাহীরা রোমীয় সরকারের পক্ষে কাজ করত। যিহূদা রাজ্যের যিহূদীরা করাগ্রাহীদের খুব বেশি পছন্দ করত না। করাগ্রাহীরা অধিকন্তু কদাচারী ছিল। তারা অন্যায়ভাবে অধিক কর নিত। বহু করগ্রাহী তাদের নিজ দেশের সাধারণ নাগরিকদের থেকে অনেক বেশি ধনী হয়েছিল। যিহূদীদের একটি গ্রন্থ বলছে, “করগ্রাহীরা যদি কোন ঘরে প্রবেশ করত, তাহলে ঘরে সব কিছু অশুচি হত।”

সুতরাং, আমাদের বিস্মিত হবার কিছু নেই যে, যীশু করাগ্রাহী লেবিকে তাঁর একজন শিষ্য হবার জন্য আহ্বান করায় যিহূদী নেতারা খুশি হয়নি। নেতারা আরও জানতে চাইল যে, যীশু কেন করগ্রাহী ও পাপীদের সঙ্গে আহার করছেন।

`যীশু কীভাবে তাদের প্রশ্নের জবাব দিলেন? যীশু বলেন যে, অসুস্থদের চিকিৎসক দরকার, এবং সুস্থদের চিকিৎসক দরকার নেই। যীশু হলেন আত্মার চিকিৎসক। তিনি হলেন একমাত্র সেই যিনি কিনা পাপে অসুস্থ আত্মা সুস্থ করতে পারেন। সুতরাং, একজন চিকিৎসককে সেই সব লোকদের কাছেই যেতে হবে, যারা অসুস্থ ও যাদের নিরাময় দরকার, ঠিক?`

মার্ক ২:১৮-২২ পদে একটি নতুন ঘটনা ঘটছে। এই ঘটনায়, যিহূদী নেতারা যীশুকে উপবাসের বিষয় প্রশ্ন করছে। উপবাসকালীন সময়ে লোকেরা সংক্ষিপ্ত সময়ের জন্য ভোজন বিরতি দেয়। যিহূদী নেতারা যীশুর কাছে জানতে চায় যে, যেক্ষেত্রে তাদের অনুসারীরা এবং যোহন বাপ্তাইজকের শিষ্যরা উপবাস করে, সেক্ষেত্রে তাঁর শিষ্যরা কেন উপবাস করে না। যীশু একটি রূপক দ্বারা প্রশ্নের উত্তর দেন। এই ঘটনায়, যীশু নিজেকে তাঁর শিষ্যদের সঙ্গে একটি বিবাহভোজে থাকার তুলনা করছেন। যীশু বলেন যে, কোনো বিবাহভোজে অতিথিরা উপবাস করে না। তারা খায়! কিন্তু যীশু বলেন যে, একটি সময় আসবে যখন বরকে তুলে নেয়া হবে। (যীশু ক্রুশের উপরে তাঁর মৃত্যুর কথা বলছেন।) সেই দিন যখন আসবে, তখন যীশুর শিষ্যরা উপবাস করার জন্য প্রচুর সময় পাবেন।

যীশু দুটি রূপক তুলে ধরেন যা তাঁর শিক্ষা ও যিহূদীদের শিক্ষার মধ্যে তুলনা প্রদর্শন করে: যীশুর শিক্ষা ছিল এক টুকরা নতুন কাপড় কিংবা নতুন দ্রাক্ষারসের তুল্য। আপনি পুরাতন জামায় একটি নতুন কাপড় দিয়ে তালি দেবেন না কিংবা চামড়ার পুরাতন দ্রাক্ষাপাত্রে নতুন দ্রাক্ষারস রাখবেন না। পুরাতন জামা এবং চামড়ার পুরাতন দ্রাক্ষাপাত্র হচ্ছে যিহূদী নেতাদের শিক্ষামালার রূপক। পুরাতন জামা কিংবা চামড়ার পুরাতন দ্রাক্ষাপাত্র আমাদের দেখায় যে, যিহূদী নেতাদের আচরণ অত্যন্ত খারাপে পৌঁছেছে। লোকেরা যদি সতর্ক না থাকে, ধর্ম তাহলে ভ্রষ্টতায় পরিণত হতে পারে।