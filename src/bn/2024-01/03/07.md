---
title: 'অতিরিক্ত আলোচনা'
date: 19/01/2024
---

পড়ুন, গীতসংহিতা ৮৬:৫, ১৫ পদ, এবং ঈলেন জি হোয়াইট, ‘গড্স লাভ ফর ম্যান,’ স্টেপস টু খ্রাইস্ট, পৃষ্ঠা: ৯-১৫। আমরা জানি ঈশ্বর প্রেম। বাইবেলের এই সত্য কীভাবে আপনাকে ভালভাবে বুঝতে সাহায্য করে যে, ঈশ্বর কে এবং কিভাবে তিনি তাঁর লোকদের সাহায্য করে থাকেন? গীতসংহিতা পুস্তক আমাদের কি শিক্ষা দেয়?

যেমনিভাবে আমরা গীতসংহিতা পুস্তক পড়ছি, আমাদের চিন্তা করতে হবে যে, গীতগুলো ঈশ্বরের প্রেম, দয়া এবং আমাদের জন্য তাঁর পরিত্রাণ পরিকল্পনা ও নতুন পৃথিবীর বিষয়ে আমাদেরকে কি শিক্ষা দেয়। “ক্রুশের আলোতে আমরা এই ঐশী স্বভাবের বিষয়ে যতই অনুধ্যান (গভীরভাবে আলোচনা) করি, ততই আমরা তাঁহার সমদৃষ্টি ও ন্যায়পরতা মিশ্রিত ক্ষমা, করুণা ও কোমলতা লক্ষ্য করিতে পারি এবং আরও অধিক সুস্পষ্টভাবে এইরূপ এক প্রেমের অসংখ্য প্রমাণ পাই, যে প্রেম অসীম, এইরূপ এক কোমলতা মিশ্রিত করুণার পরিচয় পাই, যাহা অবাধ্য সন্তানের নিমিত্ত মায়ের ব্যাকুলতাপূর্ণ সমবেদনাকেও অতিক্রম করে।” -ঈলেন জি হোয়াইট, ত্রাণার্থীর আশা পূরণ, পৃষ্ঠা: ১৩। গীতসংহিতা পুস্তকে, তাঁর প্রতি অবাধ্য হবার কারণে ঈশ্বর যখন লোকদের বিচার করেন, তখন তিনি তাদেরকে কি করতে দেখেন? তারা সদাপ্রভুর কাছে ফিরে আসছে এবং তাদের পরিত্রাণের জন্য তাঁর সাহায্য প্রার্থনা করছে! কেন? কারণ তারা জানে যে, ঈশ্বরের ক্রোধ কেবল একটি সংক্ষিপ্ত সময়ের জন্য। কিন্তু তাঁর দয়া অনন্তকাল স্থায়ী (গীত ১০৩:৮)।

**আলোচ্য প্রশ্নাবলী**:

`গীতসংহিতা পুস্তক আমাদের শিক্ষা দেয় যে, ঈশ্বর হলেন রাজা। এই পৃথিবীতে যাকিছু ঘটে, ঈশ্বর সমস্তকিছুর কর্তৃত্বে রয়েছেন। একই সঙ্গে, আমাদের কেন এটা বুঝতে হবে যে, ঈশ্বর ও শয়তানের মধ্যকার মহা-সংঘর্ষ আমাদের চারপাশে ঘটছে? বাইবেলের এই সত্য কীভাবে আমাদেরকে এটা বুঝতে সাহায্য করে যে, এই পৃথিবী পাপ ও সঙ্কটে কেন পরিপূর্ণ?`

`বাইবেল আমাদের আরও শিক্ষা দেয় যে, ঈশ্বর আমাদের সৃষ্টি করেছেন। এই সত্য কীভাবে আমাদের বুঝতে সাহায্য করে যে, আমরা কে এবং কীভাবে আমরা এই পৃথিবীতে ঈশ্বরের সৃষ্টি সমস্তকিছুর যত্ন নিতে পারি? লোকেরা যখন এই শিক্ষা অনুসরণ না করে, তখন কি হয়? উত্তরের জন্য গীত ১০৬:৩৫-৪২ পদ পড়ুন।`

`বাইবেলের যুগে লোকেরা যে মিথ্যা দেবতাদের আরাধনা করেছে, এতে কি ভুল ছিল (গীত ১১৫:৪-৮)? আধুনিক দেবতাদের আরাধনায় কি ভুল রয়েছে? সদাপ্রভুর সঙ্গে আমাদের সম্পর্কের ক্ষেত্রে তারও একটি বিপদে রয়েছে কেন?`

`বাইবেল আমাদের বলে যে, বিচারক হিসেবে ঈশ্বরের কাজ তাঁর লোকদের দিয়ে শুরু হবে। তাহলে, ঈশ্বরের লোকদের কীভাবে জীবন যাপন করতে হবে? ঈশ্বর কিভাবে তাঁর লোকদের বিচার করেন?`