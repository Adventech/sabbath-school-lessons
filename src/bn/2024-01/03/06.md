---
title: 'সদাপ্রভুর শিক্ষামালা সিদ্ধ'
date: 18/01/2024
---

`গীত ১৯:৭; ৯৩:৫; ১১৯:১৬৫; ১:২, ৬; ১৮:৩০; ও ২৫:১০ পদ পড়ুন। এই পদগুলোয় আমরা কি অভিন্ন বার্তা পাই?`

সদাপ্রভু হলেন সেই, যিনি আমাদের সৃষ্টি করলেন। তিনি আমাদের রাজা ও বিচারক। তিনি পৃথিবীর কর্তৃত্ব করেন। বাইবেলের এই সত্যগুলো আমাদেরকে তাঁর ব্যবস্থা ও শিক্ষামালায় আস্থা রাখতে সাহায্য করে। সদাপ্রভুর ব্যবস্থা তাঁর লোকদের শিক্ষা দেয় যে, কিভাবে তাঁর আরাধনা করতে হয় এবং তাঁর জন্য জীবন যাপন করতে হয় (যাত্রা ৩২:১৫)। সদাপ্রভুর ব্যবস্থা ও শিক্ষামালা “চিরদিনের জন্য” (গীত ৯৩:৫)। ঈশ্বরের রাজ্য চিরস্থায়ী। তিনি এই পৃথিবী সৃষ্টি করলেন এবং গতিশীল রাখলেন (গীত ৯৩:১, ২)। সুতরাং, আমরা সর্বদা ঈশ্বরের উপর এবং ব্যবস্থার উপর নির্ভর করতে পারি।

ঈশ্বর আমাদের বলেন যে, আমরা তাঁর প্রতিজ্ঞায় ও নির্দেশে আস্থা রাখতে পারি। ঈশ্বর তাঁর লোকদেরকে তাঁর প্রতি ও তাঁর ব্যবস্থার প্রতি আস্থা রাখতে নির্দেশ দিচ্ছেন।

একই সঙ্গে, আমরা পাপে পূর্ণ একটি পৃথিবীতে বাস করছি। মানুষের নিয়ম এবং মানুষের বিচার অধিকন্তু ন্যায্য নয়। যে কবিরা গীতসংহিতা পুস্তক লিখেছেন, তারা এটা দেখানোর জন্য একটি বিশেষ রূপক ব্যবহার করেন যে, মানুষের ব্যবস্থা সর্বদা ন্যায্য নয়। তারা ভূমিকম্পের কিংবা কম্পনের একটি রূপক ব্যবহার করেছেন (গীত ১৮:৭; যিশাইয় ২৪:১৮-২১)। যেন তাঁর বিচারকালে তারা ভয় না পায় কিংবা হারিয়ে না যায়, সে জন্য কীভাবে জীবন যাপন করতে হবে, ঈশ্বরের ব্যবস্থা আমাদেরকে তা শিক্ষা দিয়ে থাকে। ঈশ্বরের লোকেরা তাঁর ব্যবস্থার বাধ্য থাকুক। তাহলে, কোন কিছুই ঈশ্বরের প্রতি তাদের বিশ্বাসকে ‘বিচলিত’ করতে পারবে না কিংবা বিনষ্ট করতে পারবে না (গীত ১১২:১, ৬, ৭)। গীত ১১৯ পদ বলে, “যাহারা তোমার ব্যবস্থা ভালবাসে, তাহাদের পরম শান্তি, তাহাদের উছোট লাগে না” (১৬৫ পদ)। ঈশ্বর তাঁর লোকদের রক্ষা করেন এবং তাদের সমুদয় জীবন পরিচালনা দেন (গীত ১:২, ৩, ৬)।

ঈশ্বরের বাক্য, বাইবেল, হচ্ছে একটি প্রদীপের তুল্য। বাইবেল তাঁর লোকদেরকে ঈশ্বরের কাছে যাবার পথ দেখায়। বাইবেল ঈশ্বরের লোকদেরকে তাদের শত্রুদের ফাঁদ থেকে রক্ষাও করে (গীত ১১৯:১০৫, ১১০)। ঈশ্বরের ব্যবস্থা ভালবেসে আমরা যে শান্তি পাই (গীত ১১৯:১৬৫), তার মানে কি এই যে, আমাদের কোন দুঃখ-কষ্ট বা সঙ্কট থাকবে না? নিঃসন্দেহে, না! গীত ১১৯ অধ্যায় যা বোঝাচ্ছে তাহল, ঈশ্বরকে ও তাঁর প্রেমকে আমাদের অন্তরে বাস করতে দেবার মাধ্যমে আমরা শান্তি লাভ করি।

`ঈশ্বরের ব্যবস্থা পালন এবং তাঁর শিক্ষামালা অনুসরণ কীভাবে আপনাকে জীবনে সাহায্য করে? ঈশ্বরের ব্যবস্থা লঙ্ঘন করে এবং তাঁর শিক্ষামালা অনুসরণ না করে, কীভাবে আপনি সঙ্কট ভুগেছেন?`