---
title: 'সদাপ্রভু হলেন রাজা'
date: 13/01/2024
---

### শাস্ত্রপাঠ
গীত ৮; ১০০; ৯৭; ৭৫; ৯৪:১৪; গালাতীয় ৩:২৬-২৯; গীত ১৯:৭।

> <p>মুখস্থপদ</p>
> “সদাপ্রভু রাজত্ব করেন; তিনি মহিমাতে সজ্জিত; সদাপ্রভু সজ্জিত, তিনি পরাক্রমে বদ্ধকটি; আর জগৎও অটল, তাহা বিচলিত হইবে না” (গীত ৯৩:১)।

গীতসংহিতা পুস্তক আমাদের শিক্ষা দেয় যে, সদাপ্রভু হলেন সমগ্র পৃথিবীর রাজা। সদাপ্রভু সমস্তকিছু সৃষ্টি করেছেন। তিনি সমস্তকিছু গতিশীল রাখছেন। আমাদের রাজা হিসেবে, সদাপ্রভুর হলেন ন্যায্য ও পবিত্র। তাঁর ব্যবস্থা সিদ্ধ। যারা তাঁর বাধ্য থাকে, তাঁর ব্যবস্থা তাদের প্রত্যেককে জীবন দেয়। সদাপ্রভু হলেন একজন ন্যায়বিচারক। তিনি এই পৃথিবীর জীবন রক্ষা করেন। যারা তাঁর ব্যবস্থা বাধ্য থাকে, তাদরেকে তিনি লোকদের পুরষ্কার দেন, এবং যারা তাঁর ব্যবস্থার অবাধ্য হয়, তিনি তাদেরকে শাস্তি দেন। কখন তিনি শাস্তি দিবেন এবং কখন পুরষ্কার দিবেন, তা তিনি নিজেই সিদ্ধান্ত নেন। তিনি যখন প্রস্তুত, তখন তিনি তাঁর নিজ সময়ে পুরষ্কার ও শাস্তি দিবেন, আমাদের সময়ে নয়।

এই পৃথিবী কেন তিনি নিরাপদ রাখেন, সে ব্যাপারে ইস্রায়েল সন্তানদের সঙ্গে ঈশ্বরের প্রতিজ্ঞা হচ্ছে একটি গুরুত্বপূর্ণ কারণ। তাঁর প্রতিজ্ঞা আমাদেরকে তাঁর পরিত্রাণকারী পরিকল্পনা দেখায়। তাঁর প্রতিজ্ঞার অংশ হিসেবে, ঈশ্বর ইস্রায়েল জাতিকে পৃথিবীর সকল জাতির ঊর্ধ্বে তাঁর নিজ প্রজা হিসেবে দত্তক গ্রহণ করেছেন। সদাপ্রভু তাঁর লোকদের প্রতি তাঁর প্রতিজ্ঞা রক্ষা করেন। এমনকি, যখন আমরা তাঁর বিরুদ্ধে পাপ করি, তখনও তিনি আমাদের প্রতি যত্নশীল থাকেন।

সদাপ্রভু যেহেতু রাজা, সেহেতু এই পৃথিবীতে আমাদেরকে নিরাপদ রাখার জন্য আমরা তাঁর উপর আস্থা রাখতে পারি। যে কবিরা গীতসংহিতা পুস্তক লিখেছেন, তারা চান আমরা যেন বাইবেলের এই সত্য বুঝি। যখন আমরা বুঝি, তখন আমরা সর্বান্তঃকরণে ঈশ্বরের সেবা করি, ঠিক যেভাবে কবিরা করেছিলেন।