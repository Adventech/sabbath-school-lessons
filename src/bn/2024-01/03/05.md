---
title: 'ঈশ্বরের প্রতিজ্ঞা স্মরণ'
date: 17/01/2024
---

`দানিয়েল ৭:৯, ১০ পদে, আমরা সেই সময়ের বিষয়ে পড়ি যখন ঈশ্বর মৃত ও জীবিত- সকল লোকের বিচার করবেন। এই সময়ে ঈশ্বরের লোকেরা শান্তি লাভ করবে কেন? উত্তরের জন্য গীত ৯৪:১৪ এবং ১০৫:৭-১০ পদ পড়ুন।`

ঈশ্বরের লোকেরা তাদের পরিত্রাণের জন্য ঈশ্বরের উপর আস্থা রাখতে পারে, কারণ “শালেমে তাঁহার আবাস, সিয়োনে তাঁহার বাসস্থান রহিয়াছে” (গীত ৭৬:১,২)। অর্থাৎ, ঈশ্বর তাঁর লোকদের সঙ্গে আছেন। ঈশ্বর তাঁর লোকদেরকে তাঁর অনন্তকালিন প্রতিজ্ঞা দিচ্ছেন (গীত ৯৪:১৪; ১০৫:৮-১০)। ঈশ্বরের লোকেরা তাঁর কাছে অত্যন্ত মূল্যবান। ঈশ্বর তাঁর লোকদেরকে নিরাপদ রাখার জন্য কাজ করছেন। তিনি তাদের পাপ ক্ষমা করছেন (গীত ১০৩:৩)। ঈশ্বর তাঁর লোকদের শিক্ষা দিচ্ছেন ও আশীর্বাদ করছেন। তিনি তাদের শক্তিমন্ত করছেন (গীত ২৫:৮- ১১; ২৯:১১; ১০৫:২৪)। ঈশ্বর তাঁর লোকদের পক্ষে বিচার করেন। ঈশ্বর তাদেরকে ধার্মিক হতে সাহায্য করেন। তিনি তাঁর লোকদের দেখান যে, তিনি তাদের যত্ন নেন (গীত ৯৪:৮-১৫)।

গীত ১০৫ অধ্যায়ে, আমরা ইস্রায়েলের ইতিহাস পড়ি। ভাল ও মন্দ, যাকিছু ঘটেছিল, সমস্তকিছুতে ঈশ্বর ছিলেন। তিনি তাঁর লোকদের কাছে তাঁর প্রতিজ্ঞা রেখেছিলেন। ঈশ্বর যোষেফকে মিসরে চালনা দেন। ভয়াবহ দুর্ভিক্ষের সময়ে তার পরিবার এবং অন্য লোকদেরকে রক্ষা করার জন্য ঈশ্বর যোষেফকে ব্যবহার করেন (গীত ১০৫:১৬-২৪)। মিসর থেকে তাঁর লোকদের বের করে আনার জন্য ঈশ্বর মোশীকে মনোনয়ন করেন। তাঁর লোকদেরকে রক্ষা করার জন্য ঈশ্বর সে সময়ে অনেক অলৌকিক কাজ করেন (গীত ১০৫:২৫-৩৮)।

সদাপ্রভু তাঁর লোকদেরকে প্রতিজ্ঞাত দেশ দেন (গীত ১০৫:১১, ৪৪)। ঈশ্বর তাঁর লোকদেরকে রক্ষা করলেন (গীত ১০৫:১২-১৫)। ঈশ্বর তাঁর লোকদেরকে সংখ্যায় বৃদ্ধি করলেন (গীত ১০৫:২৪)। তিনি তাঁর লোকদেরকে তাদের শত্রুদের কবল থেকে রক্ষা করলেন (গীত ১০৫:৩৭, ৩৮)। প্রতিদিন বেঁচে থাকার জন্য মানুষের যা দরকার তা তিনি তাঁর লোকদের দিলেন (গীত ১০৫:৩৯-৪১)। তাঁর লোকদের প্রতি যা কিছু ঘটে, সদাপ্রভু তা সমস্তকিছু নিয়ন্ত্রণ করেন। যে কবিরা গীতসংহিতা পুস্তক লিখেছিলেন, তারা চেয়েছিলেন যে, ঈশ্বরের লোকেরা সর্বদা বাইবেলের এই সত্য স্মরণে রাখুক।

ঈশ্বর যখন তাঁর প্রতিজ্ঞা স্মরণ করেন, তিনি তা মনে করা অপেক্ষা অধিক কিছু করেন। তিনি পদক্ষেপ নেন। তিনি তাঁর লোকদের সাহায্য করেন (আদি ৮:১; ৯৮:৩; ১০৫:৪২-৪৪)। ঈশ্বরের লোকেরা কীভাবে তাঁকে স্মরণ করে? তারা তাঁকে স্মরণ করে।   ঈশ্বর তাঁর লোকদেরকে তাঁর ব্যবস্থার বাধ্য থাকতে বলেন (গীত ৭৮:৫- ৭; ১০৫:৪৫)। ঈশ্বর আরও চান যে, ইস্রায়েল সন্তানেরা অন্যদের কাছে তাঁর বিষয় বলুক। ঈশ্বর চান, তাঁর প্রতিজ্ঞার আশীর্বাদ উপভোগ করার জন্য লোকেরা ইস্রায়েল সন্তানদের সঙ্গে যুক্ত হোক (গীত ১০৫:১, ২)। ঈশ্বর তাহলে তাদেরকেও রক্ষা করতে পারবেন (গীত ৮৯:২৮-৩৪)।

`ঈশ্বর ইস্রায়েল সন্তানদের কাছে যে প্রতিজ্ঞা করেছেন, সে প্রতিজ্ঞা আমাদের জন্যও প্রযোজ্য কেন? যীশু আমাদের কি দেন যা এই প্রশ্নের উত্তর দিতে সাহায্য করে? ইঙ্গিত: গালাতীয় ৩:২৬-২৯ পদ পড়ুন।`