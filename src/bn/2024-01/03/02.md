---
title:  সদাপ্রভু আমাদের সৃষ্টি করেছেন
date:   14/01/2024
---

`গীত ৮ ও ১০০ অধ্যায় পড়ুন। এই গীত দুটি, বা এই কবিতা দুটি, আমাদেরকে ঈশ্বরের বিষয় ও তাঁর লোকদের বিষয় কি শিক্ষা দেয়?`

বাইবেল আমাদের শিক্ষা দেয় যে, ঈশ্বর সমস্তকিছু সৃষ্টি করেছেন। মহাকাশের সৌন্দর্য আমাদের দেখায় যে, ঈশ্বর অত্যন্ত শক্তিশালী (গীত ১৯:১-৪; ৯৭:৬)। সমুদয় জগতে ঈশ্বরের নাম হচ্ছে সর্বাপেক্ষা কীর্তিময় নাম (গীত ৮:১, ৯)! সদাপ্রভুর কোন শুরু নেই (গীত ৯৩:২)। তাঁর কোন শেষ নেই (গীত ১০২:২৫-২৭)। ঈশ্বর চিরজীবী। অন্য সকল জাতির কিংবা গোষ্ঠির ‘দেবতাদের’ অপেক্ষা তিনি পরাক্রমী। “উহাদের প্রতিমা সকল রৌপ্য ও স্বর্ণ, মনুষ্যের হস্তের কার্য” (গীত ১১৫:৪), এ ছাড়া অধিক কিছু নয়। এই মূর্তিগুলো “হস্ত থাকিতেও স্পর্শ করিতে পারে না” (গীত ১১৫:৭)। কিন্তু “পৃথিবীর গভীর স্থান সকল তাঁহার হস্তগত...তাঁহারই হস্ত শুষ্ক ভূমি গঠন করিয়াছে” (গীত ৯৫:৪, ৫)।

বহু গান কিংবা কবিতা ইস্রায়েল সন্তানদের শিক্ষা দিয়েছে যে, ঈশ্বর প্রকৃতি নিয়ন্ত্রণ করেন। অন্য জাতিগুলো দেবতা হিসেবে প্রকৃতির উপাসনা করেছে। গীত ২৯; ৯৩; ও ১০৪ অধ্যায় আমাদের বলে যে, সদাপ্রভু হচ্ছে সমুদয় জগতের ঊর্ধ্বে রাজা। অন্য যেকোন ব্যক্তি অপেক্ষা কিংবা যেকোন দেবতা অপেক্ষা সদাপ্রভু হচ্ছে অধিক শক্তিশালী। সমস্ত মূর্তিই পাথর, কাঠ কিংবা স্বর্ণের তৈরি নয়। কিছু লোক দেবতা হিসেবে ভ্রান্ত ধারণার আরাধনা করে। এই লোকেরা নিজেদের উপর নির্ভর করে, কিন্তু ঈশ্বরের উপর নয়। এই ভ্রান্ত ধারণাটি হচ্ছে একটি মূর্তির সামনে প্রণিপাত করার তুল্য। গীত ১০০:৩ পদ আমাদের বলে যে, ঈশ্বর হচ্ছেন একমাত্র সেই, যাঁর আরাধনা আমাদের করতে হবে, কারণ তিনি আমাদের সৃষ্টি করেছেন।

ঈশ্বর যাকিছু সৃষ্টি করেছেন, সমস্তই আমাদেরকে তাঁর প্রেম দেখায়। আকাশমণ্ডল ও পৃথিবীর সমস্তকিছু তাদের নিজ জীবনের জন্য ঈশ্বরের কাছে ঋণী। ঈশ্বর সমস্তকিছু জীবিত ও সচল রাখেন (গীত ৯৫:৭; ১৪৭:৪-৯)। তাঁর লোক ও তাঁর পাল হবার জন্য ঈশ্বর ইস্রায়েল জাতিকে মনোনয়োন করেন (গীত ১০০:৩)। এই ধারণা দুটি আমাদের দেখায় যে, ঈশ্বর তাঁর অন্তর থেকে আমাদের ঘনিষ্ঠতা চান। একমাত্র সদাপ্রভু আমাদের আশীর্বাদ করতে পারেন এবং আমাদের সফলতা দিতে পারেন। সুতরাং, সদাপ্রভুই হলেন একমাত্র সেই, যিনি আমাদের আরাধনা ও আস্থা লাভের যোগ্য। গীতসংহিতা পুস্তকে, কবিরা পৃথিবীর প্রতিটি সজীব প্রাণকে ঈশ্বরের প্রশংসা করতে বলছেন এবং আনন্দ করতে বলছেন। হ্যাঁ, পাপের কারণে এই পৃথিবী সিদ্ধ নয়। কিন্তু তিনি যাকিছু সৃষ্টি করেছেন, সমস্তকিছুতেই আমরা ঈশ্বরের বিস্ময়কর প্রেম দেখতে পাই। সে কারণে, গীতসংহিতা পুস্তক আমাদেরকে ঈশ্বরের আরাধনা করতে বলে।

`“[বলি,] মর্ত্য কি যে, তুমি তাহাকে স্মরণ কর? মনুষ্য-সন্তান বা কি যে, তাহার তত্ত্বাবধান কর?” (গীত ৮:৪)। ঈশ্বরের প্রেমের বিষয়ে এই পদটি আমাদের কি বলে? বাইবেল বলে যে, ঈশ্বর “তারাগণের সংখ্যা গণনা করেন, সকলের নাম ধরিয়া তাহাদিগকে ডাকেন” (গীত ১৪৭:৪)। আপনার কি মনে হয়ে, ঈশ্বর আপনাকে তারকাগণ অপেক্ষা কতটা অধিক যত্ন করেন?`