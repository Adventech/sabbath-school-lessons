---
title: 'সদাপ্রভুতে উল্লাস করি'
date: 09/03/2024
---

### শাস্ত্রপাঠ
গীত ৮৪:৫-১২; ১২২:১-৫; ৮৭:১, ২; ৪৬:১-৭; ১২৫:১, ২।

> <p>মুখস্থপদ</p>
> “আমার প্রাণ সদাপ্রভুর প্রাঙ্গণের জন্য আকাক্সক্ষা করে, এমন কি, মূর্চ্ছিত হয়, আমার হৃদয় ও আমার মাংস জীবন্ত ঈশ্বরের উদ্দেশে উচ্চধ্বনি করে” (গীত ৮৪:২)।

গীতসংহিতা পুস্তক সীয়োন বিষয়ক গানে পরিপূর্ণ। সীয়োন হচ্ছে ঈশ্বরের পবিত্র পর্বতের একটি নাম। সীয়োন বিষয়ক গান আমাদেরকে এর সৌন্দর্য সম্পর্কে বলে। ওগুলো আমাদেরকে তাঁর পবিত্র পর্বতে আসীন সদাপ্রভুর বিষয় বলে। সমগ্র পৃথিবী তাঁর নিয়ন্ত্রাণাধীন। সীয়োন বিষয়ক গান সচরাচর সদাপ্রভুর উপাসনা গৃহের গৌরব করে। সীয়োন বিষয়ক এই গানগুলোর মধ্যে অনেকগুলো গান কোরহের সন্তানেরা লিখেছেন। কোরহের সন্তানেরা সদাপ্রভুর মন্দিরের সঙ্গীত-শিল্পী ছিলেন (১ বংশাবলি ৬:৩১-৩৮)। কোরহের সন্তানেরা মন্দিরের দ্বারের দায়িত্বে ছিলেন (১ বংশাবলি ৯:১৯)। সীয়োন কেন ঈশ্বরের লোকদের আশা ও আনন্দে পূর্ণ করে? সীয়োন হচ্ছে তাঁর লোকদের সঙ্গে ঈশ্বরের বসবাসের একটি প্রতীক। ইস্রায়েল-সন্তানেরা ছিল ঈশ্বরের মনোনীত লোক (দ্বিতীয় বিবরণ ৭:৬)। সুতরাং, সীয়োন হচ্ছে ঈশ্বরের মনোনীত পর্বত (গীত ৭৮:৬৮; ৮৭:২)। সদাপ্রভু সীয়োনে একজন রাজা হিসেবে বসেন (গীত ৯৯:১, ২)। সদাপ্রভুর মন্দির সীয়োন পর্বতে অবস্থিত (গীত ৮৭:১, ২)। সীয়োন হচ্ছে সেই স্থান যেখানে ঈশ্বর তাঁর লোকদের আশীর্বাদ করছেন। এছাড়া, সীয়োন হচ্ছে ঈশ্বরের লোকদের জন্য নিরাপত্তার একটি স্থান। সীয়োন সচরাচর ঈশ্বরের মন্দিরের এবং যিরূশালেম নগরের একটি নাম হিসেবে ব্যবহৃত হয়েছে। ঈশ্বরের মন্দির হচ্ছে পৃথিবীতে বসবাসকারী মানবজাতির উদ্ধারের জন্য তাঁর কাজের কেন্দ্রস্থল।

ঈশ্বর সীয়োন থেকে সমগ্র পৃথিবীকে আশীর্বাদ করেন। সমগ্র পৃথিবী সদাপ্রভুর। সুতরাং, সীয়োন হচ্ছে পৃথিবীর সকল স্থানের লোকদের জন্য একটি আনন্দের স্থান (গীত ৪৮:২)।