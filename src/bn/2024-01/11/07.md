---
title: 'অতিরিক্ত আলোচনা'
date: 15/03/2024
---

যখন আমরা সীয়োনের বিষয়ে গান গাই, তখন আমরা আশা পাই। সীয়োনের বিষয়ে গানগুলো ঈশ্বরের প্রতিজ্ঞার মাধ্যমে আমাদের আশাকে জীবিত রাখে। ঈশ্বর পৃথিবীকে নতুন করার প্রতিজ্ঞা করেছেন (প্রকাশিত ২১:১- ৫)। তখন, তিনি সেখানে নতুন পৃথিবীর অনন্তকালিন রাজা হিসেবে আসনে বসবেন।

নতুন পৃথিবীতে “অমর মস্তিষ্ক সকল, অফুরন্ত আনন্দ নিয়ে সৃজনশীল শক্তির বিস্ময়, উদ্ধার কাজের প্রেমের রহস্যের বিষয়ে ধ্যান করবে। সেখানে কোন নিষ্ঠুরতা থাকবে না, ঈশ্বরকে ভুলে যেতে প্রলোভিত করার জন্য কোন প্রতারণাকারী শত্রু থাকবে না। প্রতিদিন মনোবৃত্তির বিকশিত হবে, প্রতিটি ধারণ ক্ষমতা বৃদ্ধি পাবে। জ্ঞান অর্জন মনকে ক্লান্ত অথবা কর্মশক্তিকে পরিশ্রান্ত করবে না। সেখানে মহোত্তম উদ্যম উদে্যাগ চালিয়ে নেয়া যাবে, সর্বোচ্চ উচ্চাকাঙ্খার নাগাল পাওয়া যাবে। সর্বোচ্চ বাসনা বাস্তবায়িত করা যাবে, তথাপি সেখানে জয় করার জন্য নতুন নতুন উচ্চতা, প্রশংসা করার জন্য নতুন নতুন বিস্ময়, হৃদয়ঙ্গম করার জন্য নতুন নতুন সত্য, মন আত্মা ও দেহের শক্তিগুলো প্রয়োগ করার জন্যে নূতন সতেজ বিষয়বস্তুগুলো আবির্ভূত হবে।” -ঈলেন জি হোয়াইট, মহা-সংঘর্ষ, পৃষ্ঠা: ৮৬৬।

**আলোচ্য প্রশ্নাবলী**:

`এ সপ্তাহে, সীয়োনে অবস্থিত ঈশ্বরের লোকদের বিষয়ে আমরা কি গুরুত্বপূর্ণ নীতিগুলো শিখেছি? আমরা জেনেছি যে, সীয়োন হচ্ছে যিরূশালেমের একটি স্থান। সীয়োনের বিষয়ে আমরা যে গুরুত্বপূর্ণ নীতিগুলো শিখেছি, সেগুলো কিভাবে আমাদেরকে ঈশ্বরের পক্ষে আমাদের কাজগুলো ভালভাবে বুঝতে সাহায্য করে?`

`ঈশ্বরের অনুসারীরা কীভাবে অদ্য তাঁর মন্দিরে তাঁর সঙ্গে বাস করতে পারে (যোহন ১:১৪-১৮; ইব্রীয় ১২:২২-২৪)?`

`গীত ৮৭ অধ্যায়ে, আমরা ভবিষ্যতের একটি চিত্র দেখতে পাই। আমরা জানি যে, সীয়োন হবে এই পৃথিবীর সকল লোকেরা জন্য একটি নগরী (আরও পড়ুন, রোমীয় ৫:১০; ইফিষীয় ২:১১-১৬; কলসীয় ১:১৯-২৩)। এই বিস্ময়কর প্রতিজ্ঞা কীভাবে সংঘটিত হবে?`

`কেউ যদি আপনাকে জিজ্ঞেস করে যে, যেক্ষেত্রে ‘অনেক’ ভালো মানুষেরা যাতনা ভুগছে, সেক্ষেত্রে দুষ্ট লোকেরা কেন এতটা সফলতা উপভোগ করছে- তখন সেই ব্যক্তিকে কি উত্তর দিবেন? এটা বুঝা গুরুত্বপূর্ণ কেন যে, এই জীবনে যে সকল মন্দ ঘটনা ঘটে, আমরা হয়ত সে সকলের পূর্ণ সমাধান এখনই পাব না?`