---
title: সীয়োনে নিরাপত্তা ও শান্তি
date: 13/03/2024
---

`গীত ৪৬:১-৭ পদ পড়ুন। এই পদগুলো পৃথিবীর বিষয়ে আমাদের কি বলে?`

গীত ৪৬ অধ্যায় আমাদের দেখায় যে, পৃথিবী সঙ্কটে রয়েছে। সর্বত্র প্রাকৃতিক দুর্যোগ লেগেই আছে (গীত ৪৬:২, ৩)। বাইবেল ‘জল গর্জন’ রূপকটির দ্বারা এই পৃথিবীতে দুষ্ট কিংবা ভ্রষ্ট লোকদের সৃষ্টি করা সমস্যাগুলোকে বোঝাচ্ছে (গীত ৯৩:৩, ৪; ১২৪:২-৫)। গীত ৪৬ অধ্যায়ে, আমরা একটি সময়ের বিষয়ে পাই, যখন “রাজ্য সকল বিচলিত হইল; তিনি আপন রব ছাড়িলেন, পৃথিবী গলিয়া গেল” (৬ পদ)।

ভীত ও পতিত লোকেরা ঈশ্বরকে জানে না। ঈশ্বর তাদের মধ্যে বাস করেন না। কীভাবে আমরা জানতে পারি? তাদের কোনো শান্তি নেই। ঈশ্বর যখন তাঁর লোকদের সঙ্গে থাকেন, তাদের শান্তি থাকে (গীত ৪৬:৪, ৫)। পৃথিবীর লোকেরা হয়ত ঈশ্বরকে প্রত্যাখ্যান করতে পারে, কিন্তু ঈশ্বর তাদের ত্যাগ করেন না কিংবা ছেড়ে দেন না। হ্যাঁ, এই পৃথিবীর অবস্থা হয়ত জঘন্যতর হতে পারে। কিন্তু আমরা এই জীবনে আশা রাখতে পারি, কারণ ঈশ্বর সর্বদা আমাদের সঙ্গে সঙ্গে আছেন।

সদাপ্রভু আমাদের নিরাপদ স্থান। তিনি সীয়োনকে শান্তি দেন এবং নিরাপদ স্থানে পরিণত করেন। পৃথিবীর লোকেরা হয়ত কলহ ও যুদ্ধ-বিগ্রহ করতে পারে। কিন্তু ঈশ্বরের লোকেরা নিরাপদ। শান্তি হল একটি উপহার যা কেবল ঈশ্বর দিতে পারেন। তিনি তাঁর আস্থাভাজন সন্তানদের এই উপহার দেন। যখন আমরা সর্বান্তঃকরণে ঈশ্বরের উপর নির্ভর করি, তখন ঈশ্বর আমাদের শান্তি দিতে পারেন এবং যুদ্ধ-বিগ্রহ কিংবা বিষম ঝড়ের মাঝে তিনি আমাদের নিরাপত্তার অনুভূতি যোগান দিতে পারেন (মথি ৮:২৩-২৭)। কেউ হয়ত আপনাকে প্রশ্ন করতে পারে: কখন যুদ্ধ কিংবা ঝড় থামবে? প্রত্যেকে বিনষ্ট না হওয়া পর্যন্ত, ঈশ্বর একে অন্যকে আঘাত করায় লোকদের অব্যাহত রাখবেন। এই প্রশ্নগুলো যারা করে, তাদেরকে গীতসংহিতা ৪৬ অধ্যায় পড়ুতে বলুন। আসুন, এখন পড়ুন।

`এই পৃথিবীতে মন্দতা ও দুঃখ-কষ্টের ব্যাপারে ঈশ্বরের উপলব্ধি কি? উত্তরের জন্য গীত ৪৬:৬-১১ পদ পড়ুন।`

এই পৃথিবীতে সংঘটিত সকল প্রকার মন্দতার ব্যাপারে ঈশ্বর খুবই হতাশ। তিনি এ ব্যাপারে এতটাই ক্রোধান্বিত যে, তাঁর ক্রোধ পৃথিবীকে গলিয়ে দেয় (গীত ৪৬:৬)। ঈশ্বরের ক্রোধ পৃথিবীকে বিনষ্ট করে না। তাঁর ক্রোধ পৃথিবীকে নতুন করে। ঈশ্বর যুদ্ধ-বিগ্রহ থামাবেন এবং সেই সব মন্দ হাতিয়ারগুলো ধ্বংস করবেন, যে-হাতিয়ারগুলো মানুষকে পীড়া দেয় (গীত ৪৬:৯)। যীশু তাঁর দ্বিতীয় আগমনে এসব করার প্রতিজ্ঞা করছেন। তাঁর প্রতিজ্ঞাগুলো খ্রীষ্টিয়ানদেরকে আশায় পূর্ণ করছে।

`আমাদের চারপাশে যখন নানাবিধ মন্দ ঘটনা ঘটছে, তখন কীভাবে আমরা জীবনে শান্তি ধারণ করা শিক্ষা করতে পারি? সঙ্কটকালে কীভাবে আমরা ঈশ্বরের উপর আস্থা রাখা শিখতে পারি?`