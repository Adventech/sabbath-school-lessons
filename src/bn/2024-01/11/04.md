---
title: 'সীয়োন: সকল লোকের আবাস'
date: 12/03/2024
---

`সীয়োনের বিশেষত্বের কারণ কি? এটি অত্যন্ত বিস্ময়কর স্থান কেন? উত্তরের জন্য গীত ৮৭:১, ২ পদ পড়ুন।`

গীত ৮৭ অধ্যায় হচ্ছে একটি গান যেটি সীয়োনকে উদ্যাপন করে। ঈশ্বর সীয়োন ভালবাসেন। তাঁর বিশেষ নগর হিসেবে ঈশ্বর সীয়োনকে মনোনয়ন করলেন। ঈশ্বরের মন্দির সীয়োন পর্বতে উপর (গীত ২:৬; ১৫:১)। সীয়োনে আসীন সদাপ্রভু হলেন সর্বশক্তিমান রাজা। সেখানে প্রত্যেকে তাঁকে সম্মান করবে (গীত ৯৯:২; যিশাইয় ২:২; মীখা ৪:১)। কবি বলেন, “তাঁহার ভিত্তিমূল পবিত্র পর্বত-শ্রেণীতে অবস্থিত” (গীত ৮৭:১)। সেখান থেকে, সদাপ্রভু লোকদেরকে অনন্ত জীবনের আশীর্বাদ দেন (গীত ১৩৩:৩)। বেথেল ও শীলোহ্ সহ, ইস্রায়েলের অন্য যেকোন স্থান অপেক্ষা ঈশ্বর সীয়োনকে অধিক ভালবাসেন। গীত ৮৭ অধ্যায় আমাদের দেখায় যে, তাঁর মনোনীত স্থানে আমাদের অবশ্যই ঈশ্বরের আরাধনা করতে হবে। এছাড়া, তিনি আমাদেরকে যেভাবে তাঁর আরাধনা করতে বলেছেন, আমাদের ঠিক সেভাবে তাঁর আরাধনা করতে হবে।

`সীয়োনের বিষয়ে কি বিস্ময়কর কথাগুলো বলা হয়েছে? উত্তরের জন্য গীত ৮৭:৩-৭ পদ পড়ুন।`

সীয়োনের গৌরব লোকদেরকে ঈশ্বরের বিষয় অধিক জানতে কৌত‚হলি করে তোলে। ঈশ্বরের রাজ্য বলতে সমগ্র জগতকে বোঝায়। আপনি কি দেখছেন যে, যে সকল লোকেরা ইস্রায়েলের অন্তর্গত নয়, তাদেরকে ঈশ্বর প্রত্যাখ্যান করছেন না? যারা তাঁর কাছে আসবে এবং তাঁকে তাদের ত্রাণকর্তা বলে মেনে নেবে, তাদের সকলকে ঈশ্বর গ্রহণ করবেন।

বাইবেলের যুগে, লোকেরা সেই দেশের নাগরিক বলে গণ্য হত, যেদেশে তাদের জন্ম হত(নহিমিয় ৭:৫; লূক ২:১-৩)। গীত ৮৭ অধ্যায়ে, কবি আমাদের তিন বার বলছেন যে, ইস্রায়েলের বাইরে অন্য দেশগুলোর লোকেরা সীয়োনে ‘জাত’ বলে বিবেচিত। এই ধারণার মানে কি? এর মানে হল, ঈশ্বর এই লোকদেরকে সীয়োনের নাগরিক করছেন। ঈশ্বর তাদেরকে সেই একই আশীর্বাদ দিচ্ছেন যা তিনি সীয়োনে জাত তাঁর সন্তানদের দিচ্ছেন (গীত ৮৭:৪-৬)।

গীত ৮৭ অধ্যায় সেই দিনের বিষয় বলে, যখন যিহূদী ও অ-যিহূদী একটি ধর্মময় দেশের সভ্য-সভ্যা হবে (আরও পড়ুন, রোমীয় ৩:২২; ১০:১২; গালাতীয় ৩:২৮, ২৯)। গীত ৮৭ অধ্যায়ে বর্ণীত সীয়োনের চিত্রকে ঈশ্বরের রাজ্যের বিষয়ে দানিয়েরের স্বপ্নের সঙ্গে তুলনা করুন (দানিয়েল ২:৩৪, ৩৫, ৪৪, ৪৫)। দানিয়েলের স্বপ্নে, ঈশ্বরের রাজ্য একটি বড় পর্বতে পরিণত হয়ে পৃথিবীকে আবৃত করছে।

`গীত ৮৭ অধ্যায় আমাদের দেখায় যে, ঈশ্বর সকল লোককে সীয়োনে দত্তক নিতে প্রস্তুত। এই ধারণাটি কিভাবে আমাদেরকে জগতের প্রত্যেকের কাছে সুসমাচার প্রচারের বিষয়ে যীশুর মহান আদেশ ভালভাবে বুঝতে সাহায্য করে (মথি ২৮:১৮-২০)?`