---
title: অটল ও চিরস্থায়ী পর্বত
date: 14/03/2024
---

`গীত ১২৫:১ পদে, কবি ঈশ্বরের লোকদেরকে কীসের সঙ্গে তুলনা করছেন?`

গীত ১২৫:১ পদে, ঈশ্বরের লোকদেরকে সীয়োন পর্বতের সঙ্গে তুলনা করা হচ্ছে। সীয়োন পর্বত হচ্ছে শক্তির প্রতীক। সীয়োন পর্বত টলতে পারে না। ঈশ্বরের লোকেরা যখন তাঁর উপরে আস্থা রাখে, তখন তারা সীয়োন পর্বতের ন্যায় দৃঢ় হয়। কবি জানেন যে, ঈশ্বর তাঁর লোকদের রক্ষা করবেন (গীত ৫:১২; ৩২:৭, ১০)। সীয়োন পর্বত ঈশ্বরের লোকদের অন্তর আস্থায় পূর্ণ করে। তাদের চারিদিকের পৃথিবী হয়ত মন্দতায় পূর্ণ হতে পারে, কিন্তু ঈশ্বরের লোকেরা সব সময় আশা লাভ করে।

`ঈশ্বরের লোকেরা কি কারণে হতাশা বোধ করতে পারে? উত্তরের জন্য গীত ১২৫:৩-৫ পদ পড়ুন। তাদের অভিজ্ঞতা থেকে আমরা কি শিক্ষা পেতে পারি?`

ঈশ্বরের সন্তানেরা যখন দুষ্টদের জীবনে সফলতা উপভোগ করতে দেখে, তখন তারা হয়ত হতাশ বোধ করে। তাদের সফলতা দেখে ঈশ্বরের লোকেরা কেউ কেউ হয়ত ঈশ্বরকে ত্যাগ করতে পারে এবং একটি পাপের জীবন উপভোগ করতে এগিয়ে যেতে পারে। পরিশেষে, ঈশ্বর সেই লোকদের বিচার করবেন যারা তাঁর বিরুদ্ধে পাপ করেছে এবং তাঁর ক্ষমা অগ্রাহ্য করেছে।

গীত ১২৫ অধ্যায় হচ্ছে ঈশ্বরের প্রতি তাদের বিশ্বাসে স্থির থাকার জন্য ঈশ্বরের সকল লোকদের প্রতি একটি আহ্বান। তাদেরকে সীয়োন পর্বতের ন্যায় অটল থাকতে হবে। আমরা হয়ত সর্বদা বুঝতে পারব না যে, মন্দতা কেন ঘটছে। কিন্তু আমরা সর্বদা সদাপ্রভুতে আস্থা রাখতে পারি।“ঈশ্বরের বাক্য, তাঁহার নিজ চরিত্রের ন্যায় নিগূঢ় রহস্যপূর্ণ; সসীম মানুষ কখনও উহা সম্পূর্ণ হৃদয়ঙ্গম করিতে পারে না। জগতের পাপের প্রবেশ, খ্রীষ্টের নরদেহে আবির্ভাব, পুনর্জন্ম, পুনরুত্থান প্রভৃতি আরও অনেক বাইবেলোক্ত বিষয় এত গভীর অর্থপূর্ণ যে উহা বুঝিতে পারা বা অপরকে বুঝাইয়া দেওয়া মানুষের পক্ষে দুুরূহ। কিন্তু আমরা ঐশ্বরিক বিধানের গূঢ়রহস্য বুঝিতে পারি না বলিয়া আমাদের ঈশ্বরের বাক্য সম্বন্ধে সন্দেহ পোষণ করিবার কোনই কারণ নাই। প্রাকৃতিক জগতে আমরা সর্বদা এত রহস্যপূর্ণ ব্যাপার দ্বারা বেষ্টিত রহিয়াছি যাহাদের কারণ নির্দেশ করা আমাদের পক্ষে অসম্ভব। অতিশয় সাধারণ একটি জীবন ও এইরূপ সমস্যাপূর্ণ যে অতিশয় বিজ্ঞ দার্শনিকও তাহা সমাধান করিতে অসমর্থ। সর্বত্র এইরূপ বিস্ময়কর বস্তু নিয়ে রহিয়াছে যাহা কখনও আমাদের জ্ঞানগোচর হইবে না। তবে আত্মিক জগতে আমাদের বুদ্ধির অগম্য কোন নিগূঢ় বিষয় থাকিলে আমরা বিস্মিত হইব কেন? মানব মনের সঙ্কীর্ণতা ও দুর্বলতাই এই দুর্বোধের কারণ। ধর্মশাস্ত্রের ঐশ্বরিক প্রকৃত সম্বন্ধে ঈশ্বর আমাদিগকে যথেষ্ট প্রমাণ দিয়াছেন; যদি আমরা তাঁহার বিধানের নিগূঢ় রহস্য বুঝিতে না পারি, তবে তাঁহার বাক্যে সন্দেহ করা উচিত নহে।” -ঈলেন জি হোয়াইট, ত্রাণার্থীর আশা পূরণ, পৃষ্ঠা: ৯২।