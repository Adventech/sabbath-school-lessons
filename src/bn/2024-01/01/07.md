---
title: 'অতিরিক্ত আলোচনা'
date: 05/01/2024
---

গীতসংহিতা পুস্তকে ১৫০টি গান আছে। এই গানগুলোকে পাঁচটি শ্রেণীতে ভাগ করা যায়: খণ্ড- ১ (গীত ১-৪১), খণ্ড- ২ (গীত ৪২-৭২),  খণ্ড- ৩ (গীত ৭৩-৮৯), খণ্ড- ৪ (গীত ৯০-১০৬), খণ্ড- ৫ (গীত ১০৭-১৫০)।

ইব্রীয় কবিতা ও গানের অন্যান্য সংগ্রহ থেকে গীতসংহিতা পুস্তকটি কবিতা ধার করেছে: কোরহের পুত্রদের থেকে (গীত ৪২-৪৯, ৮৪, ৮৫, ৮৭, ৮৮), আসফের থেকে (৭৩-৮৩), মন্দিরে উদ্দেশ্যে ওঠার গান থেকে (১২০- ১৩৪), এবং প্রশংসা গান থেকে (১১১-১১৮, ১৪৬-১৫০)। গীত ৭২:২০ পদ দায়ূদের লেখা কবিতার ক্ষুদ্র সংগ্রহ সম্পর্কে আমাদের বলছে।

গীতসংহিতা পুস্তকের বেশিরভাগ কবিতা রাজা দায়ূদের সময়কালে লেখা হয় (১০০০ খ্রীষ্টপূর্ব)। কিন্তু দায়ূদের মৃত্যুর পরও কবিতা ও গান সংগ্রহ অব্যাহত থাকে। নতুন মন্দির নির্মিত হবার পর, বহু লোক বিশ্বাস করত যে, ইষ্রা ঈশ্বরের দাসদের নির্দেশ দিয়েছিলেন যে, ইব্রীয় গান ও কবিতার বিভিন্ন সংগ্রহগুলো যেন একটি বইয়ে সংকোলন করা হয়।

এই ধার্মিক লোকদের কাজে ঈশ্বর নেতৃত্ব দিয়েছিলেন। ঈশ্বর তাদের দেখিয়ে দেন যে, কোন্ কবিতাগুলো গীতসংহিতা বইটিতে অন্তর্ভুক্ত করতে হবে। গীতসংহিতা পুস্তক প্রস্তুতে আমরা ঈশ্বরের প্রজ্ঞা ও মানুষের দক্ষতা দেখতে পাই। ঈশ্বর ও মানবের এই সমন্বয় আমাদের ভালভাবে বুঝতে সাহায্য করে যে, যীশু, যিনি ঈশ্বর ছিলেন, তিনি কীভাবে আমাদের একজন হলেন। “বাইবেল ঈশ্বর দত্ত সত্যমালা মানব ভাষায় প্রকাশিত তা ঐশ্বরিক এবং মানবের ঐক্য উপস্থাপন করে। এরূপ একটি ঐক্য খ্রীষ্টের প্রকৃতিতে বিরাজ করেছিল, যিনি ঈশ্বরের পুত্র এবং মনুষ্য পুত্র ছিলেন। এরূপে বাইবেলও সত্য, যেমন খ্রীষ্টের সম্পর্কে বলা হয়েছিল যে ‘আর সেই বাক্য মাংসে মূর্তিমান হইলেন এবং আমাদের মধ্যে প্রবাস করিলেন’” (যোহন ১:১৪)। -ঈলেন জি হোয়াইট, মহাসংঘর্ষ, পৃষ্ঠা: ৯।

**আলোচ্য প্রশ্নাবলী**:

`ঈশ্বর ও মানব একত্রে গীতসংহিতা পুস্তক প্রস্তুত করেন। এই ধারণাটি কিভাবে আমাদের বুঝতে সাহায্য করে যে, ঈশ্বর তাঁর লোকদের সঙ্গে অত্যন্ত ঘনিষ্ঠ হতে চান?`

`ক্লাশে, একটি সময়ের বিষয়ে আলোচনা করুন যখন আপনার সঙ্কটকালে গীতসংহিতা পুস্তকটি আপনাকে সাহায্য করেছিল। সে সময়ে গীতসংহিতা পুস্তকটি আপনাকে কি আশা যুগিয়েছিল?`