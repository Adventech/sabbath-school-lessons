---
title:  গীতসংহিতা পুস্তকের কবিদের সঙ্গে মিলিত হোন
date:   01/01/2024
---

রাজা দায়ূদ গীতসংহিতা পুস্তকের বেশিরভাগ কবিতাগুলো লিখেছেন। দায়ূদকে বলা হত ‘ইস্রায়েলের মধুর গায়ক’ (২ শমূয়েল ২৩:১)। মন্দিরে আরাধনার জন্য গান নির্বাচনের ক্ষেত্রে দায়ূদের একটি গুরুত্বপূর্ণ ভূমিকা ছিল। নূতন নিয়মের লেখকরা আরও বলেন যে, গীতসংহিতা পুস্তকে দায়ূদ অনেক গান লিখেছেন (মথি ২২:৪৩-৪৫; প্রেরিত ২:২৫-২৯, ৩৪, ৩৫; ৪:২৫; রোমীয় ৪:৬- ৮)। মন্দিরের গায়করাও গীতসংহিতার কিছু কবিতা লিখেছেন। মন্দিরের এই গায়কদের মধ্যে লেবীয়রাও ছিল: আসফ গীতসংহিতা ৫০ ও ৭৩-৮৩ অধ্যায় লিখেছেন। কোরহের পুত্ররা গীতসংহিতা ৪২, ৪৪-৪৭, ৪৯, ৮৪, ৮৫, ৮৮ অধ্যায় লিখেছেন। ইষ্রাহীয় হেমনও গীতসংহিতা ৮৮ অধ্যায় লিখেছেন। ইষ্রাহীয় এথন গীতসংহিতা ৮৯ অধ্যায় লিখেছেন। পরে, সেখানে কিছু কবিতা রয়েছে যেগুলো শলোমন ও মোশি লিখেছেন: শলোমন লিখেছেন গীতসংহিতা ৭২ ও ১২৭ অধ্যায়। মোশি লিখেছেন গীতসংহিতা ৯০ অধ্যায়।

`গীতসংহিতা ২৫:১-৫; ৪২:১; ৭৫:১; ৭৭:১; ৮৪:১, ২; ৮৮:১-৩ ও ৮৯:১ পদ পড়ুন। কবিতাগুলো যারা লিখেছেন, সেই সকল কবিদের বিষয় এবং তাদের অভিজ্ঞতার বিষয়ে, এই কবিতাগুলো আমাদের কি বলে?`

পবিত্র আত্মা এই কবিদেরকে তাদের বিষয়বস্তু বা ধারণা দিয়েছিলেন। তাঁর ও তাঁর লোকদের সেবা করার জন্য ঈশ্বর তাদের প্রতিভা ব্যবহার করেছেন। একই সময়ে, কবিরা তাদের সংশ্লিষ্ট অনুভূতি লাভ করেছেন। তারা নিরুৎসাহ বোধ করেছেন। শয়তানের বিভ্রান্তি ও ফাঁদের বিরুদ্ধে আমাদের যেভাবে লড়াই করতে হয়, তারাও ঠিক সেভাবেই লড়াই করেছেন। হ্যাঁ, কবিরা তাদের গান ও কবিতাগুলো অনেক আগে লিখেছিলেন। কিন্তু ওগুলো প্রায় আমাদের অভিজ্ঞতাই বর্ণনা করে থাকে:

> <p></p>
> “আমার প্রার্থনা তোমার সাক্ষাতে উপস্থিত হউক;
> <p></p>
> আমার কাক‚ক্তিতে কর্ণপাত কর।
> <p></p>
> কেননা আমার প্রাণ দুঃখে পরিপূর্ণ,
> <p></p>
> আমার জীবন পাতালের নিকটবর্তী।”
> <p></p>
> (গীত ৮৮:২, ৩০)।

এমন অনুভূতি কার হয়নি? নিঃসন্দেহে, সাহায্যের এই আবেদন আমাদের সময়ের কোন ব্যক্তিও লিখতে পারেন।

গীতসংহিতা পুস্তকের কিছু কবিতা আনন্দের ধারণা দেয়। আরও কিছু কবিতা সঙ্কটের ধারণা দেয়। কবিরা তাদের যাতনাগুলো সততার সঙ্গে বর্ণনা করেছেন। তারা ঈশ্বরের কাছে সাহায্য যাচ্ঞা করেছেন, এবং তিনি তাদের উদ্ধার করেছেন। কবিরা তাঁর প্রেমের জন্য ঈশ্বরের প্রশংসা করেন। তারা চিরকাল ঈশ্বরের সেবা করার প্রতিজ্ঞা করছেন। গীতসংহিতা পুস্তক হচ্ছে ঈশ্বরের অনুগ্রহ, দয়া ও প্রত্যাশার একটি বার্তা। গীতসংহিতা পুস্তক হচ্ছে আমাদের ক্ষমা করার ব্যাপারে এবং আমাদেরকে একটি নতুন জীবন দেবার ব্যাপারে ঈশ্বরের প্রতিজ্ঞা।

`আমরা যে সব যাতনা ভুগে থাকি, গীতসংহিতার কবিরাও সে সবের মধ্যে অনেক যাতনা ভুগেছেন। এই চিন্তাটি আপনাকে কি আশা দেয়?`