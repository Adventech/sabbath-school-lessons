---
title: 'ঈশ্বর হতে আসা প্রার্থনাগুলো'
date: 03/01/2024
---

`২ শমূয়েল ২৩:১, ২ ও রোমীয় ৮:২৬, ২৭ পদ পড়ুন। প্রার্থনার বিষয়ে এই পদগুলো আমাদের কি শিক্ষা দেয়?`

গীতসংহিতা পুস্তকের এই প্রার্থনাগুলো ও প্রশংসাগুলো ঈশ্বরের উদ্দেশ্যে লেখা। এইসঙ্গে, এই প্রার্থনাগুলো ও প্রশংসাগুলো ঈশ্বর হতে এসেছে। ঈশ্বর কবিদেরকে তাদের ধারণা বা বিষয়বস্তু দিয়েছেন।

কবিরা ব্যক্তিগতভাবে ঈশ্বরের সঙ্গে কথা বলেন। তাদের কবিতায় ঈশ্বর হলেন ‘মম ঈশ্বর’ (গীত ৫:২) ও ‘সদাপ্রভু’ (৮৪:৩)। কবিরা সচরাচর ঈশ্বরকে অনুরোধ করেছেন: ‘আমার বাক্যে কর্ণপাত কর’ (গীত ৫:১), ‘আমার প্রার্থনা শ্রবণ কর’ (৩৯:১২), ‘আমার দুঃখ ও আয়াশের প্রতি দৃষ্টিপাত কর’ (২৫:১৮), ‘আমাকে উত্তর দিও’ (১০২:২), এবং ‘আমাকে পরিত্রাণ কর’ (৬:৪)। এই কথাগুলো আমাদেরকে এমন একজনকে দেখায় যিনি ঈশ্বরের কাছে প্রার্থনা করছেন।

গীতসংহিতা হচ্ছে জোরালো ও সুন্দর প্রার্থনা। ওগুলো অত্যন্ত শক্তিপূর্ণ ও সুন্দর, কারণ ওগুলো ঈশ্বরের বাক্য, বাইবেল। পৌল আমাদের বলছেন যে কিভাবে প্রার্থনা করতে হয়: “আর সেইরূপে আত্মাও আমাদের দুর্বলতায় সাহায্য করেন; কেননা উচিত মতে কি প্রার্থনা করিতে হয়, তাহা আমরা জানি না, কিন্তু আত্মা আপনি অবক্তব্য আর্তস্বর দ্বারা আমাদের পক্ষে অনুরোধ করেন। আর যিনি হৃদয় সকলের অনুসন্ধান করেন, তিনি জানেন, আত্মার ভাব কি, কারণ ইনি পবিত্রগণের পক্ষে ঈশ্বরের ইচ্ছা অনুসারেই অনুরোধ করেন” (রোমীয় ৮:২৬, ২৭)। গীতসংহিতা পুস্তকের প্রার্থনাগুলো আমাদেরকে ঈশ্বরের সঙ্গে সেই একই অভিজ্ঞতা লাভ করতে সাহায্য করছে, যে অভিজ্ঞতার ব্যাপারে পৌল বলছেন।

যীশু তাঁর শিক্ষাদান ও প্রচারকালে গীতসংহিতা পুস্তকের উদ্ধৃতিগুলো ব্যবহার করেছেন। লূক ২০:৪২, ৪৩ পদে যীশু গীত ১১০:১ পদের উদ্ধৃতি ব্যবহার করেছেন: “দায়ূদ ত আপনি গীত পুস্তকে বলেন, প্রভু আমার প্রভুকে কহিলেন, ‘তুমি আমার দক্ষিণে বস, যাবৎ আমি তোমার শত্রুগণকে তোমার পাদপীঠ না করি।’”

যেমনিভাবে আমরা গতকাল পড়েছি, গীতসংহিতা পুস্তকের কিছু কবিতা হচ্ছে ইস্রায়েলের ইতিহাস সংক্রান্ত। অনেক কবি তাদের নিজ জীবনের অভিজ্ঞতা এবং যিহূদী জাতির অভিজ্ঞতা সম্পর্কে লেখেন। যেমনিভাবে আপনি গীতসংহিতা পুস্তক পড়েন, আপনি দেখবেন যে, কবিতাগুলো আশা, প্রশংসা, ভয়, রাগ ও দুঃখ-ব্যথা সম্পর্কে বলে। এগুলো হচ্ছে এমন অনুভূতি ও এমন অভিজ্ঞতা যা লোকেরা সর্বত্র, এবং সর্বযুগে, জেনেছে ও বুঝেছে। গীতসংহিতা পুস্তকের কবিতাগুলো আমাদের প্রত্যেকের জন্য, কারণ ওগুলো আমাদের নিজস্ব অভিজ্ঞতা সংক্রান্ত।

`আমাদের নিজস্ব বিশ্বাসের অভিজ্ঞতায় গীতসংহিতা পুস্তক কতটা গুরুত্বপূর্ণ? যীশু যেভাবে গীতসংহিতা ব্যবহার করেছেন, সেই ব্যবহার কীভাবে আমাদেরকে প্রশ্নটির উত্তর পেতে সাহায্য করে?`