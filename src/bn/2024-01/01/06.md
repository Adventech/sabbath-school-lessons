---
title: 'ঈশ্বর এবং তাঁর ধার্মিক কবিরা'
date: 04/01/2024
---

`গীতসংহিতা পুস্তক লেখা কবিদের জীবনে ঈশ্বর কতটা গুরুত্বপূর্ণ ছিলেন? উত্তরের জন্য গীত ১৬:৮; ৪৪:৮; ৪৬:১; ৪৭:১, ৭; ৬২:৮; ৮২:৮; ১২১:৭ পদ পড়ুন।`

গীতসংহিতা পুস্তক লেখা কবিদের জীবনে ঈশ্বর ছিলেন গুরুত্বপূর্ণ ভূমিকায়। কবিরা বাস্তবিক ঈশ্বরের জন্য জীবন যাপন করেছেন। তাদের কবিতা, প্রশংসা ও জীবনের অভিজ্ঞতা ছিল কেবল সেটাই করা যা ঈশ্বর চেয়েছেন। ঈশ্বর আকাশমণ্ডলী ও পৃথিবীর সমস্তকিছু সৃষ্টি করেছেন। ঈশ্বর হলেন সমগ্র পৃথিবীর রাজা ও বিচারকর্তা। ঈশ্বর তাঁর সন্তানদের সমস্তকিছুই দিয়ে থাকেন যা তাদের দরকার। সুতরাং, সর্বদা আমরা ঈশ্বরের উপর আস্থা রাখতে পারি। ঈশ্বরের লোকেরা যখন যাতনা ভোগে, তখন তাদের শত্রুরা বলে থাকে, “তোমার ঈশ্বর কোথায়?” (গীত ৪২:১০)। উত্তর ঈশ্বরের লোকেরা জানে। ঈশ্বর সর্বদা তাদের সঙ্গে আছেন। তিনি তাঁর লোকদের বিফল করতে পারেন না। সুতরাং, তাঁর লোকেরা সর্বদা তাঁর উপর আস্থা রাখতে পারে। গীতসংহিতা আমাদের শিক্ষা দেয় যে, ভবিষ্যতে সকল লোক ঈশ্বরের আরাধনা করবে (গীত ৪৭:১; ৬৪:৯)।

ঈশ্বর যে আমাদের জীবনে সর্ব-গুরুত্বপূর্ণ, আরাধনার ক্ষেত্রে এই ধারণাটি আমাদের জীবনে তাঁকে সর্ব-গুরুত্বপূর্ণ মর্যাদা দেয়। বর্তমান সময়ে লোকেরা আরাধনা বলতে যা বোঝে, পুরাতন নিয়মের আরাধনা ছিল তার থেকে ভিন্ন। পুরাতন নিয়মের আরাধনা ছিল মানুষের জীবনে সর্ব-গুরুত্বপূর্ণ অংশ। সুতরাং, ভাল ও মন্দ যা কিছু ঘটেছিল, কবিরা সবই তাদের আরাধনার ও প্রশংসার সংগীতে লিখেছেন। কবিরা যেখানেই থাকুন না কেন, ঈশ্বর তাদের কথা শুনেছেন। তিনি তাঁর উপযুক্ত সময়ে তাদের উত্তর দিয়েছেন (গীত ৩:৪; ১৮:৬; ২০:৬)।

যে কবিরা গীতসংহিতা পুস্তক লিখেছেন, তারা বুঝেছেন যে, ঈশ্বর সেটা হতে পারেন কিংবা সেই সকল কাজ করতে পারেন যা মানুষ হতে পারে না কিংবা করতে পারে না। ঈশ্বর স্বর্গে বাস করতে পারেন, এবং একই সময়ে, তিনি তাঁর পৃথিবীর লোকদের সঙ্গে বাস করতে পারেন। ঈশ্বর একই সময়ে দূরে ও কাছে থাকতে পারেন। ঈশ্বর সর্বত্র থাকতে পারেন, এবং একই সময়ে, তিনি তাঁর মন্দিরে থাকতে পারেন (গীত ১১:৪)। ঈশ্বর লুকায়িত থাকতে পারেন (গীত ১০:১), এবং একই সময়ে, আমাদের সঙ্গে থাকতে পারেন (গীত ৪১:১২)। এগুলো মানুষের পক্ষে সম্ভব নয়। কিন্তু ঈশ্বরের পক্ষে এসব সম্ভব (গীত ২৪:৭- ১০)। কবিরা আরও বুঝতে পারছেন যে, ঈশ্বর প্রতিটি অভিজ্ঞতায় মঙ্গলময় ছিলেন এবং তাদের সঙ্গে ছিলেন। লোকেরা সুরক্ষার জন্য যখন অপেক্ষা করেছে, তখন এই জ্ঞান তাদেরকে আশা দিয়েছে।

`আমরা কি আমাদের জীবনের কিছু অংশে (বা অধ্যায়ে) ঈশ্বরকে সীমিত করতে পারি? এই প্রশ্নের উত্তর পেতে গীতসংহিতা পুস্তক আমাদের কিভাবে সাহায্য করতে পারি? আপনার জীবনের কিছু অংশ থেকে ঈশ্বরকে কি পৃথক রাখার চেষ্টা করছেন? যদি করে থাকেন, তাহলে সেগুলো জীবনের কোন্ কোন্ অংশ?`