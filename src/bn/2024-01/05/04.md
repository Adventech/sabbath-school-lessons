---
title: 'ঈশ্বর কোথায়?'
date: 30/01/2024
---

`গীত ৪২:১-৩; ৬৩:১; ৬৯:১-৩; ১০২:১-৭ পদ পড়ুন। কি কারণে কবি ব্যথিত?`

কবি ব্যক্তিগত সমস্যায় পড়েছেন। আরও খারাপ কথা হচ্ছে, তিনি ভয় পাচ্ছেন যে, ঈশ্বর অনেক দূরে রয়েছেন। তার ব্যক্তিগত দুঃখভোগ অপেক্ষা এই ভয় তাকে অধিক হতাশ করছে। তার অনুভূতি বর্ণনা করার জন্য কবি অনেকগুলো রূপক ব্যবহার করছেন। তিনি তার উদ্বেগকে জল বিহীন একটি দেশের সঙ্গে তুলনা করছেন (গীত ৪২:১-৩; ৬৩:১)। কবির উদ্বেগ কবিকে এমন অসুস্থ করে তুলেছে যেন তিনি মারা যাচ্ছেন (গীত ১০২:২-৪)। কবি নিজেকে একটি নিঃসঙ্গ পাখির সঙ্গে তুলনা করছেন:

“আমি প্রান্তরস্থ পানিভেলার তুল্য হইয়াছি, উৎসন্ন স্থানের পেচকের সমান হইয়াছি। আমি সজাগ থাকি, এবং এমন হইয়াছি, যেন চটক ছাদের উপরে একাকী রহিয়াছে” (গীত ১০২:৬, ৭)।

‘প্রান্তর’ হচ্ছে একটি রূপক চিত্র যেটি আমাদের দেখতে সাহায্য করে যে, কবি খুবই একাকিত্ব বোধ করছেন এবং নিজেজেক ঈশ্বর হতে দূরে মনে করছেন। একটি ‘চটক ছাদের উপরে নিঃসঙ্গ’ পাখিটি নীড়ে থাকছে না, যেখানে সে বিশ্রাম করতে পারে। কবির মনে হচ্ছে যে, তিনি কাদামাটিতে তলিয়ে যাচ্ছেন (গীত ৬৯:১-৩; ১৩০:১)। প্রতিটি রূপক আমাদের দেখায় যে, কবি এমন বোধ করছেন যেন তিনি ঈশ্বরের সাহায্য ব্যতিত তার যাতনা থেকে রেহাই পাচ্ছেন না।

`গীত ১০:১২; ২২:১;২৭:৯ ও ৩৯:১২ পদ পড়ুন। এই কবিতাগুলোয় কবি ভেবে উদ্বিগ্ন হচ্ছেন যে, ঈশ্বর হয়ত তার থেকে দূরে আছেন। চিন্তাটি কwবে কীভাবে চিন্তাগ্রস্ত করছে?`

ঈশ্বর যখন তার প্রার্থনার উত্তর দিচ্ছেন না, কবি তখন নীরব থাকতে চাইছেন না। কবির প্রার্থনার বিশ্বাস খুব সবল। তিনি বিশ্বাস করেন যে, ঈশ্বর জীবন্ত এবং তিনি তাঁর সন্তানদের প্রেম দেখাতে ভালবাসেন। কবি বিশ্বাস করেন যে, ঈশ্বর সেখানে আছেন, এমনকি যখন তিনি নীরব থাকছেন। অদ্য যে ঈশ্বর নীরব, সেই একই ঈশ্বর অতীতে কবির প্রার্থনার উত্তর করেছেন। সুতরাং, কবি বিশ্বাস করেন যে, সদাপ্রভু এখন তার প্রার্থনা শুনছেন। ঈশ্বর যখন যথাযথভাবে কবির প্রার্থনা শোনেন না, তখন কবি তার অন্তঃকরণ ও জীবনের দিকে দৃষ্টি দেন। তিনি পাপ স্বীকার করেন। তিনি প্রার্থনা চালিয়ে যান এবং ঈশ্বরকে তার অভাব জানাতে থাকেন। কবি জানেন যে, ঈশ্বর চিরকাল নীরব থাকবেন না।

`যখন কবি ঈশ্বরের কাছ থেকে তার প্রার্থনার উত্তর যথাযথভাবে পান না, তখন কবি যে একাগ্র প্রার্থনা করেন, সে প্রার্থনা থেকে আমরা কি শিক্ষা নিতে পারি? ঈশ্বর যখন নীরব থাকেন, তখন আপনি কি করেন? কি আপনার বিশ্বাসকে শক্ত রাখে?`