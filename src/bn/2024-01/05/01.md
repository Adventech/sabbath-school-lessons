---
title: 'একটি ভিন্ন দেশে সদাপ্রভুর গীত গান করা'
date: 27/01/2024
---

### শাস্ত্রপাঠ
গীত ৭৪:১৮-২২; ৮৮:৩-১২; ৪২:১-৩; ৭৭; ৩৭:১, ৮; ১২৫:৩।

> <p>মুখস্থপদ</p>
> “আমরা কেমন করিয়া বিজাতীয় ভূমিতে সদাপ্রভুর গীত গান করিব?” (গীত ১৩৭:৪)।

গীতসংহিতা পুস্তকের কবিরা বুঝতে পেরেছিলেন যে, পৃথিবীতে জীবন হচ্ছে পাপ, মন্দতা, দুঃখ-দুর্দশা ও মৃত্যুতে পরিপূর্ণ। শয়তান ও তার অনুসারিরা সর্বদা এই পৃথিবীর ধ্বংস ক্রিয়ায় লিপ্ত এবং ঈশ্বরের পবিত্র ব্যবস্থার বিরুদ্ধাচরণ করছে। যেমনিভাবে পাপ ও মন্দতা পৃথিবীর জীবনকে খারাপ করে তুলেছে, ঈশ্বরের লোকেরা প্রায়ই ও অধিকন্তু উপলব্ধি করছে যে, এই পৃথিবীতে বাস করাটা হচ্ছে একটি ‘ভিন্ন দেশে’ কিংবা একটি অপরিচিত দেশে বাস করার সমান। গীতসংহিতা পুস্তক যে কবিরা লিখেছেন, তারা প্রায়ই এই উপলব্ধি ধারণ করেছেন। তারা বিস্মিত হয়েছেন যে, কীভাবে আমরা একটি ভিন্ন দেশে বিশ্বাসের জীবন নির্বাহ করতে পারি?

ইতোমধ্যে আমরা যেভাবে দেখেছি, গীতসংহিতা পুস্তক থেকে জেনেছি যে, ঈশ্বর নিয়ন্ত্রণে আছেন। তারা আরও বিশ্বাস করে যে, ঈশ্বর হলেন সঙ্কটকালে তাঁর লোকদের জন্য একটি আশ্রয়স্থানের সমতুল্য। সুতরাং, মাঝেমাঝে কবিরা মন্দের বিজয় দেখে উদ্বিগ্ন হয়েছেন। আমাদের অবশ্যই স্মরণে রাখতে হবে যে, গীতসংহিতার কবিতাগুলো প্রার্থনাও। এই প্রার্থনাগুলোয় কবিরা সেই বিষয় নিয়ে কথা বলছেন যে, যখন ঈশ্বর নীরব থেকেছেন এবং যথাযথভাবে তাদেরকে সাহায্য করার জন্য তাদের প্রার্থনার উত্তর দেননি, তখন তাদের কী অনুভূতি হয়েছে। যখন আপনি প্রার্থনা করেন, তখনও হয়ত আপনার একই উপলব্ধি হয়। আপনি হয়ত অবাক হতে পারেন যে, ঈশ্বর কেন যথাযথ উপায়ে আপনার প্রার্থনার উত্তর দেন না। অথবা, আপনি হয়ত ভাবতে পারেন যে, ঈশ্বর দূরে ছিলেন। এ সপ্তাহে, আমরা গীতসংহিতা পুস্তকের কিছু কবিতার প্রতি দৃষ্টি দেব যেগুলো আমাদের বলে যে, যখন ঈশ্বর নীরব থাকেন, তখন আমাদের কী করতে হবে।