---
title: 'দুষ্টদের দিনগুলো'
date: 28/01/2024
---

`গীত ৭৪:১৮-২২ এবং ৭৯:৫-১৩ পদ পড়ুন। এই কবিতা দুটিও প্রার্থনা। এই প্রার্থনাগুলো কি বিষয়ে বলে? কবি সদাপ্রভুকে কি করতে বলছেন?`

কবি ভালো ও মন্দের মধ্যকার যুদ্ধ বুঝতে চান। কবি বলেন যে, এই যুদ্ধকালিন সময়ে ঈশ্বর হলেন ধৈর্যশীল, জ্ঞানী ও পরাক্রমশালী।

গীতসংহিতা পুস্তকে, কবিরা যখন মন্দতা নিয়ে কথা বলেন, তখন তারা এ বিষয় নিয়ে কথা বলেন যে, ঈশ্বর এই সমস্যা কীভাবে সমাধান করবেন। ঈশ্বরের শত্রুরা যখন যিরূশালেম নগরী ও মন্দির বিনষ্ট করে, তখন কবিরা হতাশ হন। তারা উদ্বেগ প্রকাশ করেন যে, বিদেশীরা হয়ত তাদের ঈশ্বরকে দুর্বল ভাববে এবং পরে তাঁকে বিদ্রƒপ করবে। ইস্রায়েল সন্তানেরা ঈশ্বরের বিশেষ সম্পদ। ঈশ্বর তাদেরকে তাঁর প্রতিজ্ঞা দিবেন (দ্বিতীয় বিবরণ ৪:৩২-৩৮; ৩২:৮, ৯)। ইস্রায়েল সন্তানেরা হল ‘জীবন্ত প্রমাণ’ যে, ঈশ্বর তাঁর প্রতিজ্ঞা রক্ষা করেন। বাইবেলের যুগে ইস্রায়েল সন্তানদের প্রতি ঈশ্বরের প্রতিজ্ঞা হল আমাদের জন্য একটি শেষকালিন প্রতিজ্ঞা। আমরা ঈশ্বরের বিশেষ সম্পদ। ভবিষ্যতে, প্রত্যেকে সদাপ্রভুর প্রতি মস্তক নত করবে। প্রতিটি যুগের লোকেরা তাঁর সেবা করবে। এই প্রতিজ্ঞাগুলো কবিদের কাছে মহামূল্যবান। সে কারণে, বিদেশী শত্রু সেনারা যখন ইস্রায়েল দেশে অনুপ্রবেশ করেছে, তখন তারা হতাশ হয়েছেন। ঈশ্বর তাঁর লোকদের কাছে যাকিছু প্রতিজ্ঞা করেছেন, এই শত্রুরা হল সেগুলোর প্রতি একটি বিপদ।

কবি জানেন যে, ইস্রায়েল সন্তানদের পাপ ঈশ্বরের সঙ্গে তাদের সম্পর্ককে নষ্ট করেছে। তাদের পূর্বপুরুষদের পাপ তাদের দেশের ও সন্তানদের উপরে অভিশাপ নামিয়েছে (গীত ৭৯:৮, ৯)। এখন একমাত্র ঈশ্বর তাঁর লোকদের রক্ষা করতে পারেন। কবি বলেন সদাপ্রভু হচ্ছেন ‘আমাদের ঈশ্বর ও ত্রাণকর্তা’ (গীত ৭৯:৯)। সদাপ্রভুর এই নাম আমাদের দেখায় যে, তিনি তাঁর প্রতিজ্ঞা রাখবেন (গীত ৭৯:৯)।

কবিদের কাছে ইস্রায়েলে সন্তানদেরকে ঈশ্বরের আশীর্বাদ করা বিষয় অপেক্ষা অধিক গুরুত্বপূর্ণ আর কি হতে পারে? কিছুই না। গীতসংহিতা ৭৯ অধ্যায়ে, কবি চান সকল লোক ঈশ্বরকে সম্মান করুক ও তাঁর প্রশংসা করুক (গীত ৭৯:৯)। যারা ইস্রায়েল সন্তানদের আঘাত করে, কবি চান ঈশ্বর তাদেরকে শাস্তি দিক। ঈশ্বর যদি এই লোকদের শাস্তি দেন, তাহলে তারা জানবে যে, ঈশ্বর হলেন শক্তিমান (গীত ৭৪:১৮-২৩; ৮৩:১৬-১৮; ১০৬:৪৭)। ঈশ্বর যখন তাঁর লোকদের রক্ষা করেন, তখন তাঁর নাম গৌরবান্বিত ও প্রশংসিত হয়।

অদ্য, আমাদের পাপও আমাদের আঘাত করছে। আমাদের পাপ ঈশ্বরকে কষ্ট দিচ্ছে, এবং অন্য লোকদের কাছে তাঁকে তামাশার পাত্র করে তুলছে। কত শত খ্রীষ্টিয়ান তাদের মন্দ আচার-ব্যবহারের দ্বারা ঈশ্বরকে প্রত্যাখ্যান করেছে?

`“তাঁর লোকদের পবিত্র জীবনের দ্বারা ঈশ্বরের সম্মান ও যীশুর সম্মান প্রকাশিত হবে।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: ৬৭১। এই আত্মিক সত্যটি আপনার কাছে কতটা অর্থবহ? এটা কীভাবে আপনার জীবন যাপনকে বদলাতে পারে?`