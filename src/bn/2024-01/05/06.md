---
title: 'দুষ্টরা সর্বদা দেশের কর্তৃত্বে থাকবে না'
date: 01/02/2024
---

`গীত ৩৭:১, ৮; ৪৯:৫-৭; ৯৪: ৩-৭; ও ১২৫:৩ পদ পড়ুন। এই কবিতাগুলো কি সমস্যা সম্পর্কে বলছে?`

গীত ৩৭; ৯৪; ও ১২৫ অধ্যায়ে কবি মন্দ লোকদের বিষয়ে বলছেন। কবি তাদের সফলতা বুঝতে পারেন না। ঈশ্বরের জন্য তাদের অবজ্ঞা লুকায়িত নয়। তারা অন্যদের আঘাত করে এবং তারা অনুতপ্ত নয়। আমাদের বলা হয়েছে যে, দুষ্টরা সর্বদা দেশের কর্তৃত্ব করবে না (গীত ১২৫:৩)। আমাদের বলা হয়েছে যে, ঈশ্বরের রাজ্য চিরকাল থাকবে না (গীত ৪৫:৬)। কিন্তু কখনও কখনও আমরা হয়ত মনে করি যে, দুষ্টরা বিজয়ী হচ্ছে এবং জীবনকে উপভোগ করছে। সুতরাং, আমরা তখন হয়ত আমাদের বিশ্বাস ত্যাগ করতে চাই এবং দুষ্টদের সঙ্গে তাদের পাপের জীবনে যুক্ত হই।

`একটি সঙ্কটময় সময়ে কোন্ জিনিসটি কবিকে সাহায্য করেছে? উত্তরের জন্য পড়ুন গীত ৭৩:১-২০, ২৭। যারা ঈশ্বরে আস্থা রাখে না, সেই সব লোকদের প্রতি কি ঘটে? (আরও পড়ুন, ১ পিতর ১:১৭)।`

`কবি যখন তার চারপাশের দুষ্টদের দেখেন, তখন তিনি ঈশ্বরকে সন্দেহ করতে শুরু করেন। কবি দেখেন যে, দুষ্টরা প্রচুর সফলতা উপভোগ করছে। তাদের সফলতা কবিকে ঈশ্বরের পরিকল্পনার প্রতি সন্দেহ জাগায়। কবি ভেবে অবাক হন, “বিশ্বাস ধারণ করা কি অনর্থক?”`

পরে, কবি ঈশ্বরের মন্দিরের বিষয় ভাবেন যেখানে ঈশ্বর সকল লোকের বিচার করবেন। বাইবেলের এই সত্য কবিকে বুঝতে সাহায্য করে যে, ঈশ্বর নিয়ন্ত্রণে আছেন। দুষ্টরা হয়ত ভাবতে পারে যে, তারা জীবনে যা করতে চায়, তা-ই তারা করতে পারে। কিন্তু ভবিষ্যতে তারা তাদের গৃহীত সিদ্ধান্তের জন্য ঈশ্বরকে জবাবদিহি করবে। কবি যখন বাইবেলের এই সত্য বুঝতে পারেন, তিনি জানেন যে, তিনি ঈশ্বরকে সন্দেহ করে ভুল করেছেন। তিনি তার পাপ স্বীকার করেন। জীবনে যাকিছু গুরুত্বপূর্ণ, তা বুঝতে, একমাত্র ঈশ্বর আমাদের সাহায্য করতে পারেন: আমাদের অবশ্যই তাঁর জন্য বাঁচতে হবে, এমনকি যখন আমাদের চারপারের বেশিরভাগ লোক স্বার্থপরতা ও পাপের জন্য বাঁচে।

`ঈশ্বর পৃথিবীবাসী প্রত্যেকের বিচার করবেন। লোকেরা যে সকল অসৎ কাজ করে, ঈশ্বর সে সকলের বিচার করবেন। এই প্রতিজ্ঞা কীভাবে আপনাকে আশা দেয় যখন বেশিরভাগ লোক এমন সব মন্দ কাজ করে যেগুলোর বিচার এখন হচ্ছে না?`