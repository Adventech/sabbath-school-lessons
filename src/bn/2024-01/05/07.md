---
title: 'অতিরিক্ত আলোচনা'
date: 02/02/2024
---

“যখন আপনি যাতনা ভোগেন কিংবা সঙ্কটের মধ্যে থাকেন, তখন ঊর্ধ্বে দৃষ্টি দিন, নিম্নে নয়। ঈশ্বরের প্রতি দৃষ্টি দিন। আপনার সমস্যাগুলো দেখবেন না কিংবা সমস্যাগুলোর ব্যাপকতা দেখবেন না। যখন আপনি ঈশ্বরের প্রতি দৃষ্টি দেন, তখন সর্বদা আপনি সাহস লাভ করবেন। শীঘ্রই আপনি দেখবেন যে, যীশুর হাত আপনাকে সাহায্য করতে আসছে। সর্বতোভাবে আপনাকে যা করতে হবে, তাহল- বিশ্বাস সহকারে তাঁর দিকে হাত বাড়িয়ে দিন। আপনাকে পরিচালনা দেবার সুযোগ তাঁকে দিন। যখন আপনি তাঁর উপরে আস্থা রাখা শিখবেন, আপনি আশায় পূর্ণ হবেন।” -ঈলেন জি হোয়াইট, টেস্টিমনিস ফর্ দ্যা চার্চ, খণ্ড: ৫, পৃষ্ঠা: ৫৭৮, ৫৭৯।

আপনার কি কখনও কখনও মনে হয় যে, আপনি সম্পূর্ণ নিঃসঙ্গ? অথবা, আপনার কি মনে হচ্ছে যে, ঈশ্বর আপনার উপর থেকে তাঁর মুখ ফিরিয়েছেন? প্রার্থনা করতে থাকুন। অন্ধকারময় যুগে, যে কবিরা গীতসংহিতা পুস্তক লিখেছিলেন, তারা মনে করেছিলেন যে, ঈশ্বর দূরে ছিলেন। কবিরা কি করেছিলেন? তারা প্রার্থনা চালিয়ে গেছেন। তারা তাদের অন্তঃকরণ অনুসন্ধান করেছেন। তারা ঈশ্বরের করা অতীতের প্রতিরক্ষা কাজগুলো স্মরণ করেছেন। তারা ঈশ্বরের কাছে তাদের পাপগুলো স্বীকার করেছেন। তারা অবিরাম তাঁর সাহায্য প্রার্থনা করেছেন (গীত ৭৭:১০-১২; ৮৯:৪৬-৫২)।

“যখন আমরা সন্দেহের মুখোমুখি হই, সমস্যায় পড়ি ও লড়াই করি, তখন আমাদের বিশ্বাস সবল হয়। যখন আমরা সন্দেহ ও সঙ্কটের বিরুদ্ধে লড়াই করি, তখন আমরা জীবন সম্পর্কে একটি গুরুত্বপূর্ণ শিক্ষা লাভ করব যা সর্বাধিক দামী মণিমুক্তা অপেক্ষাও অধিক মূল্যবান হবে।” -ঈলেন জি হোয়াইট, টেস্টিমনিস ফর দ্যা চার্চ, খণ্ড: ৩, পৃষ্ঠা: ৫৫৫।

**আলোচ্য প্রশ্নাবলী**:

`কবিরা কোন সন্দেহ ও ভয়ের বিরুদ্ধে লড়াই করেছেন? সন্দেহ ও ভয় নিয়ে আপনার নিজস্ব অভিজ্ঞতা কি? এই কঠিন সময়গুলোতে কীভাবে আপনি আপনার বিশ্বাস সবল রাখতে পারেন?`

`ঈশ্বরের প্রতি আমাদের বিশ্বাস যখন পরীক্ষার মুখে পড়ে, তখন আমরা উত্তর লাভের জন্য কোথায় দৃষ্টি দেব? যাতনাগ্রস্থ যে সকল লোকেরা ঈশ্বরের প্রেম নিয়ে প্রশ্ন করে, তাদেরকে আপনি কি আশা দিতে পারেন?`

`সর্বশক্তিমান প্রেমের ঈশ্বর এই পৃথিবীতে কেন মন্দতা অনুমোদন করেন- এ প্রশ্নের উত্তর আপনি কিভাবে দিতে পারেন? বিশ্বব্যাপী ভাল ও মন্দের মধ্যকার মহাসংঘর্ষ কীভাবে আপনাকে এই প্রশ্নের উত্তর পেতে সাহায্য করে?`