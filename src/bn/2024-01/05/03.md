---
title: 'আমি মরতে প্রস্তুত!'
date: 29/01/2024
---

`গীত ৪১:১-৪; ৮৮:৩-১২; এবং ১০২:৩-৫, ১১, ২৩, ২৪ পদ পড়ুন। এই কবিতাগুলো কি বিষয়ে বলছে? এই উপলব্ধি আপনি কি কখনও লাভ করেছেন?`

গীত ৪১; ৮৮ ও ১০২ অধ্যায় হচ্ছে প্রার্থনা। কবিরা ঈশ্বরের কাছে রোগ ও মৃত্যু থেকে সুরক্ষা প্রার্থনা করছেন। এই কবিতাগুলো ঈশ্বরের সন্তানদের জীবনের কঠিন ও সঙ্কটময় অভিজ্ঞতার বিষয় স্মরণ রাখতে আমাদের সাহায্য করে। ঈশ্বরের সন্তানরা যাতনা ভুগতে পারে এবং অসুস্থ্য হতে পারে। কবিরা তাদের নিজেদের দুঃখভোগ ও যাতনার বিষয় বলছে। তাদের শক্তি নেই। তাদের বন্ধুরা তাদের থেকে দূরে থাকে। একজন কবি বলেন, “আমার হাহাকার শব্দপ্রযুক্ত আমার অস্থিগুলি মাংসে সংসক্ত হইয়াছে” (গীত ১০২:৫)।

গীতসংহিতা পুস্তকের অনেক কবি বিশ্বাস করেন যে, ইস্রায়েল সন্তানেরা যাতনা ভুগছে, কারণ তারা ঈশ্বরের প্রতি বাধ্যতা পরিহার করেছে। কবিরা বুঝতে পারছেন যে, পাপ মানুষকে পীড়িত করতে পারে। সুতরাং, তারা ঈশ্বরের ক্ষমার প্রয়োজনীয়তা নিয়ে কথা বলছেন, যেন তারা নিরাময় লাভ করতে পারেন (গীত ৪১:৩, ৪)। কখনও কখনও আমরা এমন কিছু করি না যা আমাদের দুঃখ-যাতনা ভোগের কারণ হতে পারে। গীত ৮৮ ও ১০২ অধ্যায় বলে যে, ঈশ্বরের লোকেরা কীভাবে যাতনা ভুগছে, যেহেতু আমরা পাপে পূর্ণ একটি পৃথিবীতে বাস করছি। অর্থাৎ, দুঃখ-যাতনা হচ্ছে জীবনের অংশ। ধারণাটি বহু লোকের কাছে মেনে নেওয়া ও বুঝা কঠিন।

গীত ৮৮ অধ্যায়ে, কবি অভিযোগ করছেন যে, ঈশ্বর হচ্ছেন তার দুঃখকষ্টের কারণ (গীত ৮৮:৬-৮)। আপনি কি দেখছেন যে, কবির অভিযোগ বিশ্বাসে পরিপূর্ণ? সদাপ্রভু যদি কবির প্রতি সঙ্কট অনুমোদন করে থাকেন, তাহলে তিনি তাঁর সন্তানকে এ থেকে রক্ষাও করতে পারেন।

কবি যখন বুঝতে পারেন যে, তাকে মরতে হবে, তখন তিনি ঈশ্বরের প্রেম ও পরিচর্যা স্মরণ করেন (গীত ৮৮:১০-১২)। হ্যাঁ, কবি বিশ্বাস করেন যে, ঈশ্বর তাকে শাস্তি দেন। একই সময়ে, কবি ঈশ্বরকে আঁকড়ে ধরেন এবং শক্ত করে ধরেন। কবি জানেন যে, ঈশ্বর তাঁকে ভালবাসেন এবং তিনি হচ্ছেন একমাত্র সেই যিনি তাকে রক্ষা করতে পারেন। কবি দুঃখ-যাতনার বিষয় জানেন, কিন্তু তিনি ঈশ্বরের দয়ার বিষয়ও জানেন।

গীত ৮৮ অধ্যায় আমাদের দেখায় যে, জীবনে যাকিছু ঘটুক সমস্তকিছুর নিয়ন্ত্রণে ঈশ্বর আছেন। ঈশ্বর হয়ত দুঃখ-কষ্ট অনুমোদন দিতে পারেন। তিনি তাঁর সন্তানদের সেখান থেকে রক্ষা করতেও পারেন। আমাদের প্রতি যা কিছু ঘটে সমস্তকিছুর উপরে তাঁর নিয়ন্ত্রণ আমাদের অন্তঃকরণকে আশায় পূর্ণ করবে।

`ক্রুশীয় যীশুকে নিয়ে এবং আমাদের পাপের কারণে তাঁর ভোগা যাতনা নিয়ে ভাবুন। পিতা ঈশ্বর ব্যক্তিরূপী যীশুর মাধ্যমে যীশুর সঙ্গে যাতনা ভুগেছেন। তিনি আমাদের যে কারও থেকে অধিক যাতনা ভুগেছে। সঙ্কটকালে এই ধারণা কীভাবে আমাদেরকে বিশ্বাস ধরে রাখতে সাহায্য করে?`