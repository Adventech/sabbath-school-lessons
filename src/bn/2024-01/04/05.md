---
title:  যিনি আমাদের রক্ষা ও পরিত্রাণ করেন
date:   24/01/2024
---

`১ করিন্থীয় ১০:১-৪ পদ পড়ুন। যাত্রাপুস্তকের ঘটনা সম্পর্কে এই পদগুলোয় পৌল কি বলছেন? আমাদেরকে একটি আত্মিক শিক্ষা দেবার জন্য পৌল যাত্রা পুস্তকের ঘটনাটি ব্যবহার করছেন। সেই শিক্ষাটি কি?`

`গীত ১১৪ পদ পড়ুন। মিসর দেশ থেকে তাঁর লোকদেরকে মুক্ত করার ব্যাপারে এই কবিতাটি আমাদের কি বলে?`

ঈশ্বর কিভাবে তাঁর লোকদেরকে মিশর দেশ থেকে উদ্ধার করলেন, এ ব্যাপারে গীত ১১৪ অধ্যায় হচ্ছে একটি সুন্দর কবিতা। পুরাতন ও নূতন নিয়মের যুগে, বাইবেল লেখকরা এই অভিজ্ঞতাকে একটি রূপক হিসেবে ব্যবহার করতেন যেন তারা আমাদেরকে এটা দেখাতে পারেন যে, ঈশ্বর কীভাবে তাঁর লোকদের পরিত্রাণ করে থাকেন। যীশু খ্রীষ্ট কীভাবে পাপ থেকে আমাদের পরিত্রাণ করেন, ১ করিন্থীয় ১০:১-৪ পদে, সেটা পৌল যাত্রা পুস্তককের রূপকের মাধ্যমে দেখছেন।

গীত ১১৪ অধ্যায় আমাদের দেখায় যে, ঈশ্বর যেহেতু সমস্তকিছু সৃষ্টি করেছেন, সেহেতু তিনি প্রকৃতি নিয়ন্ত্রণ করছেন। মিশর দেশ থেকে তাঁর লোকদের নিস্তার করার ঘটনায় আমরা প্রকৃতির উপরে ঈশ্বরের নিয়ন্ত্রণ দেখতে পাই। সাগর, যর্দন নদী, পর্বতমালা ও উপপর্বতগুলো হচ্ছে প্রকৃতি ও মানুষের শক্তির রূপক চিত্র। প্রতিজ্ঞাত দেশের উদ্দেশ্যে যাবার পথে এই শক্তিগুলো ইস্রায়েল সন্তানদের পথে বাধা হয়ে দাঁড়িয়েছে কিংবা তাদেরকে আটকাতে চেয়েছে (দ্বিতীয় বিবরণ ১:৪৪; যিহোশূয় ৩:১৪-১৭)। কিন্তু ঈশ্বর প্রাকৃতির শক্তির ও মানুষের শক্তির নিয়ন্ত্রণে ছিলেন।

আজও একই ঘটনা ঘটছে। ঈশ্বরের সকল যুগের ও সকল স্থানের সন্তানেরা স্বর্গীয় প্রতিজ্ঞাত দেশের উদ্দেশ্যে যাত্রা করছে। পথে বিপদ রয়েছে। গীতসংহিতা পুস্তক আমাদেরকে পর্বতময় পথে অপেক্ষমান বিপদগুলো থেকে চোখ সরিয়ে পৃথিবীর সৃষ্টিকর্তার প্রতি দৃষ্টি দিতে উৎসাহিত করছে (গীত ১২১:১)।

গীতসংহিতা ১১৪ অধ্যায়ের বার্তা আমরা আর কোথায় দেখতে পাই? ঝড়কে শাস্ত হবার জন্য যীশুর আদেশ দেবার ঘটনার মাঝে আমরা এটি দেখতে পাই (মথি ৮:২৩-২৭)। পরে, যীশু মণ্ডলীকে সাহসী হতে বলেন, কারণ তিনি পাপের বিরুদ্ধে যুদ্ধজয় করলেন। যেহেতু যীশু বিজয়ী হয়েছেন, তিনি পৃথিবী নিয়ন্ত্রণ করছেন (যোহন ১৬:৩৩)।

সদাপ্রভু বিক্রমশালী। বাইবেলের সত্য যেন সদাপ্রভুর সাক্ষাতে সমগ্র পৃথিবীকে ‘কম্পমান’ করে (গীত ১১৪:৭)। ‘কম্পমান’ কথাটি হচ্ছে একটি রূপক। এই শব্দটি আমরা কীভাবে বুঝতে পারি? ‘কম্পমান’ মানে কি এই যে, আমরা ঈশ্বরকে ভয় করব? নিঃসন্দেহে, না! ‘কম্পমান’ কথাটি আমাদের দেখায় যে, আমরা সদাপ্রভুর আরাধনা করব। (এই ধারণাটি ব্যাখ্যার সাহায্যার্থে আমরা গীত ৯৬:৯ ও ৯৯:১ পদে আরও কিছু দৃষ্টান্ত পড়ব।) ঈশ্বরের পক্ষে থাকলে, কোন কিছুকে ভয় করার প্রয়োজন আমাদের নেই!

`খ্রীষ্টিয়ান হিসেবে আমরা কি কি আধ্যাত্মিক বিপদের মুখে পড়তে পারি? আমাদের পরিত্রাণের জন্য কীভাবে আমরা সদাপ্রভুর উপর আস্থা রাখতে পারি?`