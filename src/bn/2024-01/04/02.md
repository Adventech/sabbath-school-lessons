---
title: 'তুমি মাতৃগর্ভে আমাকে বুনিয়াছিলেন'
date: 21/01/2024
---

`গীতসংহিতা ১৩৯:১-১৮ পদ পড়ুন। এই কবিতাটি কীভাবে আমাদের দেখায় যে, ঈশ্বর শক্তিশালী (১-৬ পদ)? এই কবিতাটি কিভাবে আমাদের আরও দেখায় যে, আমরা যেখানেই যাই কেন ঈশ্বরের আত্মা সর্বত্র আমাদের সঙ্গে আছে (৭-১২ পদ)? ঈশ্বর যে উত্তম এটা দেখানোর জন্য এই কবিতাটি কি রূপক ব্যবহার করছে (১৩-১৮ পদ)? নিঃসন্দেহে, গীত ১৩৯ অধ্যায় আমাদের দেখায় যে, আমাদের রক্ষা করার জন্য ঈশ্বর হলেন পরাক্রমী ও শক্তিশালী। ঈশ্বর ও তাঁর প্রতিজ্ঞার বিষয়ে বাইবেলের এই সত্য আমাদের কি শিক্ষা দেয়?`

আপনি কি কাউকে কোন সাহায্য করতে চেয়েছিলেন, কিন্তু জানতেন না যে, কীভাবে তাকে সাহায্য করবেন? অথবা, কেউ হয়ত আপনাকে সাহায্য করতে চেয়েছিল। কিন্তু লোকটি জানত না যে, আসলে আপনার কী চাহিদা রয়েছে। ঈশ্বর আমাদের সকল চাহিদা জানেন। এ মুহূর্তে আমাদের জীবনে যাকিছু চলছে, তা সবই তিনি জানেন। অর্থাৎ ঈশ্বর সর্বদা জানেন যে, আমাদের সর্বোত্তম মঙ্গল কী। সে কারণে, আমাদের সাহায্যের জন্য এবং আমাদের পরিত্রাণের জন্য ঈশ্বরের প্রতিজ্ঞায় আমরা আস্থা রাখতে পারি।

গীতসংহিতা ১৩৯ অধ্যায় রাচনাকারী কবির বিষয়ে ঈশ্বর সমস্তকিছু জানেন। কবি মাতৃগর্ভে রচিত হবার পূর্বে ঈশ্বর তাকে দেখেছেন। তার মাতৃগর্ভ তাকে ঈশ্বরের চোখ থেকে ঢেকে রাখতে পারেনি (গীত ১৩৯:১৩, ১৫)! যখন আমরা কিছু করি, তা ঈশ্বর জানেন (গীত ১৩৯:২)। আমরা যাকিছু চিন্তা ও উপলব্ধি করি, তা-ও ঈশ্বর জানেন (গীত ১৩৯:২, ৪)। আমরা কোথায় আছি এবং সব সময় যাকিছু করছি, সে সবও ঈশ্বর জানেন (গীত ১৩৯:৩)। আমাদের ব্যাপারে ঈশ্বরের বিস্ময়কর জ্ঞান হচ্ছে তাঁর লোকদের সঙ্গে তাঁর ঘনিষ্ঠ সম্পর্কের একটি অংশ। আমাদের ব্যাপারে তিনি সবকিছু জানেন, কারণ তিনি আমাদের সৃষ্টি করেছে। ঈশ্বর আমাদের উপযুক্ত পরিচর্যা করছেন। আমাদের জন্য তাঁর পরিচর্যা আমাদের দেখায় যে, আমাদের ব্যাপারে তিনি কতটা জানেন।

ঈশ্বরের বিষয়ে ভীত হবেন না, কারণ আপনার ব্যাপারে তিনি সমস্তকিছুই জানেন। সন্তুষ্ট থাকুন যে, তিনি সমস্তকিছু জানেন এবং আপনার প্রতি তাঁর প্রেম অটুট আছে। যীশুর বাহুতে ছুটে যান এবং ক্রুশে তিনি আপনার জন্য যাকিছু করছেন তা মেনে নিন। যখন যীশুতে আমাদের বিশ্বাস থাকে, তখন ঈশ্বর তাঁর দয়ার গুণে আমাদের রক্ষা করবেন এবং আমাদের গ্রহণ করবেন (রোমীয় ৩:৫, ২১)।

কোন কিছু কি আমাদেরকে ঈশ্বর হতে আলাদা করতে পারে? কবর/মৃত্যু? কিংবা, রাত্রি কি আমাদেরকে তাঁর থেকে আড়াল করতে পারবে (গীত ১৩৯:৮, ১১, ১২)? মৃত্যু ও অন্ধকার সেই স্থান নয় যেখানে সদাপ্রভু বাস করেন (গীত ৫৬:১৩)। এই রূপক আমাদেরকে বাইবেলের একটি গুরুত্বপূর্ণ সত্য দেখায়। স্বর্গ ও পৃথিবীর যেকোন স্থানে ঈশ্বর যেতে পারেন। ঈশ্বর তারকা রাশির কিংবা আকাশমণ্ডলের অংশ নয়, যেমনটা কিছু লোক বিশ্বাস করে থাকে। তিনি ওগুলো সৃষ্টি করেছেন। ওগুলোর স্রষ্টা ও চালক হিসেবে (ইব্রীয় ১:৩), ঈশ্বর যেখানে ইচ্ছা সেখানেই যেতে পারেন।

ঈশ্বর আমাদের ব্যাপারে সবই জানেন। সুতরাং, তিনি আমাদের সাহায্য করতে পারেন এবং আমাদের নবায়ন করতে পারেন। বাইবেলের এই সত্য কবির হৃদয়কে আস্থা ও প্রশংসায় পূর্ণ করেছিল। কবি চান ঈশ্বর যেন তার হৃদয়ের গভীরে দৃষ্টি দেন এবং তার সকল পাপ তাকে দেখান। আর, যাকিছু কবিকে ঈশ্বর হতে আলাদা করে, সে সব কিছু যেন ঈশ্বর কবির জীবন থেকে দূর করেন।