---
title:  সঙ্কটকালে একটি আশ্রয়
date:   23/01/2024
---

`সঙ্কটকালে কবি কি করেন? উত্তরের জন্য গীত ১৭:৭-৯; ৩১:১-৩; এবং ৯১:২-৭ পদ পড়ুন।`

কবি বহু সঙ্কট ভুগেছেন। তার এই অভিজ্ঞতার সময়ে, তিনি সাহায্যের জন্য সদাপ্রভুর কাছে যান। সদাপ্রভু একটি আশ্রয়ের সমতুল্য। প্রতিটি কঠিন সময়ে সদাপ্রভু আমাদের সাহায্য করবেন। আস্থা বা বিশ্বাস হচ্ছে একটি সিদ্ধান্ত। যখন আমরা ঈশ্বরে বিশ্বাস রাখি, তখন আমরা আমাদের প্রতিটি অভিজ্ঞাতায় তাঁকে আমাদের জীবনের উপরে প্রভু হিসেবে গ্রহণ করার সিদ্ধান্ত নেই। যদি আমরা এই কঠিন সঙ্কটকালে ঈশ্বরের উপর আস্থা রাখতে পারি, তাহলে আমরা সকল সময়ে তাঁর উপর আস্থা রাখতে পারি।

গীতসংহিতা ৯১ অধ্যায়ে, কবি আমাদের বলেন: “আমি সদাপ্রভুর বিষয়ে বলিব, ‘তিনি আমার আশ্রয়, আমার দুর্গ, আমার ঈশ্বর, আমি তাঁহাতে নির্ভর করিব” (গীত ৯১:১২)। ঈশ্বরের সহিত কবির অতীত অভিজ্ঞতা কবির বিশ্বাসকে বর্তমানের জন্য এবং ভবিষ্যতের জন্য সবল করেছে। কবি ঈশ্বরকে এই নামে আখ্যা দিচ্ছেন: “পরাৎপর” এবং “সর্বশক্তিমান” (গীত ৯১:১)। কবি জানেন যে, আর কেউ তাঁর ঈশ্বরের মত শক্তিশালী ও পরাক্রমী নয়।

গীতসংহিতা ৯১ অধ্যায়ে, কবি আমাদেরকে সেই শান্তি ও নিরাপত্তার বিষয়ে বলেন যা ঈশ্বর আমাদের দেন। আমরা বিশ্রাম ও ‘নিরাপত্তার’ জন্য ঈশ্বরের কাছে যেতে পারি (গীত ৯১:১)। তিনি আমাদের রক্ষা করবেন। একটি ‘দুর্গ’ রূপ সেই ঈশ্বর একই আছেন। তিনি ‘আশ্রয়’ ও ‘দুর্গ’ সমতুল্য। যখন আমরা সঙ্কটে পড়ি, তখন আমরা তাঁর কাছে ছুটে যেতে পারি। সদাপ্রভু “আপন পালখে তোমাকে আবৃত করিবেন” (গীত ৯১:৪)। আর, “তাঁহার পক্ষের নিচে তুমি আশ্রয় পাইবে” (গীত ৯১:৪)। ঈশ্বর একটি শক্ত ‘প্রাচীরের’ সমতুল্য (গীত ৯১:৪)। বাইবেলের যুগে, দুর্গ, পক্ষের নীচে আশ্রয়, ও মজবুত প্রাচীর ছিল নিরাপত্তার ও নিরাপদ আশ্রয়ের রূপক স্বরূপ।

`গীত ১৭:৮ ও মথি ২৩:৩৭ পদ পড়ুন। এই পদগুলোয় কি রূপক ব্যবহার করা হয়েছে? এই রূপক আমাদের কি শিক্ষা দেয়?`

কবি ঈশ্বরকে বলছেন: “তোমার পক্ষের ছায়াতে আমাকে সঙ্গোপন কর” (গীত ১৭:৮; ৫৭:১; ৬৩:৭)। এই রূপকটি আমাদের কাছে ছানাদের সুরক্ষাদানকারী একটি মা-পাখিকে তুলে ধরে। এই রূপকটি আমাদের নিরাপত্তা বোধ করতে সাহায্য করে। বাইবেল ঈশ্বরকে একটি ঈগলের সঙ্গে তুলনা করে যিনি তাঁর শাবকদের রক্ষা করেন (যাত্রা ১৯:৪); বাইবেল ঈশ্বরকে একটি কুক্কুটীর (মুরগীর) সঙ্গে তুলনা করে যিনি তার বাচ্চাদের ডানার নীচে আবৃত রাখেন (মথি ২৩:৩৭)।

`যখন মন্দ কিছু ঘটে, তখন এটা বিশ্বাস করা আমাদের কাছে কঠিন মনে হয় যে, ঈশ্বর আমাদের সঙ্গে আছেন। কিন্তু কীভাবে আমরা জানতে পারি যে, তিনি সঙ্গে আছেন?`