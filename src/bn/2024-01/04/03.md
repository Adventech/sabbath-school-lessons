---
title: 'ঈশ্বরের পরিচর্যায় আস্থা স্থাপন'
date: 22/01/2024
---

`গীতসংহিতা ৪০:১-৩; ৫০:১৫; ৫৫:২২; এবং ১২১ পদ পড়ুন। ঈশ্বর প্রতিদিন কিভাবে আমাদের দেখাচ্ছেন যে, তিনি আমাদের পক্ষে যত্নশীল?`

বাইবেল দেখায় যে, সদাপ্রভু হলেন জীবন্ত ঈশ্বর যিনি তাদেরকে রক্ষা করেন যারা তাঁর সাহায্য প্রার্থনা করে। গীত ১৬ অধ্যায়ে একজন কবি বলেন, “আমি সদাপ্রভুকে নিয়ত সম্মুখে রাখিয়াছি” (১৬:৮)। সুতরাং, কবি ঈশ্বরের উপর আস্থা রাখতে পারেন এবং তাঁর সাহায্য প্রার্থনা করতে পারেন (গীত ৭:১; ৯:১০)। কবি যখন মহা ‘সঙ্কটে’ ও সমস্যায় পতিত হয়ে সাহায্য প্রার্থনা করবেন, তখন সদাপ্রভু তার প্রার্থনা শুনবেন (গীত ১৩০:১, ২)। আমাদের জীবনের যেকোন কিছু পরিবর্তন করার শক্তি ঈশ্বরের রয়েছে। আমাদের প্রতিটি সমস্যা তিনি সমাধান করতে পারেন। সে কারণে কবির সব সময়ই আশা রয়েছে যে, ঈশ্বর তাকে রক্ষা করবেন।

গীত ১২১ অধ্যায় ঈশ্বরের পরিত্রাণকারী শক্তির গুণগান করছে। কবিতা এই প্রতিজ্ঞাগুলো যুক্ত করেছে: “তিনি তোমার চরণ বিচলিত হইতে দিবেন না, তোমার রক্ষক ঢুলিয়া পড়িবেন না” (গীত ১২১:৩)। যেহেতু সদাপ্রভু হলেন ইস্রায়েলের রক্ষক, সেহেতু তিনি সর্বদা তাঁর সন্তানদের রক্ষা করার জন্য প্রস্তুত (গীত ১২১:৩, ৪)।

“দিবসে সূর্য তোমাকে আঘাত করিবে না” (গীত ১২১:৫, ৬)। এই রূপকটি আমাদেরকে যাত্রাপুস্তকে লিখিত ‘মেঘস্তম্ভ’ বিষয়ে স্মরণ করতে সাহায্য করে (যাত্রা ১৩:২১, ২২)। তাঁর লোকদেরকে মরুভূমির ভিতর দিয়ে প্রতিজ্ঞাত দেশে নিয়ে যাবার সময় সদাপ্রভু মেঘস্তম্ভ ব্যবহার করেন। একইভাবে, সদাপ্রভুর তাঁর লোকদেরকে নিরাপত্তার দিকে পরিচালনা অব্যাহত রাখছেন।

ইতোমধ্যে আমরা যেমনিভাবে ৫ পদে দেখেছি, সদাপ্রভু রক্ষা করেন এবং আপনার ‘পাশে থাকেন।’ সদাপ্রভু শক্তিশালী। তিনি তাঁর লোকদের রক্ষা করার কাজে সক্রিয় (গীত ৭৪:১১; ৮৯:১৩)। সদাপ্রভু তাঁর লোকদের কাছে আছেন এবং তিনি তাঁর দয়ার গুণে তাদের আশীর্বাদ করছেন (গীত ১৬:৮; ১০৯:৩১; ১১০:৫)।

গীত ১২১:৬-৮ পদে, আমরা জেনেছি যে, প্রতিটি বিপদ থেকে ঈশ্বর তাঁর লোকদের রক্ষা করবেন। সকল মন্দতা থেকে ঈশ্বর তাঁর সন্তানদের নিরাপদ রাখবেন। ‘সূর্য’ ও ‘চন্দ্র’ তাদের আঘাত করতে পারবে না (৬ পদ)। ঈশ্বরের সন্তানেরা যখন তাদের ঘর থেকে কোথাও যাবে এবং যখন ফিরে আসবে, তখন তিনি তাদের নিরাপত্তা দেবেন। এই রূপকগুলো আমাদের বুঝতে সাহায্য করে যে, ঈশ্বর আপনার প্রতি অত্যন্ত যত্নবান। আমাদের যত্ন নেবার জন্য তিনি সর্বদা কঠিন পরিশ্রম করছেন।

গীতসংহিতা ১২১ অধ্যায়ের প্রতিজ্ঞাগুলো রচনাকারী কবির বিশ্বাস সম্পর্কে আমাদের কি শিক্ষা দেয়? কবি ঈশ্বরের প্রেমপূর্ণ পরিচর্যায় আস্থা রেখেছেন? সুতরাং, ঈশ্বরের প্রতি আমাদেরও আস্থা রাখতে হবে।

`কি কি উপায়ে আপনি আপনার জন্য ঈশ্বরের পরিচর্যার বিষয় আরও বেশি জানতে পারেন? এছাড়া, ঈশ্বর যেন আপনার মাঝে এবং আপনার জন্য কাজ করতে পারেন, ঈশ্বরকে সে সুযোগ দেবার জন্য আপনি কি করতে পারেন?`