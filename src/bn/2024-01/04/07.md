---
title: 'অতিরিক্ত আলোচনা'
date: 26/01/2024
---

গীতসংহিতা পুস্তক ঈশ্বরের প্রতি আমাদের বিশ্বাস সবল করে। যারা তাদের জীবন দিয়ে ঈশ্বরের উপর আস্থা রাখে, ঈশ্বর কখনও তাঁর সেই লোকদের ব্যর্থ করবেন না। ঈশ্বর হলেন তাদের নিরাপদ ‘আশ্রয়।’ “যারা তাঁর উপর আস্থা রাখে, ঈশ্বর তাদের প্রতি মহৎ কাজ করবেন। নিজেদের জ্ঞানের উপর নির্ভর করার কারণে তাঁর কিছু কিছু লোক দুর্বল হয়ে পড়ে। তাদেরকে সাহায্য করার জন্য তারা সদাপ্রভুকে সুযোগ দেয় না। ঈশ্বরের সন্তানেরা যদি তাঁর উপর আস্থা রাখে এবং তাঁকে বিশ্বাস করে, তাহলে ঈশ্বর তাদের প্রতিটি জরুরী প্রয়োজনে সাহায্য করবেন।” -ঈলেন জি হোয়াইট, পেট্রিয়ার্কস অ্যাণ্ড প্রফেটস, পৃষ্ঠা: ৪৯৩।

কখনও কখনও, গীতসংহিতা পুস্তকের বিস্ময়কর প্রতিজ্ঞাগুলোয় বিশ্বাস করাটা আমাদের জন্য সমস্যার হয়ে দাঁড়ায়। আমাদের সঙ্কট ও দুঃখভোগের কারণে আমাদের মনে সন্দেহ জাগে যে, ঈশ্বর আমাদের সাহায্য করবেন কিনা। যখন সঙ্কটময় সময় চলতে থাকে, তখন আমাদের অবশ্যই ঈশ্বরের দয়ায় আস্থা রাখতে হবে।

এছাড়া, কিছু কিছু মানুষ আসলে কখনও কখনও ঈশ্বরের প্রতিজ্ঞা বুঝতে পারে না। আমরা অবশ্যই ঈশ্বরকে পরীক্ষা করব না, যেমনটা শয়তান করেছিল। শয়তান যীশুকে এটা বিশ্বাস করাতে চেষ্টা করেছিল যে, গীতসংহিতা ৯১:১১, ১২ পদ যে প্রতিজ্ঞা করেছে, সে প্রতিজ্ঞা ঈশ্বর মোটেও করেননি। শয়তানের প্রতি যীশুর উত্তর আমাদের দেখায় যে, ঈশ্বরের প্রতি আস্থা রাখার মানে এই নয় যে, ঈশ্বরকে পরীক্ষার মাঝে রাখতে হবে (মথি ৪:৫-৭)। ঈশ্বরে আস্থা রাখা মানে হল বিশ্বাস। ঈশ্বরকে পরীক্ষায় ফেলাটা হচ্ছে একটি পাপ। সুতরাং, আমরা ঈশ্বরকে এমন কিছু করতে বলব না যা তাঁর পরিকল্পনার কিংবা বাইবেলের বিরুদ্ধে যায়।

“খ্রীষ্টিয়ান হিসেবে কীভাবে আমরা সফলতা পেতে পারি? আমাদের দক্ষতা কিংবা শিক্ষাদীক্ষা কি আমাদের সফলতা দেয়? অথবা, আমাদের সম্পদ কিংবা সুখ্যাতি কি আমাদের সফলতা দেয়? বিশ্বাস সহকারে ঈশ্বরের কাছে গেলে আমরা বিজয়ী কিংবা সফল হতে পারি। সাহায্যের জন্য আমাদের অবশ্যই ঈশ্বরে শক্তির উপর আস্থা রাখতে হবে। তাহলেই, আমরা সফল হব।” -ঈলেন জি হোয়াইট, পেট্রিয়ার্কস অ্যাণ্ড প্রফেট্স, পৃষ্ঠা: ২০৩।

**আলোচ্য প্রশ্নাবলী**:

`পরিস্থিতি যখন খারাপের দিকে যায়, তখন আমরা কীভাবে ঈশ্বরের উপর আস্থা রাখতে পারি? ঈশ্বর আমাদেরকে সুরক্ষার বহু বিস্ময়কর প্রতিজ্ঞা করেছেন, সত্বেও ঈশ্বরের লোকদের প্রতি মন্দ ঘটনা কেন ঘটে?`

`কীভাবে আমরা সর্বদা সর্বান্তঃকরণে ঈশ্বরের উপর আস্থা রাখতে পারি? (গীত ৯১:১৪; ১৪৩:৮, ১০; ও ১৪৫:১৮-২০ পদ পড়ুন।) কি করণে আমরা বিশ্বাস হারাতে পারি? কঠিন সময়ে আমরা যেন তাঁর উপর আস্থা রাখা শিখতে পারি, সে জন্য সুসময়ে তাঁর উপর আস্থা রাখা অত্যন্ত গুরুত্বপূর্ণ কেন?`