---
title: 'দরিদ্র ও অসহায় লোকদের সাহায্য করা'
date: 05/02/2024
---

গীত ৯:১৮; ১২:৫; ৪০:১৭; ১১৩:৭; ১৪৬:৬-১০ ও ৪১:১-৩ পদ পড়ুন। এই কবিতাগুলো থেকে আমরা কি বার্তা পাই? বাইবেল আমাদের শিক্ষা দেয় যে, ঈশ্বর সেই সব লোকদের প্রতি যত্নশীল যারা দরিদ্র, অসহায়, বিধবা, অনাথ ও আগন্তুক বা বিদেশী (যাত্রা ২২:২১-২৭; যিশাইয় ৩:১৩-১৫)। গীতসংহিতা পুস্তক আমাদের একই বার্তা দেয়।

যে সকল লোকদের সাহায্যের প্রয়োজন আছে, তাদের বিষয় বলতে গিয়ে গীতসংহিতা পুস্তকের অনেক কবিতা ‘দীনহীন’ শব্দটি ব্যবহার করছে। কবিরা এটা দেখানোর জন্য কাজটি করছে যে, ঈশ্বর সকল স্থানে সকল লোককে সাহায্য করতে চান, কেবল তাঁর মনোনীত নিজ লোকদের নয়।

‘দীনহীন’ শব্দটি সেই লোকদের ছাপিয়ে যায় যাদের প্রচুর সম্পদ কিংবা টাকা-পয়সা নেই। ‘দীনহীন’ শব্দটি আমাদের সেই সব লোকদের দেখায় যারা নিরূপায় এবং সহজেই নিপীড়িত হয়। ঈশ্বর দরিদ্র ও অসহায় বা দীনহীন লোকদের খুবই ভালবাসেন। ‘দীনহীন’ শব্দটি আমাদের আরও দেখায় যে, যাতনাগ্রস্ত ব্যক্তি হল নিঃসঙ্গ। একমাত্র ঈশ্বর এই লোককে সাহায্য করতে পারেন। ‘দীনহীন’ শব্দের একটি আধ্যাত্মিক অর্থ রয়েছে। এমন একজন ব্যক্তিকে বোঝানের জন্য কবিরা শব্দটি ব্যবহার করছেন যারা ঈশ্বরকে ভালবাসে এবং তাঁর বাইবেলের সত্য ভালবাসে। এই ব্যক্তি পুরোপুরি ঈশ্বরের উপর নির্ভর করে, নিজের উপর নয়।

যখন আমরা দরিদ্র ও অসহায়দের বা দীনহীনদের তত্ত্বাবধান করি (গীত ৪১:১-৩), তখন ঈশ্বরের প্রতি আমরা আমাদের বিশ্বাস প্রদর্শন করি। বাইবেলের যুগে, যে সকল লোকেরা দরিদ্র ও অসহায় লোকদের নিপীড়ন করেছে, তারা চরম অপরাধী গণ্য হয়েছে (দ্বিতীয় বিবরণ ১৫:৭-১১)। গীতসংহিতা পুস্তক আমাদের সেই সব কাজ করতে শিক্ষা দেয় যা দরিদ্র ও অসহায় লোকদের উপকার করতে পারে। যারা দরিদ্র ও অসহায় লোকদের অনিষ্ট করে, তাদের বিরুদ্ধে অবশ্যই আমাদের কঠোর অবস্থান নিতে হবে।

গীতসংহিতা পুস্তক দেখায় যে, প্রজ্ঞা ও নিরাপত্তার জন্য আমরা কেবল ঈশ্বরের উপর আস্থা রাখতে পারি। ঈশ্বরের লোকেরা তাদের সুরক্ষার ব্যপারে এবং তাদের সমস্যাগুলো নিরসনের জন্য মানুষের উপর অবশ্যই পূর্ণ আস্থা রাখবে না। এই লোকদের মধ্যে অনেকে ঈশ্বরকে কিংবা তাঁর পথ অনুসরণ করে না।

প্রভু যীশু এই পৃথিবীতে এলেন এবং একটি দীনহীনের ন্যায় বাস করলেন। তিনি তাঁর জীবনের মাধ্যমে দেখালেন যে, তিনি দীনহীনদের ব্যাপারে যত্নশীল। আমাদের ধনবান করার জন্য যীশু দরিদ্র হলেন (২ করিন্থীয় ৮:৯)। পাপ ও দুঃখভোগ থেকে রক্ষা করার কাজে যীশুর ধন অন্তর্ভুক্ত। যীশু আমাদেরকে ঈশ্বরের রাজ্যে অনন্তজীবনের প্রতিজ্ঞা করছেন (প্রকাশিত ২১:৪)। যীশু হলেন আমাদের বিচারকর্তা, যিনি দ্ররিদ্র কিংবা অসহায়দের প্রতি নিপীড়নকারীদের কিংবা যারা তাদেরকে সাহায্য করে না, তাদেরকে শাস্তি দেবেন (মথি ২৫:৩১- ৪৬)।

`আমাদের চারপাশের ‘দীনহীনদের’ ব্যাপারে আমরা কতটা চিন্তা করি? তাদের জন্য আমরা কতটা করি?`