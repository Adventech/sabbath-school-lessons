---
title: 'সদাপ্রভু, আপন ক্রোধ ঢালুন!'
date: 07/02/2024
---

`গীত ৫৮:৬-৮; ৬৯:২২-২৮; ৮৩:৯-১৭; ৯৪:১, ২ ও ১৩৭:৭-৯ পদ পড়ুন, এবং প্রশ্নগুলোর উত্তর দিন। কবি কি ব্যাপারে হতাশ? এই কবিতাগুলোয় শাস্তিদাতা কে যিনি মন্দের শাস্তি দেন?`

গীতসংহিতা পুস্তকের কিছু কবিতা ঈশ্বরের কাছে সেই সব লোকদের ও রাজাদের শাস্তি দাবী করছে যারা ইস্রায়েল সন্তানদের যাতনা দেয় কিংবা অতীতে তাদের যাতনা দিয়েছে। এটা বুঝতে পারা আমাদের জন্য হয়ত কঠিন যে, কেন কবিরা তাদের কবিতায় এতটা ক্ষিপ্ত ও হতাশ হলেন। আমরা শিক্ষা পেয়ে আসছি যে, আমাদের শত্রুদের প্রেম করতে হবে। সুতরাং, আমরা উপলব্ধি করতে পারছি যে, কবিদের ব্যবহৃত ভাষা কেন ‘তোমার শত্রুদের প্রেম কর’ নীতির বিরুদ্ধে গেল (মথি ৫:৪৪)।

তবে, মন্দতার বিরুদ্ধে কবির ক্রোধ আমাদেরকে তাদের অন্তঃকরণ প্রদর্শন করে। কবির ক্রোধ আমাদেরকে সাধারণ লোকদের প্রতি তার উদ্বেগ দেখায়। কবি ঈশ্বরের পবিত্র ব্যবস্থার ব্যাপারে যত্নবান, এবং এই ব্যবস্থা লঙ্ঘনকারী যেকোন পাপ তিনি ঘৃণা করেন।

কবি তার শত্রুদের পিছনে লাগতে যাচ্ছেন না কিংবা তাদেরকে শাস্তি দিতে যাচ্ছেন না। তিনি বিশ্বাস করেন যে, একমাত্র ঈশ্বর হচ্ছেন তাদের শাস্তিদাতা। কবি ঈশ্বরকে স্মরণ করতে অনুরোধ করছেন যে, তিনি তাঁর প্রতিজ্ঞায় দুষ্টদেরকে শাস্তি দেবার প্রতিজ্ঞা করেছিলেন (দ্বিতীয় বিবরণ ২৭:৯-১৬)। সুতরাং, কবি এবার ঈশ্বরকে তাঁর প্রতিজ্ঞা রক্ষা করতে ও সক্রিয় পদক্ষেপ নিতে অনুরোধ করছেন।

আমাদের অবশ্যই স্মরণ করতে হবে যে, গীতসংহিতা পুস্তকের কবিতাগুলো হচ্ছে প্রার্থনা। একই সঙ্গে, ওগুলো হচ্ছে বিচারক হিসেবে ঈশ্বরের ভবিষ্যত কাজের ঘোষণা। গীত ১৩৭ অধ্যায় সতর্ক করছে যে, ঈশ্বর বাবিলের বিচার করবেন। বাবিল অনেক লোক ও দেশকে আক্রমণ করেছে এবং দুঃখভোগের কারণ হয়েছে। ঈশ্বর বাবলীয়দের যাতনা ভোগাবেন, কারণ তারা অন্য লোকদের যাতনা ভুগিয়েছে। গীতসংহিতা পুস্তকের কবিতাগুলো মন্দ লোকদের প্রতি ঈশ্বরের অনেক সতর্কবার্তা জানিয়ে দিচ্ছে। দুষ্টদেরকে যা ইচ্ছা তা-ই করার অনুমোদন ঈশ্বর সব সময় দিবেন না। ঈশ্বর তাদের শাস্তি দিবেন।

ঈশ্বর যখন লোকদের বিচার করেন, তিনি ন্যায্য অবস্থানে থাকেন। তিনি দয়া দেখান। একইভাবে, ঈশ্বর তাঁর সন্তানদেরকে সেই সব লোকদের জন্য প্রার্থনা করতে বলছেন যারা তাদের অত্যাচার করে। যারা আমাদের অত্যাচার করে, তাদের জন্য আমাদের অবশ্যই প্রার্থনা করতে হবে, যেন ঈশ্বর তাদের হৃদয় পরিবর্তন করেন, এবং যেন তারা তাঁর সেবা করে (গীত ৮৩:১৮; যিরমিয় ২৯:৭)।

তাঁর সন্তানেরা যে সকল যাতনা ভোগ, তা ঈশ্বর জানেন। “সদাপ্রভুর দৃষ্টিতে বহুমূল্য, তাঁহার সাধুগণের মৃত্যু” (গীত ১১৬:১৫)। যেহেতু ঈশ্বর দুষ্টদের বিচার করবেন, সেহেতু আমাদের পাপ ও মন্দতার বিরুদ্ধে প্রত্যেককে সাবধান করতে হবে। গীতসংহিতা পুস্তকের কবিরা যাতনাগ্রস্তদের জানাতে চেয়েছেন যে, ঈশ্বর তাদের সকল যাতনা দেখেন। ঈশ্বর তাদের শাস্তিদাতা হবেন। যারা তাঁর সন্তানদের উৎপীড়ন করে, তিনি সেই দুষ্ট লোকদের শাস্তি দেবার প্রতিজ্ঞা করছেন।