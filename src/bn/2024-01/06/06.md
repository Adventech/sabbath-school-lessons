---
title: 'আমাদের বিচারকর্তা ও তাঁর মন্দির'
date: 08/02/2024
---

`বিচারক হিসেবে ঈশ্বরের কাজ কোথায় হয়? এই উত্তর আমাদের জন্য কি অর্থ বহন করে? ঈশ্বরের স্বর্গীয় মন্দির কিভাবে আমাদের বুঝতে সাহায্য করে যে, ঈশ্বর পাপ ও মন্দতার সমস্যা কীভাবে সমাধান করবেন? উত্তরের জন্য গীত ৯৬:৬-১০; ৯৯:১-৪ ও ১৩২:৭-৯, ১৩-১৮ পদ পড়ুন।`

বিচারক হিসেবে ঈশ্বরের কাজ স্বর্গীয় ধর্মধামের সঙ্গে সম্পর্কযুক্ত। মন্দির বিষয়ক বাইবেলের সত্য গীতসংহিতা ৭৩ অধ্যায়ের কবিকে বুঝতে সাহায্য করে যে, ঈশ্বর কীভাবে পাপ ও মন্দতার সমস্যা সমাধান করবেন (গীত ৭৩:১৭-২০)। ইস্রায়েলের মহাযাজকের পোশাক-পরিচ্ছদ দেখায় যে, ঈশ্বরের মন্দির ছিল এমন একটি স্থান যেখানে তিনি বিচারক হিসেবে তাঁর কাজ করবেন এবং পাপের সমস্যা সমাধান করবেন (গণনা ২৭:২১; যাত্রা ২৮:১৫, ২৮-৩০)। গীতসংহিতা পুস্তকের অনেক কবিতা ঈশ্বরকে তাঁর স্বর্গীয় মন্দিরের সিংহাসনে আসীন দেখায়। সেখানে, মৃত ও জীবিত উভয় লোকদের জীবনের সকল কৃতকর্মের বিচার করার জন্য ঈশ্বরকে প্রস্তুত দেখায়।

ঈশ্বরের মন্দির আমাদেরকে আমাদের পাপ থেকে রক্ষা করার ব্যাপারে তাঁর পরিকল্পনা বুঝতে সাহায্য করে। বাইবেলের যুগে, যে লোকেরা মিথ্যা দেবতাদের আরাধনা করেছে, তারা বিশ্বাস করেছে যে, পাপ হচ্ছে এমন কিছু যা জাদু দিয়ে অপসারণ করতে হবে। বাইবেল আমাদের বলে যে, পাপ হচ্ছে ঈশ্বরের ব্যবস্থা লঙ্ঘন। ঈশ্বরের ধর্মময় জীবনের মানে হল যে, তিনি সেই সমস্তকিছু ভালবাসেন যাকিছু ন্যায্য ও পরিষ্কার। সুতরাং, ঈশ্বরের লোকদের সমস্ত কাজে ন্যায্য ধর্মময় হতে হবে। ধর্মময় ও পবিত্র হতে হলে, ঈশ্বরের লোকদের অবশ্যই তাঁর ব্যবস্থা পালন করতে হবে। ব্যবস্থা আমাদেরকে ঈশ্বরের পবিত্র হৃদয় এবং তাঁর ধর্মময় জীবন দেখায়।

স্বর্গীয় ধর্মধাম হচ্ছে এমন একটি স্থান যেখানে ঈশ্বর পাপ সকল ক্ষমা করেন। তিনি তাঁর ধর্মধাম থেকে আমাদের নবায়ন ও পবিত্র করেন। একই সঙ্গে, যে ঈশ্বর ক্ষমা করেন, সেই ঈশ্বর তাঁর লোকদের শাস্তিও দেন। তিনি সে সকল দুষ্টদের শাস্তি দেন যারা তাদের পাপ স্বীকার করে না এবং পাপ-কাজ বন্ধ করে না (গীত ৯৯:৮)।

বিচারক হিসেবে সদাপ্রভুর কাজ সীনয় পর্বতে হচ্ছে। সীনয় পর্বত হচ্ছে ঈশ্বরের পবিত্র মন্দিরের একটি নাম। বিচারক হিসেবে তাঁর কাজে, ঈশ্বর তাঁর সন্তানদের রক্ষা করবেন এবং মন্দ লোকদের শাস্তি দেবেন (গীত ১৩২:১৩-১৮)। ঈশ্বরের মন্দির তাঁর লোকদের আশা দেয়। মন্দির আমাদের শিক্ষা দেয় যে, আমরা যেন বিচারক হিসেবে তাঁর কাজের প্রত্যাশায় থাকি। গীতসংহিতা পুস্তক আমাদেরকে বিচারক হিসেবে ঈশ্বরের কাজে বিশ্বাস ও প্রত্যাশা যোগায় (গীত ৯৬:১৩; ৯৮:৯)। যীশু খ্রীষ্ট হলেন আমাদের বিচারক যিনি আমাদেরকে রক্ষা করার জন্য স্বর্গীয় মন্দিরে কাজ করছেন (প্রকাশিত ১১:১৫-১৯)।

`রোমীয় ৮:৩৪ পদ পড়ুন। এই পদটি কীভাবে আমাদের দেখায় যে, স্বর্গীয় ধর্মধামে আমাদের জন্য যীশুর কাজ হচ্ছে তাঁর লোকদের জন্য একটি সুসমাচার?`