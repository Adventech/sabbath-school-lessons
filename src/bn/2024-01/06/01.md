---
title: 'আমি দীনহীনদের সাহায্য করব'
date: 03/02/2024
---

### শাস্ত্রপাঠ
গীত ১৮:৩-১৮; ৯:১৮; ৮২; ৫৮:৬-৮; ৯৬:৬-১০; ৯৯:১-৪।

> <p>মুখস্থপদ</p>
> “দুঃখীদের সর্বনাশ, দীনহীনের কাতরোক্তি প্রযুক্ত, আমি এক্ষণে উঠিব, ইহা সদাপ্রভু কহেন, আমি ত্রাণাকাঙ্ক্ষীর ত্রাণ করিব” (গীত ১২:৫)।

আমরাই একমাত্র মানুষ নই যারা একটি মন্দ যুগে বাস করছে। যে কবিরা গীতসংহিতা পুস্তক লিখেছিলেন, তারাও মন্দ সময়ে বাস করেছেন। গীতসংহিতা পুস্তক আমাদেরকে এই পৃথিবীতে সংঘটিত সকল প্রকার পাপের ও দুঃখ-যাতনার বিরুদ্ধে ঈশ্বরের ক্রোধ সম্পর্কে বলে।

হ্যাঁ, সদাপ্রভু ধৈর্যশীল। তিনি তাঁর ক্রোধ ধরে রাখছেন, কারণ তিনি চান না যে, কেউ মারা পড়ুক। সদাপ্রভু চান, প্রত্যেকে তাদের পাপ স্বীকার করুক এবং তাদের জীবনাচরণ পরিবর্তন করুক (২ পিতর ৩:৯-১৫)। আমরা তাঁর কাছে যেমন প্রত্যাশা করি কিংবা তাঁর কাছে থেকে যেমন কাজ প্রত্যাশা করি, তিনি সর্বদা হয়ত সেভাবে করেন না। কিন্তু আমরা জানি যে, সেই দিন আসছে যখন ঈশ্বর বিচারক হিসেবে তাঁর কাজ নিষ্পন্ন করবেন (গীত ৯৬:১৩; ৯৮:৯)। সেই দিন আসা পর্যন্ত তাঁর প্রতি আমাদের আস্থা রাখতে হবে। ঈশ্বর হলেন একজন ন্যায্য ও ধর্মময় বিচারক (গীত ৮৯:১৪; ৯৭:২)। তিনি হলেন সেই যিনি আমাদের সৃষ্টি করেছেন। অর্থাৎ, তিনি হলেন একমাত্র যিনি আমাদের জীবন নাবায়ন করতে পারেন কিংবা আমাদের বিচার করতে পারেন। বিচারক হিসেবে ঈশ্বরের কাজ দুটি ভাগে বিভক্ত: (১) ঈশ্বর তাঁর সন্তানদের রক্ষা করবেন, এবং (২) তিনি দুষ্ট লোকদের বিনষ্ট করবেন, কারণ তারা তাঁর দয়া অগ্রাহ্য করেছে।

ঈশ্বর তাঁর লোকদের জন্য এই দুটি কাজ করার প্রতিজ্ঞা করছেন। তাঁর প্রতিজ্ঞা রক্ষার ব্যাপারে আমরা তাঁর উপর আস্থা রাখতে পারি। কিন্তু গীতসংহিতা পুস্তক আমাদের শিক্ষা দেয় যে, ঈশ্বর তাঁর নির্দিষ্ট সময়ে তাঁর কাজ করবেন, আমাদের সময়ে নয়।