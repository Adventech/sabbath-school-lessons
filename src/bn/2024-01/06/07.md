---
title: 'অতিরিক্ত আলোচনা'
date: 09/02/2024
---

“‘ধন্য তোমরা, যখন লোকে আমার জন্য তোমাদিগকে নিন্দা ও তাড়না করে, এবং মিথ্যা করিয়া তোমাদের বিরুদ্ধে সর্বপ্রকার মন্দ কথা বলে’ (মথি ৫:১১)। যীশু তাঁর শিষ্যদেরকে পুরাতন নিয়মের ভাববাদীদের বলা কথাগুলোও স্মরণ করতে বলেছেন। এই ভাববাদিরা ছিলেন ঈশ্বরের বিশেষ বার্তাবাহক। তারা সেই সব কথাগুলো প্রচার করেছেন যা সদাপ্রভু তাদের বলেছেন। এই বিশেষ বার্তাবাহকেরা ছিলেন যীশুর শিষ্যদের জন্য দৃষ্টান্তস্বরূপ। বাইবেল বলে, ‘হে ভ্রাতৃগণ, যে ভাববাদীরা প্রভুর নামে কথা বলিয়াছিলেন, তাহাদিগকে দুঃখভোগের ও দীর্ঘসহিষ্ণুতার দৃষ্টান্ত বলিয়া মান’ (যাকোব ৫:১০)। আদমের সকল সন্তানের মাঝে হেবল ছিলেন প্রথম খ্রীষ্টিয়ান। সদাপ্রভুর প্রতি বিশ্বাসের কারণে হেবলকে মরতে হয়েছিল। হনোক বাধ্যতার একটি জীবন যাপন করেছিলেন। সে সময়ের লোকেরা হনোককে বুঝতে পারেনি, কারণ তিনি ঈশ্বরের সঙ্গে চলেছেন। নোহের সময়ে, লোকেরা নোহের বিশ্বাস ও কাজের কারণে নোহকে ঠাট্টা করেছে। ‘আর অন্যেরা বিদ্রƒপের ও কশাঘাতের, অধিকন্তু বন্ধনের ও কারাগারের পরীক্ষা ভোগ করিলেন’ (ইব্রীয় ১১:৩৬)। ‘নারীগণ আপন আপন মৃত লোককে পুনরুত্থান দ্বারা পুনঃপ্রাপ্ত হইলেন; অন্যেরা প্রহার দ্বারা নিহত হইলেন, মুক্তি গ্রহণ করেন নাই, যেন শ্রেষ্ঠ পুনরুত্থানের ভাগী হইতে পারেন’ (ইব্রীয় ১১:৩৫)।” -ঈলেন জি হোয়াইট, থট্স ফ্রম দ্যা মাউন্ট অফ্ বেøসিং, পৃষ্ঠা: ৩৩।

**আলোচ্য প্রশ্নাবলী**:

`যখন আমরা আমাদের চারপাশে মন্দ কাজ ঘটতে দেখি, আমরা হয়ত বিস্মিত হই, ‘সদাপ্রভু কি সত্যিই নিয়ন্ত্রণে আছেন?’ যখন আমাদের বিশ্বাস পরীক্ষিত হয়, সেই সময়গুলোতে কীভাবে আমরা সদাপ্রভুতে স্থির থাকতে পারি? ঈশ্বরের প্রেম ও ক্ষমতায় আমাদের বিশ্বাস স্থির রাখার জন্য আমাদের অবশ্যই কি করতে হবে? ঈশ্বরের প্রেম ও শক্তির বিষয়ে ক্রুশ আমাদের কি শিক্ষা দেয়?`

`আমাদের চারপাশে যে সকল সমস্যা (বা অন্যায়) সংঘটিত হয়, সে সকলের ব্যাপারে নেতা, রাজেন্যবর্গ, কিংবা বিচারক, কিংবা সালিশবর্গের উপর সর্বদা নির্ভর রাখা সমীচীন নয় কেন? আমাদের অবশ্যই কেন একমাত্র ঈশ্বরের বাক্যে, অর্থাৎ বাইবেলে, এবং আমাদের বিচারক হিসেবে তাঁর কাজে, আস্থা রাখতে হবে?`