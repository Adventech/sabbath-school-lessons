---
title: 'দুষ্ট নেতারা'
date: 06/02/2024
---

ন্যায়সঙ্গত সিদ্ধান্ত গ্রহণের জন্য সদাপ্রভু ইস্রায়েলের রাজাদের প্রজ্ঞা দিয়েছেন (গীত ৭২:১-৭, ১২-১৪)। ইস্রায়েলের রাজারাও বিচারক হিসেবে কাজ করেছেন। ঈশ্বর এই নেতাদেরকে ইস্রায়েল-সন্তানদের মাঝে শান্তি রক্ষার নির্দেশ দিয়েছেন, এবং দরিদ্র ও অসহায়দের তত্ত্বাবধান করতে বলেছেন। নেতারা যখন ঈশ্বরের বাধ্য থেকেছে, তখন তিনি তাদেরকে ও দেশের প্রতি আশীর্বাদ করার প্রতিজ্ঞা করেছেন। ঈশ্বরের প্রতি তাদের বাধ্যতার মধ্য দিয়ে রাজারা নেতা হিসেবে শক্তি লাভ করেছেন, মানুষের শক্তি কিংবা জ্ঞান দ্বারা লাভ করেনি।

`নেতারা যখন ন্যায়ের পথে না থাকে এবং লোকদেরকে রক্ষা করার বদলে যখন অত্যাচার করে, তখন কি হয়? উত্তরের জন্য গীত ৮২ অধ্যায় পড়ুন।`

গীত ৮২ অধ্যায়ে, ঈশ্বর ইস্রায়েলের দুষ্ট বিচারকর্তাদের বিরুদ্ধে তাঁর শাস্তি ঘোষণা করছেন। গীত ৮২:১, ৬ পদে, ‘দেবতারা’ মূর্তি কিংবা দূত নয়। প্রতিনিধি বা দূতেরা এবং মূর্তিরা ঈশ্বরের লোকদের রক্ষা করতে পারে না। সুতরাং, ইস্রায়েলদের রক্ষা না করার ব্যাপারে দেবতারা বিচারিত হতে পারে না। আমরা জানি, দেবতারা ইস্রায়েলের নেতা। আমরা কীভাবে জানি? কারণ, নেতাদের অপরাধগুলো গীত ৮২:২-৪ পদে তালিকাভুক্ত রয়েছে। এই অপরাধগুলো আমাদেরকে সেই ব্যবস্থা স্মরণ করতে সাহায্য করে যা ঈশ্বর দ্বিতীয় বিবরণ ১:১৬-১৮ এবং ১৬:১৮-২০ পদে মোশিকে দিয়েছিলেন। (আরও পড়ুন, যোহন ১০:৩৩-৩৫।) নেতারা যখন সমস্যার বিচার করে, তখন ঈশ্বর তাদেরকে ন্যায়পরায়ণ হতে বলেছেন। ঈশ্বর জানেন যে, নেতারা ন্যায্যতা রক্ষা করেনি। সুতরাং, ঈশ্বর তাদের শাস্তি ঘোষণা করেছেন। নেতারা হিতাহিত জ্ঞানশূন্য (গীত ৮২), কারণ তারা ঈশ্বরের ব্যবস্থার প্রতি বাধ্যতা অগ্রাহ্য করেছে (গীত ১১৯:১০৫)।

বাইবেল আমাদের বারবার বলে যে, সদাপ্রভু হলেন একমাত্র ঈশ্বর। ঈশ্বর তাঁর মনোনীত মানবীয় নেতাদের সহিত এই পৃথিবীর নিয়ন্ত্রণ সহভাগ করেছেন (রোমীয় ১৩:১)। সচরাচর এই নেতারা ঈশ্বরের প্রতি অনুগত নয়। গীত ৮২ অধ্যায় অনেক নেতাদের হৃদয়ের মন্দতা দেখায়। এই নেতারা এমন আচরণ করে যেন তারা ‘দেবতা,’ যেন তারা অন্য লোকদের ঊর্ধ্বে। ঈশ্বর ইস্রায়েলের নেতাদের প্রজ্ঞা ও শক্তি দেন। ঈশ্বর এই লোকদেরকে তাঁর সন্তান নামে আখ্যা দিয়েছেন। কিন্তু ঈশ্বর দুষ্ট নেতাদের প্রত্যাখ্যান করেছেন। ঈশ্বর চেয়েছেন, দুষ্ট নেতারা স্মরণে রাখুক যে, তারা চিরজীবী নয়। তাদেরকে সেই ব্যবস্থার অনুগত হতে হবে, যে-ব্যবস্থার প্রতি সাধারণ লোকেরা অনুগত। এই ব্যবস্থাগুলো ঈশ্বরের ব্যবস্থা। প্রত্যেককে অবশ্যই ঈশ্বরের পবিত্র ব্যবস্থা পালন করতে হবে (গীত ৮২:৬-৮)।

ঈশ্বর মৃত ও জীবিতদের বিচার করবেন। ঈশ্বরের লোকদেরকে অবশ্যই ঈশ্বরের সামনে দাঁড়াতে হবে এবং ঈশ্বরের কাছে তাদের কৃতকর্ম ও তাদের আচার-আচারণ ব্যাখ্যা করতে হবে। নেতা ও সাধারণ লোক উভয়কে যীশুর ন্যায়, তাদের বিচারকর্তার ন্যায়, জীবন যাপন করতে হবে, যেমন জীবন তিনি এই পৃথিবীতে যাপন করেছেন। যীশু হলেন একমাত্র সেই যিনি তাদেরকে রক্ষা করতে পারেন।

আপনি কি একজন নেতা বা কর্তা? আপনি কতটা ন্যায়পরায়ণ?