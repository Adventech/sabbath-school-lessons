---
title: 'সদাপ্রভু একজন মহান যোদ্ধা'
date: 04/02/2024
---

`গীত ১৮:৩-১৮; ৭৬:৩-৯, ১২; ১৪৪:৫-৭ পদ পড়ুন। এই পদগুলো কি রূপক তুলে ধরছে? এই রূপকগুলো কীভাবে আমাদের দেখায় যে, ঈশ্বর তাঁর লোকদের রক্ষা করার জন্য প্রস্তুত?`

গীত ১৮; ৭৬ ও ১৪৪ অধ্যায় হচ্ছে গান। তাঁর লোকদেরকে তাদের শত্রুদের কবল থেকে রক্ষা করার জন্য এই গানগুলো ঈশ্বরের প্রশংসা করছে। এই গানগুলো আমাদের দেখায় যে, ঈশ্বর হলেন একজন বিচারক ও মহান যোদ্ধা। গীতসংহিতা পুস্তক অধিকন্তু ঈশ্বরকে একজন মহান যোদ্ধা হিসেবে দেখিয়ে থাকে। কবিরা এই রূপকটির দ্বারা আমাদের এটা দেখাচ্ছেন যে, সাহায্য প্রত্যাশী যাতনাগ্রস্ত লোকদের জন্য ঈশ্বর যুদ্ধ করেন:

“আর সদাপ্রভু আকাশে বজ্রনাদ করিলেন, পরাৎপর আপন রব শুনাইলেন; শিলাবৃষ্টি ও প্রজ্বলিত অঙ্গার। তিনি আপন বাণ ছাড়িলেন, তাহাদিগকে ছিন্নভিন্ন করিলেন; বহু বজ্র ছাড়িয়া তাহাদিগকে উদ্বিগ্ন করিলেন। তখন জলরাশির প্রণালী সকল প্রকাশ পাইল, ভূমণ্ডলের মূল সকল অনাবৃত হইল, তোমার তর্জনে, হে সদাপ্রভু, তোমার নাসিকার প্রশ্বাসবায়ুতে” (গীত ১৮:১৩-১৫)।

গীত ১৮ অধ্যায় আমাদের বুঝতে সাহায্য করে যে, আমাদের সন্দেহ করলে চলবে না যে, ঈশ্বর আমাদের জন্য যত্নশীল। আমাদের শত্রুদের বিরুদ্ধে লড়াই করার জন্য তিনি যথেষ্ট শক্তিশালী। আমাদের কেবল অপেক্ষা করতে হবে যেন তিনি তাঁর সঠিক সময়ে আমাদের সাহায্য করেন।

ঈশ্বরের লোকদের যখন সুরক্ষা দরকার, তারা জানে যে, মানুষের সাহায্য নিõল। রাজা দায়ূদ বাইবেলের এই সত্য জানতেন। রাজা দায়ূদ ঈশ্বরকে এমন একজন হিসেবে প্রশংসা করেছেন যিনি তাকে তার যুদ্ধজয়ে সাহায্য করেছেন। দায়ূদ তার সকল সফলতার কৃতিত্ব ঈশ্বরকে দিচ্ছেন।

হ্যাঁ, দায়ূদ বলেন যে, সদাপ্রভু যুদ্ধের জন্য তার হস্তদ্বয়কে প্রশিক্ষিত করছেন (গীত ১৮:৩৪)। কিন্তু দায়ূদ যুদ্ধক্ষেত্রে তার নিজ দক্ষতার গুণগান কখনই করছেন না। তাকে রক্ষা করার ব্যাপারে এবং তার পক্ষে যুদ্ধ করার জন্য দায়ূদ সর্বদা ঈশ্বরের উপর আস্থা রাখছেন (গীত ১৮:৪৭, ৪৮)।

গীতসংহিতা পুস্তকে রাজা দায়ূদ সদাপ্রভুকে এমন একজন হিসেবে প্রশংসা করছেন একমাত্র যিনি তাঁর লোকদের পরিত্রাণ করেন (গীত ১৪৪:১০- ১৫)। সদাপ্রভুর প্রতি প্রশংসা ও প্রার্থনা হচ্ছে দায়ূদের সফলতা ও শক্তির গোপন রহস্য। সদাপ্রভুর প্রতি প্রশংসা ও প্রার্থনা হচ্ছে যুদ্ধের যেকোন হাতিয়ার অপেক্ষা অধিক শক্তিশালী। আমরা কেবল ঈশ্বরের উপর নির্ভর করতে পারি। তিনি হলেন একমাত্র সেই যিনি আমাদের আরাধনা পাবার যোগ্য।

`কে আপনাকে আপনার জীবনে দক্ষতা ও সফলতা দিয়েছেন? কেন আপনাকে সর্বদা স্মরণে রাখতে হবে যে, আপনি সমস্তকিছুর জন্য তাঁর কাছে ঋণী?`