---
title: ঈশ্বরের জন্য অপেক্ষা
date: 24/03/2024
---

`গীত ২৭:১৪; ৩৭:৭, ৯, ৩৪; ৩৯:৭; ৪০:১; ৬৯:৬; গালাতীয় ৫:৫; এবং রোমীয় ৮:১৮-২৫ পদ পড়ুন। এই পদগুলো ঈশ্বরের লোকদেরকে কি করতে বলে?`

অপেক্ষা করতে কারও ভালো লাগে না। অপেক্ষা মানসিক চাপ সৃষ্টি করে। বিভিন্ন সময়ে অনেক কিছুর জন্য আমাদের অপেক্ষা করতে হয়। হয়ত কখনও আমাদের কোন বিপনীবিতানের লাইনে দাঁড়িয়ে অপেক্ষা করতে হয়। অথবা, আমাদের স্বাস্থ-প্রতিবেদন শোনার জন্য ডাক্তারের কক্ষের সামনে অপেক্ষা করতে হয়। আমরা সেটা করতে কখনোই পছন্দ করি না, করি কি?

ঈশ্বরের জন্য অপেক্ষার ব্যাপারটি কি? গীতসংহিতা পুস্তক ঈশ্বরের জন্য অপেক্ষার বিষয় বলে। বাইবেলের অবশিষ্ট অংশগুলোও এ বিষয়ে বলে। ঈশ্বরের জন্য অপেক্ষার নিগূঢ়তত্ব কি? আমাদের আশা হারালে চলবে না। ভয় পাবেন না যে, ঈশ্বর তাঁর প্রতিজ্ঞা রাখবেন না কিংবা আমাদের পক্ষে থাকবেন না। যখন আমরা ঈশ্বরের জন্য অপেক্ষা করি, আমাদের অবশ্যই জানতে হবে যে, আমরা আমাদের সমস্যাগুলোর ব্যাপারে তাঁর উপর নির্ভর করতে পারি। আমরা নিশ্চিত থাকতে পারি যে, তিনি আমাদের সর্বোত্তম মঙ্গলের জন্য কাজ করবেন।

সদাপ্রভুর জন্য অপেক্ষা করা মানে হল- তিনি যে আমাদের জন্য কিছু করবেন, সে-প্রত্যাশায় থাকা অপেক্ষা অধিক কিছু। সদাপ্রভুর জন্য অপেক্ষা মানে হল স্বয়ং ঈশ্বরের প্রত্যাশায় থাকা। আমরা উপহারদাতাকে চাই, এবং কেবল তাঁর প্রতিজ্ঞাত উপহার চাই না। ঈশ্বরের জন্য অপেক্ষা করার বিষয়টাকে মরুভূমিতে তৃষ্ণাকাতর কোন ব্যক্তির সঙ্গে তুলনা করা যায় (গীত ৬৩:১)। কবি অপেক্ষা করছেন যে, ঈশ্বর তাকে অনেক আশীর্বাদ দিবেন। কিন্তু আশীর্বাদের প্রত্যাশা অপেক্ষাও, কবি ঈশ্বরের সঙ্গে আত্মার ঘনিষ্ঠতার বিষয়টি অধিক প্রত্যাশা করছেন। কবির জীবনে যাকিছু দরকার কিংবা যাকিছু চান, তদ্পেক্ষা কবি ঈশ্বরের সঙ্গে একটি ঘনিষ্ঠ সম্পর্ক অধিক প্রত্যাশা করেন।

পৌল রোমীয় পুস্তকে আমাদের বলেন যে, একটি নতুন পৃথিবী সৃষ্টির জন্য প্রকৃতির প্রতিটি জিনিস ঈশ্বরের অপেক্ষা করছে। সমুদয় প্রকৃতি ঈশ্বরের জন্য সমস্তকিছু অপেক্ষা করছে যেন ঈশ্বর শেষে তাঁর লোকদের সঙ্গে মিলিত হন। পৌল লেখেন: “কেননা সৃষ্টির ঐকান্তিক প্রতীক্ষা ঈশ্বরের পুত্রগণের প্রকাশপ্রাপ্তির অপেক্ষা করিতেছে” (রোমীয় ৮:১৯)।

প্রতিজ্ঞাটি চমৎকার!

যেক্ষেত্রে আমরা যীশুর আগমনের অপেক্ষায় রয়েছি, সদাপ্রভুর এখন তাঁর লোকদের সঙ্গে সর্বদা থাকছেন। লোকদের হৃদয়ে বাস করার জন্য তিনি তাঁর পবিত্র আত্মাকে প্রেরণ করছেন।

যীশু আমাদেরকে তাঁর সাক্ষ্যি হতে বলেছেন (প্রেরিত ১:৪-৮)। তিনি চান আমরা যেন প্রত্যেককে সুসমাচার জানাই যে, তিনি তাদেরকে পাপ থেকে রক্ষা করছেন এবং তাদের জীবন নতুনীকৃত করছেন। তিনি পৃথিবীও নতুনীকৃত করবেন। একটি মণ্ডলী হিসেবে আমরা সেই সময়ের জন্যই অপেক্ষায় আছি। সেভেন্থ ডে অ্যাড্ভেণ্টিস্ট (আগমন-প্রত্যাশী দল) খ্রীষ্টিয়ান হিসেবে, আমাদের নামই সেই আশার ধারণা দিচ্ছে, যে-আশায় আমরা রয়েছি। আমরা অপেক্ষা করছি, আর আমরা জানি, ঈশ্বর আমাদের অপেক্ষার পুরষ্কার দিবেন।