---
title: 'অতিরিক্ত আলোচনা'
date: 29/03/2024
---

গীতসংহিতা পুস্তক আমাদেরকে সদাপ্রভুর জন্য অপেক্ষা করতে বলে (গীত ৩৭:৭)। অপেক্ষা করা যখন কঠিন হয়, তখন আমরা যীশুর স্বর্গারোহণের দিনে উপস্থিত শিষ্যদের বিষয় স্মরণ করব (প্রেরিত ১:৪-১১)। যীশু তাদের চোখের সামনে আকাশে ঊর্ধ্বেনীত হলেন। ভবিষ্যতে একদিন তাঁর পুনরাগমনের জন্য অপেক্ষা করার উদ্দেশ্যে তারা পৃথিবীতে রয়ে গেলেন। যীশু তাঁর শিষ্যদেরকে বলনে যে, তারা যেন পিতা কর্তৃক প্রতিজ্ঞাত পবিত্র আত্মাকে তাদের কাছে প্রেরণের অপেক্ষায় থাকেন। শিষ্যরা যিরূশালেমে ফিরে গেলেন এবং তাদের উদ্দেশ্যে যীশুর বলা কথামত কাজ করতে থাকলেন। তারা পবিত্র আত্মার বরের অপেক্ষায় থাকলেন। পরে, তারা যিরূশালেমের লোকদের কাছে ক্ষমতার সহিত সুসমাচার প্রচার করতে থাকলেন।

আমাদের সদাপ্রভুর নির্দেশ অনুসারে তাঁর জন্য অপেক্ষায় থাকাটা আমাদের জন্য কেবল তখনই সম্ভব, যখন আমরা তাঁকে আমাদের জীবনে কাজ করতে দেই। সদাপ্রভু তাঁর আত্মাকে আমাদের হৃদয়ে বাস করার জন্য প্রেরণ করলেন। ঈশ্বরের সঙ্গে একটি ব্যক্তিগত সম্পর্ক লাভ করতে আত্মা আমাদের সাহায্য করেন। ঈশ্বরের সঙ্গে একটি ঘনিষ্ঠ, ব্যক্তিগত, সম্পর্ক আমাদেরকে যীশুর জন্য অপেক্ষা করার শক্তি যোগাবে। “খ্রীষ্ট যদি আমাদের অন্তরে বাস করেন, তবে নিশ্চয়ই তিনি আমাদের মধ্যে ‘আপন হিতসঙ্কল্পের নিমিত্ত...ইচ্ছা ও কার্য উভয়ের সাধনকারী’ (ফিলি ২:১৩) কার্য সম্পন্ন করিবেন। তিনি যেরূপ কার্য করিয়াছেন, আমরাও সেইরূপ কার্য করিব, আমরাও সেইরূপ আত্মা প্রদর্শন করিব। এই প্রকারে তাঁহাকে প্রেম করিয়া এবং তাঁহাতে থাকিয়া আমরা ‘প্রেম সত্যনিষ্ঠ হইয়া সর্ববিষয়ে তাঁহার উদ্দেশে বৃদ্ধি পাই, যিনি মস্তক, তিনি খ্রীষ্ট, তাঁহা হইতে সমস্ত দেহ, প্রত্যেক সন্ধি যে উপকার যোগায়, তদ্বারা যথাযথ সংলগ্ন ও সংযুক্ত হইয়া প্রত্যেক ভাগের স্ব স্ব পরিমাণানুযায়ী কার্য অনুসারে দেহের বৃদ্ধি সাধন করিতেছে’ (ইফি ৪:১৫, ১৬)।” -ঈলেন জি হোয়াইট, ত্রাণার্থীর আশা পূরণ, পৃষ্ঠা: ৬৫।

যেমনিভাবে আমরা সদাপ্রভুর জন্য অপেক্ষা করে যাচ্ছি, আমরা গীতসংহিতা পুস্তকে শান্তি খুঁজে পাব। গীতসংহিতার প্রার্থনা ও গানের মাধ্যমে আমরা প্রতিদিন ঈশ্বরের সঙ্গে মিলিত হব।

**আলোচ্য প্রশ্নাবলী**:

`আমাদের আত্মিক জীবনে অপেক্ষা একটি গুরুত্বপূর্ণ বিষয় কেন? বাইবেলের কিছু পুরুষ ও নারীর কথা উল্লেখ করুন যারা অপেক্ষা করেছেন। অপেক্ষা তাদের বিশ্বাসকে কীভাবে সবল করেছে? ইঙ্গিত: পড়ুন, রোমীয় ৪:১৯- ২২ পদ এবং ইব্রীয় ১১ অধ্যায়।`

`কোন্ বিষয়গুলোর জন্য আমরা অপেক্ষা করছি? ঈশ্বর আমাদেরকে কি প্রতিজ্ঞা করেছেন? গীতসংহিতা ৩৭:৩৪-৪০ পদে আমরা কি আশা খুঁজে পাই যে, ঈশ্বর এগুলো আমাদের দিবেন?`

`উপদেশক ৯:৫ পদ পড়ুন। মৃতদের ব্যাপারে এই পদটি আমাদের কি বলে? যীশুর জন্য তাদের অপেক্ষা বলতে গেলে প্রায় শেষ কেন? প্রশ্নটির উত্তর আমাদের কি আশা দেয়?`