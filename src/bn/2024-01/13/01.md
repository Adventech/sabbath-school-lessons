---
title: 'সদাপ্রভুর অপেক্ষায় থাক'
date: 23/03/2024
---

### শাস্ত্রপাঠ
গীত ২৭:১৪; ১২৬; ৯২; ৫:৩; ২ পিতর ১:১৯; প্রকাশিত ২২:১৬।

> <p>মুখস্থপদ</p>
> “সদাপ্রভুর অপেক্ষায় থাক; সাহস কর, তোমার অন্তঃকরণ সবল হউক; হাঁ, সদাপ্রভুরই অপেক্ষায় থাক” (গীত ২৭:১৪)।

আমরা এখন গীতসংহিতা পুস্তক পাঠের শেষ সপ্তাহে এসেছি। আমরা আমাদের রাজা ও বিচারকর্তার বিষয়ে অনেক বিস্ময়কর বাইবেল সত্য শিক্ষা করেছি। তিনি হলেন সেই, যিনি আমাদের সৃষ্টি করলেন। তিনি আমাদের পাপ থেকে রক্ষা করছেন। তিনি আমাদের ক্ষমা করছেন। আমাদের অন্তর আশায় পরিপূর্ণ, যেমনিভাবে আমরা সদাপ্রভুর পুনরাগমনের অপেক্ষা রয়েছি। গীতসংহিতা পুস্তক থেকে আমরা শেষ যে বার্তাটি অধ্যয়ন করব, সেটি হল- সদাপ্রভুর অপেক্ষায় থাকার প্রসঙ্গ।

সদাপ্রভুর জন্য অপেক্ষায় থাকার অর্থ কি? অপেক্ষায় থাকার মানে কি এই যে, আমরা কিছু না করে সারা দিন বসেই থাকবো? নিঃসন্দেহে, না! সদাপ্রভুর জন্য অপেক্ষা হচ্ছে এমন কিছু যা আমরা করে আছি। অপেক্ষা ঈশ্বরের প্রতি আমদের বিশ্বাস ও নির্ভরতাকে প্রর্দশন করে। যখন আমরা সদাপ্রভুর জন্য অপেক্ষা করি, আমাদের অন্তঃকরণ শান্তি ও আশায় পূর্ণ হবে, সময়গুলো যদিও সঙ্কটময় হতেও পারে। সে কারণে কবি বলেন: “কেননা তুুাহার ক্রোধ নিমেষমাত্র থাকে, তাঁহার অনুগ্রহেতেই জীবন; সন্ধ্যাকালে রোদন অতিথি রূপে আইসে, কিন্তু প্রাতঃকালে আনন্দ উপস্থিত হয়” (গীত ৩০:৫)। আর, “প্রাতে আমাকে তোমার দয়ার বচন শুনাও, কেননা তোমাতে আমি নির্ভর করিতেছি; আমার গন্তব্য পথ আমাকে জানাও, কেননা আমি তোমার দিকে নিজ প্রাণ উত্তোলন করি” (গীত ১৪৩:৮)। আমাদের চারপাশের লোকদেরকে রক্ষা করার কাজে ঈশ্বরের সাহায্যকারী হতে এই আশা ও নির্ভরতা আমাদেরকে কঠোর পরিশ্রম করতে উদ্বুদ্ধ করবে (গীত ১২৬:৬; মথি ৯:৩৬-৩৮)। যখন আমরা সদাপ্রভুর জন্য অপেক্ষা করছি, আমরা কখনও লজ্জা বোধ করব না। কারণ হল, ঈশ্বর তাঁর সকল প্রতিজ্ঞা রক্ষা করেন (গীত ৩৭:৭-১১, ১৮, ৩৪; ৭১:১; ১১৯:১৩৭, ১৩৮)। সুতরাং, আমরা নিশ্চিত থাকতে পারি যে, তাঁর জন্য অপেক্ষায় থাকার কারণে ঈশ্বর আমাদেরকে অকাতরে পুরষ্কৃত করবেন।