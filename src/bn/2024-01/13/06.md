---
title: প্রাতঃকালে আনন্দ আসে
date: 28/03/2024
---

`গীতসংহিতা ৫:৩; ৩০:৫; ৪৯:১৪; ৫৯:১৬; ৯২:২; ১১৯:১৪৭; ২ পিতর ১:১৯; এবং প্রকাশিত ২২:১৬ পদ পড়ুন। এই কবিতাগুলোয়, আমাদের রক্ষা করার ব্যাপারে ঈশ্বরের পরিকল্পনার একটি রূপক হিসেবে দিনের কোন্ সময়টিকে ব্যবহার করা হয়েছে?`

গীতসংহিতা পুস্তকে প্রাতঃকাল হচ্ছে একটি সময় যখন লোকেরা ঈশ্বরের আসার ও তাদেরকে রক্ষা করার জন্য অপেক্ষায় থাকে। প্রাতঃকাল হচ্ছে ঈশ্বরের করুণা ও আশীর্বাদের একটি রূপক। প্রাতঃকাল দীর্ঘ রাতকে শেষ করে। রাত হচ্ছে সঙ্কট ও দুঃখ-কষ্টের একটি রূপক (গীত ১৩০:৫, ৬)। গীত ১৪৩ অধ্যায়ে, ঈশ্বর যখন তাঁর লোকদের রক্ষা করেন, তখন তিনি পরিস্থিতির পরিবর্তন ঘটনা। তিনি পাপ ও মৃত্যু নিঃশেষ করবেন (গীত ১৪৩:৩)। তিনি অন্ধকারকে একটি নতুন ভোরের (প্রাতঃকালের) আলোয় রূপান্তর করবেন (গীত ১৪৩:৭-১০)।

`মার্ক ১৬:১-৮ পদ পড়ুন। মার্কের লেখা এই পদগুলো প্রাতঃকালে কি ঘটেছিল বলছে? সেই তথ্যটি আমাদের কাছে গুরুত্বপূর্ণ কেন?`

যীশু ক্রুশারোপিত হবার পর তৃতীয় দিন প্রত্যুষে (প্রাতঃকালে) পুনরুত্থিত হলেন। যীশু যখন মৃত্যু থেকে ওঠেন, তিনি মানবজাতিকে তাঁর নামে পরিত্রাণ পাবার একটি পথ করে দেন। যীশু যখন মৃত্যু থেকে ওঠেন, তাঁর শিষ্যরা গীত ৩০:৫ পদে বর্ণীত প্রতিজ্ঞার অর্থ পুরোপুরিভাবে বুঝতে পেরেছিলেন: “কেননা তুুাহার ক্রোধ নিমেষমাত্র থাকে, তাঁহার অনুগ্রহেতেই জীবন; সন্ধ্যাকালে রোদন অতিথি রূপে আইসে, কিন্তু প্রাতঃকালে আনন্দ উপস্থিত হয়।” ঈশ্বরের অনুগ্রহ ও প্রেম হচ্ছে একমাত্র বিষয় যা আমাদের অশ্রুজলকে আনন্দে রূপান্তর করতে পারে (গীত ৩০:৫, ৭)।

যীশুর নাম হল উজ্জ্বল প্রভাতীয় নক্ষত্র (প্রকাশিত ২২:১৬)। প্রভাতী তারা একটি নতুন দিনের সূচনা ঘোষণা করে। আমরা যীশুর জন্য, প্রভাতী তারার জন্য, তাঁর রাজ্যের সূচনার জন্য অপেক্ষা করছি। সে সময়ে, আর কোন রাত থাকবে না, মন্দতা কিংবা মৃত্যু থাকবে না (প্রকাশিত ২১:১-৮, ২৫)। অন্য যেকোন বিষয় অপেক্ষা আমরা আমাদের সর্বান্তঃকরণে এই সময়ের জন্য অপেক্ষা করছি। নিঃসন্দেহে, এই অপেক্ষা মূল্যবান!

“যোষেফের নূতন কবরের নিকটে খ্রীষ্ট বিজয়ী বেশে ঘোষণা করিলেন, ‘আমিই পুনরুত্থান ও জীবন।’ এই কথাগুলি একমাত্র ঈশ্বরত্বের দ্বিতীয় ব্যক্তি বলিতে পারেন। সমস্ত সৃষ্ট মানব ঈশ্বরের ইচ্ছা এবং শক্তিতে বাঁচিয়া থাকে। তাহারা ঈশ্বরের জীবনের উপর নির্ভরশীল। সর্বোচ্চ শ্রেণীর সরাফগণ হইতে আরম্ভ করিয়া ক্ষুদ্র মানবসত্ত্বা, সকলেই জীবনের উৎস হইতে পরিপূর্ণ হইয়াছে। একমাত্র যিনি ঈশ্বরের সহিত এক, তিনিই বলিতে পারেন, ‘আমার জীবন সমর্পণ করিবার ক্ষমতা আছে, এবং তাহা পুনরায় গ্রহণ করিবার ক্ষমতা আছে।’ তাঁহার ঈশ্বরত্বে, খ্রীষ্টের মৃত্যুর বন্ধন ছিন্ন করিবার ক্ষমতা রহিয়াছে।” -ঈলেন জি হোয়াইট, সর্ব- যুগের বাসনা, পৃষ্ঠা: ৮৪৬।