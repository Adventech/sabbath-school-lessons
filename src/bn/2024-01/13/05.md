---
title: ঈশ্বরের বিশ্রামদিনে বিশ্রাম
date: 27/03/2024
---

`গীত ৯২ অধ্যায় পড়ুন। গীত ৯২ অধ্যায় হচ্ছে বিশ্রামদিন বিষয়ক গান। বাইবেলের যুগে, ঈশ্বরের লোকেরা বিশ্রামদিন বিষয়ক এই গান গেয়েছে। এই গানটি বিশ্রামদিন সম্পর্কে কোন্ দুটি বিষয় বলছে?`

গীত ৯২ অধ্যায় তাঁর সমস্ত সৃষ্টিকার্যের জন্য তাঁর প্রশংসা করছে (গীত ৯২:৪, ৫)। কবিতাটি ঈশ্বরের আরও প্রশংসা করছে, কারণ তিনি তাঁর শত্রুদের বিরুদ্ধে যুদ্ধে বিজয় হন এবং তিনি একজন ন্যায় বিচারক (গীত ৯২:৭-১৫)। অর্থাৎ, আমরা দেখি যে, গীত ৯২ অধ্যায় ঈশ্বরের অতীত কৃতকর্মের জন্য তাঁর প্রশংসা করছে, এবং তিনি ভবিষ্যতে যে শান্তি আনয়ন করবেন, সে-জন্য তাঁর অগ্রিম প্রশংসা করছে।

লোকেরা বিশ্রামদিনের বিশ্রাম উপভোগ করছে, কারণ ঈশ্বর হচ্ছে সর্বশক্তিমান ঈশ্বর (গীত ৯২:১)। একই সময়ে, যারা তাঁর কাছে ক্রন্দন করে, তাদেরকে উদ্ধার করার জন্য সদাপ্রভু নিচে নেমে আসছেন। সদাপ্রভু যাকিছু সৃষ্টি করেছেন, সমস্তকিছু যেন আমাদের হৃদয়কে তাঁর প্রতি প্রেমে পূর্ণ করে। তাঁর উপাসনা আমাদের করতে হবে, কারণ তিনি আমাদের সৃষ্টি করলেন এবং আমাদের রক্ষা করছেন।

গীত ৯২:১০ পদে কবি বলেন, “কিন্তু তুমি আমার শৃঙ্গ গবয়ের শৃঙ্গবৎ উন্নত করিয়াছ; আমি নব তৈলে অভিষিক্ত হইয়াছি।” মহামূল্যবান তেল হচ্ছে একটি রূপক যেটি ঈশ্বরের প্রতি কবির প্রেম প্রদর্শন করে। কবি সর্বান্তঃকরণে ঈশ্বরকে প্রেম করার প্রতিজ্ঞা করছেন। পুরাতন নিয়মের যুগে, ঈশ্বরের ভাববাদিরা যে বিশেষ তেল ঢালতেন, সে তেল তারা রাজাদের ও যাজকদের কিংবা ধর্মীয় নেতাদের মস্তকে ঢালতেন। তেল দেখায় যে, এই লোকেরা সদাপ্রভুর সেবা করার জন্য মনোনীত বা অভিষিক্ত (যাত্রা ৪০:১৫; ১ শমূয়েল ১০:১)। কবি আমাদেরকে এটা দেখানোর জন্য এই রূপক ব্যবহার করছেন যে, তিনি স্বয়ং নিজেকে একটি জীবন্ত বলিরূপে সদাপ্রভুর উদ্দেশ্যে উৎসর্গ করতে চান। তেল আমাদের দেখায় যে, কবি নিজের সম্পূর্ণ জীবন ঈশ্বরের উদ্দেশ্যে উৎসর্গ করতে চান (রোমীয় ১২:১)।

বিশ্রামদিন বিষয়ক একটি কবিতায়, কাউকে তার সম্পূর্ণ জীবন ঈশ্বরের উদ্দেশ্যে উৎসর্গ করার চিন্তাটি দেখে আমাদের অবাক হলে চলবে না। বিশ্রামদিন হল একটি চিহ্ন যে, ঈশ্বর তাঁর লোকদের পবিত্র করছেন (যাত্রা ৩১:১৩)। বিশ্রামদিন হচ্ছে তাঁর লোকদের সঙ্গে ঈশ্বরের চিরস্থায়ী প্রতিজ্ঞার একটি চিহ্ন (যিহিষ্কেল ২০:২০)। ঈশ্বরের লোকদের কাছে বিশ্রামদিনের বিশ্রাম গুরুত্বপূর্ণ, কারণ এটি সদাপ্রভুতে আস্থা রাখতে তাদের সাহায্য করে, এবং এটি তাঁর প্রতিজ্ঞা রক্ষার ব্যাপারে তাঁর জন্য অপেক্ষায় থাকতে তাদের সাহায্য করে (ইব্রীয় ৪:১- ১০)।

`গীত ৯২ অধ্যায় আবার পড়ুন। এই কবিতাটি আমাদেরকে কি বিস্ময়কর আশা প্রদান করছে?`