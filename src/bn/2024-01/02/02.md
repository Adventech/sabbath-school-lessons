---
title: 'প্রার্থনায় কীভাবে গীতসংহিতা পুস্তক ব্যবহার করা যায়'
date: 07/01/2024
---

`খ্রীষ্টিয়ানদের উপাসনার অভিজ্ঞতায় গীতসংহিতার পুস্তকের কি গুরুতপূর্ণ ভূমিকা রয়েছে? উত্তরের জন্য গীত ১০৫:৫; কলসীয় ৩:১৬ এবং যাকোব ৫:১৩ পদ পড়ুন।`

কীভাবে আমরা প্রাত্যহিক জীবনে গীতসংহিতা পুস্তক ব্যবহার করতে পারি? গীতসংহিতা পুস্তক থেকে প্রতিদিন একটি কবিতা পড়ুন। গীত ১ অধ্যায় দিয়ে শুরু করুন এবং পুস্তকটি পড়া শেষ হওয়া পর্যন্ত প্রতিদিন একটি করে গীত পড়ুন। আরেকটি উপায়ে গীতসংহিতা পুস্তক পড়তে পারেন, সেটি হল- একই অভিজ্ঞতার উপর ভিত্তি করে একটি প্রসঙ্গ নির্বাচন করে পড়তে পারেন। আপনি তা বিভিন্ন প্রসঙ্গ থেকে নির্বাচন করতে পারেন। গত সপ্তাহে যেভাবে আমরা দেখেছি, একটি প্রসঙ্গ হল বিলাপগাঁথা। বিলাপগাঁথা হল দুঃখব্যথা বিষয়ক একটি কবিতা। বিলাপগাঁথা হচ্ছে সাহায্যের জন্য ঈশ্বরের কাছে ক্রন্দন। এছাড়া, রয়েছে ধন্যবাদ ও কৃতজ্ঞতার কবিতা, প্রশংসাগীত, পাপ স্বীকার বিষয়ক সংগীত এবং প্রজ্ঞা বিষয়ক কবিতা। প্রজ্ঞা বিষয়ক কবিতায় কবিরা পরামর্শের জন্য ঈশ্বরকে অনুরোধ করছেন। যেমনিভাবে আমরা দেখেছি, ইতিহাস বিষয়ক কবিতা ইস্রায়েল সন্তানদের অতীত সম্পর্কে বলছেন। সেখানে ক্রোধ বিষয়ক কবিতা রয়েছে। আরেক ধরণের কবিতা হচ্ছে যাত্রাকালিন গান। লোকেরা যখন ঈশ্বরের আরাধনার জন্য যিরূশালেমের উদ্দেশ্যে যাত্রা করেছে, তখন লোকেরা যাত্রাকালিন গান গেয়েছে।

তাহলে, গীতসংহিতা পুস্তকের কবিতাগুলো আমরা কীভাবে বুঝতে পারি? প্রথমে, কবিতা পড়ুন। পরে, মনোযোগ দিয়ে চিন্তা করুন ও প্রার্থনা করুন। ঈশ্বরের উদ্দেশ্যে কবির বলা কথাগুলোর ধরণ লক্ষ্য করুন। তার প্রার্থনার কোন্ কারণগুলো রয়েছে? আপনার নিজ অভিজ্ঞতা কীভাবে কবির অভিজ্ঞতার সঙ্গে মিলে যায়? কবিতাটি কীভাবে আপনাকে আপনার অভিজ্ঞতা বলতে সাহায্য করতে পারে? এটা ভেবে আপনি অবাক হবেন যে, কবি কীভাবে আপনার নিজ জীবনের ঘটনাবলি বুঝলেন।

আপনি যদি এমন কিছু পড়েন যা আপনাকে বুঝতে সাহায্য করবে যে, আপনার আচার-আচরণ কিংবা আপনার চিন্তাভাবনা পরিবর্তন করা প্রয়োজন, তাহলে কি হবে? থামুন এবং নিজেকে প্রশ্ন করুন যে, কবিতাটি কি আপনার মিথ্যা আশাকে সংশোধন করছে? কিংবা, কবিতাটি কি আপনার জীবনের কোন বিষয় পরিবর্তন করতে বলছে? ভেবে দেখুন যে, যীশুর বিষয়ে এবং তাঁর পরিত্রাণকারী কাজের বিষয়ে কবিতার বার্তাটি কি শিক্ষা দিচ্ছে। তখন আমরা একটি ধারণা ভালভাবে বুঝতে পারব, যখন আমরা এটা বুঝতে পারব যে, এটি কীভাবে ক্রুশের সঙ্গে এবং ঈশ্বরের প্রস্তাবিত ক্ষমার সঙ্গে যোগসূত্র তৈরি করেছে।

যেমনিভাবে আপনি পড়ছেন, ঈশ্বরকে অনুরোধ করুন যেন তিনি আপনার হৃদয় ও মনে বাইবেলের সত্য লিখে দেন। কবিতাটি যদি আপনাকে অন্য কারও কথা মনে করিয়ে দেয়, তাহলে তার জন্য প্রার্থনা করুন। যখন আমরা এগুলো করি, তখন গীতসংহিতা পুস্তকের বার্তাগুলো আমাদের জীবনে আশীর্বাদ বয়ে আনবে।

`“খ্রীষ্টের বাক্য প্রচুররূপে তোমাদের অন্তরে বাস করুক” (কলসীয় ৩:১৬)। এই পদে আপনি কি রূপক চিত্র দেখতে পান? এর মানে কি? কীভাবে আমরা আমাদের হৃদয়ে যীশুর শিক্ষামালা ধারণ করতে (বা বাস করাতে) পারি? এই অভিজ্ঞতা লাভ করতে বাইবেল আমাদের কীভাবে সাহায্য করতে পারে?`