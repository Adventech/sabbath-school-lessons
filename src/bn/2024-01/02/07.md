---
title:  অতিরিক্ত আলোচনা
date:   12/01/2024
---

দায়ূদ তার পাপের জন্য কতটা অনুতপ্ত, সে বিষয়ে তিনি বিভিন্ন কবিতায় লিখেছেন। (সবার জানা একটি উদাহরণ হল গীত ৫১ অধ্যায়।) ঈলেন জি হোয়াইট বলেন যে, এই কবিতাগুলো হচ্ছে প্রার্থনা যা আমাদেরকে পাপের জন্য প্রতিটি অনুতাপ দেখায় (পড়ুন, স্টেপ টু খ্রাইস্ট, পৃষ্ঠা: ২৪, ২৫)। ঈলেন জি হোয়াইট খ্রীষ্টিয়ানদেরকে গীতসংহিতা পুস্তকের পদগুলো শেখার জন্য উৎসাহিত করছেন যেন তারা উপলব্ধি করতে পারে যে, ঈশ্বর তাদের অন্তঃকরণের ও জীবনের কাছে অবস্থান করছেন। ঈলেন জি হোয়াইট আরও বলেন যে, শয়তান যখন যীশুকে পাপে প্রলোভিত করার চেষ্টা করেছে কিংবা তাঁকে ভয় দেখাতে চেয়েছে, তখন যীশু কীভাবে গীতসংহিতা পুস্তকের কলিগুলো (বা পদগুলো) গেয়েছেন। ঈলেন জি হোয়াইট আমাদের বলেন: “ধর্মময় গানগুলোয় ব্যবহৃত কথাগুলো (বা শব্দগুলো) বারবার আমাদের হৃদয় বিশ্বাসে পূর্ণ করে। এই গানগুলো আমাদের মধ্যে আমাদের পাপের অনুশোচনা জাগায়। ওগুলো আমাদের আশা, ভালবাসা ও আনন্দ দেয়! . . . নিঃসন্দেহে, অনেক গানই হল প্রার্থনা।” -এডুকেশন, পৃষ্ঠা: ১৬২-১৬৮।

যখন আমরা গীতসংহিতা পুস্তকের কবিতা ও গানগুলো প্রার্থনা করি ও গাই, তখন কবিদের বিশ্বাস, অনুপ্রেরণা ও আশা আমাদের হয়। গীতসংহিতা পুস্তক যে কবিরা লিখেছেন, সে কবিরা আমাদেরকে আমাদের আত্মিক অভিযাত্রা নিবৃত করতে নয়, বরং অব্যাহত রাখতে উৎসাহিত করছেন। কবিরা আমাদের প্রশান্তি দিচ্ছেন। তারা আমাদের এটা জানতে সাহায্য করছেন যে, আমরা একা (বা নিঃসঙ্গ) নই। অন্ধকারময় যুগে অন্যরা, আমাদের মতই, যাতনা ভুগেছেন। ঈশ্বরের দয়ায় তারা মন্দের বিরুদ্ধে যুদ্ধজয় করেছেন। গীতসংহিতা পুস্তক আমাদের আরও দেখায় যে, আমাদের পরিত্রাণের জন্য যীশু কীভাবে কাজ করছেন। তিনি আমাদের জন্য সর্বদা প্রার্থনা করার জন্য বেঁচেছেন (ইব্রীয় ৭:২৫)।

গীতসংহিতা পুস্তকের কবিতাগুলো হচ্ছে প্রার্থনা ও গান। মানুষ ওগুলো লিখেছেন। কিন্তু কবিতাগুলো ঈশ্বর হতে এসেছে। সুতরাং, যখন আমরা আমাদের উপাসনায় গীতসংহিতা পুস্তক অন্তর্ভুক্ত করি, তখন আমরা আমাদের জন্য ঈশ্বরের পরিকল্পনা জানতে পাই। তাঁর অসীম দয়া আমাদের নিরাময়ও করবে।

**আলোচ্য প্রশ্নাবলী**:

`বহু লোক মনে করে যে, যখন আপনি প্রার্থনা করেন, তখন আপনার মনে যা আসে তা-ই বলুন, আগে থেকে খুব বেশি ভাবার দরকার নেই যে, আপনি কি বলতে চান। প্রার্থনা করার এই ধরণটি একমাত্র ধরণ নয় কেন? গীতসংহিতা পুস্তক কীভাবে আপনার প্রার্থনাশীল জীবন পরিবর্তন করতে পারে?`

`গীতসংহিতা পুস্তক কীভাবে আমাদের সমবেত কিংবা দলীয় প্রার্থনার অভিজ্ঞতা উন্নত করতে পারে? আপনার মণ্ডলী কি কি উপায়ে মণ্ডলীর উপাসনায় গীতসংহিতা পুস্তক ব্যবহার করতে পারে?`

`বিশ্বাস প্রসঙ্গে এবং ঈশ্বরের আরোগ্যকারী দয়ার প্রসঙ্গে গীতসংহিতা পুস্তক আমাদের কি শিক্ষা দেয়?`