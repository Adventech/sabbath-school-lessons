---
title:  নিরাশায় অনুভূতি থেকে আশা
date:   10/01/2024
---

`যেমনিভাবে আমরা ইতোমধ্যে দেখেছি, আমরা সবাই কোন না কোন সময় উপলব্ধি করেছি যে, ঈশ্বর দূরে ছিলেন। সেই কঠিন সময়ে, আমরা হয়ত ভেবেছি যে, ঈশ্বর কেন আমার জীবনে দুঃখ-কষ্টের অনুমোদন দিলেন? যে কবিরা গীতসংহিতা পুস্তক লিখেছেন, তারাও হয়ত একইভাবে ভেবেছেন। হ্যাঁ, আমাদের পাপ আমাদের যাতনা ভোগাচ্ছে। কিন্তু কখনও কখনও আমাদের দুঃখ-কষ্ট আমাদের ভুল নয় এবং আমাদের ন্যায্যতা নয়। আমরা সবাই এভাবে উপলব্ধি করে থাকি, ঠিক?`

`গীত ১৩ অধ্যায় পড়ুন। এই কবিতায় কবি কোন্ দুটি উপলব্ধির বিষয় বলছে? আপনার কি মনে হয়, কবি কি সিদ্ধান্ত নিয়েছিলেন যা তার দৃষ্টিভঙ্গিকে পরিবর্তন করেছিল?`

“কত কাল, সদাপ্রভু, আমাকে নিয়ত ভুলিয়া থাকিবে?” (গীত ১৩:১)। আবার, কখনও কখনও এ উপলব্ধি কার হয়নি? (ঈশ্বর কি সত্যি আমাদের ভুলে যান? নিঃসন্দেহে, না! তাহলে, সর্বদা আমাদের এভাবে চিন্তা করা কখনও উচিৎ না।)

মাঝেমাঝে, যখন আমরা প্রার্থনা করি, তখন আমরা কেবল আমাদের নিজেদের বিষয় এবং আমাদের সমস্যাগুলোর বিষয় ভাবি। কেবল নিজেদের বিষয় ভাবাটা হচ্ছে একটি ভুল। গীত ১৩ অধ্যায় আমাদের দেখায় যে, যখন আমরা প্রার্থনা করি, তখন ঈশ্বরকে ও তাঁর দয়ার বিষয় আমাদের স্মরণ করতে হবে। ঈশ্বরকে আমাদের বলতে হবে যে, আমরা বিশ্বাস করি তিনি তাঁর প্রতিজ্ঞাগুলো সর্বদা রক্ষা করেন। তিনি কখনও পরিবর্তিত হন না।

নিঃসন্দেহে, গীত ১৩ অধ্যায় ক্রন্দন ও অভিযোগ দিয়ে শুরু হচ্ছে। কিন্তু কবিতাটি অভিযোগ ও অশ্রুজল দিয়ে সমাপ্ত হচ্ছে না। বাইবেলের এই গুরুত্বপূর্ণ সত্য আমাদের সর্বদা স্মরণ করতে হবে।

গীত ১৩ অধ্যায় আমাদেরকে ঈশ্বরের অনুগ্রহ ও প্রেমের উপর আস্থা রাখতে শিক্ষা দেয় (গীত ১৩:৫)। যখন আমরা ঈশ্বরের পরিত্রাণের উপর নির্ভর করি, তখন আমাদের ভয় ও উদ্বেগ দূর হয়ে যায় (গীত ১৩:১-৪)। তখন আমাদের হৃদয় বদলে যায়। আমাদের ক্রন্দন তখন আনন্দ ও প্রশংসা গানে পরিবর্তিত হয়। আমরা তখন আর নৈরাশ্য বোধ করব না।

যদি আমরা এই পরিবর্তন চাই, তখন কেবল গীত ১৩ অধ্যায় পড়া অপেক্ষা অধিক কিছু করতে হবে। কথাগুলোয় আমাদের বিশ্বাস করতে হবে। যখন আমরা ১৩ অধ্যায় পড়ি, তখন আমাদের অবশ্যই পবিত্র আত্মার সাহায্য চাইতে হবে, যেন কবিতার বক্তব্য অনুসারে জীবন যাপন করতে পারি। গীতসংহিতা পুস্তকের কবিতাগুলো হচ্ছে ঈশ্বরের জীবন্ত বাক্য, অর্থাৎ বাইবেল। ঈশ্বরের বাক্য আমাদের জীবন, আমাদের অন্তঃকরণ ও আমাদের আচরণ পরিবর্তন করে। আমাদের পরিবর্তনের জন্য যখন আমরা ঈশ্বরের বাক্যকে, বাইবলেকে, অনুমোদন দেই, তখন আমরা যীশুর সঙ্গে যুক্ত হই। ঈশ্বরের পুত্র হিসেবে, যীশু তাঁর জীবনের প্রতিটি দিক দ্বারা ঈশ্বরের সিদ্ধ পরিকল্পনা দেখালেন। গীতসংহিতা পুস্তকের কবিতাগুলোকে যীশু তাঁর প্রার্থনার অংশ করলেন। আমাদেরও তাই করতে হবে।

`আপনার সঙ্কটগুলো কীভাবে অন্তঃকরণের দিক থেকে আপনাকে ঈশ্বরের কাছে আনতে পারে? আপনি যদি সচেতন না হন, তাহলে কি আপনার সঙ্কটগুলো আপনাকে তাঁর থেকে দূরে সরিয়ে দিতে পারে?`