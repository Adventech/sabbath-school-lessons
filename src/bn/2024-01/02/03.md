---
title: 'সঙ্কটকালে আস্থা রাখুন'
date: 08/01/2024
---

কখনও কি আপনার মনে হয়েছে যে, ঈশ্বর আপনার থেকে অনেক দূরে? আপনি কি কখন ভেবে অবাক হয়েছেন যে, ঈশ্বর কেন আপনার প্রতি দুঃখ-কষ্ট ও মন্দ ঘটনা অনুমোদন দিচ্ছেন? নিঃসন্দেহে, এ উপলব্ধি আপনার হতে পারে। যে সকল কবিরা গীতসংহিতা পুস্তক লিখেছেন, তাদেরও বিভিন্ন সময়ে এ উপলব্ধি হয়েছে।

`গীতসংহিতা ৪৪ অধ্যায় আমাদের কি বলে? ইতিহাসের প্রতিটি যুগে এই বার্তাটি খ্রীষ্টিয়ানদের জন্য কেন গুরুত্বপূর্ণ ছিল?`

আপনি কি লক্ষ্য করেছেন যে, গীতসংহিতা পুস্তকে কিছু কবিতা রয়েছে যেগুলো আমরা মণ্ডলীর উপাসনায় ব্যবহার করি না? আপনার কি মনে হয়, এর কারণ কি? হয়ত আমরা মনে করি যে, গীতসংহিতা পুস্তকে কিছু শব্দ রয়েছে যেগুলো মণ্ডলীর উপাসনায় আমাদের বলা উচিৎ না। অথবা, আমরা মনে করি যে, গীতসংহিতা পুস্তকের কিছু অভিজ্ঞতা হচ্ছে অত্যন্ত অপ্রীতিকর ও কুৎসিত যা নিয়ে সম্মিলিত উপাসনায় কিংবা সাধারণ উপাসনায় কথা বলা যায় না।

হ্যাঁ, আমাদের অবশ্যই আমাদের প্রার্থনায় শব্দ প্রয়োগের ক্ষেত্রে যত্নবান হতে হবে। একই সময়ে, আমাদের মূল ভীতি ও উপলব্ধিকে হৃদয়ের গভীরে সমাহিত রাখলে চলবে না। আমরা যদি ঈশ্বরকে আমাদের উপলব্ধি না জানাই, তাহলে আমরা যাতনা ভুগবো। অধিকতর মন্দ বিষয় হল, আমরা ঈশ্বরের উপর আস্থা রাখা শিখব না। যখন আমরা গীতসংহিতা পুস্তকের কবিতাগুলোকে আমাদের প্রার্থনায় রূপান্তর করি, তখন আমরা আমাদের হৃদয়ে ভয় জিয়িয়ে না রেখে প্রার্থনা করা শিখি। এই কবিতাগুলো আমাদেরকে সেই সব কথা বলতে সাহস দেয়, যেকথাগুলো বলতে আমরা ভয় পাই। আমরা শিখি যে, ঈশ্বর চান না আমরা আমাদের দুঃখ-ব্যথা ও যাতনাকে অবাস্তব ভাবি।

গীতসংহিতা ৪৪ অধ্যায় যাতনাভোগী ধার্মিক খ্রীষ্টিয়ানদের সাহায্য করে। যেমনিভাবে কবি বলেন: “আমাদের চিত্ত পরা মুখ হয় নাই, আমাদের পাদবিক্ষেপ তোমার মার্গ হইতে ভ্রষ্ট হয় নাই। তথাপি তুমি আমাদিগকে শৃগালদের স্থানে চ‚রমার করিয়াছ, মৃত্যুচ্ছায়ায় আমাদিগকে আচ্ছন্ন করিয়াছ” (গীত ৪৪:১৮, ১৯)। কিন্তু দেখুন, কবিতাটি কীভাবে শুরু হচ্ছে। অতীতে ঈশ্বর তাঁর লোকদের প্রতি যে বিস্ময়কর কাজগুলো করেছেন, সে বিষয়ে কবি বলছেন। অর্থাৎ, কবি ঈশ্বরের প্রতি আস্থা রাখছেন কিন্তু ‘আপন ধনুকে’ নয় (গীত ৪৪:৬)। যে কোন উপায়েই হোক না কেন ঈশ্বরের লোকদের জীবনে সঙ্কট আসে। কবি তার জীবনের সব সমস্যার একটি তালিকা তৈরী করেছেন। তার বিলাপগাঁথা দীর্ঘ ও বেদনাবিধুর। ঈশ্বর তার লোকদের উদ্ধার করবেন- এ আশা কি কবি ছেড়ে দিয়েছেন? না। কবি প্রার্থনা করছেন, “নিজ দয়ার অনুরোধে আমাদিগকে মুক্ত কর।” (গীত ৪৪:২৬)। ইস্রায়েলদের সঙ্কট যতই মারাত্মক হোক না কেন, কবি জানেন যে, ঈশ্বর তাঁর লোকদের ক্রন্দন শোনেন এবং তাদের ভালবাসেন।

`সেই সময়ের কথা স্মরণ করুন যখন অতীতে ঈশ্বর আপনাকে রক্ষা করেছিলেন। আপনি আপনার হৃদয়ে ঈশ্বরের কতটা ঘনিষ্ঠতা উপলwব্দ করেছিলেন? সঙ্কটকালে যখন আপনার মনে হয়েছিল যে, ঈশ্বর আপনার থেকে দূরে আছেন, তখন সেই সময়টির কথা স্মরণ করে আপনি কীভাবে সাহায্য প্রাপ্ত হয়েছিলেন?`