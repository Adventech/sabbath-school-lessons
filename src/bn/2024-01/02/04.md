---
title: 'গভীর পরিতাপের একটি গান'
date: 09/01/2024
---

গতকাল আমরা জেনেছি যে, যখন আমরা গীতসংহিতা পুস্তকের কবিতাগুলোকে আমাদের ব্যক্তিগত প্রার্থনায় পরিণত করি, তখন কীভাবে আমাদের প্রার্থনাশীল জীবনের উন্নতি হয়। এই কবিতাগুলো আমাদের আশাও দেয়। ওগুলো আমাদের জানতে সাহায্য করে যে, ঈশ্বরের আমাদের হৃদয়ের খুব কাছে আছেন।

`গীত ২২ অধ্যায় পড়ুন। আমাদের দুঃখভোগের সময়ে ঈশ্বরের উপর আস্থা রাখার ব্যাপারে এই কবিতা থেকে আমরা কি শিক্ষা পেতে পারি?`

গীত ২২:১ পদে বর্ণীত পরিতাপের শব্দগুলো হয়ত যাতনাগ্রস্ত লোকদেরকে সেই শব্দগুলো যোগান দিতে পারে, তাদের পরিতাপের অনুভূতি ও একাকিত্ব সহভাগের জন্য যে শব্দগুলো দরকার। কবি বিলাপ করছেন: “ঈশ্বর আমার, ঈশ্বর আমার, তুমি কেন আমাকে পরিত্যাগ করিয়াছ? আমার রক্ষা হইতে ও আমার আর্তনাদের উক্তি হইতে কেন দূরে থাক?” (গীত ২২:১)।

ব্যবহৃত এই শব্দগুলো খ্রীষ্টিয়ানদের কাছে সুপরিচিত। ক্রুশে ঝোলা অবস্থায় যীশু এই শব্দগুলো বলেছিলেন। যীশু যখন এই কথাগুলো বলেন, তখন তিনি আমাদের দেখান যে, আমাদের ত্রাণকর্তা হিসেবে তাঁর অভিজ্ঞতায় গীতসংহিতা পুস্তক কতটা গুরুত্বপূর্ণ (মথি ২৭:৪৬ পদ পড়ুন)।

কিছু কবিতায় কবি প্রত্যাশার (বা আশার) কথাও বলছেন: “আমি আমার ভ্রাতৃগণের কাছে তোমার নাম প্রচার করিব; সমাজের মধ্যে তোমার প্রশংসা করিব।”(গীত ২২:২২)। ১ পদের সঙ্গে ২২ পদের তুলনা করুন। ১ পদ দুঃখব্যথা ও যাতনায় পূর্ণ। কিন্তু ২২ পদ বিশ্বাস ও প্রশংসায় পূর্ণ। ২২ পদে বর্ণীত শব্দগুলো ও আশার অনুভূতি ১ পদে বর্ণীত দুঃখের অনুভূতি ও যাতনাতার অভিজ্ঞতার সঙ্গে সঙ্গতিপূর্ণ নয়। তাহলে, এতটা যাতনা ভোগা সত্ত্বেও কবি কিভাবে ঈশ্বরের প্রশংসা করতে পারেন? কারণ কবি ঈশ্বরের উপর আস্থা রাখেন।

এই অভিজ্ঞতা আমরাও লাভ করতে পারি। যখন আমরা গীতসংহিতা ২২ অধ্যায়ের কথাগুলো প্রার্থনা করি, তখন আমরা আমাদের দুঃখ-কষ্ট ছাড়িয়ে ঊর্ধ্বে দেখতে শিখি। আমরা বিশ্বাসের দৃষ্টি দ্বারা সেই সময়কে দেখি যখন ঈশ্বর আমাদেরকে তাঁর দয়ার দ্বারা নিরাময় করেন এবং আমাদের জীবন নতুন করেন।

গীতসংহিতা পুস্তকের কবিতাগুলো যখন আমরা আমাদের প্রার্থনায় পরিণত করি, তখন আমাদের আত্মিক শক্তি ও অনুবোধ বৃদ্ধি পায়। গীতসংহিতা পুস্তক আমাদের চরম বিষাদময় অনুভূতিতে ও অভিজ্ঞতায় আমাদেরকে কথার (বা শব্দের) যোগান দিয়ে থাকে। সর্বোত্তম বিষয় হল, গীতসংহিতা পুস্তক আমাদেরকে আমাদের দুঃখ-ব্যথার মাঝে ফেলে রাখে না। গীতসংহিতার কবিতাগুলো আমাদেরকে দুঃখ-ব্যথা, আঘাত, হতাশা, ক্রোধ ও শোক থেকে মুক্ত থাকতে সাহায্য করে। কবিতাগুলো আমাদেরকে ঈশ্বরের উপর সর্বদা আস্থা রাখতে সাহায্য করে।

আমরা দেখলাম, গীতসংহিতা ২২ অধ্যায় কীভাবে পরিতাপের দ্বারা শুরু হচ্ছে এবং প্রশংসার দ্বারা সমাপ্ত হচ্ছে। গীতসংহিতা পুস্তকের অনেক কবিতা একই কাজ করছে। দুঃখ থেকে প্রশংসায় প্রবর্তিত হওয়ার এই অভিজ্ঞতা আমাদেরকে সেই পরিবর্তন দেখায়, ঈশ্বরের দয়া গ্রহণ করলে পর যে পরিবর্তন আমাদের জীবনে ঘটে।

`কীভাবে আমরা আমাদের সঙ্কটের ঊর্ধ্বে দৃষ্টি দিতে পারি এবং ঈশ্বরের উপর আস্থা রাখতে পারি?`