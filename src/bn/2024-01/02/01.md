---
title:  আমাদের প্রার্থনা করা শিক্ষা দিন
date:   06/01/2024
---

### শাস্ত্রপাঠ
গীত ১০৫:৫; কলসীয় ৩:১৬; যাকোব ৫:১৩; গীত ৪৪; ২২; ১৩; ৬০:১- ৫।

> <p>মুখস্থপদ</p>
> “এক সময়ে তিনি কোন স্থানে প্রার্থনা করিতেছিলেন; যখন শেষ করিলেন, তাঁহার শিষ্যদের মধ্যে এক জন তাঁহাকে কহিলেন, ‘প্রভু, আমাদিগকে প্রার্থনা করিতে শিক্ষা দিউন, যেমন যোহনও আপন শিষ্যদিগকে শিক্ষা দিয়াছিলেন’” (লূক ১১:১)।

বহু খ্রীষ্টিয়ান বিশ্বাস করে যে, প্রকৃত প্রার্থনা এমন কিছু নয় যা আপনি আগে লিখে রাখবেন এবং পরে বলবেন। কিন্তু স্মরণ করুন, যীশুর শিষ্যরা তাঁকে বলেছিলেন যে, তিনি যেন তাদেরকে প্রার্থনা করা শেখান। তাঁর শিক্ষা ছিল শিষ্যদের জন্য একটি আশীর্বাদ। ঈশ্বর তাঁর লোকদের জন্য বাইবেলের মধ্যখানে একটি প্রার্থনা পুস্তক দিয়েছেন, সেটি হল গীতসংহিতা পুস্তক। গীতসংহিতা পুস্তক আমাদের দেখায় যে, পুরাতন নিয়মের যুগে ঈশ্বরের লোকেরা কীভাবে প্রার্থনা করত। গীতসংহিতা পুস্তক আমাদের দেখায় যে, কীভাবে আমরা বর্তমানে প্রার্থনা করতে পারি।

অনেক আগে থেকে গীতসংহিতা পুস্তক ঈশ্বরের লোকদের শিক্ষা দিয়েছে যে, কীভাবে প্রার্থনা করতে হয় (১ বংশাবলি ১৬:৭, ৯; নহিমিয় ১২:৮)। যীশু যখন প্রার্থনা করেছেন, তখন তিনি গীতসংহিতা পুস্তকের পদের উদ্ধৃতিও নিয়েছেন (মথি ২৭:৪৬)। বাইবেল আমাদেরকে আমাদের আরাধনায় একই কাজ করতে বলছে (ইফিষীয় ৫:১৯)। এ সপ্তাহে, আমরা দেখব যে, গীতসংহিতা পুস্তকটি কীভাবে তাঁর লোকদেরকে ঈশ্বরের জন্য তাদের প্রেম এবং তাদের বিশ্বাস বৃদ্ধিতে সাহায্য করেছে। মনে রাখবেন, গীতসংহিতা পুস্তকের কবিতাগুলো হচ্ছে প্রার্থনা। ওগুলো আমাদেরকে ঈশ্বরের বিষয় শিক্ষা দেয়। এই শিক্ষামালা আমাদের প্রার্থনার ধরণ বদলাতে পারে।

গীতসংহিতা পুস্তকের প্রার্থনাগুলোকে আপনার নিজের প্রার্থনায় পরিবর্তন করুন। যখন আমরা গীতসংহিতা পড়ি, তখন আমাদের প্রার্থনার জীবন সবল হবে। আমরা আরও বেশি বেশি প্রার্থনা করব।