---
title: 'দয়াকরে, আমাদের প্রতি ফিরুন'
date: 11/01/2024
---

`গীত ৬০:১-৫ পদ পড়ুন। গীত ৬০ অধ্যায় হচ্ছে একটি বিলাপগাঁথা। আমরা জেনেছি যে, বিলাপগাঁথা ছিল শোকের গান কিংবা কবিতা। এই বিলাপগাঁথাটি একটি প্রার্থনাও। আপনার কি মনে হয় এই প্রার্থনাটি করার শ্রেষ্ঠ সময় কখন? যখন আমাদের জীবন আনন্দে পূর্ণ থাকে, এবং যখন আমরা খুশি থাকি, তখন কীভাবে আমরা গীতসংহিতা পুস্তক থেকে শোকের গান পাঠ করে আশীর্বাদ লাভ করতে পারি?`

বিলাপগাঁথা বা শোকগাঁথা হচ্ছে গীতসংহিতা পুস্তকের এক বিশেষ ধরণের গান কিংবা কবিতা। যেমনিভাবে আমরা দেখলাম, এই শোকের গানগুলো প্রার্থনাও বটে। বিলাপগাঁথা আমাদেরকে লোকদের সঙ্কটকালের অভিজ্ঞতা সম্পর্কে বলে। এই অভিজ্ঞতার মধ্যে রোগ-পীড়া, দুঃখ-কষ্ট কিংবা আত্মিক সঙ্কট নিহিত। কখনও কখনও একটি বিলাপের ঘটনায় এই তিনটি অভিজ্ঞতাই অন্তর্ভুক্ত থাকতে পারে।

যখন আমরা যাতনা ভুগি তখন কি কেবল আমাদের এই বিলাপগাঁথা পড়তে হবে? নিঃসন্দেহে, না। বিলাপগাঁথা আমাদের বিভিন্নভাবে আশীর্বাদ যোগাতে পারে- জীবনের খুশি ও শোকের উভয় সময়ে।

গীতসংহিতা পুস্তকের শোকের (বা বিলাপের) গানগুলো আমাদেরকে যাতনাভোগী লোকদের ভালবাসতে শেখায়। যখন আমরা সম্মিলিতভাবে প্রার্থনা করি এবং তাঁর আশীর্বাদের জন্য ঈশ্বরকে ধন্যবাদ দেই, তখন অবশ্যই যাতনাভোগী লোকদের কথা আমাদের স্মরণ করতে হবে। নিঃসন্দেহে, পরিস্থিতি হয়ত আমাদের জন্য এখন ভালো। কিন্তু আমাদের চারপাশে যারা মারাত্মকভাবে যাতনা ভুগছে তাদের অবস্থাটা কি? গীতসংহিতা পুস্তকের গানগুলোকে যখন আমরা আমাদের প্রার্থনায় প্রবর্তন করি, তখন আমাদের সেই সব লোকদের কথা স্মরণ করতে হবে যারা সঙ্কটে আছে। গীতসংহিতা পুস্তক আমাদেরকে যাতনাভোগী লোকদের প্রতি প্রেমে পূর্ণ করবে এবং আমাদের মাঝে তাদেরকে সাহায্য করার বাসনা জাগাবে, ঠিক যীশুর মত।

“এই পৃথিবী হচ্ছে রোগীতে পরিপূর্ণ একটি হাসপাতালের মত। যীশু রোগীদেরকে নিরাময় করার জন্য এসেছিলেন। যীশু এটা ঘোষণা দেবার জন্যও এসেছিলেন যে, তিনি লোকদেরকে শয়তানের কবল থেকে মুক্ত করবেন। যীশুর সুস্বাস্থ্য ও শক্তি ছিল। তিনি অসুস্থ, যাতনাগ্রস্ত ও মন্দাত্মায় প্রাপ্ত লোকদের জন্য তাঁর জীবন দিলেন। যারা যীশুর কাজে সুস্থ হতে এসেছেন, তিনি তাদের প্রত্যেককে গ্রহণ করেছেন। যীশু জানতেন যে, যারা তাঁর কাছে সাহায্য প্রার্থনা করে, তারা অসুস্থ। যীশু তাদেরকে সুস্থতা প্রদান করতে অবহেলা করেননি। এই অসুস্থদের মাঝে যীশুর ভালবাসা প্রবাহিত হয়েছে। তারা স্বীকার করেছে যে, তারা পাপী ছিল। এমন অনেক লোকের দেহ ও অন্তঃকরণ যীশু নিরাময় করেছেন। যীশুর সুসমাচার অতীতে যেমন শক্তিশালী ছিল, আজও তেমনি শক্তিশালী আছে। সুতরাং, আমরা আজও সেই অলৌকিক ক্ষমতার প্রতিফলন দেখতে চাই।

এ মুহূর্তে কি এমন কারও বিষয় আপনার জানা আছে যার প্রার্থনা দরকার এবং ঈশ্বরের আরোগ্যদায়ী স্পর্শ দরকার? তাহলে, ঐ ব্যক্তির জন্য এখনই প্রার্থনা করুন। যীশুর সাহায্য যাচ্ঞা করুন যেন ঐ ব্যক্তির জীবনে আপনি একটি আশীর্বাদস্বরূপ হতে পারেন।