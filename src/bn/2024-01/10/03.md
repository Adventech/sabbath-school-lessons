---
title: আমাদের ইতিহাস স্মরণ করি
date: 04/03/2024
---

`গীতসংহিতা ১০৫ অধ্যায় পড়ুন। গীত ১০৫ অধ্যায় ইতিহাসের কোন্ সময় সম্পর্কে বলে? এই অভিজ্ঞতাগুলো আমাদের কি শিক্ষা দেয়?`

গীত ১০৫ অধ্যায় আমাদেরকে তাঁর লোকদের সঙ্গে তাঁর প্রতিজ্ঞা সম্পর্কে বলে। ঈশ্বর অব্রাহাম ও তার বংশধরদের প্রতিজ্ঞাত দেশ দেবার প্রতিজ্ঞা করেছিলেন। ঈশ্বর একই প্রতিজ্ঞা ইস্হাক ও যাকোবের সঙ্গে করেছিলেন। পরে, ঈশ্বর প্রতিজ্ঞাটি যোষেফ, মোশি, হারুণ ও যিহোশূয়কে দেন। ঈশ্বর তাঁর লোকদের কনান দেশ দেন। গীত ১০৫ অধ্যায় ঈশ্বরের সকল যুগের লোকদের জন্য আশা যোগায়। অতীতে সাধিত ঈশ্বরের বিস্ময়কর কাজ আমাদের বুঝতে সাহায্য করে যে, আমাদের জন্য তাঁর প্রেম কখনও বদলায় না। সুতরাং, আমরা আমাদের জন্য ঈশ্বরের চিরস্থায়ী প্রেমে আস্থা রাখতে পারি (গীত ১০৫:১-৫, ৭, ৮)।

গীত ১০৫ অধ্যায় সেই সব বিস্ময়কর কাজগুলো দেখায় যা ঈশ্বর তাঁর লোকদের সাহায্য করার জন্য অতীতে করেছিলেন। (গতকাল যেমনিভাবে আমরা দেখেছি, গীত ৭৮ অধ্যায় ঠিক একই কাজ করেছে।) ঈশ্বরের বিস্ময় কাজ আমাদেরকে তাঁর গৌরব করতে এবং তাঁর উপর আস্থা রাখতে সাহায্য করে। গীত ১০৫ অধ্যায়টি গীত ৭৮ অধ্যায় থেকে আলাদা, কারণ এটি লোকদের অতীত ভুলভ্রান্তি সম্পর্কে উল্লেখ করছে না। তার মানে হল, গীত ৭৮ অধ্যায় একটি ভিন্ন কারণে লেখা হয়েছিল।

গীত ১০৫ অধ্যায়ে, আমরা ইস্রায়েলের ইতিহাসে বর্ণীত তাদের আদি পিতৃপুরুষদের জীবনাচরণ সম্পর্কে জেনেছি: অব্রাহাম, ইস্হাক, যাকোব এবং আরও অনেক আদি নেতৃবর্গ। অর্থাৎ, গীত ১০৫ অধ্যায় লোকদেরকে ইস্রায়েলের পিতৃকুলপতিদের দৃষ্টান্ত অনুসরণ করার জন্য আহ্বান করে। ঈশ্বরের প্রতি আমাদের বিশ্বাস ও আস্থা অবশ্যই থাকতে হবে। আমাদের পরিত্রাণের জন্য তাঁর উপর অবশ্যই আমাদের আস্থা রাখতে হবে।

গীত ১০৫ অধ্যায়ের কবিতাটি একই সঙ্গে এমন একটি গান যেটি আমাদেরকে বাইবেলের একটি গুরুত্বপূর্ণ সত্য শিক্ষা দেয়: যদি আমরা পুরোপুরিভাবে ঈশ্বরের প্রশংসা করতে চাই, তাহলে আমাদের ইতিহাস সম্পর্কে আমাদের অবশ্যই জানতে হবে। যখন আমরা আমাদের ইতিহাস সম্পর্কে জানব, আমাদের বিশ্বাস আরও অধিক সবল হবে। ঈশ্বরের প্রশংসা করার ক্ষেত্রে আমাদের অতীত জ্ঞান আমাদেরকে অনেক কারণ প্রদর্শন করে।

গীত ১০৫ অধ্যায়ে, কবি ঈশ্বরের লোকদেরকে অব্রাহাম ও যাকোবের সন্তান বলে আখ্যা দিচ্ছেন (গীত ১০৫:৬)। এই নামগুলো আমাদের দেখায় যে, ইস্রায়েল একটি জাতিতে পরিণত হয়েছে, কারণ ঈশ্বর অব্রাহামের প্রতি তাঁর প্রতিজ্ঞা রক্ষা করেছেন (আদি ১৫:৩-৬)। কবি লোকদের স্মরণ করাচ্ছেন যে, সমুদয় পৃথিবী তাদের ঈশ্বর সদাপ্রভুর কর্তৃত্বাধীন (গীত ৯৬:১; ৯৭:১)। এই সর্বশক্তিমান ঈশ্বর যেভাবে তাঁর ইস্রায়েল সন্তানদের প্রেম করলেন, ঠিক সেভাবেই তিনি সকল মানুষকে প্রেম করেন।

গীত ১০৫ অধ্যায় প্রতিটি যুগের প্রতিটি মানুষকে সদাপ্রভুর প্রতি আস্থা রাখার জন্য একটি আহ্বান জানাচ্ছে।

`সেভেন্থ ডে অ্যাড্ভেণ্টিস্ট হিসেবে, কীভাবে আমরা অব্রাহামের সন্তান হতে পারি? (উত্তরের জন্য গালাতীয় ৩:২৯ পদ পড়ুন।) ইস্রায়েলের ইতিহাস থেকে আমরা কি শিক্ষা গ্রহণ করতে পারি?`