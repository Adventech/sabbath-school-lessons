---
title: 'অতিরিক্ত আলোচনা'
date: 08/03/2024
---

“অতীতে সদাপ্রভু আমাদের যেভাবে পরিচালনা দিয়েছেন, সেটা যদি আমরা স্মরণে রাখি, তাহলে ভবিষ্যৎ নিয়ে আমাদের কোন শঙ্কা নেই। অতীত ইতিহাসে দেওয়া তাঁর শিক্ষা আমাদের অবশ্যই স্মরণে রাখতে হবে।” -ঈলেন জি হোয়াইট, লাইফ স্কেসেস অফ্ ঈলেন জি হোয়াইট, পৃষ্ঠা: ১৯৬।

ঈশ্বরের লোকদেরকে অবশ্যই তাদের ইতিহাস জানতে হবে। তাহলে তারা ঈশ্বরের কাজে এগিয়ে যেতে পারবে এবং কোন প্রকার শঙ্কা ছাড়া তার সেবা করতে পারবে। টেস্টিমনিস টু মিনিস্টারর্স অ্যাণ্ড গসপেল ওয়ার্কার্স গ্রন্থের ৯৮ পৃষ্ঠায় ঈলেন জি হোয়াইট খ্রীষ্টিয়ানদেরকে “সপ্তায় অন্তত একবার” গীত ১০৫ ও ১০৬ অধ্যায় পড়তে বলেন।

ঈশ্বরের লোকদের ইতিহাস আমাদের দেখায় যে, ঈশ্বর বাইবেলে তাঁর বর্ণীত প্রতিটি প্রতিজ্ঞা রক্ষা করবেন। আমাদের প্রত্যেকের যত্ন নেবার ব্যাপারে তিনি তাঁর প্রতিজ্ঞা রাখবেন। তিনি তাঁর দ্বিতীয় বার আসার প্রতিজ্ঞা রক্ষা করবেন। তখন তিনি তাঁর শান্তির রাজ্যের যাত্রা শুরু করবেন। তিনি পৃথিবীকে আবার নূতনীকৃত করবেন।

**আলোচ্য প্রশ্নাবলী**:

`ঈশ্বর অতীতে তাঁর লোকদের জন্য যে সকল বিস্ময়কর কাজগুলো করেছেন, সেগুলো স্মরণ করার মাধ্যমে আমরা কি আশীর্বাদ পাই? আমরা যখন ভুলে যাই তখন কি হয়? অথবা, যখন আমরা অতীতের শিক্ষামালার প্রতি মনোযোগ না দেই তখন কি হয়? বাইবেলের যুগে ঈশ্বর যে কাজের জন্য ইস্রায়েল সন্তানদের আহ্বান করেছিলেন, সেই কাজের জন্য ঈশ্বর এখন সেভেন্থ ডে অ্যাড্ভেণ্টিস্টদের আহ্বান করছেন। একটি মণ্ডলী হিসেবে ঈশ্বর আমাদের যে কাজ দিয়েছেন, অতীত ইতিহাস স্মরণ করার মাধ্যমে কীভাবে আমরা সেই কাজ করায় সফলতা লাভ করতে পারি?`

`আমরা যেন আমাদের জীবনে ঈশ্বরের বিশেষ পরিচর্যাকাজ দেখতে পাই, সেজন্য গীতসংহিতা পুস্তক আমাদের কীভাবে সাহায্য করে? ঈশ্বর ইতিহাসের এবং এই পৃথিবীর নিয়ন্ত্রক। নিঃসন্দেহে, আমরা হয়ত সর্বদা বুঝতে পারি না যে, আমাদের প্রতি ঐসব ঘটনা ঘটে কেন। কিন্তু ঈশ্বরের ভালবাসা বুঝার মাধ্যমে কীভাবে আমরা আমাদের সঙ্কটকালে ধৈর্যশীল থাকতে পারি এবং ঈশ্বরে আস্থা রাখতে পারি?`

`কিভাবে আমরা ইস্রায়েলের ইতিহাস পঠনকে আমাদের ব্যক্তিগত ও মাণ্ডলীক জীবনের আরাধনার একটি গুরুত্বপূর্ণ অংশে পরিণত করতে পারি? সেভেন্থ ডে অ্যাড্ভেণ্টিস্ট হিসেবে, আমাদের সন্তানদের কাছে আমাদের মণ্ডলীর ইতিহাস এবং মণ্ডলীর প্রতি অতীতে যাকিছু ঘটেছিল তা তুলে ধরাটা, অত্যন্ত গুরুত্বপূর্ণ কেন?`