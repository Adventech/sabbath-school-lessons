---
title: 'অতীত থেকে শিক্ষা গ্রহণ'
date: 02/03/2024
---

### শাস্ত্রপাঠ
গীত ৭৮; ১০৫; গালাতীয় ৩:২৯; গীত ১০৬; ৮০; গণনা ৬:২২-২৭; গীত ১৩৫।

> <p>মুখস্থপদ</p>
> “সেই সকল আমরা শুনিয়াছি, জ্ঞাত হইয়াছি, আমাদের পিতৃপুরুষেরা আমাদিগকে বলিয়াছেন, আমরা সেই সকল তাঁহাদের সন্তানগণের কাছে গুপ্ত রাখিব না, উত্তরকালীন বংশের কাছে সদাপ্রভুর প্রশংসা বর্ণনা করিব, তাঁহার পরাক্রম ও তাঁহার কৃত আশ্চর্য ক্রিয়া সকল বর্ণনা করিব” (গীত ৭৮:৩, ৪)।

গীতসংহিতা পুস্তক সেই সব কবিতায় পূর্ণ যেগুলো সদাপ্রভুর প্রশংসা করে এবং তাঁর পরক্রমী কাজের প্রশংসা করে। এই কবিতাগুলো ইস্রায়েলের ইতিহাস সম্পর্কে বলে। এই কবিতাগুলো আমাদেরকে সেই সব বিষয় শিক্ষা দেয় যা ঈশ্বর তাঁর লোকদের সুরক্ষার জন্য অতীতে করেছেন। এই কবিতাগুলোকে ঐতিহাসিক কবিতা বলা হয়। কিছু ঐতিহাসিক কবিতা ঈশ্বরের লোকদেরকে তাদের পিতৃপুরুষদের অতীত ভুলভ্রান্তি থেকে শিক্ষা নিতে বলে। কিছু ঐতিহাসিক কবিতা হচ্ছে গান। তাঁর প্রতি তাঁর লোকদের বিশ্বাস দৃঢ় করার জন্য ঈশ্বর যে বিস্ময়কর কাজগুলো করেছিলেন, এই ঐতিহাসিক কবিতাগুলো সেই বিস্ময়কর কাজগুলো সম্পর্কে বলে।

ঐতিহাসিক কবিতাগুলো আমাদের বুঝতে সাহায্য করে যে, আমাদের জীবন হচ্ছে ইস্রায়েলের ইতিহাসের অংশ। বাইবেলে বর্ণীত ইস্রায়েলের ইতিহাস হচ্ছে আমাদেরও ইতিহাস। ঈশ্বর আমাদেরকে তাঁর পরিবারে দত্তক নিয়েছেন। যীশুর কারণে, ঈশ্বর আমাদেরকে ইস্রায়েল জাতির অংশ করলেন (রোমীয় ৮:১৫; ৯:২৪-২৬; গালাতীয় ৪:৬, ৭)। সুতরাং, বাইবেলে বর্ণীত ইস্রায়েল জাতির ইতিহাস সম্পর্কিত গল্প হচ্ছে আমাদের নিজস্ব আধ্যাত্মিক ইতিহাস। আমাদের অবশ্যই অতীত থেকেও শিক্ষা গ্রহণ করতে হবে। ঈশ্বরের প্রজা হিসেবে, ভালো ও মন্দের মধ্যকার মহা-সংঘর্ষের ব্যাপারে তাঁর পরিকল্পনায় আমাদের একটি ভূমিকা রয়েছে, যেমন ভূমিকা পুরাতন নিয়মের সময়কালে ইস্রায়েল সন্তানদের ছিল।