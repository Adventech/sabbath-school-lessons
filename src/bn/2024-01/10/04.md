---
title: আমাদের পাপ স্বীকার করি
date: 05/03/2024
---

`গীত ১০৬ অধ্যায় পড়ুন। এই কবিতাটি ইস্রায়েলের কোন্ অতীত সম্পর্কে বলে? এগুলো আমাদেরকে কি শিক্ষা দেয়?`

গীত ১০৬ অধ্যায় আমাদেরকে ইস্রায়েলের ইতিহাসের গুরুত্বপূর্ণ অভিজ্ঞতা সম্পর্কে বলে। এই অতীত অভিজ্ঞতাগুলোর মধ্যে বিভিন্ন বিষয় অন্তর্ভুক্ত, যেমন- ইস্রায়েল সন্তানদের মিসর ত্যাগ, মরুভূমির ভিতর দিয়ে যাত্রা এবং প্রতিজ্ঞাত দেশে বসবাস। গীত ১০৬ অধ্যায় সেই সব ভয়াবহ পাপ সম্পর্কে বলে যেগুলো ইস্রায়েল সন্তানেরা অতীতে করেছিল। ঈশ্বর তাঁর লোকদেরকে তাদের পাপের জন্য শাস্তি দিয়েছিল। তাদেরকে বন্দি করে বাবিলে নিয়ে যাবার ব্যাপারে ঈশ্বর অনুমোদন দিয়েছিলেন। সুতরাং, আমরা বিশ্বাস করতে পারি যে, গীত ১০৬ অধ্যায় তখন লেখা হয়েছিল যখন ইস্রায়েল সন্তানেরা বাবিলে দাসত্বে ছিল, কিংবা যখন তারা দাসত্ব থেকে দেশে ফিরে এসেছিল।

গীত ১০৬ অধ্যায়ে, কবি ঈশ্বরের লোকদেরকে তাদের অতীত সম্পর্কে বলেন এবং সেই সব শিক্ষামালা সম্পর্কে বলেন যা নিজেদের ইতিহাস থেকে তাদের গ্রহণ করা উচিত ছিল। গীত ১০৬ অধ্যায় বলে যে, ঈশ্বর তাঁর প্রতিজ্ঞা রাখেন। তাঁর প্রতিজ্ঞা ও দয়ার গুণে ঈশ্বর অতীতে তাঁর লোকদের রক্ষা করেছেন (গীত ১০৬:৪৫)। কবি আশা করেন যে, যারা তাদের পাপ স্বীকার করে, তাদের প্রতি পুনরায় তিনি তাঁর করুণা প্রদর্শন করবেন। ঈশ্বরের লোকেরা ভিন্ন দেশে বাস করছে। কবি প্রার্থনা করেন যে, ঈশ্বর তাঁর লোকদেরকে আবার দেশে ফিরিয়ে আনবেন (গীত ১০৬:৪৭)। ঈশ্বরের প্রতি আস্থা থেকেই কবির এই বিশ্বাসের প্রার্থনা আসছে। যেহেতু তিনি অতীতে তাদেরকে রক্ষা করেছিলেন, সেহেতু তাঁর লোকদেরকে এখন রক্ষা করার ব্যাপারে কবি ঈশ্বরের উপর আস্থা রাখছেন (গীত ১০৬:১-৩)। কবি তাঁর লোকদের জন্য তাঁর প্রেমের উপরে আস্থা রাখছেন। কবি জানেন যে, সদাপ্রভু সর্বদা তাঁর প্রতিজ্ঞা রক্ষা করেন।

লোকেরা যখন তাদের ইতিহাস স্মরণ করে, তখন তারা তাদের পাপ স্বীকার করে। তারা বিশ্বাস করে যে, তারা তাদের পিতৃপুরুষদের থেকে মোটেও উত্তম ছিল না। লোকেরা জানে যে, তারা তাদের পিতুপুরুষদের থেকে অধম। কেন? কারণ তাদের পিতৃপুরুষরা যখন পাপ করেছিল, তখন তাদের প্রতি যাকিছু ঘটেছিল, এবং লোকেরা যখন পাপ করে, তখন তাদের প্রতি যাকিছু ঘটে, তা তারা জানে। ঈশ্বর লোকদের ব্যাপারে অত্যন্ত ধৈর্যশীল ছিলেন। তিনি তাদের দয়া দেখিয়েছেন এবং তাদের রক্ষা করেছেন। আমরা আরও জানি যে, অতীতে কী ঘটেছিল। আমরা ঈশ্বরের প্রেম এবং তাঁর সুরক্ষাকারী দয়ার বিষয় জানি। এই বিষয়গুলো আমাদের দেখানোর জন্য তিনি যীশুকে আমাদের দিলেন। সুতরাং, ঈশ্বরকে পরিত্যাগ করার পক্ষে কোন অজুহাত চলবে না।

গীত ১০৬ অধ্যায় হচ্ছে একটি সুসমাচার। পরিশেষে ঈশ্বর সর্বদা বিজয়ী হতে ভালবাসেন (গীত ১০৬:৮-১০, ৩০, ৪৩-৪৬)। ঈশ্বর কিংবা তাঁর শক্তির সঙ্গে আমাদের পাপ মানায় না!

`গীত ১০৬:১৩ পদ বলে: “তাহারা ত্বরায় তাঁহার কার্য সকল ভুলিয়া গেল, তাঁহার মন্ত্রণার অপেক্ষায় রহিল না।” একই কাজ করাটা আমাদের জন্য অত্যন্ত সহজ কেন?`