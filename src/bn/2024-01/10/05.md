---
title: সদাপ্রভুর দ্রাক্ষালতার বিষয়ে উপমা
date: 06/03/2024
---

গীতসংহিতা ৮০ অধ্যায় পড়ুন। এই কবিতাটি ঈশ্বরের লোকদেরকে কিসের সঙ্গে তুলনা করছে? লোকেরা ঈশ্বরের কাছে কি চায়?

গীতসংহিতা ৮০ অধ্যায়ে, ঈশ্বরের লোকদেরকে একটি দ্রাক্ষাক্ষেত্রের সঙ্গে তুলনা করা হচ্ছে। ঈশ্বর বাগানের আঙ্গুরলতাগুলো তুললেন। পরে, তিনি সেগুলো প্রতিজ্ঞাত দেশের বাগানে রোপন করলেন। দ্রাক্ষাক্ষেত্রের রূপক আমাদেরকে ইস্রায়েলের প্রতি ঈশ্বরের বিশেষ পরিচর্যা প্রদর্শন করে (আরও পড়ু ন, আদি ৪৯:১১, ১২, ২২; দ্বিতীয় বিবরণ ৭:৭-১১)।

গীত ৮০ অধ্যায়ে, ঈশ্বর তাঁর দ্রাক্ষাক্ষেত্রের প্রতি ক্রুদ্ধ (গীত ৮০:১২)। ঈশ্বরের ভাববাদী ঘোষণা করছেন যে, ঈশ্বর তাঁর দ্রাক্ষাক্ষেত্র বিনষ্ট করবেন, কারণ দ্রাক্ষালতাগুলো খারাপ হয়েছে (যিশাইয় ৫:১-৭; যিরমিয় ২:২১)।

গীত ৮০ অধ্যায়ে, কবি মেনে নিচ্ছেন যে, ঈশ্বর অবশ্যই লোকদের বিচার করবেন। একই সঙ্গে, কবি বিভ্রান্ত। তিনি জানেন যে, ঈশ্বর পূর্ণ দয়াবান। সুতরাং, কবির পক্ষে এটা বুঝা কঠিন যে, ঈশ্বর কেন তাঁর লোকদের প্রতি দয়া প্রদর্শন করতে ব্যর্থ হচ্ছেন। কবি ভয় পাচ্ছেন যে, ঈশ্বরের ক্রোধ তাঁর দয়াকে ছাপিয়ে যায় কিনা। সেটা যদি হয়, তাহলে ইস্রায়েল সন্তানেরা বিনষ্ট হবে (গীত ৮০:১৬)।

`গণনা ৬:২২-২৭ পদে বর্ণীত আশীর্বাদ পড়ুন। গীতসংহিতা ৮০ অধ্যায়ে কবি কীভাবে এই আশীর্বাদের বিষয় বলছেন?`

গীত ৮০ অধ্যায় আমাদেরকে ইস্রায়েলের প্রতি হারোণের প্রতিজ্ঞাটি স্মরণ করতে সাহায্য করছে যে, ঈশ্বর সর্বদা তাদেরকে আশীর্বাদ করবেন (গণনা ৬:২২-২৭)। এই প্রতিজ্ঞাটি আমাদেরকে কবির এই প্রত্যাশাটি দেখায় যে, ঈশ্বরের দয়া তাঁর লোকদেরকে তাদের দুঃখ-কষ্ট থেকে রক্ষা করবে: “হে ঈশ্বর, আমাদিগকে ফিরাও, তোমার মুখ উজ্জ্বল কর, তাহাতে আমরা পরিত্রাণ পাইব” (গীত ৮০:৩; আরও পড়ুন, ৮০:৭, ১৯)।

‘ফিরাও’ কথাটির অর্থ হল- যে লোকেরা তাঁর কাছ থেকে দূরে সরে গিয়ে যত্রতত্র বিচরণ করছে, তাদেরকে ঈশ্বর আহ্বান করছেন। আমাদের পাপ স্বীকারের ধারণাটি এই শব্দটির সঙ্গে সম্পর্কযুক্ত। যখন আমরা আমাদের পাপ স্বীকার করি, তখন আমরা পাপ করা বন্ধ করি এবং ঈশ্বরের কাছে ফিরে আসি। তাঁর লোকেরা যখন তাঁর কাছে ফিরে এসেছিল, তখন যা ঘটেছিল, তা সদাপ্রভু যিরমিয়ের কাছে বর্ণনা করছেন: “আর আমিই যে সদাপ্রভু, তাহা জানিবার মন তাহাদিগকে দিব; আর তাহারা আমার প্রজা হইবে ও আমি তাহাদের ঈশ্বর হইব; কেননা তাহারা সর্বান্তঃকরণে আমার প্রতি ফিরিয়া আসিবে” (যিরমিয় ২৪:৭)।

`পাপ স্বীকার করার পর, আপনি কি আপনার আত্মায় ঈশ্বরের ঘনিষ্ঠতা লাভের একটি অভিজ্ঞতা লাভ করেছেন? পাপকে ‘না’ বলার মাধ্যমে আপনি আপনার আত্মায় ঈশ্বরের সহিত কতটা ঘনিষ্ঠতা উপলব্ধি করেছেন?`