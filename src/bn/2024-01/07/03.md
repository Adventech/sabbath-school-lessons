---
title:  আমাকে একটি পরিষ্কার হৃদয় দিন
date:   12/02/2024
---

`গীত ৫১:১-৫ পদ পড়ুন। গীত ৫১ অধ্যায় কেন সদাপ্রভুকে তাঁর দয়া দেখাতে বলছে?`

রাজা দায়ূদ গীত ৫১ অধ্যায় লেখেন। এই কবিতায় রাজা দায়ূদ সদাপ্রভুর কাছে তাঁর হৃদয় ঢেলে দিয়েছেন। তার জীবনের অন্ধকারময় সময়ে দায়ূদ যেসকল পাপ করেছিলেন, সে-সকলের জন্য তিনি ঈশ্বরের কাছে ক্ষমা চাইছেন (২ শমূয়েল ১১ ও ১২ অধ্যায়)। দায়ূদ অন্যের স্ত্রীর সঙ্গে ব্যভিচার করেন এবং পরে তিনি যুদ্ধক্ষেত্রে লোকটিকে হত্যা করার নির্দেশ দেন। রাজা দায়ূদ জানেন যে, তিনি ঈশ্বরের বিরুদ্ধে পাপ করেছেন (গীত ১০৩:১০)। তথাপি দায়ূদ তার (নিজের) জন্য ঈশ্বরের দয়া প্রার্থনা করছেন (গীত ৫১:১; যাত্রা ৩৪:৬, ৭)। ক্ষমা হচ্ছে ঈশ্বরের দয়ার ও তাঁর প্রেমের একটি দান (গীত ৫১:১)।

`গীত ৫১:৬-১৯ পদ পড়ুন। এই পদগুলো ঈশ্বরের ক্ষমার বিষয় আমাদের কি শিক্ষা দেয়? ঈশ্বরের ক্ষমা কীভাবে আমাদের পরিবর্তন করে? ঈশ্বরের ক্ষমা আমাদের জন্য কি করে?`

ঈশ্বরের ক্ষমা হচ্ছে আইনী রায় অপেক্ষা অধিক কিছু যে, পাপী এখন ঈশ্বরের দৃষ্টিতে নিষ্পাপ গণিত হল। ঈশ্বরের ক্ষমা আমাদেরকে ভিতর থেকে পরিবর্তন করে (গীত ৫১:৬; ইব্রীয় ৪:১২)। ঈশ্বর আমাদের জীবন নতুন করেন (গীত ৫১:১০; যোহন ৩:৩-৮)। ইব্রীয় শব্দ ‘বারা’ মানে হল ‘সৃষ্টি।’ ‘বারা’ আমাদের দেখায় যে, ঈশ্বর যা চান তা শূন্য থেকে (কিছু না থেকে) সৃষ্টি করতে পারেন! ঈশ্বর হলেন একমাত্র সেই যিনি ‘বারা’ বা ‘সৃষ্টি’ করতে পারেন। কেবল ঈশ্বর একজন পাপীর হৃদয় পরিবর্তন করতে পারেন (২ করিন্থীয় ৪:৬)।

দায়ূদ ঈশ্বরকে বলছেন যেন তিনি তার হৃদয় এসোব দিয়ে পরিষ্কার করেন (লেবীয় ১৪:২-৮; গীত ৫১:৭)। এসোব হচ্ছে একটি উদ্ভিদ যা ইস্রায়েলের ধর্মীয় নেতারা ঈশ্বরের আরাধনার বিশেষ সময়ে ব্যবহার করত। রাজা দায়ূদ উপলব্ধি করেন যে, তার অপরাধ তাকে ঈশ্বরের কাছ থেকে ঠিক সেভাবেই আলাদা করেছে যেভাবে একজন চর্মরোগী কুষ্ঠিকে তার সমাজ থেকে আদালা করে নিঃসঙ্গ স্থানে রাখা হত (গীত ৫১:১১)। দায়ূদ বিশ্বাস করেন যে, হোমবলি তাকে পরিশুদ্ধ করবে না। তিনি জানেন যে, তার জঘন্য পাপের কোনো জরিমানা-মূল্য কিংবা কোনো পণ তাকে ঈশ্বরের সান্নিধ্যে আনতে পারে না (গীত ৫১:১৬; যাত্রা ২১:১৪; লেবীয় ২০:১০)।

কেবল ঈশ্বরের দয়াই পারে অনুতপ্ত হৃদয়ী দায়ূদকে ঈশ্বরের কাছে গ্রহণযোগ্য করে তুলতে। “হে ঈশ্বর, তুমি ভগ্ন ও চ‚র্ণ অন্তঃকরণ তুচ্ছ করিবে না” (গীত ৫১:১৭)। দায়ূদ যখন তার হৃদয়কে এসোব দ্বারা পরিষ্কার করার জন্য ঈশ্বরকে অনুরোধ করেন, তখন দায়ূদ দেখান যে, তিনি ঈশ্বরের কাছে ফিরতে চান।

`ঈশ্বর যদি খুনি, ঠকবাজ ও মিথ্যুককে ক্ষমা করতে পারেন, তাহলে আমাদের সবার জন্য কি আশা রয়েছে?`