---
title: 'অতিরিক্ত আলোচনা'
date: 16/02/2024
---

“আমরা তাঁর বিরুদ্ধে পাপ করেছি এবং আমাদের শাস্তি প্রাপ্য রয়েছে; তথাপি তিনি নিজে আমাদের ঠেুাটে এই অপূর্ব বাক্য দান করেছেন, ‘তুমি আপন নামের অনুরোধে আমাদিগকে ঘৃণা করিও না, তোমার প্রতাপের সিংহাসন অনাদরের পাত্র করিও না; আমাদের সহিত তোমার নিয়ম স্মরণ কর, ভঙ্গ করিও না’ ( যিরমিয় ১৪:২১)। যখন আমরা তাঁর কাছে এসে আমাদের অযোগ্যতা স্বীকার করব এবং আমাদের পাপের জন্য ক্ষমা চাইব, তখন তিনি আমাদের কান্না শুনবেন। তাঁর বাক্য যখন আমাদের মধ্য দিয়ে পরিপূর্ণতা লাভ করে, তখন আমার তাঁর সিংহাসনের গৌরব ও মহিমা প্রকাশ করে।” -ঈলেন জি হোয়াইট, খ্রীষ্টের দৃষ্টান্তমূলক শিক্ষা, পৃষ্ঠা: ১২৭।

গীতসংহিতা ১০৩ অধ্যায়ে, কবি জানেন যে, ঈশ্বর তাকে দয়া দেখিয়েছেন (১০৩:২)। ঈশ্বরের দয়ার দানের কারণে কবি বলেন, “সদাপ্রভু ধর্মকার্য সাধন করেন, উপদ্রুত লোকদের পক্ষে বিচার নি®পত্তি করেন” (গীত ১০৩:৬)। কবি চান প্রত্যেকে জানুক যে, সদাপ্রভু হলেন দয়া ও প্রেমের ঈশ্বর। লোকেরা যখন বাইবেলের এই সত্য বুঝতে পারে, তখন তারা তাদের হৃদয় যীশুকে দেবে। তারা তাঁর পরিত্রাণ সাধক দয়া গ্রহণ করবে এবং তাঁর প্রশংসা করবে (গীত ৯:১১, ১২; ২২:২২-২৭; গীত ৬৬:১৬)।

**আলোচ্য প্রশ্নাবলী**:

`ঈশ্বরের দয়া অনন্তকালস্থায়ী। বাইবেলের এই সত্যটি কীভাবে আপনাকে ঈশ্বরের প্রেম ও তাঁর পরিত্রাণকারী দয়া ভালভাবে বুঝতে সাহায্য করে? শিক্ষাটির মানে কি এই যে, যেহেতু ঈশ্বরের দয়া অনন্তকালস্থায়ী, সেহেতু আমরা কি পাপ করা চালিয়ে যাব?`

`যে ঈশ্বর আমাদের পাপ সকল ক্ষমা করেন, সেই একই ঈশ্বর আমাদের সকল পাপের বিচার করবেন। এই ভিন্ন ধারণা দুটি আমরা কীভাবে বর্ণনা করতে পারি?`

`পড়ুন, দয়ার বিষয়ে নূতন নিয়ম কি বলে: ইফিষীয় ২:৪, ৫; ১ তীমথিয় ১:১৬; তীত ৩:৫; ইব্রীয় ৪:১৬। গীতসংহিতা পুস্তকে বর্ণীত ঈশ্বরের দয়ার বিষয়ে আমাদের পঠিত বক্তব্যের সঙ্গে এই পদগুলোর বক্তব্যের কতখানি মিল রয়েছে?`