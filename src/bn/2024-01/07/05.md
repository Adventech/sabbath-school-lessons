---
title: 'ঈশ্বরের প্রশংসা করুন'
date: 14/02/2024
---

`গীত ১১৩ ও ১২৩ অধ্যায় পড়ুন। এই কবিতাগুলো কি কারণে ঈশ্বরের প্রশংসা করছে?`

গীত ১১৩ ও ১২৩ অধ্যায় উভয়ই ঈশ্বরের দয়ার জন্য এবং তাঁর রাজকীয় শক্তি কিংবা পরাক্রমের জন্য ঈশ্বরের প্রশংসা করছে। একমাত্র ঈশ্বর স্বর্গীয় সিংহাসনে বসতে পারেন। সুতরাং, ঈশ্বরের সিংহাসন আমাদেরকে তাঁর মহিমা দেখায়, এবং দেখায় যে, তিনি পরাক্রমী। পৃথিবী কিংবা আকাশমণ্ডলের উপরে যেকোন নেতা অপেক্ষা ঈশ্বর হলেন অধিক পরাক্রমী। ঈশ্বর হলেন তাদের সবার ঊর্ধ্বে (গীত ১১৩:৪, ৫; ১২৩:১)। সে কারণে কবি বলেন, “কে আমাদের ঈশ্বর সদাপ্রভুর তুল্য? তিনি ঊর্ধ্বে সমাসীন” (গীত ১১৩:৫)। এই পদটি কবির বিশ্বাস দেখায়। কবি বিশ্বাস করেন যে, স্বর্গ ও পৃথিবীতে ইস্রায়েলের ঈশ্বর অপেক্ষা অধিক শক্তিশালী কেউ নেই।

সদাপ্রভুর সিংহাসন হচ্ছে পৃথিবীর ঊর্ধ্বে। কবি বলেন, সদাপ্রভু “অবনত হইয়া দৃষ্টিপাত করেন আকাশে ও পৃথিবীতে” (গীত ১১৩:৬)। কিন্তু সদাপ্রভু তাঁর সন্তানদের প্রতি অবনত হয়ে দৃষ্টি রাখার ব্যাপারে উৎগ্রীব। পৃথিবীতে যাকিছু ঘটে, ঈশ্বর তা সবই দেখতে পান। যেহেতু সদাপ্রভু দয়ায় পরিপূর্ণ, সেহেতু তিনি দরিদ্র ও অসহায়দেরকে তাদের সঙ্কট থেকে রক্ষা করার জন্য প্রস্তুত। সদাপ্রভু নিজেকে তাঁর দাসদের থেকে আড়াল করেন না, যদিও তিনি দূরে অবস্থান করেন।

আমাদের জন্য ঈশ্বরের পরিচর্যার ব্যাপারটা আমরা পুরোপুরি বুঝতে পারি না। ঈশ্বর দরিদ্র ও অসহায়দের যত্ন নিয়ে থাকেন। তিনি তাদের জীবন পরিবর্তন করেন। তাদেরকে সাহায্য করার জন্য ঈশ্বর মহৎ কার্য করেন। ঈশ্বর আমাদের দেখান যে, ব্যথিত ও যাতনাগ্রস্ত লোকদের সাহায্য করার ক্ষেত্রে তিনি অত্যন্ত শক্তিশালী। লোকেরা উপলব্ধি করে যে, তারা ঈশ্বরের কাছে আসতে পারে, কারণ তিনি হলেন সেই যিনি তাদেরকে সৃষ্টি করেছেন এবং তাদেরকে বাঁচিয়ে রাখছেন। আমরা জানি যে, আমরা ঈশ্বরের দাস এবং তাঁর প্রিয় সন্তান-সন্ততি।

আমরা ঈশ্বরের আরাধনা করি, কারণ তিনি পরাক্রমশালী। এর থেকে বড় কথা হল, আমরা ঈশ্বরের আরাধনা করি, কারণ তিনি প্রেমময় ও ধর্মময়। আমরা যেকোন সময় ও যেকোন স্থানে ঈশ্বরের প্রশংসা করতে পারি (গীত ১১৩:২, ৩)। আমরা যীশুর মাঝে ঈশ্বরের মহিমা ও দয়া দেখতে পাই। তাঁর স্বর্গীয় সিংহাসন ত্যাগ করতে এবং আমাদের পরিত্রাণ করার জন্য এই পৃথিবীতে আসতে যীশু আগ্রহী হয়েছিলেন। পাপীদেরকে ঈশ্বরের কাছে ফিরিয়ে আনার জন্য যীশু ক্রুশের উপরে মরলেন (ফিলিপীয় ২:৬-৮)। ক্রুশ আমাদেরকে সর্বোত্তম কারণ দর্শায় যে, যীশু আমাদের জন্য যাকিছু করেছেন, সে সকলের জন্য কেন আমরা ঈশ্বরের আরাধনা ও প্রশংসা করব।

`ক্রুশ নিয়ে এবং যীশু আপনার জন্য যাকিছু করেছেন, সে-সকল নিয়ে ধ্যান করুন। যীশু আপনাকে কি থেকে রক্ষা করেছেন? এই বিষয়গুলো কেন আপনাকে সর্বদা স্মরণে রাখতে হবে?`