---
title: 'ঈশ্বরের সকল আশীর্বাদ স্মরণ করুন'
date: 15/02/2024
---

`গীত ১০৩ অধ্যায় পড়ুন। ঈশ্বরের বহু আশীর্বাদের বিষয়ে এই কবিতাটি আমাদের কি শিক্ষা দেয়?`

গীত ১০৩ অধ্যায় আমাদেরকে ঈশ্বরের বহু আশীর্বাদের বিষয় বলে। আশীর্বাদগুলোয় প্রতিটি ভালো বিষয় অন্তর্ভুক্ত রয়েছে যা সদাপ্রভু আমাদের জন্য করেছেন (গীত ১০৩:২)। সদাপ্রভু ‘আমাদের প্রচুর পরিমাণে উত্তম দ্রব্য দেন’ (গীত ১০৩:৩-৬)। সদাপ্রভু আমাদের এই আশীর্বাদগুলো দেন, কারণ তিনি প্রেমের একজন ঈশ্বর। সদাপ্রভু আমাদের এই আশীর্বাদগুলো দেন, কারণ তিনি তাঁর লোকদের কাছে করা তাঁর প্রতিজ্ঞাগুলো স্মরণ করছেন এবং তা রক্ষা করছেন (গীত ১০৩:৭-১৮)। সদাপ্রভু স্মরণ করছেন যে, মানুষ দুর্বল এবং অল্পকাল একাকী বাস করে। সুতরাং, তাঁর লোকদের উপর সদাপ্রভুর করুণা রয়েছে (গীত ১০৩:১৩-১৭)।

বাইবেলে, স্মরণ করা বলতে কি বোঝায়? স্মরণ করা মানে হল, অতীতে যা ঘটেছিল তা নিয়ে ভাবা অপেক্ষা অধিক কিছু। স্মরণ করা মানে হল, কিছু করার জন্য আমরা এখন পদক্ষেপ নিচ্ছি। ঈশ্বর যখন তাঁর প্রতিজ্ঞা স্মরণ করেন, তখন তিনি কাজ করেন। তিনি তাঁর লোকদের সাহায্য করার জন্য এগিয়ে আসেন। তিনি তাঁর দয়ার গুণে তাদের বাঁচিয়ে রাখেন (গীত ১০৩:৩-১৩)। গীত ১০৩:১১-১৬ পদে, কবি আমাদেরকে এটা দেখানোর জন্য একটি উপযুক্ত রূপক ব্যবহার করছেন যে, ঈশ্বরের দয়াকে কেবল আকাশের সঙ্গে তুলনা করা যায় যেখানে সকল গ্রহপুঞ্জ ও তারকারাশি রয়েছে।

`ঈশ্বরের লোকেরা কীভাবে তাঁকে তাঁর দয়ার জন্য ধন্যবাদ জানাতে পারে?`

প্রথমে, ঈশ্বরের লোকেরা সদাপ্রভুর ধন্যবাদ করবে (গীত ১০৩:১, ২)। আমরা যখন কারও ধন্যবাদ কিংবা গুণগান করি, তখন আমাদের সেই ধন্যবাদ তার জন্য একটি উপহারস্বরূপ হয়। আমাদের উপহার আত্মিক হতে পারে। কিংবা, আমাদের উপহার এমন কিছু হতে পারে যা একজন ব্যক্তির দরকার (আদি ৪৯:২৫; গীত ৫:১২)। আমাদের যাকিছু আছে সবই ঈশ্বর হতে আসে। সুতরাং, আমাদের যাকিছু আছে সবই যখন ইতোমধ্যে তাঁর, তাহলে কিভাবে আমরা ঈশ্বরকে উপহার (আশীর্বাদ) দিতে পারি? বাইবেল আমাদের দেখায় যে, আমরা ঠিক সেই একইভাবে ঈশ্বরের গৌরব করতে পারি কিংবা তাঁকে ধন্যবাদ দিতে পারি, যেভাবে ইস্রায়েল সন্তানেরা সমস্তকিছুর জন্য শলোমনকে ধন্যবাদ দিয়েছিল (১ রাজাবলি ৮:৬৬; আরও পড়ুন, ইয়োব ২৯:১৩)। ঈশ্বর যখন তাঁর সন্তানদের উত্তম উপহার দেন, তখন তিনি তাদের আশীর্বাদ দেন। তাহলে, তাঁর লোকেরা তাঁর প্রেমের গুণগান গেয়ে তাঁকে ধন্যবাদ (আশীর্বাদ) দিতে পারে।

দ্বিতীয়ত, ঈশ্বরের লোকদেরকে তাঁর প্রতিজ্ঞা এবং তাঁর অতীত আশীর্বাদগুলো স্মরণ করতে হবে (গীত ১০৩:২, ১৮-২২)। যখন আমরা ঈশ্বরের আশীর্বাদ স্মরণ করি, তখন আমরা ঈশ্বরকে অধিক প্রেম করব এবং তাঁর অধিক বাধ্য থাকব।

ঈলেন জি হোয়াইট লিখছেন, “যীশু জীবনী ধ্যান করার জন্য আমরা প্রতিদিন এক ঘণ্টা সময় যাপন করব . . .। আমাদের জন্য যীশুর মৃত্যু নিয়ে যখন আমরা ধ্যান করি, তখন আমরা তাঁর প্রতি অধিক আস্থাশীল হব। আমাদের ভালবাসা শক্তিমন্ত হবে। তখন আমরা তাঁর আস্থা পূর্ণ হব।” -দি ডিজায়ার অফ্ এজেস, পৃষ্ঠা: ৮৩।