---
title: 'ঈশ্বরের দয়া অনন্তকাল স্থায়ী'
date: 11/02/2024
---

`গীত ১৩৬ অধ্যায় পড়ুন। এই কবিতায় বাইবেলের সর্বাপেক্ষা গুরুত্বপূর্ণ সত্য কি? কবি এই ধারণার প্রমাণ কোথায় পান?`

গীত ১৩৬ অধ্যায় ঈশ্বরের লোকদেরকে তাঁর দয়ার জন্য সদাপ্রভুর প্রশংসা করতে বলছে? ঈশ্বরের লোকেরা, অর্থাৎ ইস্রায়েল সন্তানেরা, তাঁর সৃষ্টির মাঝে (গীত ১৩৬:৪-৯) এবং তাদের ইতিহাসের মাঝে (গীত ১৩৬:১০-২২) তাঁর দয়া দেখতে পায়। ‘দয়া’ কথাটি ইব্রীয় ‘খেসেদ’ শব্দ থেকে এসেছে, যার অর্থ হল ঈশ্বরের প্রেম কখনও ব্যর্থ হয় না কিংবা বদলায় না।

সদাপ্রভু হলেন ‘ঈশ্বরদের ঈশ্বর’ এবং ‘প্রভুদের প্রভু’ (গীত ১৩৬:২, ৩)। ঈশ্বরের এই বিশেষ নামটি এই অর্থ বহন করে না যে, আরও অনেক ঈশ্বর আছে। ‘ঈশ্বরদের ঈশ্বর’ ও ‘প্রভুদের প্রভু’ কথা দুটি আমাদের দেখায় যে, ঈশ্বর হলেন একমাত্র ঈশ্বর।

ঈশ্বর যে বিস্ময়কর অলৌকিক কাজ করতে পারেন, তা আর কেউ পারে না (গীত ১৩৬:৪)। ঈশ্বর আকাশমণ্ডল, পৃথিবী, তারকারাশি ও গ্রহপুঞ্জ সৃষ্টি করেছেন। বাইবেলের যুগের বহু লোক বিশ্বাস করত যে, তারকারাশি ও গ্রহপুঞ্জ হল দেবতা এবং তারা ওগুলোর আরাধনা করত (দ্বিতীয় বিবরণ ৪:১৯)। গীতসংহিতা পুস্তক আমাদের দেখায় যে, এই ‘দেবতারা’ কেবল ঈশ্বরের সৃষ্ট বস্তু। এই ‘দেবতারা’ কোন কিছুই নিয়ন্ত্রণ করতে পারে না।

গীত ১৩৬:১২ পদে, কবি রূপক হিসেবে ঈশ্বরের হাত ও বাহু ব্যবহার করছেন যা আমাদের দেখায় যে, ঈশ্বর অত্যন্ত শক্তিশালী। ঈশ্বরের হাত ও বাহু আমাদের বুঝতে সাহায্য করে যে, ঈশ্বরের দয়া যেকোন স্থানে যেতে পারে এবং যে-কারও হৃদয় স্পর্শ করতে পারে।

ঈশ্বরের দয়া তাঁর লোকদেরকে তাঁর উপর আস্থা আনে এবং তাঁর প্রতি ও তাঁর প্রতিজ্ঞার প্রতি অনুগত রাখে। গীত ১৩৬ অধ্যায়ে, কবি ২৬ বার ঘোষণা করছেন যে, ঈশ্বরের দয়া চিরস্থায়ী। এই ঘোষণা আমাদের আশা দেয় যে, সদাপ্রভু পরিবর্তিত হন না। তিনি তাঁর লোকদের প্রতি করুণা করে যাবেন এবং তাদের সন্তানদের প্রতি আশীর্বাদ অব্যাহত রাখবেন। ঈশ্বর তাঁর লোকদের স্মরণ করছেন (গীত ১৩৬:২৩)। ঈশ্বর তাঁর প্রতিজ্ঞা রাখেন। ঈশ্বরের প্রতিজ্ঞার ভিত্তি হল দয়া। যখন আমরা ঈশ্বরের দয়ায় বিশ্বাস করি, তখন আমরা ঈশ্বরের আরাধনাকালে আনন্দে পূর্ণ হব।

গীত ১৩৬:২৩-২৫ পদ এ কথা বলে শেষ হচ্ছে যে, ঈশ্বর এই পৃথিবীর প্রত্যেকের প্রতি এবং সমস্তকিছুর প্রতি কতটা যত্নশীল। ঈশ্বর তাঁর লোকদেরকে ও তাঁর সৃষ্টি সমস্তকিছুকে তাঁর দয়া সাধছেন। গীতসংহিতা পুস্তক আমাদের বলে যে, ঈশ্বরের পরিত্রাণকারী দয়া হচ্ছে চিরস্থায়ী। সুতরাং, কবি প্রত্যেককে ইস্রায়েল-সন্তানদের সঙ্গে সদাপ্রভুর প্রশংসাগানে যুক্ত হতে আমন্ত্রণ জানাচ্ছেন (আরও পড়ুন, লূক ২:১০; যোহন ৩:১৬; প্রেরিত ১৫:১৭)।

`ক্রুশের উপরে যীশুর মৃত্যু কীভাবে আমাদেরকে জোরালোভাবে দেখায় যে, ঈশ্বরের প্রেম ও দয়া অনন্তকাল স্থায়ী?`