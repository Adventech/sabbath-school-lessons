---
title: 'সদাপ্রভু যদি আমাদের সকল পাপের শাস্তি দিতেন, তাহলে কি হত?'
date: 13/02/2024
---

`গীত ১৩০ অধ্যায় পড়ুন। এই কবিতাটি পাপের বিষয়ে এবং এর ভয়াবহতার বিষয়ে কি বলে? পাপীদের কি আশা রয়েছে?`

কবির পাপ সকল ও তার লোকদের পাপ সকল কবিকে যাতনা ভোগাচ্ছে (গীত ১৩০:৩, ৮)। লোকদের পাপ এতটাই জঘন্য যে তা তাদেরকে ঈশ্বরের কাছ থেকে চিরতরে বিচ্ছেদ ঘটাতে পারে (গীত ১৩০:৩)। স্বর্গে ঈশ্বর আমাদের পাপের নথি রাখেন। আমাদের বিচারকালে ঈশ্বর এই নথিগুলো ব্যবহার করবেন (দানিয়েল ৭:১০; প্রকাশিত ২০:১২)। পাপীরা যদি তাদের পাপ স্বীকার করতে না চায় এবং পাপ করা থেকে বিরত না হয়, তাহলে তাদের নাম জীবনপুস্তক থেকে মুছে ফেলা হবে (যাত্রা ৩২:৩২; গীত ৬৯:২৮; প্রকাশিত ১৩:৮)।

কবি ঈশ্বরের ক্ষমা প্রার্থনা করছেন। ঈশ্বরের ক্ষমা হল একমাত্র বিষয় যা স্বর্গীয় পুস্তক থেকে পাপ মুছতে পারে (গীত ৫১:১, ৯; যিরমিয় ৩১:৩৪; মীখা ৭:১৯)। কবি জানেন যে, “ঈশ্বর হলেন একজন প্রেমময় ঈশ্বর, এবং তিনি ক্রোধের ঈশ্বর নন। ঈশ্বর কেবল তখন ক্রুদ্ধ হন যখন তারা তাঁর প্রেমের দানের জন্য কৃতজ্ঞ না হয় . . .। ঈশ্বর আমাদেরকে আক্রান্ত করার জন্য আমাদের উপরে তাঁর ক্রোধ বর্ষাণ না। ঈশ্বরের ক্রোধ হচ্ছে আমাদের নিরাময়ের মাধ্যম। ঈশ্বর আমাদের বিনষ্ট করতে চান না। তিনি তাঁর লোকদের রক্ষা করতে চান (হোশেয় ৬:১, ২ পদ পড়ুন)।” -হান্স কে. লা’রনডেলী, ডেলিভারেন্স ইন দ্যা সাম্স, পৃষ্ঠা: ১৮০, ১৮১। ঈশ্বর আমাদের পাপ ক্ষমা করতে ভালবাসেন, এবং তিনি শাস্তি দিতে চান না! ঈশ্বরের ক্ষমাশীল প্রেম আমাদের হৃদয় পূর্ণ করে। তখন আমরা তাঁর আরাধনা করতে চাই এবং তাঁকে সম্মান করতে চাই (গীত ১৩০:৪; রোমীয় ২:৪)। আমাদের অবশ্যই ঈশ্বরের ভজনা করতে হবে, কারণ আমরা তাঁকে সম্মান করি এবং তাঁকে ভালবাসি; এ কারণে ভজনা করব না যে, আমরা তাঁর শাস্তির ভয় পাই।

ঈশ্বরের সন্তানদের অবশ্যই ধৈর্যশীল হতে হবে এবং সদাপ্রভুর জন্য অপেক্ষা করতে হবে (গীত ২৭:১৪; ৩৭:৩৪)। যখন আমরা আমাদের প্রার্থনার উত্তরের জন্য অপেক্ষা করব, তখন কি আমরা গোল হয়ে বসবো এবং নিষ্ক্রিয় থাকবো? নিঃসন্দেহে, না! যখন আমরা সদাপ্রভুর জন্য অপেক্ষা করব, তখন আমরা বিশ্বাসপূর্বক সদাপ্রভুর প্রতিজ্ঞাগুলো আঁকড়ে ধরবো এবং ওগুলোর প্রতি স্থির থাকবো। প্রভুর প্রতি কবির বিশ্বাস বাইবেল (শাস্ত্র) থেকে এসেছে (গীত ১৩০:৫)। সুতরাং, প্রভুর জন্য আমাদের অপেক্ষাটা কখনও সময় অপচয়ে পর্যবশিত হবে না। অপেক্ষা বলতে সেই সময়কে বোঝায় না যখন আমরা নিষ্কিয় থাকতে পারি। আমাদের সর্বাধিক প্রয়োজনের সময়ে ঈশ্বর হতে সাহায্য আসবে।

আপনি কি দেখছেন যে, তার বিশ্বাসী সমাজের প্রত্যেককে সাহায্য করার জন্য কবি কীভাবে ঈশ্বরের কাছে প্রার্থনা করছেন (গীত ১৩০:৭, ৮)? কবি জানেন যে, সমাজে প্রত্যেকে পারস্পরিক সম্পর্কযুক্ত। সুতরাং, তিনি নিজের জন্য এবং পুরো সমাজের জন্য প্রার্থনা করছেন। খ্রীষ্টিয়ান হিসেবে, আমরাও একটি বিশ্বাসী সমাজের অংশবিশেষ। সুতরাং, একে অন্যের জন্য প্রার্থনা করার বিষয়টা আমাদের স্মরণে রাখতে হবে।