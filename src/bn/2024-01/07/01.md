---
title: 'ঈশ্বরের বিস্ময়কর দয়া ও প্রেম'
date: 10/02/2024
---

### শাস্ত্রপাঠ
গীত ১৩৬; ৫১; ১৩০; ১১৩; ১২৩; ১০৩।

> <p>মুখস্থপদ</p>
> “হে প্রভু, আমি জাতিগণের মধ্যে তোমার স্তব করিব, আমি লোকবৃন্দের মধ্যে তোমার প্রশংসা গাহিব। কেননা তোমার দয়া আকাশমণ্ডল পর্যন্ত মহৎ, তোমার সত্য মেঘ পর্যন্ত ব্যাপ্ত” (গীত ৫৭:৯, ১০)।

যে কবিরা গীতসংহিতা পুস্তক লিখেছেন, তারা বুঝতে পেরেছেন যে, তারা দীনহীন। তাদের পরিত্রাণের জন্য ঈশ্বরের দয়া তাদের দরকার। তারা আরও জানেন যে, তাদের ধার্মিকতার দ্বারা তারা ঈশ্বরের দয়া অর্জন করতে পারেন না। সুতরাং, ঈশ্বরকে দেবার মত উত্তম কিছু তাদের নেই।

গীতসংহিতা পুস্তক আমাদের শিক্ষা দেয় যে, লোকদেরকে অবশ্যই ঈশ্বরের দয়ার উপর পুরোপুরি নির্ভর করতে হবে। আমরা কৃতজ্ঞ থাকতে পারি যে, ঈশ্বরের দয়া অনন্তকাল স্থায়ী। ঈশ্বরের লোকদের ইতিহাস আমাদের এই সত্য দেখায়। সুতরাং, ঈশ্বরের সমস্ত সৃষ্টিও এই সত্য দেখায় (গীত ১৩৬)। ঈশ্বর অনন্তজীবী, কিন্তু মানুষের জীবন ঘাসের তুল্য। এই পৃথিবীতে আমরা সংক্ষিপ্ত কিছু কাল বাঁচি এবং পরে মারা যাই। সুতরাং, ঈশ্বর মানুষের প্রতি করুণা করছেন এবং আমাদের শক্তিকে নবায়ন করছেন (গীত ১০৩:৩, ৫, ১৫)। ঈশ্বর আমাদের অনন্ত জীবনের প্রতিজ্ঞা দিচ্ছেন।

ঈশ্বরের লোকেরা জানে যে, তারা স্বর্গীয় পিতার কাছে প্রার্থনা করে যিনি তাদের ভালবাসেন (গীত ১০৩:১৩; ৬৮:৫; ৮৯:২৬)। প্রতিদিন তারা নতুন নতুন অভিজ্ঞতা লাভ করছে যা তাদেরকে ঈশ্বরের দয়া ও প্রেমের বিষয় শিক্ষা দেয়। এই অভিজ্ঞতা তাদেরকে ঈশ্বরের সেবা ও আরাধনা করায় অধিক সহায়তা করে। কারণ, ঈশ্বর এতটা চমৎকার যে, তাঁর লোকেরা কেবল তাঁর আরাধানা ও ভজনা করতে চাইবে।