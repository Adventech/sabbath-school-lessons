---
title: সদাপ্রভুর উদ্দেশ্যে একটি নতুন গীত গাও
date: 18/03/2024
---

`গীত ৩৩:৩; ৪০:৩; ৯৬:১; ৯৮:১; ১৪৪:৯; ও ১৪৯:১ পদ পড়ুন। এগুলোর মধ্যে প্রতিটি কবিতা থেকে আপনি কোন্ একই ধারণা পান?`

এই কবিতাগুলো লোকদেরকে একটি নতুন গীত গাইতে বলে। এই নতুন গীতটি গাইবার কারণ হল, সদাপ্রভু পৃথিবী নিয়ন্ত্রণ করেন। এছাড়া, লোকেরা সদাপ্রভুর পরিচর্যার জন্য তাঁর প্রতি কৃতজ্ঞ। লোকেরা কৃতজ্ঞ, কারণ সদাপ্রভু তাদের সৃষ্টি করেছেন। লোকেরা সদাপ্রভুর প্রতি কৃতজ্ঞ, কারণ তিনি সমগ্র নিখিলবিশ্বের বিচারকর্তা হয়েছেন। অসংখ্য কারণে লোকেরা সদাপ্রভুর প্রতি কৃতজ্ঞ। ঈশ্বর তাদেরকে তাদের শত্রুদের থেকে এবং মৃত্যু থেকে তাদের রক্ষা করেছেন। ঈশ্বরের বিশেষ অনুগ্রহের জন্য ইস্রায়েল সন্তানেরা কৃতজ্ঞ। গীতসংহিতা পুস্তকের অন্য গান ও কবিতাগুলো ঈশ্বরের প্রেম ও তাঁর বিস্ময়কর কাজের জন্য ঈশ্বরের প্রশংসা করছে। কিন্তু নতুন গানটি ভিন্ন। নতুন গানটি হচ্ছে একটি বিশেষ গান। এটি আনন্দের গান।

নতুন গানটি হচ্ছে লোকদের তরফ থেকে ঈশ্বরের উদ্দেশ্যে একটি প্রতিজ্ঞা। লোকেরা তাদের জীবন পুনরায় ঈশ্বরকে দেবার প্রতিজ্ঞা করছে। লোকেরা তাদের বিশ্বাসের নতুন অভিজ্ঞতা হেতু ঘোষণা করছে যে, ঈশ্বর হচ্ছেন তাদের রাজা এবং তাদের সৃষ্টিকর্তা। নতুন গানটি হচ্ছে ঈশ্বরের প্রতি আস্থা রাখা সংক্রান্ত গান। নতুন গানটি তাঁর বিস্ময়কর কাজের জন্য তাঁর প্রশংসা করছে। নতুন গানটিতে, লোকেরা তাদের শত্রুদের কবল থেকে তাদেরকে রক্ষা করার জন্য ঈশ্বরকে ধন্যবাদ দিচ্ছে।

`যিশাইয় ৪২:১০-১২; প্রকাশিত ৫:৯; ও ১৪:৩ পদ পড়ুন। নতুন গানের বিষয়ে এই পদগুলো আমাদের কি শিক্ষা দেয়?`

বাইবেল বলে যে, ইস্রায়েল সন্তানেরা হচ্ছে ঈশ্বরের ‘আপন প্রজা’ (গীত ১৪৮:১৪)। ইস্রায়েল-সন্তানেরা হচ্ছে ঈশ্বরের ‘নিকটস্থ প্রজা’ (গীত ১৪৮:১৪)। সুতরাং, ইস্রায়েল সন্তানেরা ঈশ্বরের সঙ্গে এমন একটি অভিজ্ঞতা লাভ করেছে যা অন্য কেউ লাভ করেনি। এই অভিজ্ঞতা তাদেরকে একটি বিশেষ সম্মান দেয়। তারা এমন এক বিশেষ উপায়ে ঈশ্বরের প্রশংসা করে যা পৃথিবীর আর কেউ করে না। বাইবেল ঈশ্বরের সকল যুগের লোকদেরকে ত্রাণকর্তার উদ্দেশ্যে একটি নতুন গীত গাইতে উৎসাহিত করে। নতুন গানটি হতে পারে এমন একটি গান যা আগে কেউ গায়নি। নতুন গানটি হতেপারে এমন একটি গান যা আমাদের প্রতি ঈশ্বরের দয়ার বর্ণনা দিচ্ছে। নতুন গানটি হচ্ছে আরাধনা। আরাধনা বা উপাসনা হচ্ছে উপহার উৎসর্গ করা অপেক্ষা অধিক কিছু। উপাসনা হচ্ছে ঈশ্বরকে প্রেম করা এবং আমাদের জন্য তাঁর প্রেম গ্রহণ করা। একটি নতুন গান হচ্ছে ঈশ্বরের প্রতি আমাদের ভালবাসা ও কৃতজ্ঞতা সহভাগ করার একটি নতুন উপায়, কারণ তিনি আমাদের জন্য সমস্তকিছু করেছেন।

`আপনাকে যদি একটি নতুন গান গাইতে হয়, তাহলে আপনি কি গান গাইবেন?`