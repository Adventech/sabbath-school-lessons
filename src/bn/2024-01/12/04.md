---
title: ‘হে সদাপ্রভু, তোমার তাম্বুতে কে প্রবাস করিবে?’
date: 19/03/2024
---

`জীবন্ত ঈশ্বরের মন্দিরে উপাসনা করার যোগ্য কে? উত্তরের জন্য গীত ১৫ অধ্যায় পড়ুন।`

সংক্ষেপে, উপরের প্রশ্নের উত্তর হল: যাদের অন্তর পবিত্র (দ্বিতীয় বিবরণ ৬:৫; মীখা ৬:৬-৮)। এই লোকদের জীবন দেখায় যে, তারা ঈশ্বরের বাধ্য। তাদের অন্তরে ঈশ্বরের প্রেম রয়েছে। যিরূশালেমে অবস্থিত ঈশ্বরের মন্দির ছিল একটি পবিত্র স্থান। ঈশ্বরের যাজকেরা সহ, মন্দিরের সমস্তকিছু ছিল ঈশ্বরের প্রতি একটি উপহার। সুতরাং, যারা মন্দিরে প্রবেশ করত, তাদেরকে পবিত্র হতে হত। ঈশ্বরের লোকদেরকে সর্ব বিষয়ে পবিত্র হতে হত। রাজকীয় যাজকের একটি রাজ্য হবার জন্য ঈশ্বর তাঁর লোকদেরকে ব্যবস্থা দিলেন। ঈশ্বরের রাজকীয় যাজকেরা যখন ঈশ্বরের উপাসনা করতে আসে, তখন তাদের পবিত্র বা ধার্মিক হতে হয়। তাদের জীবন হতে হবে পবিত্র, যেন তারা অন্য লোকদের সঙ্গে ঈশ্বরের প্রতিজ্ঞার আশীর্বাদ সহভাগ করতে পারে।

`পবিত্র হওয়ার মানে কি? উত্তরের জন্য পড়ুন, গীত ২৪:৩; ও ১০১:১-৩ পদ।`

কি আমাদের পবিত্র বা ধার্মিক করে? ঈশ্বর আমাদের বিমল অন্তঃকরণ দেন। ‘বিমল’ কথাটি ইব্রীয় ‘তামিন’ শব্দটি থেকে এসেছে। ‘তামিন’ মানে হল ‘পূর্ণাঙ্গ’ কিংবা ‘সম্পূর্ণ।’ একটি বিমল দ্রাক্ষালতা হচ্ছে পূর্ণাঙ্গ ও সুস্বাস্থ্যময় (যিহিষ্কেল ১৫:৫)। ঈশ্বরের উদ্দেশ্যে উৎসর্গ করা প্রাণিটি হতে হবে ‘তামিন’ (লেবীয় ২২:২১-২৪)। এই প্রাণিটি যেন অসুস্থ, অন্ধ, খঞ্জ কিংবা ভগ্ন অস্থি বিশিষ্ট না হয়। ‘বিমল’ শব্দটি সত্যে পরিপূর্ণ। এই শব্দগুলো মিথ্যাচার করে না (ইয়োব ৩৬:৪)। অর্থাৎ, একটি ‘বিমল’ অন্তঃকরণ হচ্ছে এমন একটি হৃদয়, যে-হৃদয় ঈশ্বরের অনুসন্ধান করে (গীত ২৪:৬), এবং তা ঈশ্বরের ক্ষমার দ্বারা পরিষ্কৃত (গীত ৫১:২-১০)। ঈশ্বরের দয়া তাঁর দাসদেরকে একটি বাধ্যতার জীবন যাপন করতে সাহায্য করে। যখন আমরা পবিত্র জীবন যাপন করি, তখন আমরা ঈশ্বরের প্রশংসা করি, এবং নিজেদের নয়।

`যে সিদ্ধান্তগুলো আমাদেরকে ঈশ্বরের কাছ থেকে আলাদা করে, কীভাবে আমরা সে সিদ্ধান্তগুলো গ্রহণ করা থেকে পৃথক থাকতে পারি? এগুলোর মধ্যে কয়েকটি কি কি? কীভাবে আমরা ওগুলো করা থেকে বিরত থাকতে পারি?`