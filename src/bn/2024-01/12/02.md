---
title: মন্দিরে আপনার হাত তুলুন এবং ধন্যবাদ দিন
date: 17/03/2024
---

`গীতসংহিতা ১৩৪ অধ্যায়ে লোকেরা কিভাবে ঈশ্বরের আরাধনা করছে? লোকেরা যখন এভাবে সদাপ্রভুর আরাধনা করে, তখন কি হয়?`

গীত ১৩৪ অধ্যায় আমাদেরকে ইস্রায়েল-সন্তানদের উদ্দেশ্যে হারোণের দেওয়া আশীর্বাদ বুঝতে সাহায্য করে (গণনা ৬:২৪-১৬; আরও পড়ুন, গীত ৬৭:১)। ঈশ্বর ও তাঁর লোকদের মধ্যকার সম্পর্কের মাঝে আশীর্বাদ হচ্ছে একটি গুরুত্বপূর্ণ বিষয়। লোকেরা তাঁর মন্দিরে ঈশ্বরের গুণগান করে। ঈশ্বর লোকদেরকে সীয়োন থেকে আশীর্বাদ করেন। ঈশ্বর হলেন তিনি, যিনি তাদের সৃষ্টি করেছেন, সুতরাং তাঁর আশীর্বাদ তাঁর লোকদের জীবনের প্রতিটি অংশকে স্পর্শ করে। লোকেরা ঈশ্বরের দয়ার প্রতিজ্ঞার অধীন। এই প্রতিজ্ঞার অংশ হিসেবে, লোকেরা সদাপ্রভুর গুণগান করতে পারে এবং তাঁর আশীর্বাদগুলো লাভ করতে পারে।

`গীত ১৮:১; ৩৬:১; ১১৩:১; ১৩৪:১, ২; ও ১৩৫:১, ২ পদ পড়ুন। যারা ঈশ্বরের আরাধনা করে, সেই লোকদের ব্যাপারে এই পদগুলো আমাদের কি বলে?`

গীতসংহিতা পুস্তকে ঈশ্বরের আরাধনাকারী লোকদের আরেকটি নাম হল সদাপ্রভুর দাস। কবি বলেন, “তোমরা সদাপ্রভুর ধন্যবাদ কর, তোমরা, যাহারা রাত্রিকালে সদাপ্রভুর গৃহে দাঁড়াইয়া থাক” (গীত ১৩৪:১)। রাত্রিকালিন এই কর্মিরা (নৈশকর্মি) লেবীয়দের পক্ষে মন্দির পাহারা দিত (১ বংশাবলি ৯:২৩-২৭)। লেবীয়রা দিনে ও রাতে ঈশ্বরের উদ্দেশ্যে প্রশংসা উৎসর্গ করত (১ বংশাবলি ৯:৩৩)।

মন্দির ইস্রায়েল সন্তানদেরকে সেই ঈশ্বরকে জানতে ও বুঝতে সাহায্য করত, যে-ঈশ্বরকে তারা দেখতে পেত না। এই সাহায্যটি ছিল গুরুত্বপূর্ণ, কারণ ঈশ্বর তাঁর লোকদেরকে তাঁর সাক্ষাতে কোন প্রতিমূর্তি নির্মাণ করতে কিংবা তাদের সাক্ষাতে প্রণিপাত করতে নিষেধ করেছিলেন। মন্দির লোকদেরকে সদাপ্রভুর মহিমা দেখিয়েছে। এছাড়া, মন্দির ছিল পাপীদের জন্য সেই নিরাপদ স্থান যেখানে গিয়ে তারা তাদের ধর্মময় রাজার সঙ্গে মিলিত হত। তাঁর মন্দিরে গিয়ে তাঁর সঙ্গে মিলিত হবার ব্যাপারে সদাপ্রভু তাঁর লোকদেরকে গুরুত্বপূর্ণ নীতিমালা অনুসরণ করতে দিয়েছিলেন।

“তোমরা তাঁহারই নিকটে- মনুষ্যকর্তৃক অগ্রাহ্য, কিন্তু ঈশ্বরের দৃষ্টিতে মনোনীত ও মহামূল্য জীবন্ত প্রস্তরের নিকটে- আসিয়া জীবন্ত প্রস্তরের ন্যায় আত্মিক গৃহস্বরূপে গাঁথিয়া তোলা যাইতেছ, যেন পবিত্র যাজকবর্গ হইয়া যীশু খ্রীষ্ট দ্বারা ঈশ্বরের গ্রাহ্য আত্মিক বলি উৎসর্গ করিতে পার” (১ পিতর ২:৪, ৫)। এই পদগুলোয়, পিতর সেই একই ধারণা শিক্ষা দিচ্ছেন, যে-ধারণাগুলো আমরা গীতসংহিতা পুস্তকে পাই। ঈশ্বরের লোকেরা হচ্ছে একদল পবিত্র যাজক। তারা যীশুর উদ্দেশ্যে তাদের প্রশংসা ও ধন্যবাদ উৎসর্গ করে, কারণ তিনি তাদের সৃষ্টি করেছেন এবং তাদের পরিত্রাণ করেছেন। তাঁর পূর্বে সাধিত ও বর্তমানে সম্পাদিত সকল বিস্ময়কর কাজের জন্য তাঁর লোকেরা তাঁকে ধন্যবাদ জানায়।