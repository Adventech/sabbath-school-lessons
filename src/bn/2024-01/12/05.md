---
title: ‘প্রচার কর জাতিগণের মধ্যে তাঁহার গৌরব’
date: 20/03/2024
---

`আরাধনার মধ্যে কি কি অন্তর্ভুক্ত? উত্তরের জন্য গীত ৯৬ অধ্যায় পড়ুন।`

উপাসনার বা আরাধনার মধ্যে সদাপ্রভুর উদ্দেশ্যে গান করার (গীত ৯৬:১, ২) এবং তাঁর নামের প্রশংসা করার (গীত ৯৬:২) বিষয়টি অন্তর্ভুক্ত। উপাসনার মধ্যে এটি ঘোষণার করার বিষয়টিও অন্তর্ভুক্ত যে, ঈশ্বর বিস্ময়কর ও পরাক্রমশালী (গীত ৯৬:৩, ৪)। যখন আমরা ঈশ্বরের উপাসনা করি, আমরা তাঁর জন্য উপহারও আনি (গীত ৯৬:৮)। উপাসনার আরেকটি অংশ আছে যেটি গান করা, প্রশংসা করা এবং ঈশ্বরের জন্য উপহার আনার মত লক্ষণীয় নয়: আমাদেরকে অবশ্যই অন্য লোকদের কাছে সদাপ্রভুর রাজ্য ঘোষণা করতে হবে (গীত ৯৬:২, ৩, ১০)।

গান করা, প্রশংসা করা, উপহার আনা এবং যীশুর সুসমাচার ঘোষণা করার মত বিষয়গুলো একটি অন্যটি থেকে আলাদা নয়। যখন আমরা সুসমাচার ঘোষণা করি, আমরা একই সময়ে ঈশ্বরের প্রশংসা ও উপাসনা করি। আমাদের আরাধনা করার কারণগুলো তখন অন্যদের কাছে সুসমাচার ঘোষণা করার মতই অভিন্ন বিষয় হয়: (১) সদাপ্রভু বিস্ময়কর (গীত ৯৬:৪)। (২) অন্য লোকদের দেবতারা হচ্ছে প্রতিমা। কিন্তু আমাদের সদাপ্রভু আকাশমণ্ডল ও পৃথিবী নির্মাণ করেছে (গীত ৯৬:৫)। (৩) সদাপ্রভু হচ্ছেন রাজা। সমগ্র পৃথিবী তাঁর নিয়ন্ত্রণাধীন (গীত ৯৬:১০)। (৪) সদাপ্রভু শীঘ্র আসছেন। তিনি পৃথিবীর প্রত্যেকের বিচার করবেন (গীত ৯৬:১৩)। আমরা এই কারণগুলো নিয়ে সুসমাচার সহভাগ করি যেন তারা আমাদের সঙ্গে ঈশ্বরের আরাধনায় যোগ দিতে পারে (গীত ৯৬:১১- ১৩)।

এটা জানার মাধ্যমে উপাসনা শুরু হয় যে, সদাপ্রভু হলেন সেই যিনি আমাদের সৃষ্টি করেছেন। সদাপ্রভু হলেন আমাদের রাজা এবং আমাদের বিচারক (গীত ৯৬:৫, ১০, ১৩)। যখন আমরা ঈশ্বরের উপাসনা করি, তখন আমরা তাঁর অতীত কীর্তিও স্মরণ করি। আমরা আমাদের জন্য ঈশ্বরের কাজ উদ্যাপন করি। যখন আমরা তাঁর ভবিষ্যতের কাজ নিয়ে অগ্রিম চিন্তা করি, তখন আমরা আশায় পূর্ণ হই। তিনি পৃথিবীর বিচার করবেন এবং জীবন নবায়ন করবেন।

বিচারক হিসেবে ঈশ্বরের কাজ কি? ঈশ্বর সেই পৃথিবীর জন্য শান্তি বয়ে আনবেন, যে-পৃথিবী এখন দুঃখ-দুর্দশা ও যন্ত্রণায় পরিপূর্ণ। আমাদের জীবনের সেই বিষয়গুলো ঈশ্বর সংশোধন করবেন যা এখন ঠিক নেই। সে কারণে, বিচারক হিসেবে ঈশ্বরের কাজ সমগ্র পৃথিবীকে আনন্দে পরিপূর্ণ করেছে (গীত ৯৬:১০- ১৩; ৯৮:৪-৯)। সদাপ্রভু যেহেতু ন্যায্য ও ধর্মময় বিচারকর্তা, সেহেতু তাঁর লোকেরা তাদের সকল ধর্মশীলতার মাধ্যমে তাঁর আরাধনা করতে চায় (গীত ৯৬:৯)। উপাসনা বা আরাধনা হচ্ছে আনন্দের ও আস্থার বিষয় (গীত ৯৬:১, ২, ১১-১৩)। উপাসনা বা আরাধনা হচ্ছে ঈশ্বরের জন্য সম্মানের বিষয় (গীত ৯৬:৪, ৯)।

গীত ৯৬ অধ্যায় প্রত্যেককে ঈশ্বরের, অর্থাৎ বিচারকর্তার, উপাসনা করতে আহ্বান করে। এই একই ঘোষণা হচ্ছে প্রকাশিত ১৪:৬-১২ পদে বর্ণীত দূতত্রয়ের বার্তার অংশ। গীত ৯৬ অধ্যায় বিভিন্ন উপায়ে এই শেষকালিন বার্তা ঘোষণা করছে: সেই ঈশ্বরের প্রশংসা কর, যিনি তোমাকে সৃষ্টি করেছেন! তিনি আপনার ত্রাণকর্তা ও বিচারকর্তা।