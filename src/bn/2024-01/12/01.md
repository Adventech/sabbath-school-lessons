---
title: 'আমি সদাপ্রভুর উদ্দেশ্যে গান করিব'
date: 16/03/2024
---

### শাস্ত্রপাঠ
গীত ১৩৪; ৩৩:৩; ১৫; ৯৬; ৪০:৬-৮; ৫০:৭-২৩; ৫১:১৬-১৯।

> <p>মুখস্থপদ</p>
> “আমি যাবজ্জীবন সদাপ্রভুর উদ্দেশে গান করিব; আমি যতকাল বাঁচিয়া থাকি, আমার ঈশ্বরের প্রশংসা গান করিব” (গীত ১০৪:৩৩)।

যেমনিভাবে আমরা তাঁর দয়ার অভিজ্ঞতা লাভ করি, ঈশ্বরের বিষয়ে আমাদের জ্ঞান বৃদ্ধিপ্রাপ্ত হয়। যেমনিভাবে আমরা খ্রীষ্টিয়ান হিসেবে বৃদ্ধিপ্রাপ্ত হই, আমাদের অন্তঃকরণ তাঁর অসংখ্য আশীর্বাদের জন্য তাঁর প্রতি কৃতজ্ঞতায় পূর্ণ হয়। আমরা প্রশ্ন করব: “আমি সদাপ্রভু হইতে যে সকল মঙ্গল পাইয়াছি, তাহার পরিবর্তে তাঁহাকে কি ফিরাইয়া দিব?” (গীত ১১৬:১২)। উত্তর হল: আমরা নিজেদেরকে সম্পূর্ণরূপে ঈশ্বরের হাতে সমর্পণ করব এবং বিশ্বাস নিয়ে তাঁর জন্য জীবন যাপন করব।

গীতসংহিতা পুস্তকে, ইস্রায়েল সন্তানেরা একটি জাতির কিংবা একটি দেশের প্রজা অপেক্ষা অধিক কিছু। ইস্রায়েল সন্তানেরা একটি বিশাল জনতা যারা ঈশ্বরের উপাসনায় একত্রে মিলিত হয় (গীত ২২:২২, ২৫; ৩৫:১৮)। ইস্রায়েল সন্তানদের সম্মিলন আমাদের দেখায় যে, ঈশ্বর চেয়েছেন তাঁর লোকেরা তাঁর প্রশংসায় মিলিত হোক। ঈশ্বর আরও চান যে, পৃথিবীতে তাঁর অন্য লোকেরাও ইস্রায়েল সন্তানদের সঙ্গে যুক্ত হোক। সুতরাং, সদাপ্রভু তাঁর সন্তানদেরকে অন্য লোকদের উদ্দেশ্যে তাঁর দয়ার সুসমাচার প্রচার করতে বলছেন। তাহলে, অধিক লোক ঈশ্বরের আরাধনায় আসবে।

প্রশংসা হচ্ছে একটি মণ্ডলী হিসেবে আমাদের উপাসনার বা আরাধনার অংশ। আমাদের ব্যক্তিগত প্রার্থনার ও প্রশংসার দ্বারা মণ্ডলীতে গিয়ে আমাদের সমবেত উপাসনার শূন্যস্থানটি কিংবা অভাবটি কখনও পূর্ণ হয় না। ব্যক্তিগত উপাসনা আমাদের সববেত উপাসনাকে শক্তিমন্ত করে (গীত ২২:২২, ২৫)। যখন আমরা একটি মণ্ডলী হিসেবে সমবেতভাবে উপাসনা করি, তখন আমাদের ব্যক্তিগত ও পারিবারিক উপাসনাও শক্তিমন্ত হয়। যে লোকেরা ঈশ্বরের উপাসনার জন্য একত্রে মিলিত হয়, তাদেরকে ‘সরল লোক’ নামে আখ্যা দেওয়া হয়েছে (গীত ১১১:১)। তারা ঈশ্বরকে জানে (গীত ৩৬:১০) এবং ঈশ্বর তাদেরকে জানেন (গীত ৩৭:১৮)। ঈশ্বরকে ঘিরে তাদের অভিজ্ঞতা তাদের জীবনের প্রতিটি অংশকে পরিপূর্ণ করে।