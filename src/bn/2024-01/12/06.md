---
title: সদাপ্রভু আসলে কি চান?
date: 21/03/2024
---

`গীত ৪০:৬-৮; ৫০:৭-২৩; ৫১:১৬-১৯ পদ পড়ুন। এই কবিতাগুলো কি গুরুত্বপূর্ণ প্রসঙ্গ সম্পর্কে বলছে? ঈশ্বর তাঁর ব্যবস্থার মাধ্যমে তাঁর লোকদেরকে তাঁর জন্য দান ও উপহার আনতে বলছেন (যাত্রা ২০:২৪)। ঈশ্বর বিভিন্ন সময়ের এই সকল দানের মাধ্যমে সন্তুষ্ট হন না কেন? ঈশ্বর তাঁর লোকদের কাছে আসলে কি চান?`

গীতসংহিতা পুস্তকের কবিরা চান ঈশ্বরের লোকেরা কারণ বুঝুক যে, ঈশ্বর কেন কখনও কখনও তাদের উপাসনায় অসন্তুষ্ট হন। মানুষের পাপ তাদেরকে ঈশ্বর হতে আলাদা করে। অর্থাৎ, তাদের উপাসনা মেকি। ঈশ্বর মেকি উপাসনা ঘৃণা করেন।

ঈশ্বর তাঁর লোকদের উপহার কিংবা হোমবলির জন্য তাদের প্রতি ক্রোধান্বিত হন না। তিনি তাদের ভ্রষ্ট আচরণ ও তাদের পাপের জন্য মনক্ষুণ্ন হন। ঈশ্বরের লোকেরা তাদের জীবনের ধর্মশীলতায় সৎ নয় (গীত ৫০:৮, ১৭-২১)। গীতসংহিতা পুস্তক দান ও উপহার এবং আরাধনার বিরুদ্ধে প্রচার করছে না। গীতসংহিতা পুস্তক অন্তঃসারশূন্য দান এবং অন্তসারশুন্য আরাধনার বিরুদ্ধে প্রচার করছে। মানুষের আরাধনা অন্তঃসারশূন্য ও মেকি, কারণ তাদের জীবন পাপে পরিপূর্ণ।

আমাদের আচরণ যখন আমাদের উপাসনা বা আরাধনা কিংবা বিশ্বাসের সঙ্গে না মেলে, তখন আমরা অনর্থক ঈশ্বরের আরাধনা করি। তখন আমরা ঈশ্বরের আরাধনার জন্য যাকিছু করি, সে বিষয়গুলো ঈশ্বরের সঙ্গে আমাদের সম্পর্ক অপেক্ষা অধিক গুরুত্ব পায়। অন্তর থেকে ঈশ্বরের ঘনিষ্ঠতা লাভ করা অপেক্ষা তখন আমরা বরং আমাদের উপহারের প্রতি অধিক গুরুত্ব দেই। কিন্তু আমাদের অন্তঃকরণ যখন ঈশ্বর হতে অনেক দূরে, তখন আমাদের আনা উপহার ও হোমবলির কোনো মানে হয় না।

`যোহন ৪:২৩, ২৪ পদ পড়ুন। এই পদগুলোয় যীশু কি বলছেন? আমাদের গীতগুলো অদ্য যে বিষয়গুলোর বিরুদ্ধে সতর্ক করছে, সেগুলোর সঙ্গে তাঁর কথাগুলো কীভাবে খাপ খায়?`

হোমবলি ও উপহার যথেষ্ট নয়। আমাদের যে আত্মাগুলো পাপের জন্য অনুতপ্ত নয় কিংবা বিশ্বাসে পরিপূর্ণ নয়, সেই আত্মাগুলোর আনা উপহারের কি দাম থাকতে পারে? ঈশ্বরের লোকেরা যখন তাদের পাপ স্বীকার করেছে, তখন তাদের উপহার তাঁকে সন্তুষ্ট করেছে। তখন তিনি তাদের উপহারগুলো পবিত্র উপহার বলে গ্রহণ করেছেন (গীত ৫১:১৯; আরও পড়ুন, গীত ৫০:১৪)। যীশু যিশাইয় পুস্তক থেকে একটি উদ্ধৃতি চয়ন করছেন: “এই লোকেরা ওষ্ঠাধরে আমার সমাদর করে, কিন্তু ইহাদের অন্তঃকরণ আমা হইতে দূরে থাকে” (মথি ১৫:৮)। কবিরা যে সমস্যাগুলো দেখেছেন, সেগুলো ছিল যীশুর সময়ে এই পৃথিবীতে দেখা, নেতাদের সহ, কিছু লোকের ক্ষেত্রেও অভিন্ন (বা এক)।

`আমাদের পরিত্রাণের জন্য সত্য জানাই যথেষ্ট নয় কেন?`