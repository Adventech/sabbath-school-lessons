---
title: 'অতিরিক্ত আলোচনা'
date: 22/03/2024
---

“ঈশ্বর যদিও হস্ত নির্মিত ধর্মধামে বাস করেন না, তথাপি তিনি তাঁর উপস্থিতি দ্বারা তাঁর লোকদের উপস্থিতির প্রতি শ্রদ্ধা প্রদর্শন করেন। তিনি প্রতিজ্ঞা করেছেন যে যখন তাঁর অন্বেষণে সমবেত হয়, তাদের পাপ উপলব্ধি করার জন্য এবং একে অন্যের জন্য প্রার্থনা করার জন্য তখন তিনি তাঁর আত্মা দ্বারা তাদের সঙ্গে সাক্ষাৎ করেন। কিন্তু তার আরাধনা করার জন্য সমবেত হয়ে থাকেন, তাদের উচিত, সমস্ত মন্দতা দূর করে দেয়া।

“যদি তারা আত্মায় ও সত্যে এবং পবিত্র শোভায় তাঁর আরাধনা না করে, তাদের সমবেত হবার কোন অর্থই হবে না। ঐ লোকদের সম্পর্কে সদাপ্রভু বলেন, ‘এই লোকেরা ওষ্ঠাধরে আমার সমাদর করে, কিন্তু তাদের অন্তঃকরণ আমা হতে দূরে থাকে’ (মথি ১৩:৮-৯)। যারা ঈশ্বরের আরাধনা করে, তারা ‘আত্মায় ও সত্যে পিতার ভজনা করিবে; কারণ বাস্তবিক পিতা এরূপ ভজনাকারীদেরই অন্বেষণ করেন’ (যোহন ৪:২৩)।” -ঈলেন জি হোয়াইট, ভাববাদিগণের এবং রাজগণের কাহিনী, পৃষ্ঠা: ৩৭।

**আলোচ্য প্রশ্নাবলী**:

`যখন আমরা তাঁর উপাসনা করতে আসি, তখন আমরা তাঁকে কোন্ শ্রেষ্ঠ উপহারটি দিতে পারি? উত্তরের জন্য গীত ৪০:৬-১০ এবং রোমীয় ১২:১, ২ পদ পড়ুন।`

`সমবেত উপাসনা ও ব্যক্তিগত উপাসনা পরস্পর কতটা সম্পর্কযুক্ত? আমাদের কেন উভয়ই দরকার আছে? আমাদের উপাসনার অভিজ্ঞতাকে ও বিশ্বাসকে বৃদ্ধি ও মজবুত করার জন্য উভয় ধরণের উপাসনা কতটা জরুরী?`

`অনেকে মনে করে যে, উপাসনায় কেবল প্রার্থনা, গান এবং বাইবেল ও অন্যান্য ধর্মীয় পুস্তক পাঠ করাটাই অন্তর্ভুক্ত। উপাসনার জন্য এগুলো অত্যন্ত গুরুত্বপূর্ণ। একই সঙ্গে, উপাসনার এই দুটি ধরণের মধ্যে উপাসনা সীমাবদ্ধ নয় কেন? উপাসনায় আর কি কি বিষয় অন্তর্ভুক্ত? কিছু উদাহরণ দিন।`

`ঈলেন জি হোয়াইট লিখেছেন: “যখন আমরা উপাসনা করি এবং তাঁর কাজ করি, তখন আমাদের আনন্দিত থাকতে হবে।” -স্টেপ্স টু খ্রাইস্ট, পৃষ্ঠা: ১০৩। সদাপ্রভুর আরাধনাকে আনন্দঘন করে তোলার জন্য আমরা কি করতে পারি?`