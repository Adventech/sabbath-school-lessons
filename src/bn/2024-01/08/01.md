---
title: 'যেভাবে ধার্মিক হতে পারি'
date: 17/02/2024
---

### শাস্ত্রপাঠ
গীত ১১৯:১-১৬; ৯০; ৮১:৭, ৮; ১৪১; ১:১-৩।

> <p>মুখস্থপদ</p>
> “এইরূপে আমাদের দিন গণনা করিতে শিক্ষা দেও, যেন আমরা প্রজ্ঞার চিত্ত লাভ করি” (গীত ৯০:১২)।

যেমনিভাবে আমরা গত সপ্তায় দেখেছি, ঈশ্বর তাঁর দয়ার গুণে আমাদের ক্ষমা করতে পারেন। ঈশ্বর তাঁর দয়ার গুণে আমাদের নতুন হৃদয় দিতে পারেন এবং আমাদের ধার্মিক করতে পারেন।

বাইবেল আমাদেরকে ধর্মময় জীবন যাপন করার শিক্ষা দেয় (গীত ১১৯:৯)। এই শিক্ষার মধ্যে ঈশ্বরের ব্যবস্থার বাধ্য থাকার ব্যাপারটি রয়েছে। যখন আমরা ঈশ্বরের ব্যবস্থা পালন করি, তখন আমরা তাঁর সঙ্গে একটি নিবিড় সাহচর্যে বাস করতে পারব। তখন ঈশ্বর আমাদের জীবন আশীর্বাদে পূর্ণ করবেন (গীত ১১৯:১, ২; ১২৮)। এই প্রতিজ্ঞা হল সুসমাচার।

ঈশ্বর যে আমাদের আশীর্বাদ করার প্রতিজ্ঞা করছেন, তার মানে কি এই যে, খ্রীষ্টিয়ান হিসেবে আমাদের জীবন এখন সহজ হবে? নিঃসন্দেহে, না। পাপ শক্তিশালী (গীত ১৪:২-৪)। আমরা যদি সচেতন না হই, তাহলে পাপ আমাদেরকে ঈশ্বরের নিকট থেকে বিচ্ছিন্ন করতে পারে। ঈশ্বর আমাদের পরীক্ষা দিচ্ছেন। আমাদের পরীক্ষা করার জন্য কিংবা আমাদেরকে পাপে প্রলুব্ধ করার জন্য তিনি শতায়নকে অনুমোদনও দেন। কেন? ঈশ্বর চান আমরা যেন দেখাই যে, আমাদের অন্তঃকরণে কি আছে। ঈশ্বরের সন্তানেরা যদি তাঁর বাধ্য থাকে, তবে ঈশ্বর তাদের বিশ্বাসকে শক্তিমন্ত করবেন। ঈশ্বরের প্রতি তাদের বিশ্বাস বৃদ্ধি পাবে। আমাদের কাছে পরীক্ষা ও সঙ্কট আসবে। ঈশ্বর এ সকল ঘণ্টার অনুমোদান দেবেন, যেন আমরা ধার্মিক হওয়া শিক্ষা করতে পারি। আমাদের অবশ্যই প্রার্থনা করতে হবে এবং ঈশ্বরের কাছে সাহায্য চাইতে হবে যেন আমরা জানতে পারি যে, আমাদের জীবন কতটা সংক্ষিপ্ত। তাহলে আমরা প্রজ্ঞায় বৃদ্ধি লাভ করব (গীত ৯০:১২)। যখন আমরা এই প্রার্থনা করি, তখন আমরা ঈশ্বরকে দেখাই যে, আমরা বিশ্বাসে বাস করতে চাই এবং তাঁর উপর চিরদিন আস্থা রাখতে চাই।