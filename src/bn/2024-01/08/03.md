---
title: শিক্ষা দেয় যে, আমাদের জীবন কতটা সংক্ষিপ্ত
date: 19/02/2024
---

ঈশ্বরের তুলনায় আমাদের আয়ুষ্কাল কত? উত্তরের জন্য গীত ৯০; ১০২:১১ ও ১০৩:১৪-১৬ পদ পড়ুন।

অনন্তজীবী ঈশ্বরের তুলনায় মানবজীবন খুবই সংক্ষিপ্ত। ঈশ্বরের দৃষ্টিতে, ১০০০ বছর হচ্ছে এক রাতের তিন কিংবা চার ঘণ্টার সমান (গীত ৯০:৪)। ঈশ্বরের তুলনায়, আমাদের জীবন দীর্ঘস্থায়ী নয় (গীত ৯০:১০)। সব থেকে বলবান ব্যক্তি হচ্ছে সব থেকে দুর্বল একটি উদ্ভিদের সমতুল্য (গীত ৯০:৫, ৬; ১০৩:১৫, ১৬)। আমাদের সংক্ষিপ্ত জীবন কঠোর পরিশ্রম ও দুঃখ-ব্যথায় পরিপূর্ণ (গীত ৯০:১০)। মানুষ যখন চিন্তা করে যে, জীবন অতি সংক্ষিপ্ত, তখন অনেকে ব্যথিত হয়। তারা ভেবে হতাশ হয় যে, তারা যখন মারা যাবে, তখন তাদের প্রাণ তাদেরকে ছেড়ে যাবে।

গীত ৯০ অধ্যায় আমাদের দেখায় যে, আমাদের এই সংক্ষিপ্ত জীবনে, ঈশ্বর আমাদের সবার প্রতি যত্নশীল। সদাপ্রভু হলেন তাঁর লোকদের জন্য আশ্রয়স্থল (গীত ৯০:১, ২)। আমাদের আশ্রয় হিসেবে, তাঁর লোকদের দুঃসময়ে সদাপ্রভু হলেন একটি নিরাপদ স্থান।

গীত ৯০ অধ্যায় আমাদের আরও শিক্ষা দেয় যে, ঈশ্বর পাপের প্রতি ক্রোধান্বিত। কবি বলেন: “তোমার কোপের বল কে বুঝে? তোমার ভয়াবহতার অনুরূপ ক্রোধ কে বুঝে?” (গীত ৯০:১১)। তাঁর ক্রোধ (কোপ) কেউ বুঝতে পারে না। কারণ হল- ঈশ্বর তাঁর ক্রোধ নিবৃত রাখেন এবং আমাদেরকে তাঁর দয়া দেখান। অর্থাৎ, আমাদের আশা আছে। পাপের জন্য অনুতপ্ত হতে ঈশ্বর আমাদের অনেক সুযোগ দিয়ে থাকেন। আমরা তাঁর কাছে আসতে পারি এবং ধার্মিক হবার জন্য প্রজ্ঞা চাইতে পারি।

বাইবেলে প্রজ্ঞা বলতে কেবল জ্ঞান থাকা কিংবা চটপটে হওয়া অপেক্ষা অধিক কিছু বোঝায়। প্রজ্ঞা হচ্ছে ঈশ্বরের জন্য সম্মান। আমাদের কি ধরণের জ্ঞান দরকার? আমাদের এটা জানার জ্ঞান দরকার যে, আমাদের জীবন খুবই সংক্ষিপ্ত। আমরা যে কয়েকটি বছর বাঁচব তা খুবই অল্প। যখন আমরা বাইবেলের এই সত্য বুঝি, তখন আমরা জ্ঞানী হব। প্রজ্ঞা আমাদেরকে বিশ্বাস ও বাধ্যতা শিক্ষা দেবে। যখন আমরা আমাদের পাপ স্বীকার করি এবং পাপ করা বন্ধ করি, কেবল তখন আমরা এই প্রজ্ঞা লাভ করতে পারি (গীত ৯০:৮, ১২)। তখন আমরা ঈশ্বরের ক্ষমার, প্রেমের ও দয়ার দান অবশ্যই গ্রহণ করব (গীত ৯০:১৩, ১৪)।

আমাদের সমস্যা হল, আমরা পাপী। পাপ এই পৃথিবীকে আক্রান্ত করেছে এবং বহু প্রাণ বিনষ্ট করেছে। তাঁর সৃষ্টিকার্যের যেদিকে আমরা তাকাই, এবং যে ব্যক্তির প্রতি দৃষ্টি দেই, সর্বত্র আমরা পাপের কুৎসিত পরিবর্তন দেখতে পাই। যীশুকে ধন্যবাদ, কারণ পাপের সমস্যা থেকে রক্ষা পাবার একটি উপায় তিনি আমাদের করে দিয়েছেন (যোহন ১:২৯; ৩:১৪-২১)। যীশু ছাড়া, আমাদের কোনো আশা নেই।

`হ্যাঁ, আমাদের জীবন খুবই সংক্ষিপ্ত। কিন্তু যীশুতে আমাদের কি আশা রয়েছে (যোহন ৩:১৬)? তাঁকে ছাড়া আমাদের কি আশা রয়েছে?`