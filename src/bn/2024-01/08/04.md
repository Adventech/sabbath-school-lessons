---
title: সদাপ্রভুর পরীক্ষা
date: 20/02/2024
---

`গীত ৮১:৭, ৮; ৯৫:৭-১১; ও ১০৫:১৭-২২ পদ পড়ুন। আমাদেরকে ঈশ্বর প্রদত্ত পরীক্ষার ব্যাপারে এই পদগুলো আমাদের কি শিক্ষা দেয়?`

মরীবা হচ্ছে সেই স্থান যেখানে ইস্রায়েল সন্তানেরা ঈশ্বরের একটি পরীক্ষা নিয়েছিল। অভাব পূরণের ব্যাপারে ঈশ্বরের প্রতিজ্ঞায় ইস্রায়েল সন্তানেরা আস্থা রাখতে পারেনি (যাত্রা ১৭:১-৭; গীত ৯৫:৮, ৯)। গীত ৮১ অধ্যায়ে, মরীবার ঘটনার প্রতি নতুনভাবে দৃষ্টি দিন। যে কবি গীত ৮১ অধ্যায় লিখেছেন, তিনি বলছেন যে, ঈশ্বর ইস্রায়েল সন্তানদের কাছে মরীবায় একটি পরীক্ষা দিলেন (৮১:৭)। ইস্রায়েল সন্তানেরা যখন ঈশ্বরের অবাধ্য হল এবং তাঁর উপর আস্থা হারালো (গীত ৮১:১১), তখন লোকেরা ঈশ্বরের পরীক্ষায় অকৃতকার্য হল।

গীত ৮১ অধ্যায় মরীবার বিষয়ে আমাদের দুটি গুরুত্বপূর্ণ শিক্ষা দিয়ে থাকে। প্রথমে, ঈশ্বরের সন্তানেরা যেন তাদের পিতৃপুরুষদের মত অতীতের ভুল না করে। ঈশ্বরের লোকদেরকে অবশ্যই ঈশ্বরের উপর আস্থা রাখতে হবে এবং তাঁর বাধ্য থাকতে হবে (গীত ৮১:১৩)। দ্বিতীয়ত, তাদেরকে দেওয়া পরীক্ষায় অকৃতকার্য হবার পর, ঈশ্বর তাদেরকে রক্ষা করলেন (গীত ৮১:৭)। অতীতে ঈশ্বরের প্রদর্শিত পরিত্রাণকারী দয়া আমাদের আশা দেয় যে, ঈশ্বর আমাদেরকে ভবিষ্যতে আশা দেখাবেন।

গীত ১০৫ অধ্যায় আমাদের দেখায় যে, ঈশ্বর সঙ্কটকালকে একটি পরীক্ষা হিসেবে ব্যবহার করেন। যোষেফকে তার অন্তর থেকে ঈশ্বরের প্রতিজ্ঞার বিষয়ে সকল সন্দেহ দূর করার জন্য ঈশ্বর যোষেফকে একটি পরীক্ষা দিয়েছিলেন। পরীক্ষাটি ঈশ্বরের প্রতি যোফেষের বিশ্বাস সবল করতে সাহায্য করেছিল। যোষেফ ঈশ্বরের পরিচালনায় আস্থা রাখা শিক্ষা করেছিলেন (আদি ৩৭:৫-১০; গীত ১০৫:১৯)।

আমরা বুঝি, ঈশ্বর কেন আমাদের পরীক্ষা দেন। কিন্তু ঈশ্বর কেন আমাদের শাস্তি দেন? ঈশ্বর যখন তাঁর লোকদের শাস্তি দেন, তিনি চান তারা যেন তাদের ভুলভ্রান্তি থেকে শিক্ষা নেয়। তিনি চান তারা যেন সবল হয় এবং তাঁর আশীর্বাদ লাভের জন্য প্রস্তুত হয়। সে কারণে, ঈশ্বর যোষেফের জীবনে এতসব কঠিন অভিজ্ঞতার অনুমোদন দিয়েছিলেন (গীত ১০৫:২০-২২)। কিন্তু, আমাদের পরীক্ষাগুলো থেকে আমাদের অবশ্যই শিক্ষা গ্রহণ করতে হবে। যদি আমরা ঈশ্বরের দেওয়া শিক্ষাগুলো উপেক্ষা করি, আমাদের হৃদয় কঠিন ও অনমনীয় হবে।

“ঈশ্বর চেয়েছিলেন যে, তাঁর সন্তানেরা তৎক্ষণাৎ এবং কোন প্রশ্ন ছাড়াই তাঁর ব্যবস্থার প্রতি বাধ্য হবে। কিন্তু লোকেরা ছিল নিদ্রিত। শয়তানের মিথ্যাচার তাদেরকে সত্য থেকে দূরে রেখেছিল। ঈশ্বরের ব্যবস্থার প্রতি বাধ্য না হবার জন্য শয়তান তাদেরকে যুক্তি দেখিয়েছিল। শয়তান মিথ্যাচার করে এবং লোকদের জ্ঞানের বিভ্রান্তি জন্মায়। এদন উদ্যানে শয়তান হবাকে ঠকানোর জন্য একই মিথ্যা ব্যবহার করেছিল। ‘মরিবে না’ (আদি ৩:৪)। যখন আমরা ঈশ্বরের অবাধ্য হই, তখন আমরা আমাদের হৃদয় কঠিন করি। লোকদেরকে আমরা পাপের দিকে নিয়ে যাই। প্রথমে, আমাদের পাপ তাদের কাছে খারাপ দেখায়। কিন্তু কিছুকাল পর, আমাদের চোখ পাপ দেখতে পায় না, কারণ আমাদের চোখ তখন অত্যাধিক পাপের সঙ্গে অভ্যস্ত হয়ে যায়। তখন তারা প্রশ্ন করে যে, পাপগুলো কি সত্যিই পাপ। তখন তারা একই পাপ করা শুরু করে।” -ঈলেন জি হোয়াইট, টেস্টিমনিস ফর দ্যা চার্চ, খণ্ড: ৪, পৃষ্ঠা: ১৪৬।