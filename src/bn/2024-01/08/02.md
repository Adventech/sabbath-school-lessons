---
title: ঈশ্বরের শিক্ষামালার একটি নিবিড় অধ্যয়ন
date: 18/02/2024
---

`কীভাবে আমরা ঈশ্বরের ব্যবস্থা পালন করি? ঈশ্বরের ব্যবস্থা পালন করে আমরা কি আশীর্বাদ পেতে পারি? উত্তরের জন্য গীত ১১৯:১-১৬ ও ১৬১-১৬৮ পদ পড়ুন।`

বিশ্বাসের একটি জীবন কি? বিশ্বাসের একটি জীবন হল, আমাদের বাকী জীবন ঈশ্বরের সঙ্গে একটি যাত্রার সমতুল্য। এই যাত্রাকালে আমরা ঈশ্বরের ব্যবস্থা পালন করব (গীত ১১৯:১)। তাঁর প্রেম হচ্ছে সেই আলোর তুল্য যা তাঁর সঙ্গে আমাদের যাত্রাকালে আমাদের উপরে প্রজ্জ্বলিত হয় (গীত ৮৯:১৫)। আমরা তাঁর সেবা করার প্রতিজ্ঞা করি এবং আমাদের সর্বান্তঃকরণে ঈশ্বরের বাধ্য থাকার প্রতিজ্ঞা করি (গীত ১১৯:১, ২, ১০)।

যখন আমরা ঈশ্বরের শিক্ষামালা অনুসরণ করি, তখন আমরা পবিত্র জীবন যাপন করব (গীত ১১৯:১)। আমাদের জীবন হবে ঈশ্বরের প্রতি একটি সিদ্ধ যজ্ঞবলির সমতুল্য (যাত্রা ১২:৫)। আমরা ‘জীবন্ত’ বলি স্বরূপ হব (রোমীয় ১২:১)। আমরা পাপ ঘৃণা করব। পাপ হৃদয় নোংরা করে। ঈশ্বরের প্রেম আমাদের পরিষ্কার করে। যখন আমরা নিজেদেরকে সম্পূর্ণরূপে ঈশ্বরের হাতে সমর্পণ করি, তখন আমরা সেই সব কাজ করব যা ঈশ্বরকে সন্তুষ্ট করে (গীত ১০২:২, ৬; আরও পড়ুন, ১৮:৩২)।

ঈশ্বরের ব্যবস্থা হচ্ছে একগুচ্ছ আইন-কানুন অপেক্ষা অধিক কিছু। যখন আমরা ঈশ্বরের ব্যবস্থা পালন করি, তখন আমরা বুঝতে পারব যে, কোনটি ঠিক ও কোনটি ভুল, কোনটি ভালো ও কোনটি মন্দ (গীত ১১১:১০; আরও পড়ুন, ১ বংশাবলি ২২:১২)। ঈশ্বরের ব্যবস্থার প্রতি আমাদের বাধ্যতা আমাদের আচারআচরণ অপেক্ষা অধিক কিছু পরিবর্তন করে। ঈশ্বরের ব্যবস্থা আমাদের হৃদয় ও মন পরিবর্তন করে।

ঈশ্বরের ব্যবস্থা জগতের প্রত্যেকের জন্য তাঁর পরিকল্পনা দেখায়। ঈশ্বরের ব্যবস্থা আমাদের দেখায় যে, কীভাবে জ্ঞানী হওয়া যায় এবং কীভাবে স্বাধীনতায় ও শান্তিতে বাস করা যায় (গীত ১১৯:৭-১১, ১৩৩)। গীতসংহিতা ১১৯ অধ্যায়ে, কবি ঈশ্বরের ব্যবস্থা ভালবাসেন, কারণ ব্যবস্থা তাকে শিক্ষা দেয় যে, ঈশ্বর তাঁর প্রতিজ্ঞাগুলো রক্ষা করবেন (গীত ১১৯:৭৭, ১৭৪)।

“যাহারা তোমার ব্যবস্থা ভালবাসে, তাহাদের পরম শান্তিু, তাহাদের উছোট লাগে না” (গীত ১১৯:১৬৫)। বাইবেলে ‘উছোট’ শব্দটি হচ্ছে ঈশ্বরকে ব্যর্থ করার কিংবা পাপের পক্ষে পতিত হবার একটি রূপক। ঈশ্বরের বাক্য, অর্থাৎ বাইবেল, হচ্ছে একটি প্রদীপের তুল্য (গীত ১১৯:১০৫) যা আলোর দ্বারা উজ্জ্বল হয় এবং আমাদেরকে স্বর্গের পথ দেখায়। বাইবেল আমাদেরকে উছোট খাওয়া থেকে কিংবা পাপে পতিত হওয়া থেকে রক্ষা করে (গীত ১১৯:১১০)।

`যীশু কি ভাবে আমাদেরকে তাঁর জীবন দ্বারা দেখান যে, ঈশ্বরের বাক্য অত্যন্ত শক্তিশালী (মথি ৪:১-১১)? কেন আমরা ঈশ্বরের ব্যবস্থার বাধ্য থাকব, এ ব্যাপারে আপনার উত্তর আপনাকে কি বলে?`