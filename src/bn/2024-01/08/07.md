---
title: 'অতিরিক্ত আলোচনা'
date: 23/02/2024
---

“আধুনিক জীবনে বেশিরভাগ লোক প্রজ্ঞা অপেক্ষা সুখের পেছনে অধিক ঘুরে থাকে। ঈশ্বরের প্রজ্ঞা ব্যতিত আমরা কি আমাদের এই জীবনে সুখী হতে পারি? গীতসংহিতা বলে, আমরা পারি না। সুখবর হল এই যে, ঈশ্বর আমাদেরকে প্রজ্ঞার ও সুখের মধ্যে একটি বেছে নিতে বলছেন না। ঈশ্বরের প্রজ্ঞা আমাদের জীবনে সত্যিকারের সুখ আনে।

বাইবেলে, প্রজ্ঞা ও সুখ হচ্ছে কেবল ধারণা অপেক্ষা অধিক কিছু। ওগুলো বাস্তব অভিজ্ঞতা যা ঈশ্বরকে জানা থেকে, ঈশ্বরের প্রশংসা করা থেকে এবং তাঁর উপরে আস্থা রাখা থেকে আসে। গীত ২৫:১৪ পদ বলে, “সদাপ্রভুর গূঢ় মন্ত্রণা তাঁহার ভয়কারীদের অধিকার, তিনি তাহাদিগকে আপন নিয়ম জানাইবেন।”

“আমাদেরকে তাঁর দেওয়া আশীর্বাদের জন্য ঈশ্বরকে ধন্যবাদ দিন। ঈশ্বর আমাদেরকে তাঁর প্রেমের যে সকল প্রমাণ দিয়েছেন, ওগুলো নিয়ে ধ্যান করুন। ঈশ্বরের বহু আশীর্বাদের একটি চিত্র আপনার মাথার মধ্যে আঁকুন। এই চিত্রটি নিয়ে আপনি প্রায়ই চিন্তা করুন: যীশু, মনুষ্যপুত্র, স্বর্গ পরিত্যাগ করলেন। পরে, যীশু একজন মানুষ হলেন, যেন তিনি আমাদেরকে শয়তানের চাতুরি থেকে রক্ষা করতে পারে। যীশু আমাদের হয়ে শয়তানের বিরুদ্ধে যুদ্ধজয় করলেন। স্বর্গীয় ঈশ্বরের কাছে যাবার জন্য যীশু আমাদেরকে একটি উপায় করে দিলেন। যীশু পতিত মানবকে পাপ থেকে উদ্ধারের পথ করে দিলেন। যীশু আবার আমাদের সঙ্গে সংযুক্ত হলেন। আমাদের জীবনের নানাবিধ পরীক্ষায় কৃতকার্য হবার জন্য যীশু আমাদের শক্তি দেন। যীশু হলেন আমাদের ঈশ্বর ও আমাদের ত্রাণকর্তা। তিনি তাঁর ধর্মময় জীবন দ্বারা পোশাকের ন্যায় আমাদের আবৃত করলেন। পরে, যীশু আমাদেরকে তাঁর সঙ্গে তাঁর সিংহাসনে বসার জন্য আমন্ত্রণ জানালেন। ঈশ্বর চান আমরা যেন আমাদের মনের মধ্যে এ সবের একটি চিত্র অংকন করি এবং ওগুলো নিয়ে ধ্যান করি।” -ঈলেন জি হোয়াইট, স্টেপ্স টু খ্রাইস্ট, পৃষ্ঠা: ১১৮।

**আলোচ্য প্রশ্নাবলী**:

`বাইবেল আমাদের অনেক বিষয় শিক্ষা দেয়। বাইবেলের জ্ঞান কীভাবে আমাদের আনন্দ দেয়? যীশু হলেন জীবন্ত বাক্য, অর্থাৎ বাইবেল/শাস্ত্র। যদি আমরা ঈশ্বরের বাক্য সম্পর্কে, অর্থাৎ যীশুর সম্পর্কে, অধিক জানতে চাই, তাহলে আমাদের অবশ্যই কেন যীশুকে আমাদের অন্তরে আসার আমন্ত্রণ জানাতে হবে?`

`ইস্রায়েল সন্তানরা যেভাবে ঈশ্বরের শিক্ষামালা অগ্রাহ্য করেছিল, অদ্য তাঁর লোকেরা যদি তদ্রƒপ করে, তাহলে কি হবে (গীত ৮১; ৯৫)? ঈশ্বর কেন এই ‘আধুনিক’ ইস্রায়েলদের উদ্দেশ্যে এ-কথা বলছেন যে, “আমার বিশ্রামস্থানে প্রবেশ করিবে না” (গীত ৯৫:১১)?`

`কখনও কখনও পাপের জীবন বাধ্যতার ধর্মময় জীবন অপেক্ষা অধিক চাকচিক্যময় ও আনন্দের মনে হয় (গীত ১৪১)। কেন মনে হয়? ঈশ্বরকে ত্যাগ করা বহু লোক সফলতা উপভোগ করছে। তাদের ‘সফলতাকে’ আমরা কীভাবে ব্যাখ্যা করতে পারি?`