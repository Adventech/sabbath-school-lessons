---
title: ধর্মময় জীবন এবং এর অনেক আশীর্বাদ
date: 22/02/2024
---

`যারা ঈশ্বরকে সম্মান করে, তাদের জন্য ঈশ্বর কি আশীর্বাদ রেখেছেন? উত্তরের জন্য গীত ১:১-৩; ১১২:১-৯; ও ১২৮ পদ পড়ুন।`

যারা ঈশ্বরকে সম্মান করে, তাদের জন্য তিনি বহু আশীর্বাদ রেখেছেন। শান্তি হল অন্যতম একটি আশীর্বাদ যা ঈশ্বর দিয়ে থাকেন। গীত ১ অধ্যায় একজন ধার্মিক ব্যক্তিকে একটি গাছের সঙ্গে তুলনা করছেন। গাছটি জলস্রোতের ধারে জন্মায়। গাছটিতে ফুল ধরে। গাছটির পাতা শুকায় না কিংবা মারা যায় না (গীত ১:৩; আরও পড়ুন, যিরমিয় ১৭:৭, ৮ ও যিহিষ্কেল ৪৭:১২)। গাছের রূপকটি আমাদের দেখায় যে, ঈশ্বর হলেন সেই যিনি গাছটিকে আশীর্বাদ করেন। যখন আমরা স্বর্গীয় ধর্মধামে উপবিষ্ঠ ঈশ্বরের প্রতি বিশ্বাস রেখে জীবন যাপন করি, তখন আমরা তাঁর সহিত একটি প্রেমপূর্ণ সম্পর্ক উপভোগ করতে পারব। দুষ্ট লোকেরা ফল ও সবুজ পাতা বিশিষ্ট চমৎকার বৃক্ষের তুল্য নয়। দুষ্ট লোকেরা খড়ের তুল্য যা বাতাসে উড়ে যায়। দুষ্টদের কোন ভবিষ্যৎ আশা নেই। ঈশ্বরের লোকদের অনন্তজীবনের আশা আছে।

গীত ১২৮:২, ৩ পদ সেই সব আশীর্বাদ সম্পর্কে বলে যা আমরা নতুন পৃথিবীতে উপভোগ করব। একই সঙ্গে, আমরা আমাদের নিজস্ব দ্রাক্ষালতার ও ডুমুর বৃক্ষের নিচে বসবো। এই উদ্ভিদগুলো শান্তির রূপক (মীখা ৪:৪)। গীত ১২২ অধ্যায়ে, কবি লোকদের অনুরোধ করছেন যেন তারা যিরূশালেমের শান্তির জন্য ঈশ্বরের আশীর্বাদ প্রার্থনা করে (১২২:৬-৮; ১২৮:৫, ৬)। এই প্রার্থনাটি সেই ত্রাণকর্তার আগমনের প্রত্যাশা প্রদর্শন করে যিনি মন্দের অবসান ঘটাবেন এবং পৃথিবীতে শান্তি আনবেন।

“বাইবেলে উদ্বারপ্রাপ্তগণের উত্তরাধিকারকে ‘একটি দেশে’ বলে অভিহিত করা হয়েছে। ইব্রীয় ১১:১৪-১৬। স্বর্গীয় মেষপালক তাঁর মেষপালকে জীবন জলের দিকে পরিচালিত করেন। জীবন বৃক্ষ প্রত্যেক মাসে তার ফল উৎপন্ন করে, ও এই বৃক্ষের পাতাগুলো জাতিগণের সেবাদানের জন্য। চির প্রবাহমান জলের ঝরণা আছে, যা কাচের ন্যায় স্বচ্ছ এবং যার পাশের দোলায়মান বৃক্ষ সকল ঈশ্বরের উদ্ধারপ্রাপ্তগণের জন্য প্রস্তুত পথসমূহে ছায়া নিক্ষেপ করে। সেখানে সুদূর প্রসারিত সমতল ভূমিগুলো সৌন্দর্য্যে স্ফীত হওয়া পাহাড়ের গা স্পর্শ করে ও ঈশ্বরের পর্বতমালা তাদের উন্নত শিখরগুলোর রক্ষণাবেক্ষণ করে থাকে। ঐ সব শান্তিপূর্ণ সমতল ভূমিতে, ঐ জীবন্ত ঝরণা সকলের তীরে ঈশ্বরের লোকেরা, দীর্ঘ প্রতীক্ষিত তীর্থ যাত্রীগণ ও ভ্রমণকারীগণ, তাদের ঘর খুঁজে পাবেন।” -ঈলেন জি হোয়াইট, মহাসংঘর্ষ, পৃষ্ঠা: ৮৬৩।

নতুন জীবনের এই প্রত্যাশা তখন পূর্ণ হবে যখন যীশু পৃথিবী নতুন করবেন (মথি ২৬:২৯; প্রকাশিত ২১)। তখন ঈশ্বর আমাদেরকে তাঁর প্রতিজ্ঞাত সমস্তকিছু দিবেন।

`ক্রুশ কেন একটি প্রমাণ যে, নতুন পৃথিবী সৃষ্টির ব্যাপারে ঈশ্বর তাঁর প্রতিজ্ঞা রক্ষা করবেন?`