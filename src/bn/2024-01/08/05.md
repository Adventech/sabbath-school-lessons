---
title: আমাদের হৃদয়ে পাপ যেভাবে কাজ করে
date: 21/02/2024
---

গীত ১৪১ অধ্যায়ে কবি কি প্রার্থনা করছেন?

গীত ১৪১ অধ্যায় হচ্ছে প্রতিরক্ষার একটি প্রার্থনা। কবি ঈশ্বরকে অনুরোধ করছেন যেন তিনি তাকে পাপ থেকে রক্ষা করেন। কবি দুষ্ট লোকদের কারণে এবং তাঁর বিরুদ্ধে তাদের চক্রান্তের কারণে বিপদে আছেন (গীত ১৪১:৯, ১০)। কবি তার অন্তরের পাপের কারণেও বিপদে আছেন। কবি বলেন যে, তার অন্তর নিরাপত্তার ব্যাপারে সত্যিই বিপদে আছে। এ কারণ হল, অন্তরে চলমান ভালো ও মন্দের মধ্যকার সংঘর্ষ। মাঝেমাঝে, কবি পাপ করতে চান এবং দুষ্টদের দলে যুক্ত হতে চান।

কবি কি ঈশ্বরের প্রজ্ঞা মেনে নিবেন? অথবা, কবি কি মন্দ লোকদের সঙ্গে একটি পাপের জীবনে যুক্ত হবেন (গীত ১৪১:৪, ৫)? একমাত্র বিষয় যা কবিকে পাপ করা থেকে রক্ষা করতে পারে তাহল- প্রার্থনা করা এবং ঈশ্বরের উপর পূর্ণ আস্থা রাখা (গীত ১৪১:১, ২)। সুতরাং, কবি সাহায্য প্রার্থনা করছেন। কবি যাকিছু বলেন এবং পাপকে যেন ‘না’ বলতে পারেন, সে কারণে কবি ঈশ্বরের কাছে আত্মনিয়ন্ত্রণের সাহায্য প্রার্থনা করছেন (গীত ১৪১:৩, ৪)।

`গীত ১:১ ও ১৪১:৪ পদ পড়ুন। পাপ ও মন্দতার বিষয়ে এই কবিতাগুলো আমাদের কি শিক্ষা দেয়?`

পাপ কীভাবে কা করে, তা গীত ১৪১:৪ পদ আমাদের দেখায়। প্রথমে, পাপ অন্তরে শুরু হয়। পাপ আমাদের দিয়ে খারাপ কাজ করাতে চায়। দ্বিতীয়ত, পাপ আমাদের সক্রিয় করে এবং আমাদের দিয়ে খারাপ কাজ করায়। আমরা প্রথমবার পাপ করার পর, আমরা সাধারণতঃ বারবার পাপ করতেই থাকি। তৃতীয়ত, মন্দকে আমরা আমাদের অন্তরে এমনভাবে ধারণ করি যেন তা ভালো।

একইভাবে, যখন আমরা পাপ করি, তখন যা হয়, সে বিষয়টি আমাদের গীত ১:১ পদ জানায়। পাপ ঈশ্বরের সন্তানদেরকে ঈশ্বরকে অনুসরণ করায় এবং তাঁর আদেশের বাধ্য থাকায় বাঁধাগ্রস্ত করে। পাপ আমাদেরকে সেই মন্দ লোকদের সঙ্গে যুক্ত করে, যারা ঈশ্বরের ব্যবস্থা লঙ্ঘন করে এবং ঈশ্বরকে বিদ্রƒপ করে। ঈশ্বরের ব্যবস্থা আমাদেরকে এই পাপীদের মত আচরণ না করতে নির্দেশ দেয়। সদাপ্রভুর কাছ থেকে দূরে সরিয়ে নেবার সুযোগ আমরা তাদের মোটেও দেব না।

গীতসংহিতা পুস্তক আমাদের দেখায় যে, পাপ থেকে নিরাপদ থাকার জন্য আমাদের একমাত্র পথ হল সদাপ্রভুর উপর নির্ভর করা। সদাপ্রভু আমাদেরকে পাপ থেকে মুক্ত করবেন। গীতসংহিতা পুস্তক আমাদের কথপোকথন নিয়ন্ত্রণ করতে শিক্ষা দেয়। অত্যন্ত সতর্কতার সঙ্গে আমরা আমাদের শব্দ/কথা নির্বাচন করব। আমরা যাদের অনুসরণ করব, সে ব্যাপারেও আমাদের সচেতন হতে হবে। দুষ্ট লোকেরা আমাদের সেই সব পরামর্শ দেবে যা আমাদেরকে ঈশ্বরের কাছ থেকে দূরে নিয়ে যাবে। প্রজ্ঞার জন্য আমাদের অবশ্যই ঈশ্বরের কাছে যেতে হবে, কারণ তিনি ভালো লোক ও খারাপ লোক উভয়ের বিচার করবেন (গীত ১:৪-৬; ১৪১:৮:১০)। সেই সময় পর্যন্ত ঈশ্বরের লোকদের অবশ্যই ধৈর্য ধারণ করতে হবে এবং তাঁর উপর আস্থা রাখতে হবে।