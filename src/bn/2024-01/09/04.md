---
title: যীশু তাঁর প্রতিজ্ঞা চিরকাল রক্ষা করেন
date: 27/02/2024
---

`দায়ূদের সহিত প্রতিজ্ঞাটি কি বিষয়ে? উত্তরের জন্য গীত ৮৯:২৭-৩২, ৩৮-৪৬ এবং ১৩২:১০-১২ পদ পড়ুন।`

ঈশ্বর দায়ূদের কাছে একটি বিশেষ প্রতিজ্ঞা করেন। ঈশ্বর দায়ূদের ভাবী সন্তানদের রক্ষণাবেক্ষণের এবং ইস্রায়েল সন্তানদের চিরতরে আশীর্বাদ করার প্রতিজ্ঞা করেন (১ শমূয়েল ৭:৫-১৬; গীত ৮৯:১-৪, ১৯-৩৭; ১৩২:১২-১৮)। রাজা ঈশ্বরের বাধ্য থাকতে সম্মত হলে, ঈশ্বর তাঁর চিরস্থায়ী প্রতিজ্ঞা রক্ষা করতে রাজী হন। পরিতাপের বিষয় হল, শ্রেষ্ঠ রাজারা ঈশ্বরের প্রতি সর্বদা অনুগত ছিল না। গীত ৮৯ অধ্যায়ে, কবি ব্যথিত, কারণ লোকেরা সেই আশীর্বাদ হারিয়েছে যা ঈশ্বর দায়ূদকে প্রতিজ্ঞা করেছিলেন। ঈশ্বর কি ইস্রায়েলকে চিরতরে ত্যাগ করলেন? নিঃসন্দেহে, না!

হ্যাঁ, ঈশ্বরের ক্রোধ তাঁর লোকদেরকে পাপের বিষয়ে তাঁর উপলব্ধি প্রদর্শন করে (গীত ৩৮:১; ৭৪:১)। কিন্তু ঈশ্বরের ক্রোধ চিরস্থায়ী নয়। লোকেরা যখন তাদের অপরাধ স্বীকার করে, তখন তাঁর অনন্তকালিন প্রেম লোকদের পাপ ক্ষম করে। ঈশ্বর যখন ক্রোধান্বিত হন, তিনি তাঁর লোকদের দেখান যে, তিনি তাদের ব্যাপারে হতাশ। লোকেরা জানতে পারে যে, পাপ দুঃখ-কষ্টের দিকে নিয়ে যায়। তারা বুঝতে পারে যে, পাপ ভয়াবহ (গীত ৮৯:৩৮-৪৬)। তারা জানে যে, ঈশ্বরের ক্রোধ চিরস্থায়ী হবে না (গীত ৮৯:৪৬)। লোকেরা যখন স্মরণ করে যে, ঈশ্বর তাঁর প্রতিজ্ঞা সর্বদা রক্ষা করেন, তখন তারা তাঁর দয়া স্মরণ করে। তখন তাদের অন্তঃকরণ এই আশায় পূর্ণ হয় যে, ঈশ্বর তাদের স্মরণ করছেন (গীত ৮৯:৪৭, ৫০)।

সংক্ষেপে, আমরা ঈশ্বরকে ব্যর্থ করতে পারি। কিন্তু ঈশ্বর কখনও আমাদের ব্যর্থ করেন না। যীশুর মাধ্যমে আমাদেরকে পরিত্রাণ করার ব্যাপারে তাঁর প্রতিজ্ঞায় আমরা আস্থা রাখতে পারি।

যীশু হলেন দায়ূদ-সন্তান ও ত্রাণকর্তা (মথি ১:১; ইব্রীয় ১:৮)। যীশু হলেন “অদৃশ্য ঈশ্বরের প্রতিমূর্তি, সমুদয় সৃষ্টির প্রথমজাত; কেননা তাঁহাতেই সকলই সৃষ্ট হইয়াছে” (কলসীয় ১:১৫)। কলসীয় ১:১৫ পদ আমাদেরকে গীত ৮৯:২৭ পদ স্মরণ করতে সাহায্য করে, যেটি বলছে: “আবার আমি তাহাকে ‘প্রথমজাত’ করিব, পৃথিবীর রাজগণ হইতে সর্বোচ্চ করিয়া নিযুক্ত করিব।”

গীত ৮৯:২৭ পদে ‘প্রথমজাত’ কে? কবি কি রাজা দায়ূদের বিষয় বলছেন? না, কারণ দায়ূদ ছিলেন পিতামাতার অষ্টম পুত্র, প্রথম নন (১ শমূয়েল ১৬:১০, ১১)। ‘প্রথমজাত’ কথাটি যীশুর বিষয় বলছে। কথাটি আমাদের দেখাচ্ছে যে, ঈশ্বর যীশুকে বিশেষ সম্মান দিলেন (কলসীয় ১:১৬, ২০-২২)। যখন যীশু মৃত্যু থেকে পুনরুত্থিত হন, ঈশ্বর যীশুকে সমগ্র পৃথিবীর মহাপরাক্রমী রাজা করেন (প্রেরিত ২:৩০, ৩১)।

`কলসীয় ১:১৬, ২০-২২ পদ পড়ুন। এই পদগুলি যীশুর বিষয় আমাদের কি শিক্ষা দেয়? তিনি কে ছিলেন? তিনি আমাদের জন্য কি করলেন?`