---
title: 'যিনি সদাপ্রভুর নামে আসছেন'
date: 24/02/2024
---

### শাস্ত্রপাঠ
গীত ২৩; ২২; ৮৯:২৭-৩২; ২; ১১০:৪-৭; ইব্রীয় ৭:২০-২৮।

> <p>মুখস্থপদ</p>
> “গাঁথকেরা যে প্রস্তর অগ্রাহ্য করিয়াছে, তাহা কোণের প্রধান প্রস্তর হইয়া উঠিল। ইহা সদাপ্রভু হইতেই হইয়াছে, ইহা আমাদের দৃষ্টিতে অদ্ভুত” (গীত ১১৮:২২, ২৩)।

গীতসংহিতা পুস্তক আমাদেরকে যীশুর বিষয় এবং ঈশ্বরের জন্য তাঁর কাজের বিষয় বলে। আমাদের পরিত্রাণের জন্য যীশু যা কিছু করেছন, তার প্রায় সবই আমরা গীতসংহিতা পুস্তকে পড়েছি। গীতসংহিতা পুস্তক যীশুর বিষয় কোন্ প্রসঙ্গগুলো তুলে ধরেছে? গীতসংহিতা পুস্তক আমাদের শিক্ষা দেয় যে, (১) যীশু হলেন ঈশ্বর। (২) যীশু হলেন ঈশ্বরের পুত্রও। (৩) যীশু উত্তম মেষপালক। (৪) তাঁর একজন শিষ্য তাঁকে শত্রুদের হাতে তুলে দেবে। (৫) যীশু বাধ্য থাকবেন। (৬) যীশুর অস্থি ভগ্ন হবে না। (৭) যীশু মারা যাবেন। (৮) যীশু মৃত্যু থেকে উঠবেন। (৯) তিনি স্বর্গে যাবেন। (১০) তিনি আমাদের সহায় হবেন। (১১) তিনি হলেন রাজা। যীশু এই পৃথিবীতে আসার বহু শতক পূর্বে কবিরা গীতসংহিতা পুস্তকে এই বিষয়গুলো অগ্রিম লিখেছিলেন।

যীশু ইম্মায়ূর পথে তাঁর শিষ্যদের সঙ্গে গীতসংহিতা পুস্তক নিয়ে কথা বলেন (লূক ২৪:৪৪)। এবার আমরা বুঝতে পারছি যে, যীশু কেন ওটা করলেন। যীশু চেয়েছিলেন যে, গীতসংহিতা পুস্তকের প্রমাণ দেখে এবং তাঁর বিষয়ে বাইবেলের বাকি অংশে উল্লিখিত তথ্য-প্রমাণ দেখে তাঁর শিষ্যরা নিশ্চিত হন যে, তিনি কে ছিলেন।

গীতসংহিতা ২৪, ৪৫, ৭২ ও ১০১ অধ্যায় দেখায় যে, যীশু হলেন আমাদের রাজা ও বিচারকর্তা। গীতসংহিতা ৮৮ ও ১০২ অধ্যায় আমাদের সেই সব বিষয় দেখায় যা যীশু আমাদের একজন হয়ে ভোগ করলেন। গীতসংহিতা পুস্তকে আমরা মানবজাতির উদ্ধারের জন্য ঈশ্বরের কাছে যীশুর অনুনয় সম্পর্কে জানতে পাই।