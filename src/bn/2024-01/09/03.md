---
title: যাতনাভোগী ত্রাণকর্তা
date: 26/02/2024
---

`গীত ২২; ও ১১৮:২২ পদ পড়ুন। যিনি লোকদেরকে উদ্ধার করতে এলেন, তাঁর প্রতি লোকেরা কি করল?`

অনেকগুলো গীত যাতনাভোগী ত্রাণকর্তা এবং তাঁর বিষাদময় ও একাকিত্বের অনুভূতি সম্পর্কে বলে (গীত ৪২; ৮৮; ১০২)। গীত ২২ অধ্যায় যীশুর মৃত্যু সম্পর্কে বলে। যীশু ক্রুশের উপরে তাঁর প্রার্থনায় গীত ২২:১ পদের কথাগুলো উল্লেখ করেন (মথি ২৭:৪৬)।

যীশু ও তাঁর পিতা একে অন্যকে অনেক ভালবাসেন। তারা এক আত্মা ও এক মন বিশিষ্ট (যোহন ১:১, ২; যোহন ১০:৩০)। সুতরাং, আমাদের পাপ যখন যীশুকে তাঁর পিতার থেকে আলাদা করল, তখন যীশু গভীরভাবে যাতনাগ্রস্ত হলেন। কিন্তু এই যাতনা তাদের মধ্যকার প্রেমকে নষ্ট করতে পারল না। পিতা যখন ক্রুশাহত যীশুর উপর থেকে তাঁর মুখ ফেরালেন, তখনও যীশু পিতার উপরে তাঁর পূর্ণ আস্থা রাখলেন।

“যীশু আমাদের অনুকল্প হলেন। যীশু আমাদের পাপের দায় নিলেন। ঈশ্বরের ব্যবস্থা লঙ্ঘনের শাস্তি থেকে আমাদের রক্ষা করতে তিনি আমাদের পক্ষে পাপস্বরূপ হলেন। সমগ্র মানবজাতির পাপের বোঝা তিনি তাঁর হৃদয় দিয়ে উপলব্ধি করলেন। পাপের বিরুদ্ধে ঈশ্বরের ক্রোধ যীশুর হৃদয়কে শঙ্কায় ও বিস্ময়ে পূর্ণ করল।” -ঈলেন জি হোয়াইট, দি ডিজায়ার অফ্ এজেস, পৃষ্ঠা: ৭৫৩।

গীত ২২ অধ্যায় জীবজন্তুর প্রতীক ব্যবহার করছে: শক্তিশালী ষুাড়, গর্জনকারী সিংহ, কুকুর। যীশু যখন ক্রুশের উপরে তাঁর অন্তিম ঘণ্টাটি ঝুলে ছিলেন, তখন এই পশুগুলো ত্রাণকর্তার প্রতি মানুষের ঘৃণা প্রদর্শন করল। ত্রাণকর্তা তখন অসহায় একটি কৃমির তুল্য হলেন যিনি কাউকে আঘাত করতে পারেন না। যীশু যখন তাঁর পিতার উদ্দেশ্যে উচ্চস্বরে ক্রন্দন করছিলেন, তখন লোকেরা তাঁকে যেভাবে বিদ্রƒপ করছিল, তা গীতসংহিতা ২২ অধ্যায় আমাদেরকে জানায় (গীত ২২:১, ৮; মথি ২৭:৪৩)। সৈন্যরা যীশুর পোশাক বিভাজন করেছিল (গতি ২২:১; মথি ২৭:৪৩)। লোকেরা মনে করল যে, যীশু ছিলেন একটি কৃমির তুল্য। তারা তাঁকে বিচ‚র্ণ কিংবা বিনষ্ট করতে চাইল। তারা চাইল না যে, তিনি মন্দিরের কোণের প্রস্তরের ন্যায় মহাগুরুত্বপূর্ণ থাকেন (গীত ১১৮:২২)। পাপীরা যেন ঈশ্বরের কাছে আসতে পারে, সে-জন্য তিনি একটি নতুন পথ প্রস্তুত করলেন।

যে ত্রাণকর্তাকে লোকেরা অগ্রাহ্য করেছিল, পুনরুত্থিত হবার পর সেই একই ত্রাণকর্তা ঈশ্বরের লোকের জন্য আশায় পরিণত হলেন (মথি ২১:৪২; প্রেরিত ৪:১০-১২)। যে লোকদেরকে তিনি উদ্ধার করতে এসেছিলেন, সেই লোকেরা যখন তাঁকে প্রত্যাখ্যান করল, তখন তিনি ব্যথিত হলেন। কিন্তু ঈশ্বর তাঁর পুত্রকে সম্মানিত করলেন। ঈশ্বর যীশুকে তাঁর মণ্ডলীর মস্তক করলেন (ইফিষীয় ২:২০-২২; ১ পিতর ২:৪-৮)। যদি কেউ যীশুকে অগ্রাহ্য করে, তবে সে পাপীর উদ্ধারকল্পে ঈশ্বরের পরিকল্পনাকে অগ্রাহ্য করে থাকে। প্রস্তরের উপর আমাদের পতিত হতে হবে এবং রক্ষা পেতে হবে। নতুবা, প্রস্তর আমাদের উপর পড়বে এবং আমাদের চ‚র্ণ করবে (যিশাইয় ৮:১৪; মথি ২১:৪৪)।

`যীশু আপনার জন্য যাতনা ভুগেছেন। এ সত্যটি পাপের বিষয়ে আপনার মনে কি উপলব্ধি জাগায়?`