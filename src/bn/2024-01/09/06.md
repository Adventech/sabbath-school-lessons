---
title: যীশু, আমাদের আধ্যাত্মিক নেতা
date: 29/02/2024
---

`যীশু আমাদের মহাযাজক (গীত ১১০:৪-৭)। যাজক হিসেবে তাঁর কাজ আমাদের কাছে অত্যন্ত গুরুত্বপূর্ণ কেন? স্বর্গীয় যাজক হিসেবে তাঁর কাজ আমাদের মাঝে কি আশা জাগায়?`

সদাপ্রভু তাঁর লোকদেরকে একটি বিশেষ প্রতিজ্ঞা করছেন (ইব্রীয় ৬:১৮)। যীশু তাদের অনন্তকালিন রাজা (গীত ১১০:১-৩) ও মহাযাজক (১১০:৪- ৭) হবেন। এই প্রতিজ্ঞা আমাদেরকে যীশুর দয়া দেখায়। আমাদের পাপ আমাদেরকে অবিরাম ঈশ্বর হতে বিচ্ছেদ ঘটাচ্ছে। এই প্রতিজ্ঞা আমাদেরকে ঈশ্বরের দয়া দেখায়। আমাদের পাপ আমাদেরকে ঈশ্বর হতে পৃথক করছে। কিন্তু ঈশ্বর আমাদেরকে একটি প্রতিজ্ঞা করেছেন। তাঁর প্রতিজ্ঞা বদলাতে পারে না। তাঁর দয়া হচ্ছে প্রমাণ যে, লোকেরা যখন তাঁর কাছে তাদের পাপ স্বীকার করবে, তখন তিনি তাঁর লোকদের প্রতি তাঁর প্রতিজ্ঞা রক্ষা করবেন (যাত্রা ৩২:১৪; গীত ১০৬:৪৫)।

ঈশ্বরের শপথ গুরুত্বপূর্ণ, কারণ তিনি প্রতিজ্ঞা করছেন যে, ত্রাণকর্তা হচ্ছেন রাজা ও যাজক উভয় (গীত ১১০:৪)। ইস্রায়েলের রাজাদের মহাযাজক হিসেবে সেবাদানের অনুমতি ছিল না (গণনা ৮:১৯; ২ বংশাবলি ২৬:১৬-২১)। বাইবেল যখন জানায় যে, রাজারা কিংবা সাধারণ লোকেরা যাজকদের কাছে উপহার আনত, তখন ব্যাপারটি এটা দেখায় যে, যাজকরাই ছিলেন সেই ব্যক্তি যারা ঈশ্বরের উদ্দেশ্যে উপহার আনা এই প্রাণিগুলো উৎসর্গ করতেন। গীত ১১০ বলে যে, ত্রাণকর্তা রাজা হচ্ছেন ইস্রায়েলের অন্য রাজা ও যাজকদের থেকে আলাদা। যীশু হলেন মল্কীষেদকের ন্যায় একজন যাজক। মল্কীষেদক ছিলেন উভয়- শালেমের (যিরূশালেমের আদি নাম) রাজা এবং ঈশ্বরের পক্ষে যাজক (আদি ১৪:১৮-২০)। পুরাতন নিয়ম কি কোথাও বলছে যে, দায়ূদ মল্কীষেদকের ন্যায় রাজা ও যাজক উভয় ছিলেন? সে বিষয়ে আমরা কেবল গীত ১১০ অধ্যায়ে পাঠ করি। এই গীতটি ইস্রায়েলের ইতিহাসের একমাত্র মহান রাজা-যাজক সম্পর্কে বলে: যীশু।

`ইব্রীয় ৭:২০-২৮ পদ পড়ুন। মহাযাজক হিসেবে যীশুর কাজ কেন আমাদেরকে আশা দেয় এবং আমাদের হৃদয় আস্থায় পরিপূর্ণ করে?`

যীশু হলেন রাজা ও অনন্তকালিন যাজক। সুতরাং, তিনি অন্য যেকোন যাজক কিংবা রাজা অপেক্ষা মহান। যীশু স্বর্গীয় মন্দিরে আমাদের সেবা করছেন। পাপ ও মৃত্যু যেভাবে মানব রূপী যাজকদের কাজ নিঃশেষ করেছে, পাপ ও মৃত্যু সেভাবে তাঁর কাজ নিঃশেষ করতে পারবে না। অর্থাৎ, যীশু ঈশ্বরের কাছে যেতে পারবেন এবং চিরদিনের জন্য তাঁর লোকদের সাহায্য করতে পারবেন। আমাদের প্রেমময় মহাযাজক হিসেবে যীশুর কাজ আমাদেরকে আশা দেয় (ইব্রীয় ৬:১৯, ২০)। আমরা আস্থা রাখতে পারি যে, যীশু, আমাদের রাজা ও মহাযাজক, আমাদের অন্তর থেকে এবং এই পৃথিবী থেকে সকল মন্দতা দূর করবেন। যীশু গীত ২:৬-৯ পদে বর্ণীত তাঁর প্রতিজ্ঞা সর্বদা পালন করবেন: তিনি পৃথিবীর প্রত্যেক নেতার এবং সকল জাতির বিচার করবেন।