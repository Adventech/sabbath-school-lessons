---
title: যীশু, আমাদের মেষপালক
date: 25/02/2024
---

`গীত ২৩; ২৮:৯; ৮০:১; ৭৮:৫২, ৫৩; ৭৯:১৩; ও ১০০:৩ পদ পড়ুন। এই পদগুলোয় সদাপ্রভু ও তাঁর লোকদের মধ্যকার সম্পর্ক কীভাবে প্রদর্শন ধরা হয়েছে?`

গীতসংহিতা পুস্তক আমাদের শিক্ষা দেয় যে, সদাপ্রভুর হলেন একজন মেষপালকের তুল্য। ঈশ্বরের লোকেরা তাঁর মেষ। এই রূপকটি আমাদের বুঝতে সাহায্য করে যে, ঈশ্বর কীভাবে তাঁর লোকদের যত্ন নিয়ে থাকেন। মানুষের যাকিছু দরকার, সে-সবের জন্য তাদেরকে ঈশ্বরের উপর নির্ভর করতে হয়। এই রূপকটি আমাদেরকে ঈশ্বর ও তাঁর লোকদের মাঝে একটি প্রেমময় সম্পর্ক প্রদর্শন করে। মেষপালকেরা মেষদের সঙ্গে থাকতেন এবং প্রতিটি মেষের যত্ন নিতেন। ঈশ্বর পালের মালিক। মেষগুলো তাঁর, কারণ ওগুলোকে তিনি প্রাণ সঞ্চার করেছেন (গীত ৯৫:৬, ৭; ১০০:৩) এবং তিনি তাদেরকে একটি প্রতিজ্ঞা করেছেন (ইব্রীয় ১৩:২০)।

গীত ৮০:১ পদে, আমরা মেষপালকের বিষয় পড়ি যিনি যোষেফকে একটি পালের মত চালনা দিয়েছেন। এই রূপকে, যোষেফ হলেন ইস্রায়েল সন্তানদের প্রতীক। যোষেফকে চালনা দেবার ব্যাপারে এই রূপকটি আমাদের সেই সব বিস্ময়কর প্রতিজ্ঞাগুলো স্মরণ করতে সাহায্য করে যা যাকোব ইস্রায়েলের বিষয়ে যোষেফকে দিয়েছিলেন। কবিরা এই রূপকগুলো এমনভাবে ব্যবহার করছেন যেন তারা ঈশ্বরকে তাঁর লোকদের উদ্দেশ্যে করা তাঁর বিস্ময়কর প্রতিজ্ঞাগুলো পালন করতে অনুরোধ করছেন (গীত ৪৯:২৪)। (৮৭)

বাইবেলের যুগে, রাজারা ছিলেন তাদের প্রজাদের পালক (২ শমূয়েল ৫:২)। পরিতাপের বিষয় হল, মানব রাজারা তাদের প্রজাদের প্রতি যত্নশীল হত না, যেমনটা যীশু তাঁর লোকদের প্রতি যত্নশীল ছিলেন। সে কারণে যীশুর নাম হল- উত্তম মেষপালক।

`যোহন ১০:১১-১৫ পদ পড়ুন। এই পদগুলোয় যীশু, অর্থাৎ উত্তম মেষপালক, নিজের বিষয়ে কি বলছেন?`

যীশু বলছেন যে, তাঁর মেষেরা তাঁর রব/স্বর চেনে (যোহন ১০:৪, ২৭)। এই সময়ে, মধ্যপ্রাচে্যর মেষপালকেরা তাদের মেষদের ডাকত। মেষেরা যখন পালকের ডাক শুনত, তখন তারা অন্য মেষে থেকে আলাদা হয়ে যেত। পরে, মেষগুলো তাদের পালককে অনুসরণ করে। কখনও কখনও ঈশ্বরের মেষপাল কঠিন সঙ্কটে ভুগেছে। তারা জানে এই অভিজ্ঞতাগুলো হচ্ছে একটি চিহ্ন যে, সদাপ্রভু তাদের প্রতি সন্তুষ্ট নন। কিন্তু উত্তম মেষপালক কখনও মেষদের ত্যাগ করেন না। তিনি তাঁর হারানো মেষদের উদ্ধার করার জন্য অনুসন্ধান করতেই থাকেন। এই চমৎকার চিত্রটি আমাদেরকে তাঁর লোকদের জন্য তাঁর প্রেম প্রদর্শন করে। ঈশ্বর তাঁর মেষদের জন্য মরতে ইচ্ছুক (যোহন ১০:১১, ১৫)। যীশু, যিনি মেষপালক, তিনি তাঁর মেষদের রক্ষা করার জন্য একটি মেষশাবক হলেন (যোহন ১:২৯)।