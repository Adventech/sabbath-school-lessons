---
title: 'অতিরিক্ত আলোচনা'
date: 01/03/2024
---

যীশু নিজেকে কীভাবে মানবজাতির সঙ্গে যুক্ত করলেন, ঈলেন জি হোয়াইট আমাদেরকে সে-বিষয়ে বর্ণনা করছেন। “তাঁহার মনুষ্যত্ব দ্বারা খ্রীষ্ট মনুষ্য জাতিকে স্পর্শ করিয়াছিলেন; আর তাঁহার ঈশ্বরত্ব দ্বারা তিনি ঈশ্বরের সিংহাসন ধারণ করিয়া আছেন। মনুষ্যপুত্র রূপে, তিনি আমাদিগকে আজ্ঞাবহতার একটি আদর্শ প্রদান করিয়াছেন; আর ঈশ-পুত্র রূপে, তিনি আমাদিগকে শক্তি প্রদান করিয়া থাকেন। খ্রীষ্টই মোশিকে হোরেব পর্বতের উপরিস্থ ঝোপ হইতে এই কথা বলিয়াছিলেন, ‘আমি যে আছি সেই আছি।’...ইস্রায়েল-সন্তাদিগকে এইরূপ বলিও, ‘আছি’ তোমাদের নিকটে আমাকে প্রেরণ করিয়াছেন (যাত্রা ৩:১৪)। ইহা ছিল ইস্রায়েলের মুক্তির শপথ। সুতরাং যখন তিনি ‘মনুষ্যদের সাদৃশে’ আসিলেন তখন তিনি আপনাকে আছি বলিয়া প্রকাশ করিলেন। বৈৎলেহমের শিশুটি, মৃদৃশীল ও বিনয়ী ত্রাণকর্তা, তিনিই ঈশ্বর যিনি ‘মাংসে প্রকাশিত হইলেন।’ ‘আমিই সেই জীবন খাদ্য।’ ‘আমিই পথ ও সত্য ও জীবন।’ ‘স্বর্গে ও পৃথিবীতে সমস্ত কর্তৃত্ব আমাকে দত্ত হইয়াছে’ (যোহন ১০:১১; ৬:৫১; ১৪:৬, মথি ২৮:১৮)। আমি আছি; ভীত হইও না। ‘আমাদের সহিত ঈশ্বর’ পাপ হইতে আমাদের মুক্তির জামিন স্বরূপ, এবং স্বর্গীয় ব্যবস্থার আজ্ঞাবহ হইবার নিমিত্ত আমাদের শক্তির নিশ্চয়তাস্বরূপ।” -সর্ব-যুগের বাসনা, পৃষ্ঠা: ১৫।

**আলোচ্য প্রশ্নাবলী**:

`ঈশ্বর কীভাবে তাঁর লোকদের দেখিয়েছেন যে, তিনি তাঁর প্রতিজ্ঞা রাখবেন, এমনকি তারা যদি তাঁর প্রতি বিশ্বাস না-ও রাখে? অদ্য, যখন আমরা ঈশ্বরকে ব্যর্থ করছি এবং পাপে পতিত হচ্ছি, তখন এই চিন্তা আমাদের কি আশা দেয়?`

`যীশু হলেন বিশেষ মহাযাজক। তিনি মল্কীষেদকের ন্যায় একজন মহাযাজক। বাইবেলের এই সত্য কীভাবে আমাদের বিশ্বাস যোগায় যে, যীশু তাঁর লোকদেরকে পাপ থেকে রক্ষা করতে পারেন?`

`গীতসংহিতা পুস্তকে বর্ণীত ত্রাণকর্তা হিসেবে যীশু কীভাবে তাঁর প্রতিজ্ঞা রক্ষা করলেন, তা আমাদেরকে মথি, মার্ক, লূক ও যোহন দেখালেন। এই ধারণা কীভাবে আমাদেরকে বাইবেলে আস্থা রাখতে সাহায্য করে?`

`যীশু বলেন, “স্বর্গে ও পৃথিবীতে সমস্ত কর্তৃত্ব আমাকে দত্ত হইয়াছে” (মথি ২৮:১৮)। এই কথাগুলো আমাদের কি আশা দেয়?`