---
title:  Tālākiem Pētījumiem
date:   02/12/2022
---

Izlasi Elenas Vaitas grāmatā “Lielā cīņa” nodaļas “Pirmais lielais pievilšanas darbs” (531.–550. lpp.) un “Spiritisms” (551.–562. lpp.).

“Maldi par dabīgo nemirstību dod pamatu doktrīnai par apziņu nāvē – doktrīnai, kas, tāpat kā mācība par mūžīgām mokām, runā pretī Svētajiem Rakstiem, saprāta balsij un mūsu cilvēciskajām jūtām. Saskaņā ar šo populāro uzskatu atpestītie Debesīs zina visu, kas notiek virs zemes, un sevišķi labi pazīst šeit palikušo draugu dzīvi. Bet, ja mirušie zinātu dzīvo bēdas, būtu liecinieki savu mīļo izdarītajiem grēkiem, redzētu viņu sāpes, ciešanas un vilšanās gadījumus, kādu gan laimi tas viss viņiem varētu sagādāt? Kā gan tie, kuru domas kavētos pie viņu draugiem virs zemes, spētu baudīt Debesu svētlaimi? Un cik ārkārtīgi satraucošs ir uzskats, ka, tiklīdz cilvēks beidz elpot, tā grēkus nenožēlojošo dvēseles tūlīt tiek nodotas elles liesmām! Kādi sāpju dziļumi tad jāizjūt tiem, kas redz savus draugus nesagatavotus grimstam kapā, ieejam mūžīgās ciešanās un mūžīgos grēkos! Šīs mokošās domas jau daudzus ir novedušas līdz ārprātam.” (Elena Vaita “Lielā cīņa”, 545. lpp.)

**Jautājumi pārrunām**:

`1. Tie, kas ir runājuši ar citiem kristiešiem par mirušo stāvokli vai elli, visdrīzāk ir atklājuši, cik stingri un nelokāmi ir savā ticībā, ne tikai attiecībā uz ideju, ka glābtie nedodas nekavējoties uz Debesīm, bet pat pazudušie ir mūžīgās elles mocībās. Kā tu domā, kāpēc tā ir? Viena lieta ir zināmā mērā saprotama – viņi vēlas ticēt, ka viņu mirušie tuvinieki ir “pie Kunga” (lai gan, kā mēs redzējām, joprojām pastāv jautājums par to, cik apbēdināti viņi varētu būt par to, kas notiek te lejā). Bet kāpēc ir tik spēcīga pieķeršanās šausminošajai idejai, ka pazudušie tiek mūžīgi mocīti ellē? Ko šis fakts mums māca par to, cik spēcīga var būt tradīcija? Pārrunājiet Bībeles izpētes grupā.`

`2. Lielākā daļa kristīgo konfesiju sludina pretbībelisko dvēseles dabiskās nemirstības teoriju un visas ar to saistītās teorijas. Ko vēl mums kā draudzei vajadzētu darīt (papildus tam, ko mēs jau darām), lai pasludinātu pasaulei Bībeles mācību par nāvi un to, kas notiek pēc tam?`

`3. Lai gan Dantes darbs “Dievišķā komēdija” bija tikai izdomājums, tas kļuva ļoti ietekmīgs, palīdzot cilvēku prātus iecementēt nepareizās mācībās par to, kas notiek ar “dvēseli” pēc nāves. Kādas mācības mēs varam gūt no tā, cik viegli kristīgo teoloģiju var ietekmēt mācības no ārpuses? Kādas vēl nekristīgas idejas kristiešu domāšanu ietekmē arī mūsdienās, un kā mēs varam pasargāt sevi no tām?`