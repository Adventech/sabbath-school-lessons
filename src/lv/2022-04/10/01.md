---
title:  Elles Ugunis
date:   26/11/2022
---

### Nedēļas pētījumiem
Mk 9:42–48; Mal 4:1; Jūdas 1:7; 1Tim 2:5; Apd 2:29, 34, 35; 1Jņ 5:3–12.

> <p>Atmiņas pants</p>
> “Pārbaudiet visu. Kas labs, to paturiet.” (1tes 5:21)

Itāļu dzejnieks Dante Aligjēri (1265–1321) savā slavenajā darbā “Dievišķā komēdija” raksta par izdomātu dvēseles ceļojumu pēc nāves. Dvēsele nonāca vai nu “inferno” (ellē) zemes iekšienē, vai šķīstītavā, kur cilvēka gars var attīrīt sevi un kļūt cienīgs ieiet Debesīs, vai arī paradīzē, paša Dieva klātbūtnē.

Lai gan tā bija tikai dzeja, fikcija, Dantes vārds ir atstājis lielu ietekmi uz kristīgo teoloģiju, īpaši uz Romas katoļu Baznīcu. Šīs teoloģijas pamatā ir pamatuzskats par nemirstīgas dvēseles došanos uz elli, šķīstītavu vai paradīzi. Daudzas konservatīvas protestantu konfesijas arī tic dvēseles nemirstībai, kas pēc nāves nonāk vai nu paradīzē, vai arī nolaižas ellē. Patiešām, ja cilvēka dvēsele nekad nemirst, tad tai kaut kur ir jādodas, kad ķermenis mirst. Īsāk sakot, nepareiza izpratne par cilvēka dabu ir vadījusi pie lielām teoloģiskām kļūdām.

Šajā nedēļā mēs runāsim par dažām no šīm pretbībeliskajām teorijām, kā arī par Bībeles uzskatu, kas notiek pēc nāves.

_Iepazīsties ar šīs nedēļas tēmu, lai sagatavotos Bībeles izpētei 3. decembrī._