---
title:  Elles ugunis
date:   28/11/2022
---

Angļu Romas katoļu priesteris Džons Fērniss (1809–1865) grāmatiņā bērniem ar nosaukumu “Elles skats” ilustrē mūžīgās mokas, izmantojot lielu dzelzs bumbu, lielāku nekā debesis un zeme. “Putns lido reizi simts miljonos gadu un tikai aizskar lielo dzelzs bumbu ar sava spārna spalvu.” (John Furniss “Sight of Hell” (Dublin: James Duffy, [1874], 24. lpp.) Autors apgalvo, ka grēcinieku degšana ellē turpinās pat pēc tam, kad dzelzs bumba ir nodilusi šādu nejaušu spalvas pieskārienu rezultātā.

Skumjākais ir tas, ka daudzi protestanti pat mūsdienās tic, ka ar pazudušajiem notiks kaut kas tamlīdzīgs.

`Izlasi Mal 4:1 un Jūdas 1:7. Kā šie panti var palīdzēt mums labāk saprast jēdzienu “mūžīgā uguns” vai ideju, kā Jēzus to izteica, ka pazudušie būs “mūžīgajā ugunī” (Mt 18:8) vai “neizdzēšamā ugunī”? (Mk 9:43)`

Vārds “mūžīgs” (ebr. val. “olam”, grieķu val. “aion”, “aionios”) ir ar dažādām nozīmēm, atkarībā no tiešā konteksta. Piemēram, saistībā ar Dievu (5Moz 33:27), vārds izsaka Viņa mūžīgumu. Saistībā ar cilvēkiem (2Moz 21:6) vārds attiecas uz viņu dzīves ilgumu. Raksturojot uguni (Mt 18:8, Mt 25:41), tas nozīmē, ka uguns nebeigsies, līdz tā nebūs pilnībā aprijusi to, kas tiek dedzināts. Tas nozīmē, ka “mūžīgā uguns” būs mūžīga tādā ziņā, ka tā aprīs ļaunos pilnībā un neatgriezeniski, neatstājot tiem “ne saknes, ne stieb rus” (Mal 3:19).

Teorijai par ļauno būtņu mūžīgu sodīšanu ir nopietnas sekas. Ja ļaunie tiek sodīti mūžīgi, tad ļaunums nekad netiks izskausts. Arī cilvēka dzīvība nāk no Dieva (5Moz 32:39, Ps 36:9), kam nav “prieka par ļauno nāvi” (Ec 33:11). Kāpēc lai Viņš turpinātu piešķirt dzīvību ļaunajiem, lai tie ciestu mūžīgas mokas? Vai Viņam nebūtu saprātīgāk vienkārši pārtraukt viņu eksistenci? Ja ļaunie tiek sodīti “saskaņā ar viņu darbiem” (Atkl 20:12, NKJV), kāpēc tad īsai cilvēka dzīvei vajadzētu tikt sodītai bezgalīgi?

Visām Bībeles norādēm uz “mūžīgo uguni” vajadzētu tikt uzskatītām par norādēm uz Atkl 20. nodaļas “uguns jūru” pēc tūkstošgades (sk. 13. tēmu). Tāpēc ir pretbībeliski runāt par mūžīgi degošu elli.

`Lai arī cik nožēlojamas ir elles ugunis, ko patiesība par elli mums atklāj par Dieva mīlestību, it īpaši pretstatā idejai par mūžīgām mokām?`