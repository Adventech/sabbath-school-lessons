---
title:  Paradīze ar bezmiesas dvēselēm
date:   30/11/2022
---

Lai gan protestanti nepieņem šķīstītavu, daudzi tik un tā tic, ka taisno mirušo dvēseles jau bauda paradīzi Dieva klātbūtnē. Daži apgalvo, ka šīs “dvēseles” ir tikai gari bez ķermeņiem, citi uzskata, ka tie ir bezmiesas gari, bet klāti ar garīgu godības miesu.

Lai kāds būtu dzīvo mirušo metafiziskais stāvoklis, šīs teorijas grauj Bībeles doktrīnu par mirušo galīgo augšāmcelšanos un tiesu. Kāpēc ir augšāmcelšanās un tiesa (Atkl 20:12–14), ja taisno dvēseles jau bauda paradīzi?

`Izlasi Apd 2:29, 34, 35 un 1kor 15:16–18. Kā šie panti izgaismo mirušo stāvokli, kā arī to cilvēku stāvokli, kas gaida augšāmcelšanos?`

Bībele māca, ka visi cilvēki, kas jau ir debesīs, vai nu tiek pārvērsti dzīvi, kā tas bija Ēnoha (1Moz 5:24) un Elijas (2ķēn 2:9–11) gadījumā, vai arī uzceļas no mirušajiem kā Mozus (Jūdas 9) un tie, kas uzmodināti ar Kristu (Mt 27:51–53).

Kā mēs jau redzējām, norāde uz dvēselēm zem altāra, kas brēc uz Dievu pēc atriebības (Atkl 6:9–11), ir tikai metafora taisnībai un nepierāda dabisko dvēseles nemirstības teoriju. Citādi neizklausās, ka šie ļaudis baudītu savu mūžīgo atalgojumu. Realitātē kaps ir mirušo atpūtas vieta, kas bez apziņas gaida pēdējo augšāmcelšanu, kad viņu apzinātā eksistence tiks atjaunota. Mirušie, arī mirušie taisnie, nav bezmiesas dvēseles, kas lidinās Debesīs, pacietīgi gaidīdamas, kad varēs savienoties ar saviem ķermeņiem pēdējā augšāmcelšanā.

Par to Pāvils, iespējams, runā 1kor 15:18 – ja nav mirušo augšāmcelšanās, tad “arī tie ir pazuduši, kas Kristū aizmiguši”. Kā viņi var būt pazuduši, ja viņi jau ir Debesu svētlaimē un tur ir jau sen, kopš nāves? Galveno un centrālo doktrīnu Jaunajā Derībā – mirušo augšāmcelšanos, kad Kristus atgriezīsies, – viltus mācības, ka taisnie dodas pēc sava mūžīgā atalgojuma uzreiz pēc nāves, padara par tukšām un veltīgām. Tomēr mēs to dzirdam visu laiku, īpaši bērēs.

`Kādos veidos tu vari palīdzēt cilvēkiem saprast, ka ideja par mirušo cilvēku miegu zemes klēpī ir patiešām “labā vēsts” tādā ziņā, ka viņi patiešām atpūšas un nepazīst sāpes un ciešanas?`