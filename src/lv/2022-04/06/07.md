---
title:  Tālākiem Pētījumiem
date:   04/11/2022
---

Izlasi Elenas Vaitas grāmatā “Laikmetu ilgas” nodaļas “Ģetzemane” (685.–697. lpp.) un “Golgāta” (741.–758. lpp.), grāmatā “Ceļš pie Kristus” nodaļu “Nožēla” (27. lpp.).

“Es redzēju, ka visas Debesis ir ieinteresētas mūsu glābšanā un vai mēs būsim vienaldzīgi. Vai mēs būsim bezrūpīgi, it kā tas būtu sīkums, vai mēs esam izglābti vai pazuduši? Vai upuris, kas ir pienests mūsu labā, mums būs nenozīmīgs? Daži to ir izdarījuši. Viņi ir noniecinājuši piedāvāto žēlastību, un Dieva dusmas ir pār viņiem. Dieva Gars ne vienmēr būs apbēdināts. Tas pazudīs, ja būs apbēdināts nedaudz ilgāk. Ja pēc tam, kad ir izdarīts viss, ko Dievs varētu darīt, lai glābtu cilvēkus, viņi ar savu dzīvi parādīs, ka noniecina Jēzus piedāvāto žēlastību, nāve būs viņu daļa, un tā tiks dārgi nopirkta. Tā būs briesmīga nāve, jo viņiem būs jāizjūt mokas, ko Kristus juta pie krusta, lai sagādātu viņiem pestīšanu, no kuras viņi ir atteikušies. Un tad viņi sapratīs, ko ir zaudējuši – mūžīgo dzīvību un nemirstīgo mantojumu. Lielais upuris, kas ir pienests dvēseļu glābšanai, parāda mums to vērtību. Kad dārgā dvēsele reiz ir pazaudēta, tā tiek zaudēta uz visiem laikiem.” (Elena Vaita “Liecības draudzei”, 1. sēj., 124. lpp.)

**Jautājumi pārrunām**:

`1. Ebr 10:4 teikts: “Vēršu un āžu asinīm nav varas atņemt grēkus.” Tad kā cilvēki tika glābti Vecās Derības laikos? Kā līdzība ar kredītkarti, ar kuru tu izdari maksājumus, bet vēlāk samaksā kredītkartes rēķinu, palīdz mums labāk saprast šo jautājumu?`

`2. Izlasi 2kor 5:18–21. Ja Kristus nomira par visas pasaules grēkiem, tad kāpēc visi netiks glābti? Kāpēc personīgajai izvēlei ir izšķiroša loma, lai noteiktu, kuru krusts glābs un kurš ies bojā, neskatoties uz lielo upuri, kas pienests viņu labā?`

`3. Kas ir dažas no tām lietām, ko māca “pasaules gudrība”, kas Dievam ir “muļķība”? Kā ir ar domu, ka viss pasaules neticamais dizains un skaistums ir tikai nejauši radies? Vai arī ka universs ir radies absolūti ne no kā? Kādus piemērus vēl tu vari izdomāt?`

`4. Padomā par otrdienas tēmas pēdējo jautājumu. Kā krusts un tas, kas tur notika, padara glābšanu ar darbiem par tukšu, kļūdainu un tik pretēju glābšanas plānam?`