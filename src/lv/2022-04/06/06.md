---
title:  Krusta nozīme
date:   03/11/2022
---

`Izlasi 1kor 1:18–24. Ko Pāvils saka par krustu, un kā tas pretstatīts “pasaules gudrībai”? Kāpēc pat mūsdienās, kad “materiālisms” (ideja, ka visa realitāte ir tikai materiāla, kas nozīmē, ka Dieva vai pārdabiskas eksistences nav) pārvalda “pasaules gudrību”, krusta vēsts ir tik svarīga?`

Kristus krusts ir glābšanas vēstures pats centrs. “Mūžība nekad nevar aptvert mīlestības dziļumu, kas atklāts Golgātas krustā. Tieši tur Kristus bezgalīgā mīlestība un sātana neierobežotais egoisms stāvēja aci pret aci.” (Stephen N. Haskell “The Cross and Its Shadow” (South Lancaster, MA: Bible Training School, 1914), p. v.))

Kamēr Kristus pazemīgi ziedoja Sevi kā izpirkuma maksu par cilvēci, sātans savtīgi aprija Viņu ciešanās un agonijā. Kristus nemira tikai dabiskā nāvē, no kā nevar izbēgt neviens cilvēks. Viņš nomira otrajā nāvē, lai visiem, kas Viņu pieņem, tas nekad nebūtu jāpiedzīvo pašiem.

Attiecībā uz krustu ir vairāki svarīgi aspekti, ko mums vajadzētu atcerēties. Pirmkārt, krusts ir augstākā atklāsme Dieva taisnībai saistībā ar grēku (Rm 3:21–26). Otrkārt, krusts ir augstākā Dieva mīlestības atklāsme grēciniekiem (Rm 5:8). Treškārt, krusts ir lielisks spēka avots, lai salauztu grēka ķēdes (Rm 6:22, 23; 1kor 1:17–24). Ceturtkārt, krusts ir mūsu vienīgā cerība uz mūžīgo dzīvību (Fil 3:9–11; Jņ 3:14–16; 1Jņ 5:11,12). Piektkārt, krusts ir vienīgā pretinde pret iespējamu sacelšanos universā nākotnē (Atkl 7:13–17, Atkl 22:3).

Neviena no šīm svarīgajām patiesībām par krustu nevar tikt atklāta ar “pasaules gudrību”. Tieši pretēji, toreiz – tāpat kā tagad – krusta sludināšana ir “muļķība” pasaulīgai gudrībai, kas bieži neatzīst pat visacīmredzamāko patiesību, kāda varētu būt: ka Radītājs eksistē (sk. Rm 18–20).

Grieķu vārds “muļķība” ir saistīts ar angļu vārdu “moron”; tas ir, krusta sludināšana saskaņā ar “pasaules gudrību” ir “moroniska”. Pasaulīga gudrība nevar pazīt Jēzu vai glābšanu, ko Viņš mums piedāvā, pateicoties Savai aizvietojošajai nāvei pie krusta.

`Lai arī kādu vērtību var piedāvāt “pasaulīga gudrība”, kāpēc mēs nekad nedrīkstam tai ļaut mijiedarboties ar to, ko mēs domājam par Jēzu un par cerību, kas mums piedāvāta “muļķīgas vēsts sludināšanā” (1kor 1:21, NKJV)?`