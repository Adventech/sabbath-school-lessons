---
title:  Viņš Nomira Par Mums
date:   29/10/2022
---

### Nedēļas pētījumiem
Atkl 13:8; Mt 17:22, 23; Mk 9:30–32; Jņ 19:1–30; Rm 6:23; 1kor 1:18–24.

> <p>Atmiņas pants</p>
> “Un, kā Mozus paaugstinājis čūsku tuksnesī, tāpat jātop paaugstinātam Cilvēka Dēlam, lai ikviens, kas tic, Viņā iegūtu mūžīgo dzīvību.” (Jņ 3:14, 15)

Ir teiciens, ka mēs nevaram izvairīties no nāves un nodokļiem. Tas nav pilnībā patiesi. Cilvēkiem reizēm izdodas izvairīties no nodokļiem, bet nevar izbēgt no nāves. Pat ja izdodas atlikt nāvi par dažiem gadiem, agri vai vēlu nāve pienāk. Un, tā kā mēs zinām, ka gan taisnie, gan ļaunie mirušie vispirms nonāk visi vienā vietā, mūsu cerība uz augšāmcelšanos nozīmē mums visu. Kā Pāvils teica, bez šīs cerības pat “tie ir pazuduši, kas Kristū aizmiguši” (1kor 15:18), kas būtu drīzāk dīvaini teikts, ja tie, kas ir “aizmiguši Kristū”, atrastos Debesīs Dieva klātbūtnē.

Tāpēc Kristus augšāmcelšanās ir mūsu ticības centrā, jo Viņa augšāmcelšanā mums ir drošība par savu augšāmcelšanos. Bet, pirms Kristus tika augšāmcelts no mirušajiem, Viņam, protams, bija jāmirst. Tāpēc Ģetzemanes ciešanās, gaidot Savu nāvi, Viņš lūdza: “Tagad Man dvēsele ir satriekta; ko lai Es saku? Tēvs, izpestī Mani no šīs stundas? Bet tāpēc jau šajā stundā esmu nācis.” (Jņ 12:27) Nākšanas nolūks bija mirt.

Šajā nedēļā pievērsīsimies Kristus nāvei un tam, ko tā nozīmē mūžīgās dzīvības apsolījuma kontekstā.

_Iepazīsties ar šīs nedēļas tēmu, lai sagatavotos Bībeles izpētei 5. novembrī._