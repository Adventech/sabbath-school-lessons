---
title:  Tālākiem Pētījumiem
date:   16/12/2022
---

Izlasi Elenas Vaitas grāmatā “Kristus dziedinošā kalpošana” nodaļu “Prāta dziedināšana” (241.–259. lpp.), grāmatā “The Sanctified Life” nodaļu “True and False Theories Contrasted” (7.–16. lpp.).

“Lielā cīņa tuvojas noslēgumam. Katrs ziņojums par postu jūrā vai uz sauszemes ir liecība faktam, ka visu lietu gals ir tuvu. Kari un karu daudzināšana to sludina. Vai ir kāds kristietis, kura sirds nedauzās straujāk, gaidot lielos notikumus mūsu priekšā? Kungs nāk. Mēs dzirdam Dieva tuvošanās soļus.” (Elena Vaita “Maranata”, 220. lpp.)

“Dzīvo ticības dzīvi katru dienu. Nekļūsti satraukts vai noraizējies par bēdu laiku un netaisi sev bēdu laiku jau iepriekš. Neturpini domāt: ‘Es baidos, ka Es neizturēšu lielajā tiesas dienā.’ Tev jādzīvo šodienai, tikai šai vienai dienai. Rītdiena tev nepieder. Šodien ir jāsaglabā uzvara pār sevi. Šodien ir jādzīvo lūgšanu dzīve. Šodien ir jāizcīna labā ticības cīņa. Šodien ir jātic, ka Dievs tevi svētī. Gūstot uzvaru pār tumsu un neticību, jūs sasniegsiet Kunga prasības un kļūsiet par svētību tiem, kas ir ap jums.” (Elena Vaita “Signs of the Times”, 1887. gada 20. okt.)

“Kungs drīz nāks, un mums ir jābūt gataviem Viņu satikt mierā. Apņemsimies darīt visu, kas ir mūsu spēkos, lai izplatītu gaismu uz tiem, kas ir ap mums. Mums nav jābūt bēdīgiem, bet priecīgiem, un mums visu laiku ir jātur savā priekšā Kungs Jēzus. [..] Mums ir jābūt gataviem un jāgaida Viņa parādīšanās. Ak, kāda tā būs godība redzēt Viņu un tikt uzņemtiem kā Viņa atpestītajiem! Mēs esam ilgi gaidījuši, bet mūsu ticībai nav jākļūst vājai. Ja mēs varam redzēt Kungu Viņa skaistumā, mēs būsim svētīti mūžīgi mūžos. Es jūtos tā, ka man būtu jāsauc skaļi: “Uz mājām!” Mēs tuvojamies laikam, kad Kristus nāks ar spēku un lielu godību, lai ņemtu Savus atpirktos uz viņu mūžīgajām mājām.” (Elena Vaita “Debesis”, 165., 166. lpp.)

**Jautājumi pārrunām**:

`1. Kā uzskats par cilvēku – mieru, dvēseli un garu kā nedalāmu veselumu – palīdz mums labāk saprast reliģijas visaptverošo darbības lauku un mūsu personīgā dzīvesveida svarīgumu?`

`2. Visas patiesās atdzimšanas un reformācijas ir teocentriskas (centrētas Dievā) un nekad nav antropocentriskas (centrētas cilvēka uzvedībā). Kā līdzība par farizeju un muitnieku (sk. Lk 18:9–14) ilustrē šo principu?`

`3. Grupā pārrunājiet savas atbildes uz ceturtdienas noslēdzošo jautājumu. Kā jūs varat zināt, vai esat gatavi, un vai jums var būt garantija, neesot iedomīgiem?`