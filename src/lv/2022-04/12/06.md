---
title:  Gatavi Viņa nākšanai
date:   15/12/2022
---

Mēs dzīvojam mežonīgā pasaulē, kurā ir pārāk daudz mākslīgu vajadzību un uzmanību piesaistošu faktoru. Ja mēs neesam uzmanīgi, tas var aizņemt visu mūsu laiku un izjaukt mūsu prioritātes. Tas nav tikai vēl viens mūsu globalizētās kiberpasaules blakusprodukts. Kristiešiem katrā laikmetā vairāk vai mazāk ir jābūt piesardzīgiem pret sātana mēģinājumiem novērst viņu uzmanību no tā, kas šajā dzīvē patiešām ir svarīgs.

Kuram gan nepiesardzīgākam nedraud skatiena novēršana no Kunga un kavēšanās pie pasaulīgām, miesīgām lietām, kas galu galā nevar mūs apmierināt un beigās noved pie garīgas sagrāves?

`Izlasi 2Pēt 3:14 un 1Jņ 3:1–3. Kādu atšķirību jūs redzat starp sagatavošanos Kristus otrajai nākšanai un gatavību šim godības pilnajam notikumam?`

Bieži vien uzskats par nepārtrauktu gatavošanos Kristus otrajai nākšanai kļūst par aizbildinājumu prokrastinācijai. Šis uzskats var viegli novest atslābumā, domājot ļaunā kalpa domas: “Mans kungs kavējas nākt.” (Mt 24:48)

`Izlasi Ps 95:7, 8; Ebr 3:7, 8, 15 un Ebr 4:7. Ko šie panti pasaka par būšanu gataviem tieši tagad?`

No Bībeles perspektīvas glābšanas laiks vienmēr ir “šodien” un nekad rīt (sk. Ps 95:7, 8; Ebr 3:7, 8, 15; Ebr 4:7). Un vēl: ja vien nenotiks liela atgriešanās pieredze, mēs turpināsim būt tādi, kādi esam šobrīd. Laiks pats par sevi nepārvērš nepārveidoto. Ja vien cilvēks nemitīgi neaug žēlastībā un nesteidzas uz priekšu ticībā, tā vietā nāks tendence atkrist, kļūt nocietinātam, skeptiskam, ciniskam, pat neticīgam.

No šīs perspektīvas mēs varam teikt, ka katra mūsu dzīves diena ir mūsu dzīve miniatūrā. Dieva žēlastībā mums vajadzētu plānot nākotni, bet vajadzētu dzīvot katru dienu, esot gataviem Jēzus nākšanai – īpaši tāpēc, ka, ņemot vērā šīs dzīves neprognozējamību, šodiena var būt tava pēdējā diena.

`Kā tu šodien vari būt gatavs Jēzus nākšanai, ja Viņš nāktu šodien? Pārrunājiet savas atbildes Bībeles izpētes grupā.`