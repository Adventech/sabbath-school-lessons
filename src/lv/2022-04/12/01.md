---
title:  Bībeles Pasaules Skatījums
date:   10/12/2022
---

### Nedēļas pētījumiem
Lk 2:52; Mt 4:23; 1kor 6:19, 20; Ps 24:3, 4; Apd 8:4–24; 1Jņ 3:1–3.

> <p>Atmiņas pants</p>
> “Bet pats miera Dievs lai jūs svētī caurcaurim, un jūsu gars, dvēsele un miesa visā pilnībā lai paliek bezvainīgi līdz mūsu Kunga Jēzus Kristus atnākšanai.” (1tes 5:23)

Atklāsmes grāmata runā par divām galvenajām “globalizācijām” pirms Kristus otrās nākšanas. Atkl 13. nodaļa apraksta maldu globalizācijas, kad “visa pasaule” brīnīsies un sekos zvēram no jūras (Atkl 13:3, 7, 8, 12, 16). Atkl 14. nodaļa runā par patiesības globalizāciju, kad “mūžīgais evaņģēlijs” tiks sludināts “visām tautām, ciltīm, valodām un tautībām” (Atkl 14:6, 7). Šajos “grūtajos laikos” (2Tim 3:1) pūtīs “katrs mācības vējš” (Ef 4:14) un ļaudis “novērsīs ausis no patiesības, bet piegriezīsies pasakām” (2Tim 4:4). “Pateicoties diviem lielajiem maldiem – dvēseles nemirstībai un svētdienas svētumam –, sātans pakļaus ļaudis savām krāpšanām. Pirmais liek pamatus spiritismam, bet otrais rada simpātiju saites ar Romu.” (Elena Vaita “Lielā cīņa”, 588. lpp.)

Līdz norisinās šie pēdējie notikumi, mums ir jāpaliek stipriem savā ticībā visai mums atklātajai patiesībai, kas ietver cilvēces un nāves būtību, meklējot Svētā Gara vadību ar mērķi būt gataviem Kristus godības pilnajai atnākšanai.

_Iepazīsties ar šīs nedēļas tēmu, lai sagatavotos Bībeles izpētei 17. decembrī._