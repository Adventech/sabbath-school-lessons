---
title:  Nāve Grēcīgā Pasaulē
date:   01/10/2022
---

### Nedēļas pētījumiem
1Moz 2:16, 17; 1Moz 3:1–7; Ps 115:17; Jņ 5:28, 29; Rm 5:12; 2Kor 5:21.

> <p>Atmiņas pants</p>
> “Tātad, kā viena cilvēka vainas dēļ pasaulē ienācis grēks un ar grēku – nāve, tā visu cilvēku dzīvē ienākusi nāve, jo visi viņi ir grēkojuši.” (Rm 5:12)

Kristus bija dievišķais Instruments, ar kura palīdzību Dievs izsauca esamībā universu un pasauli (Jņ 1:1–3, 10; Kol 1:16; Ebr 1:2). Bet, kad Dievs Tēvs piešķīra Kristum īpašu godu un paziņoja, ka Viņi kopā radīs šo pasauli, “Lucifers bija skaudīgs un greizsirdīgs uz Jēzu Kristu” (Elena Vaita “The Story of Redemption”, 14. lpp.) un kala atriebības plānus pret Viņu.

Būdams izmests no Debesīm, sātans nolēma “iznīcināt Ādama un Ievas laimi” virs zemes un līdz ar to “izraisīt ciešanas Debesīs”. Viņš iedomājās – “ja viņš varētu kaut kādā veidā viņus [Ādamu un Ievu] ievilināt nepaklausībā, Dievs atrastu kaut kādu veidu, kā viņiem piedot, un tad arī viņš un visi kritušie eņģeļi varētu pēc taisnības dalīties ar viņiem Dieva žēlastībā.” (Elena Vaita “The Story of Redemtion”, 27. lpp.) Pilnībā apzinoties sātana stratēģiju, Dievs brīdināja Ādamu un Ievu nepakļaut sevi kārdināšanai (1Moz 2:16, 17). Tas nozīmē – pat ja pasaule bija vēl joprojām pilnīga un bez vainas, cilvēkiem jau bija skaidri ierobežojumi, kam bija jāpaklausa.

Šajā nedēļā pārdomāsim Ādama un Ievas krišanu, kā grēks un nāve pārņēma mūsu pasauli un kā Dievs cilvēces labā jau Ēdenē iesēja cerības sēklu.

_Iepazīsties ar šīs nedēļas tēmu, lai sagatavotos Bībeles izpētei 8. oktobrī._