---
title:  Tālākiem Pētījumiem
date:   07/10/2022
---

Izlasi Elenas Vaitas grāmatā “Sentēvi un pravieši” nodaļu “Kārdināšana un krišana” (52.–62. lpp.) un “Glābšanas plāns” (63.–70. lpp.), grāmatā “Audzināšana” nodaļu “Labā un ļaunā atzīšana” (23–27. lpp.).

Pēdējos gados ir veikti pētījumi, ko sauc par nāves tuvošanās pieredzi (“near death experiences”). Cilvēks “mirst”, kad viņa sirds pārstāj sist un apstājas elpošana. Bet tad viņš atgriežas dzīvē ar fantastiskiem stāstiem par lidošanu citā eksistences valstībā un satikšanos ar gaismu. Daži pat runā par satikšanos ar jau sen mirušiem radiniekiem. Daudzi cilvēki, pat kristieši, kas nesaprot patiesību par nāvi, tic, ka šie stāsti ir vēl viens pierādījums dvēseles nemirstībai. Tomēr (un šim vajadzētu būt visskaidrākajam brīdinājumam, ka kaut kas ir nepareizi) lielākā daļa no tiem, kas to ir piedzīvojuši, apgalvo, ka garīgās būtnes, ko viņi satika pirmsnāves pieredzes laikā, teica viņiem mierinošus vārdus, jaukus apgalvojumus par mīlestību, mieru un labumu. Bet viņi neko nebija dzirdējuši par glābšanu Kristū, neko par grēku un neko par tiesu. Mazliet nobaudot kristīgo dzīvi pēc nāves, vai viņiem nevajadzēja vismaz mazliet pieredzēt kristīgās pamatmācības? Tomēr tas, ko viņi māca, pārsvarā izklausās pēc Jaunās paaudzes dogmas, kas var izskaidrot to, kāpēc daudzos gadījumos viņi pēc piedzīvotā mazāk pievēršas kristietībai nekā pirms “nāves”. Tāpat kāpēc neviens no kristiešiem, kas pārliecināti par ielūkošanos paradīzē savā pirmsnāves stāvoklī, nekad nav saņēmuši nevienu kristīgās teoloģijas atziņu, tur atrodoties, bet gan nonākuši Jaunās paaudzes sentimentālismā? Atbilde ir, ka viņus ir piekrāpis tas pats, kas piekrāpa Ievu Ēdenes dārzā, un arī ar tiem pašiem meliem. (Sk. 11. tēmu.)

**Jautājumi pārrunām**:

`1. Kā Ādama un Ievas pieredze parāda, ka Dieva piedošana neatņem obligāti visas grēka sekas? Kāpēc tā ir tik svarīga patiesība, ko vienmēr atcerēties?`

`2. Labā un ļaunā atzīšanas koks bija ienaidnieka “apburtā zeme” Ādamam un Ievai. Kādās “apburtajās zemēs” varam tikt kārdināti ieiet mēs?`

`3. Sātans cenšas vadīt Dieva ļaudis pie uzskatiem, ka “Kristus prasības nav tik striktas, kā viņi kādreiz domāja, un ka, saskaņojoties ar pasauli, viņiem būs lielāka ietekme uz pasaulīgajiem”. (Elena Vaita “Testimonies to Ministers and Gospel Workers”, 474. lpp.) Ko mums vajadzētu darīt, lai neiekristu šajā viltīgajā slazdā?`