---
title:  Tālākiem Pētījumiem
date:   30/09/2022
---

Izlasi Elenas Vaitas grāmatā “Sentēvi un pravieši” nodaļu “Kāpēc tika pieļauts grēks?” un grāmatā “Lielā cīņa” nodaļu “Ļaunuma izcelsme” (492.–504. lpp.).

“Tiem, kas bija baudījuši neizsakāmo Debesu godību, [sātanam un viņa eņģeļiem] nebija cerības uz glābšanu. Viņi bija redzējuši Dieva vareno majestātiskumu un visas šīs godības klātbūtnē sacēlušies pret Viņu. Nebija vairs tādas jaunas Dieva varenā spēka atklāsmes, kas būtu varējusi viņus tik dziļi aizskart kā tās, ko viņi jau bija piedzīvojuši. Ja viņi varēja sacelties neizsakāmās godības klātbūtnē, viņus nebija iespējams nolikt vēl labākos apstākļos, lai viņi varētu tikt pārbaudīti. Nebija ne papildu spēka, ne arī lielāku bezgalīgas godības augstumu un dziļumu, kas pārvarētu viņu greizsirdīgās šaubas un dumpīgo kurnēšanu. Viņu vainai un sodam jābūt proporcionālam viņu augstajām priekšrocībām Debesu pagalmos.” (Elena Vaita “Confrontation”, 21. lpp.)

“Jau no paša sākuma Dievs un Kristus zināja par sātana krišanu, kā arī to, ka krāpjošais atkritušais spēks novedīs pie cilvēka krišanas. Dievs nepavēlēja, lai grēks nepastāvētu, bet Viņš paredzēja tā eksistenci un sagatavojās sastapties ar šausmīgo ārkārtas situāciju. Viņš tik ļoti mīlēja pasauli, ka Viņš apsolīja dot Savu vienīgo Dēlu, ‘lai ikviens, kas Viņam tic, neietu bojā, bet saņemtu mūžīgo dzīvību’. Jņ 3:16” (Elena Vaita “Laikmetu ilgas”, 22. lpp.)

**Jautājumi pārrunām**:

`1. Grupā pārrunājiet jautājumu par to, vai Dievam ir augstākā atbildība attiecībā uz ļaunuma izcelsmi un eksistenci šajā pasaulē. Kā mēs varētu censties atbildēt uz šo apsūdzību?`

`2. Kā krusts iederas visā mūsu izpratnē par ļaunumu? Kāpēc krustam un tam, kas pie tā notika, vajadzētu būt galvenajam jebkurā izpratnē par ļaunuma izcelsmi?`

`3. Pēc tik daudzu tūkstošu gadu grēka un ciešanām mūsu pasaulē sātanam vajadzētu būt pilnībā apzinātam attiecībā uz viņa sacelšanās traģiskajām sekām. Kāpēc tad viņš vēl joprojām turpina savu sacelšanos pret Dievu?`

`4. Mt 5:43–48 Kristus runā par Dieva beznosacījumu mīlestību uz visiem cilvēkiem kā par paraugu visām mūsu attiecībām. Kā tu varētu atspoguļot šo paraugu savā ģimenē un draudzē vēl vairāk?`

`5. Apustulis Pēteris mūs brīdina, ka “velns staigā apkārt kā lauva rūkdams un meklē, ko tas varētu aprīt” (1Pēt 5:8). Izlasi arī Ef 6:10–20. Kā mēs varam pastāvēt pret “velna viltībām”?`