---
title:  Tiesas Process
date:   17/12/2022
---

### Nedēļas pētījumiem
Mt 25:31–46; Dan 7:9–14; 1kor 6:2, 3; 2Pēt 2:4–6; Mal 4:1; Atkl 21:8.

> <p>Atmiņas pants</p>
> “Jo mums visiem jāparādās Kristus soģa krēsla priekšā, lai ikviens saņemtu, ko, miesā būdams, darījis – vai labu vai ļaunu.” (2kor 5:10)

Ja Bībele par kaut ko izsakās skaidri, tad tā ir tiesa. Dievs tiesās pasauli. Ir daudz gan Vecās, gan Jaunās Derības pantu, un tie ir viennozīmīgi. Taisnība, kuras pietrūkst šeit un tagad, kādu dienu nāks.

Bībele saka, ka Dievs ir “pilnīgs Savā gudrībā” (Īj 37:16) un “zina visu” (1Jņ 3:20), ieskaitot visslepenākos nodomus (Māc 12:14, Jer 17:10). Mēs varam paslēpties no visiem un visa kā cita, bet Dievam nekas nepaliek apslēpts.

Šī realitāte ietver to, ka Viņam nav vajadzīga tiesa, lai kaut ko uzzinātu par katra cilvēka dzīvi. Dieva tiesa ir dievišķi iecelta, un tā tiek īstenota Viņa radījumu dēļ – gan debesīs, gan virs zemes. Šis process ir kosmiski vēsturiskas dabas, jo Lucifers sāka savu sacelšanos Debesīs un tad izplatīja to šajā pasaulē (Atkl 12:7–9).

Šīs nedēļas laikā mēs pārdomāsim gala laika tiesas procesu un tā trīs fāzes: pirms Kristus otrās nākšanas, tūkstošgades tiesu un izpildtiesu. Viss process noslēdzas ar taisno attaisnošanu un ļauno otro nāvi.

_Iepazīsties ar šīs nedēļas tēmu, lai sagatavotos Bībeles izpētei 24. decembrī._