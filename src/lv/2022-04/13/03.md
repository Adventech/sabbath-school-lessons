---
title:  Tiesa pirms Kristus nākšanas
date:   19/12/2022
---

Par tiesu pirms Kristus atgriešanās jeb ko mēs saucam par “pirmsadventes” tiesu, varam lasīt daudzviet Svētajos Rakstos.

`Izlasi Dan 7:9–14, Mt 22:1–14; Atkl 11:1, 18, 19 un Atkl 14:6, 7. Kā šie panti izgaismo uzskatu par pirmsadventes izmeklēšanas tiesu Debesu tiesas zālē? Kāda nozīme ir šādai tiesai?`

Dieva ļaužu pirmsadventes izmeklēšanas tiesas koncepts ir pamatots trīs Bībeles pamatmācībās.

Pirmā ir uzskats, ka visi mirušie – taisnie un netaisnie – paliek bezapziņas stāvoklī kapā līdz pēdējai augšāmcelšanai (Jņ 5:25–29).

Otrais ir universāla visu cilvēku tiesa (2kor 5:10, Atkl 20:11–13).

Trešais ir fakts, ka pirmā augšāmcelšana būs svētīgs atalgojums taisnajiem un otrā augšāmcelšana būs mūžīga nāve ļaunajiem (Jņ 5:28, 29; Atkl 20:4–6, 12–15).

Tas nozīmē to, ka, ja visi cilvēki tiktu tiesāti, viņiem vajadzētu tikt tiesātiem pirms viņu augšāmcelšanas, kad viņi saņems savu galējo atalgojumu.

Daniēla grāmata palīdz mums saprast gan pirmsadventes tiesas laiku, gan būtību. 2300 simbolisko dienu beigās – 1844. gadā – Debesu svētnīca tiks šķīstīta (Dan 8:14, salīdzini ar Ebr 9:23) un sāksies pirmsadventes izmeklēšanas tiesa (Dan 7:9–14); tie ir divi atšķirīgi veidi, kā runāt par to pašu notikumu. Un šī tiesa notiek “Visuaugstā svēto labā” (Dan 7:22). Tas ir, tā ir labā vēsts Dieva ļaudīm.

Mt 22:1–14 Jēzus runāja par kāzu viesu pārbaudi pirms kāzu mielasta.

Atklāsmes grāmatā pirmsadventes izmeklēšanas tiesa ir apzīmēta kā uzdevums izmērīt “tos, kas pielūdz” Dieva templī (Atkl 11:1), un paziņot, ka “Viņa tiesas stunda ir atnākusi” (Atkl 14:6, 7; salīdzini ar Atkl 14:14–16).

`Kā mūsu zināšanām par tiesu Debesīs vajadzētu ietekmēt to, kā mēs dzīvojam šeit, virs zemes?`