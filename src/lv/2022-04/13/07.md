---
title:  Tālākiem Pētījumiem
date:   23/12/2022
---

Izlasi Elenas Vaitas grāmatā “Kristus līdzības” nodaļu “Bez kāzu drēbēm” (307.–329. lpp.), grāmatā “Lielā cīņa” nodaļas “Zemes izpostīšana” (653.–661. lpp.) un “Cīņa beigusies” (662.–673. lpp.).

“Pēdējās tiesas dienā katra pazudusī dvēsele sapratīs, ko tā izdarījusi, atteikdamās no patiesības. Katram, kura prātu jebkad ir aptumšojis grēks, tiks parādīts krusts un krusta īstā nozīme. Golgātas un tās noslēpumainā Upura atklāsmes priekšā grēcinieki saņems spriedumu. Izgaisīs katra melīga aizbildināšanās. Cilvēku atkrišana parādīsies savā atbaidošajā izskatā. Cilvēki redzēs, ko viņi ir izvēlējušies. Noskaidrosies katrs jautājums par patiesību un maldiem, kas radies šajā ilgajā cīņā. Visuma tiesā Dievam nevarēs uzvelt vainu par grēka izcelšanos un tā pastāvēšanu. Tiks pierādīts, ka dievišķās pavēles nav līdzvainīgas grēkā. Dieva valdībā nebija nekādu trūkumu, nekāda iemesla būt ar to nemierā. Kad visu ‘siržu domas nāks zināmas’, tad gan uzticīgie, gan nepaklausīgie kopīgi izsauksies – ‘Lieli un brīnišķīgi ir Tavi darbi, Kungs Dievs, visuvaldītāj; taisni un patiesi Tavi ceļi, tautu Ķēniņ! Kas Tevi nebītos, ak, Kungs, un neslavētu Tavu vārdu? (..) Tavas taisnības darbi ir kļuvuši redzami’ (Atkl 15:3, 4).” (Elena Vaita “Laikmetu ilgas”, 58. lpp.)

**Jautājumi pārrunām**:

`1. “Ja tu pieķeries sev, atsakoties pakļaut savu gribu Dievam, tu izvēlies nāvi. Grēkam, lai arī kur tas atrodams, Dievs ir rijoša uguns. Ja tu izvēlies grēku un atsakies no tā atdalīties, Dieva klātbūtnei, kas aprij grēku, ir jāaprij tevi.” (Elena Vaita “Domas no svētību kalna”, 62. lpp.) Kā šis citāts palīdz mums saprast izpildtiesas būtību?`

`2. Pakavējieties pie domas (otrdienas pētījuma beigās), ka neviens pazudušais nepiedzīvos pēdējo tiesu, kamēr atpestītie nebūs bijuši tiesas procesa daļa. Ko tas mums māca par Dieva atvērtību un Viņa rīcības caurspīdīgumu? Kāpēc caurspīdīgums ir tik svarīgs universā, kurā valda mīlestība?`

`3. Kā svēto piedalīšanās tūkstošgades tiesā sniegs viņiem mierinājumu attiecībā uz viņu mīļajiem, kas ies bojā?`