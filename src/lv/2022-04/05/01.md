---
title:  Augšāmcelšanās Pirms Krusta
date:   22/10/2022
---

### Nedēļas pētījumiem
Jūdas 9, Lk 9:28–36, 1ķēn 17:8–24, Lk 7:11–17, Mk 5:35–43, Jņ 11:1–44.

> <p>Atmiņas pants</p>
> “Jēzus viņai sacīja: ‘ES ESMU augšāmcelšanās un dzīvība; kas Man tic, dzīvos, arī ja tas mirs, un ikviens, kas dzīvo un tic Man, nemirs nemūžam! Vai tu to tici?’” (Jņ 11:25, 26)

Vecās Derības atsauces uz augšāmcelšanos, ko mēs esam aplūkojuši līdz šim, lielā mērā balstījās uz personīgām gaidām (Īj 19:25–27, Ebr 11:17–19, Ps 49:15, Ps 71:20) un nākotnes apsolījumiem (Dan 12:1, 2, 13). Tomēr mums ir arī tādi inspirēti ziņojumi, kuros cilvēki reāli tika uzcelti no mirušajiem.

Pirmā bija Mozus augšāmcelšana (Jūdas 9, Lk 9:28–36). Israēla monarhijas laikā Sareptas atraitnes dēls (1ķēn 17:8–24) un sunamietes dēls (2ķēn 4:18–37) arī tika augšāmcelti. Kristus, būdams miesā, augšāmcēla Naines atraitnes dēlu (Lk 7:11–17), Jaira meitu (Lk 8:40–56) un tad Lācaru (Jņ 11). Izņemot Mozu, visi šie cilvēki tika uzmodināti kā mirstīgi, kas beigās atkal mirs. Šie gadījumi apstiprina arī Bībeles mācību par bezapziņas stāvokli nāvē (Īj 3:11–13; Ps 115:17; Ps 146:4; Māc 9:5, 10). Nevienā no šiem ziņojumiem, ne arī kādā citā Bībeles augšāmcelšanās stāstā nav pieminēta pēcnāves dzīves pieredze.

Šajā nedēļā mēs tuvāk aplūkosim augšāmcelšanos, kas notika pirms paša Kristus nāves un augšāmcelšanās.

_Iepazīsties ar šīs nedēļas tēmu, lai sagatavotos Bībeles izpētei 29. oktobrī._