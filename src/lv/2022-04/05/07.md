---
title:  Tālākiem Pētījumiem
date:   28/10/2022
---

Izlasi Elenas Vaitas grāmatā “Sentēvi un pravieši” nodaļu “Mozus nāve” (469.–480. lpp.), grāmatā “Pravieši un ķēniņi” nodaļu “Stingrs rājiens” (129.–142. lpp.) un “Miera pravietis” (237.–243. lpp.), grāmatā “Laikmetu ilgas” nodaļu “Centurions” (318., 319. lpp.), “Ticības pieskāriens” (342., 343. lpp.), “Lācar, nāc ārā” (524.–536. lpp.).

“Kristū ir dzīvība – sākotnējā, neaizgūtā un neatvasinātā. ‘Kam Dēls ir, tam ir dzīvība.’ (1. Jāņa 5:12) Kristus dievišķība ticīgam cilvēkam ir mūžīgās dzīvības garantija. ‘Kas Man tic,’ sacīja Jēzus, ‘dzīvos, arī, ja tas mirs; un ikviens, kas dzīvo un tic Man, nemirs nemūžam! Vai tu to tici?’ Kristus te raugās nākotnē uz savas otrās atnākšanas brīdi. Tad taisnie mirušie tiks uzmodināti neiznīcībā un dzīvie taisnie, nāvi neredzējuši, pacelti Debesīs. Brīnumdarbam, kuru Kristus gatavojās darīt, uzmodinot no nāves Lācaru, vajadzēja norādīt uz visu taisno mirušo augšāmcelšanos. Ar savu vārdu un savu darbu Jēzus pasludināja, ka Viņš ir augšāmcelšanās Autors. Jēzus, kuram pašam drīz būs jāmirst pie krusta, stāvēja ar nāves atslēgām kā Uzvarētājs pār kapu un apliecināja savas tiesības un varu dot mūžīgo dzīvību.” (Elena Vaita “Laikmetu ilgas”, 530. lpp.)

**Jautājumi pārrunām**:

`1. Daudzi cilvēki nomira Elijas un Elīsas pravietiskās kalpošanas laikā, kā arī Kristus paša zemes kalpošanas laikā. Tikai daži tika augšāmcelti (sk. Lk 4:24–27). Padomājiet arī par visu mirušo pieredzi, proti, kāda ir atšķirība, vai viņi augšāmcēlās pagātnē vai Kristus otrās atnākšanas laikā, vismaz attiecībā uz to, kā bija būt mirušam?`

`2. Daudzi rakstnieki gadsimtu gaitā ir rakstījuši par dzīves niecību, kas beidzas ar nāvi. Mēs mirstam līdz ar visiem dzīviem radījumiem – vistām, bebriem, austerēm utt. Tomēr cilvēku situācija ir sliktāka nekā dzīvniekiem, jo mēs zinām, ka mēs mirsim (sk. Māc 9:5). Vistas, bebri un austeres to nezina. Kāpēc tad augšāmcelšanās apsolījums mums ir tik izšķirošs?`

`3. Ja tu domā, ka dvēsele ir nemirstīga un ka mirušie, īpaši taisnie mirušie, dzīvo debesīs pēc savas nāves, kāda tad ir vajadzība pēc augšāmcelšanās laika galā?`

`4. Ja kāds sauktu un jautātu: “Vai tur ir Sallija?”, tu varētu atbildēt: “Jā, bet viņa guļ.” Bet uz šo jautājumu tu nevarētu atbildēt: “Jā, bet viņa ir mirusi.” Kāpēc ne? Ko tas mums māca par nāves dabu?`