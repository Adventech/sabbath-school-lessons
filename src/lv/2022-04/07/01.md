---
title:  Kristus Uzvara Pār Nāvi
date:   05/11/2022
---

### Nedēļas pētījumiem
Mt 27:62–66; Jņ 10:17, 18; Mt 27:51–53; Jņ 20:11–29; 1kor 15:5–8.

> <p>Atmiņas pants</p>
> “Un, kad es redzēju Viņu, es nokritu pie Viņa kājām kā miris, bet Viņš man uzlika Savu labo roku, sacīdams: nebīsties! Es esmu Pirmais un Pēdējais un Dzīvais. Es biju miris un, redzi, Es esmu dzīvs mūžu mūžam, un Man ir nāves un elles atslēgas.” (Atkl 1:17, 18)

Kristīgajā ticībā centrālais ir Jēzus augšāmcelšanās. Pāvils to spēcīgi izteica, kad viņš rakstīja: “Jo, ja mirušie netop uzmodināti, tad arī Kristus nav uzmodināts. Un, ja Kristus nav uzmodināts, tad veltīga ir jūsu ticība, tad jūs vēl esat savos grēkos. Tad arī tie ir pazuduši, kas Kristū aizmiguši.” (1kor 15:16–18) Sīkāk par šo runāsim nākamajā nedēļā.

Tāpēc, lai arī cik lielu uzsvaru Pāvils liek uz Kristus nāvi un cik tā ir svarīga – “jo es jūsu starpā negribēju neko citu zināt kā vien Jēzu Kristu un to pašu krustā sistu” (1kor 2:2) – , tā mums patiešām neko nedod bez augšāmcelšanās. Tieši tik svarīga ir Jēzus augšāmcelšanās visai kristīgajai ticībai un glābšanas plānam.

Tajā pašā laikā ir grūti saprast, kāpēc Kristus augšāmcelšanās – un līdz ar to arī mūsu augšāmcelšanās – ir tik svarīga, ja, kā daudzi uzskata, mirušie Kristū jau bauda Debesu svētlaimi, jo ir devušies “mājās, lai būtu ar Kungu”.

Noliekot to visu malā, šajā nedēļā runāsim par Kristus augšāmcelšanos un visiem pārliecinošajiem pierādījumiem, ko Viņš mums ir devis, lai mēs tai ticētu.

_Iepazīsties ar šīs nedēļas tēmu, lai sagatavotos Bībeles izpētei 12. novembrī._