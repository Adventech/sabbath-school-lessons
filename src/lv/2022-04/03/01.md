---
title:  Izpratne Par Cilvēka Dabu
date:   08/10/2022
---

### Nedēļas pētījumiem
1Moz 1:24–27; 1Moz 2:7, 19; Mt 10:28; Ec 12:1–7; 1ķēn 2:10; 1ķēn 22:40.

> <p>Atmiņas pants</p>
> “Un Dievs Tas Kungs radīja cilvēku no zemes pīšļiem un iedvesa viņa nāsīs dzīvības dvašu; tā cilvēks tapa par dzīvu dvēseli.” (1Moz 2:7)

Spriedze starp Dieva vārdu “jūs mirdami mirsiet” (1Moz 2:16, 17) un sātana viltoto apsolījumu “jūs mirt nemirsiet” (1Moz 3:4) nav bijusi ierobežota tikai Ēdenes dārzā. Tā atbalsojas cauri visai vēsturei.

Daudzi cilvēki cenšas saskaņot sātana vārdus ar Dieva vārdiem. Viņiem brīdinājums “jūs mirsiet” attiecas tikai uz iznīcināmo fizisko miesu, bet apsolījums “jūs mirt nemirsiet” ir norāde uz nemirstīgu dvēseli vai garu.

Bet šāda pieeja nedarbojas. Piemēram, vai ir iespējams saskaņot pretrunīgus Dieva un sātana vārdus? Vai pastāv nemateriāla dvēsele vai gars, kas ar apziņu izdzīvo pēc fiziskas nāves? Ir daudz filozofisku un pat zinātnisku mēģinājumu atbildēt uz šiem jautājumiem. Bet kā kristiešiem, kas balstās uz Bībeli, mums ir jāatzīst, ka tikai visvarenais Dievs, kas mūs radījis, arī pilnībā mūs pazīst (sk. Ps 139). Tādējādi tikai Viņa Vārds mums, Svēti Raksti, var dot mums atbildes uz šiem svarīgajiem jautājumiem.

Šajā nedēļā mēs runāsim par to, kā Vecā Derība definē cilvēka dabu un cilvēka stāvokli nāvē.

_Iepazīsties ar šīs nedēļas tēmu, lai sagatavotos Bībeles izpētei 15. oktobrī._