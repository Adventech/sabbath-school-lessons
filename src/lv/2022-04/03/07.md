---
title:  Tālākiem Pētījumiem
date:   14/10/2022
---

Izlasi Elenas Vaitas grāmatā “Lielā cīņa” nodaļu “Pirmais lielais pievilšanas darbs” (531.–550. lpp.).

Ja jūs kādreiz esat operēti vispārējā anestēzijā, jums varētu būt mazliet nojausma, kā tas ir būt mirušam. Bet pat tad, kad jūs esat anestēzijā, jūsu smadzenes vienalga darbojas. Iedomājieties, kā ir būt patiešām mirušam, kad visas smadzeņu funkcijas, pilnīgi viss ir apstājies. Ciktāl tas attiecas uz ikvienu mirušo cilvēku, nākamā lieta, ko viņš uzzinās, ir vai nu Jēzus otrā atnākšana, vai Viņa atgriešanās pēc tūkstošgades (sk. Atkl 20:7–15). Līdz tam visi mirušie, taisnie un ļaunie atpūšas, un tas viņiem liksies viens acumirklis. Dzīvajiem nāve liekas ilga, bet ne mirušajiem.

“Ja tā būtu taisnība, ka visu cilvēku dvēseles nāves stundā aiziet tieši uz Debesīm, tad nāve kļūtu iekārojamāka par dzīvību. Šie uzskati jau daudzus pavedinājuši darīt galu savai esamībai. Grūtību, rūpju un vilšanās nomāktiem ļaudīm šķiet pavisam vienkārši pārraut trauslo dzīvības pavedienu un tad pacelties mūžīgās pasaules svētlaimē.” (Elena Vaita “Lielā cīņa”, 539. lpp.)

“Svētajos Rakstos nekur nav atrodams ziņojums, ka gan taisnie, gan netaisnie saņemtu atalgojumu jau līdz ar nāvi. Sentēvi un pravieši nav atstājuši tāda veida liecības. Kristus un Viņa apustuļi par to nav devuši nekādus norādījumus. Bībele skaidri māca, ka mirušie tūlīt neaiziet uz Debesīm. Viņi tiek attēloti kā guloši līdz augšāmcelšanās brīdim.” (549., 550. lpp.)

**Jautājumi pārrunām**:

`1. Kā Bībeles mācība par cilvēku kā vienotu veselumu, kas paliek pie apziņas tikai kā nedalīta persona, palīdz mums labāk saprast nāves būtību?`

`2. Pasauli ir pārņēmušas teorijas par dabisko dvēseles nemirstību. Kāpēc tad mūsu vēsts par mirušo stāvokli ir tik svarīga? Kāpēc pat kristiešu vidū mēs atrodam spēcīgu opozīciju šai brīnišķīgajai mācībai?`

`3. Kā izpratnei par mirušo stāvokli vajadzētu pasargāt mūs no tā, kas var “parādīties” mūsu acīm? Tas ir, kāpēc mēs nevaram vienmēr uzticēties tam, ko mēs redzam, īpaši ja tas, ko mēs redzam (vai arī domājam, ka redzam), ir mirušā tuvinieka gars (kādus daži esot redzējuši)?`