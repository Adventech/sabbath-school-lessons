---
title:  Tālākiem Pētījumiem
date:   18/11/2022
---

Izlasi Elenas Vaitas grāmatā “Apustuļu darbi” nodaļas “Vēstules tesaloniķiešiem” (255.–268. lpp.) un “Aicināti augstākam standartam” (319.–321. lpp.).

Kā raksta Stīvens Keivs: “Romieši labi apzinājās kristiešu ticību, ka viņi kādu dienu celsies augšā miesā no kapa, un darīja visu, ko vien varēja, lai izsmietu un kavētu šo cerību. Vēstis par vajāšanām Gualā 177. gadā ziņo, ka mocekļi vispirms tika nogalināti, tad viņu līķi tika atstāti trūdēt neapglabāti sešas dienas, tad tie tika sadedzināti un pelni iemesti Ronas upē. ‘Tagad paskatīsimies, vai viņi celsies augšā,’ tā esot teikuši romieši.” (Stephen Cave “Immortality: The Quest to Live Forever and How It Drives Civilization” (New York: Crown Publishers, 2012), 104, 105. lpp.)

Šī nelielā līdzība par teoloģisko skepticismu, lai arī cik tā būtu dramatiska, nerunā par tēmu. Tas neko nepierāda par Bībeles augšāmcelšanās apsolījumu. Spēks, kas uzmodināja Jēzu no mirušajiem, var izdarīt to pašu arī mūsu labā, neskatoties uz ķermeņa stāvokli. Galu galā, ja tas pats Spēks radīja un uztur visu kosmosu, Viņš noteikti var pārvērst dzīvos un augšāmcelt mirušos.

“Pāvils rakstīja: “Dievs arī aizmigušos caur Jēzu vedīs godībā kopā ar Viņu.” Daudzi šo vārdu nozīmi iztulko, it kā Kristus ar aizmigušajiem nāks no Debesīm, bet Pāvils gribēja teikt, ka tieši tā, kā Kristus tika piecelts no mirušiem, Dievs arī nāvē aizmigušos svētos izaicinās no viņu atdusas vietām un ņems sev līdzi uz Debesīm. Ak, cik dārgs mierinājums! Kāda krāšņa cerība! Ne tikai Tesalonikas draudzei, bet visiem kristiešiem, lai kur tie atrastos.” (Elena Vaita “Apustuļu darbi”, 259. lpp.)

**Jautājumi pārrunām**:

`1. Kāds teicis: “Nāve tevi iznīcina. [..] Būt pilnībā iznīcinātam, bez pēdām un nekā cita, nozīmē lielu soli uz priekšu dzīves jēgas iznīcināšanai.” Viņam taisnība. Bet kāda cerība mums ir pret šādu dzīves bezjēdzīgumu?`

`2. Kā mēs varam saskaņot savu vajadzību augt pretī pilnībai (Fil 3:12–16) ar faktu, ka tikai pie Kristus otrās nākšanas mēs saņemsim nesamaitātu un bezgrēcīgu dabu (1kor 15:50–55)?`

`3. Kā mēs varētu palīdzēt kādam, kas iekritis “slepenās aizraušanas” uzskatos, ieraudzīt, ka šī mācība ir nepareiza?`

`4. Izlasi vēlreiz 1kor 15:12–19. Kas šajos pantos ir tik spēcīgs pierādījums mācībai, ka mirušie guļ, nevis atrodas Debesīs ar Jēzu? Kāda šiem pantiem būtu jēga, ja taisnie mirušie patiešām šobrīd ir Debesīs ar Jēzu?`