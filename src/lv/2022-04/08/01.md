---
title:  Cerība Jaunajā Derībā
date:   12/11/2022
---

### Nedēļas pētījumiem
1kor 15:12–19, Jņ 14:1–3, Jņ 6:26–51, 1tes 4:13–18, 1kor 15:51–55.

> <p>Atmiņas pants</p>
> “Un šī ir tā liecība, ka Dievs mums ir devis mūžīgu dzīvību, un šī dzīvība ir Viņa Dēlā. Kam Dēls ir, tam ir dzīvība, kam Dieva Dēla nav, tam nav dzīvības.” (1Jņ 5:11, 12)

Visi Jaunās Derības rakstnieki (izņemot Lūku) bija jūdi, kaut arī viņi rakstīja grieķu valodā, un viņi, protams, cilvēka dabu uzlūkoja no ebreju holistiskās perspektīvas, nevis no grieķu pagāniskās.

Līdz ar to Kristum un mācekļiem kristīgā cerība nebija jauna cerība, bet drīzāk senās, sentēvu un praviešu lolotās cerības turpinājums. Piemēram, Kristus minēja, ka Ābrahāms paredzēja Kunga dienu un priecājās par to (Jņ 8:56). Jūda apliecināja, ka Ēnohs pravietoja par Kristus otro nākšanu (Jūdas 14, 15). Un ebreju grāmata runā par ticības varoņiem, kas gaidīja Debesu atalgojumu, ko viņi nesaņems, līdz mēs saņemsim savējo (Ebr 11:39, 40). Šis apgalvojums būtu bezjēdzīgs, ja viņu dvēseles jau būtu ar Kungu Debesīs.

Uzsverot, ka tikai tiem, kas ir Kristū, ir mūžīgā dzīvība (1Jņ 5:11, 12), Jānis apgāž dvēseles dabiskās nemirstības teoriju. Patiešām, nav mūžīgās dzīvības bez glābjošām attiecībām ar Kristu. Jaunās Derības cerība tāpēc ir Kristū centrēta cerība un vienīgā cerība, ka šī mirstīgā eksistence kādu dienu kļūs par nemirstīgu.

_Iepazīsties ar šīs nedēļas tēmu, lai sagatavotos Bībeles izpētei 19. novembrī._