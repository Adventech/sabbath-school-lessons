---
title:  Vecās Derības Cerība
date:   15/10/2022
---

### Nedēļas pētījumiem
Īj 19:25–27; 1Tim 6:16; Ps 49; Ps 71; Jes 26:14, 19; Dan 12.

> <p>Atmiņas pants</p>
> “Ticībā Ābrahāms, kad tika pārbaudīts, ir upurējis Īzāku, upurējis vienīgo dēlu, viņš, kas bija saņēmis apsolījumus, [..] jo viņš domāja, ka arī no miroņiem Dievs spēj uzmodināt; tāpēc viņš to arī saņēma atpakaļ kā līdzību.” (Ebr 11:17, 19)

Vecās Derības cerība ir pamatota nevis grieķu idejās par dabisko dvēseles nemirstību, bet Bībeles mācībā par mirušo galīgo augšāmcelšanos.

Bet kā vairs neeksistējošs cilvēka ķermenis, kremēts pelnos vai citādā veidā iznīcināts, var atkal atgriezties dzīvē? Kā ķermenis, kas ir satrūdējis, varbūt jau pirms gadu simtiem vai pat tūkstošiem, var atkal atgūt savu identitāti?

Šie jautājumi liek mums pārdomāt dzīvības noslēpumu. Mēs esam dzīvi un baudām dzīvi, ko Dievs mums žēlsirdīgi dāvā katru dienu. Pat nesākot saprast pārdabisko dzīvības sākumu, mēs zinām, ka sākumā Dievs Sava Vārda spēkā izsauca esamībā dzīvību tur, kur tās nebija (1Moz 1; Ps 33:6, 9). Ja Dievs bija spējīgs radīt dzīvību virs zemes pirmajā reizē no nekā (latīņu val. “ex nihilo”), kāpēc mums vajadzētu šaubīties par Viņa spēju radīt cilvēka dzīvību no jauna un atjaunot viņa sākotnējo identitāti?

Šajā nedēļā mēs pārdomāsim, kā augšāmcelšanās mācība ir atklāta Vecās Derības laikos, īpašu uzmanību pievēršot Ījaba, dažu dziesminieku un praviešu Jesajas un Daniēla apgalvojumiem.

_Iepazīsties ar šīs nedēļas tēmu, lai sagatavotos Bībeles izpētei 22. oktobrī._