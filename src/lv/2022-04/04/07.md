---
title:  Tālākiem Pētījumiem
date:   21/10/2022
---

Izlasi Elenas Vaitas grāmatā “Pravieši un ķēniņi” nodaļu “Nākamās godības skati” (722.–733. lpp.).

Mūsdienu zinātne māca, ka visa matērija sastāv no atomiem, ko savukārt veido mazākas daļiņas, kvarki un leptoni, kas tiek uzskatīti par visas fiziskās realitātes būvmateriālu. Ja fiziskās pasaules pamatā ir kvarki un leptoni, vai Dievs, kas ne tikai radīja un uzturēja šo pasauli, nevarēs pārveidot kvarkus un leptonus, kad pienāks laiks mūs augšāmcelt? Izsmejot augšāmcelšanu, ateists Bertrands Rasels (Bertrand Russel) jautāja, kas notiek ar tiem, ko ir apēduši kanibāli, jo viņu ķermeņi tagad ir daļa no kanibālu ķermeņiem, un kā tad šī miesa pie augšāmcelšanās tiks sadalīta. Bet iedomājieties, ka Kungs varbūt vienkārši paņems kvarkus un leptonus, eksistences būvmateriālu, un, balstoties uz Viņam pieejamo informāciju par katru no mums, no jauna izveidos mūs no šiem kvarkiem un leptoniem. Viņam nav vajadzīgi oriģinālie, der jebkuri. Vai arī Viņš varētu vienkārši izsaukt esamībā jaunus kvarkus un leptonus un darboties ar tiem. Lai arī kā Viņš to darīs, Dievs, kas radīja universu, var pārradīt mūs, un to Viņš arī apsola darīt pie mirušo augšāmcelšanās.

“Dzīvības Devējs izsauks Savu atpirkto īpašumu pirmajā augšāmcelšanā, un līdz tai uzvaras stundai, kad izskanēs pēdējā taure un milzīga armija celsies mūžīgai uzvarai, ikviens guļošais svētais tiks turēts drošībā un tiks sargāts kā dārgakmens, ko Dievs zina nosaukt vārdā. Glābēja spēkā, kas viņos bija, kamēr viņi dzīvoja, un tāpēc, ka viņi bija dievišķās dabas līdzdalībnieki, viņi tika augšāmcelti no mirušajiem.” (Elenas Vaitas komentārs “The SDA Bible Commentary”, 4. sēj., 1143. lpp.)

**Jautājumi pārrunām**:

`1. Visumā ir aptuveni 3 triljoni galaktiku, no kurām katru veido miljardiem zvaigžņu, un ap daļu no tām riņķo planētas, gluži tāpat kā mūsu saules sistēmā. Tagad padomājiet par neticamo Dieva spēku, kas ne tikai radīja visas šīs zvaigznes, bet arī uztur tās un zina nosaukt vārdā (Ps 147:4). Lai gan šī brīnišķīgā realitāte nepierāda, ka tas pats Dievs var uzmodināt vai ka viņš uzmodinās no mirušajiem, kā tā atklāj mums to pašu brīnišķīgo spēku, kas Viņam piemīt, un kāpēc kaut kas tāds kā augšāmcelšana nevarētu būt ārpus Viņa spējām?`

`2. Ebr 11. nodaļa uzsver daudzu tā saucamo “ticības varoņu” uzticību un gaidas. Kā šī nodaļa var bagātināt mūsu izpratni par cerību, kas bija Vecās Derības varoņiem, pat pirms Jēzus augšāmcelšanās?`