---
title:  Viss Jauns
date:   24/12/2022
---

### Nedēļas pētījumiem
2Pēt 3:13, Atkl 21:3, 22; 1Jņ 3:2, 3; 1Pēt 1:22; Jes 25:8; Atkl 22:3–5.

> <p>Atmiņas pants</p>
> “Tas, kas sēdēja goda krēslā, teica: ‘Redzi, visu Es daru jaunu.’ Tad Viņš teica: ‘Raksti! Jo šie vārdi ir uzticami un patiesi.’” (Atkl 21:5)

Raksti dod mums šo cerību: “Bet mēs gaidām pēc Viņa apsolījuma jaunas debesis un jaunu zemi, kur taisnība mājo.” (2Pēt 3:13)

Dažiem tomēr “jauno debesu un jaunās zemes” apsolījums (Atkl 21:1) šķiet kā fantāzija, teika, ko stāsta pie varas esošie, izmantojot pēcnāves dzīves cerību, lai palīdzētu noturēt pūļus ierindā. Ideja ir apmēram šāda vai līdzīga: lai gan jums šobrīd ir grūti, kādu dienu jūs saņemsiet atalgojumu Debesīs.

Lai gan ir arī tādi cilvēki, kas izmantojuši Bībelē atklāto nākotnes cerību šādā veidā, viņu ļaunprātība nemaina apsolījuma par jaunām debesīm un jaunu zemi patiesumu.

Pēdējās dienās smējēji izsmies mūsu svētīto cerību (2Pēt 3:3–7). Bet viņu zobgalības, kā tas ir paredzēts, var tikt uzskatītas par vēl vienu pierādījumu tam, ka Bībelē rakstītais ir patiesība, jo par izsmiešanu Bībele pravietots jau iepriekš.

Šajā nedēļā mēs pārdomāsim godības pilno apsolījumu par jaunām debesīm un jaunu zemi, ieskaitot Debesu templi, Dieva klātbūtni, nāves un asaru beigas – un visbeidzot Dieva mīlestības galīgo uzvaru.

_Iepazīsties ar šīs nedēļas tēmu, lai sagatavotos Bībeles izpētei 31. decembrī._