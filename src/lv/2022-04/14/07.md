---
title:  Tālākiem Pētījumiem
date:   30/12/2022
---

Izlasi Elenas Vaitas grāmatā “Lielā cīņa” nodaļu “Cīņa beigusies” (674.–678. lpp.), grāmatā “Heaven” nodaļas “The Earth Made New” (133.–145. lpp.), “Heaven Is a School” (146.–158. lpp.), “It Will Not Be Long” (159.–166. lpp.), “Heaven Can Begin Now” (167.–176. lpp.), “The Music of Heaven” (177.–184. lpp.).

“Kristus krusts būs atpestīto izziņas un līksmības avots visā mūžībā. Pagodinātajā Kristū viņi skatīs krustā sisto Kristu. Nekad netiks aizmirsts, ka Viņš, kura spēks radīja un uztur neskaitāmas pasaules visos milzīgajos Universa plašumos, Dieva Mīļotais un Debesu Majestāte, Viņš, kuru pielūgt pulcējās ķerubi un mirdzošie seravi, pats pazemojās, lai paaugstinātu kritušo cilvēku, kā Viņš nesa grēka vainu un kaunu un pacieta, ka pat Tēvs novērsa savu vaigu, līdz pazudušās pasaules sāpes un ciešanas salauza Tā sirdi un izdzēsa dzīvību pie Golgātas krusta. Tas, ka mīlestība uz cilvēku visu pasauļu Radītājam un visu likteņu Lēmējam lika atstāt savu godību un tā pazemoties, vienmēr modinās Universa izbrīnu un pielūgsmi.” (Elena Vaita “Lielā cīņa”, 651. lpp.)

“Lielā cīņa ir beigusies. Grēka un grēcinieku vairs nav. Universs ir atkal tīrs, un visā bezgalīgajā radībā pulsē harmonija un prieks. Visās Universa daļās no Radītāja plūst dzīvība un gaisma. No vissīkākā atoma līdz vislielākajai pasaulei visas lietas – dzīvās un nedzīvās – savā neaizēnotajā skaistumā un pilnīgajā laimē liecina, ka Dievs ir Mīlestība.” (Elena Vaita “Lielā cīņa”, 678. lpp.)

**Jautājumi pārrunām**:

`1. Daudzi pasaulīgi kristieši dzīvo savu dzīvi tā, it kā šī pasaule ilgs mūžīgi (Lk 12:16–21). Kā mēs varam līdzsvarot savus šīszemes ideālus ar Debesu prioritātēm? Kā mēs varam sargāties no tā, ko Jēzus brīdināja Lk 12. nodaļā?`

`2. Ja Debesis sākas šeit, ko mums vajadzētu darīt, lai pārveidotu savas mājas un savu dzīvi par mazām Debesu principu izpausmēm?`

`3. Pakavējieties pie jautājuma, kas uzdots svētdienas tēmas beigās. Kāda loģika slēpjas aiz to cilvēku pesimisma, kuri netic mūžīgajai dzīvei? Tajā pašā laikā daži no šiem cilvēkiem, šķiet, dzīvo diezgan “laimīgu” dzīvi, pat nepaužot nekādas nākotnes cerības. Kā, pēc jūsu domām, viņi to dara? Tas ir, kā viņi varētu racionalizēt dzīvi, pat būt apmierināti, bez apsolījuma, ka aiz šīs dzīves ir vēl kaut kas?`