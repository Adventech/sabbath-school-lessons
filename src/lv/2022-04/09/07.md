---
title:  Tālākiem Pētījumiem
date:   25/11/2022
---

Izlasi Elenas Vaitas grāmatā “Kristus līdzības” nodaļu “Lielais bezdibenis” (260.– 271. lpp.), grāmatā “Laikmetu ilgas” nodaļu “Golgāta” (749.–752. lpp.) un grāmatā “Fundamentals of Christian Education” nodaļu “Teachers as Examples of Christian Integrity” (504. lpp.).

“Līdzībā par bagāto vīru un Lācaru Kristus parāda, ka savu mūžības likteni cilvēki izšķir šajā dzīvē. Pārbaudes laikā Dieva žēlastība tiek piedāvāta katrai dvēselei. Taču, ja cilvēki izšķiež tiem dotās iespējas, apmierinādami savas iegribas, tad tie liedz sev iespēju saņemt mūžīgo dzīvību. Atkārtots pārbaudes laiks viņiem vairs netiks dots. Pēc šo ļaužu pašu izvēles starp viņiem un viņu Dievu būs izveidojies nepārvarams bezdibenis.” (Elena Vaita “Kristus līdzības”, 260. lpp.)

“Kad pirmie kristieši tika izsūtīti uz kalniem un tuksnešiem, kad viņi tika atstāti cietumos, lai mirtu bada, aukstuma un mocību nāvē, kad mocības likās vienīgā izeja no grūtībām, viņi priecājās, ka tika uzskatīti par cienīgiem ciest Kristus dēļ, kas bija piesists krustā viņu labā. Viņu vērtīgais paraugs būs mierinājums un iedrošinājums Dieva ļaudīm, kas nonāks tādā bēdu laikā, kāds vēl nekad nav bijis.” (Elena Vaita “Liecības draudzei”, 5. sēj., 213. lpp.)

**Jautājumi pārrunām**:

`1. Kā Bībeles skatījums uz cilvēka dabu var palīdzēt mums labāk saprast dažus no pantiem, ko mēs pētījām šajā nedēļā?`

`2. Pārdomājiet pretstatu starp bezkompromisa kristīgo mocekļu reliģiju un elastīgajām postmodernās paaudzes reliģijām. Citiem vārdiem, kas ir tas, kā dēļ ir vērts mirt? Tomēr ja kādam ir uzskats, ka visas patiesības ir tikai relatīvas vai kultūras noteiktas, tad kāpēc mirt par kādu no tām? Ko mēs tajā pašā laikā varam mācīties no tiem, kas bija labprātīgi mirt tādu iemeslu dēļ, ko mēs uzskatām par nepareiziem?`

`3. Pakavējieties vairāk pie līdzības par bagāto vīru un Lācaru. Kad Jēzus uzcēlās no mirušajiem, daudzi Viņam ticēja. Tomēr daudzi, kam bija tie paši pierādījumi, neticēja. Ko tas māca mums par to, cik nocietinātas pret patiesību var būt cilvēka sirds? Ko mēs varam darīt, lai pasargātu sevi no sirds cietības?`

`4. Jēzus runāja par laiku, kad mirušie celsies augšā: “Tie, kas labu darījuši, lai celtos augšām dzīvībai, bet tie, kas ļaunu darījuši, lai celtos augšām sodam.” (Jņ 5:29) Starp šiem diviem notikumiem ir tūkstoš gadu, lai arī izklausās, ka tie notiek vienlaikus. Kā tas var palīdzēt saprast, ko Pāvils saka Fil 1:23?`