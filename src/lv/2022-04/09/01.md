---
title:  Pretrunīgi Panti?
date:   19/11/2022
---

### Nedēļas pētījumiem
Lk 16:19–31, Lk 23:43, Jņ 20:17, Fil 1:21–24, 1Pēt 3:13–20, Atkl 6:9–11.

> <p>Atmiņas pants</p>
> “Jūs pētījat rakstus, jo jums šķiet, ka tajos jums ir mūžīgā dzīvība, un tie ir, kas dod liecību par Mani.” (Jņ 5:39)

Pēteris mūs brīdina: “Bet turiet Kungu Kristu svētu savās sirdīs, būdami arvien gatavi aizstāvēties pret ikvienu, kas vaicā par cerības pamatu jūsos.” (1Pēt 3:15) Pāvils piebilst: “Pasludini Dieva vārdus, uzstājies laikā, nelaikā, norāj, brīdini, paskubini ar visu pacietību un mācību. Jo nāks laiks, kad viņi nepanesīs veselīgo mācību.” (2Tim 4:2, 3) Pieņemot šo realitāti, mums vajadzētu skatīties ne tikai uz tiem pantiem, ko var viegli izskaidrot, lai tie saskanētu ar mūsu ticību, bet mums vajadzētu tikt galā ar tiem pantiem, kas parasti tiek izmantoti, lai mācītu kaut ko, kas ir atšķirīgs no tā, kam mēs ticam.

To darot, mums vajadzētu sekot Jēzus inspirētajam paraugam. “Kristus pats nekad neapspieda nevienu patiesības vārdu, bet Viņš to vienmēr izteica mīlestībā. [..] Viņš nekad nebija rupjš, nekad nevajadzīgi neizteica skarbu vārdu, nekad nesagādāja jūtīgai dvēselei nevajadzīgas sāpes. Viņš nenosodīja cilvēcisku vājumu.” (Elena Vaita “Laikmetu ilgas”, 353. lpp.)

Šajā nedēļā mēs pētīsim mulsinošus pantus, ko cilvēki izmanto, lai attaisnotu dabisko dvēseles nemirstību. Šīm pārdomām vajadzētu stiprināt mūsu pašu pārliecību un palīdzēt mums laipni atbildēt tiem, kas apšauba šo svarīgo mācību.

_Iepazīsties ar šo tēmu, lai sagatavotos Bībeles izpētei 26. novembrī._