---
title:  Reinkarnācija
date:   06/12/2022
---

Pagānu uzskats par dvēseles nemirstību nodrošina pamatu nebībeliskajai reinkarnācijas teorijai jeb dvēseles transmigrācijai. Šo teoriju ir pieņēmušas dažas lielākās pasaules reliģijas. Lielākā daļa kristiešu tic nemirstīgas dvēseles eksistencei, kas mājo Debesīs vai ellē pēc nāves. Tie, kas tic reinkarnācijai, uzskata, ka šāda nemirstīga dvēsele iziet cauri daudziem nāves un atdzimšanas cikliem virs zemes.

Daži uzskata reinkarnāciju par garīgas evolūcijas procesu, kas ļauj garam sasniegt augstākus zināšanu un morāles līmeņus tās ceļojumā uz pilnību. Hinduisti tic, ka mūžīga dvēsele iziet cauri apziņas progresijai jeb “samsarai” sešās dzīvības formās: ūdensdzīvniekā, augā, rāpulī vai insektā, putnā, dzīvniekā un cilvēkā, tajā skaitā debesu iemītniekos.

`Izlasi Ebr 9:25–28 un 1Pēt 3:18. Ja Jēzus nomira tikai “vienreiz” (Ebr 9:28, 1Pēt 3:18), tāpat kā visi citi cilvēki mirst tikai “vienreiz” (Ebr 9:27), kāpēc pat daži kristieši tic dažām reinkarnācijas formām?`

Daudzi cilvēki tic nevis tam, kam vajadzētu ticēt, bet tam, kam viņi grib ticēt. Ja teorija dod viņiem eksistenciālu mieru un mierinājumu, tad viņiem ar to pietiek, lai diskusiju būtu beigusies. Bet tiem, kas uztver Bībeli nopietni, nav iespējams pieņemt reinkarnācijas teoriju.

Pirmkārt, šī teorija ir pretēja Bībeles mācībai par “dvēseles” mirstību un miesas augšāmcelšanu (1tes 4:13–18).

Otrkārt, tā noliedz mācību par pestīšanu žēlastībā caur ticību Jēzus Kristus pestīšanas darbam (Ef 2:8–10) un aizstāj to ar cilvēku darbiem.

Treškārt, šī teorija ir pretēja Bībeles mācībai, ka mūžīgais liktenis ir nolemts uz visiem laikiem, cilvēkam pieņemot lēmumus šajā dzīvē (Mt 22:1–14, Mt 25:31–46).

Ceturtkārt, šī teorija samazina Kristus otrās nākšanas nozīmi un aktualitāti.

Un, piektkārt, teorija veicina pēcnāves iespējas kādam, kam būtu vēl jātiek galā ar savas dzīves bezdibeņiem, un tas ir pretbībeliski (Ebr 9:27).

Īsāk sakot, kristīgajā ticībā nav vietas reinkarnācijas idejai.