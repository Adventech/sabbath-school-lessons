---
title:  Tālākiem Pētījumiem
date:   09/12/2022
---

Izlasi Elenas Vaitas grāmatā “Evaņģelizācija” nodaļu “Kā izturēties pret viltus zinātni, kultiem, ismiem un slepenām biedrībām” (602.–609. lpp.) un grāmatā “Confrontation” nodaļu “Spiritism” (86.–93. lpp.).

Kāda organizācija apgalvo, ka tā rada tehnoloģiju, kas ļaus mums sazināties ar mirušajiem, rakstot ziņas, atbildot uz telefona zvaniem un videokonferencēs. Nosaucot mirušos par postmateriālām personām, interneta vietnē apgalvots, ka tad, kad cilvēks mirst, viņš vienkārši nonāk “citā mūžības fāzē”, bet saglabā savu “apziņu, identitāti un galvenos iepriekšējās fiziskās formas aspektus”. Bet vissvarīgākais ir tas, ka šie dvēseļu saziņas speciālisti apgalvo – trīs fāzēs tiks attīstīta tehnoloģija, kas materiālajām personām ļaus sazināties ar postmateriālajām.

Pirmā fāze ļaus “rakstīt ziņas postmateriālajai ģimenei, draugiem, ekspertiem visās jomās”. Otrā fāze paredzēta, lai “padarītu iespējamu sarunāšanos ar mīļajiem, kas dzīvo citā mūžības daļā”. Un trešā fāze atvērs ceļu, lai “dzirdētu un redzētu tos, kas piedzīvo visu iespēju lauku no cita novērošanas punkta”.


Īpaši baisi ir tas, kā viņi pārbauda, vai mirušie, kas ar viņiem sazinās, patiešām ir tie, par ko viņi sevi sauc. Kā mājas lapā aprakstīts, “piemēram, sērojošais vecāks var uzdot savam dēlam vai meitai sekojošu jautājumu, kas ir izmainījis pasaules: “Vai tev bija suns, vārdā Snūpijs, kad tu biji bērns?” “Vai mēs tev uzdāvinājām kabatas nazi tavā 10 gadu dzimšanas dienā?””. Cik gan zīmīgi tas ir šī brīdinājuma gaismā: “Garīgās būtnes reizēm parādās cilvēkiem viņu mirušo draugu izskatā un atstāsta notikumus, kas saistīti ar viņu dzīvi, un arī rīkojas tā, kā tie rīkojušies, vēl dzīvi būdami.” (Elena Vaita “Sentēvi un pravieši”, 684. lpp.)

**Jautājumi pārrunām**:

`1. Izmantojot aizbildinājumu būt kultūras ziņā pieņemamiem, daudzi kristieši uzņem visu, ko reklamē mediji. Kādiem Bībeles principiem vajadzētu vadīt mūsu attiecības ar medijiem, īpaši gadījumos, kad tie atklāti sludina viedokļus, kas ir zināmi kā nepareizi un krāpjoši (sk. Ps 101:1–8, Sak 4:23, Fil 4:8)?`

`2. Kā mēs varam palīdzēt citiem uzvarēt sātana gala laika krāpšanas, nepakļaujot sevi šo viltojumu krāpnieciskajai ietekmei?`

`3. Daudzi kristieši stāstu par “Samuēla” izsaukšanu no kapa uzskata par Bībeles pierādījumu tam, ka mirušie turpina dzīvot. Ko šis stāsts mums māca par to, kāpēc mēs nevaram paļauties tikai uz vienu tekstu vai stāstu, lai izveidotu doktrīnu? Vai mums nebūtu jāaplūko viss, kas Bībelē teikts par kādu tēmu?`