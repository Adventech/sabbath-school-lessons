---
title:  Tālākiem pētījumiem
date:   20/12/2024
---

Izlasiet Elenas Vaitas grāmatā “Laikmetu ilgas” nodaļu “Ir piepildīts” (758.–764. lpp.),“Kungs ir augšāmcēlies” (779.–787. lpp.) un “Kāpēc tu raudi?” (788.–794. lpp.). Lasiet arī Kliforda Goldšteina grāmatu “Risen: Finding Hope in the Empty Tomb” (Nampa, ID: Pacific Press, 2020).

“Pilāts vēlējās Jēzu atbrīvot, bet Viņš labi saprata, ka to nevar izdarīt, saglabājot savu godu un stāvokli. Lai nezaudētu laicīgo varu, viņš labāk izvēlējās upurēt nevainīgu dzīvību. Cik daudzi, gribēdami izvairīties no zaudējumiem vai ciešanām, tādā pašā veidā upurē savus principus! Sirdsapziņa un pienākums norāda vienu ceļu, bet tieksme pēc sava labuma velk uz citu pusi. Straume spēcīgi rauj pretējā virzienā, un tas, kas ielaižas kompromisā ar ļauno, tiek aiznests noziegumu biezajā tumsā.” (Elena Vaita “Laikmetu ilgas”, 738. lpp.)

“Kristus nenodeva Savu dzīvību, iekams nepabeidza darbu, kura dēļ bija nācis. Līdz ar pēdējo elpas vilcienu Viņš izsaucās: ‘Viss piepildīts!’ (Jāņa 19:30) Cīņa bija izcīnīta. Viņa labā roka un svētais elkonis bija guvuši uzvaru. Kā Uzvarētājs Viņš mūžīgajos augstumos pacēla Savu karogu. Kā lai par to nepriecājas eņģeļi! Visas Debesis gavilēja līdzi Pestītāja uzvarai. Sātans bija sakauts un saprata, ka savu valstību ir zaudējis. Eņģeļiem un nekritušajām pasaulēm saucienam ‘Viss piepildīts!’ bija dziļa nozīme. Lielais pestīšanas darbs tika veikts gan viņu, gan mūsu dēļ. Tie līdz ar mums dalās Kristus uzvaras augļos.” (Turpat, 758. lpp.)

**Jautājumi pārrunām**:

`Kādi lēmumu pieņemšanas procesi var palīdzēt jums izvairīties no kļūdas, kuru pieļāva Pilāts?`

`Kāpēc Jēzum bija jāmirst mūsu vietā? Kāpēc Viņam bija jābūt mūsu vietniekam? Kāpēc bija vajadzīga Viņa nāve, lai mēs saņemtu pestīšanu? Kuras Rakstu vietas apstiprina jūsu atbildi?`

`Kāda ir saistība starp Svēto Rakstu liecībām un vēsturiskiem pierādījumiem, kad runa ir par ticību Jēzus augšāmcelšanai? Tas ir, kādi vēsturiskie pierādījumi pārliecinoši apstiprina Jēzus augšāmcelšanos?`

`Padomājiet par 1. Kor. 15:12–20. Kā būtu iespējams saprast domu, ka bez Kristus augšāmcelšanās “arī tie ir pazuduši, kas Kristū aizmiguši” (1. Kor. 15:18), ja tie, kas ir “aizmiguši Kristū”, nekavējoties būtu nonākuši debesīs? Kā Pāvila vārdi apstiprina patiesību, ka mirušie guļ līdz augšāmcelšanās brīdim, kad Kristus atgriezīsies?`