---
title:  Ceļš, patiesība un dzīvība
date:   30/11/2024
---

### Nedēļas pētījumiem
Jņ. 13:1–20; Jņ. 14:1–3; Dan. 7:27; Jņ. 14:5–11; Jņ. 1:14; Kol. 1:16, 17; Jņ. 5:38–40.

> <p>Atmiņas pants</p>
> “Dievu neviens nekad nav redzējis. Vienpiedzimušais Dēls, kas ir pie Tēva krūts, Tas mums Viņu ir darījis zināmu” (Jņ. 1:18).

Jāņa evaņģēliju varam iedalīt četrās lielās daļās: prologs (Jņ. 1:1–18), zīmju grāmata (Jņ. 1:19–12:50), godības grāmata (Jņ. 13:1–20:31) un epilogs (Jņ. 21:1–25). Mūsu pētījumi līdz šim bija vērsti galvenokārt uz prologu un zīmju grāmatu, kur brīnumi (zīmes), dialogi un mācības izklāstīja, kas ir Jēzus. Tagad pārcelsimies uz Jāņa evaņģēlija trešo sadaļu – godības grāmatu.

Interesanti, ka slavenie septiņi “ES ESMU” paziņojumi veido tiltu starp zīmju daļu un godības daļu. Tie ir “dzīvības maize” (Jņ. 6:35, 41, 48, 51), “pasaules gaisma” (Jņ. 8:12, Jņ. 9:5), “durvis” (Jņ. 10:7, 9), “labais gans” (Jņ. 10:11, 14), “augšāmcelšanās un dzīvība” (Jņ. 11:25), “ceļš, patiesība un dzīvība” (Jņ. 14:6) un “īstais vīna koks” (Jņ. 15:1, 5).

Šīs nedēļas tēma sāksies ar atvadu runas mērķi un ievadu ar nozīmīgo epizodi, kad Jēzus mazgāja Saviem mācekļiem kājas. Tad tā pievērsīsies “ES ESMU” apgalvojumam 14. nodaļā (“Es esmu ceļš, patiesība un dzīvība”).

_Iepazīsimies ar šīs nedēļas tēmu, lai sagatavotos Bībeles izpētei 7. decembrī._