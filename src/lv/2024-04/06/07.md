---
title:  Tālākiem pētījumiem
date:   08/11/2024
---

Izlasi Elenas Vaitas grāmatā “Laikmetu ilgas” nodaļas “Krīze Galilejā” (383.–394. lpp), “Ārējā pagalmā” (621.–626. lpp.).

“‘Pie kā mēs iesim?’ Israēla mācītāji bija formu un tradīciju kalpi. Farizeji un saduķeji nepārtraukti strīdējās. Atstāt Jēzu nozīmēja nokļūt pie neatlaidīgiem kulta un ceremoniju ievērotājiem, pie godkārīgiem ļaudīm, kas tiecās pēc savas slavas. Kopš mācekļi bija pieņēmuši Kristu, tie bija atraduši vairāk miera un prieka nekā visā savā iepriekšējā dzīvē. Kā viņi varētu atgriezties pie tiem, kas bija nicinājuši un vajājuši grēcinieku Draugu? Tie tik ilgi bija gaidījuši Mesiju. Tagad Viņš bija atnācis, un mācekļi nespēja aiziet no Viņa pie tiem, kas tīkoja pēc Viņa dzīvības un vajāja arī pašus mācekļus.

‘Pie kā mēs iesim?’ Taču ne projām no Jēzus mācībām, no Viņa mīlestības un žēlastības uz neticības tumsu un pasaules ļaunumu. Kad Pestītāju atstāja daudzi Viņa brīnišķo darbu liecinieki, Pēteris izteica mācekļu ticību: ‘Tu esi Kristus.’ Jau pati doma vien, ka viņi varētu pazaudēt šo savas dvēseles enkuru, tos pildīja ar izbailēm un sāpēm. Palikt bez Pestītāja būtu tas pats, kas tumsā tikt mētātiem vētrainā jūrā.” (Elena Vaita “Laikmetu ilgas”, 393. lpp.)

**Jautājumi pārrunām**:

`Grupā pārrunājiet sarežģīto jautājumu, kāpēc daži cilvēki, saņemot liecību par Jēzu kā Mesiju un kristietības patiesību, labprāt to pieņem, un kāpēc citi, saņemot tos pašus pierādījumus, to noraida?`

`Kura patiesība var būt svarīgāka par to, ka Jēzus Kristus nomira par mūsu grēkiem? Un kā mēs uzzinājām šo izšķirošo patiesību? Ar zinātnes, dabas likumiem, dabas teoloģijas, loģikas, saprāta palīdzību? Lai gan patiesībā šīs lietas var likt mums ticēt Dievam Radītājam, visa iesākumam, nekustīgam virzītājam, tomēr neviena no šīm disciplīnām viena pati vai pat visas kopā nevarētu iemācīt mums vissvarīgāko patiesību, kas mums jāzina: Kristus nomira par mūsu grēkiem. Kā šim faktam – ka visas šīs disciplīnas nevarētu mums pastāstīt šo vienu jautājumu, kas mums patiešām būtu jāuzzina, – vajadzētu mācīt mums to, cik svarīgi ir padarīt Bībeli par mūsu galīgo un augstāko autoritāti ticības jautājumos?`

`Kāpēc tavas paša ticības dēļ var būt tik svarīgi atcerēties to, ko Dievs ir izdarījis tavā dzīvē?`