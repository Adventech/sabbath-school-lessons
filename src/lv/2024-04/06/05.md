---
title:  Tēva liecinieks
date:   06/11/2024
---

Jāņa evaņģēlijs sākas, runājot par Vārdu (“logos”) kā par Dievu; tas ir, Vārds bija kopā ar Dievu Tēvu (Jņ. 1:1). Kad Vārds kļuva miesa, Gars liecināja par Jēzu, nolaižoties uz Viņu kristībās (Jņ. 1:32–34). Bet Tēvs arī liecina par Jēzu Viņa zemes kalpošanas laikā.

`Izlasi Jņ. 5:36–38. Ko Jēzus šeit saka par Tēvu?`

Jēzus saista Tēvu ar darbiem un brīnumiem, ko Viņš bija darījis. Viņam ir pilnīgi skaidrs, ka Tēvs Viņu ir sūtījis un arī liecinājis par Viņu.

`Izlasi Mt. 3:17, Mt. 17:5, Mk.1:11 un Lk. 3:22 (sk. arī 2. Pēt. 1:17, 18). Ko Tēvs saka par
Jēzu?`

Jēzus kristībās Tēvs un Gars pievienojās Dēlam, atzīmējot šo svarīgo notikumu – Jēzus kalpošanas sākumu. Tēvs paziņo, ka Jēzus ir Viņa mīļais Dēls, uz ko Viņam labs prāts. Taču izšķirošajā Kristus kalpošanas laikā Tēvs runā atkal, šoreiz, kā tas ir ierakstīts Jāņa evaņģēlijā.

Notikumi sasniedza kulmināciju kalpošanas pēdējās dienās. Reliģiskie vadītāji, nespējot Viņu apturēt (sk. Jņ. 12:19), vēlējās Viņa nāvi, tagad vairāk nekā jebkad agrāk. Milzīgs pūlis Viņam sekoja, it īpaši tāpēc, ka arvien vairāk cilvēku sāka sekot Jēzum, uzklausot to liecību, kuri bija redzējuši Lācara uzmodināšanu no miroņiem (Jņ. 12:17, 18). Pat grieķi, kas bija ieradušies uz svētkiem, gribēja redzēt Jēzu.

Šajā brīdī, atbildot uz Jēzus vārdiem Jņ. 12:28 (“Tēvs, pagodini Savu Vārdu!”), Tēvs atkal runā no debesīm: “Es Viņu esmu pagodinājis un atkal Viņu pagodināšu!” (Jņ. 12:28)

Kā mēs jau redzējām, Jēzus godības stunda ir krusts. Tādējādi Tēva liecība par Jēzu norāda uz lielo Dieva Jēra upuri par pasaules grēkiem. Tā ir Viņa zemes kalpošanas kulminācija. Ar Viņa nāvi mūsu labā ir samaksāts pilns sods par visiem mūsu grēkiem, un ticībā mums pašiem nav šis sods nekad nebūs jāpiedzīvo.