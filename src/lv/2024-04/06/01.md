---
title:  Vairāk liecību par Jēzu
date:   02/11/2024
---

### Nedēļas pētījumiem
Jņ. 3:25–36, Jņ. 1:32–36, Dan. 7:18, Jņ. 6:51–71, Jņ. 5:36–38, Jņ. 7:37–53.

> <p>Atmiņas pants</p>
> “Bet, kad Es no zemes tikšu paaugstināts, Es visus vilkšu pie Sevis” (Jņ. 12:32).

Jēzus ir ne tikai izteicis pārsteidzošas lietas par Sevi vai to, kas Viņš ir vai kas Viņu ir sūtījis, vai arī no kurienes Viņš ir nācis. To, kas Viņš ir, Viņš arī parādīja ar brīnumiem un zīmēm. Kā daži atklāti liecināja par Jēzu: “Vai gan Kristus, kad Tas nāks, vairāk zīmes darīs, nekā šis ir darījis?” (Jņ. 7:31)

Viņš savus vārdus pamatoja ar darbiem, kas pierādīja Viņa vārdu patiesumu.

Bet, drāmai turpinoties, starp cilvēkiem sākās šķelšanās. Vīrieša dziedināšana pie Betzatas dīķa izraisīja dažu vadītāju dusmas. Diskusija Kapernaumā pēc 5000 cilvēku pabarošanas noveda pie tā, ka ļaužu pūļi Jēzu noraidīja. Lācara augšāmcelšanās dažos radīja ticību, bet citos naidīgumu, kas visbeidzot novedīs pie Jēzus tiesāšanas un nāvessoda.

Šīs nedēļas tēmā aplūkotas dažas personas, kas liecināja par Jēzu un apliecināja Viņu. Katrā no šiem gadījumiem atklāti daži aspekti, kas Jēzus patiesībā ir, un kopā tie veido dziļāku redzējumu par Jēzu, Mesiju.

_Iepazīsimies ar šīs nedēļas tēmu, lai sagatavotos Bībeles izpētei 9. novembrī._