---
title:  Dievišķuma pazīmes
date:   05/10/2024
---

### Nedēļas pētījumiem
Jņ. 6:1–15, Jes. 53:4–6, 1. Kor. 5:7, Jņ. 6:26–36, Jņ. 9:1–41, 1. Kor. 1:26–29, Jņ. 11.

> <p>Atmiņas pants</p>
> “Jēzus viņai sacīja: ‘ES ESMU augšāmcelšanās un dzīvība; kas Man tic, dzīvos, arī ja tas mirs, un ikviens, kas dzīvo un tic Man, nemirs nemūžam! Vai tu tam tici?’” (Jņ. 11:25, 26).

Bībelē ir skaidri atklāts, ka Jēzus Kristus ir mūžīgs Dēls, viens ar Tēvu, bez izcelsmes un nav radīts. Jēzus ir Tas, kurš radījis visu radīto (Jņ. 1:1–3). Tādējādi Jēzus vienmēr ir pastāvējis; nekad nav bijis tā, kad Viņa nebūtu bijis. Lai gan Jēzus nāca uz šo pasauli un uzņēmās mūsu cilvēcību, Viņš vienmēr saglabāja savu dievišķību un vairākkārt teica un darīja lietas, kas šo dievišķumu parādīja.

Šī patiesība Jānim bija svarīga, tāpēc, atstāstot dažus Jēzus brīnumus, Jānis tos izmantoja, lai norādītu uz Kristus dievišķumu. Jēzus ne tikai teica to, kas atklāja Viņa dievišķumu, bet arī apstiprināja Savus vārdus ar darbiem, kas atklāja Viņa dievišķumu.

Šīs nedēļas tēmā aplūkosim trīs svarīgākās Jēzus dievišķuma pazīmes. Pārsteidzoši ir tas, ka visos gadījumos bija kāds, kas neticēja brīnumam vai neuztvēra tā nozīmi. Dažiem tas bija laiks novērsties no Jēzus, citiem laiks vēl dziļāk grimt aklumā, vēl citiem tas bija brīdis, kad plānot Jēzus nāvi. Tikmēr citiem – laiks noticēt, ka Jēzus ir Mesija.

_Iepazīsimies ar šīs nedēļas tēmu, lai sagatavotos Bībeles izpētei 12. oktobrī._