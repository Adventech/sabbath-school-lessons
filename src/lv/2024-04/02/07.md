---
title:  Tālākiem pētījumiem
date:   11/10/2024
---

Izlasi Elenas Vaitas grāmatā “Laikmetu ilgas” nodaļas “Krīze Galilejā” (383.–394. lpp.), “Lācar, nāc ārā!” (524.–536. lpp.) un “Priesteru sazvērestības” (537.–542. lpp.).

“Kristus dzīvība, kas dod dzīvību pasaulei, ir Viņa teiktajā vārdā. Ar Savu vārdu Jēzus dziedināja slimības un izdzina ļaunos garus; ar Savu vārdu Viņš apklusināja jūru un uzmodināja mirušos; un ļaudis nodeva liecību, ka Viņa vārdam ir spēks. Viņš runāja Dieva Vārdu, kā to bija darījis ar visu Vecās Derības praviešu un mācītāju starpniecību. Visa Bībele ir Kristus atklāsme, un Pestītājs tagad Savu sekotāju ticību vēlējās savienot ar Vārdu. Kad Viņa redzamā klātbūtne būs atņemta, tad Vārds kļūs par viņu spēka avotu. Līdzīgi savam Meistaram tiem vajadzēs dzīvot ‘no ikkatra vārda, kas iziet no Dieva mutes’ (Mat. 4:4).

Kā ēdiens uztur mūsu fizisko dzīvību, tā Dieva Vārds uztur garīgo dzīvību. Katrai dvēselei šī dzīvība no Dieva Vārda jāsaņem personīgi. Lai saņemtu uzturu, mums jāēd pašiem, un tāpat arī Vārds ikvienam jāuzņem pašam. Mēs to nevaram iegūt tikai ar cita cilvēka prāta starpniecību vien. Mums rūpīgi jāpēta Bībele, izlūdzoties no Dieva Svētā Gara palīdzību, lai varētu izprast Viņa Vārdu.” (Elena Vaita “Laikmetu ilgas”, 390. lpp.)

**Jautājumi pārrunām**:

`Šonedēļ mēs pārdomājām, kā Jēzus pabaroja piecus tūkstošus, dziedināja aklo no dzimšanas un pēc tam uzmodināja Lācaru no mirušajiem. Katrā no gadījumiem Jēzus sniedza spēcīgu pierādījumu Savam dievišķumam. Tomēr šie brīnumi, lai cik pārsteidzoši tie būtu, radīja šķelšanos. Daži atsaucās ticībā, citi sāka šaubīties. Ko tas mums māca par to, ka cilvēki, pat neskatoties uz spēcīgiem pierādījumiem, joprojām var izvēlēties noraidīt Dievu?`

`Visi šie stāsti norāda uz Kristu kā dievišķo Dieva Dēlu. Kāpēc Viņa dievišķums ir tik svarīgs, lai ticētu Jēzum kā Glābējam?`

`Izlasiet vēlreiz 1. Kor. 1:26–29. Kā 21. gadsimtā mēs redzam, ka šis princips darbojas? Kādas ir dažas no “muļķībām”, kurām tic kristieši, ko tie, kas dzīvo “miesā”, izsmej un noraida? Kas tajā, kam mēs ticam, arī “liek kaunā stipros”?`