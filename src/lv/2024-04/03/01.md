---
title:  'Aizkulises: prologs'
date:   12/10/2024
---

### Nedēļas pētījumiem
Jņ. 1:1–5, 1. Moz. 1:1, Jņ. 1:9–13, Jņ. 3:16–21, Jņ. 9:35–41, Mt. 7:21–23, Jņ. 17:1–5.

> <p>Atmiņas pants</p>
> “Iesākumā bija Vārds, un Vārds bija pie Dieva, un Vārds bija Dievs” (Jņ. 1:1).

Pirmajā nedēļā mēs runājām par Jāņa evaņģēlija beigām, kur bija paskaidrots, kāpēc viņš rakstīja savu evaņģēliju. Šīs nedēļas tēma atgriežas pie evaņģēlija sākuma, kur Jānis uzņem virzienu, kādā viņš, Svētā Gara iedvesmots, ir paredzējis vest lasītāju. Sava rakstu darba pirmajos vārdos un rindkopās Jaunās Derības rakstnieki bieži izklāsta tēmas, kuras viņi plāno aptvert. Tāpat dara arī Jānis, prezentējot savas tēmas kā daļu no lielā kosmiskā scenārija, kas atspoguļo galvenās patiesības par Jēzu Kristu – patiesības, kas iesniedzas pat vēl tālākā pagātnē nekā radīšana.

Iepazīstināšana ar tēmām grāmatas sākumā tiem lasītājiem, kas jau zina, ka Jēzus ir Mesija, sniedz tādas priekšrocības, kādas nebija pašiem grāmatas varoņiem. Zinošs lasītājs var skaidri saskatīt grandiozās tēmas, pie kurām stāstā par Jēzu atgriežas evaņģēlists. Šīs lielās tēmas ir ietvertas Jēzus zemes dzīves vēsturiskajā periodā.

Šīs nedēļas nodarbība sāksies ar prologu (Jņ. 1:1–18) un apkopos tā galvenās tēmas. Šīs tēmas aplūkotas arī citviet Jāņa evaņģēlijā.

_Iepazīsimies ar šīs nedēļas tēmu, lai sagatavotos Bībeles izpētei 19. oktobrī._