---
title:  Zīmes, kas rāda ceļu
date:   28/09/2024
---

### Nedēļas pētījumiem
Jņ. 2:1–11, Jņ. 4:46–54, Jņ. 5:1–16, Mk. 3:22, 23, Mt. 12:9–14, Jņ. 5:16–47.

> <p>Atmiņas pants</p>
> “Vēl daudz citu zīmju Jēzus darīja Savu mācekļu priekšā, kas nav aprakstītas šinī grāmatā. Bet šīs ir rakstītas, lai jūs ticētu, ka Jēzus ir Kristus, Dieva Dēls, un lai jūs, pie ticības nākuši, dzīvību iegūtu Viņa Vārdā” (Jņ. 20:30, 31).

Kāpēc Jānis sarakstīja šo evaņģēliju? Vai viņš gribēja uzsvērt Jēzus brīnumus? Vai arī kādas īpašas Jēzus mācības? Kāds iemesls bija to visu uzrakstīt?

Svētā Gara spēkā un ietekmē Jānis paskaidro, kāpēc. Kaut arī par Kristus dzīvi varētu uzrakstīt vēl daudz vairāk (Jņ. 21:25), šie stāsti, ko viņš ir iekļāvis, tika rakstīti, “lai jūs ticētu, ka Jēzus ir Kristus, Dieva Dēls, un lai jūs, pie ticības nākuši, dzīvību iegūtu Viņa Vārdā” (Jņ. 20:31).

Šajā nedēļā mēs aplūkosim dažus no Jēzus agrīnajiem brīnumdarbiem Jāņa evaņģēlijā – sākot ar ūdens pārvēršanu vīnā kāzās līdz ļoti slimā dēla dziedināšanai, kā arī paralizētā vīra dziedināšanai pie Betzatas dīķa.

Jānis šos brīnumus sauc par “zīmēm”. Ar to viņš nedomā ceļa zīmes, bet gan brīnumainus notikumus, kas norāda uz dziļāku realitāti: Jēzu kā Mesiju. Visos šajos ziņojumos mēs pamanīsim cilvēkus, kas atsaucās ticībā. Viņu paraugs aicina mūs darīt tāpat.

_Iepazīsimies ar šīs nedēļas tēmu, lai sagatavotos Bībeles izpētei 5. oktobrī._