---
title:  Tālākiem pētījumiem
date:   04/10/2024
---

“Jēzus šim cilvēkam neapgalvoja, ka tas saņems dievišķu palīdzību. Slimais varēja sākt šaubīties un tā pazaudēt savu vienīgo iespēju izveseļoties. Bet viņš ticēja Kristus vārdiem un, tiem paklausīdams, saņēma spēku.

Tādā pašā ticībā mēs varam saņemt garīgu dziedināšanu. Grēks mūs ir šķīris no Dieva dotās dzīvības. Mūsu dvēseles ir paralizētas. Paši mēs svētu dzīvi spējam dzīvot tikpat maz, cik tizlais cilvēks spēja staigāt. Ir daudzi, kas apzinās savu nespēku un ilgojas pēc garīgas dzīves, kas viņus saskaņotu ar Dievu, bet tie veltīgi pūlas to sasniegt. Izmisumā tie izsaucas: ‘Es, nožēlojamais cilvēks! Kas mani izraus no šīs nāvei lemtās miesas?’ (Rm. 7:24) Lai šie izmisušie cīnītāji paceļ skatu uz augšu! Pestītājs noliecas pār saviem asinīm atpirktajiem un ar neizsakāmu laipnību un žēlsirdību saka: ‘Vai tu gribi vesels kļūt?’ Viņš tev liek celties veselībā un mierā. Negaidi, kamēr Tu sajutīsi, ka esi dziedināts! Tici Viņa vārdiem, un tie piepildīsies! Pakļauj savu gribu Kristum! Izvēlies kalpot Viņam, un, to darīdams, tu saņemsi spēku! Lai kādi arī nebūtu ļaunie ieradumi vai tevi pārvaldošās kaislības, kas, tik ilgi padodoties, saistījušas dvēseli un miesu – Kristus spēj un ilgojas tevi atbrīvot. Viņš grib dāvināt dzīvību dvēselei, kas ‘mirusi pārkāpumos un grēkos’. (Ef. 2:1) Viņš grib atbrīvot nespēkā un nelaimē nonākušo, grēka važām saistīto gūstekni.” (Elena Vaita “Laikmetu ilgas”, 203. lpp.)

“Jēzus noraidīja apsūdzību Dieva zaimošanā. Mana autoritāte darīt darbu, kurā jūs Mani apsūdzat, Viņš teica, ir tā, ka Es esmu Dieva Dēls, vienots ar Viņu raksturā, gribā un mērķos.” (Elena Vaita “Laikmetu ilgas”, 208. lpp.)

**Jautājumi pārrunām**:

`Pārdomājiet šīs nedēļas nodarbību. Ticība bija atslēga, kas padarīja dziedināšanas iespējamas. Taču vadītāji parādīja, cik bīstami ir šaubīties un neticēt. Kāpēc mums nevajadzētu jaukt jautājumus (kas ir mums visiem) ar šaubām? Kāpēc tie nav viens un tas pats, un kāpēc ir svarīgi pazīt atšķirību starp tiem?`

`Apskatiet ceturtdienas pēdējo jautājumu. Kāpēc mums kā septītās dienas adventistiem jābūt īpaši uzmanīgiem attiecībā uz šīm briesmām? Lai cik svarīgi ir, piemēram, zināt un pat ievērot pareizo sabatu vai zināt par mirušo stāvokli, kāpēc šīs patiesības mūs neglābj? Kas mūs glābj un kā?`

`Uzmanīgi izlasiet Jņ. 5:47. Kā mūsdienās rīkojas tie, kuri, piemēram, noliedz vispasaules plūdus vai burtisku sešu dienu radīšanu, darot tieši to, no kā Jēzus šeit brīdināja?`