---
title:  Debesu Tēvs
date:   08/12/2024
---

Jāņa evaņģēlijs ir rakstīts no kopējā Bībeles stāstījuma viedokļa, sākot ar mūsu izcelsmi. “Iesākumā Dievs radīja debesis un zemi” (1. Moz. 1:1). Vai arī: Iesākumā Tēvs, Dēls un Svētais Gars radīja debesis un zemi. Viņi ir visa esošā Avots. Viņi radīja Visumu, ieskaitot būtnes, kas to apdzīvo. Uz mūsu planētas bija īpaša dzīvības radīšana, un visīpašākā no šīs radības bija cilvēce. Dieva nolūks cilvēces radīšanai bija, lai mēs dzīvotu mīlestības pilnā harmonijā ar Viņu un cits ar citu.

Diemžēl Lucifers ienesa grēku šajā pasaulē. Grēks, cita starpā, ir mūsu attiecību ar Dievu izjaukšana. Tas nepareizi parāda, kas ir Dievs. Tādējādi Jēzus uzņēmās mūsu cilvēcisko dabu, lai atjaunotu zināšanas par Dievu un nestu cilvēcei pestīšanu. Atrodoties šeit, Jēzus pakļāva savu dzīvi Tēvam, dzīvodams saskaņā ar Viņa vadību. Viņš teica: “Es un Tēvs, mēs esam viens” (Jņ. 10:30). “Manī ir Tēvs un Es Tēvā” (Jņ. 10:38). “Ja Es nedaru Sava Tēva darbus, neticiet Man” (Jņ. 10:37).

**Kādas bija dažas no Tēva lomām, kas aprakstītas turpmākajās Rakstu vietās?**

`Jņ. 3:16, 17; Jņ. 6:57`

`Jņ. 5:22, 30`

`Jņ. 6:32; Jņ. 14:10, 24`

`Jņ. 6:45`

`Jņ. 15:16, Jņ. 16:23`

`Šie panti parāda Tēvu ciešā saistībā ar Jēzu Kristu, Viņa Dēlu. Tēvam ir ciešs kontakts ar mūsu pasauli un dziļš ieguldījums mūsu pestīšanā. Ko šī patiesība mums māca par Dieva mīlestību pret mums?`