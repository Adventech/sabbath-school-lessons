---
title:  Jēzus lūgšana
date:   12/12/2024
---

Jāņa 17. nodaļa dažkārt tiek saukta par Jēzus augstpriesterīgo lūgšanu. Tā noslēdz atvadu diskursu. Jēzus nāca uz šo zemi, lai cilvēce galu galā varētu atjaunot sākotnējās tuvās attiecības ar Dievu. Viņš uzticīgi īstenoja brīnumus, ko Dievs Viņam bija uzdevis. Vārdos un darbos Viņš darīja Dievu zināmu cilvēkiem.

Jēzus drīz pametīs šo zemi. Viņš vēlējās vēlreiz dalīties Savā mīlestībā ar mācekļiem. Viņš vēlējās, lai tie saprastu ciešās attiecības starp Viņu pašu, Tēvu un Svēto Garu. Un Viņš gribēja tos ievest tādās personīgās attiecībās ar Dievu Tēvu un Garu, kādas bija Viņam pašam.

`Izlasi Jņ.17:1–26. Kādi vārdi vai frāzes šajā nodaļā izsaka Jēzus vēlmi pēc ciešām mīlestības attiecībām starp Sevi, Tēvu un mācekļiem?`

Daudzi lasa Jāņa 17. nodaļu, domājot, ka vienīgais, kam ir nozīme, ir vienotība un mīlestība. Nav šaubu, Dieva nolūks ir atjaunot mūsu personīgās attiecības ar Viņu un visiem cilvēkiem. Taču rūpīgāka lasīšana liecina par daudz būtiskāku saikni starp mīlestību un patiesību.

“Šī ir mūžīgā dzīvība, lai viņi pazītu Tevi, vienīgo patieso Dievu” (Jņ. 17:3) – nevis kādu vispārīgu Dievu. “Es Tavu Vārdu esmu darījis zināmu cilvēkiem, ko Tu Man no pasaules esi devis. .. viņi ir turējuši Tavu vārdu .. un patiesi atzinuši, ka Es esmu nācis no Tevis” (Jāņa 17:6, 8, NRSV). “Svētī tos patiesībā, Tavi vārdi ir patiesība” (Jņ. 17:17).

Kristus nāca, lai atklātu Tēvu. Šī atklāsme bija svarīga daudzo nepareizo priekšstatu par Dievu dēļ. Jāņa evaņģēlijs parāda, cik nopietni Jēzus uztvēra šo misiju. Viņš nekļūdīgi pareizi pārstāvēja Dieva Vārdu un rīcību. Ja patiesībai nav nozīmes, kāpēc tik ļoti censties?

Jēzus dzīvoja grūtību pilnu dzīvi, beigās saņemot reliģisko varas iestāžu noraidījumu. Viņš cieta vienaldzību no tautas un pat dažkārt no Saviem mācekļiem. Viens no Viņa mācekļiem Viņu nodeva, cits noliedza Viņu trīs reizes. Viņš piedzīvoja neaprakstāmu pārbaudījumu un nomira pie krusta no to cilvēku rokām, kurus Viņš bija nācis glābt.

`Kā jūs varētu labāk savā dzīvē atspoguļot Dieva mīlestību, kāda pastāv starp Jēzu un Tēvu?`