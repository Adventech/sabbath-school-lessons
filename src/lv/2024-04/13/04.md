---
title:  Gaisma un tumsa
date:   24/12/2024
---

`Izlasi Jņ. 1:4–10, Jņ. 3:19–21, Jņ. 5:35; Jņ. 8:12; Jņ. 9:5; Jņ. 11:9, 10 un Jņ. 12:35. Kāds liels kontrasts šeit ir redzams, un kāpēc šis kontrasts ir tik fundamentāls patiesības izpratnei?`

Pasaule ir tumsā; tā izvairās no gaismas un pati nevar atrast ceļu pie patiesā un personīgā Dieva – pie radīšanas, atklāsmes un glābšanas Dieva.

“‘Tās ir tik augstas kā debesis, – ko tu tur sasniegsi? Dziļākas nekā elle, cik tālu tur sniedzas tavas zināšanas?’ (Īj. 11:8) Tikai pieņemot tās, mums var atklāties Dieva dziļumi: ‘Ko acs nav redzējusi un auss nav dzirdējusi, un kas neviena cilvēka sirdī nav nācis (..), mums Dievs to ir atklājis ar savu Garu, jo Gars izdibina visas lietas, arī Dieva dziļumus’ (1. Kor. 2:9, 10).” (Elena Vaita “Laikmetu ilgas”, 412. lpp.)

Tikai Jēzus Kristus “ir Viņu pasludinājis”, tas ir, Tēvu (Jņ. 1:18). Grieķu darbības vārds ir “exēgeomai”, kas nozīmē “interpretēt”, “skaidrot”, “izpaust”. Jānis atklāja Jēzu kā Debesu sūtni – To, kurš izskaidro, ko nozīmē pazīt Dievu. Tikai ar Jēzus starpniecību mēs varam patiesi iepazīt Dievu.

`Izlasi Jņ. 8:42–44. Kā Jēzus apraksta viltus pamatu, uz kuru Israēla reliģiskie vadītāji bija balstījuši savu ticību?`

Tie, kas nestāv patiesībā, runā no sevis. Viņi “redz” teksta nozīmi tikai no cilvēka perspektīvas. Turpretim mums ir jāpieņem, ka Kristus ir pasaules gaisma, un jāseko Viņam saskaņā ar mūsu Vārda interpretāciju. Turpretim velns runā no “saviem resursiem” (Jņ. 8:44). Ja mēs neesam piesardzīgi un nepadodamies ticībā un paklausībā Dievam, mēs riskējam darīt to pašu: lasīt Bībeli, balstoties tikai uz mūsu pašu ilgām, vēlmēm un perspektīvām, kas ir daudz vieglāk izdarāms, nekā mēs varētu aptvert.

`Kā jūs reaģējat uz patiesībām, kas “kāpj uz kājām”, un kā jums vajadzētu reaģēt uz šīm patiesībām?`