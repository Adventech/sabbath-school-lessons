---
title:  Raugoties uz Jēzu
date:   23/12/2024
---

`Izlasi Jņ. 21:20–22. Kāds jautājums noveda Pēteri uz nepareiza ceļa? Kā Jēzus iztaisnoja viņa ceļu?`

Jēzus tikko bija atjaunojis Pēteri kalpošanā un sacīja viņam: “Seko man!” (Jņ. 21:19) Iespējams, tā bija burtiska sekošana Jēzum pludmalē. Jo Pēteris pagriezās un ieraudzīja, ka arī Jānis seko Jēzum, un viņš jautāja par Jāni: “Bet kas būs ar šo, Kungs?” (Jņ. 21:21)

Atgriežot Pēteri kalpošanā, Jēzus paredzēja arī Pētera nāves veidu (Jņ. 21:18). Šķiet, ka Pēteris bija ziņkārīgs arī par Jāņa nāvi. Tā vietā Jēzus novirzīja Pētera uzmanību uz jautājumu par sekošanu Viņam, neuztraucoties par to, kas notiks ar citiem.

`Izlasi Jņ. 21:23–25. Kā Jēzus izteikums tika pārprasts? Kā apustulis Jānis izlaboja šo pārpratumu?`

Ļaudis nepareizi saprata, ko Jēzus domāja, sakot: “Ja Es gribu, lai šis paliek, tiekāms Es nāku, kāda tev daļa? Tu seko Man!” (Jņ. 21:22) Viņuprāt, tas nozīmēja – Jēzus atgriezīsies pirms Jāņa nāves. Laikam ejot un Jānim novecojot, tā būtu krīze, ja viņš nomirtu (viņš, protams, arī nomira) un Jēzus nebūtu atgriezies. Jānis labo šo maldīgo priekšstatu, norādot, ka tas bija Jēzus gribas jautājums, nevis pravietojums par to, kas notiks.

Ieteikums koncentrēties uz Jēzu, nevis uz citiem cilvēkiem, ir spēcīgs ieteikums atlikušajā nedēļas tēmā. Jēzus un tikai Jēzus ir mūsu Glābējs. Cilvēki neizbēgami jūs pievils un, iespējams, pat sāpinās.

No otrdienas līdz ceturtdienai aplūkotās patiesības tiks veltītas tēmai par Dieva Vārda izpratni, lai iepazītu Jēzu un sekotu Viņam, kam vienīgajam vajadzētu būt mūsu Skolotājam un Vadītājam neatkarīgi no palīdzības, padomiem un norādījumiem, ko varētu sniegt citi.

`Cik bieži citi, uz kuriem jūs, iespējams, raudzījāties, ir likuši jums vilties?
Kādas mācības, lai arī cik smagas, jūs guvāt no šīs pieredzes?`