---
title:  Kristus kā Mesijas liecinieki
date:   19/10/2024
---

### Nedēļas pētījumiem
Jņ. 1:19–23, Jes. 40:1–5, Jņ. 1:29–37, Rm. 5:6, Jņ. 1:35–39, Jņ. 1:43–51, Jņ. 3:1–21.

> <p>Atmiņas pants</p>
> “Jēzus atbildēja: ‘Patiesi, patiesi Es tev saku: ja cilvēks nepiedzimst no augšienes, neredzēt tam Dieva valstības’” (Jņ. 3:3).

Bez šaubām, Jēzus nodrošināja ļaudīm spēcīgus pierādījumus no Svētajiem Rakstiem, kas apstiprināja apgalvojumus, ko Viņš bija izteicis par Sevi, tostarp: “Patiesi, patiesi es jums saku: kas tic, tam ir mūžīgā dzīvība” (Jņ. 6:47).

Bet tas nav viss. Ūdens pārvēršana vīnā, tūkstošu pabarošana ar dažiem maizes klaipiem, augstmaņa dēla dziedināšana, cilvēka dziedināšana pie Betzatas dīķa, redzes atgriešana aklajam kopš dzimšanas, Lācara uzmodināšana no mirušajiem. Evaņģēlists atsaucas uz dažādiem notikumiem un cilvēkiem – ebrejiem, pagāniem, bagātniekiem, nabagiem, vīriešiem, sievietēm, valdniekiem, vienkāršo tautu, izglītotiem un neizglītotiem – lai nestu liecību par to, kas ir Jēzus.

Jānis norāda pat uz paša Tēva liecību un uz Rakstiem, kas liecina par Viņa identitāti. Šī nedēļa sākas ar Jāņa Kristītāja spēcīgo liecību. Uz skatuves nāk arī citi liecinieki: Andrejs un Sīmanis Pēteris, Filips un Nātānaēls, kā arī visnegaidītākais liecinieks farizejs Nikodēms. Bet vēl viens liecinieks stāv ēnā – tas otrs māceklis kopā ar Andreju (Jņ. 1:35, 40) jeb pats Jānis.

_Iepazīsimies ar šīs nedēļas tēmu, lai sagatavotos Bībeles izpētei 26. oktobrī._