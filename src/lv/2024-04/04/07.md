---
title:  Tālākiem pētījumiem
date:   25/10/2024
---

Izlasi Elenas Vaitas grāmatā “Laikmetu ilgas” nodaļu “Nikodēms” (167.–177. lpp.).

Nikodēms “sāka pētīt Rakstus pavisam citā gaismā, ne lai diskutētu par kādu teoriju, bet lai iegūtu dzīvību savai dvēselei. Padodoties Svētā Gara vadībai, viņš tagad iepazinās ar Debesu valstību. [..] Ticībā gan mēs saņemam Dieva žēlastību, bet ticība nav mūsu glābēja. Tā neko nepelna. Tā ir roka, ar ko mēs satveram Kristu un attiecinām uz sevi Viņa nopelnus – dziedināšanu no grēka. [..] Kā piedošana, tā arī atgriešanās nāk no Kristus.

Kā tad mēs tiekam glābti? ‘Kā Mozus paaugstinājis tuksnesī čūsku’, tāpat ir paaugstināts Cilvēka Dēls, lai ikviens čūskas sakostais un pieviltais, Viņu uzlūkojot, varētu dzīvot. ‘Redzi, Dieva Jērs, kas nes pasaules grēku’ (Jņ. 1:29). No krusta starojošā gaisma atklāj Dieva mīlestību, un tā mūs velk pie Viņa. Ja mēs tai nepretojamies, tad tiekam vadīti krusta pakājē, lai nožēlotu grēkus, kas piesita krustā Pestītāju. Tad Dieva Gars caur ticību rada dvēselē jaunu dzīvību. Domas un tieksmes tiek saskaņotas paklausībā Kristum. Sirds un prāts tiek radīti no jauna Tā līdzībā, kas darbojas mūsos, pakļaujot Sev visas lietas. Tad Dieva likums tiek ierakstīts prātā un sirdī, un mēs līdz ar Kristu varam sacīt: ‘Man ir prieks dzīvot pēc Tava prāta, Mans Dievs’ (Ps. 40:9).” (Elena Vaita “Laikmetu ilgas”, 175., 176. lpp.)

**Jautājumi pārrunām**:

`Jānis Kristītājs nāca, lai sagatavotu ceļu Jēzum. Cik veiksmīga, jūsuprāt, bija viņa
kalpošana, vismaz no cilvēciskā viedokļa? Domājot par atbildi, uzdodiet arī svarīgu
jautājumu: kā jūs definējat “panākumus” garīgās lietās?`

`Vēlāk Jānis Kristītājs izteica dažas patiesas šaubas (Mt. 11:2, 3; Lk. 7:19). Kas izraisīja
viņa jautājumus, un ko mēs no tiem varam mācīties par to, kā būt nelokāmiem
savā ticībā?`

`Grupā pārrunājiet domu par to, kā tas ir iespējams, ka kāds, kā, piemēram,
Nikodēms, patiesās draudzes vadītājs, un kam noteikti bija daudz zināšanu, varēja
būt tik garīgi nezinošs par to, kas patiešām ir svarīgs. Ko mēs varam mācīties no viņa
gadījuma?`