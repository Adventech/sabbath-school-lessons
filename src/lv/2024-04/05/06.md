---
title:  Samariešu liecība
date:   31/10/2024
---

`Izlasi Jāņa 4:27–29. Ko pārsteidzošu sieviete izdarīja?`

Jēzus sarunu ar sievieti pārtrauca mācekļu ierašanās. Lai gan viņi bija pārsteigti, ka Viņš runā ar sievieti, viņi neizjautāja, bet tā vietā mudināja Viņu ēst.

Sieviete tikmēr atstāja savu ūdens trauku un steidzās uz pilsētu, lai dalītos ar citiem tajā, ko tikko bija piedzīvojusi ar Jēzu.

`Izlasi Jņ. 4:30–42. Kas notika pēc šīs tikšanās, un ko tas māca par to, kā var izplatīt
evaņģēliju?`

Šķiet dīvaini, ka Jēzus stāstījumu par ražu pārtrauc ar stāstu par daudzu cilvēku atgriešanos pilsētā. Bet Jānis vēlas, lai mēs redzētu, kā Jēzus saprata notiekošo. Dalīties pestīšanas plānā ar kādu samarieti Viņam bija daudz svarīgāk nekā ēst. Viņa mērķis bija vest dvēseles pretī pestīšanai, un Viņš izmantoja šo iespēju, lai mācītu Saviem mācekļiem, cik steidzami ir jādalās evaņģēlijā ar visiem cilvēkiem, pat ar tiem, kas nav viņiem līdzīgi.

Jāņa evaņģēlijā ir daudz kulminācijas punktu. Noteikti starp tiem ir Jņ. 4:39–42. Daudzi samarieši ticēja sievietes liecības dēļ, kura vēstīja: “Viņš man visu pateicis, ko esmu darījusi” (Jņ. 4:39).

Samarieši lūdza Jēzu palikt pie viņiem. Rezultātā daudz vairāk cilvēku sāka ticēt Jēzus Vārdam. “[Tie] sacīja sievai: ‘Nu mēs vairs neticam tavas runas dēļ, jo mēs tagad paši esam dzirdējuši un zinām, ka Viņš tiešām ir pasaules Pestītājs’” (Jāņa 4:42).

`Ko šim stāstam vajadzētu stāstīt par to, cik spēcīga var būt pat viena cilvēka liecība?
Cik spēcīgs liecinieks tu esi tam, ko Jēzus ir paveicis tavā dzīvē?`