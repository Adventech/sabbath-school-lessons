---
title:  Samariešu liecība
date:   26/10/2024
---

### Nedēļas pētījumiem
Jņ. 4:1–42, Jņ. 3:26–30, Jer. 2:13, Cah. 14:8, Ec. 36:25–27.

> <p>Atmiņas pants</p>
> “[Tie] sacīja sievai: ‘Nu mēs vairs neticam tavas runas dēļ, jo mēs tagad paši esam dzirdējuši un zinām, ka Viņš tiešām ir pasaules Pestītājs’” (Jņ. 4:42).

Kas bija samarieši? Israēla ziemeļu valsti 722. gadā p.m.ē. ieņēma asīrieši. Lai radītu politisko stabilitāti, asīrieši izklīdināja gūstekņus pa visu impēriju. Savukārt citu tautu gūstekņi tika atvesti un izmitināti ziemeļu valsts teritorijā – šo ļaužu grupu, kas praktizēja savu jūdaisma paveidu, sauca par samariešiem.

Attiecības starp viņiem un ebrejiem nebija labas. Piemēram, kad ebreji atgriezās no Bābeles, samarieši cīnījās pret tempļa atjaunošanu. Tikmēr samarieši bija uzcēluši paši savu templi Gerizima kalnā (to iznīcināja ebreju valdnieks Džons Hirkans 128. gadā p.m.ē.).

Kristus laikā šis naids turpinājās. Ebreji pēc iespējas izvairījās no Samarijas. Lai gan tirdzniecība, iespējams, turpinājās, cita mijiedarbība bija aizliegta. Ebreji neaizņēmās no samariešiem un pat nepieņēma no viņiem labvēlību. Šādā kontekstā Jānis stāsta par Jēzus satikšanos ar sievieti pie akas un samariešu pilsētas Ziharas iedzīvotājiem.

_Iepazīsimies ar šīs nedēļas tēmu, lai sagatavoties Bībeles izpētei 2. novembrī._