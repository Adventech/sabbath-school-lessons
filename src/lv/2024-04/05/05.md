---
title:  Jēzus atklāsme
date:   30/10/2024
---

`Izlasi Jņ. 4:16–24. Ko Jēzus darīja, lai parādītu šai sievietei, ka Viņš zina viņas dziļākos
noslēpumus, un kā viņa uz to reaģēja?`

Gaisma bija pārāk žilbinoša, lai skatītos tieši virsū. Atzīstot Jēzu par pravieti, sieviete atkal praktizēja izvairīšanos. Viņa uzdeva Jēzum jautājumu par reliģiskiem strīdiem starp ebrejiem un samariešiem – par īsto vietu, kur pielūgt.

Atbildot uz to, Jēzus norādīja, ka samarieši nezina, ko viņi pielūdz. Viņu pielūgsme bija jūdaisma un pagānisma apvienojums. Ebreji pielūdza Dievu, kurš atklāj Sevi, – vēl viena svarīga samarieša atzīšanās.

Patiesā Dieva pielūgšana nav saistīta ar vietu. Tāpēc diskusija par pielūgsmes vietu šajā sarunā nebija atbilstoša. Jo Dievs ir gars, un tiem, kas Viņu pielūdz, tas jādara garā un patiesībā. Sieviete pieņēma Jēzus atklāto patiesību un bija gatava saņemt vēl vairāk.

`Izlasi Jņ. 4:25, 26. Kā Jēzus viņai atklāja Savu identitāti?`

Visos četros evaņģēlijos šī ir vienīgā vieta pirms Viņa notiesāšanas, kur Jēzus kādam skaidri paziņoja, ka Viņš ir Mesija. Un Viņš to darīja nevis kādam lielam pūlim vai nozīmīgai personai, bet gan kādai vārdā nenosauktai samarietei vienatnē pie Jēkaba akas. Viņu interesē jebkura vientuļa dvēsele, kas jūtas šķirta un vientuļa.

Šai sievietei, kura bija ne tikai no svešas kultūras, bet arī ne ar augstāko morāli, Jēzus atklāti pasaka, kas Viņš ir. Un, atklājis viņai Savas zināšanas par viņas tumšākajiem noslēpumiem, Viņš arī deva šai sievietei lielu iemeslu ticēt Viņam.

`Ko šim stāstam vajadzētu stāstīt par to, kāpēc evaņģēlijam ir jānojauc šķēršļi, ko mēs, cilvēki, savā starpā radām?`