---
title:  Tālākiem pētījumiem
date:   01/11/2024
---

Izlasi Elenas Vaitas grāmatā “Laikmetu ilgas” nodaļu “Pie Jēkaba akas” (183.–195. lpp.).

“Tiklīdz samariete bija atradusi Pestītāju, tā pie Viņa atveda arī citus. Šī sieviete izrādījās sekmīgāka misionāre pat par Jēzus mācekļiem. Tie Samarijā nesaskatīja nekā tāda, kas norādītu uz daudzsološu darba lauku. Viņu domas bija vērstas uz nākotnē darāmo lielo darbu. Tie neredzēja, ka tieši ap viņiem jau bija ievācama raža. Bet, atsaucoties uz viņu nicinātās sievietes aicinājumu, Pestītāju atnāca klausīties vesela pilsēta. Saņemto gaismu viņa tūlīt aiznesa saviem tautiešiem.

Samarietes rīcība parāda praktisko darbību, kas izriet no ticības Kristum. Ikviens patiess māceklis Dieva valstībā piedzimst kā misionārs. Kas dzer no dzīvā ūdens, kļūst par dzīvības avotu. Saņēmējs kļūst par devēju. Kristus žēlastība dvēselē ir līdzīga avotam tuksnesī, kas plūst, lai atspirdzinātu visus un sniegtu dzīvības ūdens malku ceļiniekiem, kam draud bojāeja.” (Elena Vaita “Laikmetu ilgas”, 195. lpp.)

**Jautājumi pārrunām**:

`Grupā pārskatiet savas atbildes uz svētdienas pēdējo jautājumu. Esiet pilnīgi godīgi. Kādi tabu un aizspriedumi ir atrodami jūsu kultūrā, kas patiešām varētu kavēt jūsu liecību citiem?`

`Kāpēc, jūsuprāt, Jēzus piedzīvoja tik sirsnīgu uzņemšanu samariešu vidū, nevis dažu Viņa ļaužu vidū?`

`Iedomājies sevi samarietes vietā. Atnāk pilnīgs svešinieks un dara viņai zināmu, ka Viņš zina viņas dziļākos noslēpumus. Kā kāds, vēl pie tam svešinieks, varētu to zināt? Nav brīnums, ka Jēzus atstāja uz viņu iespaidu. Ko šim stāstam vajadzētu mums stāstīt par to, ka Kungs zina par mums visu, pat visdziļākos, tumšākos noslēpumus, kurus mēs nevēlamies, lai kāds zinātu? Un tomēr – ko tas, kā Viņš izturējās pret šo sievieti, mums liecina par to, kā Viņš vēlas pret mums izturēties, pat zinot visus mūsu noslēpumus? Kādu mierinājumu jūs gūstat no šīs patiesības?`

`Kādas tēmas Jāņa evaņģēlijā, ko mēs līdz šim esam pētījuši, ir atrodamas Jēzus kalpošanā samarietei pie akas?`