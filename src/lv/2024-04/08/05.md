---
title:  'Vecās Derības pravietojumi par Jēzu: 2. daļa'
date:   20/11/2024
---

Jēzus sacīja reliģiskajiem vadītājiem: “Jūs pētījat rakstus, jo jums šķiet, ka tajos jums ir mūžīgā dzīvība, un tie ir, kas dod liecību par Mani!” (Jņ. 5:39) Cik neticami apgalvojumi par Sevi!

Aplēses atšķiras, taču daži zinātnieki apgalvo, ka Jēzus no Nācaretes piepildījis simtiem Vecās Derības pravietojumu. Lai kāds būtu skaits, izredzes, ka viens cilvēks izpildīs kaut vai dažus no tiem, kur nu vēl visus, ir neticamas. Ik pa laikam kāds izmanto šādu salīdzinājumu: iedomājieties, ka jūs aizpildāt Teksasas lieluma apgabalu ar monētām divu pēdu augstumā un nokrāsojat vienu monētu rozā un tad visas sajaucat. Pēc tam jūs kādam cilvēkam ar aizsietām acīm dodat vienu iespēju pacelt tieši šo vienīgo rozā monētu. Kādas ir izredzes, ka ar pirmo reizi cilvēks atradīs tieši rozā monētu?

Nav šaubu – Kristus dzimšanu, dzīvi un nāvi paredzēja Vecā Derība, kas ir pārsteidzošs pierādījums, ka Viņš ir gaidāmais Mesija. Jānis atkal un atkal norāda uz šiem Vecās Derības pantiem, lai pateiktu tieši to, kas bija Jēzus, un arī to, kāpēc mums vajadzētu ticēt Viņam un pieņemt Viņa piedāvāto pestīšanu.

**Ko katrs no šiem Jāņa evaņģēlija pantiem atklāj par Jēzu kā mesiāniskā pravietojuma piepildījumu?**

`Jņ. 12:13, Ps. 118:26`

`Jņ. 12:14, 15; Cah. 9:9`

`Jņ. 13:18, Ps. 41:9`

`Jņ. 19:37, Cah. 12:10, 13:6`

`Cik stipri tu esi iesakņots tajā, kam tici? Ja kāds tev jautātu, kāpēc tu tici Jēzum kā Mesijam, kādas atbildes tu varētu sniegt, kur tu dotos un kāpēc, lai aizstāvētu savu ticību?`