---
title:  Vecās Derības pravietojumu piepildīšanās
date:   16/11/2024
---

### Nedēļas pētījumiem
Jņ. 5:17, 20, 36–40, 46, 47, Jņ. 13:18, Jņ. 17:12, Jer. 2:13, Cah. 9:9, Jņ. 8:12–30.

> <p>Atmiņas pants</p>
> “Bet Man ir lielāka liecība nekā Jāņa: tie darbi, ko Tēvs Man ir devis, lai Es tos pabeidzu, šie paši darbi, ko Es daru, liecina par Mani, ka Tēvs Mani ir sūtījis” (Jņ. 5:36).

Jāņa evaņģēlijā mēs atkal un atkal redzam, ka tas, ko Jēzus teica un darīja, patiešām atklāja, ka Israēlā ir ieradies Mesija (“ha Mašiah”). Un Viņš bija nācis kā viens no viņiem, ebrejs, dzimis Betlēmē, tieši tā, kā Raksti bija paredzējuši.

Tomēr, kā Jānis rakstīja: “Viņš bija pasaulē, un pasaule caur Viņu radusies, bet pasaule Viņu nepazina” (Jāņa 1:10).

Viņš bija pasaulē, pasaule ir radīta caur Viņu, un tomēr pasaule Viņu nepazina? Tas ir pārsteidzošs paziņojums. Kā mēs redzam Jāņa un citos evaņģēlijos, daudzi cilvēki Viņu nesaprata, lai gan viņiem vajadzēja saprast, it īpaši visa tā dēļ, ko Jēzus teica un darīja. Un vēl jo vairāk tāpēc, ka Vecās Derības teksti norādīja uz Viņu.

Šonedēļ mēs aplūkosim citus veidus, kā Jānis atklāja Jēzu kā Mesiju, kā arī apskatīsim, kāpēc daži cilvēki joprojām turpināja Viņu noraidīt, neskatoties uz visiem spēcīgajiem pierādījumiem, kas apstiprināja, ka Viņš ir Kristus.

Ko mēs varam mācīties no viņu kļūdām?

_Iepazīsimies ar šīs nedēļas tēmu, lai sagatavotos Bībeles izpētei 23. novembrī._