---
title:  'Vecās Derības pravietojumi par Jēzu: 1. daļa'
date:   19/11/2024
---

Diskusijā ar reliģiskajiem vadītājiem par Savu identitāti Jēzus apstiprināja Svēto Rakstu autoritāti. No pirmā acu uzmetiena šķita, ka Viņam tas nav jādara, jo reliģiskie vadītāji Bībelei ticēja. Tomēr pat viņiem Jēzus uzsvēra Svēto Rakstu autoritāti, un Viņš to darīja, lai parādītu viņiem, kas Viņš ir, neatkarīgi no tā, cik cietas ir viņu sirdis un lai cik ļoti viņi centās cīnīties pret savu pārliecību.

Vienlaikus Jānis evaņģēlijā ierakstīja daudz tiešu Vecās Derības citātu un mājienus uz to, kas norāda uz Jēzu kā piepildījumu Vecās Derības apsolījumam par Mesiju.

**Kā ir saistīti šie Jaunās Derības un Vecās Derības panti? Tas ir, kā Jaunā Derība izmanto šos pantus, lai liecinātu par Jēzu?**

`Jņ. 1:23, Jes. 40:3`

`Jņ. 2:16, 17; Ps. 69:9`

`Jņ. 7:38, Jer. 2:13`

`Jņ. 19:36, 4. Moz. 9:12`

Ne tikai Jānis, bet arī Pēteris, Pāvils, Matejs, Marks, Lūka un visi Jaunās Derības rakstnieki, Svētā Gara iedvesmoti, atkal un atkal uzsvēruši, ka Nācarieša dzīve, nāve, augšāmcelšanās un debesbraukšana ir Vecās Derības pravietojumu piepildījums.

Lai gan Jēzus pastāvīgi norādīja mācekļiem uz Svētajiem Rakstiem, kas paredzēja Viņa kalpošanu, kad mācekļi beidzot saprata, ka Raksti norāda uz Viņu? Viņi to saprata tikai pēc tam, kad Viņš nomira un augšāmcēlās, un viņiem parādījās. “Kad nu Viņš bija uzcēlies no miroņiem, Viņa mācekļi atcerējās, ka Viņš to bija sacījis, un sāka ticēt rakstiem un vārdam, ko Jēzus bija runājis” (Jņ. 2:22; sk. arī Jņ. 20:9).