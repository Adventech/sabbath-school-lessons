---
title:  Mūsu liecība par Jēzu
date:   14/11/2024
---

Atkal un atkal, kad Jānis sniedz liecības par Jēzu, viņa mērķis ir novest mūs pie visaptveroša secinājuma: “Vēl daudz citu zīmju Jēzus darīja Savu mācekļu priekšā, kas nav aprakstītas šinī grāmatā. Bet šīs ir rakstītas, lai jūs ticētu, ka Jēzus ir Kristus, Dieva Dēls, un lai jūs, pie ticības nākuši, dzīvību iegūtu Viņa Vārdā” (Jņ. 20:30, 31).

Iedomājieties, ka esat bijis tur, klātienē, un redzējis Jēzu darām daudzus no šiem brīnumiem. Mēs noteikti ticētu, vai ne? Mēs vēlētos tā domāt; bet savā ziņā mums ir pat vairāk iemeslu ticēt Jēzum nekā tiem, kas patiešām redzēja brīnumus.

Kāpēc?

`Kas ir dažas no tām lietām, kas mums ir šodien un kuru nebija tiem, kas dzīvoja Jēzus laikā, un kam vajadzētu palīdzēt mums ticēt? Sk., piem., Mt. 24:2, Mt. 24:14, Mt. 24:6–8.`

Tas ir tāpēc, ka mums ir ne tikai ietekmīgi Jāņa evaņģēlija stāsti, bet arī liela priekšrocība, redzot, ka piepildās tik daudz no tā, ko Jēzus un citi Bībeles rakstnieki paredzēja, piemēram, tempļa iznīcināšana (Mt. 24:2), evaņģēlija izplatība visā pasaulē (Mt. 24:14), lielā atkrišana (2. Tes. 2:3), un pasaule joprojām ir kritusi un ļauna vieta (Mt. 24:6–8). Visu Jēzus dzīves un kalpošanas laiku Viņa sekotāji bija neliela un vajāta ļaužu grupa, kurai pēc visiem cilvēciskajiem standartiem jau sen vajadzēja pazust no vēstures. Kā viņi varēja zināt, ka visas šīs lietas notiks? Un viņi zināja. Patiesībā mūsu pašu ticība pastāv kā Jēzus pravietojuma piepildījums, ka evaņģēlijs tiks izplatīts pa visu pasauli.

Mūsu laikā, apmēram pēc diviem tūkstošiem gadu, arī mums kā Jēzus sekotājiem ir priekštiesība liecināt par Jēzu un to, ko Viņš mūsu labā ir darījis. Mēs nevaram atzīt Jēzu kā Mesiju, pamatojoties uz Nātānaēla, samarietes, Nikodēma vai farizeju mācībām. Tieši lasot Svētos Rakstus, Svētā Gara pārliecinošajā spēkā mēs pieņemam Jēzu kā pasaules Glābēju.

Tad katram no mums savā veidā un no savām attiecībām ar Dievu būs savs stāsts, ko pastāstīt. Mūsu stāsts var nebūt tik dramatisks, kā redzēt mirušo augšāmcelšanos vai kāda no dzimšanas akla cilvēka dziedināšanu, taču tam nav nozīmes. Svarīgi ir tas, ka mēs paši pazīstam Jēzu un savā veidā liecinām par Viņu, kā to darīja tie cilvēki, kas pieminēti Jāņa evaņģēlijā.