---
title:  Tālākiem pētījumiem
date:   15/11/2024
---

Izlasi Elenas Vaitas grāmatā “Sentēvi un pravieši” nodaļu “Ticības pārbaude” (145.–155. lpp.), grāmatā “Laikmetu ilgas” nodaļu “Pilāta tiesas namā” (723.–740. lpp.).

“Izsaukdamies: ‘Mans Kungs un mans Dievs!’, [Toms] metās Jēzum pie kājām. Jēzus šo atzīšanos pieņēma, bet maigi norāja viņa neticību: ‘Tāpēc, ka tu Mani redzēji, tu ticēji. Svētīgi tie, kas neredz un tomēr tic!’ Kristum Toma ticība būtu bijusi daudz patīkamāka, ja māceklis ticētu uz brāļu liecības pamata. Ja šodien pasaule sekotu Toma paraugam, tad pestīšanai neviens neticētu, jo visiem, kas tagad pieņem Kristu, jābalstās uz citu izteiktām liecībām.

Daudzi, kuri šaubās, aizbildinās ar to, ka tie ticētu, ja tiem būtu tādi pierādījumi, kādus Toms saņēma no saviem biedriem. Tie neaptver, ka viņiem šodien ir ne tikai šie pierādījumi, bet arī vēl citi. Daudzi, kas līdzīgi Tomam gaida, lai tiktu atņemti visi iemesli šaubām, tā arī nekad nepiedzīvos savu vēlmju piepildīšanos. Tie pamazām nocietinās neticībā. Kas sevi pieradina skatīties uz tumšo pusi, kurnēt un žēloties, tie nezina, ko viņi dara. Tie sēj šaubu sēklu, kurai sekos šaubu raža. Brīdī, kad ticība un paļāvība būs visvairāk nepieciešama, daudzi vairs nebūs spējīgi cerēt un ticēt.” (Elena Vaita “Laikmetu ilgas”, 807., 808. lpp.)

**Jautājumi pārrunām**:

`Kāda būtiska atšķirība bija starp Ābrahāma un Toma ticības izpausmēm? Ko mēs varam mācīties no viņu stāstiem?`

`Nodarbības laikā tie, kas vēlas, var liecināt par Jēzu, kā mēs to redzējām Jāņa evaņģēlijā. Lai gan stāsti atšķiras, ko cilvēki saka un kā viņi visi liecina par vienu un
to pašu Kungu?`

`Pilāts uzdeva ļoti filozofisku jautājumu: “Kas ir patiesība?” Sniedziet savu atbildi uz šo jautājumu, balstoties uz to, ko esam pētījuši Jāņa evaņģēlijā.`

`Apskatiet Dan. 2. un 7. nodaļas pravietojumus. Lai gan Jēzus laikā tiem bija šīs divas nodaļas, kāda mums šodien ir liela priekšrocība, kādas viņiem toreiz nebija, tas ir, redzēt pravietojumus piepildītus un tādējādi iegūt vēl vairāk iemeslu ticēt?`