---
title:  Svētīgi tie, kas tic
date:   09/11/2024
---

### Nedēļas pētījumiem
Jņ. 8:54–58, 1. Moz. 12:3, Rm. 4:1–5, Jņ. 12:1–8, Jņ. 19:4–22, Jņ. 20:19–31, Dan. 2, Dan. 7. nod.

> <p>Atmiņas pants</p>
> “Jēzus viņam saka: ‘Tāpēc ka tu Mani redzēji, tu ticēji. Svētīgi tie, kas neredz un tomēr tic!’” (Jņ. 20:29).

Visā evaņģēlijā Jānim ir daudz dažādu cilvēku ar atšķirīgu izcelsmi, uzskatiem un pieredzi, un tie visi liecina par to, kas bija Jēzus.

“Redzi, Dieva Jērs!” (Jņ. 1:36) “Mēs esam atraduši Mesiju” (Jņ. 1:41). “Mēs esam atraduši To, par kuru Mozus .. rakstīja” (Jņ. 1:45). “Rabi, Tu esi Dieva Dēls, Tu esi Israēla ķēniņš!” (Jņ. 1:49) “Vai tikai tas nav Kristus?” (Jņ. 4:29) “Mēs tagad paši Viņu esam dzirdējuši un zinām, ka Viņš patiešām ir Kristus, pasaules Pestītājs” (Jņ. 4:42). “Kungs, pie kā mēs iesim? Tev ir mūžīgās dzīvības vārdi” (Jņ. 6:68). “Es ticu, ka Tu esi Kristus, Dieva Dēls, kam jānāk pasaulē” (Jņ. 11:27). “Lai gan es biju akls, tagad es redzu” (Jņ. 9:25, NKJV). “Redziet, jūsu Ķēniņš!” (Jņ. 19:14) “Es pie Viņa vainas neatrodu” (Jņ. 19:6, NKJV). “Mans Kungs un mans Dievs!” (Jņ. 20:28)

Kas bija daži no šiem cilvēkiem, un kāpēc viņi tādā veidā liecināja par Jēzus identitāti?

_Iepazīsimies ar šīs nedēļas tēmu, lai sagatavotos Bībeles izpētei 16. novembrī._