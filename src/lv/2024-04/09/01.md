---
title:  Dzīvības avots
date:   23/11/2024
---

### Nedēļas pētījumiem
Jņ. 1:4, Jņ. 10:10, Jņ. 1:12, 13, Jņ. 6:61–68, 4. Moz. 13:23–33, Mt. 4:1–4.

> <p>Atmiņas pants</p>
> “Jēzus viņam saka: ES ESMU ceļš, patiesība un dzīvība; neviens netiek pie Tēva kā vien caur Mani” (Jņ. 14:6).

Jāņa evaņģēlijā, kad Jēzum jautāja, kas Viņš ir, Viņš atbildēja ar vārdiem, kas apzīmē dievību. “ES ESMU” bija nepārprotama atsauce uz pašu Kungu, kurš bija parādījies Mozum degošajā krūmā. “ES ESMU, KAS ES ESMU,” Viņš sacīja Mozum (2. Moz. 3:14). Un šis pats Dievs, “ES ESMU”, tad “tapa miesa un mājoja mūsu vidū, un mēs skatījām Viņa godību, tādu godību kā Tēva vienpiedzimušā Dēla, pilnu žēlastības un patiesības” (Jņ. 1:14).

Tēma “ES ESMU” vijas visa Jāņa evaņģēlija garumā. Šīs nedēļas atmiņas pants arī atspoguļo šo tēmu: “Es esmu ceļš, patiesība un dzīvība” (Jņ. 14:6). “ES ESMU” ir pasaules gaisma, dzīvības maize, vārti jeb durvis, labais gans un īstais vīnogulājs.

Šī nedēļa turpinās ar Dieva atklāsmi, kas mums dota Jāņa evaņģēlijā. Pilnīgāk izpētīsim notikumu otro pusi, kuros, neskatoties uz spēcīgajiem pierādījumiem par Jēzu kā Mesiju, daži Viņu noraidīja. Šo tēmu mēs pētīsim divu iemeslu dēļ: lai izvairītos no tādas pašas kļūdas, kā arī lai apdomātu, kā mēs varētu uzrunāt tos, kuriem draud šī kļūda.

_Iepazīsimies ar šīs nedēļas tēmu, lai sagatavotos Bībeles izpētei 30. novembrī._