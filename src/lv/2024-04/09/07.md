---
title:  Tālākiem pētījumiem
date:   29/11/2024
---

Elena Vaita “Laikmetu ilgas”, nodaļas “Dievs ar mums” (19.–26. lpp.) un “Strīds” (601.–609. lpp.).

“Pieņemdams cilvēka miesu, Kristus atklāja raksturu, kas ir pretējs sātana raksturam. Tomēr pa pazemošanās ceļu Kungs gāja vēl tālāk, jo, ‘cilvēka kārtā būdams, Viņš pazemojās, kļūdams paklausīgs līdz nāvei, līdz pat krusta nāvei!’ (Filip. 2:8) Kā augstais priesteris noliek savas krāšņās virspriestera drēbes, lai izpildītu kalpošanas darbu parastajā priestera baltajā linu tērpā, tā Kristus kļuva par kalpu un pienesa upuri, pats būdams gan Priesteris, gan Upuris. ‘Viņš bija ievainots mūsu pārkāpumu dēļ un mūsu grēku dēļ satriekts’ (Jes. 53:5).

Pret Kristu izturējās tā, kā bijām pelnījuši mēs, lai pret mums savukārt varētu izturēties tā, kā ir pelnījis Viņš. Viņš saņēma sodu par mūsu grēkiem, kuru nebija pelnījis, lai mēs saņemtu Viņa taisnību, kuru neesam pelnījuši. Jēzus izcieta mūsu nāvi, lai mēs saņemtu Viņa dzīvību. ‘Caur Viņa brūcēm mēs esam dziedināti’.” (Elena Vaita “Laikmetu ilgas”, 25. lpp.)

**Jautājumi pārrunām**:

`Lai glābtu pasauli, Jēzus atdeva tik daudz. Kādi, jūsuprāt, ir labākie veidi, kā palīdzēt citiem ieraudzīt šo apbrīnojamo patiesību un nākt pie Viņa ticībā?`

`Kādas ir galvenās atšķirības lēmumu pieņemšanā cilvēciskā, pasaulīgā līmenī vai arī, balstoties uz dievišķo atklāsmi?`

`Kā tādas lietas kā loģika un saprāts saskan ar Dieva Vārdu? Kādi loģiski un racionāli iemesli mums ir, lai nonāktu pie ticības? Kā tādas lietas kā pravietojuma piepildīšanās vai radītās pasaules pārsteidzošais skaistums un sarežģītība mums loģiski un racionāli norāda uz Dieva esamību un pestīšanas plāna patiesumu?`

`Grupā pārrunājiet savas atbildes uz jautājumu otrdienas teksta beigās. Uz ko balstās tava ticība? Ja kāds tev jautātu, kāpēc tu tici Jēzum un evaņģēlija apgalvojumiem, kā tu atbildētu?`