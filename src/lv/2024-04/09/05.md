---
title:  Dzīvības avota noraidīšana
date:   27/11/2024
---

Jāņa evaņģēlijā ir atrodami daži no skumjākajiem pantiem visos Svētajos Rakstos. “Gaisma spīd tumsībā, bet tumsība to neuzņēma. [..] [Gaisma] bija pasaulē, un pasaule ir radīta caur Viņu, un pasaule Viņu nepazina. Viņš nāca pie savējiem, bet tie Viņu neuzņēma” (Jņ. 1:5, 10, 11). “ES ESMU” noraidīja daudzi Viņa paša ļaudis.

Nav brīnums, ka Pāvils vēlāk brīdina: “Neatmetiet savu cerības drosmi” (Ebr. 10:35). Kā mēs lasījām atkal un atkal, Kristus tika noraidīts, jo cilvēki nepieņēma Viņa Vārdu.

“Mūsdienu humānistiskais domāšanas veids sākas ar šaubām. Lai noteiktu, kas ir patiesība, cilvēki apšauba visu. To, kas pārdzīvo pārpratumu uguni, viņi pieņem kā cietas zināšanas, uz kā balstīt ticību. Daži ar šo pašu metodi pieiet Bībelei, apšaubot visu no zinātniskā, vēsturiskā, psiholoģiskā, filozofiskā, arheoloģiskā vai ģeoloģiskā viedokļa, – lai noteiktu, kas Bībelē ir patiesība. Pati metode sākas ar šaubām par Svēto Rakstu patiesumu un balstās uz to. Kristus jautāja: “Vai tad, kad Cilvēka Dēls nāks, Viņš tiešām atradīs ticību virs zemes?” (Lk. 18:8)” (E. Edward Zinke and Roland Hegstad “The Certainty of the Second Coming” (Hagerstown, MD: Review and Herald Publishing Association, 2000) 96. lpp.)

`Izlasi 4. Moz. 13:23–33. Kāda bija atšķirība starp diviem ziņojumiem, ko izlūki atnesa par Kānaānu?`

Ebreju grēks, kad viņi atradās Kadeš-Barneā, bija šaubas par Dieva Vārdu. Dievs viņus bija lūdzis iet un ieņemt zemi. Divpadsmit izlūki tika nosūtīti uz Kānaānu, lai izpētītu zemi. Viņi atgriezās ar diviem ziņojumiem. Vairākums sniedza negatīvu ziņojumu. Zemē ir milži, pilsētas ar mūriem, ieroči, kādus mēs nekad neesam redzējuši, un labi apmācītas armijas. Turpretim mēs esam izbijušie Ēģiptes vergi ar niecīgu militāro pieredzi. Desmit izlūki balsoja pret, pamatojoties uz pārliecinošiem pierādījumiem no cilvēciska viedokļa. Divi izlūki balsoja par, pamatojoties uz viņu ticību Dieva Vārda milzīgajam spēkam.

`Kā izvairīties no tādas pašas kļūdas? Un kā tajā pašā laikā mēs varam izvairīties no pārdrošības, uzsākot kaut ko muļķīgu, bet ticot, ka pildām Dieva gribu un tāpēc nevar neizdoties?`