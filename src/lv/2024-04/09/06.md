---
title:  Nosodījums
date:   28/11/2024
---

“Kas tic Viņam, netiek tiesāts, bet, kas netic, ir jau spriedumu dabūjis, tāpēc ka nav ticējis Dieva vienpiedzimušā Dēla Vārdam. [..] Jo ikviens, kas dara ļaunu, ienīst gaismu un nenāk pie gaismas, lai viņa darbi netiktu atklāti. Bet, kas dara patiesību, nāk pie gaismas, lai būtu redzami viņa darbi, ka tie Dievā darīti” (Jņ. 3:18–21; salīdzini ar Jņ. 1:10).

`Kāpēc cilvēki nonāk tiesā? Jņ. 3:18, 36; Jņ. 5:24, 38; Jņ. 8:24; Jņ. 12:47.`

Jēzus Kristus, pasaules Gaismas, noraidīšana atstāj mūs atvērtus šaubām un velna kārdinājumiem. Tas nozīmē vērsties no gaismas uz tumsu.

Ievai tika paskaidrots, kā izturēties pret koku dārza centrā. Sātans viņu kārdināja apšaubīt gaismu. Viņa pārbaudīja Dieva vārdu, domājot, ka mīlestības Dievs neiznīcinās radījumus, ko Viņš radījis. Viņa arī paļāvās uz savu maņu datiem. Čūska ir ēdusi augļus, un tagad tai ir tiesības runāt. Varbūt čūskai ir taisnība. Ja es ēdīšu augļus, es varētu kļūt kā Dievs! Pievilta viņa novērsās no gaismas. Un viņas vīrs izvēlējās to pašu ceļu.

`Izlasi Mt. 4:1–4. Kādus principus Kristus izmantoja kārdināšanu tuksnesī, lai cīnītos pret sātana maldiem?`

Kristus varēja izmantot to pašu humānistisko domāšanas veidu, ko izmantoja Ādams un Ieva, pirmsplūdu pasaules iedzīvotāji un Israēls Kadeš-Barneā. Viņš varēja jautāt, kāpēc mīlestības Dievs atstāj Savu Dēlu tuksnesī uz 40 dienām un naktīm bez ēdiena un aizsardzības. Viņš arī būtu varējis apņemties pierādīt savu Dēla statusu – es šos akmeņus pārvērtīšu maizē! Tā vietā Viņš atbildēja ar Dieva Vārdu. Viņš darbojās Debesu līmenī, nevis pēc zemes domāšanas modeļiem. Cik viegli Viņš būtu varējis pamatot, kāpēc pieņēmis nepareizu lēmumu, ko bieži dara tik daudzi cilvēki, pat ticīgie!