---
title:  “Nāciet Pie Manis…”
date:  24/07/2021
---

### Nedēļas pētījumiem
Mt 11:20–30, Mt 5:5, 5Moz 18:15, 2Moz 18:13–22, Gal 6:2.

> <p>Atmiņas pants</p>
> “Nāciet šurp pie Manis visi, kas esat bēdīgi un grūtsirdīgi, Es jūs gribu atvieglināt.” (Mt 11:28)

“Nāciet šurp pie Manis visi, kas strādājat un nesat smagas nastas, Es jums gribu dot atpūtu.” (NKJV)

Kādu brīnišķīgu apsolījumu Jēzus mums šeit dod! Galu galā kurš no mums reizēm nav juties smagu nastu apkrauts, ja ne darba kā tāda dēļ (lai gan bieži vien arī tā), tad ar grūtumiem un nastām, ko nes pati dzīve? Un Jēzus šeit mums pasaka – jā, Viņš zina, kam mēs ejam cauri, un, jā, Viņš var mums palīdzēt, ja vien mēs Viņam ļausim to darīt. Pasakot, lai mēs nesam Viņa jūgu, Jēzus saka: “Jo Mans jūgs ir patīkams un Mana nasta viegla.” (Mt 11:30) Citiem vārdiem, atbrīvojies no jūgiem un nastām, ko tu nes (atdod tās

Man), un ņem uz sevi Manu jūgu, jo to ir vieglāk nest.

Kā mēs varam piedzīvot atpūtu, par ko runā Jēzus? Galu galā mēs dzīvojam pasaulē, kurā pēc grēkā krišanas Kungs Ādamam ir pateicis: “Sava vaiga sviedros tev būs maizi ēst.” (1Moz 3:19) Tādējādi mēs zinām, ko nozīmē strādāt un nest nastas, kuras, šķiet, ir pārāk smagas, lai nestu – vismaz vieniem pašiem.

_Iepazīsties ar šīs nedēļas tēmu, lai sagatavotos Bībeles izpētei 31. jūlijā._