---
title:  “Jo Mans Jūgs Ir Viegls”
date:  28/07/2021
---

Mēs jau pamanījām, ka tas, kā Matejs izmanto vārdu “jūgs” šajā pantā, atbalso to, kā šo jēdzienu izmanto jūdaismā un citos Jaunās Derības pantos, attiecinot to uz nepareizu izpratni par likumu.

`Grieķu valodas vārds, kas tulkots kā “patīkams” Mt 11:30, var tikt tulkots arī kā “labs, noderīgs, labvēlīgs”. Daudzi ap mums uzskata Dieva likumu par smagu, grūti izpildāmu un reizēm nederīgu. Kā mēs varam viņiem palīdzēt atklāt likuma skaistumu un iedvest mīlestību uz Likuma Devēju?`

Vecāki vienmēr atceras to brīdi, kad viņu bērns spēra pirmo soli. Ļodzīgajam pirmajam solim seko otrais izmēģinājuma solis, tad trešais, un tad visdrīzāk bērns paklups un kritīs. Varbūt viņš raudās un būs kāds nobrāzums, bet, sajutis kustības brīvību, bērns piecelsies un mēģinās vēlreiz. Staigāt, krist, celties, staigāt, krist, celties. Secība atkārtosies daudzas reizes, pirms bērns varēs staigāt droši. Un tomēr, klupienu un kritienu vidū, mazais, lepnais cilvēks uzvaroši paziņo: Māmiņ, tēti, es protu staigāt!

Staigāšana ar Jēzu ne vienmēr būs viegla, bet ir vienmēr labi un pareizi to darīt. Mēs varam paklupt, mēs pat varam krist, tomēr mēs varam atkal celties un turpināt staigāt ar Viņu.

`Gal 5:1 Pāvils rakstīja: “Svabadībai Kristus mūs ir atsvabinājis. Tad nu stāviet stipri un neļaujieties atkal iejūgties kalpības jūgā!” Ko tas nozīmē? Kā Kristus mūs ir atbrīvojis? Kāda ir atšķirība starp jūgu, ko Viņš mums prasa nest, un “kalpības jūgu”, no kā Pāvils mūs brīdina?`

Mēs varam būt pārliecināti, ka, lai arī ko Pāvils tieši domāja ar “kalpības jūgu”, ar to viņš nebija domājis paklausību Dieva likumam, desmit baušļiem. Tieši pretēji, pateicoties paklausībai, ticībā saprotot, ka mūsu glābšana ir droša, nevis balstīta uz likumu, bet uz Kristus taisnību, kas mūs apklāj, mēs varam iemantot patiesu mieru un brīvību.

`Kāpēc dzīve, kas dzīvota paklausībā Dieva likumam, ir pildīta ar lielāku mieru nekā dzīve, kas dzīvota, tam nepaklausot?`