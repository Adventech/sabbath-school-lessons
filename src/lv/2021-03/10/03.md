---
title:  Brīvības Svinēšana
date:  30/08/2021
---

Kā mēs redzējām iepriekš, sabats norāda uz vairāk nekā tikai radīšanas dienām. Otro reizi mēs dzirdam desmit baušļus, Mozus pārskata Israēla 40 gadus tuksnesī. Šajā reizē teikums, kas ievada iemeslu, kāpēc ievērot sabatu kā svētu, nav par radīšanu, bet drīzāk par atbrīvošanu no Ēģiptes verdzības (5Moz 5:12–15).

Lai gan tagad mēs neesam vergi Ēģiptē, mēs visi varam piedzīvot cita veida verdzību, kas kaut kādā ziņā var būt tikpat nospiedoša.

`Kādas verdzības formas mēs piedzīvojam mūsdienās? Izlasi 1Moz 4:7; Ebr 12:1 un 2Pēt 2:19.`

Sabats ir brīvības svinēšana no visa tā, kas tur mūs verdzībā. Sabatā mēs saņemam atgādinājumu, ka ir iespējams iegūt brīvību no grēka – ne mūsu pašu spēkā, bet Dieva spēkā, kas mums tiek piedāvāts ticībā. Israēla pirmdzimtie bērni tika izglābti ar jēra asinīm, kas bija izsmērētas uz durvju stenderēm vakarā pirms iziešanas no Ēģiptes (2Moz 12. nod.). Mūs arī ir izglābušas Jēra asinis, un nu mums ir jāstaigā brīvībā, kas mums pieder Jēzū Kristū.

`Izlasi Rm 6:1–7. Ko Pāvils šeit pasaka, kas var būt saistīts ar to, kas mums ir dots sabatā?`

5Moz 5:15 teikums – “un piemini, ka tu pats esi bijis kalps Ēģiptes zemē un ka Tas Kungs, tavs Dievs, tevi ir no turienes izvedis ar stipru roku un izstieptu elkoni” – atgādina cilvēkiem, ka viņus ir izglābis Dieva darbs un spēks mūsu labā. Cik daudz vairāk mums kā kristiešiem vajadzētu saprast, ka tikai Kristus darbs un spēks mūsu labā ir tas, kas ir izglābis mūs no grēka?

Šī pavēle saka, lai mēs atpūšamies glābšanā, ko Dievs ir mums nopelnījis ar Savu vareno roku. Mēs esam atbrīvoti no saviem mēģinājumiem kļūt taisni, atceroties, ka Dievs ir Radītājs un ka mēs varam uzticēties Viņam, ka Viņš mūs arī pārradīs un jau tagad atbrīvos no grēka važām, ja ļausim Viņam mūsos darboties.

`Kāda ir tava pieredze ar grēka verdzību? Kā mēs varam iemācīties piesaukt apsolījumus par brīvību no grēka verdzības, kas mums ir doti Jēzū?`