---
title:  Sabata Atpūta
date:  28/08/2021
---

### Nedēļas pētījumiem
1Moz 1:26, 27; 1Moz 9:6; 2Pēt 2:19; Rm 6:1–7; 2Moz 19:6; Jņ 5:7–16.

> <p>Atmiņas pants</p>
> “Sešās dienās padari savu darbu, bet septītā diena ir vissvētākais sabats, tā tiek saukta par svētu; nevienu darbu jums tanī nebūs darīt; tā ir sabata diena Tam Kungam it visos jūsu mājokļos.” (3Moz 23:3)

Mēs dzirdam dažāda veida argumentus pret septītās dienas sabata ievērošanu, vai ne? Mēs dzirdam visu, sākot ar to, ka Jēzus ir izmainījis sabatu uz svētdienu vai ka Jēzus ir atcēlis sabatu, ka Pāvils to ir izdarījis vai arī ka apustuļi ir aizvietojuši septītās dienas sabatu ar svētdienu, lai godātu augšāmcelšanu un tā tālāk. Pēdējos gados argumenti ir kļuvuši izsmalcinātāki, piemēram, tāds, ka Jēzus ir mūsu sabata miers un tāpēc mums nav vajadzības ievērot kādu dienu svētu. Un, protams, lai cik dīvaini tas nebūtu, vienmēr dzirdēsim argumentu, ka, atpūšoties septītajā dienā, mēs kaut kādā veidā cenšamies nopelnīt Debesis.

No otras puses, kristieši kļūst vairāk ieinteresēti idejā par atpūtu, par atpūtas dienu, un, lai gan viņi apgalvo, ka tā diena ir svētdiena vai ka nav svarīgi, kura diena tā ir, viņi uztver nopietni Bībeles norādi par atpūtu un kāpēc tā ir svarīga.

Protams, mēs kā septītās dienas adventisti saprotam Dieva morāles likuma mūžīgumu un ka paklausība ceturtajam bauslim nav lielāka Debesu pelnīšana kā paklausība piektajam, sestajam, pirmajam vai jebkuram citam bauslim.

Šajā nedēļā mēs vairāk runāsim par atpūtu, ko Dievs mums ir devis sabata bauslī un kāpēc tā ir svarīga.

_Iepazīsties ar šīs nedēļas tēmu, lai sagatavotos Bībeles izpētei 4. septembrī._