---
title:  Tālākiem Pētījumiem
date:  03/09/2021
---

“Visu nedēļu mums ir jāpatur prātā sabats un jāsagatavojas to ievērot saskaņā ar bausli. Mums sabats nav jāievēro tikai kā likums.” (Elena Vaita “Liecības draudzei” 6. sēj., 353. lpp.)

“Visas debesis ievēro sabatu, bet ne bezrūpīgi un laiski, neko nedarot. Šajā dienā ir jāpamodina visa dvēseles enerģija, jo vai tad mums nav jāsatiekas ar Dievu un ar Kristu, mūsu Glābēju? Mums ir jāuzlūko Viņš ticībā. Viņš ilgojas atspirdzināt un svētīt katru dvēseli.” (“Liecības draudzei” 6. sēj., 362. lpp.)

“Dievam sabatā ir pat vairāk rūpju nekā jebkurā citā laikā. Viņa ļaudis tad atstāj savu parasto darbu un daudz stundu pavada pārdomās un pielūgsmē. Sabatā tie no Dieva lūdz vairāk žēlastības nekā citās dienās. Tie izlūdzas sevišķu Viņa ievērību un visdārgākās svētības, un Dievs negaida, kamēr paiet sabats, lai izpildītu šos lūgumus. Darbs Debesīs nekad neapstājas, un arī cilvēkiem nekad nevajadzētu mitēties darīt labu. Sabats nav domāts bezdarbībai. Bauslis Kunga dusas dienā aizliedz laicīgu darbu, ar ko pelna uzturu, – tas tiešām jāpārtrauc. Nekāda tiekšanās pēc peļņas vai izpriecām šajā dienā nav atļauta. Kā Dievs, nobeidzis radīšanas darbu, sabatā dusēja un to svētīja, tā arī cilvēkam ir jāpārtrauc savas ikdienas gaitas un šīs svētās stundas jāveltī veselīgai atpūtai, pielūgsmei un svētiem mērķiem. Kristus dziedināšanas darbs bija pilnīgā saskaņā ar bauslību. Tas pagodināja sabatu.” (Elena Vaita “Laikmetu ilgas”, 207. lpp.)

**Jautājumi pārrunām**

`1.	Dabas aizsardzība ir kļuvusi par augsti apspriestu politisku diskusiju daudzās valstīs. Kā mēs kā adventisti varam būt labi dabas pārvaldnieki, neiesaistoties politiskās programmās?`

`2.	Kalpošana sākas prātā. Kā mēs varam attīstīt tādu prāta attieksmi, lai dedzīgāk kalpotu tiem, kas ir ap mums (ģimenēs, draudzēs un kopienās)? Kā sabats piedāvā mums iespējas, lai tieši to varētu darīt?`

`3.	Katru sabatu mēs saņemam atgādinājumu, ka visa cilvēce ir Dieva radīta. Tas palīdz mums redzēt cilvēkus ar Dieva acīm. Kā sabatam vajadzētu palīdzēt mums atcerēties, ka rasistiskās, etniskās, socioekonomiskās un dzimumu atšķirības, runājot par to, ka mēs esam radīti pēc Dieva līdzības un esam Viņa mīlestības objekti, pārstāj eksistēt?`