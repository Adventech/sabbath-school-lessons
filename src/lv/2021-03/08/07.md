---
title:  Tālākiem Pētījumiem
date:  20/08/2021
---

“Ar pastāvīgu apstākļu maiņu mūsu pieredzē var notikt pārmaiņas, un šie apstākļi, kuros mēs esam, mūs vai nu paceļ, vai iedzen depresijā. Bet apstākļu maiņām nav varas izmainīt Dieva attieksmi pret mums. Viņš ir tas pats vakar, šodien un mūžīgi. Un Viņš lūdz no mums nešaubīgu uzticību Viņa mīlestībai.” (Elena Vaita “Debesu vietās”, 120. lpp.)

“Turpiniet raudzīties uz Jēzu, pienesot klusas lūgšanas ticībā, pieķeroties Viņa spēkam, vienalga, vai jūs to sajūtat vai ne. Ejiet uz priekšu tā, it kā katra pienestā lūgšana būtu sasniegusi Dieva troni un uz to būtu atbildējis Tas, kura solījumi nekad necieš neveiksmi. Ejiet uz priekšu, dziedot un radot mūziku Dievam savās sirdīs, pat ja esat smaguma un skumju nomākti. Es jums saku kā cilvēks, kas zina – gaisma nāks, prieks būs jūsu daļa un mākoņi un dūmaka izklīdīs. Mēs pāriesim no nospiedošās ēnu un tumsas varas uz skaidro Viņa klātbūtnes saules gaismu.” (Elena Vaita “Izmeklētas vēstis” 2.sēj., 242., 243. lpp.)

**Jautājumi pārrunām**

`1.	Bieži vien ir ļoti grūti palīdzēt kādam, kas cieš no garīgiem traucējumiem vai depresijas. Kāda tavai draudzei varētu būt laba stratēģija, lai iemācītos efektīvi kalpot tiem, kurus skārusi depresija?`

`2.	Mēs bieži cīnāmies, lai būtu atvērti un godīgi Dieva priekšā. Pārskatiet dažus psalmus, lai redzētu, cik atvērti un godīgi Dieva priekšā bija Bībeles autori. Kā mēs varam veicināt atvērtības un godīguma gaisotni savās vietējās draudzēs?`

`3.	Kad piedzīvojam depresiju, lūgšana bieži vien ir grūta. Pārrunājiet aizlūgšanas spēku to labā, kas nevar lūgt par sevi.`

`4.	Kāpēc ir tik svarīgi atcerēties, ka ticība nav jūtas? Tas, ka mēs esam depresijā, zaudējuši drosmi, nobijušies un satraukti, nenozīmē, ka mums trūkst ticības vai uzticības Dievam. Tas nozīmē tikai to, ka cilvēks ir nonācis depresijā, nobijies, zaudējis drosmi un satraucies, un tā ir gadījies ar katru no mums. Kā mēs varam mācīties to, ka šādos brīžos pasniegt roku ticībā ir tik svarīgi, lai arī cik grūti tas varētu likties?`

`5.	Kādu lielu cerību jūs varat paņemt no stāsta par paralizēto vīru – īpaši tad, ja slimību izraisījis grēcīgs dzīvesveids?`