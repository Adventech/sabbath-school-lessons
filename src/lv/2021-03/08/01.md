---
title:  Brīvs Atpūsties
date:  14/08/2021
---

### Nedēļas pētījumiem
Mk 2:1–12, 2ķēn 18, 1Ķēn 19:1–8, Mt 5:1–3, Jes 53:4–6, 2ķēn 2:11.

> <p>Atmiņas pants</p>
> “Tas Kungs ir mans gaišums un mana pestīšana, no kā man bīties? Tas Kungs ir manas dzīves patvērums, no kā man baiļoties?” (Ps 27:1)

Daudzi cilvēki, ko Jēzus sastapa šīszemes kalpošanas laikā, bija slimi, nereti pat tuvu nāvei. Viņi drūzmējās ap Jēzu, lai saņemtu dziedināšanu un varētu atpūsties no savām ciešanām. Un viņi vienmēr to arī saņēma.

Reizēm Viņš pateica tikai vienu vārdu, un viņi kļuva pilnībā veseli. Reizēm Viņš pieskārās slimajiem, tādējādi tos brīnumainā veidā izdziedinot. Reizēm Viņš tos sūtīja prom, un dziedināšana notika vēlāk. Jēzus dziedināja vīriešus, sievietes, bērnus, jūdus, nejūdus, bagātos un nabagos, vienkāršos ļaudis. Pat vissmagākie lepras un akluma gadījumi nebija ārpus Viņa sniedzamības robežām. Patiešām, Viņš dziedināja pat tos, kas bija slimi ar vissliktāko “slimību” – nāvi.

Šajā nedēļā mēs aplūkosim divus ļoti atšķirīgus dziedināšanas piemērus. Vienā cietušais bija tik slims, ka viņš pat nevarēja pats aiziet līdz Jēzum. Viņa simptomi bija skaidri redzami ikvienam. Otrajā gadījumā nebija acīmredzamu simptomu. Abos gadījumos dziedināšana nāca Dieva izraudzītā laikā un veidā.

Iedziļinoties tēmā par mieru un atpūtu no sāpēm un ciešanām, mēs arī pārdomāsim jautājumu, ko kādā sava kristīgā ceļa posmā esam piedzīvojuši mēs visi. Un kas notiek, kad mūsu lūgšanas pēc dziedināšanas netiek atbildētas? Kā tad mēs atrodam mieru?

_Iepazīsties ar šīs nedēļas tēmu, lai sagatavotos Bībeles izpētei 21. augustā._