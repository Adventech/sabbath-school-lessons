---
title:  Bēgšana
date:  17/08/2021
---

Balstoties uz Pasaules Veselības Organizācijas datiem (PVO), visbiežāk izplatītajai slimībai pasaulē, kas skar vairāk nekā trīssimt miljonus cilvēku katru gadu, ne vienmēr ir acīmredzami ārēji simptomi. Depresija ir galvenais darba nespējas cēlonis pasaulē un ir galvenais globālā slimību sloga veicinātājs.

Diemžēl bieži vien kristietībā par depresiju nerunā, jo tā var tikt uzskatīta par ticības trūkuma pazīmi. Galu galā vai kristiešiem nav jābūt vienmēr prieka un laimes pilniem? Vai depresija nav zīme, ka kaut kas nav kārtībā ar mūsu attiecībām ar Dievu?

Lielākā daļa cilvēku nav patiesi. Pat kristieši – uzticīgi kristieši –var reizēm piedzīvot cīņu ar depresiju, īpaši pēc traumatiskiem notikumiem, un tādā gadījumā tā nav pazīme, ka trūktu ticības un uzticības Dievam. Mēs Psalmos lasām par sāpēm, ciešanām un mokām, ko cieš Dievam uzticīgi cilvēki.

Reizēm depresija ienāk mūsos klusi un lēni, un mēs atzīstam to tikai tad, kad tā jau ir ielaista. Reizēm tā sākas ātri, pēc kāda īpaši izsmeļoša emocionāla vai fiziska atgadījuma. Piemēram, Dieva uzticīgais pravietis Elija pēc Karmela kalna notikumiem bija emocionāli un fiziski pilnībā izsmelts.

`1ķēn 18. nodaļā Elija bija tikko redzējis Dieva brīnumu – uguns krišanu no debesīm. Kā atbildi uz savu lūgšanu viņš bija redzējis lietus sākšanos un trīs gadu sausuma izbeigšanos. Kāpēc uz Izebeles draudiem Elija reaģēja bēgot? Izlasi 1ķēn 19:1–5.`

Elijam tās bija ļoti nogurdinošas divdesmit četras stundas. Šī pieredze kopā ar skarbo pamošanos un nāves draudiem kalpoja Elijam kā depresijas izraisītājs. Elija bija klāt, kad tika nogalināti Baāla pravieši; varbūt arī viņš pats kādus no tiem nogalināja (1ķēn 18:40). Šāds notikums, pat ja tam ir pamatots un taisnīgs cēlonis, viegli var novest pie traumatiska stresa gan vērotājus, gan dalībniekus.

Tad Elija sāk skriet, cenšoties aizbēgt no tā visa. Reizēm mēs skrienam uz ledusskapi un cenšamies apēst kaut ko, lai atkal justos priecīgi. Izjūtot vajadzību aizbēgt, mēs reizēm cenšamies izgulēt savu emocionālo nogurumu. Reizēm mēs meklējam jaunas attiecības, darbu vai vietu. Un reizēm mēs aprokam sevi vēl vairāk darbā, termiņos un tikšanās, cenšoties cītīgāk aizbēgt no vārdos nenosauktā kaut kā, kas izsmeļ mūsu prieku un mieru. Protams, daudzi cilvēki izmanto dažāda veida “medikamentus”, lai tikai mazinātu sāpes, bet beigās tas viss tikai nomaskē simptomus. Nekas no šeit nosauktā neatrisina problēmu, drīzāk bieži vien padara to vēl ļaunāku.