---
title:  Slimības Saknes ārstēšana
date:  16/08/2021
---

Paralizētais tika nolikts Jēzus priekšā, un visas acis pievērsās Jēzum. Vai Viņš izvēlēsies dziedināt acīmredzamu grēcinieku? Vai Viņš izteiks kādu vārdu, lai norātu slimību?

`Kā Jēzus izturas pret paralizētā dziedināšanu? Kas ir pirmā lieta, ko Jēzus dara viņa labā? Izlasi Mk 2:5–12.`

Tā kā mēs bieži nezinām par slimību, līdz pamanām simptomus, mēs bieži domājam par slimību kā tikai par simptomiem. Mēs domājam, ka atbrīvoties no simptomiem nozīmē dziedināšanu. Jēzus pret slimību izturas citādi. Viņš zina, kas ir visu ciešanu un slimību sakne, un to viņš grib ārstēt vispirms.

Reliģiskie vadītāji bija šokēti, kad viņi dzird Jēzu izsakām piedošanas vārdus. Atbildot uz viņu neizteiktajām apsūdzībām, Jēzus uzdod jautājumu.

`Izlasi Mk 2:8, 9. Kādu izaicinājumu Jēzus šeit izsaka Rakstu mācītājiem? Kādu jautājumu Viņš šeit patiesībā risina?`

Runāšana parasti ir lēta, bet ne tad, kad runā Dievs. Viss ir radies ar Dieva spēcīgo vārdu (1Moz 1. nod.). Lai gan piedošana nav kas tāds, ko mēs varam redzēt, tā ir dārga. Piedošana maksāja Dieva Dēla dzīvību pie krusta. Viss cits ir otršķirīgs. Lai demonstrētu piedošanas spēku un realitāti, Jēzus izvēlas dziedināt paralizēto.

Dievs grib mūs dziedināt vispirms no iekšienes. Reizēm Viņš izvēlas sniegt mums tūlītēju fizisku dziedināšanu, kā tas notika ar paralizēto, vai arī mums būs jāgaida līdz augšāmcelšanās rītam. Jebkurā gadījumā Glābējs grib, lai mēs spējam dusēt pārliecībā par Viņa mīlestību, žēlastību un piedošanu pat tad, kad jāpiedzīvo ciešanas.

`Kā mēs varam atrast mieru un atpūtu, pat ja mūsu lūgšanas pēc dziedināšanas joprojām nav atbildētas?`