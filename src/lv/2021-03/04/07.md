---
title:  Tālākiem Pētījumiem
date:  23/07/2021
---

“Dāvida nožēla bija sirsnīga un dziļa. Nekas netika darīts, lai mazinātu šī nozieguma vainu. Lūgšanu neiedvesmoja vēlēšanās izbēgt no draudošā soda. Viņš redzēja, [..] cik ļoti ir aptraipījis savu dvēseli, un grēks tam riebās. Viņš lūdza ne tikai piedošanu, bet šķīstu sirdi. [..] Dieva apsolījumos nožēlojošam grēciniekam viņš saskatīja pierādījumu, ka iegūs piedošanu un Dievs to atkal pieņems. “Upuri, kas patīk Dievam, ir satriekts gars; salauztu un sagrauztu sirdi Tu, Dievs, nenoraidīsi.” (Ps 51:19) Kaut arī Dāvids bija kritis, Kungs viņu pacēla. [..] Dāvids pazemojās un atzina savu vainu, bet Sauls neievēroja rājienu un, nenožēlojot grēku, apcietināja savu sirdi. Šis notikums Dāvida dzīvesstāstā ir [..] viens no visspēcīgākajiem ainojumiem par cilvēka cīņām un kārdināšanām, par patiesu grēku nožēlu. Cauri visiem laikmetiem [..] tūkstoši grēka pievilto Dieva bērnu [..] ir atcerējušies Dāvida sirsnīgo grēku nožēlu un atzīšanos; tie ir uzdrošinājušies grēku nožēlā vērsties pie Kunga un no jauna staigāt Viņa bauslības ceļā. Kas [..] pazemos savu dvēseli, atzīstot un nožēlojot grēkus, kā to darīja Dāvids, tiem ir droša cerība. [..] Kungs nekad neatstums nevienu patiesi nožēlojošu dvēseli.” (E. Vaita “Sentēvi un pravieši”, 725., 726. lpp.)

**Jautājumi pārrunām**

`1.	Kā mēs varam rast līdzsvaru starp sava mantotā grēcīguma atzīšanu un vajadzību pēc piedošanas un vienlaikus dzīvot kā piedošanu saņēmušiem Universa Ķēniņa dēliem un meitām, kas mēs esam?`

`2.	Kāpēc ikviens grēks galu galā ir grēks pret Dievu? Ko nozīmē grēkot pret Dievu?`

`3.	Ko mēs varam teikt kādam, kas nav ticīgs un kas cīnās ar jautājumu par nevainīgu cilvēku ciešanām, kas notika, piemēram, ar Ūriju, Dāvida jaundzimušo dēlu un Batsebu? Kā mēs izskaidrojam Dieva mīlestību un taisnību šādā situācijā? Kādu noderīgu skatpunktu piedāvā lielās cīņas perspektīva?`

`4.	Kāpēc Bībele velta divas pilnas nodaļas zemiskajam stāstam par Dāvidu un Batsebu? Kādam nolūkam kalpo šis stāsts?`

`5.	Pakavējieties pie domas, ka grēks šķir mūs no Dieva, kā tas izteikts Ps 51:11, 12. Kāda ir tava pieredze, kā tas notiek? Kā tas lika tev justies? Kā tu paskaidrotu kādam, kāda ir šī atšķirtība un kāpēc tā ir tik nepatīkama? Kāpēc žēlastības apsolījums ir vienīgais dziedināšanas līdzeklis?`