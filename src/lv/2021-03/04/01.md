---
title:  Cik Maksā Miers
date:  17/07/2021
---

### Nedēļas pētījumiem
2Sam 11:1–27, 2Sam 12:1–23, 1Moz 3:1–8, 1Jņ 1:9.

> <p>Atmiņas pants</p>
> “Radi manī, ak, Dievs, šķīstu sirdi un atjauno manī pastāvīgu garu!” (Ps 51:10)

Daudzi cilvēki, šķiet, izmisīgi meklē kaut mazliet miera un klusuma. Viņi ir labprātīgi arī par to maksāt. Daudzās lielās pilsētās ir istabas bez interneta, ko var uz stundu iznomāt. Noteikumi ir stingri – nekādu trokšņu, nekādu apmeklētāju. Cilvēki ir labprātīgi maksāt, lai varētu sēdēt klusumā un vienkārši domāt vai nosnausties. Lidostās var iznomāt gulēšanas kameras, kā arī populāras ir trokšņus slāpējošas austiņas. Ir pat tādi auduma pārsegi vai saliekami privātuma aizslietņi, ko jūs varat nopirkt, lai pārvilktu pār savu galvu un ķermeņa augšdaļu ātrai pauzei darba vietā.

Īstam mieram arī ir cena. Kaut arī pašpalīdzības mediju plašsaziņas ārsti vēlētos, lai mēs noticētu, ka varam paši noteikt savu likteni un ka atpūta ir tikai izvēles un plānošanas jautājums, tomēr vismaz tad, kad mēs to godīgi pārdomājam, mēs aptveram savu nespēju ienest sirdī patiesu mieru. Ceturtajā gadsimtā Augustīns slavenajā darbā “Atzīšanās” (1. grāmata), pārdomājot Dieva žēlastību, kodolīgi ir uzrakstījis: “Tu esi veidojis mūs sev, un mūsu sirdis ir nemiera pilnas, līdz mēs atrodam tevī mieru.”

Šajā nedēļā mēs īsumā ielūkosimies tāda cilvēka dzīvē, kas ir pēc paša Dieva sirds, lai uzzinātu, kā atklāt, cik patiesībā maksā Dieva miers.

_Iepazīsties ar šīs nedēļas tēmu, lai sagatavotos Bībeles izpētei 24. jūlijā._