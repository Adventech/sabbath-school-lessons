---
title:  Miers, Attiecības Un Dziedināšana
date:  07/08/2021
---

### Nedēļas pētījumiem
1Moz 42:7–20, Mt 25:41–46, 1Moz 42:21–24, 1Moz 45:1–15, Lk 23:34, 1Moz 50:15–21.

> <p>Atmiņas pants</p>
> “Bet tagad neesiet apbēdināti un nebīstieties, ka jūs mani esat šurp pārdevuši, jo Dievs mani šurp sūtījis, lai jums saglabātu dzīvību.” (1Moz 45:5)

Kāds vīrietis tika apsūdzēts seksuālā uzbrukumā Džoanai. Sieviete viņu identificēja policijā. Lai gan vīrieša vaina bija apšaubāma, sieviete nelokāmi palika pie tā, ka Džonijs ir vainīgais.

Tā Džonijs nonāca cietumā, kur pavadīja 14 gadus par noziegumu, ko nebija izdarījis. Tikai pēc tam, kad DNS pierādījumi viņu atbrīvoja, Džoana saprata savu šausmīgo kļūdu. Viņa gribēja satikt Džoniju pēc tam, kad viņš bija atbrīvots. Ko šis vīrietis, kas bija tik daudz cietis, darīja, kad viņš satikās vaigu vaigā ar sievieti, kas bija izpostījusi viņa dzīvi uz tik daudziem gadiem?

Viņa bija istabā un gaidīja viņa ierašanos. Kad viņš ieradās un viņi paskatījās viens otram acīs, Džoana izplūda asarās.

“Džonijs vienkārši noslīga zemē, satvēra manas rokas, paskatījās uz mani un teica: “Es tev piedodu.” Es tam nespēju noticēt. Tomēr šeit viņš stāvēja un teica man, kas biju izdarījusi viņam tik daudz pāri, ka viņš man piedod! Tikai tad es sāku saprast, kas patiesībā ir žēlastība. Un tikai tad es piedzīvoju dziedināšanu un patiesu mieru.”

Šajā nedēļā mēs runāsim par piedošanu un to, ko tā var izdarīt ar nemiera pilnu cilvēka sirdi.

_Iepazīsties ar šīs nedēļas tēmu, lai sagatavotos Bībeles izpētei 14. augustā._