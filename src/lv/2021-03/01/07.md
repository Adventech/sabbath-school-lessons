---
title:  Tālākiem Pētījumiem
date:  02/07/2021
---

“Pēc rakstu mācītāju domām, reliģijas būtība slēpās pastāvīgā trauksmainā darbībā. Lai parādītu savu lielo dievbijību, viņiem bija nepieciešama kāda ārēji redzama darbošanās. Tādā veidā viņi atšķīra savas dvēseles no Dieva un cēla savu pašpaļāvību. Tās pašas briesmas draud arī šodien. Kad pieaug aktivitāte un cilvēki gūst sekmes kādā Dieva uzticētā darbā, draud briesmas paļauties uz cilvēku plāniem un metodēm. Rodas tieksme mazāk lūgt un mazāk ticēt. Mums, tāpat kā mācekļiem, draud briesmas pazaudēt no redzesloka apziņu, ka esam atkarīgi no Dieva, un mēģināt iegūt pestīšanu ar saviem darbiem. Bet mums pastāvīgi jāraugās uz Jēzu, saprotot, ka tas ir Viņa spēks, kas dara darbu. Nopietni pūloties glābt pazudušos, mums jāatrod laiks pārdomām, lūgšanām un Dieva Vārda pētīšanai. Vienīgi ar daudzām lūgšanām darīts un Kristus nopelna svētīts darbs dos vēlamos rezultātus.” (Elena Vaita “Laikmetu ilgas”, 362. lpp.)

**Jautājumi pārrunām**

`1.	Pastāvīgais spiediens būt lietas kursā, būt pieejamam (fiziski vai virtuāli) visu laiku un cenšanās dzīvot saskaņā ar ideāliem, kas nav ne reālistiski, ne Dieva doti, var padarīt cilvēku emocionāli, fiziski un garīgi slimu. Kā tava draudze var kļūt par atvērtu vietu izsmeltiem, nogurušiem cilvēkiem, kas ilgojas pēc miera?`

`2.	Vai ir iespējams būt pārāk aizņemtiem, arī darot Dieva darbu? Padomājiet par Jēzus un Viņa mācekļu stāstu Mk 6:30–32 un pārrunājiet Bībeles izpētes grupā, kā to attiecināt uz mūsu laiku.`

`3. 1899. gadā tika pārspēts ātruma rekords. Kāds ar automašīnu bija sasniedzis 63 km/h un izdzīvojis, lai par to pastāstītu! Mūsdienās, protams, mašīnas brauc daudz ātrāk. Un mūsu mobilo telefonu procesori ir daudz ātrāki nekā visātrākie lielie datori iepriekšējā paaudzē. Arī gaisa ceļojumi ir ātrāki nekā pagātnē, un tie kļūst arvien ātrāki. Gandrīz viss mūsdienās tiek darīts ātrāk nekā kādreiz, un tomēr mēs joprojām jūtamies steigā un bez pietiekamas atpūtas. Ko tam vajadzētu liecināt par cilvēka dabu, un kāpēc Dievs uzskatīja atpūtu par tik svarīgu, ka to iekļāva pat Savā bauslī?`

`4. Pakavējies vairāk pie domas, ka sabata atpūta tika iecelta jau Ēdenē pirms grēkā krišanas. Ko šai teoloģiski interesantajai patiesībai vajadzētu mums stāstīt par to, ka atpūta bija vajadzīga pat bezgrēcīgā, pilnīgā pasaulē?`