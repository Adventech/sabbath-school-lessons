---
title:  Atpūtas Definīcija Vecajā Derībā
date:  29/06/2021
---

Ir skaidrs, ka mums visiem ir vajadzīga atpūta, tieši tāpēc šī tēma atrodama viscaur Bībelē. Lai gan Dievs mūs radīja aktīvai dzīvei, atpūtai ir jābūt tai, kas šo aktivitāti aptur. Piemēram, Vecajā Derībā ir vairāki jēdzieni, kas apzīmē atpūtu. Dieva atpūtas apraksts 1Moz 2:2, 3 par septītās dienas radīšanu izmanto ebreju valodas vārdu “shabbat” (“lai pārtrauktu darbu, atpūstos un paņemtu brīvdienu”), kas ir lietvārda “sabats” darbības vārda forma. Tas pats vārds izmantots 2Moz 5:5, lai izteiktu cēloni, un tas ir iztulkots kā “atturēt no darba”.

Atsauce uz Dieva atpūtas aktivitāti septītās dienas sabatā ceturtajā bauslī izteikta ar darbības vārda formu “nuakh” (2Moz 20:11, 5Moz 5:14). Darbības vārds tulkots kā “snaust” (Īj 3:13) vai, vēl tēlaināk, “apstājās uz vietas”, runājot par derības šķirstu 4Moz 10:36. 2ķēn 2:15 atzīmē, ka Elijas gars “dus” uz Elīšas.

Cita svarīga darbības vārda forma ir “shagat” (“būt atpūtā, dot atvieglojumu, būt klusam”). Tas izmantots Joz 11:23, kur tas apraksta zemes atpūtu no kara pēc Jozuas sākotnējiem iekarojumiem. Šis jēdziens bieži parādās Jozuas un Soģu grāmatās, lai norādītu uz “mieru”.

Darbības vārds “raga” arī ir izmantots, lai norādītu uz mieru. Brīdinājumos pret nepaklausību 5Moz grāmatā Dievs saka Israēlam, ka viņi neatradīs mieru gūstā (5Moz 28:65). Tas pats darbības vārds arī atklāts nosacījuma formā Jer 50:34, aprakstot Kunga spēju nodrošināt mieru.

`Izlasi 5Moz 31:16 un 2Sam 7:12. Par kādu dusēšanu šeit ir runa?`

Abi panti izmanto idiomātiskus izteicienus ar darbības vārdu “shakab”, kas burtiski nozīmē “apgulties, gulēt”. Dieva derībā ar Dāvidu Dievs apsola nākamajam Israēla ķēniņam: “Kad tavs laiks būs piepildījies un tu dusēsi līdz ar saviem tēviem, tad Es uzcelšu tavu dzimumu pēc tevis.” (2Sam 7:12)

Šis garais (un nepilnīgais) saraksts ar dažādiem ebreju vārdiem, kas apzīmē “atpūtu”, nav saistīts ar vienu vai diviem īpašiem vārdiem. Mēs atpūšamies individuāli un kolektīvi. Atpūta mūs ietekmē fiziski, sociāli un emocionāli, un tā neattiecas tikai uz sabatu.

`Nāve noteikti ir ienaidnieks un kādu dienu tiks iznīcināta. Lai arī cik ļoti mums pietrūkst aizgājēju, kāpēc ir mierinoši zināt, ka vismaz tagad viņi atpūšas?`