---
title:  Dzīve 24/7 Sabiedrībā
date:  26/06/2021
---

### Nedēļas pētījumiem
1Moz 2:1–3, Jer 45:1–5, 2Moz 20:11, 2Sam 7:12, Mk 6:30–32, 1Moz 4:1–17.

> <p>Atmiņas pants</p>
> “Mana dvēsele ilgojas un tvīkst pēc Tā Kunga pagalmiem, mana sirds un mana miesa skaļi gavilē pretī dzīvajam Dievam.” (Ps 84:3) ik, tak, tik, tak, tik, tak. Pulkstenis tikšķēja bez apstājas un bez žēlastības. Bija palikušas tikai divas stundas līdz sabata sākumam. Marija nopūtās, pārlaižot acis pār mazo dzīvoklīti. Bērnu rotaļlietas vēl joprojām mētājās dzīvojamajā istabā, virtuve bija nesakopta. Jaunākā meita Sāra gulēja gultā ar drudzi, un rīt viņa bija piekritusi kalpot draudzē kā sagaidītāja, kas nozīmēja, ka viņai jādodas prom no mājām 30 minūtes pirms ierastā laika. “Kā es gribētu rīt atrast kādu mierīgu brīdi,” viņa sirds ilgās iedomājās.

Tajā laikā Marijas vīrs Džošs pilsētas otrā galā stāvēja rindā, lai samaksātu par ģimenes iknedēļas pārtiku. Satiksme atkal bija murgs. Rinda bija gara. Likās, ka visi bija nolēmuši iepirkties tieši tagad. “Man ir vajadzīga atpūta, es nevaru vairs to izturēt,” Džošs iekšēji žēlojās. “Dzīvei vajadzētu būt kaut kam vairāk.”

Mūsu dzīves pārvalda steigas stundas, darba laiks, ārstu vizītes, virtuālās sarunas, iepirkšanās un skolas mācības. Vai mēs izmantojam sabiedrisko transportu vai mazu skūterīti, vai arī sēžam pie busiņa stūres, lai izvadātu ģimenes locekļus, pastāvīgā nodarbinātība ar šīs pasaules lietām draud noslīcināt to, kas patiešām ir svarīgs.

Kā mēs atrodam mieru drūzmas un burzmas vidū?

Iepazīsties ar šīs nedēļas tēmu, lai sagatavotos Bībeles izpētei 3. jūlijā.