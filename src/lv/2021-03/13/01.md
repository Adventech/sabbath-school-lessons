---
title:  Augstākais Miers
date:  18/09/2021
---

### Nedēļas pētījumiem
Atkl 1:9–19; Mt 24:4–8, 23–31; Atkl 14:6–12; Ebr 11:13–16; Fil 4:4–6.

> <p>Atmiņas pants</p>
> “Bet tā ir, kā rakstīts: ko acs nav redzējusi un auss nav dzirdējusi un kas neviena cilvēka sirdī nav nācis, to Dievs ir sagatavojis tiem, kas Viņu mīl.” (1kor 2:9) 

Vai jūs esat kādreiz jutušies tā, it kā atrastos lielas kaujas vidū – lielajā cīņā starp labo un ļauno? Daudzi, pat laicīgi cilvēki, ir izjutuši šādu realitāti. Mēs tā jūtamies, jo tā patiešām ir. Mēs esam lielajā kaujā starp labo un ļauno, starp Kristu un sātanu.

Dzīve patiešām norisinās divos līmeņos. Lielā cīņa starp Kristu un sātanu notiek globālā, pat kosmiskā mērogā, jo tā vispirms sākās Debesīs (Atkl 12:7). Tomēr notikumu jūklī mēs viegli varam pazaudēt kopskatu uz Dieva glābšanas plānu šai pasaulei. Kari, politiski nemieri un dabas katastrofas var turēt mūs bezpalīdzīgās šausmās. Bet Dieva pravietiskā vadība var palīdzēt mums paturēt prātā kopskatu tam, uz kurieni mēs ejam un kā mēs tur nokļūsim.

Lielā cīņa norisinās arī daudz personīgākā līmenī. Mēs katrs individuāli piedzīvojam ticības izaicinājumus savā personīgajā dzīvē, un, ja arī mēs nenodzīvosim līdz Jēzus otrajai nākšanai, mēs piedzīvosim nāvi. Šajā nedēļā mēs runāsim par to, kā mēs varam atrast mieru Jēzū, piedzīvojot vispārējo nemieru un neziņu par savu personīgo nākotni, vismaz tuvāko nākotni. Ilgtermiņā viss izskatās patiešām ļoti daudzsološi!

_Iepazīsties ar šīs nedēļas tēmu, lai sagatavotos Bībeles izpētei 25. septembrī._