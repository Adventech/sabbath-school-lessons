---
title:  Tālākiem Pētījumiem
date:  24/09/2021
---

“Mēs visi vēlamies ātras un tiešas atbildes uz savām lūgšanām un esam kārdināti kļūt mazdūšīgi, kad atbilde kavējas vai atnāk tādā veidā, kādu mēs neesam gaidījuši. Bet Dievs ir pārāk gudrs un labs, lai atbildētu uz mūsu lūgšanām vienmēr tieši tajā laikā un tieši tādā veidā, kā mēs esam ilgojušies. Viņš darīs mūsu labā vairāk un labāk, nekā piepildīs visas mūsu vēlmes. Un tāpēc, ka mēs varam uzticēties Viņa gudrībai un mīlestībai, mums nevajadzētu lūgt Viņam piekāpties mūsu gribai, bet censties saprast Viņa nodomu un piepildīt to. Mūsu ilgām un interesēm vajadzētu pazust Viņa gribā.” (Elena Vaita “Evaņģēlija kalpi”, 219. lpp.)

“Paies tikai īss brīdis, un Jēzus nāks glābt Savus bērnus un dot viņiem noslēdzošo nemirstības pieskārienu. [..] Kapi tiks atvērti, un mirušie iznāks ārā, uzvaroši izsaucoties: ‘Ak, nāve, kur ir tavs dzelonis? Kaps, kur ir tava uzvara? Mūsu mīļie, kas dusēja Jēzū, iznāks ārā, tērpti nemirstībā.” (Elena Vaita “Counsels on Stewardship”, 350. lpp.)

**Jautājumi pārrunām**

`1.	Padomājiet par lielās cīņas realitāti. Kā jūs redzat to norisināmies pasaulē? Kā ar jūsu personīgo dzīvi? Šī cīņa ir ļoti reāla, vai ne? Patiesībā tā ir reālāka, nekā daudzi cilvēki domā, jo daudzi netic burtiskam velnam. Kāpēc lielās cīņas pienācīgs novērtējums ir tik svarīgs, lai palīdzētu mums saprast mūsu pasaules stāvokli? Kāpēc mūsu izpratne par to, kā šī lielā cīņa noslēgsies, ir tik mierinoša?`

`2.	Pravietojums var kļūt par traucēkli, ja iesim pāri tam, kas ir skaidri atklāts. Cik bieži draudzes locekļi ir nonākuši sarežģītās situācijās, ticot citu cilvēku paredzējumiem vai izsecinot no pravietojumiem tādus pieņēmumus, kas tomēr nepiepildās!? Kā mēs varam pasargāt sevi no šāda veida slazda?`

`3.	Grupā pārrunājiet Atkl 14:9–11 un jautājumu par tiem, kas pielūdz zvēru un zvēra tēlu, nespējot rast mieru. Ko tas varētu nozīmēt?`

`4.	Vai mums ir kāda loma Kristus atgriešanās pasteidzināšanā, ir neviennozīmīga tēma mūsu draudzē. Lai arī kāda pozīcija mums katram būtu šajā jautājumā, kāpēc tik un tā ir ļoti svarīgi, lai mēs aktīvi izplatītu vēsti par Viņa atgriešanos visā pasaulē?`