---
title:  Nemiera Pilni Un Dumpīgi
date:  03/07/2021
---

### Nedēļas pētījumiem
4Moz 11:1–33, 4Moz 12:1–13, 4Moz 13:27–33, 4Moz 14:1–23, 1kor 10:1–11, 4Moz 14:39–45.

> <p>Atmiņas pants</p>
> “Un viss tas viņiem noticis zīmīgā kārtā un ir rakstīts par brīdinājumu mums, kas esam nonākuši pie laika beigām.” (1kor 10:11) adsimtiem ilgi daudzi cilvēki ir ziņojuši par suņu un citu mājdzīvnieku dīvainu, nemierīgu uzvedību pirms lielām zemestrīcēm.

Mūsdienās zinātnieki ir atklājuši, ka dzīvnieki spēj sajust pirmos zemestrīces seismiskos viļņus – spiediena vilni, kas nāk pirms otrā kratīšanas viļņa. Iespējams, ka tas izskaidro, kāpēc dzīvnieki uzvedas nemierīgi vai apjukuši, tieši pirms zeme sāk drebēt. Daži dzīvnieki, piemēram, ziloņi, var uztvert zemas frekvences skaņu viļņus un vibrācijas, ko cilvēki vispār nespēj dzirdēt.

Dažas minūtes pirms 5,8 baļļu stiprās zemestrīces 2011. gada 23. augustā Vašingtonā daži no Smitsonijas institūta nacionālā zoodārza dzīvniekiem sāka uzvesties dīvaini. Starp tiem bija lemuri, kas sāka skaļi kliegt apmēram 15 minūtes pirms zemes drebēšanas.

Šajā nedēļā mēs aplūkosim dažus piemērus dīvainam cilvēku nemieram, ko izsauca nevis gaidāma dabas katastrofa, tāda kā zemestrīce, bet drīzāk kritušo cilvēku grēcīgums, negūstot atdusu tajā, ko Kristus piedāvā visiem, kas nāk pie Viņa ticībā un paklausībā.

Iepazīsties ar šīs nedēļas tēmu, lai sagatavotos Bībeles izpētei 10. jūlijā.