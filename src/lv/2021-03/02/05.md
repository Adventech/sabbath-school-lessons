---
title:  Aizlūdzējs
date:  07/07/2021
---

`Kādu iespēju Dievs piedāvā Mozum, saskaroties ar šo sacelšanos? Izlasi 4Moz 14:11, 12.`

Dievs piedāvā iznīcināt israēliešus un izveidot pilnīgi jaunu tautu ar Mozu kā viņu visu tēvu.

`Kā Mozus reaģē uz šo atklāto sacelšanos, kas nebija vienkārši pret viņu, bet pret pašu Dievu? (4Moz 14:13–19)`

Šis ir tas brīdis, kad mēs ieraugām īstu Dieva cilvēku. Mozus atbilde, iesaldēta laikā, norāda uz Aizlūdzēju, kas pēc vairāk nekā 1400 gadiem lūgs par Saviem mācekļiem viņu nelaimē (Jņ 17. nod.). Patiešām, tajā, ko Mozus toreiz darīja, daudzi teologi un Bībeles pētnieki ir ierauga uzskates līdzekli tam, ko Kristus dara mūsu labā. Viņu vaina – un mūsu vaina – pat netiek apšaubīta. Tomēr Mozus lūdz piedot šiem ļaudīm – “Piedod pēc Savas lielās žēlastības” (4Moz 14:19). Un, kā Kungs toreiz atsaucās Mozus aizlūgšanām, tāpat Viņš iestājas mūsu labā Jēzus dēļ, Viņa nāves, augšāmcelšanās un aizlūgšanu dēļ.

Tāpēc Mozus lūdz: “Tā piedod, lūdzams, šīs tautas pārkāpumus pēc Savas lielās žēlastības, un tā, kā Tu šai tautai esi piedevis no Ēģiptes zemes laikiem, tā dari līdz šim.” (4Moz 14:19) Žēlastība uzvar dumpi un nemieru tā saknē. Piedošana piedāvā jaunu sākumu.

Tomēr tas kaut ko maksā. Žēlastība nekad nav lēta. Lai gan viņiem ir piedots, cilvēki piedzīvos savas sacelšanās sekas, un tā paaudze neieies apsolītajā zemē (4Moz 14:20–23). Jā, Dievs uzturēs viņus vēl 38 gadus tuksnesī. Viņš tos baros, uzrunās no svētnīcas, būs viņu pusē tuksnesī. Bet tad viņi aizies no šīs pasaules un jaunajai paaudzei būs jāpārņem zizlis un jāatrod miers Apsolītajā Zemē.

Izklausās pēc tiesas. Tomēr tā patiesībā ir žēlastība. Kā gan šī paaudze spētu uzvarēt Kānaānas spēcīgās pilsētvalstis, ja reiz nav iemācījusies Viņam uzticēties? Kā gan viņi varētu būt par gaismu tautām, ja viņi paši vēl klūp un krīt tumsā?

`Kādas smagas mācības par piedota grēka sekām esat apguvuši jūs?`