---
title:  Liekulība
date:  14/07/2021
---

Liekulis ir cilvēks, kurš spēlē teātri, izliekoties par tādu, kāds nav. Mt 23. nodaļā sarunā, kurā Jēzus publiski kaunina rakstu mācītājus un farizejus, jūdu reliģiskos vadītājus (Mt 23:13, 14, 15, 23, 25, 27, 29), šis jēdziens izmantots septiņas reizes. Evaņģēliji parāda Jēzus piedāvāto žēlastību un piedošanu laulības pārkāpējiem, nodokļu iekasētājiem, prostitūtām un pat slepkavām, bet Viņš parādīja maz līdzcietības liekuļiem (sk. vēl citas atsauces Mt 6:2, 5, 16; Mt 7:5; Mt 15:7–9; Mt 22:18).

`Izlasi Mt 23:1–13 un nosauc četras galvenās Jēzus minētās liekuļa rakstura īpašības.`

Rakstu mācītājos un farizejos Jēzus izcēla četras rakstura īpašības. Jūdaisma spektrā pirmajā gadsimtā farizeji pārstāvēja konservatīvo reliģiskās tiesības. Viņi bija ieinteresēti rakstītajā un mutiskajā likumā un uzsvēra rituālu šķīstību. Spektra otrā galā bija saduķēji, pārsvarā turīgi vadītāji, bieži elites klases priesteri. Viņi bija lielā mērā helenizējušies (t.i., viņi runāja grieķu valodā un aizrāvās ar grieķu filozofiju) un neticēja tiesai vai dzīvei pēc nāves. Nosauksim viņus par liberāļiem. Abas grupas bija vainīgas liekulībā.

Saskaņā ar Jēzu, mēs esam liekuļi, ja nedarām to, ko runājam, ja padarām citiem reliģiju grūtāku, neattiecinot tos pašus standartus uz sevi, ja mēs gribam, lai citi aplaudē mūsu reliģiskajai degsmei un ja mēs prasām tādu godu un atzinību, kāda pienākas tikai mūsu Debesu Tēvam.

Lai arī cik asi un trāpīgi bija Viņa vārdi, Jēzus izturēšanās pret tiem, ko Viņš sauca par liekuļiem, vienalga bija mīlestības un rūpju pilna – arī pret liekuļiem.

“Dieva Dēla sejā iezīmējās dievišķs žēlums, kad Viņš ilgi skatījās uz dievnamu un tad uz saviem klausītājiem. Dziļu sirdssāpju un rūgtu asaru apslāpētā balsī Viņš izsaucās: ‘Jeruzāleme, Jeruzāleme, kas nokauj praviešus un nomētā ar akmeņiem tos, kas pie tevis sūtīti! Cik reiz Es gribēju sapulcināt ap sevi tavus bērnus, kā vista sapulcina savus cālīšus apakš saviem spārniem, bet jūs negribējāt.’” (E. Vaita “Laikmetu ilgas”, 620. lpp.)

`Kāpēc jums nav jābūt reliģiskiem vadītājiem, lai mēs būtu vainīgi tāda veida liekulībā, kādu Jēzus šeit tik skaidri nosoda? Kā mēs varam mācīties ieraudzīt šādu liekulību sevī (ja tāda pastāv), un kā mēs varam no tās atbrīvoties?`