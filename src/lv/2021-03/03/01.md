---
title:  Nemiera Saknes
date:  10/07/2021
---

### Nedēļas pētījumiem
Mt 10:34–39, Lk 12:13–21, Fil 2:5–8, Lk 22:14–30, Mt 23:1–13.

> <p>Atmiņas pants</p>
> “Jo, kur ir skaudība un ķildas, tur ir juceklis un visāda nelietība.” (Jēk 3:16)

Apses ir skaisti koki, kas sasniedz 15–30 metru augstumu. Tie aug aukstās klimata joslās ar vēsām vasarām. Koksni izmanto mēbelēm un arī sērkociņu un papīra ražošanā. Brieži un citi dzīvnieki bieži barojas ar jauniem apšu dzinumiem skarbās ziemās, jo to miza satur daudz barības vielu. Apsēm nepieciešams daudz saules gaismas, un tās aug visu laiku, pat ziemā, kas padara tās par svarīgu ziemas pārtikas avotu dažā- diem dzīvniekiem.

Tomēr apses visvairāk ir zināmas ar to, ka tām ir viena no plašākajām sakņu sistēmām augu valstī. Saknes izplatās zem zemes un veido kolonijas, kas var samērā ātri plesties plašumā. Atsevišķi apses koki var dzīvot līdz pat 150 gadiem, bet lielākais organisms zem zemes var dzīvot tūkstošiem gadu.

Šīs nedēļas pētījumā mēs vēlamies atklāt dažas no mūsu nemiera saknēm. Ir daudz kas tāds, kas var neļaut mums atrast patiesu mieru Jēzū. Kaut kas no tā ir acīmredzams, un tam nav vajadzīga liela uzmanība. Citi faktori var būt mums ne tik redzami, kā tas ir ar milzīgo apses orgānu, kas ir neredzams zem zemes. Mēs ne vienmēr apzināmies attieksmi un rīcību, kas mūs var šķirt no sava Glābēja.

_Iepazīsties ar šīs nedēļas tēmu, lai sagatavotos Bībeles izpētei 17. jūlijā._