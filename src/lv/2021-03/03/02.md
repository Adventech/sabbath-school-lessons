---
title:  Jēzus Nes šķelšanos
date:  11/07/2021
---

Nav daudz tādu cilvēku, kam patīk konflikti. Mēs alkstam pēc saskaņas un miera. Mēs draudzēs un iestādēs pat vadām seminārus par miera nešanu un konfliktu risināšanu.

`Izlasi Mt 10:34–39. Ko Jēzus domāja, sakot, ka Viņš nav nācis nest mieru, bet zobenu? Ko tas nozīmē, pārdomājot to, ka Jēzus ir “miera Ķēniņš” (Jes 9:6)?`

Jēzus apgalvojums Mt 10:34–39 ir pārsteidzoši pretrunīgs. Glābējs, kurš nāca kā bezpalīdzīgs zīdainis, nevis varens ķēniņš neskaitāmu miesassargu pavadībā, un kurš sludināja mīlestību pret tuvākajiem un ienaidniekiem, nu stāsta saviem sekotājiem, ka Viņš nes šķelšanos un cīņas. Viņa mācekļi un klausītāji droši vien brīnījās tāpat kā mēs: kā tas var būt?

Mt 10:35–39 runā par uzticību un lojalitāti. Citējot Mihas 7:6, Jēzus aicina Savus klausītājus izdarīt izvēli par labu mūžībai. Dēlam vajadzētu mīlēt un godāt savus vecākus. Tā bija likumīga prasība, ko Mozus bija saņēmis uz kalna. Tā bija daļa no Dieva prasītā rīcības veida; un tomēr, ja šī mīlestība pārspēj klausītāja nodošanos Jēzum, tad ir jāpieņem grūts lēmums. Tēvam un mātei vajadzētu mīlēt savus bērnus un par viņiem rūpēties. Tomēr, ja šī mīlestība ir augstāka par vecāku nodošanos Jēzum, tad arī priekšā stāv grūts lēmums. Svarīgākais pirmajā vietā – lūk, ko Jēzus atgādina mums šajos pantos.

Jēzus izteica savu izvēli, formulējot trīs teikumus ar jēdzienu “vērts”. Vērtīgums nav balstīts uz augstiem morāles standartiem vai uz grēka pārvarēšanu. Vērtīgums ir balstīts uz cilvēka attiecībām ar Jēzu. Mēs esam vērtīgi, kad izvēlamies Viņu pāri visam citam – tajā skaitā māti, tēvu vai bērnus. Mēs varam izvēlēties krusta ciešanas un sekot Jēzum.

“Man nav augstākas vēlēšanās kā redzēt mūsu jauniešus pildītus ar šķīstas reliģijas garu, kas var vadīt viņus uzņemties krustu un sekot Jēzum. Ejiet uz priekšu, jaunie Kristus mācekļi, principu vadīti, tērpieties taisnības un šķīstības drēbēs. Jūsu Glābējs vadīs jūs uz tādām vietām, kas būs vispiemērotākās jūsu talantiem un kur jūs varēsiet būt visnoderīgākie.” (Elena Vaita “Liecības draudzei” 5. sēj., 87. lpp.)

`Reizēm mēs esam spiesti nest krustu, ko paši neesam izvēlējušies, un reizēm mēs labprātīgi nesam krustu. Kas jebkurā gadījumā ir galvenais, lai nestu šo krustu uzticīgi?`