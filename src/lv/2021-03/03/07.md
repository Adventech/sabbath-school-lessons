---
title:  Tālākiem Pētījumiem
date:  16/07/2021
---

“Dzīvē, kas koncentrējas ap savu labumu, nevar būt ne pieaugsmes, ne augļu. Ja esi pieņēmis Kristu par savu personīgo Glābēju, tad tev jāaizmirst sevi un jācenšas palīdzēt citiem. Runā par Kristus mīlestību, stāsti, cik Viņš labs. Pildi katru pienākumu, jo tā jau pati par sevi ir liecība. Uzņem savā sirdī citu dvēseļu nastas un ar visiem tev pieejamiem līdzekļiem centies glābt pazudušos. Saņēmis Kristus Garu – šo nesavtīgās mīlestības Garu, kurš aicina strādāt citu labā, – tu pieaugsi un nesīsi augļus. Tavā raksturā nobriedīs Gara svētības. Tava ticība vairosies, tava pārliecība padziļināsies un tava mīlestība kļūs pilnīga. Arvien vairāk tu atstarosi Kristus līdzību visā, kas ir šķīsts, cēls un pievilcīgs.” (E. Vaita “Kristus līdzības”, 67., 68. lpp.)

Risinot jautājumus starp draudzes locekļiem, “starp iesaistītajām pusēm ir notikušas daudzas stundas garas sarunas, un ne tikai viņu laiks ir izniekots, bet arī Dieva kalpiem ir bijis jāklausās viņos, kad abām pusēm sirdis nav bijušas pakļautas žēlastībai. Ja lepnums un savtība būtu noliktas malā, lielāko daļu grūtību varētu izbeigt piecās minūtēs”. (E. Vaita “Agrīnie raksti”, 119. lpp.)

**Jautājumi pārrunām**

`1.	Grupā padomājiet par praktiskiem veidiem, kā uzvarēt savtību. Kā jūs varat cits citu mudināt būt atbildīgiem, lai šīs idejas kļūtu par realitāti?`

`2.	Ambīcijas nav pēc būtības sliktas. Tomēr kā mēs varam gaidīt lielas lietas no Dieva, neiekrītot slazdā, kurā ambīcijas jūs aprij?`

`3.	Lielākā daļa no mums ārēji neparāda ambīcijas, liekulību, savtību vai skaudību. Mēs esam ļoti spējīgi piedāvāt labdabīgu ārējo fasādi. Līdzīgi milzīgajai apses sakņu sistēmai visas šīs negatīvās rakstura īpašības slēpjas zem virskārtas. Kāda dzīvē izskatās Gara vadīta rakstura pārveidošana? Kā mēs varam uzvarēt nemiera sakni un atrast patiesu mieru Jēzū?`

`4.	Pakavējieties vairāk pie savām atbildēm uz ceturtdienas pēdējo jautājumu par Kristus otrās nākšanas svarīgumu. Galu galā kāda mums ir cerība bez tās? Ko labu būtu paveikusi mūsu labā Kristus pirmā nākšana, ja mēs nezinātu, ka mirušie guļ līdz augšāmcelšanai, kas notiks tikai pie Viņa otrās nākšanas?`