---
title:  Tālākiem Pētījumiem
date:  10/09/2021
---

“Mēs neesam vienmēr labprātīgi nākt pie Jēzus savos pārbaudījumos un grūtībās. Reizēm mēs savus sarežģījumus ielejam cilvēku ausīs, stāstām savas nelaimes tiem, kas nevar mums palīdzēt, un neuzticam visu Jēzum, kas ir spējīgs mūsu ciešanu ceļu pārvērst prieka un miera ceļā. Pašaizliedzība, sevis upurēšana piešķir godu un uzvaru krustam. Dieva apsolījumi ir ļoti dārgi. Mums ir jāpēta šis vārds, ja gribam zināt Viņa gribu. Inspirācijas vārdi, ja tos rūpīgi pēta un praktiski tiem paklausa, vadīs mūsu kājas pa taisnu ceļu, pa kuru mēs varēsim iet bez klupšanas. Ak, kaut visi, gan kalpotāji, gan pārējie, nestu savas nastas un sarežģījumus pie Jēzus, kas gaida, lai viņus pieņemtu un dotu viņiem mieru un atpūtu! Viņš nekad neatstās tos, kas viņam uzticas.” (Elena Vaita “The Signs of the Times”, 1887. g. 17. marts, 161. lpp.)

“Vai jūs, dārgie jaunieši, varat raudzīties uz priekšu ar priecīgu cerību un gaidām uz laiku, kad Kungs, jūsu taisnais Tiesnesis, nesīs jūsu vārdu Tēva un svēto eņģeļu priekšā? Vislabākā sagatavošanās, kāda jums var būt Kristus otrajai atnākšanai, ir dusēt stiprajā ticībā uz lielo glābšanu, ko mums ir atnesusi Viņa pirmā nākšana. Jums ir jātic Kristum kā savam personīgajam Glābējam.” (Elena Vaita “Our High Calling”, 368. lpp.)

**Jautājumi pārrunām**

`1.	Kas tik īpašs ir septītās dienas sabatā, ka tas Viņa tautai var palīdzēt apjaust Dieva Debesu mieru? Tas ir, kā sabata atpūta palīdz mums mazliet nobaudīt mūžību?`

`2.	Salīdzināšana nozīmē izlīgšanu un norāda atpakaļceļu pie Dieva. Padomājiet par šo svarīgo apgalvojumu, kas atrodams Rm 5:11: “Bet tas vēl nav viss: mēs pat varam sevi laimīgus teikt Dievā caur mūsu Kungu Jēzu Kristu, kurā tagad esam ieguvuši salīdzināšanu.” Ja kāds tev jautātu, ko nozīmē būt salīdzinātam ar Dievu un kādu izmaiņu tā ienesusi tavā dzīvē, ko tu atbildētu?`

`3.	Kā mēs savā kristīgajā dzīvē varam izvairīties no sīkumu pārvēršanas par kaut ko lielu? Kas palīdz mums saglabāt skatu uz kopbildi, ko piedāvā Dieva Vārds?`

`4.	Padomā vēlreiz par visām kļūdām un Israēla bērnu ticības trūkumu, kas atklājās tuksnesī. Lai gan viņu izaicinājumu detaļas atšķiras no mūsējām (mēs, piemēram, neceļojam pa milzīgu tuksnesi), kādi kopīgi principi šeit redzami? Tas ir, kā mēs savā kristīgajā ceļā varam piedzīvot tos pašus izaicinājumus, kādus piedzīvoja viņi, un kā mēs varam mācīties no viņu kļūdām?`