---
title:  Nemierpilnais Pravietis
date:  11/09/2021
---

### Nedēļas pētījumiem
Jonas 1.–4. nod., Jer 25:5, Ec 14:6, Atkl 2:5, Lk 9:51–56, Jūdas 1–25.

> <p>Atmiņas pants</p>
> “Un kā tad lai Man nebūtu žēl Ninives, tādas tik lielas pilsētas, ar vairāk kā simts divdesmit tūkstošiem iedzīvotāju, kas vienkārši nezina atšķirt savu labo roku no savas kreisās un kuriem pieder daudz lopu?” (Jonas 4:11)

Viens no visinteresantākajiem stāstiem Rakstos ir Jonas stāsts. Lūk, Dieva pravietis, ko bija aicinājis pats Dievs, bet kas te notiek? Viņš bēg no Dieva aicinājuma. Tad dramatiskā veidā viņš tiek pierunāts mainīt savas domas un paklausīt Kungam. Bet ko viņš izdara pēc tam? Sūdzas par to, ka cilvēki, kam viņš bija aicināts liecināt, patiešām nožēlojuši un aiztaupījuši sev bojāeju!

Kāds piemērs tam, kad nav ne miera, ne atpūtas – līdz pat tādam stāvoklim, ka viņš izsaucas: “Tad nu, Kungs, pieņem manu dvēseli, jo es gribu labāk mirt nekā dzīvot.” (Jonas 4:3)

Arī Jēzus ir atsaucies uz Jonas stāstu, sakot: “Ninivieši celsies tiesas dienā pret šo cilti un to pazudinās; jo tie, Jonam sludinot, no grēkiem atgriezās; un redzi, šeit ir vairāk nekā Jona.” (Mt 12:41) Lielāks nekā Jona, patiešām! Citādi Viņš nevarētu būt mūsu Glābējs.

Šajā nedēļā aplūkosim Jonu un ko mēs varam mācīties no viņa nemiera.

_Iepazīsties ar šīs nedēļas tēmu, lai sagatavotos Bībeles izpētei 18. septembrī._