---
title:  Divvirziena Ceļš
date:  16/09/2021
---

Varētu domāt, ka Jona sagādā vairāk problēmu, nekā viņš ir vērts. Ninive bija bīstama, bet Jonas stāstā, šķiet, problēma nav ninivieši. Viņi saprot vēsti un ātri nožēlo. Vājais posms šajā stāstā, šķiet, ir Jona, misionārs.

Šajā ziņojumā Dievs seko nepakļāvīgajam pravietim, jo Viņš zina, ka Jonam ir vajadzīgs misijas ceļojums uz Ninivi tieši tikpat daudz, cik niniviešiem ir jādzird misionāra vēsts.

`Izlasi Jūdas grāmatu. Kā mēs varam “pasargāt sevi Dieva mīlestībā” (Jūdas 21)?`

Ko tas nozīmē?

Šajā īsajā Jaunās Derības grāmatā Jūda mums 21. pantā saka, lai mēs pasargājam “sevi Dieva mīlestībā, gaidīdami mūsu Kunga Jēzus Kristus žēlastību, lai iemantotu mūžīgo dzīvību”.

Personīgs Dieva mīlestības un žēlastības piedzīvojums nav notikums, kas atgadās dzīvē tikai vienu reizi. Drošs veids, kā “pasargāt sevi Dieva mīlestībā”, ir stāstīt par to citiem. Nākamajos pantos Jūda saka, lai mēs esam žēlsirdīgi un glābjam citus, “no uguns izraudami”.

`Izlasi Jūdas vēstules 20.–23. pantu. Kā tas ir saistīts ar Jonas stāstu, un ko tas pastāsta arī mums?`

Dievs aicināja Jonu doties uz Ninivi, jo viņš, iespējams, pirms šī īpašā aicinājuma nebija pavadījis pietiekami laika, lai padomātu par savām attiecībām ar asīriešiem. Jūda droši vien domāja, ka viņam tie nepatīk, bet viņam nebija ne jausmas, cik ļoti viņš tos ienīda vai uz kādiem ekstrēmiem soļiem bija gatavs, lai tikai izvairītos no viņiem – pat pēc tam, kad bija saņēmis aicinājumu. Jona nebija gatavs, ka Debesīs viņam kaimiņos varētu dzīvot ninivietis. Jona nebija iemācījies mīlēt tā, kā mīl Dievs. Dievs aicina Jonu doties uz Ninivi, jo Dievs mīl niniviešus un grib viņus redzēt Savā valstībā. Bet Dievs arī aicina Jonu, jo Dievs viņu mīl. Dievs grib, lai Jona aug un kopīgajā darbā kļūst līdzīgāks Viņam. Dievs grib, lai Jona atrod patiesu mieru, ko var iegūt tikai glābjošās attiecībās ar Viņu un darot Dieva gribu, kas iekļauj stāstīšanu citiem par Dievu, norādot viņiem uz ticību un cerību, kāda ir viņiem pašiem.

`Cik daudz laika tu pavadi, lai glābtu citus? Kā šāda veida darbs garīgā ziņā ved mūs pie patiesas atpūtas Jēzū?`