---
title:  Trīs Dienu Atpūta
date:  13/09/2021
---

Jonas bēgšana no Dieva nenotika bez aizķeršanās. Viņa īslaicīgais “miers” tika iztraucēts, kad Dievs brīnumainā veidā iejaucās ar vētru. Dievs izglāba Jonu no ūdens kapa, pavēlot zivij Jonu aprīt.

Tomēr tikai tad, kad Jona konstatē, ka atrodas trīs dienas ilgā piespiedu atpūtā lielas zivs vēderā, viņš saprot, cik ļoti atkarīgs viņš ir no Dieva. Reizēm mums ir jānonāk vietā, kur mums vairs nav uz ko paļauties šajā pasaulē, lai saprastu, ka tas, kas mums patiešām ir vajadzīgs, ir Jēzus.

`Izlasi Jonas lūgšanu zivs vēderā (sk. Jonas 2:1–9). Par ko viņš lūdza?`

Lai gan viņš atradās dziļi, ļoti bīstamā situācijā, Jona savā lūgšanā lūdz par svētnīcu.

Viņš gaida “Tavu svēto templi”.

Kas šeit notiek?

Templis ir šīs lūgšanas centrā, un tā vajadzētu būt arī ar mūsu lūgšanām. Vecajā Derībā ir tikai viena vieta, kur var atrast Dievu. Viņš ir svētnīcā (sk. 2Moz 15:17, 2Moz 25:8). Svētnīca ir lūgšanas centrā, un tā ir satikšanās ar Dievu.

Tomēr Jona nerunā par Jeruzālemes templi. Viņš drīzāk runā par Debesu svētnīcu (Jonas 2:7). Tur ir viņa cerība, jo glābšana, ko Dievs piedāvā, patiesībā nāk no turienes.

Jona beidzot saprot šo svarīgo patiesību, piedzīvojot Dieva žēlastību. Viņš ir glābts. Kad lielā zivs viņu izspļauj, viņš vispirms novērtē Dieva mīlestību pret viņu, bēgošu pravieti. Viņš noteikti ir iemācījies (ja arī metot dažus līkumus), ka vienīgā drošība ikvienam ticīgajam ir meklēt Dieva gribu savā dzīvē.

Tā viņš tagad nolemj izpildīt savu pienākumu un paklausīt Dieva pavēlēm, beidzot dodoties Ninives virzienā, bez šaubām, ticībā, jo viņš dodas uz ārkārtīgi ļaunu pilsētu, kuras iedzīvotājiem varētu nepatikt, ka šis svešais pravietis viņiem stāsta, cik viņi ir slikti.

`Dažkārt mums vienkārši vajag atiet no visa, lai iegūtu svaigu skatījumu. Lai gan Jonas stāsts, brīnumainā veidā izdzīvojot zivs vēderā, drīzāk ir ekstrēms gadījums, kā iziešana no ierastās vides ļauj jums paskatīties uz situāciju no jaunas un varbūt noderīgas perspektīvas?`