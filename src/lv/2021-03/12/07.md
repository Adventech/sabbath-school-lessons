---
title:  Tālākiem Pētījumiem
date:  17/09/2021
---

“Līdz ar uzdevumu Jonam tika uzticēta smaga atbildība, tomēr Tas, kurš pavēlēja iet, bija spējīgs savu kalpu atbalstīt un piešķirt sekmes. Ja pravietis būtu paklausījis nejautājot, viņš būtu pasargāts no daudziem rūgtiem pārdzīvojumiem un būtu bagātīgi svētīts. Bet arī bezcerības un izmisuma stundās Kungs Jonu neatstāja. Grūtie pārbaudījumi un brīnišķīgā aizgādība atjaunoja pravieša paļaušanos uz Dievu un Viņa bezgalīgo spēku.” (Elena Vaita “Pravieši un ķēniņi”, 266. lpp.)

“Ir tūkstošiem tādu, kurus var aizsniegt visvienkāršākajā un pieticīgākajā veidā. Visintelektuālākos, tos, kas tiek uzskatīti par pasaules visapdāvinātākajiem cilvēkiem, bieži vien atspirdzina vienkāršie vārdi, kurus izrunā kāds, kurš mīl Dievu un kurš par šo mīlestību spēj runāt tikpat dabiski, kā pasaules ļaudis runā par tām lietām, kas viņus visvairāk interesē.” (Elena Vaita “Kristus līdzības”, 232. lpp.)

**Jautājumi pārrunām**

`1.	“Dieva pravietis”, kurš ir noskumis par to, ka cilvēki, kuriem Dievs aicināja viņu liecināt, ir pieņēmuši glābšanu? Kā mums saprast šo attieksmi no Jonas puses? Kāds spēcīgs piemērs Dieva pacietībai pret Saviem ļaudīm, pat ja tie rīkojas pretēji dotajai gaismai!`

`2.	Jonas stāsts, šķiet, rosina domāt, ka Dievs nenodarbojas tikai ar nomaldījušos cilvēku glābšanu, bet arī ir ieinteresēts pārveidot Viņa sekotājus. Kā mēs varam iegūt “jaunu sirdi” un “jaunu garu”, pat ja mēs pazīstam Kungu un zinām patiesību šim laikam? Kāda ir atšķirība starp patiesības zināšanu un pārveidošanos patiesībā?`

`3.	Izlasi vēlreiz Jūdas vēstuli. Kāda ir grāmatas svarīgā vēsts, un kāpēc šī vēsts ir aktuāla mums kā draudzei?`

`4.	Kā darbošanās citu labā palīdz arī mums pašiem garīgā ziņā?`

`5.	Lai arī kādi labi iemesli Jonam bija, lai neietu uz Ninivi, Dievs viņam parādīja, cik viņš patiesībā bija rīkojies nepareizi. Kāda mums varētu būt nepareiza attieksme pret citiem – līdzīga tai, kādu parādīja Jona?`