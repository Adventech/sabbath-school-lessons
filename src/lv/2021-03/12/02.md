---
title:  Bēgšana
date:  12/09/2021
---

Jona bija pārsteidzoši veiksmīgs misionārs. Vienlaikus viņš bija arī ļoti nepakļāvīgs, vismaz sākumā. Lai arī kāda bija Jonas nodarbošanās, Dieva aicinājums lielā mērā mainīja viņa dzīvi. Tā vietā, lai uzņemtos uz saviem pleciem Dieva jūgu un atklātu, ka Viņa jūgs ir patīkams un Viņa nasta viegla (Mt 11:30), Jona nolēma meklēt savu “mieru”, un to varēja panākt, skrienot pretējā virzienā, nekā Dievs viņu aicināja.

`Kur Jona cerēja atrast mieru un atpūtu no Dieva aicinājuma? Cik labi tas viņam izdevās? Izlasi Jonas 1. nodaļu.`

Jona dodas nevis tur, kur Dievs viņu aicināja, bet pretējā virzienā. Viņš pat neapstājas, lai pastrīdētos ar Dievu, kā to darīja daudzi citi Bībeles pravieši, kad viņi tika aicināti būt Dieva vēstneši (sk., piem., 2Moz 4:13).

Interesanti, ka šī nebija pirmā reize, kad Jona bija aicināts runāt par Dievu, kā tas ir atklāts 2ķēn 14:25, kad Jona, šķiet, izdarīja visu, ko Kungs no viņa prasīja. Tomēr ne šoreiz.

Kāpēc?

Vēsturiskie un arheoloģiskie atradumi dokumentē neoasīriešu turīgo ļaužu nežēlību, kas valdīja senajos Tuvajos Austrumos 8. gs. pr. Kr., laikā, kad Jona kalpoja Israēlā. Aptuveni 75 gadus vēlāk neoasīriešu ķēniņš Sanheribs uzbruka Jūdai. Israēls un Samarija jau bija kritusi aptuveni pirms 20 gadiem, un ķēniņš Hiskija, kā redzams, bija pievienojies vietējai koalīcijai pret Asīriju.

Nu asīrieši gribēja izrēķināties. Bībele (2ķēn 18., Jes 36), vēsturiskie asīriešu dokumenti un sienu uzraksti Sanheriba pilī Ninivē stāsta nežēlīgo stāstu par Lahišas krišanu, vienu no vissvarīgākajiem un labāk nostiprinātajiem Hiskijas dienvidu robežas nocietinājumiem. Kādā uzrakstā Sanheribs apgalvo, ka ir aizvedis vairāk nekā 200 tūkstošus cietumnieku no 46 nocietinātām pilsētām, kuras, kā viņš apgalvoja, esot iznīcinājis. Kad Asīrijas ķēniņš ieņēma Lahišu, simtiem tūkstoši cietumnieku tika nodurti, ķēniņa Hiskijas uzticīgie atbalstītāji tika nodīrāti dzīvi, bet pārējie tika aizsūtīti uz Asīriju kā vergu darbaspēks.

Asīrieši varēja būt neiedomājami ļauni, pat pēc tā laika pasaules standartiem. Un Dievs sūtīja Jonu uz šīs impērijas pašu centru?

Vai ir kāds brīnums, ka Jona negribēja iet?

`Bēgt no Dieva? Vai jūs kādreiz esat to darījuši? Ja jā, kā jums tas izdevās? Kādas mācības mums vajadzētu mācīties no šīs kļūdas?`