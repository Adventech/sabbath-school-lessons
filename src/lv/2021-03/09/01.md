---
title:  Miera Ritmi
date:  21/08/2021
---

### Nedēļas pētījumiem
1Moz 1. nod., 2Moz 20:8–11, 2Moz 16:14–31, 5Moz 5:12–15, Ps 92, Jes 58:13.

> <p>Atmiņas pants</p>
> “Un Dievs svētīja septīto dienu un iesvētīja to, jo Viņš tanī atdusējās no visa Sava darba, ko radīdams bija darījis.” (2Moz 2:3)

Kas var iedomāties, kādi izskatījās radīšanas darbi – gaisma tumsā, okeāns pilns dzīvības, putni pēkšņi sāk lidot. Un pārdabisko Ādama un Ievas radīšanu? Mēs pat nevaram sākt aptvert, kā Dievs to izdarīja.

Bet tad, pēc aktīvās radīšanas, Dievs pievēršas kaut kam citam. Pirmajā brīdī tas nelikās tik iespaidīgi kā vaļu lēkāšana vai žilbinošā spalvu parāde. Dievs vienkārši radīja dienu, septīto dienu, un tad padarīja to īpašu. Pat pirms cilvēce metās pašu izraisītajā stresa pilnajā dzīvē, Dievs nolika zīmi kā dzīvu atgādinājumu. Dievs gribēja, lai šī diena būtu laiks, kad mēs apstājamies un brīvi baudām dzīvi – dienu, kad būt, nevis darīt, kad svinēt zaļās zāles, gaisa, mežu dzīves, ūdens, cilvēku dāvanu, bet – pāri visam – visu dāvanu Devēju kā vislielāko dāvanu.

Šis aicinājums turpinājās arī pēc tam, kad pirmais pāris tika izraidīts no Ēdenes. Dievs gribēja pārliecināties, ka aicinājums var izturēt laika pārbaudi, un tā jau no paša sākuma Viņš ieauda to laika audumā.

Šīs nedēļas laikā mēs mācīsimies par Dieva brīnišķīgo aicinājumu ieiet dinamiskā mierā katru septīto dienu.

_Iepazīsties ar šīs nedēļas tēmu, lai sagatavotos Bībeles izpētei 28. augustā._