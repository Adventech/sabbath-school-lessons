---
title:  Vēl Viens Iemesls Atpūsties
date:  25/08/2021
---

Israēla nometne atradās Jordānas austrumu pusē. Viņi bija ieņēmuši Bašanas ķēniņa un divu amoriešu ķēniņu zemes. Vēlreiz šajā izšķirošajā brīdī Mozus aicina Israēlu sanākt kopā, lai atgādinātu viņiem, ka pie Sinaja slēgtā derība nebija domāta tikai viņu vecākiem, bet arī viņiem. Tad viņš atkārto desmit baušļus viņu pašu dēļ.

`Salīdzini 2Moz 20:8–11 ar 5Moz 5:12–15. Kā šajos pantos atšķiras tas, kā ir izteikts sabata bauslis?`

2Moz 20:8 bauslis sākas ar vārdu “piemini”. 5Moz 5:12 sākas ar vārdu “ievēro”. Vārds “piemini” ir minēts mazliet vēlāk pašā bauslī (5Moz 5:15). Šajā pantā viņiem tiek pateikts, ka viņi ir vergi. Lai gan šī paaudze ir uzaugusi brīva, viņi visi būtu piedzimuši verdzībā, ja nebūtu brīnumainās izglābšanas. Sabata bauslim vajadzēja viņiem atgādināt, ka tas pats Dievs, kas bija aktīvs radīšanas stāstā, ir aktīvs arī viņu atbrīvošanā: “Tas Kungs, tavs Dievs, tevi ir no turienes izvedis ar stipru roku un izstieptu elkoni.” (5Moz 5:15)

Šī patiesība iederas toreizējos israēliešu apstākļos, jau otro reizi stāvot pie Apsolītās Zemes robežas, četrdesmit gadus pēc tam, kad pirmā paaudze bija tik nožēlojami kļūdījusies. Lai iekarotu šo zemi, viņi bija tikpat bezpalīdzīgi kā viņu senči, bēgot no Ēģiptes. Viņiem bija vajadzīgs Dievs, kas darbojas ar “stipru roku” un “izstieptu elkoni”.

Sabatam vajadzēja tikt pievienotai jaunai dimensijai. Tā kā Dievs ir atbrīvošanas Dievs, Israēlam ir jāievēro sabata diena (5Moz 5:15).

Protams, radīšana nestāv tālu no sabata baušļa, pat Piektajā Mozus grāmatā, neskatoties uz pievienoto iemeslu to ievērot – Israēla atbrīvošanu. Savā ziņā Israēla atbrīvošana no Ēģiptes zemes ir sākuma punkts jaunai radīšanai, līdzīgi kā radīšanas stāsts Pirmajā Mozus grāmatā. Israēls kā atbrīvota tauta ir Dieva jaunā radība (sk. arī, piemēram, Jes 43:15).

Tā kā iziešana tiek uzskatīta par simbolu brīvībai no grēka, tas ir, kā glābšana, mēs varam sabata simbolu atrast gan radīšanā, gan glābšanā. Tādējādi ļoti reālā veidā sabats norāda mums uz Jēzu, mūsu Radītāju un Pestītāju.

`Izlasi Jņ 1:1–13. Ko šie panti mums māca par Jēzu kā mūsu Radītāju un Pestītāju?`