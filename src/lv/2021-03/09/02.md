---
title:  Ievads Mieram
date:  22/08/2021
---

Iesākumā bija Dievs. Kungs Dievs runāja, un viss notika. Gaisma atdalīja dienu no nakts; izplatījums, debesis un jūras tika izsauktas esamībā otrajā dienā. Sauszeme un augu valsts sekoja trešajā dienā. Dievs veidoja laika un ģeogrāfijas galveno ietvaru. Gaismas ķermeņi valdīja pār debesīm dienā un naktī. Atšķirībā no seno kultūru stāstiem Bībeles radīšanas ziņojums skaidri pasaka, ka saule, mēness un zvaigznes nav dievības. Tās ienāk kopējā ainā tikai ceturtajā dienā un ir pakļautas Radītāja vārdam.

Mozus piektās un sestās dienas apraksts (1Moz 1:20–31) ir dzīvības un skaistuma pilns.

Putni, zivis, lauka dzīvnieki – tie visi piepildīja telpu, ko bija sagatavojis Dievs.

`Ko Dieva vērtējums pasaka par visu radīto? Izlasi 1Moz 1:1–31.`

Šī nav jebkāda vieta, ko Dievs radīja. Tā bija pilnīga vieta. Gluži kā aizraujošas melodijas piedziedājumā Dievs ik pēc katras dienas atkārto, ka tā bija “laba”.

`Kas atšķirīgs no pārējās radītās pasaules bija cilvēka radīšanā? Izlasi 1Moz 1:26, 27 un 1Moz 2:7, 21–24.`

Dievs pieliecās un sāka mīcīt dubļus. Cilvēka radīšana pēc Dieva tēla un līdzības ir intimitātes un tuvības mācību stunda. Dievs noliecās un iepūta elpu Ādama nāsīs, un radās dzīva būtne. Ievas īpašā radīšana no Ādama ribas pievienoja radīšanas nedēļai vēl vienu svarīgu elementu. Laulība ir daļa no Dieva plāna cilvēcei – svēta sadarbības uzticība starp “ish” un “ishshah”, “vīrieti” un “sievieti”.

Šajā reizē, kad Dievs skatās uz visu, ko bija radījis sestajā dienā, piedziedājums skan citādi: “Un Dievs uzlūkoja visu, ko Viņš bija darījis, un redzi, tas bija ļoti labs.” (1Moz 1:31)

`Padomā, cik radikāli atšķirīgs Bībeles radīšanas stāsts ir no tā, ko māca cilvēce bez Dieva Vārda. Ko tam vajadzētu mums stāstīt par to, cik ļoti mums jābūt atkarīgiem no Dieva Vārda, lai saprastu patiesību?`