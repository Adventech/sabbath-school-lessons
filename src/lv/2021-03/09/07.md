---
title:  Tālākiem Pētījumiem
date:  27/08/2021
---

“Dievs cilvēkiem ir devis sava radošā spēka pieminekli, lai tie Viņu varētu saskatīt Viņa roku darbā. Sabats mums dod iespēju radībā saskatīt Radītāja godību. [..] Svētajā dusas dienā vairāk nekā citās dienās mums vajadzētu iedziļināties vēstīs, ko Dievs mums raksta dabā. [..] Kad nonākam dabas tuvumā, Kristus klātbūtne kļūst reāla un Viņš mūsu sirdīm stāsta par savu mieru un mīlestību.” (Elena Vaita “Kristus līdzības”, 25., 26. lpp.)

“Viens no svarīgajiem iemesliem, kāpēc Kungs atbrīvoja Israēlu no Ēģiptes verdzības, bija tas, lai viņi varētu ievērot Viņa svēto sabatu. [..] Ir skaidrs, ka Mozus un Ārons atjaunoja mācību par sabata svētumu, jo faraons viņiem sūdzējās: ‘Jūs tos gribat atturēt no darba!’ (2Moz 5:5) Tas norāda, ka Mozus un Ārons bija sākuši Ēģiptē sabata reformu. Sabata ievērošanai tomēr nebija jākļūst arī par piemiņu viņu verdzībai Ēģiptē. Tā ievērošanai, pieminot radīšanu, bija jāiekļauj priecīga piemiņa atbrīvošanai no reliģiskas apspiestības Ēģiptē, kas padarīja sabata ievērošanu grūtu. Tādā pašā veidā viņu atbrīvošanai no verdzības uz mūžīgiem laikiem bija jāiededzina viņu sirdīs maigas rūpes par trūcīgajiem un apspiestajiem, atraitnēm un bāreņiem.” (E. Vaita “From Eternity Past” pielikuma piezīme 549. lpp.)

**Jautājumi pārrunām**

`1.	Daži kristieši, ieskaitot pat dažus adventistus, teistisko evolūciju uzskata par dzīvotspējīgu radīšanas skaidrojumu. Kā sabats parāda, ka teistiskā evolūcija un septītās dienas adventisms ir nesaderīgi? Kāds nolūks būtu saglabāt septīto dienu svētu miljardiem gadu piemiņai, īpaši ja Dieva Vārds ir nepārprotams attiecībā uz to, ka tas ir darīts svēts pēc pirmajām sešām radīšanas dienām?`

`2.	Kā tu atbildētu uz argumentu, ka nav svarīgi, kura diena, galvenais, ka ir viena atpūtas diena nedēļā? Vai arī kā mēs atbildam uz citu apgalvojumu, ka Jēzus ir mūsu sabata atpūta un tāpēc mums nav vajadzības ievērot kādu īpašu dienu kā atpūtas dienu?`

`3.	Kā sabata svēta piemiņa var būt atgādinājums brīvībai un atbrīvošanai? Kā mēs varam izvairīties to padarīt ierobežojošu un legālistisku?`

`4.	Daži apgalvo, ka septītās dienas sabats ir mēģinājums nopelnīt Debesis ar darbiem. Kāda ir šī apgalvojuma loģika?`