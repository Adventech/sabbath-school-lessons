---
title:  Atrodot Mieru Ģimenes Saitēs
date:  31/07/2021
---

### Nedēļas pētījumiem
1Moz 34, Ebr 11:17–22, 5Moz 4:29, 1Jņ 3:1, 2; 1Moz 39; Ef 6:1–13.

> <p>Atmiņas pants</p>
> “Tā viņš runā par šīm lietām visās vēstulēs, kurās ir kas grūti saprotams, ko nemācītie un nenostiprinātie ļaudis sagroza, tāpat kā arī citus rakstus, sev par pazušanu. Tad nu jūs mīļie, to jau zinādami, sargaities, ka, maldu līdzi aizrauti, nezaudējat savu stipro pamatu.” (2Pēt 3:16, 17)

Jaunais cilvēks rūpīgi pārskatīja horizontu. Tad beidzot viņš tos ieraudzīja. Viņš jau vairākas dienas bija meklējis savus brāļus. Viņš tuvojās, mājot ar rokām un saucot viņus, pretī saņemot ne jau siltu sagaidīšanu. Viņa paša brāļi patiesībā gribēja viņu nogalināt. Ja nebūtu Rūbena, tad, iespējams, šim stāstam nebūtu turpinājuma. Rūbens pārliecināja pārējos, lai viņu iemet sausā akā. Vēlāk Jūdam radās lieliska shēma, kā atbrīvoties no brāļa un pie reizes nopelnīt nedaudz naudas, pārdodot viņu garām ejošiem vergu pārdevējiem. Cik uzskatāms disfunkcionālas ģimenes piemērs!

Mēs varam dzīvē daudz ko izvēlēties, bet ne ģimeni. Neviens nav pilnīgs, un nevienam no mums nav perfektas ģimenes un perfektu ģimenes attiecību. Daži no mums ir svētīti ar vecākiem, brāļiem un māsām un citiem ģimenes locekļiem, kas atspoguļo Dieva mīlestību, bet daudziem ir jāsamierinās ar ne tik ideālu ģimeni. Bieži vien ģimenes attiecības ir sarežģītas un sāpīgas, padarot mūs nemierīgus, ievainotus un apkrautus ar smagām emocionālām nastām, ar kurām mēs savukārt apkraujam citus.

Kā mēs varam atrast Dieva mieru šajā dzīves aspektā? Šajā nedēļā pievērsīsimies Jāzepam un viņa ģimenes saitēm, lai vērotu, kā Dievs darbojas, dziedinot un sniedzot emocionālu mieru, neskatoties uz disfunkcionālām ģimenes attiecībām.

_Iepazīsties ar šīs nedēļas tēmu, lai sagatavotos Bībeles izpētei 7. augustā._