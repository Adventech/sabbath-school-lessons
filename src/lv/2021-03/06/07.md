---
title:  Tālākiem Pētījumiem
date:  06/08/2021
---

Runājotpar to, kas notika ar Jāzepu un Potifara sievu, Elena Vaita rakstīja: “Šis ir paraugs, pēc kura vajadzētu dzīvot visām paaudzēm zemes virsū. [..] Dievs būs palīgs tieši tagad, un Viņa Gars būs vairogs. Lai gan cilvēku apņem vissmagākās kārdināšanas, ir pieejams spēka avots, kam viņš var pieķerties un pretoties tām. Cik nežēlīgs bija uzbrukums Jāzepa tikumībai! Tas nāca no ietekmes, kas visdrīzāk varēja novest no ceļa. Tomēr cik veikli un stingri tai tika parādīta pretestība. [..] Viņš bija ielicis savu reputāciju un intereses Dieva rokās. Lai gan viņam kādu laiku bija jācieš, lai būtu sagatavots ieņemt svarīgu posteni, tomēr Dievs sargāja šo reputāciju, ko bija aptumšojis ļauns apsūdzētājs, un vēlāk, kad bija pienācis īstais laiks, lika tai spīdēt. Dievs pat cietumu padarīja par viņa paaugstināšanas metodi. Tikums dod atalgojumu īstajā laikā. Vairogs, kas sedza Jāzepa sirdi, bija dievbijība, kas lika viņam būt uzticīgam un taisnīgam pret savu kungu un patiesam pret Dievu. Viņš ienīda nepateicību, kas varēja likt viņam ļaunprātīgi izmantot sava kunga uzticību, lai gan kungs varēja to nekad neuzzināt.” (Elena Vaita “The Spirit of Profecy” 1. sēj., 132. lpp.)

**Jautājumi pārrunām**

`1.	Tas, ka mēs saucam sevi par kristiešiem vai kulturāliem adventistiem, nepalīdzēs mums attiecībās atrast mieru. Kāda ir atšķirība starp “kulturālu” adventistu un patiesu ticīgo?`

`2.	Māsa N tikko pievienojusies draudzei. Viņa ir precējusies ar neticīgu. Viņa mīl savu vīru, bet viņš nemīl izmaiņas, kas notikušas ar viņa sievu. Balstoties uz Bībeles principiem, kāds būtu jūsu padoms jaunajai draudzes loceklei?`

`3.	Krievu autors Ļevs Tolstojs rakstīja: “Visas laimīgas ģimenes ir līdzīgas. Katra nelaimīga ģimene ir nelaimīga katra savā veidā.” Visas ģimenes lielākā vai mazākā mērā cieš no disfunkcijas, jo mēs visi esam grēcinieki, ienesot ģimenes attiecībās katrs savus trūkumus. Kā katrs no mums Dieva žēlastībā var censties sekot Bībeles principiem – mīlestībai, piedošanai, nastu nešanai un tā tālāk, lai ienestu dziedināšanu ģimenes attiecībās?`

`4.	Tik daudzi ir piedzīvojuši idilli, kad pēkšņi dzīvē vai ģimenē ienāk traģēdija. Kāpēc tādās reizēs pieķeršanās Dieva Vārda apsolījumiem ir tik būtiska? Kāpēc ir īpaši svarīgi labos laikos garīgi sagatavoties sliktiem laikiem?`