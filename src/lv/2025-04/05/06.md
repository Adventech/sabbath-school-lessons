---
title:  Miera valdnieks
date:   30/10/2025
---

`Kā šie panti apraksta nākotni, ko Dievs bija paredzējis Savai tautai? Jes. 9:6; 11:1–5; 60:17, Hoz. 2:18, Mih. 4:3.`

Lai gan šīs nedēļas galvenā uzmanība ir pievērsta dievišķi vadītajiem un atbalstītajiem Vecās Derības kariem, mums jāpiemin vēl viena tikpat nozīmīga Vecās Derības pravietisko rakstu tēma: nākotnes vīzija par Mesijas miera laikmetu. Mesija ir attēlots kā “Miera valdnieks” (Jes. 9:6). Viņš ieviesīs valstību, kurā valdīs miers, kur lauva un jērs ganīsies kopā (Jes. 11:1–8), kurā nebūs ne iznīcības, ne ļaunuma (Jes. 11:9) un kur valdīs miers (Jes. 60:17) un plūdīs kā upe (Jes. 66:12).

`Izlasi 2. Ķēn. 6:16–23. Kādu ieskatu šis stāsts sniedz Dieva dziļākajos nodomos attiecībā uz Viņa tautu un cilvēci?`

Pardomājiet stāstu par Sīrijas armijas pabarošanu pēc Elīsas iniciatīvas. Tā vietā, lai nogalinātu (2. Ķēn. 6:22), viņš tiem parādīja augstāko ideālu – mieru – , kāda vienmēr ir bijusi Dieva vēlme attiecībā uz Savu tautu. Interesanti novērot, ka Elīsa pilnībā apzinās neredzamās armijas pārākumu, kas ieskauj ienaidnieku (2. Ķēn. 6:17). Lai gan Dievs ir iesaistīts kosmiskā konfliktā, kas ir ietekmējis arī mūsu planētu, pestīšanas galīgais mērķis nav mūžīgs konflikts vai pat ienaidnieka mūžīga pakļaušana verdzības stāvoklī, bet gan mūžīgs miers. Tā kā vardarbība rada vardarbību (Mt. 26:52), miers rada mieru. Stāsts noslēdzas, apgalvojot, ka “sīrieši vairs nenāca sirojumos Israēla zemē” (2. Ķēn. 6:23).

`Padomājiet par visiem veidiem, kā mēs, cenšoties atdarināt Jēzu, varam būt miera nesēji. Kā ir ar tavu paša dzīvi šobrīd? Kādos veidos, lai kāda rakstura konfliktā tu nonāktu, tu varētu būt miera, nevis konflikta veicinātājs?`