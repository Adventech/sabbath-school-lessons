---
title:  Dievs cīnās par tevi
date:   25/10/2025
---

### Nedēļas pētījumiem

1. Moz. 15:16; 3. Moz. 18:24–30; 2. Tim. 4:1, 8; 2. Moz. 23:28–30; 5. Moz. 20:10, 15–18; Jes. 9:6.

> <p>Atmiņas pants</p>
> “Un visus šos ķēniņus un visu viņu zemi Jozua pakļāva sev vienā paņēmienā, jo Tas Kungs, Israēla Dievs, pats karoja Israēla labā” (Joz. 10:42).

Jozuas grāmatā ir dažas satraucošas ainas. Nopietnus jautājumus rada dievišķa jeb svētā kara koncepcija, kad viena cilvēku grupa ar Dieva dotu mandātu iznīcina citu cilvēku grupu.

Dievišķā kara jautājums Vecajā Derībā ir izaicinošs. Dievs Vecajā Derībā parādās kā visvarens Visuma Kungs, tāpēc visam, kas notiek, kaut kādā veidā ir jābūt saistītam ar Viņa tiešo vai netiešo gribu. Tāpēc jautājums, kā Dievs var pieļaut šādas lietas, kļūst neizbēgams. Pagājušajā nedēļā mēs redzējām, ka pats Dievs ir iesaistīts konfliktā, kas ir daudz lielāks par jebkuru karu vai kauju cilvēces vēsturē, kaujā, kas caurstrāvo katru mūsu dzīves aspektu. Mēs arī redzējām, ka gan Bībeles, gan laicīgās vēstures notikumus var pilnībā izprast tikai šī konflikta gaismā.

Šonedēļ mēs turpināsim pētīt dievišķi ierosinātu karu sarežģītību, dievišķā kara ierobežojumus un apstākļus, Vecās Derības praviešu piedāvāto galīgo miera vīziju un šādu karu garīgās sekas.

_Iepazīsimies ar šīs nedēļas tēmu, lai sagatavotos Bībeles izpētei 1. novembrī._