---
title:  Tālākiem pētījumiem
date:   31/10/2025
---

Izlasi Elenas Vaitas grāmatā “Sentēvi un pravieši” nodaļu “Jērikas krišana” (491.–493. lpp.).

Tāpat kā ar visu Bībelē, konteksta un fona pārzināšana ir izšķiroša. Kā redzējām, kosmiskais konflikts un Dieva kā tiesneša motīvs ir izšķiroši svarīgi, lai izprastu šos karus pret kānaāniešiem.

“Dievs ir pacietīgs. Viņš deva ļaunajām tautām pārbaudes laiku, lai tās varētu iepazīt Viņu un Viņa raksturu. Saskaņā ar doto gaismu tās tika nosodītas par atteikšanos pieņemt gaismu un izvēli iet savu, nevis Dieva norādīto ceļu. Dievam bija kāds iemesls, kāpēc Viņš nekavējoties nepadzina kānaāniešus. Amoriešu netaisnība nebija pilnīga. Savas netaisnības dēļ viņi pakāpeniski aizgāja tik tālu, ka Dieva pacietība vairs nebija īstenojama, un viņi tika iznīcināti. Kamēr šis punkts netiks sasniegts un viņu netaisnība nebūs pilna, Dieva atriebība tiks atlikta. Visām tautām ir pārbaudes laiks. Tie, kas atceļ Dieva likumu, virzās no vienas ļaunuma pakāpes uz nākamo. Bērni manto savu vecāku dumpīgo garu un rīkojas vēl sliktāk nekā viņu tēvi, līdz pār viņiem nāk Dieva dusmas. Sods nav mazāks tāpēc, ka tas tika atlikts.” (Elenas Vaitas komentārs, SDA Bībeles kom., 2. sēj., 112. lpp., 1005.)

**Jautājumi pārrunām:**

`Pārrunājiet, kādas sekas ir tam, ka viena no Dieva lomām ir mūsu katra tiesnesis un arī Visuma augstākais tiesnesis. Kāpēc, jūsuprāt, fakts, ka Dievs ir tiesnesis, ir evaņģēlija un mūsu pestīšanas pamatā?`

`Kā kānaāniešu gadījums ļauj mums iepazīt Dieva pacietību un taisnīgumu? Kā mēs varētu atspoguļot Dieva raksturu ar savu izturēšanās veidu pret līdzcilvēkiem?`

`Padomājiet par brīvas gribas fundamentālo būtību. Kāpēc, jūsuprāt, Dievs respektē mūsu izvēles brīvību? Kā mīlestība un izvēles brīvība ir savā starpā saistītas?`

`Vecajā Derībā ir daudz stāstu par kariem un konfliktiem, bet galu galā tās vīzija ir miers. Kāda loma kristiešiem būtu jāuzņemas, lai nestu mieru savā apkārtnē?`