---
title:  Veiksmes recepte
date:   27/09/2025
---

### Nedēļas pētījumiem

5. Moz. 18:15–22; Joz. 1; Ebr. 6:17, 18; Ef. 6:10–18; Ps. 1:1–3; Rm. 3:31.

> <p>Atmiņas pants</p>
> “Esi stiprs un drošsirdīgs, ka tu turi un dari visu bauslību, ko Mozus, Mans kalps, tev ir pavēlējis; nenovērsies no tās ne pa labi, ne pa kreisi, ka tev labi izdodas visur, kur vien tu iesi” (Joz. 1:7).

Bendžamins Zanders, Bostonas Filharmonijas orķestra muzikālais direktors, pasniedza mūzikas interpretācijas nodarbības. Viņš novēroja, cik studenti jūtas satraukti, kad tiek vērtēts viņu sniegums. Lai mazinātu trauksmi un ļautu atvērties studentu pilnajam potenciālam, viņš pirmajā nodarbībā paziņoja, ka visi saņems vērtējumu “A”. Šī augstākā atzīme nebija gaidas, kurām būtu jāatbilst, bet iespēja, kurā dzīvot. Vienīgā prasība bija tāda, ka studentiem pirmajās divās semestra nedēļās bija jāraksta vēstule ar pēdējās nodarbības datumu un tajā jāizskaidro, kāpēc viņi ir pelnījuši šo augsto atzīmi.

Jozuas grāmata ir par jaunām iespējām. Mozus, kurš 40 gadus bija noteicis Israēla vēsturi, nu bija pagātne. Iziešana no Ēģiptes un klejojumi pa tuksnesi, ko traģiski iezīmēja sacelšanās un stūrgalvība, bija beigušies. Jauna paaudze, gatava paklausīt Dievam, bija gatava ieiet Apsolītajā zemē, kas bija nevis kā gaidas, kurām jākļūst atbilstošam, bet kā iespēja, kurā dzīvot.

Pētīsim, kā Dievs atvēra jaunu nodaļu Israēla dzīvē un kā Viņš var darīt to pašu arī mūsu dzīvē.

_Iepazīsimies ar šīs nedēļas tēmu, lai sagatavotos Bībeles izpētei 4. oktobrī._