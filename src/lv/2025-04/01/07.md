---
title:  Tālākiem pētījumiem
date:   03/10/2025
---

Izlasi E. Vaitas grāmatā “Sentēvi un pravieši” nodaļu “Jordānas šķērsošana” (481.–482. lpp.), grāmatā “The Story of Redemption” (“Atpestīšanas stāsts”) nodaļu “Ieiešana Apsolītajā zemē” (175. lpp.).

“Ar saviem apsolījumiem un brīdinājumiem Jēzus vēršas tieši pie manis. Dievs tik ļoti mīlēja pasauli, ka nodeva Savu vienpiedzimušo Dēlu, lai, ticot Viņam, es neietu bojā, bet iegūtu mūžīgu dzīvību. Dieva Vārdā atstāstītajiem piedzīvojumiem jākļūst par maniem piedzīvojumiem. Lūgšanas un apsolījumi, pavēles un brīdinājumi ir domāti man. [..] Kad cilvēks ticībā tā uzņem sevī patiesības principus, tad tie kļūst par visas būtnes daļu un dzīves dzinējspēku. Uzņemts dvēselē, Dieva Vārds pārmaina domas un darbojas pie rakstura izveidošanas.” (E. Vaita “Laikmetu ilgas”, 390., 391. lpp.)

“Nav neviena punkta, ko būtu svarīgāk mācīt, biežāk atkārtot un stingrāk iedēstīt prātā kā apziņu, ka kritušais cilvēks nespēj nopelnīt neko ar saviem labajiem darbiem. Pestīšana ir tikai ticībā Jēzum Kristum.” (E. Vaita “Ticība un darbi”, 19. lpp.)

**Jautājumi pārrunām:**

`Kaut arī Jozuas dzīves apstākļi bija ļoti atšķirīgi no mūsējiem, kādus garīgus principus mēs varam pārņemt no viņa dzīves? Kāpēc tomēr ir svarīgi ņemt vērā kontekstu, kad cenšamies atrast līdzības?`

`Apspriediet saistību starp Dieva apsolījumiem un mūsu paklausību. Kā abi papildina cits citu? Kādi ir riski, ja par daudz uzsver vienu uz otra rēķina? Tas ir, kādas ir briesmas, izceļot likumu un aizmirstot žēlastību? Un otrādi – uzsverot žēlastību, bet ignorējot likumu?`

`Pamatojoties uz šīs nedēļas tēmu, kā definēt “veiksmi” no Bībeles skatpunkta? Kāda ir labklājības loma kristīgajā veiksmes izpratnē?`

`Iztēlojies, kā Jozua jutās, kad viņam nācās kļūt par Mozus pēcteci. Kādu apsolījumu Dievs viņam deva (sk. Joz. 1:5), kas noteikti viņu uzturēja šīs lielās atbildības priekšā?`