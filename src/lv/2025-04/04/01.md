---
title:  Konflikts – visu citu nesaskaņu pamats
date:   18/10/2025
---

### Nedēļas pētījumiem

Joz. 5:13–15; Jes. 37:16; Atkl. 12:7–9; 5. Moz. 32:17; 2. Moz. 14:13, 14; Joz. 6:15–20.

> <p>Atmiņas pants</p>
> “Un nebija nevienas citas dienas tādas kā šī, salīdzinot ar iepriekšējām un arī ar nākamajām, kurā Tas Kungs tā būtu paklausījis cilvēka balss lūgumu, jo Tas Kungs karoja Israēla labā” (Joz. 10:14).

Lasot Jozuas grāmatas lappuses, mēs saskaramies ar agresīvām militārām kampaņām, kas tika veiktas pēc Dieva pavēles, Dieva vārdā un ar Dieva palīdzību. Doma, ka Dievs bija Kānaānas ieņemšanas karavadonis, caurstrāvo visu Jozuas grāmatu, un tā ir izteikta autora apgalvojumos (Joz. 10:10, 11), paša Dieva formulējumā (Joz. 6:2, Joz. 8:1), Jozuas uzrunās (Joz. 4:23, 24; 8:7), Rahābas (Joz. 2:10), izlūku (Joz. 2:24) un tautas (Joz. 24:18) teiktajā. Dievs apgalvo, ka ir šo vardarbīgo konfliktu aizsācējs.

Šī realitāte rada neizbēgamus jautājumus. Kā mēs varam saprast to, ka Dieva izredzētā tauta īstenoja šādu praksi Vecās Derības laikos? Kā ir iespējams saskaņot “karojoša” Dieva tēlu ar Viņa mīlestības pilno raksturu (piemēram, 2. Moz. 34:6, Ps. 86:15; 103:8; 108:4), nemazinot Vecās Derības ticamību, autoritāti un vēsturiskumu?

Šonedēļ un nākamnedēļ mēs izpētīsim sarežģīto jautājumu par dievišķi noteiktiem kariem Jozuas grāmatā un citur.

_Iepazīsimies ar šīs nedēļas tēmu, lai sagatavotos Bībeles izpētei 25. oktobrī._