---
title:  Tālākiem pētījumiem
date:   24/10/2025
---

Izlasi Elenas Vaitas grāmatā “Sentēvi un pravieši” nodaļu “Jērikas krišana” (487.–493. lpp.).

Kad Visumā izcēlās sacelšanās pret Dieva autoritāti, Dievam vai nu jāpārstāj būt tam, kas Viņš būtībā – nemainīgi un mūžīgi – ir, un jāatdod Visuma vadība dumpīgajām radībām, vai arī Viņš paliks svētais, taisnīgais, mīlošais un žēlsirdīgais visa esošā Tēvs. Bībele atklāj otro scenāriju, un šajā gadījumā sadursme starp ļaunuma spēkiem un Viņa varu ir neizbēgama.

Kad politiskās vai sociāli vēsturiskās varas, kas saistītas ar haotiskiem un dumpīgiem kosmiskiem spēkiem, izrādīja tādu pašu nepaklausīgu attieksmi pret Jahvi, Viņš kā Visuma visvarenais Kungs iejaucās. Jahves kā karotāja motīvs kļūst par šīs galīgās uzvaras priekšvēstnesi, kas beidzot izbeigs notiekošo kosmisko konfliktu starp labo un ļauno (Atkl. 20:8–10). Turklāt Israēla dievišķie kari ne tikai atspoguļo kosmisko konfliktu, bet ir arī neatņemama tā paša konflikta daļa, paredzot Dieva gala laika spriedumu mūsdienu vēstures griezienā.

“Dievs bija sagādājis priekšrocības un uzlicis pienākumu ieņemt šo zemi Viņa noteiktajā laikā, bet ļaužu ietiepīgās pretošanās dēļ šī atļauja tika anulēta. [..] Tāds nebija Viņa nodoms, ka Kānaānas zeme tiktu iegūta ar ieroču spēku, bet gan ar stingru paklausību Viņa pavēlēm.” (Elena Vaita “Sentēvi un pravieši”, 392. lpp.)

**Jautājumi pārrunām:**

`Kā kosmiskā konflikta konteksts palīdz jums labāk izprast Kunga pavēli Israēlam doties karā?`

`Grupā pārrunājiet savas atbildes uz pirmdienas jautājumu par lielās cīņas realitāti un to, kā tā norisinās pasaulē ap mums. Kāda ir mūsu loma šajā cīņā, un kā mēs cenšamies to piepildīt?`

`Kā mēs varam īstenot dzīvē principu par mierīgu stāvēšanu un gaidīšanu, kad Kungs cīnīsies mūsu labā, mūsu garīgajā dzīvē?`

`Bieži vien diskusijās un domstarpībās draudzē mēs vēlamies uzreiz noskaidrot, kurš ir mūsu pusē. Kā mums vajadzētu mainīt šo attieksmi, ņemot vērā Joz. 5:13–15?`