---
title:  Ienaidnieks iekšienē
date:   01/11/2025
---

### Nedēļas pētījumiem

1. Pēt. 1:4; Joz. 7; Ps. 139:1–16; Ezras 10:11; Lūk. 12:15; Joz. 8:1–29.

> <p>Atmiņas pants</p>
> “Es, Tas Kungs, izpētu sirdi un pārbaudu īkstis, lai atmaksātu ikvienam par viņa ceļiem, kā viņa dzīve to pelna” (Jer. 17:10).

Jozuas 7. nodaļa ir pirmā reize, kad Israēla tauta, pateicoties traģiskai pieredzei, uzzināja par derības tālejošajām sekām un par tās dziļo nozīmi. Paklausība derības nosacījumiem nodrošināja uzvaru, taču šo nosacījumu ignorēšana nesa sakāvi. Israēla militārie panākumi nebija atkarīgi no viņu skaita, kaujas stratēģijas vai viltīgām taktikām, bet gan no dievišķā Karavadoņa klātbūtnes viņu vidū.

Iemantojot Apsolīto zemi, Israēlam bija jāapgūst smaga mācība – viņu bīstamākais ienaidnieks neatrodas ārpus nometnes, bet gan pašu rindās. Lielākais izaicinājums nebija kānaāniešu pilsētu nocietinātie mūri vai viņu attīstītā militārā tehnika, bet gan dažu indivīdu spīts, apzināti ignorējot Kunga norādījumus.

Gaidot savu Debesu mantojumu (1. Pēt. 1:4; Kol. 3:24), mēs piedzīvojam līdzīgus izaicinājumus. Mūsu uzticība pie Apsolītās Zemes robežām tiek pārbaudīta, un mēs varam gūt uzvaru tikai ar pilnīgu padošanos Jēzum Kristum.

_Iepazīsimies ar šīs nedēļas tēmu, lai sagatavotos Bībeles izpētei 8. novembrī._