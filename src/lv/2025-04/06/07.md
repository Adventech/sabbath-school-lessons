---
title:  Tālākiem pētījumiem
date:   07/11/2025
---

Izlasi Elenas Vaitas grāmatā “Sentēvi un pravieši” nodaļu “Jērikas krišana” (493.– 498. lpp.).

“Nāves grēks, kas Ahanam nesa iznīcību, sākās ar mantkārību, vienu no visvairāk izplatītākajiem un vispaviršāk uzskatītajiem grēkiem. [..]

Ahans atzina savu vainu, bet tikai tad, kad šī atzīšanās vairs nevarēja viņam palīdzēt. Viņš bija redzējis Israēla pulkus sakautus un drosmi zaudējušus atgriežamies no Ajas, tomēr neiznāca uz priekšu un neko neminēja par pārkāpumu. Viņš redzēja Jozuu un Israēla vecākos nometušos pie zemes bēdās un sāpēs, kas bija par lielām, lai tās spētu izteikt vārdos. Ja viņš tad būtu atzinies grēkā, tad zināmā mērā tiešām būtu devis pierādījumu par patiesu nožēlu, bet viņš turpināja klusēt. Viņš dzirdēja, ka ir noticis liels grēks, un dzirdēja pat noteiktu šī grēka raksturojumu, bet viņa lūpas neatvērās. Tad nāca svinīgā izmeklēšana. Kā viņa dvēsele drebēja bailēs, kad tika uzrādīta viņa cilts, viņa saime un tad – viņa nams. Bet viņš vēl arvien klusēja, līdz Dieva pirksts norādīja tieši uz viņu. Tad, kad grēks vairs nebija noslēpjams, viņš atzina patiesību. Ak, cik bieži notiek tikai šādas atzīšanās! Ir liela starpība piekrist faktam, kad tas jau atklāts, vai atzīt grēku, kamēr tas zināms tikai man un Dievam. Ahans nebūtu atzinis savu vainu, ja vien vēl necerētu novērst nozieguma sekas, tomēr viņa atzīšanās noderēja, lai parādītu, ka sods ir taisnīgs. Te nebija nekādas īstas grēka nožēlas, nekāda satriekta gara, nekādu izmaiņu nodomos un arī nekāda riebuma pret ļaunumu.” (Elena Vaita “Sentēvi un pravieši”, 496.–498. lpp.)

**Jautājumi pārrunām:**

`Pārrunājiet desmitā baušļa (2. Moz. 20:17) nozīmi pasaulē, kuru pārvalda reklāmas un patērētājkultūra. Kā mēs praktiski varam atšķirt vēlmi no vajadzības, un kāpēc šī atšķirība ir svarīga?`

`Izlasi Daniēla lūgšanu Dan. 9:4–19. Kāpēc ir nozīmīgi, ka Daniēls, izsūdzot Israēla grēkus, nepārtraukti saka, ka “mēs” darījām šīs ļaunās lietas, lai gan mums nav nekādu ziņu, ka pats Daniēls būtu darījis ko ļaunu?`

`Padomā par jautājumu ceturtdienas tēmas beigās. Kāpēc israēliešu paklausība visiem “likumiem un tiesām” bija tik būtiska viņu liecībai pasaulē? Kā šis pats princips attiecas uz draudzi mūsdienās? Proti, cik daudz iedarbīgāka būtu mūsu liecība, ja mēs patiešām dzīvotu saskaņā ar visu, ko Dievs mums ir devis?`