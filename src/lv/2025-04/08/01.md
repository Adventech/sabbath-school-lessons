---
title:  Jozua un Kālebs – ticības milži
date:   15/11/2025
---

### Nedēļas pētījumiem

4. Moz. 13:6, 30–32; Joz. 14:6–14; Lk. 18:1–5; Joz. 19:49–51; 2. Kor. 3:18; Rm. 12:1, 2.

> <p>Atmiņas pants</p>
> “Pieminiet savus vadītājus, kas jums Dieva vārdu runājuši; vērodami viņu dzīves galu, sekojiet viņu ticībai!” (Ebr. 13:7)

Ikviens vecāks zina, ka bērni mācās no parauga, vai ne? Cik daudzi vecāki ir raizējušies, redzot, ka viņu bērni pārņem tieši viņu sliktās īpašības, nevis labās? Neatkarīgi no mūsu vecuma mums vienmēr būs vieglāk darīt ļaunu nekā labu. Tā vienkārši ir daļa no realitātes, ko nozīmē būt kritušai cilvēcei. “Jo nevis to, ko gribu, es daru, bet, ko ienīstu, to es daru” (Rom. 7:15). Kurš gan nevarētu tam piekrist?

No dzimšanas cilvēkus veido parauga spēks. Atdarinot tos, kas mums ir vistuvāk, mēs iemācāmies veikt pamatlietas – staigāt, runāt un izpaust savas emocijas. Arī pieaugušā vecumā mums joprojām ir vajadzīgi paraugmodeļi, un, pat ja tie nav bez vainas, mēs varam apbrīnot un atdarināt tās garīgās īpašības, kas viņus padara par ticības milžiem.

Šonedēļ Jozuas grāmatā tuvāk aplūkosim divu ticības milžu – Kāleba un Jozuas – personīgo dzīvi. Kas viņus padarīja izcilus savā paaudzē un piešķīra viņiem galveno lomu Dieva tautas dzīvē – vienā no vissvarīgākajiem periodiem Israēla vēsturē?

_Iepazīsimies ar šīs nedēļas tēmu, lai sagatavotos Bībeles izpētei 22. novembrī._