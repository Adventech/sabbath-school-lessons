---
title:  Žēlastības pārsteigts
date:   04/10/2025
---

### Nedēļas pētījumiem

Joz. 2:1–21; 4. Moz. 14:1–12; Ebr. 11:31; 2. Moz. 12:13; Joz. 9; Neh. 7:25.

> <p>Atmiņas pants</p>
> “Ticībā netikle Rahāba negāja bojā līdz ar neticīgajiem, draudzīgi uzņēmusi pie sevis izlūkus” (Ebr. 11:31).

“Kāpēc es to atkal izdarīju?” Iespējams, mēs visi kādreiz esam teikuši šos vārdus. Galu galā atkārtojas ne tikai vēsture – tāpat darām arī mēs katrs. Cik bieži mēs atkārtojam vienas un tās pašas kļūdas!

Israēlam tiek dota otra iespēja ieiet Apsolītajā zemē, un Jozua šo misiju uztver ļoti nopietni. Pirmais solis ir gūt skaidru priekšstatu par to, kas viņus sagaida. Viņš nosūta divus izlūkus, lai saņemtu došu informāciju par šo zemi – tās aizsardzību, militāro gatavību, ūdens avotiem un iedzīvotāju attieksmi pret iebrucējiem.

Varētu domāt, ka Dieva apsolījums atdot zemi israēliešiem neprasa nekādu piepūli no viņu puses. Tomēr pārliecība par dievišķo atbalstu nenozīmē, ka cilvēkiem nav jāuzņemas atbildība. Israēls atkal stāv pie Kānaānas robežas. Cerības ir lielas, taču pēdējo reizi, kad tauta atradās šeit un stāvēja priekšā tas pats uzdevums, tas beidzās ar briesmīgu neveiksmi.

Šonedēļ mēs pētīsim divus no aizraujošākajiem stāstiem Jozuas grāmatā un atklāsim to nozīmi mūsu ticībai šodien. Dieva žēlastība spēj mūs pārsteigt bezgalīgi daudzos veidos.

_Iepazīsimies ar šīs nedēļas tēmu, lai sagatavotos Bībeles izpētei 11. oktobrī._