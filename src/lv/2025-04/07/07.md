---
title:  Tālākiem pētījumiem
date:   14/11/2025
---

Izlasi Elenas Vaitas grāmatā “Sentēvi un pravieši” nodaļu “Svētības un lāsti” (499.–503. lpp.).

“Pēc Mozus norādījumiem Ēbala kalnā no lieliem akmeņiem uzcēla pieminekli. Uz šiem akmeņiem, kurus iepriekš attiecīgi pārklāja ar javu, uzrakstīja likumus, – ne tikai baušļus, kas bija pasludināti Sinajā un iekalti akmens plāksnēs, bet arī Mozus dotos likumus, kurus viņš bija ierakstījis grāmatā. Blakus šim piemineklim tika uzcelts altāris no neskaldītiem akmeņiem, lai tur varētu pienest upurus Kungam. Fakts, ka altāris tika celts Ēbala kalnā – kalnā, uz kura vajadzēja gulties lāstam, – norādīja, ka, Israēlam pārkāpjot Dieva baušļus un izsaucot pār sevi Viņa taisnās dusmas, tos tūlīt piemeklētu sods, ja nebūtu Kristus salīdzinošā darba, ko ainoja šis upura altāris.” (Elena Vaita “Sentēvi un pravieši”, 500. lpp.)

“Tomēr Vakarēdiena dievkalpojumam nav jābūt skumjam brīdim. Tāds nav šī notikuma mērķis. Kad Kunga mācekļi pulcējas ap galdu, tiem vairs nav jāpiemin un jāapraud savi trūkumi. Tiem nav jākavējas atmiņās pie saviem pagātnes reliģiskajiem piedzīvojumiem, neskatoties uz to, vai tie ir bijuši iedrošinoši vai nomācoši. Tiem nav jāatceras nesaskaņas ar brāļiem. Visu to sevī ietvēra sagatavošanās rituāls. Sevis pārbaudīšana, grēku izsūdzēšana, domstarpību izlīdzināšana – tas viss jau ir noticis. Tagad tie nāk, lai savienotos ar Kristu. Tiem vairs nav jāstāv krusta ēnā, bet tā glābjošajā gaismā. Tiem jāatver dvēsele Taisnības Saules spožajiem stariem.” (Elena Vaita “Laikmetu ilgas”, 659. lpp.)

**Jautājumi pārrunām:**

`Ko tev nozīmē vispirms meklēt Dieva valstību? Kā šis princips ietekmē tavu ikdienas dzīvi?`

`Pārrunājiet savas atbildes uz trešdienas tēmas noslēguma jautājumu par to, cik viegli ir aizmirst Kungu ikdienas steigā. Apspriediet grupā, kāpēc tas ir tik viegli. Kādi varētu būt risinājumi?`

`Mēs, adventisti, ticam, ka Jēzus šobrīd kalpo mūsu labā Debesu svētnīcā. Kā šī pārliecība var būt pastāvīgs cerības un spēka avots? Kāpēc apziņai, ka Jēzus ir Debesīs un “aizlūdz” par mums (Ebr. 7:25), vajadzētu palīdzēt mums saprast, cik patiesi laba vēsts ir Viņa darbs Debesu svētnīcā – jo īpaši tagad, īstajā Salīdzināšanas dienā?`