---
title:  "Galēja uzticība: pielūgsme kara laukā"
date:   08/11/2025
---

### Nedēļas pētījumiem

Joz. 5:1–7; 2. Moz. 12:6; 1. Kor. 5:7; Joz. 8:30–35; 5. Moz. 8:11, 14; Ebr. 9:11, 12.

> <p>Atmiņas pants</p>
> “Bet dzenieties papriekš pēc Dieva valstības un pēc Viņa taisnības, tad jums visas šīs lietas taps piemestas” (Mt. 6:33).

Šonedēļ mēs aplūkosim dažus nozīmīgus brīžus Israēla uzturēšanās laikā Apsolītajā zemē, kad Israēls atjaunoja nodošanos Kungam – dažkārt saskaroties ar draudošām briesmām. Jozua pieņēma šķietami neracionālu lēmumu apgraizīt israēliešus ienaidnieka teritorijā (Joz. 5:1–9); svinēt Pashā svētkus brīdī, kad briesmas bija tūlītējas (Joz. 5:10–12); uzcelt altāri un pielūgt Kungu, kamēr iekarošana vēl notika pilnā sparā (Joz. 8:30–35); un uzcelt Kunga mājokli (šķirsta telti), lai gan septiņas Israēla ciltis vēl nebija saņēmušas mantojumu (Joz. 18:1, 2).

Aizņemtajā ikdienā mēs mēdzam pievērsties steidzamajiem dzīves izaicinājumiem. Ļoti bieži mēs aizmirstam veltīt kvalitatīvu laiku, lai atjaunotu nodošanos Dievam un apstātos, lai izteiktu pateicību par to, ko Viņš ir darījis un ik dienas turpina darīt mūsu labā. Rīta un vakara pielūgsme, kā arī ģimenes altāris šķiet tik neiederīgi pārslogotajā, ērtībās balstītajā un uz sasniegumiem orientētajā dzīvesveidā. Un tomēr dziļi sirdī mēs visi zinām, ka kopīgi pavadīti brīži ar Dievu un savējiem ir labākā investīcija mūsu ierobežotajā laikā.

_Iepazīsimies ar šīs nedēļas tēmu, lai sagatavotos Bībeles izpētei 15. novembrī._