---
title:  Dzīve Apsolītajā zemē
date:   06/12/2025
---

### Nedēļas pētījumiem

Joz. 22; Ef. 6:7; Jņ. 7:24; 4. Moz. 25; Sal. pam. 15:1; 1. Pēt. 3:8, 9.

> <p>Atmiņas pants</p>
> “Miermīlīga atbilde apklusina dusmas, bet skarbs vārds izraisa lielu niknumu” (Sal. pam. 15:1).

Dzīvošana kopienā reizēm var novest pie strīdiem un spriedzes. Tas īpaši attiecas uz tādu kopienu kā draudze, kurā cilvēki no dažādām izcelsmēm un sociālajiem slāņiem – un dažkārt arī audzināti pilnīgi atšķirīgās kultūrās – dzīvo un strādā kopā vienota mērķa labā.

Šonedēļ pētīsim Jozuas grāmatas 22. nodaļu un izaicinājumu, kas radās lielas nesaprašanās dēļ. Grāmatas sākumā Jozua pavēl dažām ciltīm šķērsot Jordānu un piedalīties iekarošanā kopā ar ciltīm Jordānas rietumu pusē (Joz. 1:12–18). Tagad, kad uzdevums ir izpildīts, viņi drīkst atgriezties. Tomēr, atgriežoties austrumu pusē, viņi uzceļ altāri, kas izraisa bažas Rietumjordānas ciltīs.

Kādēļ ir bīstami pārsteidzīgi izdarīt secinājumus par citu cilvēku rīcību? Kā mēs varam veicināt vienotību draudzē? Kāpēc ir svarīgi paturēt prātā mūsu aicinājuma augstāko mērķi un neļaut sīkumiem novērst uzmanību? Šie ir daži no jautājumiem, kurus šonedēļ aplūkosim.

_Iepazīsimies ar šīs nedēļas tēmu, lai sagatavotos Bībeles izpētei 13. decembrī._