---
title:  Konflikta atrisinājums
date:   11/12/2025
---

`Izlasi Joz. 22:30–34. Kā šis starpgadījums kopumā sniedz ieskatu konflikta risināšanā un vienotības saglabāšanā draudzē? (Salīdzini ar Ps. 133; Jņ. 17:20–23; 1. Pēt. 3:8, 9.)`

Jozuas 22. nodaļas stāsts sniedz vairākus komunikācijas principus, kurus var pielietot attiecībās ģimenē, draudzē un sabiedrībā.

1. Kad kaut kas noiet greizi vai šķiet, ka notiek nepareizi, vislabāk ir sazināties, nevis apspiest novēroto līdz brīdim, kad tie sprādzienveidīgi izlaužas uz āru. Dieva ļaudīm būtu labi nepalikt vienaldzīgiem šķietamu problēmu priekšā. Ja Austrumjordānas ciltis būtu paziņojušas par savu nodomu celt altāri, pārpratums nebūtu noticis.
2. Pat ja esam pārliecināti par savu spriedumu, nesteigsimies izdarīt secinājumus. Rietumjordānas ciltis pārāk ātri noticēja baumām, kas nonāca līdz viņiem, un izdarīja pārsteidzīgu secinājumu, ka Austrumjordānas ciltis jau ir atkritušas.
3. Pirms rīkojaties, balstoties uz saviem secinājumiem, izrunājiet (reālās vai šķietamās) problēmas.
4. Vienotības labad esiet gatavi kaut ko upurēt. Rietumjordānas ciltis bija gatavas atteikties no daļas sava īpašuma, lai uzņemtu pārējās ciltis, ja atrašanās Jordānas otrā krastā patiešām būtu viņu atkrišanas iemesls.
5. Kad esat apsūdzēti – vienalga, pamatoti vai nepamatoti – atbildiet miermīlīgi, jo tas mazinās dusmas. Atbilde uz apsūdzību ar pretapsūdzību nekad nenovedīs pie miera. Centieties vispirms izprast, pirms vēlaties pats tikt saprasts.
6. Priecājieties un slavējiet Dievu, kad miers tiek atjaunots. Ir brīnišķīgi lasīt, ka Israēla galvenā draudze patiesi priecājās, kad uzzināja divarpus cilšu patieso motivāciju. Viņi nebija tik lepni, lai nevarētu atzīt, ka ir kļūdījušies.

Ja Austrumjordānas ciltis patiešām būtu atkritušas, Israēla tauta būtu attiecinājusi derības prasības. Vienotība nekad nevar būt arguments, lai patiesību atšķaidītu vai atteiktos no Bībeles principiem. Tomēr draudzes disciplīnai vienmēr jābūt pēdējam (nevis pirmajam) līdzeklim – tikai pēc tam, kad centieni pēc izlīguma un mācītāja nodrošinātā palīdzība, balstoties uz Dieva Vārdu, ir cietuši neveiksmi. Cik daudz labākas būtu mūsu draudzes, ja šie vienkāršie principi tiktu konsekventi ievēroti!