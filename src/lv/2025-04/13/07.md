---
title:  Tālākiem pētījumiem
date:   26/12/2025
---

Izlasi Elenas Vaitas grāmatā “Sentēvi un pravieši” nodaļu “Jozuas pēdējie vārdi” (522.–524. lpp.)

“Starp tiem, kas iznāca no Ēģiptes, bija daudzi, kas bija bijuši elku pielūdzēji; un tik spēcīgs ir ieraduma spēks, ka šī prakse slepenībā turpinājās zināmā mērā pat pēc apmešanās Kānaānā. Jozua apzinājās šo ļaunumu Israēla vidū un skaidri saskatīja briesmas, kādas no tā varētu rasties. Viņš dedzīgi vēlējās panākt pamatīgu reformāciju ebreju tautā. Viņš zināja, ka, ja tauta neizvēlēsies stingri kalpot Kungam no visas sirds, viņi turpinās attālināties no Viņa arvien vairāk un vairāk. [..] Kamēr daļa ebreju bija garīgi pielūdzēji, daudzi bija tikai ārēji formas ievērotāji; viņu kalpošanā nebija ne dedzības, ne sirsnības. Daži bija elku pielūdzēji savā sirdī, kuriem būtu kauns to atklāti atzīt.” (Elena Vaita “Signs of the Times”, 1881. gada 19. maijs)

“Šis svinīgais derības solījums tika ierakstīts bauslības grāmatā, lai tiktu svēti saglabāts. Tad Jozua uzstādīja lielu akmeni zem ozola, kas bija pie Kunga svētnīcas. ‘Un Jozua sacīja visai tautai: lūk, šis akmens būs liecinieks pret mums, jo tas ir dzirdējis visus Kunga vārdus, kurus Viņš runājis ar mums; tādēļ tas būs liecinieks pret jums, lai jūs nenoliegtu savu Dievu.’ Šeit Jozua skaidri norāda, ka viņa norādījumi un brīdinājumi tautai nav viņa paša vārdi, bet gan Dieva vārdi. Šis lielais akmens kalpos par liecinieku nākamajām paaudzēm, atgādinot par notikumu, kuram par godu tas ir uzcelts, un būs liecinieks pret tautu, ja viņi atkal nonāks elku pielūgsmē.” (Elena Vaita “Signs of the Times”, 1881. gada 26. maijs)

**Jautājumi pārrunām:**

`Pārrunājiet izteiciena nozīmi: „Viņš [Kungs] ir svēts Dievs. Viņš ir greizsirdīgs Dievs” (Joz. 24:19, NKJV). Kādā nozīmē Dievs ir greizsirdīgs?`

`Kā mūsu mīlestība pret Dievu ir saistīta ar brīvību, ko Viņš mums dāvā? Vai mēs varētu patiesi mīlēt bez īstas izvēles brīvības? Vai patiesa mīlestība kādreiz var būt piespiesta? Ja nē, tad kāpēc?`

`Kādos praktiskos veidos šodienas draudzes vadītāji var nodot ticības lāpu nākamajai paaudzei?`

`Padomā par Jozuas dzīvi un secinājumu, ka visu mūžu Israēls kalpojis Kungam. Kādu secinājumu tu vēlētos, lai cilvēki izdara par tavu dzīvi?`