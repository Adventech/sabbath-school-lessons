---
title:  Izvēlies šo dienu!
date:   20/12/2025
---

### Nedēļas pētījumiem

Joz. 24; 1. Moz. 12:7; 5. Moz. 17:19; 5:6; 1. Ķēn. 11:2, 4; 2. Tim. 4:7, 8.

> <p>Atmiņas pants</p>
> “Bet, ja jums nepatiks Tam Kungam kalpot, tad izvēlieties šodien paši sev, kam jūs kalposit [..] Bet es un mans nams – mēs kalposim Tam Kungam” (Joz. 24:15).

Jozuas grāmatas pēdējā nodaļa risinās derības atjaunošanas ceremonijas kontekstā, taču šoreiz to vada Israēla sirmais vadītājs. Lai gan tā nav pati derība, bet gan pārskats par derības atjaunošanas ceremoniju, nodaļā atrodama seno Tuvo Austrumu līgumu struktūra: (1) ievads (preambula), kurā tiek nosaukts valdnieks – līguma iniciators; (2) vēsturiskais ievads, kas apraksta attiecības starp valdnieku un padoto tautu (vasaļiem); (3) derības nosacījumi, kas pieprasa no vasaļa pilnīgu lojalitāti valdniekam, balstoties uz pateicību par līdzšinējo labvēlību; (4) svētības par paklausību un lāsti par derības laušanu; (5) liecinieki vasaļa solījumam; (6) dokumenta glabāšana turpmākai nolasīšanai; (7) derības apstiprināšana.

Jozua tuvojas savas dzīves beigām; nav paredzēts neviens pēctecis. Derības atjaunošana kalpo kā atgādinājums Israēlam, ka viņu Ķēniņš ir pats Jahve, un, ja viņi paliks uzticīgi, tad baudīs Viņa aizsardzību. Israēlam nav nepieciešams cilvēcīgs ķēniņš. Kā teokrātiskai tautai viņiem vienmēr jāpatur prātā, ka viņu vienīgais Ķēniņš ir Kungs.

_Iepazīsimies ar šīs nedēļas tēmu, lai sagatavotos Bībeles izpētei 27. decembrī._