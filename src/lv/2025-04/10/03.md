---
title:  Tips un antitips
date:   01/12/2025
---

Bībeles tulkotāji nevar patvaļīgi izlemt, kas ir Bībeles tips vai kā konkrētais tips tiek piepildīts Jaunajā Derībā un vēlāk. Pats Bībeles teksts sniedz bibliskās tipoloģijas attiecināšanas likumus un principus.

Līdzīgi Jaunā Derība atklāj tipa antitipisko piepildījumu trīs atšķirīgās fāzēs:
(1) Kristus dzīvē (kristoloģiskā piepildījuma fāze), (2) draudzes pieredzē (eklesioloģiskā piepildījuma fāze) un (3) laika beigās (eshatoloģiskā piepildījuma fāze).

Mēs šos tipus un antitipus varam atrast viscaur Bībelē, un tie ļoti palīdz lasītājiem saprast Bībeli un to, kādas patiesības Dieva Vārds māca par Jēzu, pestīšanu un galīgo cerību, kas mums ir dota.

Paskaties uz šādiem Vecās Derības tipiem: Israēls, iziešana no Ēģiptes un svētnīca.
Kā katrs no tiem tiek piepildīts trīs antitipiskajās fāzēs: kristoloģiskajā, eklesioloģiskajā un eshatoloģiskajā?

1. Israēls
	- a. Kristoloģiskā fāze (Mt. 2:15)
	- b. Eklesioloģiskā fāze (Gal. 6:16)
	- c. Eshatoloģiskā fāze (Atkl. 7:4–8, 14)
2. Iziešana no Ēģiptes
	- a. Kristoloģiskā fāze (Mt. 2:19–21)
	- b. Eklesioloģiskā fāze (2. Kor. 6:17)
	- c. Eshatoloģiskā fāze (Atkl. 18:4)
3. Svētnīca
	- a. Kristoloģiskā fāze (Jņ. 1:14; 2:21; Mt. 26:61)
	- b. Eklesioloģiskā fāze (1. Kor. 3:16, 17; 2. Kor. 6:16)
	- c. Eshatoloģiskā fāze (Atkl. 3:12; 11:19; 21:3; 21:22)

` `

“Tā kā Rakstiem ir viens dievišķs Autors, dažādas Rakstu daļas ir savstarpēji saskaņotas. [..] Visas Bībeles doktrīnas saskan savā starpā; atsevišķu pantu interpretācija saskan ar kopējo Rakstu mācību par attiecīgo tēmu.” (Rauls Dēderens, red., Septītās dienas Adventistu teoloģijas rokasgrāmata (Hagerstown, MD: Review and Herald Publishing Association, 2000), 65. lpp.)

`Ko jūs darāt, ja reizēm ir grūti saprast kādu pantu nozīmi?`