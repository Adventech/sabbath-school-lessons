---
title:  Jozua – simbols
date:   02/12/2025
---

`Kāda nozīme Bībeles tipoloģijas gaismā ir daudzajiem paralēlismiem starp Mozus un Jozuas dzīvi? Sk. 2. Moz. 3:1, 2; Joz. 1:1–3; 4. Moz. 13:1, 2; Joz. 2:1; 2. Moz. 3:5; Joz. 5:15.`

Kā mēs atklājām pirmajā nedēļā, Jozua tiek attēlots kā jaunais Mozus, kurš otrās paaudzes dzīvē atkārto nozīmīgākos iziešanas no Ēģiptes soļus. Tāpat kā Mozus, viņš saņem pavēli, personīgi sastopoties ar Kungu. Abu vadībā Israēla slava tautu vidū iedveš bailes. Mozus brīnumainā kārtā vada Israēlu pāri Sarkanajai jūrai, bet ar Jozua tas atkārtojas pāri Jordānai. Abi vadītāji saņem atgādinājumu par apgraizīšanas nepieciešamību un Pashā svētku nozīmi. Mannu sāk dot Mozus laikā, un tā izbeidzas Jozuas laikā. Abiem ir pavēlēts novilkt sandales. Abu izstieptās rokas simbolizē Israēla uzvaru. Mozus sniedz norādījumus par zemes sadali un patvēruma pilsētu izveidi; Jozua tos īsteno. Abi kalpošanas beigās saka atvadu runu tautai un atjauno derību.

`Izpēti 5. Moz. 18:15–19; 34:10–12; Jņ. 1:21; Ap. d. 3:22–26 un 7:37. Kas piepilda Mozus pravietojumu par viņam līdzīgu pravieti? Kā Jozua iederas šajā ainā?`

Jozuas dzīve daļēji piepildīja Mozus pravietojumu (5. Moz. 18:15, 18). Tomēr pravietojums netika piepildīts galīgā nozīmē. Pilnībā to varēja piepildīt tikai Mesija. Viņš dziļi pazina Tēvu (Jņ. 1:14, 18); Viņš bija patiesība un patiesi atklāja Dievu (Lk. 10:22; Jņ. 14:6; Mt. 22:16). Dievs tiešām lika Savus vārdus Viņa mutē (Jņ. 14:24). Tādējādi gan Mozus, gan Jozuas dzīve kļūst par tipu gaidāmajam Mesijam – Jēzum.

`Cik centrāls ir Jēzus tavās personīgajās gaitās ar Kungu? Kāpēc Jēzum un tam, ko Viņš ir izdarījis tavā labā, jābūt visas tavas kristīgās pieredzes pamatā?`