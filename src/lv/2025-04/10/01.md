---
title:  Patiesais Jozua
date:   29/11/2025
---

### Nedēļas pētījumiem

1. Kor. 10:1–13; Mt. 2:15; Joz. 1:1–3; Ap. d. 3:22–26; Ebr. 3:7–4:11; 2. Kor. 10:3–5.

> <p>Atmiņas pants</p>
> “Un tas viss viņiem noticis zīmīgā kārtā un ir rakstīts par brīdinājumu mums, kas esam nonākuši pie laika beigām” (1. Kor. 10:11).

Lasot Jozuas grāmatu, pārņem sajūta, ka tās galvenā varoņa dzīve norāda uz realitāti, kas ir daudz lielāka par pašu cilvēku. Mēs šo principu redzam visā Bībelē, piemēram, Kānaānas zeme simbolizē arī mūsu svinīgo cerību uz Jaunu Zemi. Un, protams, zemes svētnīcas kalpošana norādīja uz lielāku realitāti: “Bet Kristus, atnācis par nākamo labumu augsto priesteri, caur lielāko un pilnīgāko telti, ne rokām taisīto, tas ir, ne šai radībai piederīgu” (Ebr. 9:11).

Tomēr rodas jautājums: kādā veidā Jozua norāda uz nākotnes piepildījumu? Kā mēs varam būt droši, ka šāda grāmatas interpretācija ir pamatota? Kādi Bībeles principi attaisno Jozuas grāmatas attiecināšanu uz Jaunās Derības realitātēm un pēdējo dienu notikumiem?

Šonedēļ aplūkosim Bībeles interpretācijas principus attiecībā uz tipoloģiju. Pētīsim, kā pati Bībele satur norādes uz tipoloģiju un kā Jozuas dzīve paredz Mesijas kalpošanu un norāda uz simboliku, kas piepildās gan draudzē, gan cilvēces vēstures noslēgumā.

_Iepazīsimies ar šīs nedēļas tēmu, lai sagatavotos Bībeles izpētei 6. decembrim._