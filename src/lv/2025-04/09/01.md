---
title:  Apsolījumu mantinieki, cerības gūstekņi
date:   22/11/2025
---

### Nedēļas pētījumiem

1. Moz. 3:17–24; 5. Moz. 6:3; Joz. 13:1–7; Ebr. 12:28; 3. Moz. 25:1–5, 8–13, Ec. 37:14, 25.

> <p>Atmiņas pants</p>
> “Atgriezieties atpakaļ stiprā mītnē, jūs, cerību pilnie cietumnieki! Jau šodien Es jums pasludinu, ka Es tev divkārši atmaksāšu” (Cah. 9:12).

Jozuas grāmatas 13.–21. nodaļa satur garus ģeogrāfisko robežpunktu sarakstus, kas iezīmē Israēla ciltīm piešķirtās zemes daļas. Mūsdienu lasītājam šie saraksti var šķist nebūtiski, taču tie balstīti teoloģiskā izpratnē par Apsolīto zemi, kas arī šodien mums ir nozīmīga. Ar šiem konkrētajiem sarakstiem Dievs vēlējās iemācīt israēliešiem, ka šī zeme nav tikai sapnis. Tā bija viņiem apsolīta pavisam taustāmā un izmērāmā veidā. Taču viņiem pašiem bija jārīkojas, lai šo apsolījumu padarītu par realitāti.

Jā, Dievs grasījās viņiem šo zemi dot kā mantojumu; tā bija dāvana, apsolījuma piepildījums, ko Viņš bija devis viņu tēviem. “Redzi, Es esmu nodevis šo zemi jūsu rokās, ejiet un iegūstiet sev par īpašumu šo zemi, ko Tas Kungs ir apsolījis ar zvērestu dot jūsu tēviem Ābrahāmam, Īzākam un Jēkabam, viņiem un viņu pēcnācējiem pēc viņiem” (5. Moz. 1:8). Taču arī viņiem bija sava daļa, kas jāizdara.

Šonedēļ aplūkosim dažus teoloģiskus jēdzienus, kas saistīti ar Apsolīto zemi, un to garīgās nozīmes tiem, kuri pieņem visus apsolījumus, kas atrodami Jēzū.

_Iepazīsimies ar šīs nedēļas tēmu, lai sagatavotos Bībeles izpētei 29. novembrī._