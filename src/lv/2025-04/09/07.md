---
title:  Tālākiem pētījumiem
date:   28/11/2025
---

Izlasi Elenas Vaitas grāmatā “Lielā cīņa” nodaļu “Cīņa beigusies” (672., 678. lpp.).

„Mēs būsim pestīti mūžīgi, kad ieiesim caur vārtiem Pilsētā. Tad mēs varēsim priecāties, ka esam pestīti, mūžīgi pestīti. Bet līdz tam mums jāņem vērā apustuļa brīdinājums un jābīstas, lai, saņemot apsolījumu ieiet Viņa atpūtā, neviens no mums to nepalaistu garām” [Ebr. 4:1]. Zināšana par Kānaānu, Kānaānas dziesmu dziedāšana, priecāšanās par ieiešanu Kānaānas zemē nedeva Israēla bērniem iespēju ieņemt Apsolītās zemes vīnogulājus un olīvkokus. Viņi to varēja patiesi iegūt tikai ar ieņemšanu, ievērojot noteikumus, īstenojot dzīvu ticību Dievam un pieņemot Viņa apsolījumus savai dzīvei.” (Elena Vaita “The Youth’s Instructor” 1898. g. 17. febr.)

“Izglābto mantojums Bībelē ir nosaukts par Zemi. (Ebr. 11:14–16) Tur Debesu Gans vada Savu ganāmpulku pie dzīvā ūdens avotiem. Dzīvības koks katru mēnesi nes savus augļus, un koka lapas kalpo tautām par labu. Tur ir mūžīgi plūstošas straumes, skaidras kā kristāls, un to krastos kupli koki met ēnu uz takām, kas sagatavotas Kunga atpirktajiem. Plaši līdzenumi vietām pāriet skaistos pakalnos, un Dieva kalni ceļ augšup savas cēlās virsotnes. Šajos mierīgajos līdzenumos, blakus šīm dzīvajām straumēm, tagad sev pastāvīgas mājas rod Dieva ļaudis, kas tik ilgi bija klīduši kā ceļinieki.” (Elena Vaita “Lielā cīņa”, 675. lpp.)

**Jautājumi pārrunām:**

`Padomā par Apsolīto zemi kā simbolu bagātīgajam dzīvesveidam, ko Kristus solīja Saviem sekotājiem Jņ. 10:10. Kā dzīvošana pārtikušā zemē attēlo pestīšanas svētības?`

`Kāda ir saistība starp piederību kādai valstij un noteiktu dzīvesveidu? Kā viens ietekmē otru? Kā izpaužas tas, ja cilvēks ir Dieva valstības pilsonis?`

`Mēs kā cilvēki bieži viļamies citu solījumos un dažkārt arī pašu dotajos solījumos. Kāpēc jūs varat droši uzticēties Dieva apsolījumiem?`

`Kā mēs jau tagad reālā un konkrētā veidā varam padarīt Jaunās Zemes apsolījumu par daļu no savas nākotnes?`