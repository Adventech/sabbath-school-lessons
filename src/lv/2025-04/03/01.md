---
title:  Viņa žēlastības darbu piemiņa
date:   11/10/2025
---

### Nedēļas pētījumiem

Joz. 3; 4. Moz. 14:44; Lūk. 18:18–27; Joz. 4; Jņ. 14:26; Ebr. 4:8–11.

> <p>Atmiņas pants</p>
> “Jo Tas Kungs, jūsu Dievs, lika izsīkt Jordānas ūdenim jūsu priekšā, iekāms jūs bijāt pārgājuši, tāpat kā Tas Kungs, jūsu Dievs, bija darījis ar Niedru jūru, likdams arī tai izsīkt sausai mūsu priekšā, iekāms bijām izgājuši tai cauri, lai visas zemes tautas atzīst Tā Kunga roku, ka tā ir stipra, un lai jūs bīstaties To Kungu, jūsu Dievu, visu savu mūža dienu” (Joz. 4:23, 24).

Policijas darbinieks deva signālu. Džonam bija jāapstājas. Policists palūdza viņa autovadītāja apliecību, un tajā brīdī Džonam ienāca prātā, ka viņš bija atstājis savu maku kopā ar autovadītāja apliecību birojā. Džons paskaidroja notikušo, un policists jautāja par viņa darbu. Džons atbildēja, ka ir profesors. Kad policists iedeva Džonam sodu, viņš teica, lai neuztver to kā naudas sodu.

“Tā ir mācību maksa,” viņš teica. “Kad cilvēki vēlas kaut ko iemācīties, viņiem jāsedz mācību maksa. Šī ir jūsu mācību maksa, lai iemācītos neaizmirst savu apliecību, sēžoties pie stūres. Lai jums jauka diena, profesor!”

Kā cilvēki mēs aizmirstam lietas, kas nav pastāvīgi mūsu redzeslokā. Mēs aizmirstam atbildēt uz telefona zvaniem, atbildēt uz e-pastiem, aplaistīt augus, nosūtīt dzimšanas dienas vēlējumus utt. Sarakstu varētu turpināt. Tomēr, aizmirstot par savām garīgajām vajadzībām, varētu būt smagākas sekas nekā vienkārši saņemt naudas sodu, jo īpaši tāpēc, ka mēs saskaramies ar to, kas burtiski ir mūsu mūžīgais liktenis.

Pētīsim, kā ebreju tauta šķērsoja Jordānu, un uzzināsim, ko varam mācīties no viņu pieredzes.

_Iepazīsimies ar šīs nedēļas tēmu, lai sagatavotos Bībeles izpētei 18. oktobrī._