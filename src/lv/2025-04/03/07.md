---
title:  Tālākiem pētījumiem
date:   17/10/2025
---

Izlasi Elenas Vaitas grāmatā “Sentēvi un pravieši” nodaļu “Jordānas šķērsošana” (483., 484. lpp.).

„Rūpīgi izpētiet Israēla pieredzi ceļojumos uz Kānaānu. Izpētiet Jozuas grāmatas trešo un ceturto nodaļu, kurās aprakstīta viņu gatavošanās un Jordānas šķērsošana ceļā uz Apsolīto zemi. Mums jāuztur sirds un prāts modrībā, atsvaidzinot atmiņu par mācībām, ko Kungs mācīja Saviem ļaudīm senatnē. Tad mums, kā Viņš to bija iecerējis viņiem, Viņa Vārda mācības vienmēr būs interesantas un iespaidīgas.” (Elenas Vaitas komentāri “SDA Bībeles komentāri” 2. sēj., 994. lpp.).

“Mūsdienu Israēlam draud lielākas briesmas aizmirst Dievu un tikt ievestiem elkdievībā nekā Viņa senajai tautai. Tiek pielūgti daudzi elki, un to dara pat tie, kas sevi dēvē par sabata ievērotājiem. Dievs īpaši pavēlēja Savai senajai tautai sargāties no elkdievības, jo, ja viņi tiktu novirzīti no kalpošanas dzīvajam Dievam, Viņa lāsts gultos uz viņiem, savukārt, ja tie Viņu mīlētu no visas sirds, no visas dvēseles un no visa spēka, Viņš tos bagātīgi svētītu ar pārticību un bagātīgiem krājumiem un atbrīvotu no slimībām.” (Elena Vaita “Liecības draudzei” 1. sēj., 609. lpp.)

**Jautājumi pārrunām:**

`Pārrunājiet grupā brīnumaino Jordānas šķērsošanu. Kā jūs definētu brīnumus? Kāpēc šķiet, ka Dievs mūsdienās neveic līdzīgus brīnumus?`

`Kādus praktiskus veidus jūs varētu savā grupā pārrunāt, lai novērstu garīgu aizmāršību gan personīgā līmenī, gan draudzē? Lai gan ir svarīgi, lai mums būtu pastāvīgas, dinamiskas attiecības ar Dievu un lai mēs nebalstītu visu savu kristīgo pieredzi uz spēcīgajām pagātnes liecībām, kā mēs vienalga varam izmantot savu pagātnes pieredzi kā atgādinājumu tam, kā Dievs ir darbojies mūsu katra dzīvē?`

`Kā, jūsuprāt, sabats, no vienas puses, var palīdzēt mums atcerēties Dieva iejaukšanos mūsu dzīvē un, no otras puses, sniegt mums priekšnojautu par apsolīto atpūtu Viņa valstībā? Kā sabats norāda ne tikai uz to, kas mums būtu jāatceras, bet arī uz to, uz ko mēs varam cerēt nākotnē?`