---
title:  Kains un viņa mantojums
date:   09/04/2022
---

### Nedēļas pētījumiem
1 Moz 4. nod., Ebr 11:4, Mih 6:7, Jes 1:11, 1kor 10:13, 11ņ 3:12,1 Moz 5. nod., 1 Moz 6:1-5.

> <p>Atmiņas pants</p>
> “Vai nav tā: ja tu esi labs, tu savu galvu vari pacelt, bet, ja tu dari ļaunu, tad grēks ir tavu durvju priekšā un tīko pēc tevis. Bet tev būs valdīt pār viņu!" (1Moz 4:7).

Pirmajā Mozus grāmatā uzreiz pēc grēkā krišanas un Ādama un levas izraidīšanas no Ēdenes seko galvenokārt dzimšana un miršana, piepildoties Dieva pravietojumiem iepriekšējā nodaļā. Kā paralēlas nodaļas 1 Moz 3. un 4. nodaļa satur daudz kopīgu tēmu un vārdu: grēka aprakstu (1 Moz 3:6–8; salīdzini ar 1 Moz 4:8), lāstus no "adamah" ("zemes") (1Moz 3:17; salīdzini ar 1 Moz 4:11) un izraidīšanu (1 Moz 3:24; salīdzini ar 1 Moz 4:12, 16).

Šo paralēļu mērķis ir izgaismot pravietojumu un paredzējumu piepildīšanos, kurus Dievs bija devis Ādamam un levai pēc krišanas. Pirmais notikums pēc Ādama izraidišanas ir cerības pilns; tā ir pirmā dēla dzimšana, notikums, ko leva redz kā apsolījuma piepildīšanos, ko viņa bija dzirdējusi mesiāniskajā pravietojumā (1Moz 3:15). Tas ir, viņa domāja, ka viņš būs apsolītais Mesija.

Nākamais notikums: Kaina noziegums, Lameha noziegums, samazināts dzīves ilgums un pieaugošs ļaunums ir 1 Moz 3. nodaļā izteiktā lāsta piepildīšanās. Tomēr pat tad vēl nav zaudētas visas cerības.

_Iepazīsties ar šīs nedēļas tēmu, lai sagatavotos Bībeles izpētei 16. aprīlī._