---
title:  Tālākiem pētījumiem
date:   15/04/2022
---

Atkārtotā frāze “Ēnohs vadīja savas gaitas ar Dievu” (1 Moz 5:22, 24) nozīmē tuvas attiecības ar Dievu katru dienu. Ēnoha personīgās attiecības ar Dievu bija tik īpašas, ka “Dievs ņēma viņu pie Sevis” (1 Moz 5:24). Tomēr šī pēdējā frāze ir unikāla Adama ciltsrakstos un neatbalsta domu par tūlītēju pārcelšanos uz dzīvi Paradīzē tiem, kas "staigā ar Dievu”. Ievērojiet, ka Noa arī staigāja ar Dievu (1 Moz 6:9), bet viņš nomira tāpat kā visi citi cilvēki, ieskaitot Ādamu un Metuzālu. Vērts arī atzīmēt, ka nav dots iemesls šīs īpašās žēlastības pamatošanai.“Ēnohs kļuva par patiesības sludinātāju, stāstīdams ļaudīm, ko Kungs viņam atklājis. Kas bijās Dievu, tie uzmeklēja šo svēto vīru, lai klausītos pamācības un piedalītos lūgšanās. Viņš darbojās arī atklāti, nesdams Dieva vēsti visiem, kas vien vēlējās uzklausīt biedinošos vārdus. Viņa darbība neaprobežojās tikai ar Seta bērniem. Arī tajā zemē, uz kuru Kains bija centies aizbēgt no Kunga vaiga, viņš pasludināja atklāsmē redzētās brīnišķās lietas. Viņš sacīja: “Redzi, tas Kungs nāk ar daudz tūkstošiem savu svēto tiesāt visus un sodīt visus bezdievjus viņu bezdievīgo darbu dē! (..)" (Jūdas 1:14, 15).” (Elena Vaita "Sentēvi un pravieši" 86. Ipp.)

**Jautājumi pārrunām**:

`1. Kāpēc Kains nogalināja savu brāli? Izlasi šo Elija Vīzela komentāru: “Kāpēc viņš to darīja? Varbūt viņš gribēja palikt viens: vienīgais bērns, un pēc savu vecāku nāves - vienīgais vīrietis. Vienīgais līdzīgs Dievam un varbūt vienīgais Dieva vietā. [..] Kains nogalināja, lai kļūtu par Dievu. [..] Jebkurš cilvēks, kas uzskata sevi par Dievu, beigās nogalina cilvēkus.” (Elie Wiesel, Messengers of God: Biblical Portraits and Legends (New York: Random House, 1976), p. 58) Kā mēs varam būt piesardzīgi un neatdarināt Kaina attieksmi, pat ja neizdarām slepkavību?`

`2. Salīdzini pirmsplūdu cilvēku dzīves ilgumu (1 Moz 5) ar sentēvu dzīves ilgumu. Kā mēs izskaidrotu šo cilvēka dzīves ilguma samazināšanos? Kā šī deģenerācija apgāž mūsdienu darvinisma teorijas?`