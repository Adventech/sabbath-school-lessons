---
title:  Cilvēka ļaunums
date:   14/04/2022
---

`Izlasi 1Moz 4:17–24. Kāds bija Kaina mantojums, un kā Kaina noziegums pavēra ceļu pieaugošam cilvēces ļaunumam?`

Kaina mazdēls Lamehs, izdarot noziegumu, atsaucas uz Kaina noziegumu. Šis salīdzinājums starp Kaina un Lameha noziegumiem ir pamācošs. Ja Kains klusē par savu vienīgo zināmo noziegumu, Lamehs, šķiet, lielās ar savējo, izsakot to dziesmā (1 Moz 4:23, 24). Ja Kains lūdz Dievam pēc žēlastības, nav rakstīts, ka to būtu darījis Lamehs. Ja Kains tiek atriebts septiņkārt, Lamehs uzskata, ka viņš tiks atriebts septiņdesmit reiz septiņkārt (sk. 1 Moz 4:24), kas norāda, ka viņš lielā mērā apzinās savu vainu.

Bez tam Kains ir monogāms (1 Moz 4:17); Lamehs iesāk poligāmiju, jo Rakstos uzsvērts, ka viņš “ņēma sev divas sievas” (1Moz 4:19). Šī ļaunuma pastiprināšana un paaugstināšana noteikti ietekmēs nākamās Kaina paaudzes.

Uzreiz pēc šīs ļaunuma epizodes Kaina atzara Bībele ziņo par jaunu notikumu, kas ir pretējs kainiešu uzņemtajam kursam."Ādams atzina savu sievu” (1 Moz 4:25), un rezultāts ir Seta dzimšana, kura vārdu leva dod, lai norādītu, ka Dievs ir ielicis “citu sēklu” Ābela vietā.

Vārda “Sets” vēsture ir pārāka par Ābelu. Vārds “Sets” nāk no ebreju darbības vārda "ashit” (“Es celšu”) (1 Moz 3:15), kas ievada mesiānisko pravietojumu. Mesijas sēkla tiks nodota tālāk pa Seta līniju. Bībeles teksts pēc tam ziņo, ka Mesijas līnija sākas ar Setu (1 Moz 5:3), ieskaitot Enohu (1Moz 5:24), Metuzālu, un noslēdzas ar Noa (1Moz 6:8).

Frāze "Dieva dēli” (1 Moz 6:2) attiecas uz Seta līniju, jo viņi bija paredzēti Dieva tēla saglabāšanai (1 Moz 5:1-4). No otras puses, “cilvēku meitas” (1 Moz 6:1), šķiet, ir ar negatīvu nozīmi, pretnostatot tos pēcnācējus, kas nes Dieva tēlu, un tos, kas nes cilvēka tēlu. “Cilvēka meitu” ietekmē Dieva dēli “ņēma tās sev par sievām, kas tiem labāk patika” (1 Moz 6:2), norādot nepareizo virzienu, kādā cilvēce virzījās.

`Izlasi 1Moz 6:1-5. Kāda spēcīga liecība grēka samaitātībai! Kāpēc mums ir jādara viss, ko spējam, lai Dieva spēkā izskaustu no savas dzīves grēku?`