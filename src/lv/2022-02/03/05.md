---
title:  Kaina sods
date:   13/04/2022
---

`Izlasi 1Moz 4:9–16. Kāpēc Dievs uzdod jautājumu: “Kur ir Ābels, tavs brālis?” Kāda ir saikne starp Kaina grēku un to, ka viņš kļuva par "tekuli un bēguli virs zemes” (1Moz 4:12)?`

Dieva jautājums Kainam atbalso Viņa jautājumu Ādamam Ēdenē: “Kur tu esi?” Tas atbalso saikni starp grēku Edenē un šo grēku tagad: vēlākais (Kaina) grēks bija iepriekšējā (Ādama) grēka sekas.

Kains tomēr neatzīst savu grēku; viņš noliedz to. Ādams tā nerīkojās, pat ja viņš centās uzvelt vainu kādam citam. Turpretī Kains atklāti nepakļaujas Dievam, kas netērē laiku un konfrontē Kainu ar viņa noziegumu. Kad Dievs uzdod trešo jautājumu: “Ko tu esi darījis?", viņš pat negaida atbildi. Viņš atgādina Kainam, ka Viņš zina visu, jo Ābela asinis “brēc uz Mani no zemes” (1 Moz 4:10) – metafora, kas norāda, ka Dievs zina par slepkavību un uz to reaģēs. Ābels ir zemē, kas ir tieša saikne ar grēkā krišanu un to, ko Kungs pastāstīja, kas notiks ar Ādamu (sk. 1 Moz 3:19).

`Izlasi 1Moz 4:14. Kāda nozīme ir Kaina vārdiem, ka “Tavu acu priekšā man jāslēpjas”?`

Zeme tagad tika vēlreiz nolādēta izlieto Ābela asiņu dēļ (1Moz 4:12). Līdz ar to Kainam ir lemts kļūt par bēgli, tālu prom no Dieva. Tikai tad, kad Kains dzirdēja Dieva spriedumu, viņš atzina Dieva klātbūtnes nozīmi; jo bez tās viņš baidās par savu dzīvību. Pat pēc Kaina aukstasinīgās brāļa slepkavības un viņa nepakļaušanās Kungs vēl joprojām parāda viņam žēlastību, un, pat ja “Kains aizgāja no Dieva acīm" (1Moz 4:16), Kungs vienalga nodrošināja viņam zināmu aizsardzību. Kas tieši bija tā zīme (1Moz 4:15), nav zināms, bet, lai kas tas bija, tā viņam tika piešķirta kā Dieva žēlastība.

`“Tavu acu priekšā paslēpies" (1Moz 4:14), kas ir apslēpts no Dieva vaiga? Kāda tragiska situācija ikvienam! Kāds ir vienīgais veids, kā mēs kā grēcinieki varam izvairīties no tādas situācijas?`