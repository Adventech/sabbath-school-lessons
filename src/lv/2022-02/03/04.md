---
title:  Noziegums
date:   12/04/2022
---

`Izlasi 1 Moz 4:3–8. Kāds process aizveda Kainu līdz brāļa nogalināšanai? Sk. arī 1Jņ 3:12.`

Kaina reakcija ir divkārša: “Tad Kains iededzās bardzībā, un viņa vaigs raudzījās nikni.” (1 Moz 4:5) Kaina dusmas, kā izrādās, bija vērstas uz Dievu un uz Ābelu. Kains bija dusmīgs uz Dievu, jo viņš domāja, ka ir netaisnības upuris, un dusmīgs uz Ābelu, jo bija greizsirdīgs uz savu brāli. Greizsirdīgs par ko? Tikai par upuri? Pavisam noteikti aizkulisēs notika kaut kas vairāk, nekā atklāts šajos dažos pantos. Lai arī kas bija problēma, Kains jutās nospiests, jo viņa upuris netika pieņemts.

Dieva divi jautājumi 1 Moz 4:6 ir saistīti ar Kaina diviem stāvokļiem. Ievērojiet, ka Dievs neapsūdz Kainu. Tāpat kā Ādamam Dievs uzdod Kainam jautājumus ne tāpēc, ka Vinš nezinātu atbildes, bet lai Kains paskatītos uz sevi un pats saprastu sava stāvokļa iemeslu. Kā allaž Kungs meklē iespēju glābt Savu kritušo cilvēku pat tad, ja viņš atklāti Vinu pievil. Pēc tam, uzdodot vēlreiz šos jautājumus, Dievs dod Kainam padomu.

Pirmkārt, Dievs aicina Kainu "darīt labu", uzvesties pareizi. Tas ir aicinājums uz nožēlu un attieksmes maiņu. Dievs apsola Kainam, ka viņš tiks pieņemts” un viņam tiks piedots. Kaut kādā ziņā Viņš pasaka, ka var Kainu pieņemt, taču tas var notikt tikai saskaņā ar Dieva, nevis Kaina noteikumiem.

No otras puses, “ja tu dari ļaunu, tad grēks ir tavu durvju priekšā un tīko pēc tevis. Bet tev būs valdīt pār viņu" (1Moz 4:7). Dieva padoms ir atklājis grēka sakni, un tā ir atrodama pašā Kainā. Šeit atkal Dievs dod padomu Kainam, mēģinot vadīt viņu tā, kā viņam vajadzētu doties uz priekšu.

Dieva otrais padoms ir saistīts ar attieksmi pret šo grēku, kas atrodas durvju priekšā un “kāro pēc tevis”. Dievs iesaka paškontroli: “Tev vajag valdīt pār to.” Tas pats princips atbalsojas Jēkaba vēstulē, kad viņš paskaidro, ka “katru kārdina viņa paša kārība, to vilinādama un valdzinādama” (Jēk1:14). Evaņģēlijs piedāvā mums ne tikai grēka piedošanas apsolījumu, bet arī uzvaru pār to (sk. 1kor 10:13). Beigās Kainam nebija neviena, ko vainot savā grēkā. Vai tā parasti nav ar mums visiem?

`Ko šis neveiksmīgais stāsts māca mums par brīvo gribu un to, ka Dievs nespiež mums paklausīt?`