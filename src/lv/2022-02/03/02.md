---
title:  Kains un Ābels
date:   10/04/2022
---

`Izlasi 1Moz 4:1, 2. Ko mēs uzzinām no šiem pantiem par divu zēnu dzimšanu?`

Pirmais notikums, par ko ziņo Bībeles autors uzreiz pēcĀdama izraidīšanas no Edenes dārza, ir dzimšana. Vēstulē ebrejiem frāze 1 Moz 4:1, vārdi “Kungs" (JHVH) ir tiešā veidā saistīti ar vārdu “vīrs”, kā norāda sekojošais burtiskais tulkojums: “Es esmu ieguvusi vīru, patiešām, pašu Kungu.” Bībeles Starptautiskā standarta versija angļu valodā to tulko: “Es esmu dzemdējusi puisīti – Kungu."

Šis burtiskais tulkojums norāda, ka leva atceras mesiānisko pravietojumu 1 Moz 3:15 un uzskata, ka viņai ir piedzimis Glābējs, Kungs. "Glābēja nākšanas pravietojums tika izteikts Ēdenē. Kad Ādams un leva pirmo reizi dzirdēja apsolījumu, viņi gaidīja ātru tā piepildīšanos. Viņi priecīgi sagaidīja savu pirmdzimto dēlu, cerot, ka viņš varētu būt Atbrīvotājs." (Elena Vaita "Laikmetu ilgas" 31. lpp.)

Kains aizņem lielāko daļu stāsta. Viņš ir ne tikai pirmdzimtais, dēls, ko vecāki gandrīz "pielūdza”; šajā nodaļā viņš ir vienīgais, par ko runā. Ieva sajūsmināta komentē Kaina dzimšanu, bet neko nesaka par Ābelu, vismaz neko tādu, kas būtu pierakstīts. Stāstītājs vienkārši pasaka, ka viņa atkal dzemdēja” (1Moz 4:2).

Vārds Kains nāk no ebreju darbības vārda “ganah”, kas nozīmē “iegūt” un norāda uz "ieguvumu”, kaut kā dārga un spēcīga iemantošanu. No otras puses, ebreju vārds“Hebel”, kas latviski ir Ābels, nozīmē "tvaiks” (Ps 62:9) vai "elpa" (Ps 144:4) un apzīmē izvairīšanos, tukšumu, substances trūkumu; tas pats vārds “hebel” (Ābels) ir izmantots Salamana Mācītāja grāmatā, lai apzīmētu "niecību”. Lai gan mēs negribam izlasīt šajos īsajos pantos vairāk, nekā tur ir uzrakstīts, varbūt izteiktā doma ir, ka Ādama un levas cerība balstījās tikai uz Kainu, jo viņi uzskatīja, ka viņš, nevis viņa brālis, ir apsolītais Mesija.

`Kas ir tās lietas dzīvē, kas patiešām ir “hebel”, bet pret ko mēs izturamies tā, it kā tās būtu svarīgākas? Kāpēc ir svarīgi zināt atšķirību starp to, kas ir svarīgi un kas nav?`