---
title:  Sāras nāve
date:   17/05/2022
---

1 Moz 22:23 mēs redzam ziņojumu par Rebekas dzimšanu, kas nākotnē paredz īzāka un Rebekas laulības (1 Moz 24. nod.). Tāpat ziņojums par Abrahāma sievas Sāras nāvi un apbedīšanu (1 Moz 23. nod.) paredz viņa laulības ar Ketūru (1 Moz 25:1-4).

`Izlasi Moz 23. nodaļu. Kāda ir Saras nāves un apbedīšanas stāsta loma Ābrahāmam dotā Dieva apsolījuma piepildīšanā?`

Sāras nāves pieminēšana uzreiz pēc stāsta par īzāka upurēšanu norāda, ka viņu bija skāris šis notikums, kas gandrīz beidzās ar viņas dēla nāvi. Arī Sāra, protams, bija iesaistīta “pārbaudījumā” kopā ar savu vīru, tieši tāpat kā viņa bija iesaistīta viņa ceļojumos un laiku pa laikam piedzīvotajos ticības zudumos (1Moz 12:11–13).

Sāra nebija tāda sieviete, kas būtu klusējusi jautājumos, kas viņai bija nozīmīgi vai traucējoši (salīdzini ar1 Moz 16:3-5; 1 Moz 18:15; 1Moz 21:9,10). Viņas neierašanās un klusēšana, pat viņas nāves brīdis, kas sekoja dramatiskajam notikumam, vairāk pastāsta par viņas iesaistīšanos nekā viņas fiziskā klātbūtne. Fakts, ka ir minēts Sāras lielais vecums (1Moz 23:1) kā atbalss Ābrahāma vecumam (1 Moz 24:1), parāda viņas nozīmi stāstā.

Patiesībā Sāra ir vienīgā sieviete Vecajā Derībā, kurai ir minēts gadu skaits, kas parāda viņas centrālo lomu stāstā. Fokuss uz Sāras kapa vietas pirkšanu (kas aizņem lielāko nodaļas daļu), nevis uz viņas nāvi, uzsver saistību ar Apsolīto zemi.

Jau pati norāde, ka viņa nomira “Kānaāna zemē” (1Moz 23:2), pasvītro Sāras nāves sakņošanos Dieva apsolījumā dot zemi. Sāra ir pirmā mirusī no Abrahāma klana, kas ir nomirusi un apglabāta Apsolītajā zemē. Abrahāma bažas par sevi, "svešinieku un viesi” (1 Moz 23:4), un viņa neatlaidīgajām sarunām ar Heta dēliem, parāda, ka Ābrahāms ir ieinteresēts ne tikai iegūt apbedīšanas vietu; viņš galvenokārt rūpējas par ilgstošu apmešanos šajā zemē.

`Izlasi 1Moz 23:6. Ko tas stāsta mums par to, kāda bija Abrahāma reputācija? Kāpēc tas ir svarīgi, lai saprastu, kādam nolūkam Kungs viņu gribēja izmantot?`