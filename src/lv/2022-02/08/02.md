---
title:  Morijas kalns
date:   15/05/2022
---

`Izlasi 1Moz 22:1–12 un Ebr 11:17. Kāda bija šī pārbaudījuma nozīme? Kādas garīgas mācības varam gūt no šī pārsteidzošā notikuma?`

1 Moz 22. nodaļa ir kļuvusi par pasaules literatūras klasiku un ir iedvesmojusi ne tikai teologus, bet arī filosofus un māksliniekus. Dieva pārbaudījuma nozīmi tomēr ir grūti aptvert. Šī dievišķā pavēle ir pretrunā vēlākam Bībeles aizliegumam upurēt cilvēkus (3Moz 18:21), un tā, šķiet, pavisam noteikti darbojas pret Dieva mūžīgās derības apsolījumu ar Izāka starpniecību (1Moz 15:5).

Kāds tad ir nolūks Dieva aicinājumam to darīt? Kāpēc pārbaudīt viņu tik spēcīgi?

Bibeles ideja par “pārbaudi” (ebreju val. “nissah") ietver divas pretējas idejas. Ta attiecas uz tiesas ideju, tas ir, uz tiesu, lai saprastu, kas ir pārbaudāmā sirdi (5Moz 8:2; salīdzini ar 1 Moz 22:12). Bet tā arī nes pārliecību par Dieva žēlastību pārbaudāmā labā (2Moz 20:18–20).

Šajā gadījumā Ābrahāma ticība Dievam aizved viņu līdz tam, ka viņš riskē zaudēt savu nākotni" (savu pēctecību). Un tomēr, tā kā viņš uzticas Dievam, viņš darīs, ko Dievs prasa, lai arī cik grūti to visu ir saprast. Galu galā, kas gan ir ticība, ja ne uzticība tam, ko mēs neredzam vai pilnībā nesaprotam?

Turklāt Bībeles ticība nav tik daudz mūsu spēja dot Dievam un upurēt Viņam - lai gan tam, bez šaubām, ir sava nozīme (Rm 12:1) –, bet gan mūsu spēja uzticēties viņam un saņemt Viņa žēlastību, vienlaikus saprotot, cik necienīgi mēs esam to saņemt.

Šo patiesību no jauna apstiprina sekojošie notikumi. Visi Abrahama darbi, viņa dedzīgās aktivitātes, viņa sāpīgais ceļojums ar savu dēlu, pat viņa gatavība paklausīt un pienest Dievam vislabāko, lai arī cik tas bija pamācoši, nevarēja viņu glābt. Kāpēc? Jo Kungs pats bija nodrošinājis aunu kā upuri, kas norādīja uz mūsu vienīgo cerību Jēzu.

Ābrahams droši vien izprata žēlastību. Mūs neglābj darbi, kas darīti Dievam, bet Dieva darbi mūsu labā (Ef 3:8; salīdzini ar Rm 11:33), lai arī cik daudz katrs no mums - līdzīgi Ābrahāmam-būtu aicināts strādāt Dieva labā, ko spēcīgā veidā atklāj Ābrahāma rīcība (Jēk 2:2–23).

`Ko Abrahāma un īzāka stāsts uz Morijas kalna stāsta jums personīgi par jūsu ticību un to, kā tā atklājas?`