---
title:  Sieva Ābrahāmam
date:   19/05/2022
---

`Izlasi 1 Moz 24:67–25:1–8. Kāda nozīme šiem noslēdzošajiem notikumiem Ābrahāma dzīvē?`

Pēc Sāras nāves Ābrahāms apprecējās otrreiz. Līdzīgi īzākam viņš pēc Sāras nāves tika mierināts (1Moz 24:67). Sāras piemiņai vajadzēja vēl joprojām būt dzīvai sentēva prātā, kā tas bija arī viņa dēla prātā.

Tomēr viņa jaunās sievas identitāte ir neskaidra. Fakts, ka hronists saista Ketūras dēlus ar Hagaras dēliem, nepieminot Ketūras vārdu, norāda, ka Ketūra varēja būt Hagara (kā daži uz to norāda). Ir arī nozīmīgi, ka Ābrahāms izturas pret Ketūras dēliem tāpat, kā viņš darīja ar Hagaras dēliem: viņš sūta tos prom, lai izvairītos no jebkādas garīgas ietekmes, un nepārprotami nošķir ar Sāru kopīgo dēlu no citiem dēliem.

Viņš arī atdod "visu, kas tam bija, Izākam" (1 Moz 25:5), bet blakussievu bērniem viņš "izdalīja dāvanas” (1 Moz 25:6). Klasifikācija “blakussieva” var arī norādīt uz to, ka Ketūras statuss bija blakussieva, tāpat kā Hagara. Iespējamība, ka Ketūra varētu būt Hagara, arī izskaidro skopos mājienus uz Sāras piemiņu pirms viņa laulībām ar Ketūru-Hagari.

Interesanti ir tas, ka 1 Moz 25:1-4, 12–18 ir uzskaitīti Ābrahāma bērni ar Ketūru, kā arī saraksts ar Ismaēla bērniem. Iespējams, ka ciltsrakstu nolūks pēc Abrahāma laulībām ar Ketūru, kas deva viņam sešus dēlus, neskaitot mums jau zināmos divus dēlus (īzāku un Ismaēlu), ir nodrošināt neapgāžamas liecības Dieva apsolījumam, ka Ābrahāms būs daudzu tautu tēvs.

Otrie ciltsraksti ir Ismaēla pēcnācēji, kas arī veidoja 12 ciltis (salidzini arı Moz 17:20), tieši tāpat kā Jēkaba gadījumā (1Moz 35:22–26). Neskatoties uz to, Dieva derība, protams, ir rezervēta īzāka, nevis Ismaēla sēklai (1 Moz 17:21). Par to Raksti izsakās ļoti skaidri.

Abrahama nāves ziņojums starp diviem ciltsrakstiem (1 Moz 25:7–11) arī liecina par Dieva svētībām. Tas atklāj Viņa apsolījuma piepildīšanos Abrahāma dzīvē, kas tika dots daudzus gadus iepriekš, ka viņš mirs “sirmā vecumā” (1Moz 15:15; salidzini ar Māc 6:3).

Kungs paliek uzticīgs Saviem žēlastības apsolījumiem viņa uzticīgajam kalpam Ābrahāmam, kura ticība ir attēlota Rakstos kā labs glābšanas ticībā piemērs - varbūt pat vislabākais visā Vecajā Derībā (sk. Rm 4:1–12).