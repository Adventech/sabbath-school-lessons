---
title:  Sieva Īzākam
date:   18/05/2022
---

1Moz 24. nodaļa stāsta par īzāka laulībām pēc Sāras nāves. Abi stāsti ir saistīti.

`Izlasi 1Moz 24. nodaļu. Kāpēc Ābrahāms ir tik noraizējies, lai viņa dēls neprecētos ar sievieti no kānaāniešu vidus?`

Tieši tāpat, kā Ābrahāms gribēja iemantot zemi, lai apglabātu savu sievu viņa pēcnācējiem dotā Dieva apsolījuma dēļ, ka viņiem piederēs šī zeme, tagad viņš uzstāj, lai arī īzāks nedzīvo ārpus Apsolītās zemes (1Moz 24:7). Arī tas, ka īzāks aizveda savu sievu uz Sāras telti, un piezīme, ka Rebeka mierināja īzāku“pēc viņa mātes nāves” (1Moz 24:67), norāda uz Sāras nāvi, tai skaitā īzāka sāpes mātes zaudējuma dēļ.

Stāsts ir pilns lūgšanu un to piepildījumu, kā arī bagāts ar mācībām par Dieva aizgādību un cilvēka brīvību. Tas sākas ar Ābrahāma lūgšanu. Zvērot pie “Tā Kunga, debesu Dieva un zemes Dieva” (1 Moz 24:3), šī lūgšana pirmkārt ir Dieva kā Radītāja atzīšana (1Moz1:1,1 Moz 14:19), kas tiešā veidā attiecas uz Abrahāma pēcnācēju dzimšanu, ieskaitot pašu Mesiju.

“Viņa eņģelis” un “Kungs, debesu Dievs” (1 Moz 24:7) ir norāde uz Kunga Eņģeli, kas nāca no debesīm izglābt Izāku no nokaušanas (1 Moz 22:11). Dievs, kas kontrolē universu, Kunga Eņģelis, kas iejaucās, lai izglābtu īzāku, vadīja arī šajā laulību jautājumā.

Tomēr Abrahāms atstāja atvērtu arī iespēju, ka sieviete negribēs atsaukties Dieva aicinājumam. Lai arī Dievs ir spēcīgs, Viņš nespiež cilvēkus Viņam paklausīt. Lai gan Dieva plāns Rebekai ir sekot Eliēzeram, viņa saglabā savu izvēles brīvību. Tas ir, pastāvēja iespēja, ka šī sieviete negribēs nākt, un tādā gadījumā viņa netiktu piespiesta.

Tātad mēs šeit redzam vēl vienu lielā noslēpuma piemēru, kā Dievs ir devis mums, cilvēkiem, brīvo gribu, brīvo izvēli – brīvību, ko viņš nepārkāps. (Ja Viņš to darītu, tad tā vairs nebūtu brīvā griba.) Un tomēr, neskatoties uz cilvēka brīvās gribas realitāti un daudzajiem briesmīgajiem veidiem, kā cilvēki to izmanto, mēs joprojām varam uzticēties, ka beigās Dieva mīlestība un labestība tomēr gūs virsroku.

`Kāpēc ir tik mierinoši zināt, ka, lai gan viss, kas notiek, nav Dieva griba, Viņš joprojām nes atbildību? Kā Dan 2. nodaļai līdzīgi pravietojumi pierāda mums šo domu?`