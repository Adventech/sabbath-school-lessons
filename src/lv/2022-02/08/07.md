---
title:  Tālākiem pētījumiem
date:   20/05/2022
---

Tā kā Abrahams bija īpašs pravietis, ar ko Dievs gribēja līdzdalit Savus plānus (1Moz 18:17), Dievs iegāja Abrahāma cilvēciskajā sfērā un zināmā mērā līdzdalīja viņam Savu glābšanas plānu, pateicoties Viņa Dēla upurim.

“Īzāks bija Dieva Dēla attēls, kas tika pienests par upuri par pasaules grēkiem. Dievs gribēja ietekmīgi parādīt Ābrahāmam evaņģēliju, lai glābtu cilvēku. Šī iemesla dēļ, kā arī lai padarītu šo patiesību viņam par realitāti un pārbaudītu viņa ticību, Dievs prasīja, lai viņš nogalina savu dārgo īzāku. Visas ciešanas un mokas, ko Abrahāms piedzīvoja tumšajā un baisajā pārbaudījumā, bija ar nolūku dziļi iespiest viņa izpratnē kritušā cilvēka glābšanas plānu. Viņam bija pašam jāpiedzīvo, cik neizsakāma bija mūžīgā Dieva pašaizliedzība, atdodot Savu Dēlu nāvē, lai glābtu cilvēku no galīgas iznīcības. Neviena mentāla mocība nevarēja līdzināties tai, ko viņš izcieta, paklausot dievišķajai pavēlei upurēt savu dēlu." (Elena Vaita "Liecības draudzei" 3. sēj., 369. lpp.)

"Abrahāms jau bija vecs vīrs un drīzumā gaidīja savu miršanas stundu, bet, lai pēcnācējiem nodrošinātu dotā apsolījuma piepildīšanos, viņam vēl kaut ko vajadzēja paveikt. Turpmāk pēc dievišķā norādījuma par Dieva likumu sargātāju un tēvu izredzētajai tautai vajadzēja kļūt īzākam, bet viņš vēl nebija precējies. Kānaānas iedzīvotāji nodevās elku kalpībai, un Kungs bija aizliedzis laulības starp Viņa tautu un kānaāniešiem, jo labi zināja, ka tāda savienība novedīs pie atkrišanas. Sentēvs baidījās no samaitājošajiem iespaidiem, kas apņēma viņa dēlu. [..] Pēc Ābrahāma domām, sievas izvēle dēlam bija ārkārtīgi nozīmīga, tādēļ viņš ļoti rūpējās, lai īzāks apprecētu tādu sievieti, kas viņu nenovērstu no Dieva. [..] Uzticēdamies tēva gudrībai un mīlestībai, Izāks šo lietu labprāt atstāja tēva ziņā, paļaudamies, ka izvēles jautājumu kārtos pats Dievs.” (Elena Vaita "Sentēvi un pravieši" 171. Ipp.)

**Jautājumi pārrunām**:

`1. Grupā pārrunājiet Ābrahāma labprātību upurēt īzāku. Mēģiniet iedomāties tādu ticību, kādu atklāj šis ziņojums. Kas šajā stāstā ir tik pārsteidzošs, bet vienlaikus satraucošs?`

`2. Kā ir ar brīvo gribu? Kāpēc mūsu ticībai nav nekādas jēgas bez brīvās gribas? Kādi piemēri tai mums ir Bībelē, un kā, neskatoties uz cilvēku nepareizajām izvēlēm, tomēr notiks Dieva griba?`