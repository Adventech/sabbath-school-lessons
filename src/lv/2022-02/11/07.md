---
title:  Tālākiem pētījumiem
date:   10/06/2022
---

Elena Vaita “Sentēvi un pravieši” nodaļa “Jāzeps Ēģiptē” (213.–223. Ipp.).

“Dzīves sākumā, jauniešiem kļūstot par vīriešiem, Jāzeps un Daniēls tika šķirti no mājām un aizvesti kā gūstekņi uz pagānu zemēm. Īpaši Jāzeps bija pakļauts kārdināšanām, kas pavada lielas, veiksmīgas pārmaiņas. Sava tēva namā viņš bija maigi aprūpēts bērns; Potifāra namā vergs, tad uzticības persona un biedrs; darījumu cilvēks, izglītots studijās, novērojumos un sadarbībā ar cilvēkiem; faraona cietumā valsts cietumnieks, nepatiesi notiesāts, bez cerības uz attaisnošanu vai atbrīvošanas izredzēm; lielas krīzes vidū aicināts būt par tautas vadītāju, kas palīdzēja viņam saglabāt godīgumu? [..]

Bērnībā Jāzepam bija mācīts mīlēt un bīties Dievu. Bieži sava tēva teltī, zem Sīrijas zvaigznēm, viņam tika stāstīts par nakts vīziju Bētelē, par kāpnēm no debesīm uz zemi un augšup un lejup kāpjošiem eņģeļiem, un par Viņu, kas no augšā esošā troņa atklāja Sevi Jēkabam. Viņam bija stāstīts par konfliktu pie Jabokas, kad, atsacīdamies no lolotajiem grēkiem, Jēkabs kļuva par iekarotāju un saņēma valdnieka titulu kopā ar Dievu.

Kā ganu zēns, kas pieskatīja tēva ganāmpulku, Jāzepa šķīstā un vienkāršā dzīve veicināja gan fizisko, gan mentālo spēju attīstību. Sadraudzībā ar Dievu dabā un lielo patiesību izpētē, kas kā svēta uzticība tika nodota no tēva dēlam, viņš ieguva prāta spēku un principu noturību.

Savas dzīves krīzē, veicot šausmīgo ceļojumu no bērnības mājām Kānaānā uz verdzību, kas viņu sagaidīja Ēģiptē, pēdējo reizi skatoties uz pakalniem, aiz kuriem slēpās viņa cilts teltis, Jāzeps atcerējās sava tēva Dievu. Viņš atcerējās bērnības mācības, un viņa dvēsele apņēmās būt patiesa - vienmēr rīkoties tā, lai kļūtu par debesu ķēniņa pavalstnieku.” (Elena Vaita “Audzināšana” 51., 52. Ipp.)

**Jautājumi pārrunām**:

`1. Salīdzini Jāzepu ar Daniēlu un Jēzu. Kas viņiem ir kopīgs? Kā Jāzeps un Daniēls savā veidā atklāj Jēzus aspektus – to, kāds būs Jēzus?`

`2. Grupā pārrunājiet jautājumu, kas uzdots ceturtdienas tēmas beigās. Kā mēs mācāmies uzticēties Dievam, kad ar mums viss nenotiek tik labi kā ar Jāzepu?`