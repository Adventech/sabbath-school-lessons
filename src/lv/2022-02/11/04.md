---
title:  Jūda un Tamāra
date:   07/06/2022
---

Stāsts par Tamāru šeit nav bez iemesla. Šis starpgadījums hronoloģiski seko Jāzepa pārdošanai ēģiptietim (1Moz38:1), un tas saskan ar faktu, ka Jūda bija tikko atstājis savus brāļus, kas norāda uz viņa nesaskaņām ar brāļiem. Pie tam šajā pantā ir daudz līdzīgu vārdu un motīvu no iepriekšējām nodaļām, nesot kādu teoloģisku mācību: ļauna rīcība tiks pārvērsta ar glābšanu saistītā pozitīvā notikumā.

`Izlasi 1Moz 38. nodaļu. Salīdzini Jūdas uzvedību ar kānaānietes Tamāras uzvedību. Kurš no abiem rīkojas taisnīgāk un kāpēc?`

Jūda apprec kānaāniešu sievu (1Moz 38:2), ar ko viņam ir trīs dēli: Gers, Onans un Šela. Jūda dod kānaānieti Tamāru par sievu Geram, savam pirmdzimtajam, lai nodrošinātu atbilstošus ciltsrakstus. Kad Dievs nogalina Geru un Onanu viņu ļaunuma dēļ, Jūda apsola Tamārai savu pēdējo dēlu Šelu.

Kad pēc kāda laika Jūda, šķiet, ir aizmirsis solīto, un dodas mierināt sevi pēc sievas nāves, Tamāra nolemj notēlot prostitūtu, lai piespiestu viņu izpildit solito. Tā kā Jūdam nav naudas, ko samaksāt prostitūtai, ko viņš neatpazīst, viņš apsola vēlāk atsūtīt viņai āzi no sava ganāmpulka. Bet Tamāra prasa garantēt maksājumu ar cilts gredzenu, ķēdi un spieķi. Tamāra pēc šīs vienas reizes sakara paliek stāvoklī. Vēlāk, kad viņa tiek apsūdzēta netiklībā, viņa parāda apsūdzētājam Jūdam viņa gredzenu, ķēdi un spieķi. Jūda saprot, ko izdarījis, un lūdz piedošanu.

Šī neķītrā stāsta noslēgums ir Pereca dzimšana, kas nozīmē “izlauzties cauri”. Līdzīgi Jēkabam viņš piedzima otrais, bet kļuva pirmais, un glābšanas vēsturē viņš nosaukts par Dāvida (Rutes 4:18–22), vēlāk arī Jēzus Kristus (Mt 1:3) priekšteci. Runājot par Tamāru, viņa ir pirmā no četrām sievietēm, kurām seko Rahaba (Mt 1:5), Rute (Mt 1:5, 6) un ūrijas sieva (Mt 1:6), kas ciltsrakstos ir pirms Marijas, Jēzus mātes (Mt 1:16).

No šī stāsta mēs varam smelties mācību: kā Dievs izglāba Tamāru, pateicoties Savai žēlastībai, pārveidojot ļaunu par labu, tieši tāpat viņš izglābs Savus ļaudis, pateicoties Jēzus krustam. Jāzepa gadījumā Viņš pārvērtīs sarežģījumus par glābiņu Jēkabam un viņa dēliem.