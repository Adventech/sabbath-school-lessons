---
title:  Faraona sapņi
date:   09/06/2022
---

`Izlasi 1Moz 40:1–41:36. Kā faraona sapņi ir saistīti ar ierēdņu sapņiem? Kāda nozīme ir šai paralēlei?`

Notikumi dievišķajā aizgādībā turpinās. Ar laiku Jāzeps tiek iecelts kā atbildīgais par cietumniekiem, no kuriem divi ir kādreizējie faraona ierēdņi - dzērienu devējs un maiznieks (1Moz 41:9–11). Viņus abus satrauc sapņi, ko viņi nevar saprast, jo'nav neviena, kas to izskaidrotu" (1Moz 40:8). Jāzeps tad izskaidro viņu sapņus.

Paralēli abu ierēdņu sapņiem arī faraons redz divus sapņus, ko neviens nevar izskaidrot (1Moz 41:1–8). Tajā brīdī dzērienu devējs atceras Jāzepu un iesaka viņu faraonam (1 Moz 41:9-13).

Līdzīgi ierēdņiem arī faraons ir satraukts un izstāsta savus sapņus (1Moz 41:14–24), un Jāzeps tos izskaidro. Arī faraona sapņi atklāj simbolu paralēles: divas reizes septiņas govis (treknas un liesas), tieši tāpat kā divas dažādas labības vārpas (pilnas un plānas) aino divus periodus, labos gadus un sliktos gadus. Septiņas govis ir paralēle septiņām vārpām, nesot to pašu vēsti, kas pierāda tās dievišķo izcelsmi, tieši tāpat kā Jāzepa sapņi (1 Moz 41:32; salīdzini ar 1 Moz 37:9).

Lai gan Jāzeps bija tas, kurš izskaidroja faraonam sapni, viņš faraonam norāda, ka tas bija Dievs, Elohim, kas parādīja ķēniņam, ko viņš, Dievs, gatavojas darīt (1Moz 41:25,28). Liekas arī, ka faraons ir sapratis vēsti, jo, kad viņš nolemj iecelt zemes pārvaldnieku, viņš argumentē šādi: “Kad nu Dievs tev darījis zināmas visas šīs lietas, tad nav cita uzticamāka un gudrāka vīra par tevi. Tu būsi pārvaldnieks manā namā, un visai manai tautai būs pakļauties taviem vārdiem, tikai par troņa tiesu es būšu lielāks par tevi.” (1 Moz 41:39,40)

Cik pārsteidzoši: pateicoties Dievam, no valdnieka pār Potifāra namu Jāzeps kļūst par valdnieku pārcietumu un pēc tam par valdnieku pārvisu Ēģipti! Kāds spēcīgs stāsts par to, kā pat briesmīgos apstākļos atklājas Dieva aizgādība!

`Kā mēs varam mācīties uzticēties Dievam un pieķerties Viņa apsolījumiem, kad notikumi nemaz nešķiet dievišķas aizgādības vadīti un patiešām liekas, ka Dievs klusē?`