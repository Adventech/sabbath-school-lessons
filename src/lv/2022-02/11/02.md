---
title:  Ģimenes problēmas
date:   05/06/2022
---

Beidzot Jēkabs ir apmeties savā zemē. Ja Izāks bija tikai “svešinieks”, par Jēkabu rakstīts, ka viņš "dzīvoja zemē” (1Moz 37:1). Tomēr pēc apmešanās sākās sarežģījumi, šoreiz no ģimenes iekšienes. Cīņa nav par zemes īpašumiem vai akas izmantošanu; tā ir galvenokārt garīga.

`Izlasi 1 Moz 37:1–11. Kas ģimenes dinamikā noteica to, ka Jāzepa brāļi viņu tik ļoti ienīda?`

Jau no paša sākuma mēs saprotam, ka Jāzeps, Jēkabam vecumā dzimušais dēls (1 Moz 37:3), baudīja īpašas attiecības ar savu tēvu, kas “to milēja vairāk nekā viņa brāļus” (1Moz 37:4). Viņš pat aizgāja tik tālu, ka “tam taisīja svārkus daudzās krāsās” (1 Moz 37:3, NKJV) – valdnieka apģērbu (2Sam 13:18), kas norādīja uz Jēkaba apslēpto nodomu paaugstināt Jāzepu, Rahēles pirmo dēlu, līdz pirmdzimtā statusam.

Nākotne apstiprinās Jēkaba vēlmes, jo Jāzeps patiešām beigās saņems pirmdzimtā tiesības (1L 5:2). Tapēc nav brīnums, ka Jāzepa brāļi viņu tik ļoti ienīda un pat nespēja ar viņu mierīgi sarunāties (1Moz 37:4).

Pie tam Jāzeps tēvam nesa sliktas ziņas par brāļu peļamo uzvedību (1Moz 37:2). Nevienam nepatik sūdzmaņi.

Kad Jāzeps stāstīja savus sapņus, norādot, ka Dievs viņu paaugstinās un ka brāļiem būs jāliecas viņa priekšā, viņi to ienida vēl vairāk. Sapņu patieso pravietisko raksturu apstiprināja arī ar to atkārtošanās (sk. 1 Moz 41:32). Lai gan Jēkabs atklāti norāja savu dēlu (1 Moz 37:10), viņš paturēja šo notikumu prātā, pārdomājot tā nozīmi un gaidot sapņu piepildīšanos (1Moz 37:11). Iespējams, dziļi sirdi viņš domāja, ka galu galā šie sapņi tomēr kaut ko nozīmē. Viņam izrādījās taisnība, bet tobrīd viņš nevarēja droši to zināt.

`Izlasi Mt 20:26, 27. Kāds svarīgs princips šeit ir atklāts, un kā mēs varam mācīties parādīt katrs savā dzīvē, ko tas māca?`