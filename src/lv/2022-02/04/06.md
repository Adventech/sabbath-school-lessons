---
title:  Derība. 2. daļa
date:   21/04/2022
---

`Izlasi 1Moz 8:21–9:1. Kāda nozīme ir Dieva vēlmei saglabāt dzīvību? Kā Dieva svētība piepilda šo vēlmi?`

Dieva vēlme saglabāt dzīvību bija žēlastības akts, tas nebija cilvēka nopelna rezultāts. Dievs nolēma saglabāt dzīvību virs zemes, neskatoties uz cilvēka ļaunumu (1 Moz 8:21). 1 Moz 8:22 burtiski teikts "visas zemes dienas", tas ir, tik ilgi, cik pastāvēs šī tagadējā zeme, mainīsies gadalaiki un tiks uzturēta dzīvība. Isāk sakot, Dievs nav padevies attiecībā uz Savu radību.

Sekojošais pants, kas runā par Dieva svētību, aizved mūs atpakaļ pie sākotnējās radišanas ar tās svētību (1 Moz 1:22,28;1 Moz 2:3). Kungs zināmā mērā deva cilvēcei iespēju sākt vēlreiz, sākt no jauna.

`Izlasi 1 Moz 9:8–17. Kāda nozīme ir varavīksnei? Kā šī "derības zīme" (1Moz 9:13) ir saistīta ar citu derības zīmi – sabatu?`

Frāze "ceļu.. derību” ir atkārtota trīs reizes (1Moz 9:9, 11, 17), iezīmējot kulmināciju un Dieva sākotnējā apsolījuma piepildīšanos (1Moz 6:18). Sekojot iepriekšējai sadaļai, kas ir paralēla sešu dienu radīšanas ziņojumam, šī daļa ir paralēla tai, kas runā par radīšanas ziņojuma septīto dienu, par sabatu. Tekstā vārda "derība” atkārtojums sep- tiņas reizes sasaucas ar sabatu. Varavīksne līdzīgi sabatam ir derības zīme (1Moz 9:13, 14, 16; salidzini ar 2 Moz 31:12–17). Līdzīgi sabatam varavīksnei ir universāls darbības lauks; tā attiecas uz visu pasauli. Tieši tāpat kā sabats, radīšanas zīme, ir domāts ikvienam, jebkurā vietā, apsolījums, ka nekādi citi pasaulplaši plūdi nenotiks, arī ir domāts ikvienam un jebkurā vietā.

`Nākamreiz, kad redzēsi varavīksni, padomā par visu, ko Dievs mums apsola. Kāpēc mēs varam uzticēties šiem apsolījumiem, un kā varavīksne parāda, ka mēs varam tiem uzticēties?`