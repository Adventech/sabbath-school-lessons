---
title:  Tālākiem pētījumiem
date:   22/04/2022
---

īpaši pamācošs ir salīdzinājums starp cilvēku mentalitāti un uzvedību, kā arī pasaules stāvokli pirms plūdiem un cilvēku stāvokli mūsu dienās. Esiet droši, ka cilvēces ļaunums nav jauns fenomens. Paskatieties uz paralēlēm starp viņu laiku un mūsdienām.

"Grēki, kuru dēļ Dieva sods nāca par pirmsplūdu pasauli, pastāv arī šodien. Dievbijība ir padzīta no cilvēku sirdīm, un Viņa likumus pavisam vienaldzīgi min kājām un raugās uz tiem ar nicināšanu. Tā laika pasaulīgums līdzinās šodien dzīvojošās pasaules garam. [..] Nejau tāpēc Dievs notiesāja pirmsplūdu laika cilvēkus, ka tie ēda un dzēra. [..] Grēks bija tas, ka tie šīs dāvanas ņēma, nepateikdamies Devējam, un paši sevi samaitāja, nododoties neierobežotai ēstkārei. Ari laulības bija atļautas; tas bija viens no pirmajiem Dieva ieceltajiem iekārtojumiem. Attiecībā uz tām Viņš bija devis īpašus norādījumus, lai šo savienību ietērptu svētumā un skaistumā. Bet norādījumus aizmirsa un laulību izlietoja nelietīgi, liekot tai kalpot kaislībām.

Līdzīgs stāvoklis ir arī šodien. Kas pats par sevi ir atļauts, tiek briesmīgi pārspīlēts. Nesātībai nododas bez ierobežojumiem. Kristietības piekritēji šodien ēd un dzer. [..] Krāpšana, kukuļošana un zagšana nesodīti ielavās augstās un zemās aprindās. Laikrakstu ziņas mudž no ziņojumiem par noziegumiem un slepkavībām.[..] Anarhijas gars iespiežas visās tautās, un notikumi, kas laiku pa laikam uztrauc pasauli, liecina vienīgi par sakurinātajām kaislībām un netaisnību, kas, vienreiz izrāvusies no grožiem, piepildīs pasauli ar postu un vaimanām. Ainas, ko inspirācija rāda par sabiedrības stāvokli pirms Plūdiem, pārāk patiesi attēlo to dzīves līmeni, kādam pretīsteidzas mūsdienu sabiedrība. Pat šajā gadsimtā un tā saucamajās kristīgajās zemēs katru dienu notiek noziegumi, kas ir tikpat tumši un briesmīgi kā tie, kuru dēļ tika iznīcināti vecās pasaules grēcinieki.” (Elena Vaita "Sentēvi un pravieši" 101., 102. Ipp.)

**Jautājumi pārrunām**:

`1. Kāds ir vispārīgais pirmsplūdu sabiedrības un mūsu sabiedrības raksturojums? Ko šis raksturojums māca mums par Dieva žēlastību, ka, neskatoties uz visu to, Viņš mil pasauli un vēl joprojām cenšas glābt, ko vien Viņš var?`

`2. Daži cilvēki apgalvo, ka Noa plūdi bija tikai lokāls notikums. Kas nepareizs ir šajā ideja? Ja tā būtu patiesība, kāpēc jebkuri vietējie plūdi (un katra varavīksne) padarītu Dievu par meli?`