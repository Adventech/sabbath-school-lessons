---
title:  Plūdu notikums
date:   18/04/2022
---

Darbības vārds "asah" ("taisīt"), kas attiecas uz Noa darbībām, ir arī atslēgvārds radišanas stāstā (1Moz 1:7,16, 25, 26, 31; 1 Moz 2:2). Noa paklausība Dievam ir līdzīga Dieva radīšanas darbiem. Tas, ko mēs varam paņemt no šīs saiknes, ir, ka plūdi nebija tikai Dieva sods cilvēcei, bet arī Dieva glābšana.

`Izlasi 1Moz 7. nodaļu. Kāpēc plūdu apraksts atgādina mums par radīšanas ziņojumu? Kādas mācības mēs varam apgūt no paralēlēm starp šiem diviem notikumiem?`

Uzmanīga plūdu apraksta lasīšana atklāj daudzu kopīgu vārdu un izteicienu izmantošanu no radīšanas stāsta: “septiņi” (1Moz 7:2,3,4,10; salīdzini ariMoz 2:1-3); “vīrieši un sievietes” (1 Moz 7:2,3,9,16; salīdzini ar1 Moz1:27); “pēc savas kārtas” (1 Moz 7:14; salīdzini ar 1 Moz 1:11, 12, 21, 24, 25); “zvēri”, "putni”, “rāpuļi” (sk. 1 Moz 7:8, 14, 21, 23; salīdzini ar 1 Moz 1:24, 25); un "dzīvības elpa" (1Moz 7:15, 22; salīdzini ar 1 Moz 2:7).

Līdz ar to plūdu stāsts atgādina radīšanas stāstu. Šīs radīšanas stāsta atbalsis palīdz atklāt, ka Dievs, kas rada, ir tas pats Dievs, kas iznīcina (5Moz 32:39). Bet šīs atbalsis arī ietver cerības vēsti: plūdi bija paredzēti jaunas radības dēļ, caur ūdeni vedot pretī jaunai eksistencei.

Ūdeņu pārvietošanās rāda, ka šis radīšanas notikums pēc fakta ir pretējs 1 Moz radišanas aktam. Pretēji 1Moz 1. nodaļai, kas apraksta ūdeņu atdalīšanu augšā no ūdeņiem apakšā (1Moz 1:7), plūdi ietver to savienošanos, izejot no noteiktajām robežām (1 Moz 7:11).

Šis process ietver paradoksālu vēsti: jaunās radības dēļ Dievam bija jāiznīcina iepriekšējais. Jaunas zemes radīšana prasa vecās iznīcināšanu. Plūdu notikums attēlo pasaules glābšanu nākotnē laiku beigās: “Es redzēju jaunas debesis un jaunu zemi, jo pirmā debess un pirmā zeme bija zudusi, un jūras vairs nav.” (Atkl 21:1; salīdzini ar Jes 65:17.)

`Kam mūsos ir jātiek iznīcinātam, lai varētu radīt no jauna? (Sk. Rm 6:1–6.)`