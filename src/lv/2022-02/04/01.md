---
title:  Plūdi
date:   16/04/2022
---

### Nedēļas pētījumiem
1 Moz 6:13–7:10, 2Pēt 2:5–9,1 Moz7. nod., Rm 6:1-6, Ps 106:4, 1 Moz 8. nod., 1 Moz 9:1–17.

> <p>Atmiņas pants</p>
> “Jo, kā bija Noa dienās, tā būs arī Cilvēka Dēla atnākšana.” (Mt 24:37)

“Kad Dievs redzēja, ka cilvēku ļaunums augtin auga zemes virsū un ka viņu sirdsprāta tieksmes ik dienas vērsās uz launu” (1 Moz 6:5) - darbības vārds “redzēja" (1 Moz 6:5) aizved lasītāju atpakaļ pie katra no Dieva sākotnējās radīšanas soļiem. Bet tas, ko Dievs redz tagad, “tov” jeb “labs” vietā ir “ra” jeb “ļauns” (1 Moz 6:5). It kā Dievs būtu nožēlojis, ka Viņš ir radījis pasauli, kas tagad ir pilna ar “ra” (1 Moz 6:5).

Un tomēr Dieva nožēla satur arī glābšanas elementus. Ebreju vārds “žēl” (“nakham") atbalsojas Noa vārdā (Noakh), kas nozīmē “mierinājums" (1Moz 5:29). Tadējadi Dieva reakcijai uz šo ļaunumu ir divas puses. Tā satur tiesas draudus, kas dažus iznīcinās; un tomēr Viņa reakcija apsola mierinājumu un žēlastību, kas vada arī uz citu glābšanu.

Šī "divkāršā balss” jau bija dzirdama attiecībā uz Kainu un Ābelu/Setu, un tā tika atkārtota pretstatos starp divām līnijām - Seta (“Dieva dēli”) un Kaina ("cilvēka dēli"). Tagad, kad Dievs nošķir Noa no pārējās cilvēces, mēs to dzirdam atkal.

_Iepazīsties ar šīs nedēļas tēmu, lai sagatavotos Bībeles izpētei 23. aprīlī._