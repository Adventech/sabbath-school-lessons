---
title:  Gatavošanās plūdiem
date:   17/04/2022
---

`Izlasi 1Moz 6:13—7—10. Kādu mācību mēs varam apgūt no šī brīnišķīgā ziņojuma agrīnajā cilvēces vēsturē?`

Noa lidzigi Daniēlam ir pravietis, kas paredz pasaules galu. Ebreju vārds “šķirsts” (tevah) (1 Moz 6:14) ir tas pats retais vārds, kas aizgūts no ēģiptiešu valodas un tika izmantots kā "šķirsts”, kurā tika paslēpts zīdainītis Mozus, kas tika pasargāts, lai izglābtu Israēlu no Ēģiptes (2Moz 2:3). Daži saskata šķirsta struktūrā zināmas paralēles ar Saiešanas telts šķirstu (2Moz 25:10). Kā plūdu šķirsts ļāva cilvēcei izdzīvot, tieši tāpat derības šķirsts, Dieva klātbūtnes zīme Viņa tautas vidū (2Moz 25:22), norāda uz Dieva glābšanas darbu Savu ļaužu labā.

Frāze“un Noa darīja, kā Dievs sacīja” (1Moz 6:22) noslēdz sagatavošanās daļu. Darbības vārds “asah” (“darīja”) attiecībā uz Noa rīcību sasaucas ar to pašu darbības vārdu “asah” ("taisīt") Dieva pavēlē, kas iesāka šo sadaļu (1 Moz 6:14) un tiek atkārtota piecas reizes (1 Moz 6:14-16). Šī atbalss starp Dieva pavēli un Noa reakciju norāda uz Noa absolūto paklausību tam, ko Dievs viņam lika darīt ("asah"). Interesanti arī, ka šī frāze tiek izmantota derības škirsta būvēšanas kontekstā (2Moz 39:32, 42; 2 Moz 40:16).

“Dievs Noam deva noteiktus šķirsta izmērus un paskaidroja par katras atsevišķas daļas iekārtošanu. Cilvēka gudrība tik stipru un izturīgu celtni nespētu izdomāt. Dievs veidoja plānu, un Noa to īstenoja dzīvē.” (Elena Vaita “Sentēvi un pravieši" 92. Ipp.)

Paralēle starp abiem “šķirstiem” no jauna apstiprina to kopējo glābjošo funkciju. Noa paklausība tādējādi ir aprakstīta kā daļa no Dieva glābšanas plāna. Noa tika izglābts vienkārši tāpēc, ka viņam bija ticība darīt to, ko Dievs viņam bija pavēlējis darīt (sk. Ebr 11:7). Viņš bija viens no pirmajiem paraugiem ticībai, kas atklājas paklausībā, kas ir vienīgais vērā ņemamais ticības veids (Jēk 2:20).

Īsāk sakot, lai gan Noa “atrada labvēlību Dieva acīs” (1 Moz 6:8), Noa rīkojās uzticīgi un paklausīgi Dieva pavēlēm, atsaucoties uz žēlastību, kas viņam jau bija dota. Vai tā nevajadzētu būt mums visiem?

`Izlasi 2Pēt 2:5–9. Kāpēc tika izglābta tikai Noa ģimene? Kādu mācību mēs varam gūt no Noa stāsta attiecībā uz mūsu lomu, brīdinot pasauli par gaidāmo tiesu?`