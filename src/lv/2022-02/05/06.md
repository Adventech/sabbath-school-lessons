---
title:  Glābšana no trimdas
date:   28/04/2022
---

`Izlasi 1Moz 11:8, 9 un 1Moz 9:1; salīdzini ar 1Moz 1:28. Kāpēc Dieva izklīdināšana ir glābjoša?`

Dieva nolūks un svētība cilvēcei bija, lai viņi “vairojas un piepilda zemi” (1Moz 9:1; salidzini ar1Moz1:28). Pretēji Dieva plānam Bābeles cēlāji izvēlējās savienoties kopā kā vienai tautai. Viens iemesls, kāpēc viņi teica, ka vēlas celt pilsētu, bija tas, lai viņi netiktu "izkaisīti pa visu zemi" (1Moz 11:4). Viņi atteicās doties kaut kur citur, varbūt domādami, ka kopā viņi būs spēcīgāki nekā atsevišķi un izkaisīti. No vienas puses, viņiem bija taisnība.

Diemžēl viņi centās izmantot savu apvienoto spēku, lai darītu ļaunu, nevis labu. Viņi gribēja “sagādāt sev vārdu”, kas ir spēcīga viņu augstprātības un lepnuma izpausme. Patiešām, kad vien cilvēki, atklāti nepakļaujoties Dievam, grib“sagādāt sev vārdu”, mēs varam būt droši, ka tas nebeigsies labi.

Tadējādi viņu atklātās nepakļaušanās dēļ Dievs izkaisīja viņus pa "visu zemes virsu" (1 Moz 11:9), panākot tieši to, ko viņi negribēja piedzīvot.

Interesanti arī, ka vārds “Bābele”, kas nozīmē “Dieva durvis”, ir saistīts ar darbības vārdu “balal”, kas nozīmē “sajaukt” (1Moz 11:9). Tā kā viņi gribēja aizsniegt Dieva “durvis” un domāja par sevi kā par Dievu, viņi beigās nonāca sajukumā un kļuva vājāki nekā iepriekš.

“Bābeles iedzīvotāji bija nodomājuši dibināt no Dieva neatkarīgu pārvaldes iekārtu. Starp tiem bija daži, kas bijās Dievu, bet bezdievīgie ar savām prasībām tos apmānija un ievilka savos plānos. Šo uzticīgo dēļ Dievs ar sodu vēl vilcinājās un deva visiem laiku atklāt savu īsto raksturu. Apstākļiem noskaidrojoties, Dieva bērni centās ļaudis atturēt no viņu nodoma, bet tie bija pārāk vienoti Debesis izaicinošajā pasākumā. Ja viņiem būtu atļauts netraucēti rīkoties tālāk, tad tikumība pasaulē kļūtu samaitāta jau pašā sākumā. Viņu savienība bija dibināta uz sacelšanās pamatiem, un valsti tie gribēja iekārtot sevis pagodināšanai, kurā nebūtu vietas ne Dieva pārvaldībai, ne Viņa godam.” (Elena Vaita "Sentēvi un pravieši" 123. lpp.)

`Kāpēc mums jābūt ļoti uzmanīgiem, cenšoties “sagādāt sev vārdu”?`