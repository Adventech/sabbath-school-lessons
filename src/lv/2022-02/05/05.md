---
title:  Iesim, nolaidīsimies
date:   27/04/2022
---

`Izlasi 1 Moz 11:5–7 un Ps 139:7–12. Kāpēc Dievs nonāca uz zemi? Kāds notikums motivēja šo dievišķo reakciju?`

Ironiski, lai gan cilvēki kāpa augšup, Dievam bija jānonāk pie viņiem lejā. Dieva nolaišanās ir apstiprinājums Viņa pārākumam. Dievs vienmēr būs ārpus cilvēka sniedzamibas. Jebkuras cilvēka pūles pacelties līdz Viņam un satikt Viņu Debesīs ir bezjēdzīgas un smieklīgas. Nav šaubu, ka Jēzus nonāca lejā pie mums tieši tāpēc, lai mūs glābtu. Patiešām nebija cita veida, kā Viņš varētu mūs glābt.

Liela ironija Bābeles torņa ziņojumā ir redzama Dieva teiktajā –“lai apraudzītu pilsētu un torni" (1Moz 11:5). Dievam nevajadzēja nonākt lejā, lai to redzētu (Psalms 139:7–12; salīdzini ar Ps 2:4), bet viņš to tik un tā izdarīja. Tas uzsver Dieva iesaistīšanos cilvēces likteni.

`Izlasi Lk 1:26–33. Ko tas mums māca par Dieva nonākšanu lejā pie mums?`

Dieva nonākšana atgādina mums arī taisnošanas ticībā principu un Dieva žēlastības procesu. Lai arī kādu darbu mēs darītu Dievam, Viņam tik un tā būs jānonāk lejā, lai mūs satiktu. Mūs pie Viņa un pie glābšanas neaizvedīs tas, ko mēs darām Dievam. Drīzāk Dieva nākšana pie mums ir tā, kas mūs izglābs. Patiesībā divas reizes teksts Pirmajā Mozus grāmatā runā par Dieva "nonākšanu leja”, kas, šķiet, ietver to, cik daudz Viņš rūpējas par šeit notiekošo.

Saskaņā ar šo pantu Kungs gribēja pārtraukt viņu dziļi iesēdušos vienotību, kas – ņemot vērā viņu kritušo stāvokli – varēja vadīt pie arvien lielāka ļaunuma. Tieši tāpēc Viņš izvēlējās sajaukt viņu valodas, kas varēja pārtraukt viņu vienotās shēmas.

“Bābeles cēlāju plāni beidzās ar kaunu un sakāvi. Slavas un lepnuma vairošanai domātais piemineklis kļuva par piemiņas zīmi viņu neprātībai. Un tomēr cilvēki vēl arvien cenšas iet tos pašus ceļus – viņi paļaujas uz sevi un atmet Dieva likumus. Tie ir tieši tie principi, kurus sātans gribēja ieviest Debesīs; tie paši, kas valdīja pār Kainu, kad viņš pienesa savu upuri.” (Elena Vaita “Sentēvi un pravieši" 123. Ipp.)

`Kādu vēl cilvēka lepnuma paraugu mēs redzam Bābeles torņa ziņojumā, un kā tas beigās cietīs neveiksmi? Kādas personīgas mācības mēs varam paņemt no šī stāsta?`