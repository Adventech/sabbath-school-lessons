---
title:  Viena valoda
date:   26/04/2022
---

`Izlasi 1Moz 11:1–4. Kāpēc “visas pasaules” ļaudis bija tik dedzīgi kļūt vienoti?`

Frāze "visa pasaule” attiecas uz nelielu skaitu cilvēku, kas bija dzīvi pēc plūdiem. Šīs sanākšanas iemesls ir skaidri norādīts: viņi gribēja uzcelt torni, lai aizsniegtu debesis (1 Moz 11:4). Patiesībā istais iemesls bija ieņemt paša Dieva Radītāja vietu. Zīmīgi, ka cilvēku nodomu un rīcības apraksts atbalso Dieva nodomus un rīcību radīšanas ziņojumā - "viņi teica" (1Moz 11:3, 4; salīdzini ar 1 Moz 1:6, 9, 14 utt.), “taisisim” (1Moz 11:3, 4; salidzini ar1 Moz1:26). Viņu nodoms ir skaidri pateikts "sagādāsim sev vārdu" (1 Moz 11:4, NKJV), izteiciens, kas izmantots tikai attiecībā uz Dievu (Jes 63:12, 14).

Isāk sakot, Bābeles celtniekiem bija nepareizas ambīcijas aizstāt Dievu Raditāju. (Mēs zinām, kas uz to iedvesmoja, vai ne? Sk. Jes 14:14.) Atmiņām par plūdiem noteikti bija sava loma viņu projektā. Viņi cēla augstu torni, lai izdzīvotu citos plūdos, ja tādi nāks, neņemot vērā Dieva apsolījumu. Atmiņas par plūdiem, lai arī izkropļotā veidā, saglabājušās babiloniešu tradicijās saistībā ar Bābeles (Babilonijas) pilsētas būvniecību. Šīs pūles sasniegt debesis un uzurpēt Dieva gribu patiešām raksturo Bābeles garu.

Tieši tāpēc Bābeles tornis ir tik svarīgs motīvs arī Daniēla grāmatā. Atsauce uz Sineāru, kas iesāk stāstu par Bābeles torni (1 Moz 11:2), atkal parādās Daniēla grāmatas sākumā, lai norādītu uz vietu, kur Nebukadnēcars bija atvedis Jeruzalemes tempļa priekšmetus (Dan 1:2). Starp daudzām citām grāmatas epizodēm Nebukadnēcara epizode ar zelta tēlu, iespējams, notika tajā pašā "līdzenumā” un ir vislabākā ilustrācija šim prāta stāvoklim. Savās gala laika vīzijās Daniēls redz to pašu scenāriju, kur zemes tautas sapulcējas kopā, lai kļūtu vienoti pret Dievu (Dan 2:43, Dan 11:43–45; salīdzini ar Atkl 16:15, 16), lai gan neizdodas arī šis mēģinājums, tāpat kā Bābelē.

`Kāds slavens laicīgs franču rakstnieks pagājušajā gadsimtā teica, ka cilvēces lielais nolūks ir censties “būt Dievam”. Kas mūsos ir tāds, sākot ar levu Ēdenes dārzā (1Moz 3:5), kas tiek ierauts šajos bīstamajos melos?`