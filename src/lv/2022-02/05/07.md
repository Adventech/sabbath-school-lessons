---
title:  Tālākiem pētījumiem
date:   29/04/2022
---

Izlasi Elenas Vaitas grāmatā “Sentēvi un pravieši” nodaļu “Bābeles tornis” (117.–124. Ipp.).

“Šeit viņi apņēmās uzcelt pilsētu un tik augstu torni [.]. Šim nolūkam ļaudis vajadzēja atturēt no izklīšanas. Dievs cilvēkiem bija pavēlējis izplatīties pa visu zemi, lai to piepilditu un sev pakļautu, bet Bābeles cēlāji nolēma palikt kopā un nodibināt monarhiju, kas beidzot apņemtu visu pasauli. Tā viņu pilsēta kļūtu par universālas impērijas metropoli; tās godība izsauktu pasaules apbrīnu un cieņu un cēlājus padarītu slavenus. Lieliskais, debesis sniedzošais tornis kļūtu par tā cēlāju gudrības un spēka pieminekli un paustu viņu slavu visām nākamajām paaudzēm.

Sineāras līdzenuma iedzīvotāji neticēja Dieva derībai, ka Viņš vairs nepieļaus plūdus pār zemi. Daudzi no tiem pat noliedza Dieva esamību un plūdu izcelšanos pierakstīja dabiskiem cēloņiem. Daži gan ticēja kādai augstākai Būtnei un pieļāva domu, ka tā ir izpostījusi pirmsplūdu pasauli, bet viņu sirds, tāpat kā Kainam, sacēlās pret Dievu. Viens no torņa celšanas mērķiem bija rūpes par pašu personisko drošību varbūtēju plūdu gadījumā. Celdami torni augstāk par to līmeni, kuru aizsniedza plūdu ūdeņi, viņi cerēja izbēgt no visām iespējamajām briesmām. Tiecoties mākoņos, tie vēlējās noskaidrot arī plūdu cēloņus. Viss pasākums bija vērsts uz to, lai vairāk un vairāk izceltu projektētāju lepnību un vadītu nākamo paaudžu prātus prom no dzīvā Dieva pie kalpošanas elkiem." (Elena Vaita “Sentēvi un pravieši” 118., 119. Ipp.)

**Jautājumi pārrunām**:

`1. Kāds piemērs mums ir no vēstures vai pat tagadnes tam, kādas problēmas var sagādāt tie, kas cenšas "sagādāt sev vārdu"?`

`2. Kā mēs kā draudze varam izvairīties no briesmām neapzināti būvēt savu Bābeles torni? Kādos veidos mēs patiesībā to cenšamies darīt, kaut arī neapzināti?`