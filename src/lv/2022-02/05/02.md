---
title:  Hama lāsts
date:   24/04/2022
---

`Izlasi 1Moz 9:18–27. Kāda ir šī dīvainā stāsta vēsts?`

Noa rīcība savā vīnadārzā atbalso Ādamu Ēdenes dārzā. Abi stāsti satur kopīgus motivus: augļa ēšana un tā sekas kailumā; pēc tam apsegs, lāsts un svētība. Noa atjauno saikni ar savām Ādama saknēm un diemžēl turpina neizdevušos vēsturi.

Augļu raudzēšana nebija daļa no Dieva sākotnējās radīšanas. Noa zaudēja paškontroli un atsedza sevi. Fakts, ka Hams “redzēja” viņa kailumu, norāda uz levu, kas arī “redzēja” aizliegto koku (1Moz 3:6). Šī paralēle liek domāt, ka Hams ne tikai nejauši “redzēja" sava tēva kailumu. Viņš staigāja apkārt un runāja par to, pat nemēģinot parūpēties par sava tēva problēmu. Savukārt brāļu tūlītējā reakcija, lai piesegtu tēvu, kad Hams bija atstājis viņu kailu, netiešā veidā nosodīja Hama rīcību.

Šeit runa vairāk ir par cieņu pret vecākiem. Nespēja godāt vecākus, kas pārstāvjūsu pagātni, ietekmēs nākotni (2Moz 20:12; salidzini ar Ef 6:2). Tāpēc arī tika izteikts lāsts, kas ietekmēja Hama un viņa dēla Kānaāna nākotni.

Protams, tā ir rupja teoloģiska kļūda un ētisks noziegums, ja šis teksts tiek izmantots, lai attaisnotu rasistiskas teorijas. Pravietojums ir stingri ierobežots un attiecas tikai uz Kānaānu, Hama dēlu. Bībeles autora prātā ir dažas no samaitātajām kānaāniešu praksēm (1 Moz 19:5–7, 31–35).

Pie tam lāsts satur svētību apsolījumu vārdu spēlē “Kānaāns”, kas nāk no darbibas vārda “kana” un nozīmē “pakļaut". Pakļaujot Kānaānu, Dieva tauta, Šema pēcteči, ieies Apsolītajā zemē un sagatavos ceļu gaidāmajam Mesijam, kas paplašinās Jafeta robežas, “ka viņš mit Šema teltīs” (1 Moz 9:27). Šis ir pravietisks mājiens Dieva derības paplašināšanai attiecībā uz visām tautām, kas pieņems Israēla glābšanas vēsti pasaulei (Dan 9:27, Jes 66:18–20, Rm 11:25). Hama lāsts patiesībā būs svētība visām tautām, ieskaitot Hama un Kānaāna pēctečus, kas pieņems Kunga piedāvāto glābšanu.

`Plūdu varonis Noa piedzēries? Ko tam vajadzētu stāstīt mums par to, cik mēs visi esam kļūdaini un kāpēc mums ir vajadzīga Dieva žēlastība katrā mūsu dzīves mirklī?`