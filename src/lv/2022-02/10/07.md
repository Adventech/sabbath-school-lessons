---
title:  Tālākiem pētījumiem
date:   03/06/2022
---

Izlasi E. Vaitas grāmatā “Sentēvi un pravieši” nodaļu“Cīņas nakts” (195.–203. Ipp.).

“Jēkaba piedzīvojumi cīņas un bēdu naktī aino Dieva tautas bēdas un bailes, kādas tai būs jāpiedzīvo īsi pirms Kristus otrās atnākšanas. [..] Tāds piedzīvojums būs arī Dieva tautai tās pēdējā cīņā ar ļaunā varu. Dievs pārbaudīs savu ļaužu uzticību, neatlaidību un paļaušanos uz Viņa spēku tos atbrīvot. Sātans centīsies iebiedēt ar domām, ka viņu lieta ir bez cerības, ka grēki bijuši par lieliem, lai varētu saņemt piedošanu. Tiem būs dziļa savas nepilnības apziņa un, atskatoties uz dzīvi pagātnē, zudīs katra cerība. Bet, domājot par Dieva lielo žēlastību un savu patieso grēku nožēlu, viņi paļausies uz Kristū dotajiem apsolījumiem attiecībā uz bezpalīdzīgajiem grēciniekiem, kas vēlas atgriezties. Ja arī lūgšanas acumirklī netiks uzklausītas, viņu ticība negrīļosies. Tie pieķersies Dieva spēkam, kā Jēkabs pieķērās eņģelim, un to dvēseles sauciens būs: 'Es Tevi neatlaidīšu, iekams Tu mani nesvētīsi? [..] Tomēr stāsts par Jēkabu iedrošina, ka Dievs nepametis tos, kas pavedināti uz grēku, bet ar patiesu nožēlu atkal atgriežas. Ar nodošanos un stipru ticību Jēkabs sasniedza to, ko, cīnoties paša spēkiem, nespēja iegūt. Tā Dievs savam kalpam mācīja, ka kārotās svētības var piešķirt vienīgi Viņa spēks un Viņa žēlastība. Līdzīgi klāsies arī tiem, kas dzīvos pēdējās dienās. Kad viņus apņems briesmas un dvēseli māks izmisums, tiem vajadzēs paļauties tikai uz salīdzināšanas darba nopelnu. Mēs paši neko nespējam darīt sevis labā.” (Elena Vaita "Sentēvi un pravieši" 201.-203. Ipp.)

**Jautājumi pārrunām**:

`1. Kāpēc Jēkaba vājums ir Dieva žēlastības iespēja? Kā Jēkaba pieredze ir saistīta ar Pāvila teikto: “Kad esmu nespēcīgs, tad esmu spēcīgs" (2kor 12:10)?`

`2. Kā tu domā, kāpēc Bībele atklāj tik daudz netīru detaļu daudzu savu varoņu dzīvēs? Kāda no tā varētu būt jēga? Kādu vēsti mēs no tā varam paņemt?`

`3. Pakavējieties vairāk pie jautājuma par elkdievību. Kādi ir mūsu kultūras, mūsu civilizācijas elki? Kā mēs varam būt droši, ka nepielūdzam nevienu citu kā tikai Kungu?`