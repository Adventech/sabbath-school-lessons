---
title:  Vardarbība pret Dinu
date:   31/05/2022
---

Tagad, kad Jēkabs bija izlīdzis ar savu brāli, viņš gribēja apmesties Kānaāna zemē ar mieru. Vārds “šalem" ("droši", 1 Moz 33:18, no vārda “šalom” jeb “miers”) pirmo reizi raksturo viņa ceļojumu.

Pēc tam, kad viņš bija no vietējiem iedzīvotājiem nopircis zemi (1 Moz 33:19), viņš uzcēla altāri, parādot savu ticību un izpratni par to, cik viņš patiesībā bija atkarīgs no Kunga. Katram pienestajam upurim bija savs pielūgsmes akts.

Tomēr pirmo reizi dzīvē Jēkabs-Israēls piedzīvo sarežģījumus saistībā ar apmešanos šajā zemē. Līdzīgi īzākam ar Abimelehu pie Gerāras (1 Moz 26:1–33) Jēkabs cenšas atrast vietu pie kānaāniešiem.

`Izlasi 1Moz 34. nodaļu. Kas iztraucēja viņa plānus mierīgai dzīvei?`

Stāsts par šo nekrietno starpgadījumu izgaismo viņu raksturu un rīcības nenoteiktību. Jutekliskais Šehems, kas izvaro Dinu, ir raksturots arī kā sirsnīgs un mīlošs pret Dinu, kas grib izlabot pastrādāto. Viņš pat ir labprātīgs veikt derības apgraizīšanas rituālu.

Vienlaikus Simeons un Levijs, kas atklāj sevi kā Dieva un Viņa baušļu aizstāvjus un kas pretojas laulībām ar kānaāniešiem (3Moz 19:29), ķeras pie meliem un krāpšanas (1 Moz 34:13) un ir gatavi nogalināt un laupīt (1Moz 34:25–27). Viņu rīcība bija ne tikai peļama (kāpēc gan nesodīt tikai to cilvēku, kas to bija izdarījis?), bet viņi spēja radīt vēl daudzas problēmas.

Jēkabam savukārt interesē tikai miers. Kad viņam paziņo par meitas izvarošanu, viņš nesaka neko (1Moz 34:5). Tomēr pēc tam, kad viņš bija dzirdējis, ko izdarīja viņa dēli, viņš atklāti norāj viņus iespējamo seku dēļ: “Jūs grūžat mani postā, padarīdami mani ienīstu šīs zemes iedzīvotāju kanaāniešu un ferisiešu starpā. Cik liels ir mūsu skaits? Ja tie sapulcējas pret mani, tie mani var sasist. Un es un mans nams tiksim iznīcināti." (1 Moz 34:30)

`Atkal un atkal šajos ziņojumos mēs redzam maldus un krāpšanu, kā arī laipnību un žēlastību. Ko tas stāsta mums par cilvēku dabu?`