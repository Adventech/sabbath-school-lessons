---
title:  Valdošā elkdievība
date:   01/06/2022
---

`Izlasi 1Moz 34:30–35:15. Kādas mācības par patiesu pielūgsmi mēs varam gūt no tā, kas šeit notika?`

Uzreiz pēc Jēkaba sūdzībām, ka viņa miers ar kānaāniešiem ir sabojāts (1 Moz 34:30), un pēc tam, kad divi dēli tika sarāti (1 Moz 34:31), Dievs mudina Jēkabu atstāt Šehemu un atgriezties Bētelē, lai atjaunotu savu derību. Patiešām, Kungs viņam saka, ka tad, kad viņš tur nonāks, viņam ir jāuzceļ altāris.

Vienlaikus pirmais, par ko mēs lasām pēc Dieva pavēles, ir tas, ka Jēkabs liek saviem ļaudīm nolikt malā kānaāniešu elkus, kas tika paņemti, sirojot Šehemas pilsētā, un dievus, ko bija nozagusi Rahēle (1Moz 31:19–32). Tas viss arī ir svarīgs derībā ar Dievu. Šie elki tika turēti un, iespējams, pielūgti par spīti tam, ka Jēkabs bija nodevies Dievam. Nepietika ar to, ka Jēkabs atstāja Šehemu, lai izbēgtu no kānaāniešu ietekmes. Jēkabam bija jāatbrīvojas no elkiem nometnē un ļaužu sirdīs.

Nožēlas process sastāv no vairāk nekā tikai fiziskas pārvietošanās no vienas vietas uz otru, no vienas baznīcas uz citu. Vissvarīgākais ir tas, ka mēs Dieva žēlastībā cenšamies iztīrīt savas sirdis no elkiem, neatkarīgi no tā, kur mēs dzīvojam, jo elkus ir iespējams izveidot no jebkā.

Kad Jēkabs paklausa Dievam un rīkojas tālāk saskaņā ar Dieva baušļiem, Dievs visbeidzot iejaucas un “bailība" (1Moz 35:5) skar visus, kas ap viņiem, un viņi neuzdrošinās uzbrukt Jēkabam. Tad Jēkabs ir gatavs pielūgsmei kopā ar "visiem cilvēkiem, kas bija kopā ar viņu” (1 Moz 35:6, NKJV), liekot domāt, ka ģimenes vienotība ir atjaunota. Jēkabs dod šai vietai vārdu “El Bētele” kā atgādinājumu sapnim par kāpnēm, kas ir zīme Debesu un zemes atkalapvienošanai. Tas, kas kādu laiku bija salauzts, nu ir atjaunots.

Šajā reizē uzsvars ir uz Bēteles Dievu, nevis uz pašu vietu. Šī personīgā norāde atkal atbalsojas, kad Dievs atgādina Jēkabam viņa vārdu “Israēls” (1 Moz 35:10) ar divkāršu apsolījumu, ko ietver šī svētība. Jēkaba svētība pirmkārt nozīmē auglību, mesiāniskās sēklas nodošanu tālāk un daudzu tautu radīšanu (1 Moz 35:11). Otrkārt, tā norāda uz Apsolīto zemi (1 Moz 35:12).

`Kādos viltīgos veidos elkdievība var atrast ceļu uz mūsu sirdīm, un ko mēs varam darīt, lai tas nenotiktu?`