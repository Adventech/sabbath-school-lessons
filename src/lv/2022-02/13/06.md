---
title:  Cerība uz Apsolito zemi
date:   23/06/2022
---

`Izlasi 1Moz 49:29–50:21. Kādas lielas cerības tēmas ir atrodamas 1Moz grāmatas noslēgumā?`

Pirmās Mozus grāmatas noslēgumu veido trīs cerības pilni notikumi.

Pirmkārt, tā ir cerība, ka Israēls atgriezīsies Apsolītajā zemē. Mozus, šīs grāmatas autors, apraksta Jēkaba un Jāzepa nāvi un apbedīšanu kā notikumus, kas norāda uz Apsolito zemi. Uzreiz pēc viņa svētības un divpadsmit Israēla cilšu" pravietojuma (1Moz 49:28) Jēkabs domā par savu nāvi un liek dēliem apglabāt viņu Kānaānā, Makpelas alā, kur bija apglabāta Sāra (1 Moz 49:29–31). Stāstījums, kas apraksta bēru procesiju uz Kanaānu, kļūst par priekšvēstnesi iziešanai no Ēģiptes vairākus gadsimtus vēlāk.

Otrkārt, tā ir cerība, ka Dievs vērsīs ļaunu par labu. Pēc Jēkaba nāves un apbedīšanas Jāzepa brāļi ir satraukti par savu nākotni. Viņi baidās, ka Jāzeps tagad viņiem atriebsies. Viņi nāk pie Jāzepa un zemojas viņa priekšā gatavībā kļūt par viņa kalpiem (1 Moz 50:18) – šis scenārijs atgādina Jāzepa pravietiskos sapņus. Jāzeps nomierina viņus un saka, lai nebistas (1 Moz 50:19), frāze, kas attiecas uz nākotni (1Moz 15:1); jo, kas bija iecerēts "ļaunu darīt" pret viņu, “Dievs to ir par labu vērsis” (1 Moz 50:20) - pavērsis notikumus glābšanas virzienā (1Moz 50:19–21; salīdzini ar 1 Moz 45:5, 7–9). Tas ir, pat neskatoties uz tik daudzām cilvēciskām neveiksmēm, Dieva aizgādība valda pār visu.

Treškārt, tā ir cerība, ka Dievs glābs kritušo cilvēku. Stāsts par Jāzepa nāvi šajā pēdējā Pirmās Mozus grāmatas pantā ir plašāks nekā tikai par Jāzepa nāvi. Dīvaini, Jāzeps nepavēl, lai viņa kauli tiek apbedīti. Viņš norāda uz laiku, kad "Dievs patiešām raudzīsies uz jums, ka jūs aizvedat manus kaulus no šejienes” (1 Moz 50:25), ko viņi arī darīja daudzus gadus vēlāk, tiešā veidā paklausot šiem vārdiem (sk. 2 Moz 13:19). Visbeidzot, cerība uz Apsolīto zemi, Kānaānu, ir simbols, priekšvēstnesis augstākajai glābšanas cerībai, atjaunošanai, jaunajai Jeruzalemei Jaunās Debesīs un uz Jaunās Zemes – lielākā cerība mums visiem, cerība, kas ir kļuvusi droša, pateicoties Šilo nāvei.

`Izlasi Atkl 21:1–4. Kā šie panti aino vislielāko cerību, kāda mums ir? Bez šī apsolījuma kāda vēl mums ir cerība, ja ne tikai nāve kā visu mūsu problēmu gals?`