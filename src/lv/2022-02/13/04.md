---
title:  Jēkabs svētī Jāzepa dēlus
date:   21/06/2022
---

Tuvojoties savai nāves stundai, Jēkabs atceras savu agrāko atgriešanos Bētelē (1 Moz 35:1-15), kad viņš saņēma no Dieva atjaunotu apsolījumu par“mūžīgu īpašumu" (1 Moz 48:4), kas tiks dots Ābrahāmam (1 Moz 17:8). Cerība uz Apsolīto zemi viņam ir mierinoša doma, kas uztur cerību, jūtot nāves tuvumu. Tad Jēkabs vēršas pie Jāzepa diviem dēliem, kas bija dzimuši Ēģiptē, un svētī viņus, bet dara to, ņemot vērā nākotnes apsolījumu par viņa sēklu.

`Izlasi 1Moz 48. nodaļu. Kāpēc Jēkabs šeit svētī tikai Jāzepa dēlus, nevis citus mazdēlus?`

Jāzepa divi dēli – Manase un Efraims - ir vienīgie mazdēli, ko Jēkabs svētī. Tādējādi viņi tiek paaugstināti no mazbērnu statusa uz dēlu statusu (1 Moz 48:5). Lai gan Jēkaba svētība ietver otrā (Efraima) pārākumu pār pirmo (Manasi), Jēkaba svētība būtībā attiecas uz Jāzepu (1 Moz 48:15).

Tas, ko mēs šeit redzam, ir personīga liecība par Dieva uzticību viņiem pagātnē un Viņa apsolījumu nākotnē. Jēkabs atsaucas uz Ābrahāma un Izāka Dievu (1Moz 48:15), kas bija nodrošinājis viņiem ēdienu un aizsardzību. Tas ir tas pats Dievs, kas “atpestījis mani no visa ļauna” (1Moz 48:16). Jēkabam arī prātā ir “Bēteles Dievs” (1 Moz 31:13), ar ko viņš cīnījās (1 Moz 32:29) un kas izmainīja viņa vārdu no Jēkaba uz Israēlu (1 Moz 32:26–29).

Atsaucoties uz visu piedzīvoto, kur Dievs pārvēršļaunu par labu, Jēkabs izsaka cerību, ka Dievs ne tikai parūpēsies par viņa mazdēlu tagadējo dzīvi, kā Viņš ir darījis attiecībā uz viņu un Jāzepu, viņš arī domā par nākotni, kad viņa pēcnācēji atgriezīsies Kānaānā. Šī cerība ir skaidra no viņa atsauksmes uz Šehemu (1Moz 48:22), kas bija ne tikai zemes gabals, ko viņš bija ieguvis (1Moz 33:19), bet arī vieta, kur tiks apbedīti Jāzepa kauli (Joz 24:32) un kur zeme tiks piešķirta Israēla ciltīm (Joz 24:1). Visu raibo notikumu vidū Jēkabs bija paturējis prātā Dieva apsolījumus, ka, pateicoties šai ģimenei, “būs svētītas visas zemes ģimenes" (1 Moz 12:3, NKJV).

`Izlasi Apd 3:25, 26. Saskaņā ar Pēteri, kā vajadzēja piepildīties 1Moz 12:3? Kā mēs paši esam saņēmuši šo svētību?`