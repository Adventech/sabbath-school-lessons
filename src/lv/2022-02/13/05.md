---
title:  Jēkabs svētī savus dēlus
date:   22/06/2022
---

`Izlasi 1 Moz 49:1–28. Kāda ir garīgā nozīme Jēkaba svētībai pār saviem dēliem?`

Bez pravietojumiem par Israēla cilšu tuvāko vēsturi Jēkabs redz arī Mesiju un augstāko cerību uz glābšanu. Šī cerība ir norādīta jau Jēkaba pirmajos vārdos par “nākamajām dienām” (1 Moz 49:1) – tas ir izteiciens arīpašu nozīmi un attiecas uz mesiāniskā ķēniņa nākšanu (Jes 2:2, Dan 10:14).

Tālāk tekstā aprakstīta visu šo vīru nākotnes gaita. Tā nav likteņa nolemtība, it kā Dievs būtu nolēmis, ka katrs no viņiem piedzīvos tieši to, ko viņi piedzīvoja. Drīzāk stāsts ir par to, ko viņiem atnesis viņu un viņu bērnu raksturi. Tas, ka Dievs, piemēram, zina, ka kāds nogalinās nevainīgu cilvēku, protams, nenozīmē, ka Dievs to gribētu.

`Izlasi 1Moz 49:8–12. Kāds pravietojums šeit ir dots, un kāpēc tas ir svarīgs?`

Augstāk un pāri cilvēka gribai, Dievs zina nākotni, un Viņš ir sakārtojis tā, ka Mesija nāks caur Jūdu. Jūda (1 Moz 49:8–12), kas ir ainots ar lauvu (1 Moz 49:9), saistās ar karaliskumu un slavu. No Jūdas celsies ķēniņš Dāvids, bet arī Šilo - tas, kurš nesīs “šalom” jeb “mieru” (Jes 9:6, 7), un “Viņam tautas klausīs” (1Moz 49:10).

Jūdijau kopš seniem laikiem ir uzskatījuši šo par mesiānisko pravietojumu, kas norāda uz gaidāmo Mesiju, un arī kristieši to ir uzskatījuši par pantu, kas norāda uz Jēzu. "Viņam tautas klausis” (1Moz 49:10), iespējams, ir priekšvēstnesis Jaunās Derības apsolījumam, ka “Jēzus Vārdā locīsies visi ceļi debesīs un zemes virsū un pazemē” (Fil 2:10).

Kā rakstīja Elena Vaita: “Lauva, meža ķēniņš, ir piemērots ainojums šai ciltij, no kuras nāca Dāvids un Dāvida Dēls, patiesais ‘Lauva no Jūda cilts, kuram beidzot pakļausies visas varas, un visas tautas dos Viņam godu.” (“Sentēvi un pravieši” 236. Ipp.)

`Kāpēc mums vajadzētu izrādīt godu Jēzum tagad, pirms to dara visas tautas?`