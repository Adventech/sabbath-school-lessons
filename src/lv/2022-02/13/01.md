---
title:  Israēls Ēģiptē
date:   18/06/2022
---

### Nedēļas pētījumiem
1 Moz 46. nod., Rm 10:12, 13; 1 Moz 47. nod., 1 Moz 48. nod.; Apd 3:25, 26; 1 Moz 49. nod.; Fil 2:10; 1 Moz 49:29–50:21.

> <p>Atmiņas pants</p>
> “Tā Israēls apmetās Gošenes zemē, Ēģiptē, un tiem bija tur īpašumi, un viņi augļojās un ļoti vairojās.” (1 Moz 47:27)

Par pēdējiem Jēkaba un Jāzepa dzīves gadiem Pirmā Mozus grāmata runā kopā. Mēs redzam Jēkabu (Israēlu) dodamies prom no Kānaānas (1 Moz 46), lai apmestos Ēģiptē (1 Moz 47.nod.), un tur viņš mirst (1Moz 49:29–50:21). Tomēr pat šajā ēģiptiešu vidē fonā vēl joprojām ir skats uz Apsolīto zemi (1 Moz 50:22–26).

Tiklīdz Jēkabs ierodas Ēģiptē, viņš svētī faraonu (1Moz 47:7-10), tādējādi piepildot Ābrāmam doto apsolījumu būt par svētību tautām (daļēji, protams) (1 Moz 12:3). Vēlāk, pirms savas nāves, Jēkabs svētī Jāzepa dēlus (1Moz 48. nod.). Jēkabs svētī arī savus dēlus (1 Moz 49:1–28) un izsaka iespaidīgus pravietojumus par katru no tiem nākamo Israēla divpadsmit cilšu kontekstā (1Moz 49:1-27).

Tomēr fakts, ka Israēls “dzīvo” trimdā, ir Ēģiptē kā svešinieks, rada spriedzi cerībā uz Apsolīto zemi. Lai gan Pirmā Mozus grāmata noslēdzas ar Israēla bērniem Ēģiptē, Jāzepa pēdējie vārdi norādu uz citu vietu: "Es miršu, bet Dievs raudzīdamies raudzīsies uz jums un izvedīs jūs no šīs zemes uz to zemi, kuru Viņš ar zvērestu ir apsolījis Ābrahāmam, īzākam un Jēkabam." (1Moz 50:24)

_Iepazīsties ar šīs nedēļas tēmu, lai sagatavotos Bībeles izpētei 25. jūnijā._