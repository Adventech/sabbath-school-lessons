---
title:  Tālākiem pētījumiem
date:   24/06/2022
---

Elena Vaita “Sentēvi un pravieši” nodaļa “Jāzeps un viņa brāļi” (233.–240. Ipp.).

"Jāzepa dzīve sniedz zināmu priekšstatu par Jēzus dzīvi. Skaudība Jāzepa brāļus dzina pārdot viņu par vergu, jo tā tie cerēja panākt, lai viņš nekļūtu lielāks par tiem. Un kad viņš bija aizvests uz Ēģipti, tie sev glaimoja, ka vairs nav jāraizējas par viņa sapņiem, ka tagad ir novērstas visas to piepildīšanās iespējas. Bet Dievs viņu rīcību izmantoja tieši to notikumu labā, kurus tie bija centušies aizkavēt. Tāpat jūdu priesteri un vecaji bija greizsirdīgi uz Kristu un baidījās, ka Viņš ļaužu uzmanību pievērsīs sev un tiem vairs nebūs agrākās ievērības. Tie Jēzu nonāvēja, lai aizkavētu Viņu kļūt par ķēniņu, bet panāca tieši to, no kā bija baidījušies.

Ar verdzību Ēģiptē Jāzeps kļuva par savas ģimenes glābēju, tomēr šis apstāklis nemazināja viņa brāļu grēku. Tāpat arī Kristus krustā sišana darīja Viņu par cilvēces Pestītāju un visas pasaules valdnieku, bet viņa slepkavu noziegums bija tikpat briesmīgs kā tad, ja dievišķās Aizgādības roka nebūtu šos notikumus izvērtusi sev par godu un cilvēkiem par svētību.

Kā Jāzepu brāļi pārdeva pagāniem, tā Kristu viens māceklis pārdeva Viņa nāvīgākajiem ienaidniekiem. Jāzepu viņa tikumu dēļ nepatiesi apsūdzēja un iemeta cietumā; tāpat Kristus tika nicināts un atmests, jo viņa taisnā, pašaizliedzīgā dzīve pati par sevi jau norāja grēku, un, lai gan viņš neko ļaunu nebija darījis, tomēr uz viltus liecību pamata tika notiesāts. Jāzepa pacietība un lēnprātība, ciešot netaisnību un apspiešanu, viņa labprātīgā gatavība piedot un cēlā labvēlība pret nežēlīgajiem brāļiem ir zināms Kristus attēls, jo arī Viņš nekurnēdams pacieta bezdievīgo cilvēku ļaunumu un izsmieklu un piedeva ne tikai saviem slepkavām, bet arī visiem tiem, kas ir nākuši pie viņa, atzīstot grēkus un meklējot piedošanu.” (Elena Vaita “Sentēvi un pravieši" 239., 240. Ipp.)

**Jautājumi pārrunām**:

`1. Kad Jēkabs nomira, Jāzepa brāļi baidījās, ka tagad Jāzeps atriebsies. Ko tas māca mums par vainas apziņu, kas vēl viņiem bija? Ko Jāzepa reakcija māca mums par pie- došanu vainīgajiem?`

`2. Kādas vēl paralēles jūs varat atrast starp Jāzepa un Jēzus dzīvi?`

`3. Pakavējieties pie fakta, ka, lai gan Dievs zina nākotni, mēs vienalga esam brīvi savā izvēlē. Kā mēs varam šis divas domas savienot?`