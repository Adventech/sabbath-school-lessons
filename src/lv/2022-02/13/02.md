---
title:  Jēkabs dodas pie Jāzepa
date:   19/06/2022
---

`Izlasi 1Moz 46. nodaļu. Kas nozīmīgs ir tajā, ka Jēkabs dodas prom no Kānaānas?`

Kad Jēkabs atstāj Kānaānu, viņš ir cerības pilns. Pārliecība, ka viņš vairs nebūs izsalcis, un labā ziņa, ka Jāzeps ir dzīvs, droši vien deva viņam vajadzīgo impulsu, lai atstātu Apsolīto Zemi.

Jēkaba aiziešana atgādina Abrahāma pieredzi, lai gan Ābrahāms devās uz Apsolīto zemi. Jēkabs dzird to pašu apsolījumu, ko no Dieva dzirdēja Abrahāms, proti, ka Viņš darīs viņu par "lielu tautu" (1Moz 46:3; salidzini ar 1 Moz 12:2). Dieva aicinājums šeit atgādina arī Dieva derību ar Ābrahāmu. Abos gadījumos Dievs izmanto vienādus mierinošos vārdus ("nebīsties”, 1 Moz 46:3; salīdzini ar 1Moz 15:1), kas ietver godības pilnas nākotnes apsolījumu.

Visaptverošais Israēla bērnu vārdu saraksts, kas devās uz Ēģipti, ieskaitot viņa meitas (1 Moz 46:7), atgādina Dieva auglības apsolījumu Ābrahāmam, kad viņš vēl bija bez bērniem. Skaitlis "septiņdesmit" (ieskaitot Jēkabu, Jāzepu un abus viņu dēlus) izsaka pilnības ideju. Uz Ēģipti dodas “viss Israēls”. Zīmīgi arī, ka skaitlis 70 atbilst tautu skaitam (1Moz 10. nod.), liekot domāt, ka Jēkaba ceļojumā uz spēles ir likts arī visu tautu liktenis.

Šī patiesība kļūs vēl redzamāka tikai pēc daudziem gadiem, pēc krusta un pilnīgākas glābšanas plāna atklāsmes, kas, protams, bija domāts visai cilvēcei, ne tikai Ābrahāma bērniem.

Citiem vārdiem sakot, lai arī cik interesanti ir stāsti saistībā ar šo ģimeni, Abrahāma sēklu, un lai arī kādas garīgās mācības mēs varam no viņiem mācīties, šie ziņojumi ir Dieva Vārds, jo tie ir daļa no glābšanas vēstures; tie ir daļa no Dieva plāna, nesot glābšanu ikvienai dvēselei uz šīs kritušās planētas.

`“Šai ziņā nav starpības starp jūdu un grieķi: jo pār visiem ir tas pats Kungs, kas parāda Savu bagātību visiem, kas viņu piesauc. Jo ikviens, kas piesauc Tā Kunga Vārdu, tiks izglābts." (Rm 10:12, 13) Ko Pāvils šeit pasaka, kas parāda evanģēlija universālumu? Vēl svarīgāk- ko šie vārdi mums saka, ko mums kā draudzei vajadzētu darīt, lai palīdzētu izplatīt evaņģēliju?`