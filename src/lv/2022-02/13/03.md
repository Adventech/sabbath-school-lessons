---
title:  Jēkabs apmetas Ēģiptē
date:   20/06/2022
---

Lai gan Jēkabam tika pastāstīts, ka Jāzeps ir dzīvs Ēģiptē, Kungs vienalga deva viņam "parādību naktī” (1 Moz 46:2) un tajā pavēlēja viņam posties ceļā. Jēkabs atstāj Apsolīto zemi, lai dotos uz Ēģipti, kas vēlāk asociēsies ar vietu, kur Dieva ļaudis negrib doties (5Moz 17:16).

`Izlasi 1Moz 47. nodaļu. Kādas garīgas patiesības un principus mēs varam atrast šajā ziņojuma?`

“Jāzeps ņēma piecus no saviem brāļiem, lai tos iepazīstinātu ar faraonu un saņemtu no viņa norādījumus nākamajai dzīves vietai. Pateicībā savam pirmajam ministram valdnieks vēlējās viņus pagodināt, ieceļot valsts dienestā, bet, palikdams uzticīgs Jehovam, Jāzeps gribēja brāļus pasargāt no kārdināšanām, kādām tie būtu padoti pagānu galmā, un ieteica tiem atklāti pateikt savu nodarbošanos, kad ķēniņš par to jautātu. Jēkaba dēli paklausīja šim padomam un parūpējās arī pateikt, ka viņi šeit grib palikt tikai uz kādu laiku un ne pastāvīgi, tādā veidā paturēdami sev tiesības aiziet, kad viņi to vēlēsies. Un ķēniņš, kā jau bija apsolījis, tiem par mājvietu norādīja labāko vietu visā zemē –Gošenes apgabalu.” (Elena Vaita “Sentēvi un pravieši” 233. Ipp.)

Arī faraons neatbalstīja to, ka šie ceļotāji kļūst par ubagiem, kas dzīvotu no sava kunga žēlastības. Viņš jautāja par viņu “nodarbošanos” (1 Moz 47:3), lai viņi varētu labāk pielāgot savu jauno vidi. Faraons arī labprāt izmantoja viņu zināšanas un pat ieteica viņiem kalpot par “pārraugiem tiem lopiem, kas man pieder” (1 Moz 47:6).

Lai gan svešinieks Jēkabs ir zemāks, no svešas zemes, viņš stāv zemes valdnieka priekšā un, kā pants saka, “svētī faraonu" (1 Moz 47:7). Viņš, pazemīgais svešinieks, ir tas, kas svētī faraonu, varenās Ēģiptes valdnieku! Kāpēc tam tā vajadzēja notikt?

Darbības vārds “amad lifnei” (“stādīja priekša") (1 Moz 47:7), parasti tiek lietots kontek- stā ar priesteriem (2Moz 14:11). Pārdomājot to, ka senajā Ēģiptē faraonam bija augstākā priestera statuss, tas norāda, ka garīgā nozīmē Jēkabs stāv augstāk par augstāko Ēģiptes priesteri jeb pašu faraonu.

`Lai arī kur un kas mēs būtu, ko mums vajadzētu nozīmēt faktam, ka mēs esam "izredzēta cilts, ķēnišķīgi priesteri, svēta tauta, Dieva īpašums” (1 Pet 2:9)? Kādus pienākumus mums uzliek mūsu ticība?`