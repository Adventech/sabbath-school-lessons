---
title:  Grēkā krišana
date:   02/04/2022
---

### Nedēļas pētījumiem
1 Moz 3. nod., 2kor 11:3; Atkl 12:7–9; Jņ 8:44; Rm 16:20; Ebr 2:14; 1 Tim 2:14, 15.

> <p>Atmiņas pants</p>
> “Un Es celšu ienaidu starp tevi un sievu, starp tavu dzimumu un sievas dzimumu. Tas tev sadragās galvu, bet tu viņam iekodīsi papēdī” (1Moz 3:15)

Līdz ar visu, ko Dievs bija devis mūsu pirmajiem vecākiem Edenē, nāca arī brīdinājums: “No visiem dārza kokiem ēzdams ēd, bet no laba un ļauna atzīšanas koka tev nebūs ēst, jo tai dienā, kad tu ēdīsi no tā, tu mirdams mirsi.” (1Moz 2:16,17) Šis brīdinājums neēst no labā un ļaunā atzīšanas koka (1 Moz 2:16, 17) mums parāda - lai gan viņiem bija jāiepazīst labais, viņiem nebija jāiepazīst launais.

Mēs noteikti varam saprast, kāpēc, vai ne?

Un arī nāves draudi, kas bija pievienoti brīdinājumam par nepaklausību (1Moz 2:17), tiks piepildīti: viņi mirs (1 Moz3:19). Ne tikai bija aizliegts ēst no koka, viņi tika arī izdzīti no Edenes dārza (1Moz3:24), tāpēc viņiem nebija pieejas pie tā, kas viņiem kā grēciniekiem būtu varējis dot mūžīgo dzīvību (1 Moz 3:22).

Tomēr šīs traģēdijas vidū tiek dota cerība, kas atrodama Moz3:15, ko sauc par “protoevaņģēliju” jeb “pirmo evaņģēlija apsolījumu”. Jā, šis pants ir pirmais Bībelē atrodamais evaņģēlija apsolījums. Pirmie cilvēki saņem vēsti, ka, neskatoties uz grēkā krišanu, Dievs mums visiem ir nodrošinājis izeju no tā.

_Iepazīsties ar šīs nedēļas tēmu, lai sagatavotos Bībeles izpētei 9. aprīlī._