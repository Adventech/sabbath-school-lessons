---
title:  Cilvēces liktenis
date:   07/04/2022
---

`Izlasi 1Moz 3:15–24. Kas notika ar Ādamu un levu grēkā krišanas dēļ?`

Lai gan Dieva spriedums čūskai ir skaidri nosaukts par lāstu (1 Moz 3:14), Dieva spriedums sievietei un vīrietim tāds nav. Vienīgā reize, kad atkal ir izmantots vārds “lāsts”, attiecas tikai uz zemi (1 Moz 3:17). Tas ir, Dievam bija citi plāni attiecībā uz vīrieti un sievieti. Viņiem tika piedāvāta cerība, kas netika dota čūskai.

Tā kā sievietes grēks bija saistīts ar viņas biedrošanos ar čūsku, pants, kas apraksta Dieva spriedumu sievietei, bija saistīts ar čūskas spriedumu. 1 Moz 3:16 ne tikai seko uzreiz pēc1Moz 3:15, bet paralēles starp abiem pravietojumiem skaidri norāda, ka pravietojums attiecībā uz sievieti 1 Moz 3:16 jālasa saistībā ar mesiānisko pravietojumu 1 Moz 3:15. Dieva spriedums sievietei, ieskaitot bērna iznēsāšanu, tāpēc ir jāsaprot pozitīvā glābšanas perspektīvā (salīdzini arıTim 2:14, 15).

Tā kā vīrieša grēks ir saistīts ar klausīšanos sievietē, nevis Dievā, nolādēta ir zeme, no kuras vīrietis ir ņemts (1Moz 3:17). Līdz ar to vīrietim būs smagi jāstrādā (1Moz 3:17–19), un viņš tad “atgriezīsies” zemē, no kuras ir ņemts (1Moz 3:19). Tam nekad nevajadzēja notikt, un tā nekad nav bijusi daļa no sākotnējā Dieva plāna.

Svarīgi ir tas, ka, saņemot šo bezcerīgo nāves spriedumu, Ādams tad pievēršas sievai, kur viņš redz cerības gaismu, pateicoties bērna dzimšanai (1 Moz 3:20). Tas ir, pat nāves spriedumā viņš redz dzīvības cerību.

Dievs kā ikviens milošs vecāks būtu gribējis viņiem tikai labu, ne ļaunu. Bet tagad, kad viņi pazīst ļaunumu, Dievs gatavojās darīt visu, kas ir Viņa spēkos, lai viņus no tā izglābtu. Tadējādi, pat šo spriedumu vidū, visas cerības mūsu pirmajiem vecākiem nebija zaudētas, neskatoties uz viņu atklāto un klajo nepaklausību Dievam un to, ka, dzīvojot pilnīgā paradīzē, nebija absolūti nekāda iemesla apšaubīt Dievu, apšaubīt Dieva teikto vai apšaubīt Vina milestību.

`Lai gan mēs sliecamies domāt par “zināšanām” kā par labām, kāpēc tas tā vienmēr nav? Kas ir tās lietas, par kurām labāk būtu nezināt?`