---
title:  Aizliegtais auglis
date:   04/04/2022
---

`Izlasi 1Moz 2:16, 17 un 1Moz 3:1–6 (sk. arī Jņ 8:44). Salīdziniet Ādamam dotā Dieva baušļa vārdus ar čūskas vārdiem sievietei. Kāda atšķirība starp abām runām, un kāda ir šo atškirību nozīme?`

Ievērojiet paralēles starp Dieva sarunu ar Ādamu (1Moz 2:16, 17) un levas sarunu ar čūsku. Liekas, ka čūska tagad ir nostājusies Dieva vietā un zina pat labāk nekā Viņš. Sākumā tā tikai uzdod jautājumu, ietverot domu, ka, iespējams, sieviete ir tikai pārpratusi Dievu. Bet tad sātans atklāti apšauba Dieva nodomus un pat nostājas pret Viņu.

Sātana uzbrukums ir saistīts ar diviem jautājumiem-nāvi un labā un ļaunā atziņu. Lai gan Dievs skaidri un pārliecinoši apgalvoja, ka viņu nāve būs neizbēgama (1 Moz 2:17), sātans apgalvoja tieši pretējo - viņi nemirs, ar to domājot, ka cilvēki ir nemirstīgi (1 Moz 3:4). Lai gan Dievs aizliedza Adamam ēst aizliegtos augļus (1Moz 2:17), sātans iedrošināja tos baudīt, jo tā viņi kļūšot līdzīgi Dievam (1Moz 3:5).

Sātana divi argumenti – nemirstība un līdzība Dievam-pārliecināja levu augli nogaršot. Satraucoši ir tas, ka, tiklīdz sieviete nolēma nepaklausīt Dievam un ēst aizliegto augli, viņa uzvedās tā, it kā Dieva vairs nebūtu klāt un viņa pati būtu Viņa vietā. Bībeles pants netieši norāda uz šo personības maiņu. leva izmanto Dieva valodu: levas novērtējums aizliegtajam auglim (“redzēja... to labu esam” (1 Moz 3:6))-atgādina Dieva novērtējumu radībai:".. redzēja .. to labu esam.” (1 Moz 1:4 u.c.)

Šīs divas kārdināšanas – būt nemirstīgam un būt līdzīgam Dievam-ir nemirstības idejas sakne senajās ēģiptiešu un grieķu reliģijās. Ilgas pēc nemirstības, kas, kā viņi uzskatīja, bija dievišķa īpašība, lika šiem cilvēkiem meklēt arī dievišķu statusu, lai (kā viņi cerēja) iegūtu nemirstību. Nemanāmi šis domāšanas veids iefiltrējās arī ebreju-kristiešu kultūrā un ir radījis ticību dvēseles nemirstībai, kas daudzās baznīcās pastāv vēl šodien.

`Padomājiet par visiem uzskatiem mūsdienās, kas māca, ka mūsos ir kaut kas nemirstīgs. Kā mūsu izpratne par cilvēka dabu un mirušo stāvokli sniedz spēcīgu aizsardzību pret bīstamo krāpšanu?`