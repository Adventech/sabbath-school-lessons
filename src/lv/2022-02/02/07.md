---
title:  Tālākiem pētījumiem
date:   08/04/2022
---

Padomājiet saistību starp “dzīvības koku” un “labā un ļaunā atzīšanas koku”. Saistība jau atklājas faktā, ka tie abi novietoti “dārza vidū” (1 Moz 2:9). Bet starp abiem kokiem ir lielāka saistība nekā tikai ģeogrāfiskā saikne. Tā kā cilvēki bija ņēmuši augli no labā un ļaunā atzīšanas koka, tā kā viņi nepaklausīja Dievam, viņi zaudēja pieeju pie dzīvibas koka un vairs nevarēja dzīvot mūžīgi, vismaz šādā stāvoklī. Šīs saiknes pamatā ir dziļš princips. Morālām un garīgām izvēlēm ir ietekme uz bioloģisko dzīvi, kā Salamans pamācīja savu dēlu: “Mans dēls, neaizmirsti manu pamācību, un lai tava sirds patur sevī manus baušļus, jo tie piešķirs tev ilgu mūžu, labus gadus un mieru.” (Sak 3:1, 2) Ši saikne parādās vēlreiz gaidāmajā Debesu Jeruzalemē, kur “ielas vidū" (Atkl 22:2) ir tikai dzīvības koks.

"Kad Dievs radīja levu, Viņš bija paredzējis, ka viņa nebūs nedz zemāka, nedz pārāka par vīrieti, bet ka visās lietās viņa būs līdzvērtīga. Svētajam pārim nevajadzēja būtinteresēm, kas bija neatkarīgas vienam no otra. Un tomēr viņiem katram bija individuāla domāšana un rīcība. Bet pēc levas grēka, tā kā viņa bija pirmā, kas izdarīja pārkāpumu, Kungs teica, lai Adams valda pār viņu. Viņai bija jākļūst pakļautai savam vīram, un tā bija daļa no lāsta. Daudzos gadījumos lāsts ir padarījis daudzas sievietes ļoti noskumušas un viņu dzīve ir kļuvusi par nastu. Pārākumu, ko Dievs ir devis vīrietim, viņš ir izmantojis vardarbīgi, daudzējādos veidos īstenodams patvaļīgu varu. Bezgalīga gudrība ir izdomājusi glābšanas plānu, kas iedod cilvēcei otro pārbaudes laiku, dodot viņiem vēl vienu pārbaudījumu.” (Elena Vaita “Liecības draudzei" 3. sēj., 484. Ipp.)

**Jautājumi pārrunām**:

`1. Dievs satikās ar Ādamu Ēdenes dārzā un uzdeva viņam jautājumus, ne tikai lai noteiktu viņa vainu, bet arī lai vaditu viņu uz nožēlu. Šis motīvs parādās vēlreiz stāstā par Kainu (1 Moz 4:9,10), plūdiem (1 Moz 6:5-8), Bābeles torni (1 Moz 11:5) un Sodomu un Gomoru (1Moz 18:21). Kā šajos gadījumos atklājas izmeklēšanas tiesa?`

`2. Kāpēc leva domāja, ka ēšana no labā un ļaunā atzīšanas koka dos viņai gudrību? Kā mēs varam izvairīties no līdzīgām kļūdām, tas ir, no atklātas Dieva Vārda izmainīšanas cerībā uz kaut ko "labāku" par to, ko Dievs mums ir piedāvājis?`