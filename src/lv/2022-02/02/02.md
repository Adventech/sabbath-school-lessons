---
title:  Čūska
date:   03/04/2022
---

`Izlasi 1Moz 3:1, 2kor 11:3 un Atkl 12:7–9. Kas ir čūska, un kā tā piekrāpj levu?`

Pants sākas ar “čūsku”. Frāzes sintakse norāda, ka uzsvērts ir vārds čūska, jo tas ir pirmais vārds teikumā. “Čūskai” ir arī noteiktais artikuls, kas norāda, ka tas ir labi zināms tēls un ka lasītājiem jau vajadzētu zināt, kas tas ir. Tādējādi šīs būtnes realitāte tiek apstiprināta jau no pirmā nodaļas vārda.

Protams, Raksti nosauc čūsku par Dieva ienaidnieku (Jes 27:1) un konkrēti nosauc par "velnu un sātanu" (Atkl 12:9). Arī senajos Tuvajos Austrumos čūska bija ļaunuma iemiesojums.

“Lai nemanāmi paveiktu savu darbu, sātans izvēlējās izmantot kā savu instrumentu čūsku - maskā, kas bija labi pielāgota viņa krāpšanas mērķim. Čūska toreiz bija viens no gudrākajiem un skaistākajiem radījumiem virs zemes. Tai bija spārni, un lidojot tā izskatījās žilbinoši spoži, un tās krāsa un spožums atgādināja apburošu zeltu." (Elena Vaita "Sentēvi un pravieši" 53. lpp.)

Runājot par velnu, lai arī kādā formā viņš parādītos, Bībele nerunā tikai par metaforu. Rakstos sātans ir attēlots kā burtiska būtne un nevis tikai kā retorisks simbols vai abstrakts princips, lai attēlotu ļaunumu vai cilvēces tumšo pusi.

Čūska nestādās priekšā kā Dieva ienaidniece. Tieši pretēji, čūska atsaucas uz Dieva vārdiem, ko tā atkārto, un liekas, ka tā tur atrod atbalstu. Tas ir, uzreiz no paša sākuma mēs varam redzēt, ka sātanam patīk citēt Dievu un, kā mēs vēlāk redzēsim, pat citēt Dieva Vārdu (Mt 4:6).

Ievērojiet arī, ka čūska nesāk uzreiz ar sievieti strīdēties, bet uzdod jautājumus, kas it kā norāda uz čūskas ticību Kunga teiktajam. Visbeidzot čūska jautāja: “Vai Dievs patiešām...?" (1Moz 3:1) Tādējādi jau no paša sākuma mēs varam redzēt, cik šī būtne bija viltīga un maldinoša. Kā jūs redzēsiet, viņa panāca savu.

`Ja sātans spēja piekrāpt bezgrēcīgo levu Ēdenē, cik daudz ievainojamāki esam mēs? Kas ir mūsu vislabākā aizsardzība pret viņa krāpšanām?`