---
title:  Čūskas liktenis
date:   06/04/2022
---

`“Un Es celšu ienaidu starp tevi un sievu, starp tavu dzimumu un sievas dzimumu. Tas tev sadragās galvu, bet tu viņam iekodīsi papēdī.” (1Moz 3:15) Ko Kungs šeit saka čūskai, un kāda cerība ir ietverta šajos pantos?`

Dievs sāk Savu spriedumu ar čūsku, jo tā visu šo drāmu iesāka. Čūska arī ir vienīgā būtne, kas šajā stāstījumā tiek nolādēta.

Šeit mēs sasniedzam zināmu radīšanas “atpakaļgaitu”. Ja radīšana vadīja uz dzīvību, labā novērtēšanu un svētībām, spriedums vada uz nāvi, ļaunumu un lāstu, bet arī cerību un glābšanas apsolījumu. Drūmajā ainā, kurā sadragāta čūska ēd pīšļus (1Moz 3:14), atspīd cilvēces pestīšanas cerība, kas dota pravietojuma formā. Pirms Ādama un levas soda, kas seko vēlāk, Kungs dod viņiem glābšanas cerību (1 Moz3:15). Jā, viņi ir grēkojuši, jā, viņi cietīs grēka dēļ un, jā, viņi arī mirs savu grēku dēļ. Taču, par spīti visam, viņiem ir cerība uz glābšanu.

`Salīdzini 1Moz 3:15 ar Rm 16:20, Ebr 2:14 un Atkl 12:17. Kā šajos pantos ir atklāts glābšanas plāns, kā arī lielā cīņa?`

Ievērojiet paralēles starp 1 Moz 3:15 un Atkl 12:17: pūķis (čūska), sadusmojās (ienaids), sēkla (atvase); un sieva Edenes dārzā un Atkl 12:17. Kauja (lielā cīņa), kas bija pārcēlusies uz Ēdeni līdz ar grēkā krišanu, turpināsies līdz laika galam. Tomēr jau Ēdenē apsolita sātana sakāve-viņa galva tiks sadragāta. Šītēma skaidrāk atklāta Atklāsmes grāmatā, kas attēlo viņa bojāeju (Atkl 20:10). Tas ir, jau no paša sākuma cilvēcei bija dota cerība, ka būs izeja no šausmīgā stāvokļa, kas bija ienācis līdz ar ļaunā atziņu, cerība, kurā mēs visi varam dalīties tieši tagad.

`Kāpēc ir tik patīkami redzēt, ka Ēdenē, kur virs zemes sākās ļaunums un grēks, Kungs sāka atklāt glābšanas plānu?`