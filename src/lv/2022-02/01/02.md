---
title:  Radīšanas Dievs
date:   27/03/2022
---

`Izlasi Ps 100:1–3. Kāda ir cilvēka reakcija uz Dievu Radītāju un kāpēc?`

1. Mozus grāmatā pirmā radīšanas ziņojuma vēsts ir “Dievs”: “Iesākumā Dievs...” (1 Moz 1:1) Pirmajā pantā vārds “Dievs” atrodas panta vidū un ir pasvītrots ar spēcīgāko akcentu tradicionālajā liturģijā, lai uzsvērtu Dieva nozīmi. Radīšanas apraksts tātad sākas ar uzsvaru uz Dievu, radīšanas autoru.

Pirmā Mozus grāmata sākas ar diviem dažādiem Dieva attēlojumiem. Pirmais radīšanas ziņojums (1Moz1:1–2:4) atklāj Dievu kā bezgalīgi tālu no cilvēkiem, pārdabisku Dievu, “Elohim”, kura vārds izsaka visu par Dieva pārākumu. Vārds “Elohim” apzīmē pārākumu un spēku, un vārda “Elohim” daudzskaitļa formas izmantošana izsaka majestātiskuma un transcendences ideju.

Otrais radīšanas ziņojums (1 Moz 2:4–25) atklāj Viņu kā tuvu un personīgu JHVH, kura vārds (Jahve vai Jehova-red.), kā daudzi domā, norāda uz tuvumu un attiecībām. Radīšanas teksts kopumā līdz ar to ir netiešs aicinājums pielūgt Dievu - vispirms apzi- nāties Dieva bezgalīgo varenumu un spēku, vienlaikus atzīstot Savu atkarību no Viņa, jo Viņš mūs radīja, “ne mēs paši” (Ps 100:3). Tieši tāpēc daudzi no psalmiem bieži saista pielūgsmi ar radīšanu (Ps 95:1–6; Ps 139:13, 14 [salīdzini ar Atkl 14:7]).

Šis divējādais skatījums uz Dievu, kas ir gan majestātisks, gan spēcīgs, tāpat arī tuvs, mīlošs un attiecībās ar mums, satur svarīgu domu par to, kā mums vajadzētu tuvoties Dievam pielūgsmē. Godbijība un apbrīna iet kopā ar prieku un pārliecību par Dieva tuvumu, piedošanu un mīlestību (sk. Ps 2:11). Pat abu Dieva aprakstu secībai ir nozīme: Dieva tuvuma un Viņa klātbūtnes intimitātes pieredze nāk pēc Dieva tāluma pieredzes. Tikai tad, kad mēs būsim sapratuši, ka Dievs ir liels, mēs spēsim novērtēt Viņa žēlastību un bijībā baudīt Viņa brīnišķīgo un milošo klātbūtni savā dzīvē.

`Padomājiet par Dieva vareno spēku, kas uztur kosmosu, un tomēr var būt tik tuvu katram no mums. Kāpēc šī brīnišķīgā patiesība ir tik brīnišķīga?`