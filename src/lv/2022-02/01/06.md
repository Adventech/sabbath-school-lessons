---
title:  Cilvēces pienākums
date:   31/03/2022
---

Tiklīdz Dievs radīja pirmo cilvēku, Viņš tam sagādāja trīs dāvanas: Edenes dārzu (1 Moz 2:8), ēdienu (1 Moz 2:16) un sievieti (1Moz 2:22).

`Izlasi 1 Moz 2:15–17. Kāds ir vīrieša pienākums pret radito pasauli un Dievu? Kā šie divi pienākumi ir saistīti savā starpā?`

Pirmais vīrieša pienākums bija saistīts ar dabu - vidi, kurā Dievs viņu bija ielicis, lai to “koptu un sargātu” (1 Moz 2:15). Darbības vārds “avad" ("kopt") attiecas uz darbu. Nepietiek tikai ar dāvanas saņemšanu. Mums ir arī jāstrādā ar to un jāpadara tā augliga - tā ir mācība, ko Jēzus atkārtos Savā līdzībā par desmit talentiem (Mt 25:14–20). Darbības vārds “šamar" ("sargāt") iever atbildību saglabāt to, kas ir saņemts.

Otrais pienākums ir saistīts ar ēdienu. Mums ir jāatceras, ka Dievs to ir devis cilvēkiem (sk. 1 Moz 1:29). Dievs arī teica cilvēkam, lai “ēzdams ēd” (1 Moz 2:16). Cilvēki neradīja kokus, ne arī pārtiku tajos. Tā bija žēlastības dāvana.

Šeit atrodam arī bausli – viņiem bija jāsaņem un jābauda Dieva dāsnā dāvana “no visiem dārza kokiem", bet kā daļu no šis žēlastības Dievs tomēr pievieno ierobežojumu. Viņi nedrīkst ēst no viena konkrēta koka. Baudīšana bez ierobežojuma vedīs nāvē. Šis princips bija pareizs Ēdenes dārzā, un daudzējādā ziņā tas pats princips darbojas mūsdienās.

Trešais cilvēka pienākums ir saistīts ar sievieti, Dieva trešo dāvanu: “Tadēļ vīrs atstās tēvu un māti un pieķersies savai sievai, un tie kļūs par vienu miesu.” (1 Moz 2:24) Šis īpašais teikums spēcīgā veidā pauž cilvēka atbildību pret laulības derību un mērķi būt “vienai miesai”, tas ir, vienai personai (salīdzini ar Mt 19:7–9).

Iemesls, kāpēc tieši vīrietim (nevis sievietei) jāatstāj vecāki, varētu būt saistīts ar vispārējo vīriešu dzimtes lietojumu; tāpēc varbūt bauslis attiecas arī uz sievieti. Jebkurā gadījumā laulības savienība, lai gan tā ir dāvana no Dieva, ietver arī cilvēka atbildību, kad dāvana ir saņemta, – atbildību, kas uzticīgi jāpilda gan vīrietim, gan sievietei.

`Padomājiet par visu, ko Dievs jums ir devis. Kāda ir jūsu atbildība saistībā ar visu saņemto?`