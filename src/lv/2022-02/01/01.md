---
title:  Radīšana
date:   26/03/2022
---

### Nedēļas pētījumiem
Ps 100:1–3, 1 Moz 1.-2. nod., 2Moz 20:8–11, 2Moz 4:33, Mt 25:14-30, Mt 19:7–9.

> <p>Atmiņas pants</p>
> "Iesākumā Dievs radīja debesis un zemi.” (1 Moz 1:1)

Pirmā Mozus grāmata un līdz ar to visa Bībele sākas ar Dieva radīšanas aktu. Šis fakts ir ļoti svarīgs, jo tas nozīmē, ka mūsu radīšana iezīmē cilvēces un Bībeles vēstures sākumu. Šī patiesība ietver arī to, ka 1. Mozus grāmatas radīšanas stāstam ir tāda pati vēsturiskā ticamība kā citiem cilvēces un Bībeles vēstures notikumiem.

Divi radīšanas apraksti 1 Moz 1. un 2. nodaļā satur mācības par Dievu un cilvēci. Pēc šīs nedēļas pētījuma mēs labāk izpratīsim septītās dienas sabata dziļo nozīmi. Mēs pārdomāsim Dieva radīšanas darbus, radot cilvēkus pēc Viņa tēla un no pīšļiem. Mēs būsim pārsteigti par labā un launā atziņas koka nolūku un tā saistību ar dzīvības koku.

Vissvarīgākā Bībeles pirmsākumu stāstu mācība ir mācība par žēlastību. Dievs radīja Debesis un zemi, kad cilvēku vēl nebija. Tieši tāpat kā mūsu radīšana, arī glābšana ir dāvana no Dieva. Un kāds dziļums atklājas tajā, ka abas koncepcijas – radīšana un glābšana - ir ietvertas septītās dienas sabata bauslī!

_Iepazīsties ar šīs nedēļas tēmu, lai sagatavotos Bībeles izpētei 2. aprīlī._