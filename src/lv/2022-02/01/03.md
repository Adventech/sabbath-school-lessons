---
title:  Radišana
date:   28/03/2022
---

`Izlasi 1Moz 1:4, 10, 12, 18, 21, 25, 31 un 1Moz 2:1–3. Kāda nozīme ir atkārtojumam “redzēja to labu esam” pirmajā radīšanas ziņojumā? Kāda mācība ir ietverta radīšanas noslēgumā (1Moz 2:1–3)?`

Katrā radīšanas ziņojuma soli Dievs novērtē savu darbu kā “tov", "labs”. Šo īpašības vārdu parasti saprot ar nozīmi, ka Dieva radīšanas darbs bija veiksmīgs un ka Dieva novērojuma “tas bija labs” nozīme ir – “tas darbojās”. Gaisma spīdēja (1Moz 1:4), augi nesa augļus (1 Moz 1:12) un tā tālāk.

Bet šis vārds attiecas vairāk nekā tikai uz darbību. Ebreju vārds “tov” ir izmantots Bībelē, lai paustu arī estētisku kaut kā skaista novērtējumu (1Moz 24:16). Tas ir izmantots arī pretstatā ļaunumam (1 Moz 2:9), kas saistīts ar nāvi (1Moz 2:17).

Frāze “redzēja labu esam” nozīmē, ka radīšana darbojās, tā bija skaista un pilnīga un tajā nebija ļaunuma. Pasaule "vēl nebija” līdzīga mūsu pasaulei, tā nebija grēka un nāves skarta - šo domu apstiprina otrā radīšanas ziņojuma sākums (sk. 1 Moz 2:5). Šis radīšanas apraksts ir radikāli pretējs evolūcijas teorijām, kas dogmatiski pasludina, ka pasaule ir izveidojusies pati no sevis, pateicoties nejaušiem notikumiem, kas ir sākušies no zemākiem stāvokļiem un attīstījušies līdz augstākiem.

Pretēji tam Bībeles autors ziņo, ka Dievs pasauli radīja ar nodomu un vienā mirkli (1 Moz 1:1). Tur nebija nekā nejauša vai netīša. Pasaule neradās pati no sevis, bet tikai Dieva gribas un vārda rezultātā (1Moz 1:3). Darbības vārds "bara" ("radīt”), ko atrodam 1Moz1. nodaļā (“iesākumā Dievs radīja debesis un zemi"), sastopams tikai attiecībā uz Dievu kā darītāju un norāda uz pēkšņumu: Dievs runāja, un tā notika.

Radīšanas stāsts informē mūs, ka "viss” tika paveikts toreiz (1Moz 1:31) un, saskaņā ar pašu Radītāju, viss tika novērtēts kā "ļoti labs” (1 Moz 1:31). 1 Moz 1:1 apstiprina pašu notikumu – debesu un zemes radīšanu, un 1 Moz 2:1 paziņo, ka notikums ir pabeigts. Tas bija pabeigts kopumā septiņās dienās, ieskaitot sabatu.

`Kāpēc doma par miljardiem evolūcijas gadu pilnībā iznīcina 1Moz radīšanas stāstu? Kāpēc šie abi uzskati nekādā veidā nav savienojami?`