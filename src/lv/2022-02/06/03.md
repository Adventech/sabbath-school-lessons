---
title:  Ēģiptes kārdinājums
date:   02/05/2022
---

`Izlasi 1 Moz 12:10–20. Kāpēc Ābrāms atstāja Apsolīto zemi, lai dotos uz Ēģipti?`

Kā uzvedās faraons salīdzinājumā ar Ābrāmu? Ironiski, ka Ābrāms, kas bija tikko ieradies Apsolītajā zemē, nolemj doties prom uz Ēģipti, jo "tanī zemē bija bads” (1Moz 12:10). Pierādījumi tam, ka bada laikos cilvēki no Kānaānas devās uz Ēģipti, ir labi pamatoti senajos ēģiptiešu rakstos. Ēģiptiešu “Merikares mācībā”, kas sacerēta vidējā valsts perioda laikā (2060. – 1700. g. pr. m.ē.), cilvēki, kas nāca no Kanaānas, ir aprakstīti kā “nožēlojamie aziāti" ("aamu") un aprakstīti kā “nožēlojami.. bez ūdens.. nedzīvo vienā vietā, ēdiens dzen viņu kājas”. (Miriam Lichtheim “Ancient Egyptian Literature, Volume I: The Old and Middle Kingdoms” (Berkeley, CA: University of California Press, 1973), pp. 103, 104)

Ēģiptes kārdinājums senajiem israēliešiem bieži bija problēma (4Moz 14:3, Jer 2:18). Ēģipte tāpēc kļuva par simbolu cilvēces uzticībai cilvēkiem, nevis Dievam (2ķēn 18:21; Jes 36:6,9). Ēģiptē, kur ūdeni varēja redzēt katru dienu, ticība nebija nepieciešama, jo zemes apsolījums bija uzreiz redzams. Ēģipte salīdzinājumā ar bada zemi izklausījās kā laba vieta, kur būt, lai gan Dievs viņam bija teicis ko citu.

Abrāms, kas nu dodas prom no Kānaānas, ir pretstats Abrāmam, kas dodas prom no ūras. Pirms tam Ābrāms bija attēlots kā ticības vīrs, kas devās prom no ūras, atsaucoties Dieva aicinājumam; tagad Abrāms pats atstāj Apsolīto zemi, pēc savas gribas. Sākumā Ābrāms palāvās uz Dievu, tagad viņš uzvedas kā manipulatīvs un neētisks politiķis, kas rēķinās tikai ar sevi. “Uzturēdamies Ēģiptē, Abrams atklāja, ka viņš nav brīvs no cilvēciskām vājībām un nepilnībām. Slēpdams patiesību, ka Sāra ir viņa sieva, viņš parādīja neuzticību Dieva vadībai, kā arī augstās ticības un drosmes trūkumu, kas tik bieži un skaisti raksturoja viņa dzīvi.” (Elena Vaita “Sentēvi un pravieši” 130. Ipp.)

Šeit mēs redzam, ka pat lieli Dieva vīri var izdarīt kļūdas un tomēr nebūt Dieva atstumti. Kad Jaunā Derība runā par Ābrahāmu kā paraugu glābšanai žēlastībā, tas nozīmē tieši to,žēlastību. Jo, ja tas nebūtu žēlastībā, Abrahamam, līdzīgi mums visiem, nebūtu nekādas cerības.

`Ko šis stāsts māca mums par to, cik viegli ir pat uzticīgiem kristiešiem novirzīties no pareizā cela? Kāpēc nepaklausība nekad nav laba izvēle?`