---
title:  Tālākiem pētījumiem
date:   06/05/2022
---

Izlasi Elenas Vaitas grāmatā “Sentēvi un pravieši” nodaļu “Ābrahāms Kānaānā” (134.–136. Ipp.).

“Kristus draudzei ir jābūt par svētību, un tās locekļiem ir jābūt svētītiem, kā viņi svētī citus. Dieva mērķis, izvēloties tautu visas pasaules priekšā, nebija tikai tas, ka Viņš varētu adoptēt tos kā Savus dēlus un meitas, bet ka caur tiem Viņš varētu piešķirt pasaulei dievišķās apgaismības svētības. Kad Kungs izvēlējās Ābrahāmu, tas nebija tāpēc, lai būtu parīpašu draugu Dievam, bet lai būtu par dārgu un īpašu priekštiesību, ko Kungs ilgojās izliet pār tautām, nesēju. Viņam bija jābūt gaismai savas apkārtnes morālās tumsas vidū.

Kad Dievs svēti Savus bērnus ar gaismu un patiesību, tas nav tikai tāpēc, lai viņi varētu saņemt mūžīgās dzīvības dāvanu, bet lai tie, kas ir ap viņiem, arī varētu būt garīgi apgaismoti. [..] “Jūs esat zemes sāls.” Kad Dievs dara Savus bērnus par sāli, tad tas ir ne tikai tāpēc, lai viņi paši saglabātos, bet lai viņi būtu līdzeklis, ar ko saglabājas arī citi. [..]

Vai jūs spidat kā dzīvi akmeņi Dieva ēkā? [..] Mums nav patiesas reliģijas, ja vien tā neatstāj pārvaldošu ietekmi uz katru mūsu darījumu. Mums savā dzīves darbā jāieauž praktiska dievbijība. Pār mūsu sirdīm jāizlejas Kristus pārveidojošajai žēlastībai. Mums ir vajadzīgs daudz mazāk no sevis un daudz vairāk Jēzus.” (Elena Vaita “Reflecting Christ" 205. Ipp.)

**Jautājumi pārrunām**:

`1. Runājot par Ābrahāma svētību “Es tevi svētīšu.. un tu būsi par svētību" (1Moz 12:2) - ko nozīmē būt svētītam? Kā mēs kā tauta, kas kalpojam tam pašam Abrahāma Dievam, varam būt par svētību citiem?`

`2. Kas nepareizs bija Ābrahāma puspatiesībā par savu sievu kā māsu? Kas ir sliktāk, melot vai teikt daļēju patiesību, kas tehniski ir tā pati melošana?`

`3. Izlasi vēlreiz1 Moz 14:21-23 Ābrāma atbildi uz Sodomas ķēniņa piedāvājumu. Kāpēc viņš tā atbildēja, un kādu svarīgu mācību mēs varam paņemt no šī stāsta? Vai Ābrāms netiktu attaisnots, ja viņš būtu nolēmis pieņemt to, ko ķēniņš viņam piedāvāja?`