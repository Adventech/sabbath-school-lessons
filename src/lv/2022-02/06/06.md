---
title:  Desmitā tiesa Melhisedekam
date:   05/05/2022
---

`Izlasi 1Moz 14:18–24 un Ebr 7:1–10. Kas bija Melhisedeks? Kāpēc Ābrāms deva savu desmito tiesu šim priesterim, kas, šķiet, uzrodas no nekurienes?`

Noslēpumainā Melhisedeka pēkšņā parādīšanās nav nevietā. Pēc tam, kad Abrams bija pateicies kānaāniešu ķēniņiem, tagad viņš pateicas šim priesterim, un šī pateicība atklājas tajā, ka viņš maksā tam savu desmito tiesu.

Melhisedeks nāk no Sālemas pilsētas, kas nozīmē “miers” – atbilstoša vēsts pēc kara nemieriem. Vārda daļa “tsedek” ("taisnība”) vārdā Melhisedeks parādās pretstatā Sodomas ķēniņa Bera ("Jaunumā”) un Gomoras ķēniņa Birša ("samaitātībā”) vārdiem, kas, iespējams, bija uzvārdi tam, ko viņi pārstāvēja (1Moz 14:2).

Melhisedeks parādās pēc citu kānaāniešu ķēniņu vardarbības un ļaunuma novēršanas. Šie panti satur arī pirmo Bībeles atsauci uz vārdu “priesteris” (1 Moz 14:18). Melhisedeks kā “visuaugstākā Dieva kalps” (1Moz 14:18), ko Abrāms sauc par savu Dievu (1 Moz 14:22), skaidri norāda, ka Abrams uztvēra viņu kā priesteri Dievam, kam viņš kalpoja. Melhisedeku tomēr nevar identificēt ar Kristu. Viņš bija Dieva pārstāvis tā laika tautu vidū (sk. Elenas Vaitas komentārus “The SDA Bible Commentary” 1. sēj., 1092., 1093. Ipp.).

Melisedeks patiešām strādā kā priesteris. Viņš pasniedz “maizi un vīnu”, kas bieži attiecas uz svaigi spiestu vīnogu sulu (5Moz 7:13, 2L 31:5) un vēlreiz parādās desmitā došanas kontekstā (5Moz 14:23). Bez tam viņš svēti Abrāmu (1 Moz 14:19).

Toties Ābrāms “deva tam desmito tiesu no visa” (1 Moz 14:20) kā atbildi Dievam Radītājam, “kam pieder debesis un zeme” (1 Moz 14:19, NKJV). Šis tituls netieši norāda uz radīšanas stāsta iesākumu (1Moz 1:1), kur frāze "debesis un zeme” nozīmē kopumu jeb “visu”. Desmitā tiesa kā tāda ir jāsaprot kā pateicības izpausme Radītājam, kam vienīgajam pieder viss (Ebr 7:2–6; salīdzini ar 1 Moz 28:22).

Paradoksāli, ka dievlūdzējs saprot desmito tiesu nevis kā dāvanu Dievam, bet kā dāvanu no Dieva, jo Dievs dod mums visu.

`Kāpēc desmitās tiesas atgriešana ir spēcīgs mūsu ticības indikators, kā arī lielisks veids, kā veidot savu ticību?`