---
title:  Ābrāms un Lats
date:   03/05/2022
---

`Izlasi 1Moz 13:1–18. Ko šis stāsts māca mums par rakstura svarīgumu?`

Ābrāms atgriežas tur, kur viņš bija sākumā, it kā viņa ceļojums uz Ēģipti būtu bijis tikai neveiksmīgs apkārtceļš. Dieva vēsture ar Ābrāmu sākas no jauna, kur tā bija apstājusies kopš pirmā ceļojuma uz Apsolīto zemi. Ābrāma pirmā pietura ir Bētele (1 Moz 13:3), gluži kā viņa pirmajā ceļojumā (1Moz 12:3–6). Ābrams ir nožēlojis un atgriezies pie “sevis” – pie Abrāma, ticības vīra.

Abrāma atjaunotā savienošanās ar Dievu ir redzama jau viņa attiecībās ar cilvēkiem, kā viņš risina problēmu ar Latu, savu brāļa dēlu, saistībā ar zemes izmantošanu. Tomēr Abrams pats ir tas, kas ierosina mierīgu izlīgumu un ļauj Latam izvēlēties pirmajam (1 Moz 13:9, 10), kas ir dāsnuma un laipnības akts un norāda, kāds cilvēks bija Ābrāms.

Fakts, ka Lats izvēlējās sev vieglāko un labāko daļu, labi apūdeņoto līdzenumu (1 Moz 13:10, 11), bez jebkādām bažām par viņa nākamo kaimiņu ļaunumu (1 Moz 13:13), atklāj kaut ko par viņa mantkārību un raksturu. Frāze "sev" atgādina mums par pirmsplūdu cilvēkiem, kas arī izvēlējās "sev" (sk. 1 Moz 6:2).

Turpreti Abrama spertais solis bija ticības darbs. Abrams neizvēlējās zemi; tā viņam tika piešķirta Dieva žēlastībā. Atšķirībā no Lata Ābrāms paskatījās uz zemi, tikai Dieva mudināts (1 Moz 13:14). Tikai tad, kad Ābrāms nošķīrās no Lata, Dievs viņu uzrunā atkal (1 Moz 13:14). Šī ir pirmā pierakstītā reize, kad Dievs runā ar Ābrāmu kopš viņa aicināšanas uz ūru. “Pacel savas acis un raugies no tās vietas, kur tu atrodies, uz ziemeļiem un dienvidiem, uz austrumiem un rietumiem, jo visas tās zemes, ko Es tev rādu, Es uz mūžīgiem laikiem došu tev un taviem pēcnācējiem.” (1 Moz 13:14, 15) Tad Dievs aicināja Ābrāmu “pārstaigāt" šo zemi. “Celies, pārstaigā zemi tās garumā un platumā, jo tev Es gribu to dot." (1Moz 13:17)

Tomēr Kungs ļoti skaidri pasaka, ka Viņš ir tas, kas to dod Ābrāmam. Tā ir dāvana, žēlastības dāvana, kas Ābrāmam jāsaņem ticībā-ticībā, kas vada uz paklausību. Vienīgi Dieva darbs var īstenot visu, ko viņš šeit ir apsolījis Ābrāmam (sk. 1 Moz 13:14–17).

`Kā mēs varam mācīties būt laipni un dāsni pret citiem, pat ja viņi nav tādi pret mums?`