---
title:  Bābeles koalicija
date:   04/05/2022
---

`Izlasi 1 Moz 14:1–17. Kas nozīmīgs ir šajā karā, kas notiek uzreiz pēc Apsolītās zemes dāvanas saņemšanas? Ko šis stāsts māca mums par Ābrāmu?`

Šis ir pirmais karš, par ko stāstīts Rakstos (1Moz 14:2). Mezopotāmijas un Persijas četru armiju koalīcija pret piecu kānaāniešu armijas koalīciju, ieskaitot Sodomas un Gomoras ķēniņus (1 Moz 14:8), norāda uz plašu konfliktu (1 Moz 14:9). Šīs militārās operācijas iemesls ir saistīts ar faktu, ka kānaāniešu tautas sacēlās pret babiloniešu sizerēniem (1 Moz 14:4, 5). Lai gan šis stāsts ir saistīts ar specifisku vēsturisku konfliktu, šī "globālā” kara laiks - tieši pēc Dieva Apsolītās zemes dāvanas Abrāmam - piešķir šim notikumam ipašu garīgu nozīmi.

Tik daudzu Kānaānas tautu iesaistīšanās norāda, ka šajā konfliktā uz spēles bija jautājums par zemes suverenitāti. Ironiski, ka Ābrāma nometne, par ko patiesi varēja būt interese, jo viņš ir vienīgais īstais zemes īpašnieks, ir vienīgais spēks, kas paliek ārpus konflikta, vismaz sākumā.

Abrāma neitralitātes iemesls ir tas, ka Abrāmam Apsolītā zeme nebija jāiegūst ar ieroču spēku vai politisko stratēģiju gudrībām. Ābrāma valsts bija Dieva dāvana. Vienīgais iemesls, kāpēc Abrāms iejaucas, ir viņa brāļadēls Lats, kas tika apcietināts kaujas gaitā (1Moz 14:12, 13).

“Mierīgi dzīvodams Mamres ozolu birzīs, Abrāms par kaujas iznākumu un nelaimi, kas bija skārusi viņa brāļa dēlu, uzzināja no bēgļiem. Par Lata nepateicību viņš nebija saglabājis nekādas nelaipnas domas. Sentēvā tagad pamodās vissirsnīgākā līdzjūtība, un viņš nolēma Latu glābt. Vispirms meklēdams padomu no Dieva, Abrāms sāka gatavoties karam.” (Elena Vaita “Sentēvi un pravieši” 135. Ipp.)

Taču Ābrāms nestājas pretī visai koalīcijai. Ātrā nakts operācijā viņš uzbrūk tikai tai nometnei, kur atrodas Lats kā cietumnieks. Lats tiek glābts un līdz ar viņu arī Sodomas ķēniņš. Līdz ar to šis uzticīgais Dieva vīrs parādīja arī lielu drosmi un gara spēku. Nav šaubu, ka viņa ietekme šajā reģionā auga, un cilvēki redzēja, kāds viņš bija un uzzināja kaut ko vairāk par Dievu, kam viņš kalpoja.

`Kāda ir mūsu rīcības ietekme uz citiem? Kādu vēsti par savu ticību mēs sūtāmar saviem darbiem?`