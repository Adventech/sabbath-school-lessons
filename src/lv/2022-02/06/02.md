---
title:  Ābrahāma aiziešana
date:   01/05/2022
---

`Izlasi 1Moz 12:1–9. Kāpēc Dievs aicināja Ābrāmu doties prom no savas zemes un ģimenes? Kā Ābrāms atbildēja?`

Pēdējā reize, kad Dievs bija runājis ar cilvēku, vismaz kā tas uzrakstīts Bībelē, bija ar Noa- lai pārliecinātu viņu pēc plūdiem, ka Viņš slēgs derību ar “ikvienu dzīvu radijumu” (1Moz 9:15-17) un ka citu pasaulplašu plūdu nebūs. Dieva jaunais vārds, tagad teikts Abrāmam, no jauna savieno ar šo apsolījumu: visas zemes tautas būs svētītas, pateicoties Abrāmam.

Ši pravietojuma piepildīšanās sākas ar pagātnes atstāšanu. Abrāms atstāj visu, kas viņam bija pazīstams, savu ģimeni un zemi, pat daļu no sevis. Viņa aiziešanas nozīmigums atspoguļojas atslēgvārdā “ej”, kas šajā kontekstā parādās septiņas reizes. Ābrāmam vispirms ir jāatstāj sava zeme, “kaldeju Ura”, kas ir arī Bābele (1 Moz 11:31, Jes 13:19). Šim aicinājumam “iziet no Bābeles” Dieva praviešu vidū ir gara vēsture (Jes 48:20, Atkl 18:4).

Ābrāma aiziešana ir saistīta arī ar viņa ģimeni. Ābrāms droši vien atstāja savu mantojumu un lielu daļu no tā, ko viņš bija iemācījies un apguvis, pateicoties iedzimtībai, izglītībai un ietekmei.

Tomēr Dieva aicinājums iet ir saistīts pat ar vēl ko vairāk. Ebreju frāze “lekh lekha” ("izej”), burtiski tulkojot, nozīmētu “ej pats” vai “ej sevis dēļ". Abrāma iziešana no Bābeles ir kaut kas vairāk nekā tikai aiziešana no ierastās vides vai pat savas ģimenes. Abrāmam ir jāatstāj “sevi", jāatbrīvojas no kādas “sevis” daļas, kas tur viņa pagātni pie Bābeles.

Šīs atstāšanas mērķis ir “zeme”, ko Dievs viņam rādīs. Ta pati valoda tiks izmantota vēlreiz īzāka upura kontekstā (1 Moz 22:2), runājot par Morijas kalnu, kur tiks upurēts izāks un uzbūvēts Jeruzalemes templis (2L 3:1). Dieva apsolījums neattiecas tikai uz fizisku dzimteni, bet uz pasaules glābšanu. Šī ideja ir vēlreiz apstiprināta Dieva apsolījumā svētīt visas tautas (1 Moz 12:2, 3). Darbības vārds “barakh” (“svētīt") šajos pantos atrodams piecas reizes. Šis universālais svētību process darbojas ar Ābrāma “sēklas” starpniecību (1 Moz 22:18, 1Moz 26:4, 1 Moz 28:14). Pants šeit attiecas uz "sēklu”, kas visbeidzot tiks piepildita Jēzū Kristū (Apd 3:25).

`Ko Dievs aicina tev atstāt aiz sevis, tas ir, kāda daļa no tavas dzīves tev ir jāatstāj, lai ņemtu vērā Dieva aicinājumu?`