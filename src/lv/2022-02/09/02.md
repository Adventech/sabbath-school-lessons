---
title:  Jēkabs un Esays
date:   22/05/2022
---

`Izlasi 1 Moz 25:27–34. Salīdzini Jēkaba un Ēsava personības. Kādas īpašības Jēkabam piemīt, lai viņš būtu īzāka svētības cienīgs?`

Mēs redzam, ka jau no mātes miesām Jēkabs un Ēsavs ir atšķirīgi un cīnās viens ar otru. Ēsavs ir aprakstīts kā izveicīgs mednieks, turpretī Jēkabs ir klusas dabas cilvēks, kas sēž teltī un meditē. Ebreju vārds “tam”, kas tulkots kā “kluss”, ir tas pats vārds, kas attiecināts uz ījabu un Noa. Ījaba gadījumā tas tulkots kā "sirdsskaidrs” (Tj 8:20) un Noa gadījumā kā “bezvainīgs” (1 Moz 6:9).

Šī raksturu atšķirība atklājas vēlāk viņu dzīvē (1Moz 27:1–28:5). Kad Esavs atnāk mājās noguris un izsalcis, Jēkabs gatavo viņam lēcas. Ēsavam fiziskā ēdiena bauda (1Moz 25:31) ir svarīgāka nekā nākotnes svētība saistībā ar viņa pirmdzimtību (salīdzini ar Ebr 12:16,17).

“Abrahāmam dotie un viņa dēlam apstiprinātie apsolījumi bija īzāka un Rebekas dzīves mērķis. Šos apsolījumus zināja arī Ēsavs un Jēkabs. Pirmdzimtā tiesības viņi bija mācīti uzskatīt par ļoti svarīgu un labu lietu, jo tās mantojumā deva ne tikai laicīgas bagātības, bet arī garīgas priekšrocības. To saņēmējs savā ģimenē kļuva par priesteri, un no viņa pēcnācējiem bija jānāk pasaules Glābējam.” (Elena Vaita “Sentēvi un pravieši" 177. Ipp.)

Atšķirībā no Ēsava Jēkabam svarīga ir garīgā svētība nākotnē. Vēlāk, mātes mudināts (sk. 1 Moz 27. nod.), Jēkabs atklāti un ar nolūku piekrāpj savu tēvu, pat izmantojot “Kunga, sava Dieva vārdu (1 Moz 27:20). Viņš izdara šausmīgo krāpšanu, gribēdams panākt kaut ko labu.

Sekas bija traģiskas, pievienojot vēl vienu jaunu grūtībujau tā disfunkcionālā ģimenē.

`Jēkabs gribēja kaut ko labu, kaut ko vērtīgu, un tas bija apbrīnas vērts (īpaši salīdzinot ar viņa brāļa attieksmi), bet, lai to iegūtu, viņš izmantoja krāpšanu un melus. Kā mēs varam izvairīties no iekrišanas līdzīgā slazdā, darot sliktu, lai varētu notikt kas “labs”?`