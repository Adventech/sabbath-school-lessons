---
title:  Krāpnieks piekrāpts
date:   24/05/2022
---

`Izlasi 1Moz 29:1–30. Kā un kāpēc Dievs pieļauj Lābana krāpšanu? Kādu mācību Jēkabs apguva?`

Pirmais, ko Jēkabs redz, kad viņš ierodas galamērķī, ir akmens, kas, iespējams, ir netiešs mājiens atcerēties akmeni Bētelē, kas nozīmēja Dieva klātbūtni (1Moz 28:18, 19). Tieši šis akmens deva Jēkabam iespēju parunāties ar Rahēli. Kad Jēkabs dzirdēja no ganiem, ka Rahēle nāk ar savām avīm tās dzirdit, viņš aicina ganus novelt akmeni. Viņi atsakās, kas dod Jēkabam iespēju darīt to pašam, līdz ar to viņam bija iespēja iepazīties ar Rahēli (1 Moz 29:11).

Rahēle aizskrien pie savas ģimenes. Pirmais kontakts starp Jēkabu un Rahēli bija produktīvs – “Jēkabs iemīlēja Rahēli” (1 Moz 29:18) tik ļoti, ka septiņi gadi, ko viņš strādāja Lābana labā, lai iegūtu Rahēli, viņam likās kā "dažas dienas” (1 Moz 29:20).

Tomēr pēc šiem septiņiem gadiem Jēkabs tika piekrāpts. Kāzu naktī viņš savā gultā atrod Leu, vecāko māsu, nevis Rahēli. Izmantojot savā labā svētku kņadu un Jēkaba spēcīgās emocijas un ievainojamību, Lābanam šis triks izdevās. Interesanti, ka Jēkabs izmanto tā paša vārda “piekrāpt” sakni (1 Moz 29:25), ko bija izmantojis īzāks, lai raksturotu Jēkaba uzvedību pret tēvu un brāli (1 Moz 27:35).

Ievērojiet, ka tāda pati domāšana ir iekļauta arī "lex talionis" ("atriebības likums”) "aci pret aci, zobu pret zobu" (2Moz 21:24; salīdzini ariMoz 9:6), kas spiež vainīgo identificēt sevi ar savu upuri, lai viņš piedzīvo to, ko ir piedzīvojis upuris. Ko Jēkabs izdarīja kādam citam, tagad tiek izdarīts viņam.

Tagad Jēkabs saprot, ko nozīmē būt krāpšanas upurim. Ironiski, ka Dievs māca Jēkabam par viņa paša krāpšanu ar Lābana krāpšanas palīdzību. Lai gan Jēkabs kā “krāpnieks” (1 Moz 27:12) labi zina, ko nozīmē krāpšana, viņš ir pārsteigts par to, ka ir krāpšanas upuris. Tāpēc viņš uzdod jautājumu: “Kāpēc tu mani esi piekrāpis?" (1Moz 29:25), kas parāda, ka viņš zina - krāpt ir slikti.

`Lai gan Jēkabs bija krāpnieks, viņš pats arī tika piekrāpts. Kā mēs varam mācīties uzticēties Dievam, kad neredzam notiekam pēc “taisnības”, kad ļaundari viegli tiek cauri, vai arī kad mūsu acu priekšā cieš nevainīgi cilvēki?`