---
title:  Tālākiem pētījumiem
date:   27/05/2022
---

Dievs izvēlējās Jēkabu ne tāpēc, ka viņš to bija pelnījis, bet Savas žēlastības dēļ. Un tomēr Jēkabs smagi strādāja, cenšoties nopelnīt žēlastību, kas pats par sevi ir pretrunīgi. Ja viņš to nopelnītu, tad tā nebūtu žēlastība, tie būtu darbi (sk. Rm 4:1-5), kas ir pretrunā evaņģēlijam. Tikai vēlāk Jēkabs sāka saprast Dieva žēlastības nozīmi un ko nozīmē uzticēties Dievam, dzīvot ticībā un būt pilnīgi atkarīgam no Kunga. Jēkaba pieredze satur daudz svarīgu mācību godkārīgam cilvēkam: necenties sevi paaugstināt uz citu cilvēku rēķina.

"Jēkabs domāja iegūt pirmdzimtā tiesības ar krāpšanas palīdzību, bet viņš piedzīvoja vilšanos. Viņš domāja, ka bija visu zaudējis, saikni ar Dievu, mājas un visu, un, lūk, kur viņš bija-vīlies bēglis. Ko darīja Dievs? Dievs uzlūkoja viņu bezcerīgajā stāvoklī, Viņš redzēja viņa vilšanos un redzēja materiālu, kas pienesīs Dievam godu. Tiklīdz Viņš ieraudzīja viņa stāvokli, Viņš parādīja noslēpumainās kāpnes, kas aino Jēzu Kristu. Lūk, cilvēks, kas bija zaudējis visu saikni ar Dievu, un debesu Dievs skatījās uz viņu un piekrita tam, ka Kristus savieno bezdibeni, ko radījis grēks. Mēs būtu varējuši teikt: es ilgojos pēc debesīm, bet kā lai es tās sasniedzu? Es neredzu ceļu. Tieši tā domāja Jēkabs, un Dievs parādīja viņam viziju ar kāpnēm, kas savieno zemi ar debesīm, ar Jēzu Kristu. Cilvēks pa tām var uzkāpt, jo tās balstās uz zemes, bet gals sniedzas debesis." (Elenas Vaitas komentārs “The SDA Bible Commentary" 1. sēj., 1095. Ipp.)

**Jautājumi pārrunām**:

`1. Pārdomājiet šo cilvēku raksturus (īzāks, Rebeka, Jēkabs, Ēsavs, Lābans, Rahēle, Lea), ko mēs par tiem zinām no svētās vēstures ziņojumiem. Pārdomājiet visus melus un krāpšanu. Ko tas māca mums par cilvēka dabu un Dieva žēlastību?`

`2. Lasot stāstu par Jēkabu, kādus pierādījumus mēs varam atrast, ka ar laiku viņa raksturs nobrieda un piedzīvoja izaugsmi?`

`3. Kā mēs kā septītās dienas adventisti varam būt briesmās, ja mums pret pirmdzimtību ir tāda pati attieksme kā Ēsavam? Tas ir, kā mēs varam būt droši, ka nekad nepārstāsim milēt un novērtēt visu gaismu, ko Dievs mums ir devis?`