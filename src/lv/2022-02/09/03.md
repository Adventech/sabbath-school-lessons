---
title:  Jēkaba kāpnes
date:   23/05/2022
---

Tiklīdz Esavs uzzināja, ka Jēkabs ir saņēmis tēva svētību, viņš saprata, ka brālis viņu ir piekrāpis un pievilis (1Moz 27:36), un viņš gribēja viņu nogalināt (1Moz 27:42). Rebeka bija nobažījusies un gribēja novērst šo noziegumu, jo tas būs liktenīgs abiem dēliem (1 Moz 27:45). Un tā, arīzāka atbalstu (1 Moz 28:5), viņa mudina Jēkabu bēgt pie viņas ģimenes (1Moz 27:43). Ceļā Jēkabs sapni satiek Dievu - vietā, ko viņš pēc tam nosauc par Bēteli, “Dieva namu”, un šeit dod zvērestu.

`Izlasi 1Moz 28:10–22. Salīdzini ar 1Moz 11:1–9. Ar ko Bētele atšķiras no Bābeles? Kādu mācību par mūsu attiecībām ar Dievu mēs varam gūt no Jēkaba pieredzes Bētelē salīdzinājumā ar to, kas notika Bābelē?`

Šajā sapnī Jēkabs redz īpašas kāpnes, kas ir savienotas ar Dievu. Tas pats ebreju darbības vārds "natsav" ir izmantots, lai apzīmētu kāpnes, kas tiek "uzslietas” (1 Moz 28:12), un Kungu, kas “stāv" (1Moz 28:13), it kā Kungs un kāpnes būtu viens un tas pats.

Kāpnes ir saistītas ar mēģinājumu Bābelē aizsniegt debesis. Līdzīgi Bābeles tornim kāpnes sniedzas līdz “debesu durvīm”. Bet, ja Bābeles tornis aino cilvēka pūles uzkāpt augšā un aizsniegt Dievu, tad Bēteles kāpnes uzsver, ka pieeja pie Dieva iespējama tikai tad, ja Dievs nāk pie mums, nevis ar cilvēku pūlēm.

Runājot par "akmeni”, uz kura Jēkabs bija uzlicis galvu, kad viņam bija šis sapnis, tas kļūst par “beth-El”, “Dieva nama” simbolu (1Moz 28:17; salīdzini ar 1 Moz 28:22), kas norāda uz templi, svētnīcu, Dieva glābjošās aktivitātes centru.

Tomēr Jēkabs savu pielūgsmi un apbrīnu par notikušo neierobežo ar garīgām pārdomām. Tas ir, viņš gribēja atbildēt konkrētos, taustāmos veidos. Tāpēc Jēkabs nolemj "dot desmito" Dievam, nevis lai iegūtu Dieva svētības, bet lai pateicībā atsauktos uz Dieva dāvanu, kas viņam jau ir dota. Šeit mēs atkal redzam, ka ideja par desmito tiesu ir radusies ilgi pirms Israēla tautas rašanās.

`Izlasi vēlreiz 1Moz 28:11. “Desmitais” tiek ņemts no “visa, ko Dievs man dos” (1Moz 28:22). Kādu svarīgu domu mēs varam paņemt no tā, ko Jēkabs šeit saka par desmito un kas tas ir?`