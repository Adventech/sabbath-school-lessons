---
title:  Ābrahāma derības zime
date:   10/05/2022
---

`Izlasi 1 Moz 17:1–19 un Rm 4:11. Kāda ir apgraizīšanas rituāla garīgā un pravietiskā nozīme?`

Ābrāma ticības trūkums, kā mēs redzējām iepriekšējā stāstā (1Moz 16), pārrāva Ābrāma garīgo ceļojumu ar Dievu. Šajā laikā Dievs klusēja. Pirmo reizi tagad Dievs atkal runā ar Ābrāmu. Dievs atjauno saikni ar Ābrāmu un aizved viņu atpakaļ uz to mirkli, kad Viņš ar to slēdza derību (1Moz 15:8).

Toties tagad Dievs dod viņam šo derības zīmi. Pētnieki jau sen diskutē par apgraizīšanas nozīmi, bet, tā kā apgraizīšanas rituāls ietver asins izliešanu (sk. 2 Moz 4:25), to var saprast upurēšanas kontekstā, norādot, ka taisnība viņam tika piešķirta (salīdzini ar Rm 4:11).

Svarīgi arī, lai šīderība, ko apzīmogo apgraizīšana, tiktu aprakstīta tādos vārdos, kas norāda uz pirmo mesiānisko pravietojumu (salidzini Moz 17:7 ar 1 Moz 3:15). Paralēle starp abiem pantiem norāda, ka Dieva apsolījums Abrāmam saistīts ne tikai ar tautas fizisku dzimšanu. Tas satur garīgu apsolījumu par visu zemes iedzīvotāju glābšanu. Un “mūžīgās derības” apsolījums (1Moz 17:7) attiecas uz Mesijas sēklas darbu, Kristus upuri, kas dod mūžīgo dzīvību visiem, kas to pieprasa ticībā un visā, kas saistīts ar ticību (salīdzini ar Rm 6:23 un Tit 1:2). Interesanti, ka šis mūžīgās nākotnes apsolījums ir ietverts Abrāma un Sāras vārdu maiņā. Vārdi Abrāms un Sāra attiecās tikai uz viņu līdzšinējo statusu: Abrāms nozīmē “paaugstināts tēvs", Sāra-mana princese" (Abrāma princese). Vārdu maiņa uz “Abrahāms” un “Sāraja” norāda uz nākotni: Abrahāms nozīmē “daudzu tautu tēvs” un Sāraja –“princese” (visu ļaužu). Paralēli tam, bet ar zināmu ironiju, vārds Izāks ("viņš smiesies”) ir atgādinājums par Ābrahāma smiekliem (1Moz 17:17 – pirmie smiekli, par ko rakstīts Bībelē); tie ir skepses vai varbūt apbrīnas smiekli. Jebkurā gadījumā, lai gan viņš ticēja tam, ko Kungs viņam bija skaidri apsolījis, Ābrahāms vēl joprojām centās dzīvot ticības un uzticības dzīvi.

`Kā mēs varam mācīties turpināt ticēt pat tad, kad reizēm mēs cīnāmies ar savu ticību, tieši tāpat kā Ābrahāms? Kāpēc ir svarīgi, ka mēs nepadodamies, neskatoties uz šaubu brīžiem?`