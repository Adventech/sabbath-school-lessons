---
title:  Abrahāma ticība
date:   08/05/2022
---

`Izlasi 1 Moz 15:1–21 un Rm 4:3, 4, 9, 22. Kā Ābrāms atklāj, ko nozīmē dzīvot ticībā? Kāda nozīme ir upurim, ko Dievs prasīja Abrāmam pienest?`

Dieva pirmā reakcija uz Abrāma bažām par mantinieku (1Moz 15:1-3) ir tāda, ka viņam būs dēls no paša “miesām” (1 Moz 15:4). Tādu pašu valodu izmanto pravietis Nātans, runājot par gaidāmā mesiāniskā ķēniņa sēklu (2Sam 7:12). Abrāms tika nomierināts un "uzticējās Kungam” (1Moz 15:6), jo saprata, ka Dieva apsolījuma piepildīšanās ir atkarīga nevis no viņa taisnības, bet no Dieva (1Moz 15:6; salīdzini ar Rm 4:5, 6).

Šis uzskats ir neparasts, jo īpaši šajā kultūrā. Piemēram, seno ēģiptiešu reliģijā spriedums tika vērtēts, salidzinot cilvēka taisnības darbus pret dievietes Maat taisnīgumu, kas simbolizē dievišķo taisnīgumu. Īsāk sakot, “pestīšanu” vajadzēja nopelnīt.

Tad Dievs izveidoja upurēšanas ceremoniju, kas Ābrāmam jāveic. Pamatā upuris norāda uz Kristus nāvi par mūsu grēkiem. Cilvēki tiek glābti žēlastībā, kas ir Dieva taisnības dāvana, ko simbolizē šie upuri. Bet šī konkrētā ceremonija nodod Abrāmam īpašu vēsti. Vanagu uzbrukums upurējamajiem dzīvniekiem (1 Moz 15:9–11) nozīmē, ka Ābrāma pēcnācēji piedzīvos verdzību “četrsimt gadus” (1 Moz 15:13) jeb četras paaudzes (1 Moz 15:16). Tad ceturtajā paaudzē Abrāma pēcnācēji “atgriezīsies” (1 Moz 15:16).

Pēdējā upurēšanas ceremonijas aina ir dramatiska-"degoša lāpa parādījās starp tiem gabaliem” (1Moz 15:17). Šis neparastais brīnums apliecina Dieva apņemšanos izpildīt Savu derības apsolījumu dot Abrāma pēcnācējiem zemi (1Moz 15:18).

Šīs Apsolītās zemes robežas “no Ēģiptes upes līdz lielajai upei – Eifratas upei” (1 Moz 15:18) atgādina mums par Edenes dārza robežām (salīdzini ar 1 Moz 2:13, 14). Tāpēc šajā pravietojumā ir ietverts vairāk nekā tikai iziešana un sava zeme Israēlam. Šī pravietojuma tālākajos apvāršņos, domājot par Ābrahāma pēctečiem, kas ieņems Kānaāna zemi, pavīd doma par Dieva ļaužu glābšanu gala laikā, viņiem atgriežoties Edenes dārzā.

`Kā mēs varam mācīties saglabāt skatu uz Kristu un Viņa taisnību kā savu vienīgo glābšanas cerību? Kas notiek, ja mēs sākam skaitīt savus labos darbus?`