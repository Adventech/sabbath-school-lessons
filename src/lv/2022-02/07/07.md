---
title:  Tālākiem pētījumiem
date:   13/05/2022
---

Izlasi Elenas Vaitas grāmatā “Sentēvi un pravieši“ nodaļu “Likums un derības” (370.-373. Ipp.).

Ābrahāma pacietībai un neatlaidigajiem aizlūgumiem par Sodomas iedzīvotājiem (1 Moz 18:22–33) vajadzētu iedrošināt mūs lūgt par ļaunajiem, pat ja viņi, šķiet, atrodas bezcerīgā grēka stāvoklī. Turklāt Dieva atsaucīgā reakcija uz Ābrahāma neatlaidību un Viņa gatavība piedot tikai “desmit” taisnu vīru dēļ, ir revolucionāra, kā norāda Gerhards Hāzels (Gerhard Hasel): “Ārkārtīgi revolucionārā veidā senā kolektīvā domāšana, kas sodija nevainīgos vainīgās sabiedrības locekļus, tika pārveidota par kaut ko jaunu: taisno klātbūtne varēja glābt visus. [...] Taisnā atlikuma dēļ Jahve savā taisnībā bija gatavs piedot ļaunajai pilsētai. Šis nodoms ir plaši izvērsts pravietiskajos vārdos par Jahves Kalpu, kas strādā pie daudzu' glābšanas.” (Gerhard F. Hasel, “The Remnant: The History and Theology of the Remnant Idea From Genesis to Isaiah", 3rd edition (Berrien Springs, MI: Andrews University Press, 1980), 150., 151. lpp.)

“Mums visapkārt dvēseles iet pretī iznīcībai, tikpat bezcerīgai un drausmīgai kā tā, kas skāra Sodomu. Katru dienu vienam vai otram zemes iedzīvotājam izbeidzas pārbaudes laiks. Katru stundu daži pārkāpj žēlastības sniedzamības robežu. Bet vai ir dzirdamas brīdinošas un lūdzošas balsis, kas tiem liktu bēgt no briesmīgā soda? Kur ir rokas, kas tos tiecas izraut no nāves? Kurir tie, kas pazemīgi un tomēr neatlaidīgi par viņiem lūdz Dievu? Ābrahāma gars bija Kristus gars. Dieva Dēls pats ir lielais Starpnieks, kas aizrunā grēcinieku labā. Viņš, kurš samaksājis par katras dvēseles atpirkšanu, zina tās vērtību." (Elena Vaita "Sentēvi un pravieši" 140. Ipp.)

**Jautājumi pārrunām**:

`1. Tikai varavīksne un apgraizīšana tiek saukta par “derības zīmi”. Kas kopīgs un kas atšķirīgs ir šīm divām derībām?`

`2. Lai gan Dieva aicināts un lai gan bieži izmantots Jaunajā Derībā kā paraugs tam, ko nozīmē dzīvot ticībā, Ābrahāms reizēm vilcinājās. Kādas mācības vajadzētu mums gūt no šī parauga un kādas nevajadzētu?`

`3. Daži cilvēki apstrīd domu, ka Dievs sodis pazudušos, sakot, ka šāda rīcība būtu pretēja Dieva mīlestībai. Kā mēs, kas ticam, ka, jā, Dievs sodīs pazudušos, varam atbildēt uz argumentu, ka Viņš to nedaris?`