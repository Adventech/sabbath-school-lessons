---
title:  Apsolījuma dēls
date:   11/05/2022
---

Pēdējā apgraizīšanas aina ietver ikvienu: tika apgraizīts ne tikai Ismaēls, bet arī visi Ābrahāma nama vīrieši (1 Mo 17:23–27). Vārds “kol" ("viss”, “katrs”) ir atkārtots četras reizes (1 Moz 17:23, 27). Šajā iekļaujošajā kontekstā Dievs atnāk pie Ābrahāma, lai apstiprinātu dēla Īzāka apsolījumu.

`Izlasi 1Moz 18:1–15 un Rm 9:9. Kādas viesmīlības mācības mēs mācāmies no Ābrahāma viesu uzņemšanas? Kā jūs paskaidrotu Dieva reakciju uz Ābrahāma viesmīlību?`

Nav zināms, vai Ābrahāms zināja, kas ir šie svešinieki (Ebr 13:2), kaut arī viņš izturējās pret viņiem tā, it kā pats Dievs būtu viņu vidū. Viņš "dienas tveicē sēdēja savas telts durvīs” (1 Moz 18:1), un, tā kā tuksnesī apmeklētāji ir retums, iespējams, ka viņš ilgojās viņus satikt. Abrahāms skrēja vīriem pretī (1Moz 18:2), lai gan viņam bija 99 gadi. Viņš nosauca vienu no šīm personām “Adonai”, “mans Kungs” (1 Moz 18:3). Šis tituls bieži tiek attiecināts uz Dievu (1 Moz 20:4, 2Moz 15:17). Viņš steidzās sagatavot maltīti (1 Mo 18:6, 7). Viņš stāvēja tiem blakus, būdams uzmanīgs pret viņu vajadzībām un gatavs pakalpot (1 Moz 18:8).

Abrahāma izturēšanās pret Debesu svešiniekiem ir kļuvusi par iedvesmojošu viesmīlības paraugu (Ebr 13:2). Patiesībā Ābrahāma cieņas pilnā attieksme pauž viesmilības filosofiju. Parādīt cieņu un rūpes svešiniekiem nav tikai jauks pieklājības žests. Bībele uzsver, ka tas ir reliģisks pienākums, kā to ir norādījis pats Dievs (salīdzini ar Mt 25:35-40). Paradoksāli, ka Dievs vairāk identificēts kā izsalcis svešinieks nekā dāsnais viesu uzņēmējs.

No otras puses, dievišķā iejaukšanās cilvēku dzīvē norāda uz Viņa mīlestību un žēlastību pret cilvēci. Šāda Dieva atklāšanās atgādina Kristu, kas atstāja Debesu mājas un kļuva par cilvēku kalpu, lai aizsniegtu cilvēci (Fil 2:7, 8). Dieva parādīšanās šeit ir pierādījums Viņa apsolījuma noteiktībai (1 Moz 18:10). Viņš redz Sāru, kas paslēpjas “aiz viņa” (1 Moz 18:10) un zina viņas visintīmākās domas (1Moz 18:12). Viņš zina, ka viņa smējās, un vārds “smieties” ir Viņa pēdējais vārds. Viņas skepse kļūst par vietu, kur Viņš piepildīs Savu vārdu.

`Pakavējies vairāk pie domas, ka “Dievs vairāk identificēts kā izsalcis svešinieks nekā dāsnais viesu uzņēmējs”. Kāpēc mums ir svarīgi atcerēties šo domu?`