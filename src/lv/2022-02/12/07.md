---
title:  Tālākiem pētījumiem
date:   17/06/2022
---

Izlasi Elenas Vaitas grāmatā “Sentēvi un pravieši” nodaļas “Jāzeps Ēģiptē" (213.-223. Ipp.) un “Jāzeps un viņa brāļi” (224.–232. Ipp.).

“Trīs dienas ieslodzījumā Jāzepa dēliem bija rūgtas ciešanas. Viņi pārdomāja savu nepareizo rīcību pagātnē, īpaši nežēlību pret Jāzepu. Viņi saprata -ja tiks notiesāti kā spiegi, un viņiem nebija pierādījumu, lai sevi attaisnotu, viņi visi mirs vai arī kļūs par vergiem. Viņi šaubījās, vai jebkādas pūles no viņu puses varētu panākt, lai tēvs piekristu, ka Benjamins dodas prom no viņa pēc tam, kad, kā viņš domāja, Jāzeps bija cietis tik nežēlīgu nāvi. Viņi pārdeva Jāzepu kā vergu, un viņi baidījās, ka Dievs ir paredzējis viņus sodīt, padarot par vergiem. Jāzeps nolemj, ka viņa tēvs un brāļu ģimenes varbūt cieš bez pārtikas, un viņš ir pārliecināts, ka brāļi ir nožēlojuši savu nežēlīgo izturēšanos pret viņu un ka pret Benjamīnu viņi nekādā gadījumā neizturēsies tā, kā bija izturējušies pret viņu.” (Elena Vaita "Spiritual Gifts" 3. sēj., 155., 156. lpp.)

“Jāzeps bija apmierināts. Viņš bija pārbaudījis savus brāļus un redzējis viņos patiesus grēku nožēlas augļus.” (Elena Vaita “Spiritual Gifts” 3. sēj., 165. Ipp.)

**Jautājumi pārrunām**:

`1. Grupā pārrunājiet jautājumu ceturtdienas tēmas beigās. Kā jūs domājat, vai Jāzeps būtu bijis tik žēlsirdīgs pret saviem brāļiem, ja viss viņam nebūtu izgājis tik labi? Protams, mēs nevaram to skaidri zināt, bet kādas norādes visā stāstā par Jāzepu liecina, kāds bija Jāzepa raksturs, kas varētu palīdzēt izskaidrot viņa žēlsirdību?`

`2. Kā mēs varam Jāzepā redzēt sava veida Kristus un Viņa ciešanu priekšgājēju?`

`3. Jāzeps bija pārbaudījis brāļus. Kādos līdzīgos veidos Dievs pārbauda mūs?`

`4. Pat pēc visiem aizgājušajiem gadiem brāļi saprata savu vainu, ko viņi bija nodarijuši Jāzepam. Ko tas māca mums par to, cik vainas izjūta var būt spēcīga? Lai gan mēs varam saņemt piedošanu un pieņemt Dieva piedošanu, kā mēs mācāmies piedot paši sev, lai arī cik necienīgi mēs esam saņemt šo piedošanu?`