---
title:  Sudraba kauss
date:   15/06/2022
---

`Izlasi 1 Moz 44. nodaļu. Kāpēc Jāzeps ielika sudraba kausu Benjamina, nevis kāda cita brāla maisā?`

Šis stāsts ir paralēls iepriekšējam. Jāzeps tāpat kā iepriekš dod konkrētas instrukcijas un atkal piepilda vīru maisus ar pārtiku. Tomēr šajā reizē Jāzeps pievieno divainu pavēli ielikt Benjamīna maisā dārgu kausu.

Līdz ar to notikumi uzņem citu gaitu. Ja iepriekšējā ceļojumā brāļiem bija jāatgriežas Kānaānā, lai ņemtu Benjamīnu sev līdzi, tad tagad viņiem bija jāatgriežas Ēģiptē un jāsatiekas ar Jāzepu. Ja iepriekšējā situācijā visi brāļi atrada savos maisos vienu un to pašu, tagad tiek izcelts Benjamins kā tas, kam ir Jāzepa kauss. Negaidīti Benjamins, kuram kā Jāzepa goda viesim bija piekļuve Jāzepa kausam, kļūst par aizdomās turamo un tiek apsūdzēts šī dārgā priekšmeta zagšanā. Viņš nonāks cietumā.

Tas, ka Jāzeps izmantoja pareģojumu kausu, nenozīmē, ka viņš ticēja tā spēkam. Jāzeps “nemaz nepretendēja uz dievišķu spēku, bet tikai vēlējās, lai tie ticētu, ka var lasīt viņu dzīves noslēpumus". (Elena Vaita "Sentēvi un pravieši" 229. Ipp.)

Maģiskais kauss Jāzepam bija iegansts, lai izceltu pārdabisku varu un tādā veidā pamodinātu brāļu sirdīs vainas izjūtu pret Dievu. Tādā veidā Jūda saprot Jāzepa netiešo vēstījumu, jo viņš runā par netaisnību, ko Dievs viņos ir atradis (1 Moz 44:16). Arī dārgā kausa zagšana attaisnotu smago sodu un līdz ar to pārbaudītu pārējo brāļu domāšanu.

Nozīmīga ir brāļu emociju un viņu reakcijas intensitāte. Viņi visi ir vienoti vienās sāpēs, baidoties par Benjaminu, kas tiks zaudēts tāpat kā Jāzeps un arī kļūs par vergu Ēģiptē, lai gan viņš arī bija nevainīgs. Tāpēc Jūda ierosina, lai viņu ņem par vergu Benjamina "vietā” (1 Moz 44:33), tieši tāpat kā auns tika upurēts nevainīgā īzāka “vietā” (salīdzini ar 1 Moz 22:13). Jūda pienes sevi kā upuri, kā aizvietotāju ar mērķi nepieļaut “ļaunumu", kas iznicinātu viņa tēvu (1 Moz 44:34).

`Kāds mīlestības princips, kas redzams Jūdas reakcijā, atklājas aizvietošanas procesā? Kā šāda veida mīlestība izskaidro Bībeles glābšanas teoloģiju? (Sk. Rm 5:8.)`