---
title:  Jāzeps – Ēģiptes pārvaldnieks
date:   11/06/2022
---

### Nedēļas pētījumiem
1 Moz 41:37–46; 1ķēn 3:12; 1 Moz 42. nod.; Rm 5:7–11; 1 Moz 43.nod., 1 Moz 44.nod., 1 Moz 45. nod.

> <p>Atmiņas pants</p>
> “Un faraons sacīja Jāzepam: Redzi, es tevi ieceļu pār visu Ēģiptes zemi.” (1 Moz 41:41)

Tagad Jāzeps ir Ēģiptes vadītājs, un viņa brāļi loka ceļus viņa priekšā, nezinot, kas viņš ir (1Moz 42. nod.). Jāzepa brāļi ir pazemīgi, kad Jāzeps piespiež viņus atgriezties kopā ar Benjamīnu (1 Moz 43. nod.) un – kad Benjamina drošība ir apdraudēta, par ko viņi ir satraukti, (1 Moz 44. nod.) – viņi lūdzas pēc žēlastības šī visvarenā vīra priekšā, ko viņi uzskata gandrīz par faraonu. Beigās, kad Jāzeps atklāj savu identitāti, viņi saprot, ka, neskatoties uz to, ko viņi ir izdarījuši, Dievs to visu ir pavērsis par labu.

Interesanti, ka turpmākie notikumi vairāk ir par brāļu nožēlu, nevis Jāzepa veiksmi. Viņu ceļojumi turp un šurp no Jāzepa pie tēva, kā arī piedzīvotie šķēršļi liek viņiem atcerēties savus ļaunos darbus pret Jāzepu un tēvu, un viņi saprot savu netaisnību Dieva priekšā. Tomēr aizkustinošais emocionālais noslēgums, kas ikvienu noved līdz asarām un priekam, nes piedošanas vēsti brāļiem, kaut arī viņu rīcība bija neattaisnojami ļauna.

_Iepazīsties ar šīs nedēļas tēmu, lai sagatavotos Bībeles izpētei 18. jūnijā._