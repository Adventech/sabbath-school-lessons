---
title:  Jāzeps un Benjamins
date:   14/06/2022
---

Jēkabam nebija viegli palaist Benjamīnu, savu vienīgo dēlu no Rahēles, kas viņam atgādināja par mīļoto. Viņš baidījās, ka varētu viņu pazaudēt, kā jau bija pazaudējis Jāzepu (1 Moz 43:6–8). Tikai tad, kad nebija vairs ko ēst (1Moz 43:2) un kad Jūda apsolīja garantēt Benjamīna atgriešanos (1Moz 43:9), Jēkabs beidzot piekrita otram ceļojumam uz Ēģipti un ļāva Benjamīnam doties brāļiem līdzi.

`Izlasi 1Moz 43. nodaļu. Kā Benjamīna klātbūtne ietekmē notikumu gaitu?`

Benjamina klātbūtne notikumos dominēja. Kad visi brāļi stāvēja Jāzepa priekšā, Benjamins ir vienīgā persona, ko Jāzeps redz (1Moz 43:29). Benjamins ir nosaukts vārdā, turpretī neviens cits brālis nav identificēts, bet tie nosaukti vienkārši par "vīriem” (1 Moz 43:16).

Jāzeps Benajmīnu sauc“mans dēls”, ar to parādotīpašu pieķeršanos viņam (1Moz 43:29; salīdzini ar1 Moz 22:8). Jāzepa svētība ir “žēlastība” (1Moz 43:29), atgādinot viņa lūgšanos pēc žēlastības, kas netika uzklausīta (1Moz 42:21). Jāzeps veltī Benjamīnam žēlastību, ko viņš nebija saņēmis no citiem saviem brāļiem.

Jāzepa brāļiem baidoties, ka viņi tiks iemesti cietumā naudas dēļ, kas tika atgriezta, Jāzeps sagatavo viņiem mielastu, jo ir ieradies Benjamīns. Liekas, ka Benjamīnam ir glābjoša ietekme uz visu situāciju. Kad visi brāļi ir apsēdušies pēc vecumiem un attiecīgajiem noteikumiem, jaunākajam brālim Benjaminam tiek pakalpots piecas reizes vairāk nekā citiem brāļiem (1 Moz 43:33, 34). Un tomēr šī labvēlības parādīšana viņus nesatrauc, kā tas bija tad, kad Jāzeps baudīja tēva labvēlību pirms daudziem gadiem, kas viņus pamudināja uz šausmīgu rīcību gan pret pusbrāli, gan arī pret pašu tēvu (1 Moz 37:3, 4).

“Ar tādas labvēlības parādīšanu Benjaminam viņš gribēja pārliecināties, vai arī pret jaunāko brāli tie izrādis tādu pašu naidu un skaudību, kā tas kādreiz bija noticis ar viņu. Vēl arvien domādami, ka Jāzeps nesaprot viņu valodu, brāļi savā starpā sarunājās pavisam brīvi, un tā viņam bija izdevība uzzināt viņu patiesos uzskatus. Tomēr viņš vēlējās tos vēl tālāk pārbaudīt un pirms viņu aizceļošanas jaunākā brāļa maisā lika paslēpt savu sudraba kausu." (Elena Vaita "Sentēvi un pravieši" 228., 229. lpp.)