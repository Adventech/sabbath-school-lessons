---
title:  “Es esmu Jāzeps, jūsu brālis”
date:   16/06/2022
---

`Izlasi 1Moz 45. nodaļu. Kādas mīlestības, ticības un cerības mācības var atrast šajā stāstā?`

Tajā brīdī, kad Jūda runāja par “ļaunumu", kas nāks pār“avi", "manu tēvu" (1Moz 44:34), Jāzeps "sāka raudāt” un tad "devās pazīstams brāļiem” (1 Moz 45:1). Šis izteiciens, kas bieži izmantots, runājot par Dieva pašatklāsmi (2 Moz 6:3, Ec 20:9), norāda, ka arī Dievs Sevi šeit ir atklājis. Tas ir, Kungs ir parādījis, ka Viņa aizgādība valda, pat neskatoties uz cilvēciskām vājībām.

Jāzepa brāļi nevar noticēt tam, ko viņi dzird un redz. Tādējādi Jāzeps ir spiests atkārtot: “Es esmu Jāzeps, jūsu brālis,” (1 Moz 45:4) un tikai otrajā reizē, kad viņi dzird konkrētākus vārdus – “kuru jūs pārdevāt uz Ēģipti” (1 Moz 45:4) –, viņi sāk ticēt.

Tad Jāzeps paziņo: “Dievs mani sūtīja.” (1 Moz 45:5) Šai atsaucei uz Dievu ir divkāršs mērķis. Tas ne tikai pārliecināja brāļus, ka Jāzepam nav sliktu jūtu pret viņiem, bet tā bija arī dziļa ticības atzīšana un cerības izpausme, jo tas, ko viņi darīja, bija nepieciešams, lai “saglabātu lielu izglābto pulku” un izdzīvotu “nākamās paaudzes” (1 Moz 45:7).

Tad Jāzeps mudina brāļus doties pie tēva, lai sagatavotu viņu ceļojumam uz Ēģipti. Viņa aicinājumu pavada īpaši vārdi par vietu, kur viņi “mājos", tas ir, Gošenē, kas bija slavena ar tās bagātīgajām ganībām, “Ēģiptes zemes labumu” (1 Moz 45:18, 20). Viņš arī parūpējas par transportu: tiek sagatavoti rati, kas būs tie, kas pārliecinās Jēkabu, ka dēli viņam nemelo par to, ko viņi ir piedzīvojuši (1 Moz 45:27). Jēkabs pieņem acīm redzamo kā pierādījumu tam, ka Jāzeps ir dzīvs, un ar to viņam pietiek, lai atkal atdzīvotos (salidzini ar 1 Moz 37:35, 1 Moz 44:29).

Tagad viss ir labi. Jēkaba divpadsmit dēli ir dzīvi. Jēkabs tagad tiek saukts par “Israēlu” (1Moz 45:28), un Dieva aizgādība ir atklājusies spēcīgā veidā.

`Jā, Jāzeps bija žēlsirdīgs pret saviem brāļiem. Viņš to varēja atļauties. Kā mēs varam iemācīties būt žēlsirdīgi pret tiem, kuru ļaunums pret mums neizvēršas tik labi, kā tas bija Jāzepam?`