---
title:  Jāzeps kļūst ietekmīgs
date:   12/06/2022
---

Faraona sapņi Jāzepam atklāja, ko Dievs darīs” (1 Moz 41:28) šajā zemē. Jāzeps tomēr neaicina faraonu ticēt savam Dievam. Jāzepa tūlītējā reakcija ir rīcība. Jāzeps ierosina ekonomisku programmu. Interesanti, ka faraons dzird tikai Jāzepa teiktā ekonomisko pusi – viņš, šķiet, vairāk interesējas par ekonomisko padomu, nevis sapņa garīgo nozīmi un Dieva lomu tā sūtīšanā.

`Izlasi 1Moz 41:37–57. Kādu vietu Jāzepa veiksmē ieņem Dievs?`

Šim pienākumam faraons izvēlas Jāzepu ne tik daudz tāpēc, ka viņš pareizi izskaidroja sapņus un atklāja gaidāmo problēmu valstī, bet tāpēc, ka viņam bija risinājums šai problēmai, jo viņa “padoms bija labs” (1Moz 41:37, NKJV) un tas patika arī viņa kalpiem. Faraona izvēle, šķiet, ir bijusi vairāk pragmatiska, nevis reliģiska. Un tomēr faraons atzīst "Dieva Gara" klātbūtni Jāzepā (1Moz 41:38), kas tiek nosaukts par “uzticamu un gudru” (1 Moz 41:39). Šis izteiciens raksturo gudrību, ko Dievs dod (sk. Moz 41:33; salīdzini ar 1ķēn 3:12).

Visas detaļas, par ko ziņots Bībeles tekstā, atbilst tā laika vēsturiskajai situācijai Ēģiptē. Politiskā ziņā fakts, ka faraons iece! Jāzepu par vezīru senajā Ēģiptē, nav nekas neparasts, jo ir liecības par vezīriem no svešām zemēm.

Nākamie septiņi gadi ir pārpilnības gadi tādos apmēros, ka labības raža kļūst “neizmērojama” (1 Moz 41:49), kas ir pārdabiskas aizgādības zīme. Salīdzinājums “kā jūras smiltis” (1 Moz 41:49 atklāj, ka šī ir Dieva svētība (1Moz 22:17). Jāzeps personīgi atspoguļo šo svētību savā auglībā, kas liecina par Dieva klātbūtni abos gadījumos. Jāzepam ir divi dēli, kuru vārdi atklāj Jāzepa piedzīvoto Dieva aizgādību, kas sāpīgās atmiņas pārvērta priekā (Manase) un kādreizējās likstas auglībā (Efraims). Kāds spēcīgs piemērs tam, kā Dievs slikto pārvērš par kaut ko ļoti labu.

`Kādos veidos citi mūsu dzīvesveidā varētu ieraudzīt mūsu Dieva realitāti?`