---
title:  Šķīstas rokas vai šķīsta sirds?
date:   05/08/2024
---

`Izlasi Mk. 7:14–19. Ko Jēzus domāja, uzdodot mīklu Mk. 7:15?.`

Jēzus vārdi šajā fragmentā daudziem ir radījuši sarežģījumus, pārdomājot, kā uz viņiem attiecas 3. Mozus 11. nodaļas mācības par šķīstu un nešķīstu pārtiku. Vai Jēzus atceļ šādas atšķirības? Vai septītās dienas adventisti maldās, mācot, ka draudzes locekļiem, kuri ēd gaļu, tā jāēd tikai no šķīsto dzīvnieku saraksta?

Pirmkārt, būtu dīvaini, ja Jēzus pēkšņi noraidītu Mozus norādījumus Mk. 7:14–19, jo Viņš tikko bija aizstāvējis Mozu pret tradīcijām Mk. 7:6–13. Otrkārt, pati tradīcija, kuru popularizēja farizeji, nav balstīta uz Vecās Derības mācību, turpretim pārtikas noteikumi ir. Treškārt, Mk. 7:19 teiktais, ka Jēzus šķīsta visu pārtiku, ir nevis tas, ka tiek atcelti pārtikas noteikumi, bet gan tas, ka farizeju ieviestā tradīcija par apgānīšanos ar pieskaršanos ir nederīga. Tas ir maldīgs priekšstats, ka, ja jūs varat kļūt nešķīsti, saskaroties ar pagāniem, tad jūs kļūtu nešķīsti arī saskarē ar pārtiku, kurai viņi pieskārušies.

`Izlasi Mk. 7:20–23. Kas saskaņā ar Jēzus vārdiem izraisa cilvēka nešķīstību?`

Mk. 7:19 Jēzus atzīmē, ka pārtika nenonāk sirdī, bet kuņģī un pēc tam iziet cauri zarnu traktam. Taču Mk. 7:21–23 Viņš atzīmē, ka ļaunums nāk no sirds iekšienes, no cilvēka centra. Viņš piedāvā sarakstu ar netikumiem, kas sākas no ļaunām domām un noved pie ļaunām darbībām.

Ja netikumu sarakstā ir iekļauta atsauce uz piekto bausli Mk. 7:10, tur ir arī visi pārējie otrās plāksnes baušļi. Turklāt Mk. 7:7 Jēzus atsaucas uz veltīgu pielūgsmi, kas ir dekaloga pirmo četru baušļu pārkāpšanas pamatā. Tādējādi Jēzus šajos pantos Dieva baušļus aizstāv.

`Tev varbūt ir pareizā teoloģija, bet kam pilnībā un galu galā pieder tava sirds?`