---
title:  Tālākiem pētījumiem
date:   09/08/2024
---

Izlasi E. Vaitas grāmatā “Laikmetu ilgas” nodaļas “Tradīcijas”, “Šķēršļi salauzti” un “Patiesā zīme❞ (395.-409. lpp.).

“Mūsu dienās, tāpat kā senatnē, Kunga sekotāju vidū šis viltīgais un maldinošais grēks ir visai plaši izplatīts. Cik bieži gan mūsu kalpošana Kristum, gan mūsu savstarpējās attiecības tiek aptraipītas ar slepenu vēlēšanos paaugstināties! Cik gatavi mēs esam domās paši sevi apsveikt; kā ilgojamies, lai cilvēki mūs atzinīgi novērtētu! Tā ir patmīlība; Dieva noliktā ceļa vietā ir vēlēšanās rast vieglāko, kas noved pie tā, ka Dieva baušļi tiek aizvietoti ar cilvēku teorijām un tradīcijām. Tieši Saviem mācekļiem Kristus izteica brīdinājumu: 'Raugiet, sargieties no farizeju rauga!'

Kristus reliģija ir patiesa. Degsme pēc Dieva goda ir Svētā Gara iedēstīts virzošais spēks, un to var radīt tikai Dieva Gara spēcīga darbība. Vienīgi Dieva spēks spēj padzīt pašlabuma meklēšanu un liekulību. Šī pārmaiņa ir Viņa darbības zīme. Kad pieņemtā ticība iznīcina egoismu un izlikšanos, kad tā liek mums meklēt Dieva godu un ne savu Iabumu, tad varam zināt, ka tā ir pareiza. ‘Tēvs, pagodini Savu Vārdu!' (Jņ. 12:28) – tāds bija Kristus dzīves vadmotīvs. Ja sekosim Viņam, tad tas būs arī mūsu dzīves pamatprincips. Viņš pavēl mums dzīvot tā, kā Viņš ir dzīvojis', un 'no tā mēs noprotam, ka esam Viņu atzinuši, ja turam Viņa baušļus' (1. Jāņa 2:6, 3).” (Elena Vaita “Laikmetu ilgas” 409. lpp.)

**Jautājumi pārrunām**:

`Kāda kristīgā prakse jums palīdz uzturēt tīru sirdi?`

`Kas ir “nešķīstie” cilvēki jūsu kopienā? Ko jūs varat darīt, lai palīdzētu viņiem izvēlēties evaņģēliju?`

`Apdomājiet, ko jūsu Bībeles izpētes grupa varētu darīt, lai vienkāršos veidos veicinātu evaņģēlija līdzdalīšanu kaimiņiem. 4. Izlasi Mk. 8:1-10 par 4000 pabarošanu. Kādu atšķirību šīs Rakstu vietas interpretācijā rada fakts, ka šis pūlis, iespējams, bija pagāni? Kāpēc tam nevajadzētu neko mainīt?`

`Kā mēs varam sevi cītīgi pasargāt no iedzimtās vēlmes paaugstināties, kas raksturīgi visām kritušajām būtnēm?`