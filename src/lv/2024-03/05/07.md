---
title:  Tālākiem pētījumiem
date:   02/08/2024
---

Izlasi Elenas Vaitas grāmatā “Laikmetu ilgas” nodaļas “Klusu, mierā” un “Ticības pieskāriens” (333-348. lpp.).

“Visiem, kurus audzina Dievs, ir jāatklāj dzīve, kas nav saskaņā ar pasauli, tās paradumiem un rīcību, un ikvienam ir vajadzīgi personīgi piedzīvojumi, lai gūtu izpratni par Dieva gribu. Mums katram atsevišķi jādzird Viņu uzrunājam mūsu katra sirdi. Kad visas citas balsis ir apklusušas un mēs norimuši gaidām Viņa priekšā, dvēseles klusums Dieva balsi padara skaidrāk sadzirdamu. Viņš mums pavēl: 'Rimstieties un atzīstiet, ka Es esmu Dievs' (Ps. 46:11). Vienīgi šādi ir atrodama patiesa dusa. Tāda ir sekmīga sagatavošanās visiem, kas strādā Dieva darbā. Dvēsele, kas tā ir atspirdzināta, steidzīgā ļaužu drūzmā un saspringtā darbā būs gaismas un miera atmosfēras apņemta. Tāda dzīve izplatīs jauku smaržu un atklās dievišķu spēku, kas aizsniegs cilvēku sirdis.” (Elena Vaita “Laikmetu ilgas” 363. lpp.)

“Viņu sirds neapmierinātību varēja izteikt ar jautājumu: ja jau Jēzus spēja darīt tik daudz brīnumdarbu, kā tie bija redzējuši, vai tad viņš nevarētu dot veselību, spēku un bagātību visai Savai tautai, atbrīvojot to no apspiedējiem un piešķirot varu un godu? Tas, ka viņš Sevi apliecināja kā Dieva sūtīto un tomēr atteicās būt par Israēla ķēniņu, bija noslēpums, kuru tie nespēja izprast. Viņa atteikšanās tika izskaidrota nepareizi. Daudzi secināja, ka viņš neuzdrīkstoties pieprasīt Sev tiesības tāpēc, ka pats šauboties par Savas sūtības dievišķumu. Tādā veidā tie savas sirdis atvēra neticībai un sātana iesētā sēkla nesa savus pārpratumu un atkrišanas augļus.” (“Laikmetu ilgas” 385. lpp.)

**Jautājumi pārrunām**:

`Ja kāds tev jautātu: “No kā Jēzus tevi ir atbrīvojis?”, ko tu atbildētu?`

`Pārrunājiet, kāpēc Dievs dažkārt pieļauj, ka tāds labs cilvēks kā Jānis Kristītājs tiek iesēdināts cietumā un sodīts ar nāvi. Kādu mierinājumu vai cerību mēs varam rast, neskatoties uz šiem grūtajiem aspektiem?`

`Kādas mācības draudzes ar nelieliem līdzekļiem var gūt no stāsta par 5000 cilvēku pabarošanu?`

`Salīdziniet mūsdienu populāros uzskatus par Jēzu ar ainojumu, kas attēlots Marka evaņģēlija 5. un 6. nodaļā. Tas ir, kā ir ar tiem, kuri izmanto Jēzu, lai izcīnītu politisko varu un uzkundzētos citiem?`