---
title:  Brīnumi pie ezera
date:   27/07/2024
---

### Nedēļas pētījumiem
Mk. 4:35-41, Ps. 104:1–9, Mk. 5:1–43, 4. Moz. 27:17.

> <p>Atmiņas pants</p>
> “Bet Viņš tam neļāva un saka tam: 'Ej savās mājās pie savējiem un stāsti tiem, kādas Iielas lietas Tas Kungs tev darījis un kā Viņš par tevi apžēlojies” (Mk. 5:19).

Jēzus kalpošana lielā mērā notika Galilejā, īpaši ap Galilejas jūru-ezeru, kas bija 21 km garš un 13 km plats. Tā ir lielākā ūdens krātuve reģionā un bija vietējo dzīves centrs.

Mk. 4. nodaļa noslēdzas ar to, ka Jēzus un Viņa mācekļi dodas pāri Galilejas jūrai. Saceļas vētra, ko Jēzus nomierina, runājot ar vēju un viļņiem. Mk. 6. nodaļa noslēdzas ar līdzīgu ainu, bet šoreiz ar to, ka Jēzus iet pa ūdens virsmu pretī saviem mācekļiem Iaivā. Starp šīm ainām uz ūdens notiek daudzi Jēzus brīnumi, kas tika veikti uz zemes, kā arī Viņa mācekļu pirmais misijas darbs. Šie stāsti ir šīs nedēļas pētījuma priekšmets.

Dramatisko stāstu galvenā iezīme ir palīdzēt lasītājam ieraudzīt, kas ir Jēzus. Viņš spēj nomierināt vētru, izdzīt dēmonu, dziedināt sievieti, kura vienkārši pieskārās Viņa drēbēm, uzmodināt mirušu meiteni, sludināt Savā dzimtajā pilsētā, izsūtīt mācekļus sludināšanas misijā, pabarot 5000 ar dažām maizēm un zivīm, kā arī staigāt pa ūdens virsmu - tās ir pārsteidzoša spēka izpausmes, kas tuvina mācekļus izpratnei, ka Jēzus ir Dieva Dēls.

_lepazīsimies ar šīs nedēļas tēmu, lai sagatavotos Bībeles izpētei 3. augustā._