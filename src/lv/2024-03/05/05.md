---
title:  Noraidījums un pieņemšana
date:   31/07/2024
---

`Izlasi Mk. 6:1–6. Kāpēc Jēzus dzimtā pilsēta Viņu noraidīja?`

Parasti, kad mazpilsētas iedzīvotājs kļūst populārs, viņa mājinieki bauda uzmanību. Bet ne Nācaretē. Viņi bija aizvainoti un pārsteigti par Jēzus kā skolotāja un dziednieka panākumiem. Šķita, ka viņiem ir grūti pieņemt šo pārmaiņu no galdnieka par skolotāju. Varētu būt arī zināms aizvainojums, ka Viņš lielāko daļu savu brīnumu darīja Kapernaumā (sk. Lk. 4:23). Un Viņam jau agrāk bija domstarpības ar Savu ģimeni (Mk. 3:31-35).

`Izlasi Mk. 6:7–30. Kā divpadsmit apustuļu misija pretstatīta Jāņa Kristītāja galvas nociršanai?`

Šis ir trešais “sviestmaizes stāsts” Marka evaņģēlijā (sk. 3. tēmu). Divpadsmit apustuļu misija, nesot Jēzus vēsti visā apkārtnē, ir krasā pretrunā Jāņa Kristītāja ieslodzīšanai un apklusināšanai. Mācekļiem lika ceļot viegli un būt atkarīgiem no citiem. Šī stratēģija patiesībā padara misionārus atkarīgus no cilvēkiem, kuriem viņi kalpo, un tas palīdz piesaistīt viņus tiem, kam ir vajadzīga viņu vēsts.

Bet Jānim Kristītājam nebija tādas saites ar Hērodu un viņa ģimeni. Jāņa nāve tiek izstāstīta šokējoši detalizēti, jo Hērodijas sižetā tiek izmantota Hēroda divkosība un iekāre. Šķiet, ka Hērodijas meita skandalozo plānu papildina ar grotesku lūgumu Kristītāja galvu atnest uz šķīvja.

Kristītāja kliedzošās balss apklusināšana notiek tajā pašā laikā, kad divpadsmit apustuļi sludina grēku nožēlu, tāpat kā to darīja Kristītājs. Jāņa nāve ir Jēzus priekšvēstītāja. Jāni nogalina, apglabā, un vēlāk tiek ziņots, ka Jānis esot augšāmcēlies no mirušajiem (Mk. 6:14-16, 29), tāpat kā Jēzus (Mk. 15. un 16. nod.). Šie paralēlie stāsti norāda uz gaidāmo krīzi Jēzum un Viņa sekotājiem.

`Vai esat kādreiz tikuši atraidīti kā Jēzus? Vai esat izgājuši cauri kādai grūti saprotamai krīzei? Ko jūs mācījāties no šīs pieredzes, kas varētu jums palīdzēt nākamreiz, kad kaut kas tāds notiks?`