---
title:  Vētras apklusināšana
date:   28/07/2024
---

`Izlasi Mk. 4:35-41. Kas notiek šajā stāstā, un kādu mācību mēs no tā varam paņemt attiecībā to, kas ir Jēzus?`

Marka evaņģēlija 4. nodaļas sākumā Jēzus iekāpj laivā, lai mācītu pūli, kas stāv krastā. Mk. 4:10-12 šķiet, ka Viņš ir izkāpis no laivas un privāti runā ar mācekļiem. Pēc garās mācību dienas mācekļi ņem Jēzu laivā, “kāds Viņš bija” (KJV), citiem vārdiem sakot, ļoti nogurušu. Viņš uzreiz aizmieg uz spilvena, kas atrodas laivas stūres galā. Ezerā izceļas Iiela vētra, un, kad mācekļi Viņu modina, laivai draud nogrimšana. Dramatiskā veidā Jēzus pavēl vējam un viļņiem apstāties. Neparasts miers nolaižas pār ezeru. Saprotams, ka mācekļi ļoti nobijās no dievišķā spēka atklāšanās.

`Izlasi Ps. 104:1–9. Kā šeit redzamais Jahves ainojums ir salīdzināms ar Kristu, kas nomierina vētru?`

Stāsts Mk. 4:35–41 iekļaujas vispārīgā Bībeles modelī, ko raksturo “teofānija” – Dieva vai Viņa eņģeļa parādīšanās. Šiem notikumiem ir kopīgas piecas pazīmes: (1) dievišķā spēka atklāšanās, (2) cilvēku bailes, (3) pavēle “Nebīsties!”, (4) atklāsmes vārdi, kuru dēļ Dievs vai eņģelis ir atklājies, (5) cilvēciska reakcija uz atklāsmi. Šajā stāstā ir četri no pieciem-vētras nomierināšana ir dievišķā spēka atklāšanās, un arī mācekļiem bija bailes. Jautājums “Kāpēc jūs tik ļoti baidāties?” ir tas pats “Nebīsties!”. Mācekļu jautājums “Kas tas ir?” ir cilvēciska reakcija. Trūkst atklāsmes vārdu. Šī trūkstošā detaļa tiek iekļauta atklāsmes/noslēpuma motīvā, kas vijas cauri visai grāmatai, kur galarezultātā atklāsies patiesība par Jēzu. Mācekļu jautājums “Kas ir tas, ka vējš un jūra Viņam paklausa?” mudina lasītāju pašam sniegt atbildi, ievietojot trūkstošos atklāsmes vārdus - Viņš ir Dieva Dēls, pats Kungs.

`Padomājiet par Dieva spēku. Kā jūs varat iemācīties paļauties uz šo spēku un uzticēties tam visos jautājumos?`