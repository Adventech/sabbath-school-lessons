---
title:  “Seko man!”
date:   07/07/2024
---

`Izlasi Mk. 1:16–20. Kas bija tie vīri, ko Jēzus sauca par mācekļiem, un kāda bija viņu reakcija?`

Marka evaņģēlija 1. nodaļā nav daudz Jēzus teiktā. Tomēr Mk. 1:17 satur Viņa vārdus diviem zvejniekiem-Sīmanim, kas vēlāk nosaukts par “Pēteri", un viņa brālim Andrejam. Abi vīri stāv Galilejas jūras krastā un met tīklus.

Nav minēta laiva vai citi zvejošanas atribūti, un tas liek domāt, ka abi vīri nav turīgi. Mk. 1:19, 20 Jēkabs un Jānis atrodas laivā kopā ar savu tēvu un kalpiem, kas liecina, ka viņiem finansiāli klājas labāk nekā Pēterim un Andrejam. Lūka norāda, ka Pēterim ir Iaiva un ka patiesībā Jēkabs un Jānis bija Pētera un Andreja partneri (sk. Lk. 5:1–11). Taču Marka evaņģēlijs parāda pretstatu starp abām brāļu grupām, un, lai ilustrētu šo atšķirību, Jēzus aicina kļūt par mācekļiem gan tos, kuriem ir mazāk līdzekļu, gan tos, kuriem ir vairāk.

Jēzus aicinājums šiem vīriešiem ir vienkāršs, tiešs un pravietisks. Viņš aicina tos sekot Viņam, tas ir, kļūt par Viņa mācekļiem. Jēzus norāda, ka, ja viņi atsauksies uz Viņa aicinājumu, viņš uzņemsies uzdevumu padarīt tos par cilvēku zvejniekiem.

`Padomājiet, kāpēc šie vīri nekavējoties (Mk. 1:16-20) visu pameta un sekoja Jēzum.`

Jāņa evaņģēlijs papildina kopskatu vēl pilnīgāk (sk. Jņ. 1:29–42). Šķiet, ka brāļi bija Jāņa Kristītāja sekotāji un dzirdēja viņa sludināšanu, ka Jēzus ir “Dieva Jērs, kas nes pasaules grēkus” (Jņ. 1:29). Viņi satika Jēzu un pavadīja laiku kopā ar Viņu pie Jordānas upes. Līdz ar to viņu atsaukšanās Jēzus aicinājumam kalpot nebija nekāds joks vai bēgšana. Viņi to bija pārdomājuši.

Bet kāpēc Marks nesniedz sīkāku informāciju? lespējams tāpēc, lai uzsvērtu Jēzus spēku. Viņš aicina, zvejnieki labprātīgi atbild, un viņu dzīve un visa pasaule nekad vairs nebūs tāda kā iepriekš.

`No kā tu esi aicināts atteikties, lai sekotu Jēzum? (Padomājiet, ko izsaka jūsu atbilde, it īpaši, ja neko nevarat iedomāties.).`