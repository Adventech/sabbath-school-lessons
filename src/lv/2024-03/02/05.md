---
title:  Jēzus kalpošanas noslēpums
date:   10/07/2024
---

`Izlasi Mk. 1:35–39. Kādas svarīgas mācības varam gūt no tā, ko Jēzus šeit darīja?`

Jēzus piecēlās pirms saullēkta un aizgāja uz klusu, pamestu vietu Dievu lūgt. Mk. 1:35 uzsver lūgšanu kā Jēzus darbības galveno fokusu. Visas pārējās darbības vārdu formas teikumā ir kopsavilkuma formā-Viņš piecēlās, izgāja un aizgāja (grieķu valodā “aorista” formā, kas nozīmē pabeigtību). Taču darbības vārds “pielūgt” ir nepabeigtā formā, kas tiek izmantota, lai izteiktu notiekošu procesu, it īpaši šeit. Viņš lūdza, Viņš turpināja Iūgt. Tekstā arī uzsvērts, cik agri tas bija, kad Jēzus izgāja, norādot, ka viņa lūgšanas Iaiks vienatnē bija ilgs.

Evaņģēlijos mēs iepazīstam Jēzu kā lūgšanas cilvēku (sk. Mt. 14:23, Mk. 6:46, Jņ. 17). Šķiet, ka tas ir viens no galvenajiem Jēzus kalpošanas spēka noslēpumiem.

`Izlasi Lk. 6:12. Ko tas māca par Jēzus lūgšanu dzīvi?`

Daudzi kristieši atvēl laiku lūgšanai. Šī prakse ir laba un pareiza, taču tā var kļūt arī par ikdienu, gandrīz kaut ko, kas tiek darīts automātiski. Viens veids, kā izkļūt no iestrēgšanas, ir ik pa laikam mainīt lūgšanas laiku vai reizēm lūgt ilgāk nekā parasti. Lūgšana nav ieslēgta kādā formulā, kas nekad nemainās.

Pēteris un citi mācekļi nepavadīja Jēzu uz lūgšanas vietu. Varbūt viņi zināja par šo vietu, jo viņu atrada. Viņu piezīme, ka visi meklē Jēzu, bija norāde Viņam turpināt iepriekšējās dienas aizraujošo pieredzi, lai vēl vairāk dziedinātu un mācītu. Bet pārsteidzoši, ka Jēzus tam iebilst un norāda uz plašāku kalpošanas lauku citās vietās. “Un Viņš tiem saka: 'Noejam citur tuvējos miestos, ka Es tur arī sludinu; jo tāpēc Es esmu nācis.” (Mk. 1:38)

`Ja Jēzum pašam vajadzēja tik daudz laika pavadīt lūgšanā, kā ir mums – cik daudz Iaika mums vajadzētu pavadīt lūgšanā? Ko mums atklāj Jēzus piemērs?`