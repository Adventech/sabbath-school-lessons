---
title:  Viena Jēzus kalpošanas diena
date:   06/07/2024
---

### Nedēļas pētījumiem
Mk. 1:16–45; Jņ. 1:29–42, Mk. 5:41; Lk. 6:12; 3. Moz. 13.

> <p>Atmiņas pants</p>
> “Un Jēzus tiem sacīja: 'Nāciet Man pakaļ, Es jūs darīšu par cilvēku zvejniekiem'” (Mk. 1:17).

Katrs evaņģēlijs iepazīstina ar Jēzus kalpošanu īpašā veidā. Matejs atklāj Jēzu aicinām mācekļus un tad sludinām uz Svētību kalna.

Lūka stāsta par Jēzus pirmo svētrunu sabatā Nācaretes sinagogā.

Jānis atgādina par dažu pirmo mācekļu aicināšanu un stāstu par kāzām Kānā, kur Jēzus paveica Savu pirmo brīnumu.

Marka evaņģēlijs atgādina par četru mācekļu aicināšanu un apraksta sabatu Kapernaumā un to, kas tam sekoja.

Šis “sabats ar Jēzu❞ Marka evaņģēlija sākumā sniedz lasītājam izpratni par to, kas ir Jēzus. Visā šīs nedēļas tēmā ir uzrakstīti tikai daži Viņa vārdi: īss aicinājums kļūt par mācekli, pavēle dēmonam, plāns apmeklēt citas vietas un spitālīgā dziedināšana ar norādi doties pie priestera un paziņot, ka ir dziedināts. Uzsvars ir uz darbību, īpaši uz cilvēku dziedināšanu. Evaņģēlija rakstniekam patīk izmantot vārdu “nekavējoties”, lai ilustrētu Jēzus kalpošanas straujo virzību uz priekšu.

_lepazīsimies ar šīs nedēļas tēmu, lai sagatavotos Bībeles izpētei 13. jūlijā._