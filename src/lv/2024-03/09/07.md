---
title:  Tālākiem pētījumiem
date:   30/08/2024
---

Izlasi Elenas Vaitas grāmatā “Laikmetu ilgas” nodaļas “Tautas liktenis”, “No jauna šķīstītais dievnams” un “Strīds” (580.-609. lpp.).

“Kristus rīcība, nolādot Viņa paša spēka radīto koku, ir brīdinājums visām draudzēm un visiem kristiešiem. Neviens nevar dzīvot pēc Dieva likuma, ja nekalpo citiem. Bet daudz ir tādu, kas nedzīvo Kristus žēlastības pilno, nesavtīgo dzīvi. Daži, kas sevi uzskata par lieliskiem kristiešiem, nemaz nesaprot, ko sevī ietver kalpošana Dievam. Viņi plāno un pēta, kā izpatikt sev pašiem. Viņi rīkojas, rēķinādamies vienīgi ar sevi. Laiks tiem ir vērtīgs vienīgi tad, kad var kaut ko sakrāt sev. Tas ir viņu mērķis visā dzīvē. Viņi kalpo nevis citiem, bet sev. Dievs viņus radījis, lai tie dzīvotu pasaulē, kur jānotiek nesavtīgai kalpošanai. Viņš tos izraudzījis palīdzībai līdzcilvēkiem visos iespējamos veidos. Bet viņu egoisms ir tik liels, ka tie nespēj neko citu saredzēt. Tiem nav kontakta ar cilvēci. Kas dzīvo tikai sev, ir līdzīgs vīģes kokam, kas izcēlās ārēji, bet bija bez augļiem. Tādi cilvēki ievēro dievbijības formas, bet dara to bez atgriešanās un ticības. Ar savām lūpām tie godā Dieva likumu, bet tiem pietrūkst paklausības. Tie runā, bet nedara. Ar spriedumu par vīģes koku Kristus parāda, cik pretīga Viņam ir šāda tukša liekulība. Viņš paziņo, ka tāds, kas grēko atklāti, ir mazāk vainīgs nekā tas, kas apliecina, ka kalpo Dievam, bet nenes augļus Viņam par godu.” (Elena Vaita “Laikmetu ilgas” 584. lpp.)

**Jautājumi pārrunām**:

`Padomājiet par to, ko nozīmē tas, ka Kristus šķīsta templi. Kā šis princips varētu attiekties uz mūsu draudzi mūsdienās? Kā šādai šķīstīšanai jānotiek?`

`Visā evaņģēlijā Jēzus atkal un atkal atsaucas uz Svētajiem Rakstiem un to, kā tiem ir jāpiepildās. Ko tas mums stāsta, cik liela nozīme tiem ir ticības dzīvē? Kāpēc mums dedzīgi jānoraida jebkādi mēģinājumi mazināt Svēto Rakstu autoritāti, it īpaši doma, ka Raksti ir tikai cilvēku pašu priekšstati par Dievu, kas Viņš ir un kā Viņš darbojas?`

`Kur ir pareizā robeža starp baznīcu un valsti? Kā Jēzus mācība Mk. 12:13-17 virza šo diskusiju?`

`Atrodiet pantus, kuros runāts par augšāmcelšanos. Kāpēc šī doktrīna ir tik ļoti svarīga mūsu ticībā, īpaši ņemot vērā mirušo stāvokli?`