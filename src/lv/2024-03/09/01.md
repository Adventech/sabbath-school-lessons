---
title:  Sadursmes Jeruzalemē
date:   24/08/2024
---

### Nedēļas pētījumiem
Mk. 11, 1. Ķēn. 1:32–48, Cah. 9:9, 10, Jes. 56:7, Jer. 7:11, Mk. 12:1–34.

> <p>Atmiņas pants</p>
> “Un, kad jūs stāvat, Dievu lūgdami, tad piedodiet, ja jums kas ir pret kādu, lai arī jūsu Tēvs, kas debesīs, jums piedod jūsu pārkāpumus” (Mk. 11:25).

Mk. 2. un 3. nodaļā ir ziņots par piecu strīdu sēriju starp Jēzu un reliģiskajiem vadītājiem (skat. 3. tēmu). Šīs nedēļas tēmā, kad Jēzus ierodas Jeruzalemē, Viņam ir seši strīdi ar reliģiskajiem vadītājiem. Abas strīdu sērijas ir kā ievads un noslēgums Viņa zemes kalpošanas sākumā un beigās. Katra no tām risina svarīgus kristīgās dzīves jautājumus. Jēzus norādījumi pat šajās polemiskajās situācijās palīdz vadīt ticīgos gan fundamentālos ticības jautājumos, gan ikdienas praktiskajos jautājumos.

Reliģiskie vadītāji nāk izraisīt sadursmi, musināt un uzvarēt Jēzu, taču viņiem tas nekad neizdodas. Daļa no šīs nedēļas nodarbības ietvers analīzi tam, kas liek cilvēkiem pretoties Dievam, un apsvērsim, ko kristieši var darīt, lai pārvarētu aizspriedumus un uzrunātu tos cilvēkus, kas pretojas Gara aicinājumam.

Mk. 11. nodaļā Jēzus kalpo Jeruzalemē Pashā svētkos (marts/aprīlis). Marka 11.-16. nodaļa aptver nedaudz vairāk par vienu nedēļu; stāstījuma ātrums ir ievērojami palēninājies. Pirmās 10 nodaļas aptver aptuveni trīsarpus gadus. Šī palēnināšanās norāda uz noslēdzošo ainu nozīmīgumu.

_lepazīsimies ar šīs nedēļas tēmu, lai sagatavotos Bībeles izpētei 31. augustā._