---
title:  Notiesāts un krustā sists
date:   14/09/2024
---

### Nedēļas pētījumiem
Mk. 15, Lk. 13:1, Ps. 22:18, Jn. 20:24-29, Jn. 1:1-3, Dan. 9:24-27.

> <p>Atmiņas pants</p>
> “Un ap devīto stundu Jēzus stiprā balsī brēca, saukdams: 'Eloi, Eloi, lamā zabahtani?’ Tas ir tulkots: 'Mans Dievs, Mans Dievs, kāpēc Tu Mani esi atstājis?” (Mk. 15:34).

Marka evaņģēlija 15. nodaļa ir ciešanu stāsta centrs. Tas iepazīstina ar Jēzus tiesāšanu, Viņa nosodījumu, karavīru ņirgāšanos, Viņa krustā sišanu un pēc tam nāvi un apbedīšanu. Notikumi šajā nodaļā ir aprakstīti konkrētās un skaidrās detaļās, iespējams, tāpēc, ka autors ļāva faktiem runāt pašiem par sevi.

Visā šajā nodaļā svarīga loma ir ironijai. Tādēļ ir svarīgi skaidri definēt, kas ir ironija. Ironija bieži satur trīs sastāvdaļas: (1) divi nozīmes līmeņi, (2) šie divi līmeņi ir pretrunā vai kontrastē viens ar otru, un (3) kāds neredz ironiju un neatpazīst notiekošo, un nezina, ka cietīs sekas.

Šonedēļ, sākot ar Pilāta jautājumu (“Vai tu esi jūdu ķēniņš?”) un turpinot ar karavīriem, kas ņirgājas, zīmi virs krusta un izsmieklu no reliģisko vadītāju puses (“Viņš izglāba citus; Viņš pats sevi nevar izglābt”), kā arī ar negaidīto Jāzepa no Arimatijas ienākšanu stāstā, nodaļa ir pilna ar sāpīgu ironiju, kas tajā pašā laikā atklāj spēcīgas patiesības par Jēzus nāvi un tās nozīmi.

_lepazīsimies ar šīs nedēļas tēmu, lai sagatavotos Bībeles izpētei 21. septembrī._