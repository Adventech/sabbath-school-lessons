---
title:  Tālākiem pētījumiem
date:   20/09/2024
---

Izlasi Elenas Vaitas grāmatā “Laikmetu ilgas” nodaļas “Pilāta tiesas namā”, “Golgāta” un “Viss piepildīts!” (723.-764. lpp.).

“Pilāts vēlējās Jēzu atbrīvot, bet viņš labi saprata, ka to nevar izdarīt, saglabājot savu reputāciju un stāvokli. Lai nezaudētu laicīgo varu, viņš labāk izvēlējās upurēt nevainīgu dzīvību. Cik daudzi, gribēdami izvairīties no zaudējumiem vai ciešanām, tādā pašā veidā upurē savus principus! Sirdsapziņa un pienākums norāda vienu ceļu, bet tieksme pēc sava labuma velk uz citu pusi. Straume spēcīgi rauj pretējā virzienā, un tas, kas ielaižas kompromisā ar ļauno, tiek aiznests noziegumu biezajā tumsā.” (Elena Vaita “Laikmetu ilgas” 738. lpp.)

“Kā mūsu vietniekam un Galvotājam Kristum bija uzlikti visi mūsu noziegumi. Viņš tika pieskaitīts pārkāpējiem, lai viņš mūs varētu atpirkt no bauslības nosodījuma. Viņa sirdi spieda ikviena Ādama pēcnācēja noziegumi. Dieva ienaids pret grēku un ārkārtējā nepatika pret jebkādu netaisnību Viņa Dēla dvēseli pildīja ar šausmām. Visu Savu dzīvi Kristus bija veltījis, nesot kritušai pasaulei labo vēsti par Tēva žēlastību un glābjošo mīlestību. Viņš pastāvīgi runāja par piedošanu vislielākajam grēciniekam. Bet tagad, kad Pestītāju nospiež šausmīgi smagā vainas nasta, Viņam nav ļauts skatīt Tēva piedodošo seju. Dieva vaiga novēršanās šajā vislielākajā ciešanu stundā Pestītāja sirdi plosīja ar tādām sāpēm, ko cilvēks nekad pilnībā nespēs aptvert. Šīs dvēseles mokas bija tik lielas, ka savas fiziskās sāpes Viņš gandrīz nejuta.” (753. lpp.)

**Jautājumi pārrunām**:

`Pārdomā, cik svarīga Elenas Vaitas rakstos (un Bībelē, piem., Jesajas 53. nodaļā) ir aizstāšanas teoloģija. Kāpēc jebkura teoloģija, kas kaut kādā veidā mazina nozīmi tam, ka Kristus ir nomiris mūsu vietā, maksājot sodu par mūsu grēkiem, ir viltus teoloģija?`

`Kas ir “barabas” mūsdienu pasaulē? Tas ir, kādus cilvēkus lūdz apžēlot mūsdienu pasaulē?`

`Kā stāstam par Jāzepu no Arimatijas vajadzētu mums mācīt nevērtēt cilvēkus pēc ārējā izskata?`

`Pārskati Dan. 9:24-27. Kāpēc jums vajadzētu būt spējīgiem novadīt Bībeles stundu par šo Rakstu daļu ikvienam, kas to jautā? Vai jūs to varat?`