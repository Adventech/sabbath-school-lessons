---
title:  Tālākiem pētījumiem
date:   16/08/2024
---

Izlasi Elenas Vaitas grāmatā “Laikmetu ilgas” nodaļas “Kalpošana” un “Kurš ir lielākais?” (426.-446. lpp.).

“Pirms pagodināšanas vispirms nepieciešama pazemība. Augstam amatam cilvēku vidū Debesis izraugās darbinieku, kas līdzīgi Jānim Kristītājam ieņem pieticīgu vietu Dieva priekšā. Visvienkāršākais māceklis Dieva darbā ir visspējīgākais. Debesu būtnes var sadarboties ar to, kas netiecas pēc sava goda, bet pēc dvēseļu glābšanas.” (Elena Vaita “Laikmetu ilgas” 436. lpp.)

“Par visu, kas mums dod zināmas priekšrocības salīdzinājumā ar citiem - izglītību, rakstura cēlumu, kristīgu audzināšanu, reliģiskiem piedzīvojumiem, mēs esam parādā tiem, kam mazāk labvēlīgi apstākļi, un, cik vien tas ir mūsu spēkos, mums viņiem jākalpo. Ja esam stipri, tad mums jāstiprina vājo rokas. Godības eņģeli, kas vienmēr redz Debesu Tēva vaigu, priecājas, kalpojot Viņa vismazākajiem bērniem. Trīcošās dvēseles, kurām daudz nevēlamu rakstura īpašību, atrodas viņu īpašā aizbildniecībā. Eņģeļi ir vienmēr klāt tur, kur tie visvairāk vajadzīgi, pie tiem, kam jāizcīna visgrūtākās cīņas pašiem ar sevi, un pie tiem, kas atrodas visnomācošākajos apstākļos. Šajā kalpošanā līdzi darbosies arī patiesie Kristus sekotāji.” (Elena Vaita “Laikmetu ilgas” 440. lpp.)

**Jautājumi pārrunām**:

`Izlasi vēlreiz Mk. 8:27-29. Cik bieži jūs apliecināt citiem, ka ticat Jēzum kā Kristum?`

`Kāds ir pareizais līdzsvars starp kopības ar Kristu pieredzi kalna galā un vienkāršu kalpošanas pieredzi citu vajadzībām?`

`Grupā pārrunājiet atbildi uz jautājumu par diženumu trešdienas tēmas noslēgumā. Kā jūs noskaidrojāt, kāda ir atšķirība starp to, kā pasaule uztver diženumu, un to, kā rīkojas Dievs? Kādus cilvēkus pasaule uzskata par lieliskiem, ko Dievs varbūt vērtē atšķirīgi? Turpretī kuru Dievs varētu uzskatīt par izcilu, kamēr pasaule ignorē vai pat nicina? Ko šī atšķirība mums stāsta par to, cik izkropļoti un sagrozīti patiesībā ir pasaules ideāli?`

`Kā mēs varam iemācīties uztvert grēku tik nopietni, ka mums, Jēzus vārdiem runājot, būtu labāk tikt sakropļotiem nekā grēkot?`