---
title:  Mācekļu apmācīšana 1. daļa
date:   10/08/2024
---

### Nedēļas pētījumiem
Mk. 8:22–38, Mt. 20:29–34, Jņ. 12:25, Mk. 9:1–50, Mal. 4:5, 6, Lk. 9:30, 31.

> <p>Atmiņas pants</p>
> “Un, pieaicinājis ļaudis līdz ar Saviem mācekļiem, Viņš uz tiem sacīja: ‘Kas Man grib nākt pakaļ, tas lai aizliedz pats sevi, lai ņem savu krustu un lai staigā Man pakaļ.” (Mk. 8:34)

Marka evaņģēlija pirmā puse pievērš uzmanību tam, kas ir Jēzus. Viņa spēcīgā mācība un brīnumi norāda tajā pašā virzienā: Viņš ir Mesija. Šajā svarīgajā stāstījuma pagrieziena punktā Jēzus jautās mācekļiem, kā viņi domā, kas Viņš ir.

Pēteris sniegs nepārprotamu atbildi uz šo jautājumu, un Jēzus nekavējoties sāks skaidrot, kur virzās Viņa kā Mesijas ceļš, kas, kā mēs zinām, ir krusts.

Marka evaņģēlija 8. nodaļas pēdējā daļā līdz 10. nodaļas beigām Jēzus koncentrējas uz mācekļu izglītošanu par Savu ceļojumu. Šajās nodaļās Viņš izteiks pravietojumu par krustu. Tam sekos īpašas norādes par māceklību. Šīs spēcīgās mācības joprojām ir aktuālas arī mūsdienās.

Evaņģēlija otro sadaļu iezīmē divu dažādu aklo dziedināšana, viens Marka evaņģēlija 8. nodaļas vidū un otrs 10. nodaļas beigās. Šīs brīnumu “grāmatzīmes” dramatiski ilustrē to, ka māceklība ietver garīgu ieskatu tajā, kas ir Jēzus un kurp Viņš dodas. Tāpat kā Viņa mācības izaicināja divpadsmit mācekļus pirms 2000 gadiem, tās arī mūsdienās turpina izaicināt mācekļus ar to, cik nopietnas ir izmaksas un kādi ir ieguvumi, sekojot Jēzum.

_lepazīsimies ar šīs nedēļas tēmu, lai sagatavotos Bībeles izpētei 17. augustā._