---
title:  Postīšanas negantība
date:   03/09/2024
---

`Izlasi Mk. 13:14-18. Kādus pavedienus Jēzus dod, lai norādītu, uz ko attiecas “postīšanas negantība”?`

Mk. 13:14 Jēzus nonāk pie galvenās domas par Jeruzalemes krišanu. Viņš runā par “postīšanas negantību”. Kungs saka, ka lasītājam ir jāsaprot, – ar šiem vārdiem Jēzus norāda mācekļiem uz Daniēla grāmatu. Šī terminoloģija atrodama Dan. 9:27, Dan. 11:31 un Dan. 12:11 ar paralēlu Rakstu vietu Dan. 8:13.

`Izlasi Dan. 9:26, 27. Kas ir “svaidītais”, un kurš ir “valdnieks, kam jānāk” (ESV)?`

“Svaidītais” Dan. 9:26 ir ebreju vārds “māšiah”, Mesija. Rūpīgi izpētot Dan. 9:24-27, ir skaidrs, ka šis svaidītais attiecas uz Jēzus Kristus nākšanu.

Bet kurš ir “valdnieks, kam jānāk”, kurš atnes Jeruzalemes pilsētai postu? Pilsētu iznīcināja romiešu ģenerālis Tits. Tādējādi šķiet loģiski, ka viņš ir “valdnieks, kam jānāk”, kas minēts Dan. 9:26, 27. Abas personas ir saistītas, jo veids, kā izturējās pret Mesiju, nozīmēja pilsētas nolemtību.

Bet kas ir šī “postīšanas negantība”, par kuru runā Jēzus, atsaucoties uz Daniēlu? Diemžēl daudzi pētnieki uzskata, ka šī negantība attiecas uz Antioha Epifāna tempļa apgānīšanu otrajā gadsimtā pirms mūsu ēras. Tomēr tas nevar būt. Jēzus apraksta “postīšanas negantību” kā nākotnes ainas pēc Viņa paša virs zemes pavadītā laika, tāpēc diez vai Viņš runāja par pagātnes notikumu pirms diviem gadsimtiem.

Tā vietā negantība, iespējams, attiecas uz pagāniskās Romas standartu ieviešanu Israēlā Jeruzalemes aplenkuma laikā mūsu ēras 60. gadu beigās. Tā bija zīme kristiešiem bēgt, ko viņi arī darīja.

`Jeruzaleme sabruka, kā Jēzus bija paredzējis. Kā mēs varam iemācīties uzticēties Viņam un Bībelei, visiem tās pravietojumiem?`