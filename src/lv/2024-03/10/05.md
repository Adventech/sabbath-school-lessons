---
title:  Lielās bēdas
date:   04/09/2024
---

`Izlasi Mk. 13:19. Uz ko šis pants attiecas?`

Mk. 13:14 attiecībā uz postīšanas negantību ir atbalsta punkts, uz ko balstās visa nodaļa (sk. otrdienas tēmu). Mk. 13:19 iezīmē arī pārejas punktu. Tas attiecas uz lielām bēdām, kurām nav līdzīgu kopš pasaules radīšanas. Tas vēsta par lielākām vai plašākām vajāšanām, nekā bija Jeruzalemes krišanas laikā. Mk. 13:19 arī pāriet uz nākotni, norādot uz notikumiem, kas ir tālākā nākotnē.

Tāpat kā Mk. 13:14 sasaucas ar Daniēla grāmatas 9. nodaļas pravietojumu, Mk. 13:19-23 Iielās vajāšanas sasaucas ar Dan. 7. un 8. nodaļas pravietojumiem, kur mazā raga spēks vajā Dieva tautu “vienu gadu un divus gadus, un vēl vienu pusgadu” (Dan. 7:25). Šis pravietiskais 1260 dienu periods ir vienāds ar 1260 burtiskiem gadiem (4. Moz. 14:34, Ec. 4:6). Šis laiks bija no 538. gada līdz 1798. gadam. 1798. gadā Napoleons nosūtīja savu ģenerāli, lai sagūstītu pāvestu. Šajā 1260 gadu periodā mazā raga vara vajāja un nogalināja tos, kuri nepiekrita šīs varas baznīcas pārvaldības sistēmai.

`Izlasi Mk. 13:20-23. Kādu cerību Dievs piedāvā Saviem ļaudīm vajāšanu laikā, un kādu brīdinājumu Viņš tiem sniedz, kad tas beidzas?`

Mk. 13:20 runā par vajāšanu saīsināšanu Dieva tautas dēļ. Pēc protestantu reformācijas uzplaukuma vajāšanas mazinājās, bēdu laiku saīsinot. Mazā raga spēkam mazinoties, reformām pievienojās vairāk cilvēku. Bet mazā raga spēks atkal pieaugs spēkā, kā norāda Atklāsmes grāmatas 13. nodaļas pravietojums.

Mk. 13:21-23 Jēzus brīdina par citiem draudiem, viltus praviešiem un viltus kristiem, kas celsies, pirms Viņš atgriezīsies. Jēzus brīdina sekotājus uzmanīties no tiem.

`Tajā laikā, kad Jēzus brīdināja no viltus kristiem, Vina kustība tik tikko bija sākusies, un tomēr viņš spēja izteikt tik pārsteidzošu pravietojumu, kas ir piepildījies (pat mūsdienās cilvēki apgalvo, ka ir Jēzus). Kā šim pravietojumam vajadzētu vairot mūsu uzticēšanos Dieva Vārdam?`