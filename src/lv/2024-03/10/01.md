---
title:  Pēdējās dienas
date:   31/08/2024
---

### Nedēļas pētījumiem
Mk. 12:41–44, Mk. 13:1–32, Dan. 9:24–27, Dan. 7:25, 1. Tes. 4:13–18.

> <p>Atmiņas pants</p>
> “Un tad redzēs Cilvēka Dēlu nākam padebesīs ar lielu spēku un godību. Un tad Viņš sūtīs Savus eņģeļus un sapulcinās Savus izredzētos no četriem vējiem, no zemes gala Iīdz debess galam” (Mk. 13:26, 27).

Šīs nedēļas tēma sākas ar ļoti īsu stāstu Marka evaņģēlija 12. nodaļas beigās, kur Jēzus sniedz dziļu pārskatu par nelielu atraitnes darbu. Tomēr šīs nedēļas tēmas galvenā daļa ir veltīta Marka evaņģēlija 13. nodaļai – pārsteidzošam pravietojumam par Jeruzalemes tempļa likteni un ne tikai. Šī nodaļa kopā ar paralēlēm Mateja evaņģēlija 24. nodaļā un Lūkas evaņģēlija 21. nodaļā stāsta gan par Jeruzalemes krišanu, gan iesniedzas daudz tālāk, līdz pat pasaules galam.

Marka 13. nodaļa skaidri parāda, ka pravietojums sniedzas no pravieša Jēzus laikiem Iīdz pat beigām, viņa otrajai atnākšanai. Šis modelis balstās uz tā saukto “beigu laika pravietojuma vēsturisko interpretāciju”, pretstatā mēģinājumam šos pravietojumus attiecināt uz pagātni vai tālu nākotni.

Kunga norādījumi, tāpat kā daudzas Jēzus mācības Marka evaņģēlijā, ir atbilde uz Viņa mācekļu jautājumiem un pārpratumiem. Šie jautājumi un pārpratumi dod Jēzum iespēju mācīt patiesības, kas ir būtiskas kristiešu dzīvei un pieredzei. Jēzus ne tikai paredz nākotni, bet arī māca Saviem mācekļiem gan toreiz, gan tagad, kā sagatavoties gaidāmajiem pārbaudījumiem.

_lepazīsimies ar šīs nedēļas tēmu, lai sagatavotos Bībeles izpētei 7. septembrī._