---
title:  Augšāmcēlies kungs
date:   21/09/2024
---

### Nedēļas pētījumiem
Mk. 15:42–47, Mk. 16, Kol. 2:10–12, 1. Kor. 15:1–8, Dan. 9:24–27, Jņ. 20:11–18.

> <p>Atmiņas pants</p>
> “Viņš tām sacīja: 'Nebīstieties! Jūs meklējat Jēzu no Nacaretes, kas bija krustā sists; Viņš ir augšāmcēlies, Viņa nav šeit: redziet še to vietu, kur Viņu nolika.” (Mk. 16:6)

Jēzus krustā sišana Viņa mācekļu ticībai un cerībai bija briesmīgs trieciens. Tā viņiem bija tumšākā nedēļas nogale, jo viņi ne tikai pārdzīvoja sava Skolotāja nāvi, bet arī baidījās par savu dzīvību (Jņ. 20:19).

Marka evaņģēlija pēdējā nodaļā mēs apskatīsim, kas notika pēc Viņa nāves.

Pirmkārt, mēs apskatīsim Jēzus augšāmcelšanās laiku un to, kāpēc sievietes tajā svētdienas rītā ieradās pie kapa. Adventisti dažkārt izvairās runāt par augšāmcelšanās rītu, jo tas tiek ļaunprātīgi izmantots, lai atbalstītu svētdienas svētīšanu. Izpētīsim, kā mēs varam priecāties par svētdienas augšāmcelšanos, neskatoties uz viltus teoloģiju, kas no tās diemžēl ir radusies.

Otrkārt, tēmā tiek izskaidroti Mk. 16. nodaļas pirmie panti, saistot šos vārdus ar tēmu, kas caurvij visu grāmatu. Mūsu pētījumi pirmdien un otrdien aplūkos šos pantus. Treškārt, noslēdzot nedēļu, trešdien un ceturtdien tiks aplūkota pārējā Mk. 16. nodaļa un misija, ko tā mums izvirza. Šis pētījums noslēgsies ar izaicinājumu Marka evaņģēlija lasītājam nest labo vēsti visā pasaulē.

_lepazīsimies ar šīs nedēļas tēmu, lai sagatavotos Bībeles izpētei 28. septembrī._