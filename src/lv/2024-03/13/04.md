---
title:  Sievietes pie kapa
date:   24/09/2024
---

“Sievietes, kas bija stāvējušas pie Kristus krusta, gaidīja, līdz pagāja sabata stundas. Pirmajā nedēļas dienā ļoti agri tās devās uz kapu, nesdamas līdzi dārgas zāles, ar ko svaidīt Pestītāja ķermeni. Tās nedomāja par Viņa augšāmcelšanos. Viņu cerības saule bija norietējusi, un pār sirdīm bija nolaidusies melna nakts. Iedamas tās pieminēja Kristus žēlastības darbus un Viņa teiktos mierinājuma vārdus, bet nemaz neatcerējās apsolījumu: 'Es jūs atkal redzēšu (Jāņa 16:22).” (Elena Vaita “Laikmetu ilgas” 788. lpp.)

`Izlasi Mk. 16:1-8. Kas notika, un kā sievietes sākumā reaģēja?`

Jau no evaņģēlija sākuma lasītājs zina, ka Jēzus ir Mesija. Taču pašā tekstā pirmais dēmonu apsēstais, kurš pasludina Viņu par Mesiju, ir Pēteris (Mk. 8:29). Un šis apliecinājums netiek izteikts līdz grāmatas vidum!

Visā Marka evaņģēlijā Jēzus liek cilvēkiem klusēt par to, kas Viņš ir, un par dziedināšanas brīnumiem. Mk. 1:44 Viņš liek spitālīgajam cilvēkam klusēt par dziedināšanu. Mk. 5:43 Viņš liek Jairam un viņa sievai nevienam nestāstīt par savas meitas dziedināšanu. Mk. 7:36 Viņš liek ļaužu grupai nestāstīt nevienam par nedzirdīgā un mēmā vīrieša dziedināšanu. Un tad Viņš pavēl Saviem mācekļiem nestāstīt ļaudīm, ka Viņš ir Mesija (Mk. 8:30, sk. arī Mk. 9:9). Bez šaubām, galvenais iemesls, kāpēc Jēzus lika viņiem klusēt, bija dot Sev laiku, lai pabeigtu kalpošanu saskaņā ar Dan. 9:24-27 laika pravietojumiem.

Lai arī šīm sievietēm bija stāstīts par Jēzus augšāmcelšanu, viņas no bailēm un pārsteiguma aizbēga no kapa un vismaz sākumā nerunāja par notikušo.

Tomēr klusums nebija ilgs. Kad mēs sasniedzam Marka grāmatas beigas, ko mēs lasām?”Un tie izgāja un mācīja visās malās, un Tas Kungs tiem darbā palīdzēja un vārdu apstiprināja ar līdzejošām zīmēm” (Mk. 16:20).

Tādējādi tiek pārtraukta klusēšana par Jēzu un par to, kas Viņš ir un ko Viņš ir izdarījis. Grāmata beidzas ar to, ka viņi sludina “visur”.

`Kāpēc mēs nedrīkstam klusēt par Jēzu un to, ko Viņš ir izdarījis? Kam jūs šodien varat pastāstīt par Jēzu un pestīšanas plānu?`