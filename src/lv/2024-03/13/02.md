---
title:  Priecājoties par augšāmcelšanos
date:   22/09/2024
---

`Izlasi Mk. 15:42-16:6. Kas šeit notiek, un kāpēc šis stāsts ir tik svarīgs augšāmcelšanas stāstā?`

Visi evaņģēliju autori ir vienisprātis, ka Jēzus nomira dienā, ko viņi identificēja kā “sataisāmo dienu” (Mt. 27:62; Mk. 15:42; Lk. 23:54; Jņ. 19:14, 31, 42). Lielākā daļa pētnieku to saprot kā dienu no saulrieta ceturtdien līdz saulrietam piektdien. Jēzus nomira vēlā piektdienas pēcpusdienā un pēc tam tika ātri apglabāts pirms saulrieta.

Sabata laikā Kungs atpūtās kapā, atpūtās arī Jēzus mācekļi. “Sabatu tās pavadīja klusu pēc bauslības” (Lk. 23:56), kas būtu diezgan dīvaina rīcība, ja Jēzus, vismaz viņu prātā, kaut kādā veidā būtu mazinājis pienākumu ievērot ceturto bausli.

Sestdienas vakarā sievietes iegādājās smaržvielas, bet svētdienas rītā devās uz kapavietu ar vēlmi pabeigt tradicionālo apbedīšanas procesu. Bet, kā mēs zinām, Jēzus tur vairs nebija!

Jau otrajā gadsimtā kristieši uzskatīja, ka Jēzus augšāmcelšanās svētdienā bija svarīga. Tas kļuva par pamatu svētdienas svētumam. Bet vai tā māca Jaunā Derība?

`Izlasi Kol. 2:10–12. Kas ir Jaunās Derības piemiņa Jēzus augšāmcelšanai?`

Bībelē neviens vārds neliecina par svētdienas svētumu kā augšāmcelšanās piemiņu. Piemiņas brīdis ir kristības. “Jo mēs līdz ar Viņu kristībā esam aprakti nāvē, lai, tāpat kā Kristus Sava Tēva godības spēkā uzcelts no mirušajiem, arī mēs dzīvotu atjaunotā dzīvē” (Rm. 6:4).

Neskatoties uz viltus teoloģiju attiecībā uz pielūgsmi svētdienā, mums kā adventistiem ir jāpriecājas par Jēzus augšāmcelšanos svētdienas rītā. Mirstot un augšāmceļoties Jēzus ir uzvarējis nāvi, un, pateicoties augšāmcelšanās notikumam, mums ir zināmas garantijas.

> <p></p>
> “Slavēts lai ir Dievs, mūsu Kunga Jēzus Kristus Tēvs, kas Savā lielajā žēlastībā mūs ir atdzemdinājis dzīvai cerībai ar Jēzus Kristus augšāmcelšanos no miroņiem” (1. Pēt. 1:3).

`Paskatieties, kāda bija Pāvila pārliecība par Jēzus augšāmcelšanos. Kā mēs varam iegūt šādu pārliecību?`