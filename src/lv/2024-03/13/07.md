---
title:  Tālākiem pētījumiem
date:   27/09/2024
---

Izlasi Elenas Vaitas grāmatā “Laikmetu ilgas” nodaļas “Kungs ir augšāmcēlies” un “Ejiet un māciet visas tautas” (779.-787. lpp.; 818.-828. lpp.).

“Tiem, kas tic, Kristus ir augšāmcelšanās un dzīvība. Mūsu Pestītājā ir atjaunota dzīvība, kas tika zaudēta līdz ar grēku, jo Viņā ir dzīvība, un Viņš var darīt dzīvu, kuru vēlas. Viņam ir dotas tiesības dāvāt nemirstību. Dzīvību, ko viņš atdeva, būdams cilvēka miesā, viņš atkal ņēma, lai dotu to cilvēcei. 'Es esmu nācis, lai tiem būtu dzīvība un pārpilnība, sacīja Kristus. ‘Kas dzers no tā ūdens, ko Es tam došu, tam nemūžam vairs neslāps, bet ūdens, ko Es tam došu, viņā kļūs par ūdens avotu, kas verd mūžīgai dzīvei.' 'Kas bauda Manu miesu un dzer Manas asinis, tam ir mūžīgā dzīvība, un Es to uzcelšu pastarā dienā. (Jņ. 10:10; 4:14; 6:54)

Tiem, kas tic, nāve nav nekas sevišķs. Kristus par to runāja kā par īsu mirkli. Ja kas Manus vārdus turēs, tas nāves neredzēs ne mūžam!' Kristietim nāve ir tikai miegs, mirklis klusuma un tumsas. Dzīvība līdz ar Kristu ir apslēpta Dievā, un, kad ‘atspīdēs Kristus, jūsu dzīvība, tad arī jūs atspīdēsit līdz ar Viņu. (Jņ. 8:51; Kol. 3:4)” (Elena Vaita “Laikmetu ilgas” 786., 787. lpp.)

Pat ateistu vēsturnieki, kas nespēj pieņemt augšāmcelšanās realitāti, atzīst ne tikai to, ka Jēzus tika nogalināts, bet arī to, ka pēc Viņa nāves daudzi cilvēki apgalvoja, ka ir redzējuši augšāmcelto Kristu, un tāpēc sāka veidot kodolu tam, kas kļuva par kristīgo baznīcu. Daži, mēģinot izskaidrot, kāpēc viņi tā apgalvo, sacīja, ka Jēzum bija dvīņubrālis vai ka pirmajiem mācekļiem bija halucinācijas, domājot, ka redz Jēzu. Citi teica, ka Jēzus nekad īsti nav nomiris, tikai noģība un vēlāk atdzīvojās. Cita persona apgalvoja, ka citplanētieši nokāpuši un paņēmuši ķermeni. Lai apskatītu visus šos argumentus un to, kā tie atspēkoti, varat izlasīt Kliforda Goldšteina grāmatā “Risen: Finding Hope in the Empty Tomb” (Pacific Press, 2021).

**Jautājumi pārrunām**:

`Kāpēc lai mācekļi melotu par Jēzus augšāmcelšanos? Mēs zinām, ka viņi savas ticības dēļ saskārās tikai ar naidu, vientulību un vajāšanām. Ko viņi būtu ieguvuši, izdomājot šo stāstu?`

`Kuri pierādījumi par Jēzus augšāmcelšanos jums ir vispārliecinošākie? Dalieties grupā savās atziņās.`

`Vairāk pakavējieties pie lielās cerības, ko mums sniedz Jēzus augšāmcelšanās. Izlasi 1. Kor. 15. nodaļu. Cik lielu nozīmi Pāvils piešķir Jēzus augšāmcelšanai?`