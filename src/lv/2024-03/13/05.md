---
title:  Parādījies Marijai un citiem
date:   25/09/2024
---

`Izlasi Mk. 16:9–20. Ko šie panti pievieno augšāmcelšanas stāstam?`

Gandrīz visā šajā fragmentā (Mk. 16:9-20) ir līdzības ar citām Jaunās Derības vietāmMarija Magdalēna pie kapa redzēja Jēzu (Mt. 28:1, 9, 10; Jņ. 20:11–18; sal. ar Lk. 8:2); divi vīri redz Viņu ceļā (Lk. 24:13–35); vienpadsmit mācekļu tiek izsūtīti ar zināmu uzdevumu (Mt. 28:16-20, Lk. 24:36-49, Jņ. 20:19-23).

Pirmā persona, kas redzēja Jēzu dzīvu, bija Marija Magdalēna (Jņ. 20:11–18). Arī citas sievietes Viņu redzēja (Mt. 28:8-10). Zīmīgi, ka pirmie cilvēki, kas redzēja augšāmcelto Kungu, bija sievietes. Tā kā sievietēm antīkajā pasaulē nebija augsts liecinieku statuss, ja stāsts būtu safabricēts, daudz izdevīgāk būtu nosaukt vīriešus kā pirmos lieciniekus. Bet tie nav vīrieši, tie nav divpadsmit mācekļi, bet gan sieviete. Viņa dodas pastāstīt labās ziņas mācekļiem, taču – kas nav pārsteidzoši – mācekļi nenotic viņas liecībai, visticamāk, tāpēc, ka tā šķita pārāk fantastiska un diemžēl arī tāpēc, ka Marija bija sieviete. Jēzus augšāmcelšanās stāsta apoloģēti šo faktu, ka sievietes pirmās redzēja Jēzu, ir izmantojuši kā spēcīgu pierādījumu stāsta patiesumam.

`Kas notiek Mk. 16:14, kam nebūtu jēgas, ja šis stāsts būtu izdomāts?`

Ja viņi būtu izdomājuši šo stāstu, kāpēc viņi būtu atklājuši sevi tik sliktā gaismā? Jēzum bija jānorāj viņu “sirds cietība”. Evaņģēlija stāsti, sākot no Viņa aresta līdz viņa parādīšanās brīdim pēc augšāmcelšanās, attēlo Jēzus sekotājus ļoti negatīvā gaismā: bēg, noliedz, netic utt. Tam nebūtu jēgas, ja stāsts būtu izdomāts.

Turpretim viņu vēlākā drosmīgā un nelokāmā augšāmceltā Kristus un cerības sludināšana, ko tā sniedz ikvienam, ir spēcīgs pierādījums viņu apgalvojumu patiesumam.

`Kā mēs varam pasargāt sevi no iekrišanas šaubu un neticības garīgajās lamatās? Kāpēc mums katru dienu jāsavieno sevi ar augšāmcelto Kristu?`