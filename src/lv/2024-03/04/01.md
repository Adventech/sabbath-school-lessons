---
title:  Līdzības
date:   20/07/2024
---

### Nedēļas pētījumiem
Mk. 4:1-34, Jēk. 1:21, Jes. 6:1–13, Ps. 104:12, Dan. 4:10–12.

> <p>Atmiņas pants</p>
> “Un Viņš tiem sacīja: 'levērojiet, ko jūs dzirdat. Ar kādu mēru jūs mērojat, mēros jums un pieliks jums vēl klāt. Jo, kam ir, tam dos; un, kam nav, tam atņems arī to, kas tam ir” (Mk. 4:24, 25).

Šīs nedēļas pētījuma tēma ir līdzības Mk. 4. nodaļā.

Marka evaņģēlijā ir vismazāk līdzību no visiem sinoptiskajiem - Mateja, Marka un Lūkas - evaņģēlijiem.

Daudzus gadus zinātnieki ir strīdējušies par Jēzus līdzību nozīmi un interpretāciju: kā tās skaidrot, ko tās nozīmē, kāpēc Jēzus tās izmantoja, kādas mācības ar tām bija paredzēts atklāt un vai tās ir jāuztver burtiski, vai arī tās bija tīri alegorija un tā tālāk.

Acīmredzot visus šos jautājumus šīs nedēļas nodarbībā mēs neatrisināsim. Tā vietā mēs aplūkosim un Dieva žēlastībā sapratīsim, ko Jēzus gribēja ar šīm līdzībām pateikt.

Mk. 4. nodaļā ir tikai piecas līdzības-sējējs, lukturis, mērs, augošā sēkla un sinepju sēklas. Lielākā nodaļas daļa ir veltīta līdzībai par sējēju. Vispirms tiek izstāstīta līdzība, pēc tam tiek dots līdzības iemesls un tad līdzības skaidrojums. Šis trīs soļu modelis būs svētdienas, pirmdienas un otrdienas pētījumos. Savukārt trešdien un ceturtdien tiks aplūkotas pārējās līdzības.

_lepazīsimies ar šīs nedēļas tēmu, lai sagatavotos Bībeles izpētei 27. jūlijā._