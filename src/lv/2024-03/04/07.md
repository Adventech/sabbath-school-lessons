---
title:  Tālākiem pētījumiem
date:   26/07/2024
---

Izlasi Elenas Vaitas grāmatā “Kristus līdzības” nodaļu “Sējējs izgāja sēt” (33.-61. lpp.). “Patiess svētums ir pilnīga nodošanās kalpošanai Dievam. Tā ir patiesas kristīgas dzīves prasība. Kristus aicina uz pilnīgu nodošanos, uz nedalītu kalpošanu. Viņš prasa sirdi, prātu, dvēseli un spēku. Šeit nav vietas savtībai. Tas, kurš dzīvo pats sev, nav kristietis.

Rīcības vadmotīviem jābūt mīlestībai. Mīlestība ir Dieva valdīšanas pamatprincips gan Debesīs, gan uz zemes, un tai vajadzētu būt arī kristieša rakstura pamatā. Vienīgi tas spēj palīdzēt cilvēkam palikt nelokāmam, un vienīgi tas dod spēku izturēt kārdinājumus un pārbaudījumus.

Bet mīlestība atklājas upurī. Pestīšanas plāna pamatā ir ielikts upuris - plašs, dziļš, augsts un neizmērojams upuris. Kristus mūsu dēļ atdeva visu, un tie, kas Kristu pieņem, spēs Pestītāja dēļ ziedot visu. Domas par Viņa godu un slavu nostāsies visu pārējo lietu priekšā.” (Elena Vaita “Kristus līdzības” 48., 49. lpp.)

**Jautājumi pārrunām**:

`“Mīlestībai ir jābūt darbības principam. Mīlestība ir Dieva valdības pamatā Debesīs un virs zemes.” Kā krusts mums atklāj šo apbrīnojamo patiesību? Kā mēs varam savā dzīvē atspoguļot šāda veida mīlestību? Kāpēc mums tas būtu jādara?`

`Kā jūs atbildētu cilvēkam, kurš uzstāj, ka Jēzus stāstīja līdzības, lai turētu cilvēkus neziņā? Kāpēc gan lai Jēzus, kurš nomira par katru cilvēku (sk. 1. Jāņa 2:2), būtu gribējis turēt tumsā cilvēkus, kurus Viņš centās izglābt?`

`Svecei ir jāatrodas lukturī, nevis zem gultas (Mk. 4:21). Attieciniet šo principu uz savas draudzes sadarbību ar vietējo kopienu. Kā jūs varat pacelt gaismu augstāk?`

`Pārdomājiet līdzību par augošo sēklu (Mk. 4:26–29). Kāda loma ir cilvēkiem, palīdzot evaņģēlija sēklai augt, un kāda ir Dievam? Lai gan mums acīmredzami ir sava Ioma, kā mēs varam pārliecināties, ka esam pilnībā atkarīgi no Dieva? Vai šāda pilnīgas atkarības attieksme varētu būt daļa no tā, kas mums jādara, lai augtu?`