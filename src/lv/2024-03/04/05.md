---
title:  Lukturis un mērtrauks
date:   24/07/2024
---

Mājām Jēzus laikā bija atšķirīgs izmērs un konstrukcija, un tas bija atkarīgs no atrašanās vietas un bagātības. Mājas pēc grieķu parauga tika celtas ap pagalmu, taču ar dažādu izsmalcinātības līmeni. Vai arī Jēzus runā par mazākām zemnieku mājām. Vienalga, liela vai maza māja, galvenais jautājums ir par principu: kādu dienu tiks atklāta patiesība par Jēzu.

Mk. 4:21 Jēzus uzdod divus jautājumus. Pirmais sagaida noliedzošu atbildi: “Vai sveci iededzina, lai to liktu apakš pūra vai zem gultas?” Uz otro jautājumu tiek gaidīta pozitīva atbilde: “Vai ne tāpēc, lai to liek lukturī?” Jēzus piedāvā absurdu, gandrīz humoristisku scenāriju, lai izteiktu savu viedokli. Lukturi ir paredzēti gaismas radīšanai, pretējā gadījumā tie zaudē savu mērķi. Mk. 4:22 izskaidro līdzību, atsaucoties uz noslēpumiem, kas tiek izpausti. Ikviens, kura e-pasts vai dators ir bijis uzlauzts, zina, kā ir tad, kad noslēpumi tiek publiskoti. Bet tas, par ko runā Jēzus, ir evaņģēlijs.

`Izlasi Marka 4:24, 25. Kādu mācību Jēzus māca ar līdzību par mērtrauku?`

Daudzās vietās pasaulē svaigi produkti tiek pārdoti tirgos. Pārdevējiem parasti ir ierīce produkta svēršanai. Ierasta prakse ir pārdevējiem pievienot nedaudz vairāk produkta, Iai palīdzētu pircējam justies, ka pret viņu izturas godīgi. Šo praksi, kā labi pārdevēji izturas pret pircējiem, Jēzus izmanto, lai pievērstu uzmanību atvērtībai pret patiesību. Ja cilvēks ir atvērts un seko gaismai, viņš iegūst vēl vairāk. Bet, ja viņš noraida gaismu, viņam tiek atņemts pat tas, kas viņam līdz šim bijis.

`Kā mēs varam labāk izprast šo principu: ar kādu mēru jūs mērojat, ar tādu jums mēros? Padomājiet par to attiecībā uz saviem darījumiem ar citiem.`