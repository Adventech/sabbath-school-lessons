---
title:  “Sviestmaizes stāsts”. 1. daļa
date:   17/07/2024
---

`Izlasi Mk. 3:20-35. Kādu saikni tu atrodi starp abiem stāstiem, kas ietverti šajos pantos?`

Šis fragments ir pirmais “sviestmaizes stāsts” Marka evaņģēlijā, kur viens stāsts tiek iesākts, tad tiek pārtraukts ar citu stāstu, un pirmais stāsts tiek pabeigts tikai pēc tam. Virspusēji stāsts ir par to, ka Jēzus tuvinieki gatavojas uzņemties atbildību par Viņu, jo domā, ka viņš ir sajucis prātā (Mk. 3:21). Taču stāsta patiesā vēsts ir par rakstu mācītājiem no Jeruzalemes, kas apsūdz Jēzu slepenā sadarbībā ar velnu. (Šodienas pētījums koncentrējas uz stāsta patieso nozīmi - skat. Mk. 3:22-30.)

Mk. 3:22 rakstu mācītāji izvirza apsūdzību, ka Jēzus dziedinošais spēks nāk no velna. Jēzus vispirms atbild ar vispārīgu jautājumu: “Kā sātans var izdzīt sātanu?” Nav loģiski, ka sātans darbotos pret sevi. Jēzus turpina runāt par šķelšanos valstībā, namā un pašā sātanā, parādot, cik absurda šāda sadalīšana būtu viņu panākumiem. Bet tad Kungs maina tematu un stāsta par stipra vīra saistīšanu, lai izlaupītu viņa māju. Šajā pēdējā piemērā Jēzus ir kā zaglis, kas ienāk sātana namā un sasaista tumsas valdnieku, lai atbrīvotu gūstekņus.

`Izlasi Mk. 3:28–30. Kas ir nepiedodamais grēks, un ko tas nozīmē?`

Nepiedodamais grēks ir grēks pret Svēto Garu, nosaucot Gara darbu par velna darbu. Ievērojiet, ka Mk. 3:30 iemesls, kāpēc Jēzus izsaka savus apgalvojumus Mk. 3:28, 29, ir tāpēc, ka saskaņā ar rakstu mācītājiem Viņā esot nešķīsts gars, lai gan patiesībā tas ir Svētais Gars. Ja jūs saucat Svētā Gara darbu par velna darbu, tad jūs neieklausīsieties Svētajā Garā, jo neviens pie pilna prāta nevēlas sekot velna vadībai.

`Kāpēc bailes, ka tu varētu būt izdarījis ”nepiedodamo grēku”, atklāj, ka tu to neesi izdarījis? Kāpēc pašas bailes liecina, ka tu neesi to izdarījis?`