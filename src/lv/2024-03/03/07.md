---
title:  Tālākiem pētījumiem
date:   19/07/2024
---

Izlasi E. Vaitas grāmatā “Laikmetu ilgas” nodaļu “Levijs Matejs” (272.–280. lpp.) un “Sabats” (281.-289. lpp.).

“Kad Pestītājam jautāja: 'Vai ir brīv sabatā dziedināt?' Jēzus atbildēja: 'Kurš cilvēks jūsu starpā, kam viena avs, un kad tā sabatā iekrīt bedrē, to nesatvers un neizvilks ārā? Vai cilvēks nav daudz labāks par avi? Tādēļ ir gan brīv sabatā labu darīt.' (Mt. 12:10-12)

Baidīdamies iekļūt nepatikšanās, spiegi neuzdrošinājās atbildēt Kristum ļaužu priekšā. Tie zināja, ka Viņš bija teicis patiesību. Bet tie drīzāk bija gatavi pamest cilvēkus ciešanās, nekā pārkāpt savas tradīcijas, kaut arī tajā pašā laikā palīdzēja dzīvniekiem, Iai īpašniekam nerastos zaudējumi. Vairāk labvēlības tika parādīts dzīvniekam nekā cilvēkam, kas radīts pēc Dieva līdzības. Tas ilustrē visas maldīgās reliģijas. Tās rodas no cilvēka vēlēšanās paaugstināties pār Dievu un beidzas cilvēka pazemošanā zemāk par dzīvnieku. Katra reliģija, kas apkaro Dieva kā valdnieka tiesības, atņem cilvēkam to godību, kas tam tika dota radīšanas brīdī un būs atkal atjaunota Kristū. Ikviena nepatiesa reliģija saviem piekritējiem māca izturēties nevērīgi pret cilvēku vajadzībām, sāpēm un tiesībām. Evaņģēlijs turpretī cilvēci paaugstina kā Kristus asinīm atpirktu un māca ar Iaipnu uzmanību atsaukties uz cilvēku vajadzībām un ciešanām. Kungs saka: 'Vīrs būs dārgāks nekā tīrs zelts, un cilvēks dārgāks nekā Ofīra dārgumi' (Jes. 13:12).” (“Laikmetu ilgas”, 286., 287. lpp.)

**Jautājumi pārrunām**:

`Kādas stratēģijas vai prakse palīdz jums un jūsu vietējai draudzei būt iejūtīgiem pret cilvēkiem, kas cieš klusībā, piemēram, paralizēti cilvēki, līdzīgi kā Mk. 2. nodaļā?`

`Padomājiet par to, cik naidpilni un akli savās tradīcijās un dogmās bija kļuvuši reliģiskie vadītāji, kuri noraidīja Jēzu, un pat Viņa brīnumi, kuriem vajadzēja atvērt viņu prātus, to nevarēja panākt. Kā mēs kā tauta varam būt piesardzīgi, lai ar mums nenotiktu kas līdzīgs?`

`Kā jūsu vietējā draudze var kļūt par “ģimeni” tiem, kuru tiešā bioloģiskā ģimene viņus, iespējams, ir noraidījusi ticības dēļ?`

`Vēl pakavējieties pie jautājuma par “nepiedodamo grēku". Grupā pārrunājiet, ko tas nozīmē un kā mēs varam būt droši, ka to neizdarīsim.`