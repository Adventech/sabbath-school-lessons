---
title:  Sagūstīts un pratinats
date:   07/09/2024
---

### Nedēļas pētījumiem
Mk. 14, Jņ. 12:4–6, Rm. 8:28, 2. Moz. 24:8, Jer. 31:31–34, Cah. 13:7.

> <p>Atmiņas pants</p>
> “Un Viņš sacīja: 'Aba, Tēvs! Tu spēj visu. Ņem šo biķeri no Manis! Tomēr ne ko Es gribu, bet ko Tu gribi'” (Mk. 14:36).

Marka evaņģēlija 14.–16. nodaļa ir zināma kā “Ciešanu stāsts”, jo te aprakstītas Jēzus ciešanas, nāve un augšāmcelšanās. Kā bija teikts 9. tēmā, pēdējās sešas nodaļas Marka evaņģēlijā apraksta tikai aptuveni vienu nedēļu. Lielākā daļa notikumu 14.-16. nodaļā notiek Lieldienu nedēļas ceturtdienā un piektdienā. Jēzus nāve notiks piektdienā un Viņa augšāmcelšanās – svētdienā.

Šīs nedēļas tēma pievēršas evaņģēlija 14. nodaļai, sākot ar piekto “sviestmaizes stāstu”, kas saista divas pretējas darbības attiecībā uz Jēzu. Tam seko pēdējais Vakarēdiens, pēc tam - Viņa cīņa Ģetzemanē. Tur Viņš tiek arestēts un aizvests pie vadītājiem, lai tiktu nopratināts. Pratināšanas aina ir saistīta ar to, kā Pēteris noliedza Jēzu, un tas veido sesto “sviestmaizes stāstu” Marka evaņģēlijā. Un atkal notiek divas pretējas darbības, bet ar ironisku pavērsienu tās apstiprina vienu un to pašu patiesību.

Visā naratīvā roku rokā iet divi pretēji stāsti. Izteiksmīgā veidā Marks atklāj lasītājam šos pretrunīgos sižetus, vienlaikus atklājot Jēzus triumfu.

_lepazīsimies ar šīs nedēļas tēmu, lai sagatavotos Bībeles izpētei 14. septembrī._