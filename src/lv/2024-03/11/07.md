---
title:  Tālākiem pētījumiem
date:   13/09/2024
---

Izlasi Elenas Vaitas grāmatā “Laikmetu ilgas” nodaļas “Pie Annas un Kajafas” un “Jūda” (698.-722. lpp.).

“Kad apkaunojošā zvēresta vārdi vēl bija uz Pētera lūpām un gaiļa skaļā dziedāšana skanēja viņa ausīs, Pestītājs novērsās no bargajiem tiesnešiem, lai uzlūkotu Savu nabaga mācekli. Tajā pašā mirklī kaut kas vilktin vilka Pēteri paskatīties uz Kungu. Viņa cēlajos sejas vaibstos māceklis lasīja dziļu līdzjūtību un sirdssāpes, bet dusmu tur nebija.

Šīs bālās, ciešanu pilnās sejas izskats, trīcošās lūpas, līdzjūtīgais un piedodošais skats Pētera sirdi skāra kā asa bulta. Pamodās sirdsapziņa. Sāka šķetināties atmiņu pavediens. Pēteris atcerējās savu tikai pirms nedaudz stundām doto solījumu kopā ar Kungu doties cietumā un nāvē. Māceklis atcerējās, kā viņam sāpēja, kad Pestītājs augšistabā teica, ka tas vēl šajā naktī trīs reizes aizliegs savu Kungu. Pēteris tikko bija apliecinājis, ka Jēzu nepazīstot, un tagad ar rūgtumu bija spiests atzīt, cik labi Kungs pazina viņu, cik pareizi spēja lasīt viņa sirdi, kuras maldīgums pašam Pēterim nemaz nebija zināms.” (Elena Vaita “Laikmetu ilgas” 712., 713. lpp.)

**Jautājumi pārrunām**:

`Kā, izlasot to, ko Jēzus paredzēja Mk. 14:9, mēs varam apbrīnot, kā piepildās vēl kāds no Jēzus pravietojumiem-ļoti mazticams, ņemot vērā apstākļus, kādos tas tika izteikts?`

`Salīdziniet un pretstatiet Jūdu un Pēteri. Kas līdzīgs un kas atšķirīgs ciešanu stāstā bija viņu rīcībā?`

`Pārrunājiet Svētā Vakarēdiena nozīmi. Kā mēs varam padarīt to jēgpilnāku mūsu draudzē un iesaistīt tā svinēšanā vairāk locekļu?`

`Pārrunājiet to, ka Dievs atbildēja “nē” uz Jēzus lūgšanu Çetzemanē. Ko tas nozīmē, kad Dievs mums saka “nē”?`

`Lai gan Pēteris ar saviem noliegumiem ļoti pievīla Jēzu, Viņš Pēteri neatmeta. Kādu cerību jūs varat gūt no šī fakta?`