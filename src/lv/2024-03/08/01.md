---
title:  Mācekļu apmācīšana 2. daļa
date:   17/08/2024
---

### Nedēļas pētījumiem
Mk. 10. nod., 1. Moz. 1:27, 1. Moz. 2:24, Gal. 4:1, 2, Rm. 6:1–11, Jes. 11:1–16.

> <p>Atmiņas pants</p>
> “Jo arī Cilvēka Dēls nav nācis, lai Viņam kalpotu, bet lai pats kalpotu un Savu dzīvību atdotu par atpirkšanas maksu par daudziem” (Mk. 10:45).

Šīnedēļa aptver Mk. 10. nodaļu, pabeidzot īpašo sadaļu, kurā Jēzus māca Savus mācekļus pirms krusta notikumiem. Apmēram puse nodaļas attiecas uz pašiem mācekļiem, bet pārējā daļa ir par jautājumiem, kas ir svarīgi māceklībai, bet tiek stāstīti citu ar Jēzu mijiedarbībā esošo personu skatījumā. Nāk farizeji un strīdas ar Viņu par šķiršanās tēmu. Vecāki nes savus bērnus, lai Jēzus tos svētītu. Bagātais jauneklis jautā par mūžīgo dzīvi, un aklais lūdz redzi.

Šajā Marka evaņģēlija nodaļā ir ietvertas svarīgas mācības par to, ko nozīmē sekot Jēzum, jo īpaši attiecībā uz dzīvi šeit un tagad-laulību, bērniem, attiecībām ar naudu, kā arī attiecībā uz sekošanas Dievam cenu un atalgojumu. Noslēgumā ir otra aklā dziedināšana (Mk. 10:46-52, salīdziniet ar Mk. 8:22-26), kas nodrošina nodaļas noslēgumu (Mk. 8:22-10:52) un ir skaista ilustrācija gan tam, cik maksā sekošana Jēzum, gan uz kurieni tā ved.

Kopā šīs nodarbības sagatavo Jēzus sekotājus - gan mācekļus pirms 2000 gadiem, gan mācekļus divdesmit pirmajā gadsimtā-tiem izaicinājumiem, ko ietver māceklība.

_Lūdzu, iepazīstieties ar šīs nedēļas tēmu, lai sagatavotos Bībeles izpētei 24. augustā._