---
title:  Dieva plāns laulībai
date:   18/08/2024
---

`Izlasi Mk. 10:1–12, kā arī 1. Moz. 1:27 un 1. Moz. 2:24. Kādas lamatas slēpās zem farizeju jautājuma par šķiršanos, un kā Jēzus izglītoja ar Savu atbildi?`

Šajā fragmentā farizeji jautā Jēzum, vai vīrietim ir atļauts šķirties no sievas. Farizeju vidū šķiršanās tika uzskatīta par likumīgu. Jautājums bija - uz kāda pamata. Šammai skola neapšaubāmi bija stingrāka - tikai attiecībā uz bezbērnu, materiālās nevērības, emocionālās nevērības vai laulības neuzticības gadījumiem. Hillela skola bija daudz pielaidīgāka, pieļaujot šķiršanos gandrīz jebkura iemesla dēļ, lai gan viņu šķiršanās process bija sarežģītāks, kas palīdzēja lietu sabremzēt.

Tāpēc var šķist dīvaini, ka viņi uzdod Jēzum virspusēju jautājumu, vai šķiršanās vispār ir pieņemama. Zem šī jautājuma bija paslēpts plāns, lai Jēzu ievestu nepatikšanās ar Hērodu Antipu, Jordānas austrumu reģiona valdnieku, kur nu atradās Jēzus. Antipa bija šķīries no sievas un apprecējis sava brāļa sievu Hērodiju. Hērods bija nocirtis galvu Jānim Kristītājam, jo viņš bija izteicis nosodījumu šīm nelikumīgajām attiecībām (sk. Mt. 14:1-12).

Jēzus atbild ar pretjautājumu, jautājot farizejiem, ko Mozus pavēlējis šajā jautājumā. Rakstu vieta, uz kuru farizeji atsaucas, ir 5. Moz. 24:1–4, kurā aprakstīts īpašs gadījums, kad pēc šķiršanās notiek atkārtota laulība. Israēlieši praktizēja šķiršanos jau Mozus Iaikos. 5. Moz. 24. nodaļā aprakstītie likumi bija paredzēti, lai nodrošinātu sievietes aizsardzību. Bet Jēzus laikā Hillela skola to sagrozīja, lai atvieglotu šķiršanos gandrīz jebkura iemesla dēļ. Tādējādi sievietes aizsardzībai domātais likums tika izmantots, Iai viņu būtu viegli pamest.

Tā vietā, lai debatētu par likumu 5. Moz. 24. nodaļā, Jēzus atsaucas uz Dieva sākotnējo Iaulības ideālu 1. Moz. 1. un 2. nodaļā. Viņš atzīmē, ka iesākumā Dievs radīja vīrieti un sievieti (1. Moz. 1:27), divus indivīdus. Pēc tam viņš apvieno šo patiesību ar 1. Moz. 2:24, ka vīrietis atstāj savus vecākus, pievienojas savai sievai un abi kļūst par vienu miesu. Šī vienotības koncepcija kļūst par pamatu tam, ka Jēzus apstiprina laulības saites. Ko Dievs ir savienojis, to cilvēkiem nebūs šķirt.

`Ko jūsu draudze var darīt, lai stiprinātu laulības? Kā palīdzēt tiem, kuru laulības jau ir izjukušas?`