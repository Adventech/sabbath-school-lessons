---
title:  Tālākiem pētījumiem
date:   23/08/2024
---

Izlasi Elenas Vaitas grāmatā “Laikmetu ilgas” nodaļas “Viņš svētīja bērnus” un “Vienas Iietas tev trūkst” (511.-523. lpp.).

“Jēzus vienmēr ļoti mīlēja bērnus. Pestītājs pieņēma viņu sirsnīgo draudzību un atklāto, nemāksloto mīlestību. Pateicības pilnā slava no viņu šķīstajām lūpām Kristus ausīs skanēja kā mūzika un atspirdzināja garu, kad Viņš bija noguris saskarē ar viltīgajiem un liekulīgajiem cilvēkiem. Visur, kur vien Pestītājs uzturējās, Viņa labestība un maigā, laipnā izturēšanās iemantoja bērnu mīlestību un uzticību.” (Elena Vaita “Laikmetu ilgas” 511. lpp.)

“Tiem, kas līdzīgi jaunajam cilvēkam ieņem atbildīgus posteņus un ir bagāti, var Iikties, ka ir pārāk liels upuris atsacīties no visa, lai sekotu Kristum. Bet tas ir galvenais noteikums ikvienam, kas grib kļūt par Viņa mācekli. Nekas mazāks par paklausību nevar tikt pieņemts. Kristus mācības būtība ir sevis aizliegšana. Bieži vien tas izteikts šķietami autoritatīvā tonī tāpēc, ka nav cita veida cilvēku pestīšanai, kā attiekties no lietām, kas, sevī lolotas, demoralizē visu cilvēka būtni.” (Elena Vaita “Laikmetu ilgas” 523. lpp.)

**Jautājumi pārdomām**:

`Kā jūs varat palīdzēt bērniem un jauniešiem saglabāt saikni ar Kristu un draudzi? Kāpēc mums ir tik svarīgi to darīt?`

`Mēs dažreiz dzirdam cilvēkus sakām, ka viņiem nerūp nauda. Tā nav taisnība. Ikvienam rūp nauda, un tajā nav nekā slikta. Kāda tad ir problēma ar naudu, un kāpēc uzticīgajiem kristiešiem, gan bagātiem, gan nabagiem, jābūt uzmanīgiem attiecībā uz naudu?`

`Ja Jēzus tev jautātu: “Ko tu vēlies, lai Es tev daru?”, ko tu atbildētu?`

`Vairāk pakavējieties pie Jēzus vārdiem Mk. 10:43-45. Ko nozīmē šādi dzīvot? Kā mēs iemācāmies kalpot, nevis būt tie, kam kalpo? Ko tas nozīmē attiecībā uz to, kā mēs dzīvojam un mijiedarbojamies ar citiem?`