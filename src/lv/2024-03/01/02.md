---
title:  Neveiksmīgs misionārs
date:   30/06/2024
---

`Izlasi Ap. d. 12:12. Kā Marks tiek iepazīstināts Apustuļu darbu grāmatā?`

Šķiet, ka Jānis Marks, kas visdrīzāk ir Marka evaņģēlija autors, laikā, kad norisinājās Ap. d. 12. nodaļas notikumi (iespējams, mūsu ēras 40. gadu vidū), bija jauns vīrietis. 12. pantā viņš ir atklāts kā sievietes, vārdā Marija, dēls. Viņa acīmredzot bija bagāta baznīcas atbalstītāja un noturēja lūgšanu sapulci savās mājās, par ko lasām Ap. d. 12. nodaļā. Stāsts par Pētera bēgšanu no cietuma un turpmākajām darbībām un pēc tam Hēroda nāvi ir pilns ar pārsteidzošu, pat humoristisku kontrastu starp Pēteri un valdnieku. Jānim Markam patiesībā nav nekāda loma stāstā, taču iepazīstināšana ar viņu šajā brīdī sagatavo vēlākai saiknei ar Barnabu un Saulu.

`Izlasi Ap. d. 13:1-5, 13. Kā Jānis Marks pieķērās Saulam un Barnabam, un kāds bija rezultāts?`

Ap. d. 13. nodaļā ir aprakstīts pirmais Saula un Barnabas misijas ceļojums, kas sākās aptuveni 46. gadā. Jānis Marks nav minēts līdz 5. pantam, un viņa loma ir vienkārši palīgs vai kalps. Neviena cita atsauce uz jauno vīrieti nav minēta līdz 13. pantam, kur īsajā pārskatā tiek norādīts, ka viņš atgriezies Jeruzalemē.

Šai aiziešanai nav norādīts nekāds iemesls, un viņa jūtu vai emociju apraksta neesamība atstāj iztēles ziņā to, kas tieši pamudināja viņu atteikties no misijas centieniem, kas, bez šaubām, bija briesmu un izaicinājumu pilni. Elena Vaita norāda, ka “Marks, baiļu un mazdūšības pārņemts, kādu laiku svārstījās savā nolūkā no visas sirds nodoties Tā Kunga darbam. Viņš nebija pieradis pie grūtībām, un viņu sarūgtināja briesmas un ceļa trūkums.” (“Apustuļu darbi”, 169. lpp.) Īsāk sakot, misijas darbs viņam vienkārši kļuva par grūtu, un tāpēc viņš gribēja to atstāt.

`Kurš gan nevar atcerēties brīžus, kad nācies atkāpies no kaut kā vai pat ciest klaju neveiksmi, īpaši, ja runa ir par kaut ko garīgu un saistītu ar kristīgo dzīves gājumu? Ko jūs iemācījāties no šīs pieredzes?`