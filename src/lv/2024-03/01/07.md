---
title:  Tālākiem pētījumiem
date:   05/07/2024
---

Izlasi grāmatā “Laikmetu ilgas” nodaļu “Saucēja balss tuksnesī” (97.–108. lpp.) un grāmatā “Apustuļu darbi” nodaļu “Evaņģēlija vēstneši” (166.–176. lpp.).

Cik fascinējoši ir tas, ka Atkl. 14:6, 7, pirmā eņģeļa vēsts, ir līdzvērtīga Jēzus evaņģēlija vēstij Mk. 1:15.

Pirmais eņģelis nes mūžīgo evaņģēliju pasaulei pēdējās dienās, gatavojoties Kristus otrajai atnākšanai. Tāpat kā Jēzus vēstījumā, eņģeļa beigu laika evaņģēlijā ir tie paši trīs elementi, kas parādīti tabulā:

| Marka 1. nodaļa | Kategorija | Atklāsmes grāmatas 14. nodaļa |
| --- | --- | --- |
| Laiks piepildīts (Dan. 9. nod.) | Laika pravietojums | Tiesas stunda (Dan. 7., 8. nod.) |
| Valstība ir tuvu | Derības apsolījums | Mūžīgais evaņģēlijs |
| Nožēlo, tici | Aicinājums kļūt par mācekli | Bisties, dod godu, pielūdz Dievu |

Pirmā eņģeļa vēsts pasludina pirmsadventes tiesas sākumu, kas paredzēts 2300 dienu pravietojumā Dan. 8:14 un kas sākās 1844. gadā. Tiesa atnes Dieva valstību Viņa vajātajiem ļaudīm (Dan. 7:22). Pirmā eņģeļa aicinājums bīties Dievu, godāt un pielūgt Viņu ir aicinājums kļūt par mācekļiem, kas pasaulei tiek izteikts pēdējās dienās, kad Atkl. 13. nodaļas zvēra vara pārstāv viltus dievu, ko bīties, godāt un pielūgt.

Tieši tāpat kā Jēzus vēsts Mk. 1. nodaļā ir cieši saistīta ar Daniēla pravietojumiem evaņģēlija pasludināšanas sākumā, tā arī pirmā eņģeļa vēsts ir saistīta ar Daniela pravietojumiem zemes vēstures noslēgumā.

**Jautājumi pārrunām**:

`Salīdziniet un pretstatiet Jāni Kristītāju un Jēzu Mk. 1:1-13. Kādas īpašas mācības jūs gūstat no tā, kā viņi šeit atklāti?`

`Pārdomājiet kristību nozīmi. Izlasiet Rm. 6:1-4 un Jņ. 3:1-8 un salīdziniet šos tekstus ar Jēzus kristībām Mk. 1:9-13. Kādas paralēles un kontrastus jūs pamanāt? Kā tas palīdz jums skaidrāk izprast kristību nozīmi?`

`Salīdziniet un pretstatiet evaņģēlija vēsti, kāda tā bija Jēzum Mk. 1:14, 15, un pirmā eņģeļa vēsti Atkl. 14:6, 7. Kā šo vēstu izpratne palīdz jums labāk ieraudzīt savu misiju mūsu laikā?`