---
title:  Evaņģēlija sākums
date:   29/06/2024
---

### Nedēļas pētījumiem
Ap. d. 13:1–5, 13; Ap. d. 15:36–39; Mk. 1:1–15; Jes. 40:3; Dan. 9:24–27.

> <p>Atmiņas pants</p>
> “Pēc tam, kad Jānis bija nodots, Jēzus nāca uz Galileju un sludināja Dieva evaņģēliju, sacīdams: 'Laiks ir piepildīts, un Dieva valstība ir tuvu atnākusi! Atgriezieties no grēkiem un ticiet uz evaņģēliju” (Mk. 1:14, 15).

Kurš sarakstīja Marka evaņģēliju, un kāpēc tas tika rakstīts?

Neviens evaņģēlijs nenosauc savu autoru. Vistuvāk tam ir bijis Jānis, kas atsaucas uz mīļoto mācekli (sk. Jņ. 21:20, 24).

Tomēr jau no seniem laikiem katrs kanoniskais evaņģēlijs ir bijis saistīts vai nu ar apustuli (Mateju, Jāni), vai ar apustuļa pavadoni. Piemēram, Lūkas evaņģēlijs ir saistīts ar Pāvilu (sk. Kol. 4:14; 2. Tim. 4:11, Filem. 1:24). Marka evaņģēlijs ir saistīts ar Pēteri (sk. 1. Pēt. 5:13).

Lai gan Marka evaņģēlija autors tekstā nekad nenosauc savu vārdu, agrīnās baznīcas tradīcijas norāda, ka Marka evaņģēlija autors bija Jānis Marks, kādreizējais Pāvila un Barnabas ceļabiedrs (Ap. d. 13:2, 5) un vēlāk Pētera līdzgaitnieks (1. Pēt. 5:13).

Šonedēļ pirmais solis būs uzzināt par Marku, kā par viņu ziņots Svētajos Rakstos, Iai redzētu viņa agrīno neveiksmi un iespējamo atgūšanos pēc tās. Pēc tam pētījums pievērsīsies Marka evaņģēlija ievada daļai, ar skatu uz priekšu, uz kurieni virzās stāsts, kā arī atskatoties atpakaļ uz to, kāpēc neveiksmīgs un pēc tam atguvies misionārs raksta šādu tekstu.

_lepazīsimies ar šīs nedēļas tēmu, lai sagatavotos Bībeles izpētei 6. jūlijā._