---
title:  Hozejas netiklā sieva
date:   15/04/2025
---

Dieva lūgums pravietim Hozejam var būt viens no dīvainākajiem uzdevumiem, kāds jebkad dots kādam no Viņa kalpiem: speciāli apprecēties ar netikli! Taču Dievs izmantoja Hozeju, lai palīdzētu mums no Viņa perspektīvas saprast cilvēka grēka un sacelšanās sāpes. Dievs mīlestībā bija izvēlējies sievu, Israēlu, kas Viņu vairākkārt krāpa, un tomēr pārsteidzoši, ka Viņš pieņēma to atpakaļ un atjaunoja sievas statusu.

`Salīdziniet Hoz. 1:2; 3:1; Atkl. 17:1, 2 un 18:1–4. Kas ir šeit pieminētā netiklība? Ko kristīgā baznīca var mācīties no Hozejas stāsta? Kādā veidā baznīca ir atkārtojusi Vecās Derības grēkus?`

Bībele atklāj, ka Israēla kļūdas Vecajā Derībā lielā mērā atkārtos Kristus Jaunās Derības draudze. Dieva derības ļaudis ārkārtīgi maldījās pirms gūsta, ienesot kaimiņu tautu elku pielūgsmi Dieva derības tautā. “Konstantīns bija noraizējies par pieaugošo plaisu draudzē saistībā ar Ārija idejām, un viņš gan sasauca Nīkejas koncilu, gan iejaucās tajā.” (Christofer A. Hall “How Arianism Almost Won”, Christianity Today (2008)). Abos gadījumā Dieva ļaudis aizgāja no attiecībām ar Viņu, lai rastu “risinājumus” savām uztvertajām problēmām.

Dieva vārdu izvēle padara šķietami acīmredzamu, ka Viņš ne tikai cenšas mums parādīt, ko mēs esam izdarījuši nepareizi, bet arī to, kā tas liek Viņam justies. Tie, kurus laulātais ir nodevis, var nedaudz aptvert sabrukuma izjūtas, ko mūsu neuzticība Kristum varētu izraisīt Debesu pagalmos. Varbūt visbrīnišķīgākā Hozejas stāsta daļa ir tā, cik ilgi pravietis devās, lai izpirktu savu maldīgo sievu.

Kad mēs redzam pēdējo saucienu cilvēcei, aicinot Dieva tautu nākt ārā no Bābeles, ir vērts atzīmēt, ka Viņš aicina savējos, nevis svešos. Viņš tos ļoti labi pazīst. Viņš tos mīl. Un, pasaulei tuvojoties tās sliktākajai stundai, Viņš joprojām piedāvā izpirkšanas cenu, ko Viņš bija samaksājis, lai atpirktu mūs ar Savām asinīm. Kristus krustam vairāk nekā jebkam citam ir jāparāda mums, cik ļoti Kungs vēlas glābt Savu maldīgo tautu.

`Kādos veidos mūsdienās jebkura draudze, pat mūsu draudze, var flirtēt ar garīgo netiklību?`