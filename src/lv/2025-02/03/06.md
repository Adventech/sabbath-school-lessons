---
title:  Tika tiesāta netikle
date:   17/04/2025
---

`Izlasi Atkl. 19:1–9. Divas lietas tiek svinētas vienlaikus: netikles gals un Kristus laulības ar Savu līgavu. Kā tas ir iespējams, ka abi notikumi patiesībā ir Dieva taisnīgā un mīlošā rakstura demonstrējums vienlaikus?`

Neticībai ir ļoti sāpīga cena. Sekas izplatās bērnu un citu cilvēku dzīvē. Pat vispacietīgākie no piekrāptajiem laulātajiem vienā brīdī pateiks, ka pienācis neatgriezenisks moments, pēc kura laulību vairs nevar saglābt. Kad mūsu pasaule sasniegs punktu, kurā sirdis būs pietiekami dziļi nocietinājušās, ka vairs nebūs grēku nožēlas, tad nebūs jēgas turpināt vēstures gaitu un ļaut turpināties nevaldāmajām grēka ciešanām. Lai gan būs sirdssāpes par pazudušajiem, tie, kas ir daudz cietuši šajā grēcīgajā pasaulē, varēs priecāties, ka tas beidzot ir beidzies un ka pasaule tiek atjaunota tāda, kādu Dievs to sākotnēji bija iecerējis. Pēc tam vairs nebūs atkrišanas no Dieva, jo mēs būsim smagā veidā uzzinājuši, ka Dievam bija taisnība par sabrukumu, kas būs, šķiroties no Viņa.

`Izlasi Atkl. 21:1–4. Ko šeit nozīmē laulības metafora, un kāpēc tā ir cerību un solījumu pilna? Kāda ir mūsu pārliecība par cerību, kas sniegta šajos pantos?`

“Laulība, savienošanās uz mūžu, simbolizē savienību starp Kristu un Viņa draudzi. Gars, kādu Kristus parāda pret draudzi, ir tas pats gars, kāds vīram un sievai jāparāda vienam pret otru.” (Elena Vaita “Liecības draudzei” 7. sēj., 46. lpp.)

Kristus cieta neiedomājamas sāpes, kad cilvēku cilts Viņu atraidīja un Viņam piederošo mīlestību veltīja citiem dieviem. Un tomēr pat tad Viņš atdeva Sevi par mums, maksādams par mūsu neticību un laulības pārkāpšanu, lai, ja mēs nožēlojam grēkus un novēršamies no tiem, mums būtu mūžīgās dzīvības apsolījums.

`Izlasi 1. Pēt. 1:18, 19. Kas ir pateikts šajos pantos, kas dod mums pārliecību par beigām, kā tās attēlotas Atkl. 21:1–4?`