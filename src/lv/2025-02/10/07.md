---
title:  Tālākiem pētījumiem
date:   06/06/2025
---

Izlasi Elenas Vaitas grāmatā “Sentēvi un pravieši” nodaļu “Plūdi” (101., 102. lpp.).

“Augstais priesteris pret sātana apvainojumiem nespēj aizsargāt ne sevi, ne savus ļaudis. Viņš nevar apliecināt, ka Israēls būtu brīvs no kļūdām. Netīrās drēbēs, kas simbolizē ļaužu grēkus, kurus viņš nes kā to pārstāvis, priesteris stāv eņģeļa priekšā, atzīdams savas tautas vainu, tomēr norādīdams uz tās nožēlu un pazemošanos un paļāvībā atsaukdamies uz grēkus piedodošo Pestītāju. Viņš ticībā pieķeras Dieva apsolījumiem. [..]

Sātana apsūdzības pret tiem, kas meklē Kungu, neizraisa nepatika pret šo cilvēku grēkiem. Viņš pat gavilē par to nepilnīgo raksturu, jo labi zina, ka tos varēs pārspēt tikai tad, ja tie pārkāps Dieva likumus. Šīs apsūdzības izsauc vienīgi viņa naids pret Kristu. Īstenojot atpestīšanas plānu, Jēzus salauž sātana ietekmi uz cilvēci un atbrīvo dvēseles no viņa varas. [..]

Pats ar saviem spēkiem cilvēks nespēj pretoties ienaidnieka uzbrukumam. Grēka aptraipītās drēbēs, atzīdams savu vainu, viņš stāv Dieva priekšā. Bet mūsu Aizstāvim Jēzum ir spēks pasargāt tos, kas ar atgriešanos un pilnīgā paļāvībā savas dvēseles uzticējuši Viņam. Jēzus aizstāv viņu lietu un, atsaucoties uz Golgātas varenajiem pierādījumiem, liek apklust viņu apsūdzētājam. Pilnīga paklausība Dieva baušļiem ir devusi Kristum visu varu Debesīs un virs zemes, un Viņš no sava Tēva pieprasa žēlastību un apžēlošanu vainīgajam cilvēkam.” (Elena Vaita “Pravieši un ķēniņi” 583.–586. lpp.)

**Jautājumi pārrunām:**

`Jēzus saviem mācekļiem teica, ka viņi ir pasaulē, bet ne no pasaules (sk. Jņ. 15:19, 17:14–16). Kā mēs līdzsvarojam savu pienākumu uzvarēt pasauli un vajadzību pasargāt sevi no “pasaules neaptraipītiem”? (Jēk. 1:27)`

`Ko Noas publiskā kalpošana pirms plūdiem mums māca par to, kā notiek lielā cīņa? Kādos veidos mums šodien ir tāda pati loma?`

`Pirms ļauno aprīšanas ar uguni no debesīm (kā tas notika ar Sodomu), Dievs tos uzmodina no mirušajiem un ļauj sātanam īsu brīdi darboties ar viņiem (Atkl. 20:7–9). Kā jūs domājat, kāpēc tas būtu nepieciešams kā pēdējais solis, pirms Dievs visu sakārto pēc taisnības?`

`Pārdomājot stāstus, kurus mēs pētījām šonedēļ, kādus brīdinājumus jūs atrodat savai dzīvei? Ko šie stāsti jums māca par jūsu cerību Kristū?`