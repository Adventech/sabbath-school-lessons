---
title:  Jēra dusmas
date:   01/06/2025
---

`Izlasi Atkl. 6:12–17. Pārdomājiet detalizētāk cilvēku reakciju, kad pēkšņi sāk attīstīties pēdējo dienu notikumi. Ko jūs ievērojat viņu reakcijā?`

Interesanti atzīmēt, ka pazudušie nekliedz: “Kas tas ir?” vai “Kas stāv aiz tā?” Šķiet, ka viņi saprot, kas notiek. Viņi atsaucas uz Jēzu kā “Jēru”, kas norāda, ka viņi kaut ko zina par Kristus stāstu. Šķiet, ka viņi arī apzinās, ka “ir pienākusi Viņa lielā dusmu diena” un ka viņi ir nokļuvuši bezcerīgā stāvoklī: “Kurš varētu pastāvēt?”

Pirms pienāk gals, evaņģēlijs tiek nodots katrai tautai uz zemes (Mt. 24:14), un trīs eņģeļu vēstis tiek nodotas visai planētai. Un tomēr būs cilvēki, kas tiks pārsteigti nesagatavoti – nevis informācijas trūkuma dēļ, bet gan tāpēc, ka viņi atteicās ticēt un paklausīt. Tas būs iemesls, kāpēc šie cilvēki pēdējās dienās būs pazuduši.

`Izlasi Mt. 24:36–44. Kādas mācības, ko Jēzus mums saka, mums vajadzētu smelties no stāsta par Noa?`

Jēzus norāda uz stāstu par plūdiem, lai brīdinātu mūs, ka Viņa otrā atnākšana daudziem būs pārsteigums. Arī plūdi pasaulei daudziem bija pārsteigums, bet ne informācijas trūkuma dēļ. Noa 120 gadus sludināja pasaulei, kas atteicās ticēt. Viņiem teica, kas notiks. Viņi vienkārši neticēja.

Tikmēr daudzi cilvēki sev iestāsta: ilgu laika periodu aiztecēšana nozīmē to, ka pravietojumi ir nepatiesi. Izmantojot stāstu par plūdiem kā kontekstu, Pēteris raksta, ka “pēdējās dienās nāks nikni smējēji, kuri dzīvos savās pašu kārībās un sacīs: kur paliek Viņa apsolītā atnākšana? No tā laika sākot, kad tēvi iegāja mierā, viss paliek tā, kā bija no radīšanas sākuma” (2. Pēt. 3:3, 4). Ar katru gadu šāds noskaņojums tikai pieaugs.

`Pēc katras personas pieredzes Jēzus otrā atnākšana (vai dažos gadījumos trešā atnākšana) nav ilgāks par mirkli pēc nāves, un mēs visi zinām, cik ātri paiet dzīve. Kā šāda perspektīva palīdz tikt galā ar domu par kavēšanos?`