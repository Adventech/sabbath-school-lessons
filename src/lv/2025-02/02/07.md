---
title:  Tālākiem pētījumiem
date:   11/04/2025
---

Izlasi Elenas Vaitas grāmatā “Apustuļu darbi” nodaļu “Atklāsmes grāmata” (578.–581. lpp.).

Daudzas pasaules reliģijas vienkārši nodarbojas ar idejām; toties kristīgajā reliģijā atrodamās idejas ir stingri nopamatotas vēsturiskos notikumos. Bībele ir stāsts par Dieva mijiedarbību ar cilvēci vēstures gaitā, un, pētot tūkstošiem gadu ilgušo mijiedarbību, mēs varam daudz uzzināt par Dieva nemainīgo raksturu.

Tomēr dažkārt kristieši sūdzas, ka viņiem apnīk klausīties vienu un to pašu. Dažreiz, kad mūsu atšķirīgā pravietiskā vēsts tiek publiski sludināta, mēs domājam, ka esam to jau dzirdējuši un mums nav nekā jauna, ko mācīties.

Tomēr tas, ka mūsu vēstījums ir nemainīgs un konsekvents, nenozīmē, ka tas ir vienkāršots vai neizaicinošs. Tieši otrādi: pētot informāciju, kas mums tiek nodota no bezgalīgā Dieva prāta, jūs ātri atklājat, ka nekad nesasniegsiet tēmas beigas.

Elena Vaita norāda, ka viens no iemesliem, kādēļ tika uzrakstīta Atklāsmes grāmata, bija kristīgās baznīcas noenkurošanās tās vēsturiskajā vēstījumā uz visiem laikiem. “Atsevišķiem jaunākajiem darbiniekiem .. bija apnikušas bieži atkārtotās patiesības. Tiecoties pēc kaut kā neparasta un pārsteidzoša, tie mēģināja ieviest jaunas mācības.” (“Apustuļu darbi”, 580. lpp.) Šajā ziņā tā nav tikai grāmata par nākotni; tā ir arī grāmata par pagātni, kas veidota, lai saglabātu saknes mūsu vēsturiskajā ticībā, lai mūs nenomaldītu vēlme meklēt oriģinalitāti.

**Jautājumi pārrunām:**

`Svētie Raksti nekad nesniedz jaunu informāciju un jaunu izpratni. Kā līdzsvarot vēlmi apgūt kaut ko jaunu ar to, cik svarīgi ir noenkuroties patiesībā, kas mums jau ir dota?`

`Kā baznīcai vajadzētu reaģēt uz jaunām pravietojumu interpretācijām? Lai gan mēs zinām, ka vienmēr ir ko mācīties, kā mēs varam noteikt, vai jaunā gaisma ir būtiska vai tikai iedoma, vai pat kļūda?`

`Otrajā pasaules karā kāds jūrnieks Klusajā okeānā gulēja uz miršanas gultas un kliedza mediķim: “Es esmu bārenis. Kad es nomiršu, kurš mani atcerēsies?” Mediķis atbildēja: “Es vienmēr tevi atcerēšos.” Lai ar cik labiem nodomiem bija mediķa vārdi, agri vai vēlu arī viņš nomirs un līdz ar viņu piemiņa par bāreni jūrnieku. Kā šis stāsts palīdz mums apzināties mūsu dzīves bezjēdzību un veltīgumu, ja beigu galā nāvei pieder pēdējais vārds?`