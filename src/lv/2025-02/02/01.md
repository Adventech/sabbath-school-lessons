---
title:  1. Mozus grāmata kā pamats
date:   05/04/2025
---

### Nedēļas pētījumiem

Jes. 40:7, 8; 1. Moz. 22:1–13; Jņ. 3:16; Atkl. 5:5–10; 1. Kor. 15:15–19; Atkl. 12:1–9.

> <p>Atmiņas pants</p>
> “Otrā dienā Jānis ierauga nākam Jēzu un saka: ‘Redzi, Dieva Jērs, kas nes pasaules grēku.’” (Jņ. 1:29)

Viena no mūsdienu galvenajām Bībeles pravietojumu interpretācijas problēmām, piemēram, Atklāsmes grāmatas interpretācijā, ir tas, ka netiek atpazītas Atklāsmes grāmatas senās saknes. Autors izmanto Vecās Derības zināšanas un jēdzienus, kas viņa auditorijai ir labi zināmi!

Lai gan ir lietderīgi visā Bībelē meklēt fragmentus, kas atgādina Atklāsmes grāmatas tekstu, ir arī galvenās Rakstu vietas, kas ļauj labāk izprast grāmatu nekā citi teksti. Īpaši tas attiecas uz 1. Mozus grāmatu, kurā ir aprakstīts ceļš, kā mūsu pasaule nonāca grēcīgā haosā. Gandrīz katrs Atklāsmes grāmatā minētais galvenais jēdziens – kaut kādā veidā – parādās Bībeles sākuma nodaļās.

Šonedēļ mēs pētīsim dažas galvenās koncepcijas, kas ir Atklāsmes grāmatas pamatā. To ir daudz, tāpēc mēs izvēlēsimies dažas, lai ilustrētu ļoti svarīgo aspektu, ka izpratne par senajiem Atklāsmes grāmatas pamatiem ļauj pētniekam saskatīt neskaitāmas nianses tekstā, no kurām katra var sniegt svarīgu atziņu par cilvēci, Dievu un par Visumā un līdz ar to arī mūsu dzīvēs notiekošā konflikta būtību.

_Iepazīsimies ar šīs nedēļas tēmu, lai sagatavotos Bībeles izpētei 12. aprīlī._