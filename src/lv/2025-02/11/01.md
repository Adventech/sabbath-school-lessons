---
title:  Rute un Estere
date:   07/06/2025
---

### Nedēļas pētījumiem

Rutes 1:1–5, Rutes 2:5–20, Īj. 1:6–11, Mt. 4:8, 9, Est. 3:1–14, Atkl. 12:14–17.

> <p>Atmiņas pants</p>
> “Kad ķēniņš redzēja ķēniņieni Esteri stāvam pils pagalmā, viņa atrada labvēlību viņa acīs, un ķēniņš izstiepa zelta scepteri, kas bija viņa rokā, pretī Esterei, un Estere tuvojās un pieskārās sceptera smailei” (Est. 5:2).

Šajā nedēļā mēs turpināsim pētīt stāstus, kas ir prototipi pēdējo dienu notikumiem. Izmantojot reālās dzīves notikumus un cilvēkus, Dievs palīdz mums ieraudzīt lietas no Viņa perspektīvas un palīdz saprast, kā interpretēt vēlāk dotos pravietojumus, lai stiprinātu mūsu ticību.

Mūsu uzmanība tiek pievērsta divām nozīmīgām sievietēm, kuru stāsti aizkustinājuši neskaitāmu paaudžu sirdis: Rutei un Esterei. Viena ir atraitne, kura rod cerību pēc tikšanās ar laipno Boāsu, savu radinieku. Viņu laulība ir kļuvusi par kristiešu iecienītāko mīlas stāstu, jo tas atspoguļo Kristus mīlestību pret mums. Otra ir jauna meitene, kas dzīvo svešā zemē un uzzina par sazvērestību, kas grasās iznīcināt viņas tautu. Viņa tiek uzstumta uz galvenās skatuves drāmā, kas kļūst par tautas glābiņu.

Protams, pravietojumos sieviete ir spēcīgs Dieva draudzes simbols, daudz izgaismojot to, kā Dievs izturas pret Saviem ļaudīm. Apskatīsim Bībeles stāstus par šīm divām sievietēm, kuru dzīves apstākļi ir iemūžināti Dieva Vārdā, un centīsimies no viņu pieredzes iegūt visas iespējamās mācības.

_Iepazīsimies ar šīs nedēļas tēmu, lai sagatavotos Bībeles izpētei 14. jūnijā._