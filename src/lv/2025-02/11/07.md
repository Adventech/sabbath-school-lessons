---
title:  Tālākiem pētījumiem
date:   13/06/2025
---

Izlasi Elenas Vaitas grāmatā “Sentēvi un pravieši” nodaļu “Pirmais Israēla ķēniņš” (605., 606. lpp.).

“Sātans izraisīs sašutumu pret mazo pulciņu, kas atsakās pieņemt sabiedrībā populāros ieradumus un tradīcijas. Ievērojami un cienījami vīri, kopā ar bezdievīgajiem un zemiskajiem, spriedīs, kā cīnīties pret Dieva ļaudīm. Lai tos apkaunotu, tiks izmantota bagātība, ģenialitāte un izglītība. Pret tiem sazvērēsies valdnieki, ministri un draudžu locekļi. Ar balsi un spalvu, ar lielīšanos, draudiem un zaimiem tie centīsies noliegt viņu ticību. Ar nepatiesiem atstāstījumiem un nikniem uzbrukumiem tie mēģinās savirmot ļaužu kaislības. Nespēdami ar Svētajiem Rakstiem aizstāvēties pret Bībeles Sabata ievērotājiem, tie šī trūkuma kompensēšanai izmantos bargus dekrētus. Lai nodrošinātu popularitāti un atbalstu, likumdevējas varas pieprasīs ievērot svētdienas likumu. Bet tie, kas bīstas Dievu, nevar pieņemt cilvēku ieviestos ieradumus, kas liek pārkāpt desmit baušļu priekšrakstus. Šajā kara laukā tiks izcīnīta pēdējā cīņa starp patiesību un maldiem. Iznākums jau ir zināms, tā ka mums nav jāšaubās. Šodien, tāpat kā Esteres un Mordohaja laikā, Kungs pats aizstāvēs Savu Patiesību un Savus ļaudis.” (Elena Vaita “Pravieši un ķēniņi”, 605., 606. lpp.)

**Jautājumi pārrunām:**

`Kāpēc, jūsuprāt, Dievs ļauj Saviem ļaudīm pārdzīvot grūtus laikus? Ko Viņš ar to grib panākt?`

`Kā ticīgais sagatavo sevi jebkādām iespējamām grūtībām, kas var rasties ar uzticību Kristum? Kur jūs atrodat cerību grūtos apstākļos?`

`Kāpēc, jūsuprāt, mums ir tendence kavēties pie grūtākajām pravietojuma šķautnēm un ļaut tām aizēnot plašāko ainu, kas sniedz labas ziņas?`

`Pēc Atklāsmes grāmatas izlasīšanas pie jums atnāk draudzene un paziņo, ka viņai tā šķiet “biedējoša”. Kādu pieeju jūs izmantotu, lai palīdzētu viņai skaidrāk to izprast un rast sirdsmieru?`

`Kāds saka: “Es neesmu pārliecināts, ka Dievs mani mīl vai pieņem. Ja jūs zinātu, ko esmu izdarījis, jūs saprastu, kāpēc.” Kādu atbildi jūs sniegtu? Kā Rutes un Esteres stāsti ietekmē jūsu pieeju?`