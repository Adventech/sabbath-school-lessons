---
title:  Gala laika ilustrācijas
date:   21/06/2025
---

### Nedēļas pētījumiem

Mt. 12:38–42, Jon. 3:5–10, Atkl. 18:4, Dan. 5:1–31, Atkl. 16:12–19, 2. Laiku 36:22, 23.

> <p>Atmiņas pants</p>
> “Tad viņš tiem atbildēja: ‘Es esmu ebrejs un bīstos To Kungu, debesu Dievu, kas radījis jūru un sauszemi’” (Jon. 1:9).

Šī nedēļa būs mūsu pēdējais ieskats ziņojumos, kas palīdz izskaidrot mūsu izpratni par pēdējo dienu notikumiem. Šoreiz apskatīsim Jonas misiju Ninivē, Bābeles krišanu un Persijas ķēniņa Kīra nākšanu pie varas, kurš atbrīvoja Dieva ļaudis un ļāva tiem atgriezties Apsolītajā zemē.

Šiem vēsturiskajiem pārskatiem, tāpat kā citiem mūsu apskatītajiem stāstiem, ir bijusi dziļa nozīme katrā paaudzē. Taču tiem ir īpaša nozīme arī pēdējām paaudzēm, kas dzīvo pirms Kristus atgriešanās. Tas ir, mēs šajos vēsturiskajos pārskatos atrodam dažādus elementus, kas var palīdzēt mums labāk izprast to, ko mēs saucam par tagadējo jeb mūsu laika patiesību.

Vienlaikus mums ir jāatceras viena lieta attiecībā uz visiem šiem stāstiem, kas, šķiet, paredz pēdējo dienu notikumus: mums jācenšas vairāk aplūkot plašas tēmas un mājienus, nevis atrauti no konteksta analizēt katru detaļu. Tāpat kā Jēzus līdzībās mums jāmeklē galvenās domas un principi, mums nevajadzētu apstāties pie katra sīkuma, cerot atrast kādu slēptu patiesību. Tā vietā mums vajadzētu meklēt virzību, principus; un no tiem mēs varam atklāt elementus, kas attiecas uz pēdējām dienām.

_Iepazīsimies ar šīs nedēļas tēmu, lai sagatavotos Bībeles izpētei 28. jūnijā._