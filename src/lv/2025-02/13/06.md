---
title:  Kīrs – Svaidītais
date:   26/06/2025
---

Kad Kīrs izlaupīja Bābeles pilsētu, Dieva tautas gūsta gadi bija beigušies, un persieši ļāva tai atgriezties Apsolītajā zemē un atjaunot templi. Kīra valdīšanas laikā Persijas impērija kļuva par lielāko vēsturē, un vēsturnieks Toms Holands to sauc par “lielāko teritoriju aglomerāciju, kādu pasaule jebkad ir redzējusi”. (Tom Holland “Dominion Basic Books”, Kindle Edition, 25. lpp.)

Kā jau persiešiem bija ierasts, Kīru pat sauca par “Lielo ķēniņu” vai “ķēniņu Ķēniņu”.

Kīrs paredz, kas notiks, kad Kristus atgriezīsies pēc Savas draudzes: Viņš ir ķēniņš, kas nāk no austrumiem (sal. ar Mt. 24:27), karo pret Bābeli un atbrīvo Savus ļaudis, lai tie beidzot izietu no Bābeles un atgrieztos Apsolītajā zemē (skat. Atkl. 19:11–16). Tāpēc Dievs Kīru sauc par “Savu svaidīto” (Jes. 45:1); šis slavenais persietis ne tikai atbrīvoja Dieva tautu; viņa kampaņa pret Bābeli ir Kristus otrās atnākšanas simbols.

`Izlasi 2. Laiku 36:22, 23. Kādā ziņā stāsts par Kīru ir līdzīgs Nebukadnēcara stāstam? Kādos veidos tas atšķiras? Kāda ir šī dekrēta nozīme? Kā tas ietekmēja Jēzus pirmo atnākšanu vairākus gadsimtus vēlāk?`

Sākotnējā Vecās Derības grāmatu secība mūsdienās ir mainīta un beidzas ar Maleahija grāmatu, taču sākotnēji Vecā Derība beidzās ar šo Kīra paziņojumu. Nākamā epizode Svēto Rakstu kanonā būtu Matejs, kas sākas ar Kristus, īstā Kīra, dzimšanu. Kīrs vadīja zemes tempļa atjaunošanu; Jēzus uzsāks Savu kalpošanu Debesu svētnīcā, un pēc šīs kalpošanas Viņš nāks un mūs atbrīvos.

Kīrs, protams, nebija ideāls Kristus tēls; neviens simbols pilnībā nesaskan ar patiesību, un mums ir jāuzmanās, lai mazās detaļās neizlasītu to, kā tur nemaz nav. Neskatoties uz to, Kīrs kopumā darbojas kā “Glābēja” simbols.

`Cik interesanti, ka Dievs izmanto pagānu ķēniņu tik ievērojamā veidā, lai īstenotu Viņa gribu. Tas ir, pat neskatoties uz to, cik neiedrošinošos apstākļos mums jādzīvo, kā mēs varam būt droši, ka ilgtermiņā Kungs īstenos gala laika notikumus, kā pravietots?`