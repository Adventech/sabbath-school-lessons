---
title:  Tālākiem pētījumiem
date:   27/06/2025
---

Izlasi Elenas Vaitas grāmatā “Pravieši un ķēniņi” nodaļu “Neredzamais sargs” (535.–538. lpp.).

“Katrai tautai, kas uznākusi uz darbības skatuves, ir atļauts ieņemt savu vietu virs zemes, lai atklātos, vai tā grib pildīt Svētā Sarga nodomu. Pravietojumi ir ieskicējuši pasaules lielo impēriju – Babilonijas, Medo-Persijas, Grieķijas un Romas – izcelsmi un gājumu. Ikvienā no tām, kā arī vājākās valstīs, vēsture ir pastāvīgi atkārtojusies. Ikvienai ir bijis pārbaudes laiks, ikviena ir cietusi neveiksmi, to godība ir nobālējusi un vara izgaisusi.

Lai gan tautas ir atmetušas Dieva pamatlikumus un tādā veidā pašas sevi iznīcinājušas, tomēr cauri gadsimtiem ir redzami darbojies visu pārvaldošs dievišķs nodoms.” (Elena Vaita “Pravieši un ķēniņi”, 535. lpp.)

Jeremijas 18. nodaļā Jeremija vēro, kā podnieks veido savu izstrādājumu, piešķirot formu visam, pie kā viņš strādā. Tieši šo tēlu, proti, podnieku, kas veido mālu, Dievs izmanto, lai izskaidrotu nosacītības principu Bībeles pravietojumos. Un, lai pārliecinātos, ka mēs saprotam, Kungs runā caur Jeremiju, sakot: “Vienu brīdi Es runāju ar kādu tautu un valsti, ka Es to gribu izpostīt, izdeldēt un iznīcināt, un draudu tai, bet, ja šī tauta, pret kuru bija vērsti Mani draudi, atgriežas no sava ļaunuma, tad Man kļūst žēl tā posta, ko Es tai biju lēmis. Un citreiz Es runāju par kādu tautu un kādu valsti, ka Es to gribētu pamatīgi iedēstīt un izveidot, bet, ja tā tad dara, kas ir ļauns Manās acīs, un neklausa Manu balsi, tad Man kļūst žēl, ka Es tai biju solījis ko labu” (Jer. 18:7–10).

**Jautājumi pārrunām:**

`Pārdomājiet Jēzus apgalvojumu, ka spriedums Ninivei būs vieglāks nekā Dieva tautai, kas nomaldījusies no patiesības (skat. Mt. 12:39–42). Kādu mācību Dieva draudze var gūt no šī brīdinājuma?`

`Pievērsiet uzmanību Elenas Vaitas apgalvojumam, ka ar katru nākamo impēriju “vēsture ir atkārtojusies” (Elena Vaita “Pravieši un ķēniņi”, 535. lpp.). Kādi ir kopējie pavedieni visām pravietojumos uzskaitītajām impērijām? Kādā veidā tās gāja to pašu pravietisko ceļu? Kā mūsu pašreizējā pasaule tām seko?`

`Pārdomājiet domu, ka ne jau prāts un intelekts bieži attur cilvēkus no ticības, bet gan sirds. Kā šī atziņa varētu ietekmēt to, kā jūs liecināt citiem?`