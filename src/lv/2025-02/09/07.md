---
title:  Tālākiem pētījumiem
date:   30/05/2025
---

Izlasi Ps. 133., Ap. d. 1:4–9 un Atkl. 5:4–7.

“Patriarhālajā laikmetā Svētā Gara ietekme bieži atklājās manāmā veidā, tomēr nekad visā tās pilnībā. Tagad, paklausot Pestītāja vārdiem, mācekļi lūdza pēc šīs dāvanas, un Kristus Debesīs tos atbalstīja. Viņš pieprasīja Svētā Gara dāvanu, lai to varētu izliet pār saviem sekotājiem.” (Elena Vaita “Apustuļu darbi”, 37. lpp.)

Mācekļiem tika dots norādījums liecināt par Kristu “līdz pasaules galam” (Ap. d. 1:8); šis darbs vēstīs par Kristus atgriešanos (Mt. 24:14). Mums jāturpina viņu iesāktais.

Aicinot mūs nest evaņģēliju pasaulei, Kristus nelika mums pašiem izdomāt, kā tas varētu notikt. Darbs tiek virzīts no Debesu svētnīcas. Mūsu darbs ir cieši saistīts ar Kristu: Viņš mūs vada un dod spēku. Tas ir Viņa darbs, ne mūsu: mēs esam aicināti sekot Viņa vadībai. Jūs ievērosiet, kā tas notika ar Israēlu: Dievs lūdza tos sekot Viņa norādījumiem, un tad Viņš ļāva notikt neiespējamajam. Gars jau darbojas mūsu tuvinieku sirdīs; mēs esam aicināti būt klāt, kad pienāks lēmuma pieņemšanas brīdis, lai mēs varētu aicināt viņus pievienoties Dieva ļaudīm, kas stāv kopā ar Jēru Ciānā. Mums nav jāizgudro jauni līdzekļi un metodes, jo mēs nekad neesam bijuši atbildīgi par šo darbu.

**Jautājumi pārrunām:**

`Ir daudz neaizsniegtu cilvēku, lai gan trīs eņģeļu vēstis ir izplatītas visā pasaulē. Grupā pārrunājiet, kā mēs kā draudze varam labāk izpildīt uzdevumu, kam Kristus mūs ir aicinājis. Kā mēs varam iemācīties nekrist izmisumā, kad redzam, ka joprojām tik daudzi cilvēki pēdējās dienās nav dzirdējuši par šīm patiesībām?`

`Atkl. 5. nodaļā Jānis ir liecinieks, kā apzīmogotā grāmata tiek dota Jēram, jo Viņš ir gana cienīgs. Kad Atkl. 6 tiek atvērti ruļļa zīmogi, mēs redzam, ka Jaunās Derības draudzes vēsture ir skaidri paredzēta līdz pat laika beigām. Ko mēs varam mācīties no šī apraksta par to, kā Dievs plāno Savu darbu pabeigt?`

`Kādi mūsdienu notikumi varētu viegli novest pie tā, kas aprakstīts Atkl. 13. un 14. nodaļā? Kādi šķēršļi paliek?`