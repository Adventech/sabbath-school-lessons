---
title:  Ļoti aktuāla palīdzība grūtību laikā
date:   25/05/2025
---

`Izlasiet Ps. 46. Kādu cerības vēstījumu mēs varam gūt no tā, ņemot vērā stresaino pasauli jau šodien un arī pēdējās dienās, kulminējoties lielajai cīņai?`

Šķiet, ka Ps. 46 skar tēmu, ko mēs atrodam Vēstulē ebrejiem: par kaut ko labāku. Jēzus ir labāks par šīszemes Augsto priesteri, Viņa upuris ir labāks par visiem dzīvnieku upuriem, un Debesu svētnīca ir labāka par tiem attēlojumiem, kas pastāvēja uz zemes.

Tomēr šim psalmam ir cita pieeja. Autors neņem labas lietas un nepretstata tās labākām lietām; pasauli, kurā valda sacelšanās un tās radītās briesmīgās sekas, viņš pretstata pret labāku lietu apsolījumu, ko Dievs mums plāno dot.

Patiešām, šis psalms ir piepildīts ar cerību un apsolījumu, ka pat posta, pārbaudījumos, ciešanās un karos mums jāatceras: “Rimstieties un atzīstiet, ka Es esmu Dievs” (Ps. 46:11). Stāviet stipri pārliecībā, ka reiz tas viss beigsies un ka Dievs “tiks paaugstināts virs zemes” (Ps. 46:10, KJV).

Ievērojiet arī šeit rakstīto: “Mēs nebīstamies, kaut arī zeme zustu un kalni pašā jūras vidū nogrimtu” (Ps. 46:2).

Nevar neatgādināt ainas, kas risināsies Otrās atnākšanas reizē: “Un debess savēlās kā grāmata, ko satin, un visi kalni un visas salas tika izkustinātas no savām vietām” (Atkl. 6:14). Un šis: “Gaidot un pasteidzinot Dieva dienas atnākšanu, kuras dēļ debesis ugunī sadegs un pasaules pamati karstumā izkusīs” (2. Pēt. 3:12). Mūsu pašreizējā pasaule un visi ar to saistītie ļaunumi neturpināsies mūžīgi, un tas, kas nāk pēc tam, mums sola kaut ko tādu, ko mūsu prāts tagad tik tikko spēj aptvert. Tomēr pagaidām mums tikai jāpaliek ticībā un jāturas pie Dieva atklāsmes, kas mums ir, īpaši Jēzū pie krusta.

`Lai cik sliktas lietas notiktu šajā pasaulē (un mēs zinām, ka notiks vēl sliktākas), kādu cerību jums vajadzētu smelties no zināšanām par Dieva labestību, spēku un raksturu (atcerieties krustu!)?`