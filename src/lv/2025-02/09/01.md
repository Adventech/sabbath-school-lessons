---
title:  Psalmos. 2. daļa
date:   24/05/2025
---

### Nedēļas pētījumiem

Ps. 46; Jer. 4:23–26; Ps. 47:1–4; 1. Tes. 4:13–17; Ps. 75; Atkl. 14:6–12.

> <p>Atmiņas pants</p>
> “Lai virs zemes taptu zināms Tavs ceļš, visās tautās Tava palīdzība un svētība! Lai Tevi, Dievs, slavē tautas, lai Tevi slavē visas tautas!” (Ps. 67:3, 4)

Domājot par pēdējiem notikumiem, mums ir tendence pievērsties Atklāsmes grāmatas zvēriem un varām. Un, protams, tiem ir liela loma, nozīmīga. Citādi Dievs nebūtu to ielicis Bībelē, ja mums tas nebūtu jāizprot (sk. Atkl. 1:3).

Tomēr pravietojumos tiek aplūkoti arī galvenie jautājumi, kas saistīti ar grēku un ciešanām, tiesu, cīņu starp labo un ļauno, taisnības un netaisnības būtību, vajāšanām u.c.

Psalmi arī aplūko šos jautājumus ļoti padziļināti, pētot gandrīz visas iespējamās cilvēka emocijas – no dziļa izmisuma līdz nevaldāmam priekam. Mēs redzam Israēlu, kas gatavojas cīņai pret tumsas spēkiem. Mēs lasām par indivīdiem, kas cīnās ar jautājumu, kāpēc Dievs nepieliek punktu ļaunumam tiešā veidā un uzreiz. Šo jautājumu, bez šaubām, esam uzdevuši mēs visi. Mēs tiekam novirzīti uz svētnīcu, lai meklētu atbildes, un ir arī atkārtoti aicinājumi attiecībā uz Dieva kā Radītāja statusu. Vai tie nav jautājumi un tēmas, kuras mūsdienu situācijās nodarbina arī mūs?

Protams! Tāpēc mēs turpināsim psalmu izpēti, lai uzzinātu vairāk par šīm svarīgajām patiesībām.

_Iepazīsimies ar šīs nedēļas tēmu, lai sagatavotos Bībeles izpētei 31. maijā._