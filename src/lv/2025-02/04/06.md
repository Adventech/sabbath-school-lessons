---
title:  Gaisma pagāniem
date:   24/04/2025
---

Galvenais nolūks, kādēļ Dievs izveidoja Israēla tautu, nebija nosodīt pārējo pasauli, bet gan to glābt. Protams, lielākā daļa no mums jūtas vainīgi, kad saskaramies ar kāda cita taisnīgāku uzvedību; tātad Israēla pastāvēšana kalpoja arī apkārtējo tautu grēka un egoisma izcelšanai. Ticīgie, kas dzīvo saskaņā ar Dievu, izceļ Viņa taisnīgo raksturu, kas dabiski noved pie viņu pārliecības. Ideālā gadījumā to cilvēku dzīvē, kas “tur Dieva baušļus” (Atkl. 14:12), būtu jākļūst redzamam Viņa raksturam.

Tomēr, ja israēlieši būtu rīkojušies tā, kā vajadzētu, un darītu to, kas viņiem bija likts, tautas būtu nākušas pie viņiem ar mieru, cenšoties vairāk uzzināt par viņiem un viņu Dievu. Traģiski, bet, kā parādīja Bābeles gūsts, šīs tautas tā vietā nāca karot.

Protams, Dieva vislielākā rakstura atklāsme bija Jēzus – vienīgais Cilvēks, kurš to ir izdarījis izcili. Taču Viņa ideālais piemērs, kas noteikti radīja pārliecību sirdīs, bija paredzēts kā aicinājums (sk. Jņ. 3:16–21).

Israēla tautas dibināšanas galīgais mērķis bija tāds pats kā Dieva nolūks, dibinot draudzi: Viņš ilgojās izmantot Savus ļaudis, lai vestu grēciniekus pie Kristus. Trīs eņģeļu vēstu aicinājums, kas tiek nodots caur Viņa draudzi, izskan nevis dažiem izredzētajiem, bet gan “visām tautām un ciltīm, valodām un tautībām” (Atkl. 14:6). Atkl. 18:1 paredz, ka pirms Kristus atgriešanās visa zeme tiks apgaismota ar Dieva godību.

**Ko tālāk minētie panti mums māca par Dieva paredzēto lomu Saviem ļaudīm šajā pasaulē? Kā mēs varam attiecināt šos principus uz sevi?**

`4. Moz. 14:17–21`

`Jes. 42:6, Jes. 49:6, Jes. 60:3`

`Atkl. 18:1–4`

`Izlasi vēlreiz Atkl. 18:1–4 aicinājumu “Manai tautai” (tas ir, Dieva tautai) iziet no Bābeles. Kā tas notiks? Citiem vārdiem sakot, kā Dievs var izmantot mūs kā draudzi, kas neatrodas Bābelē, lai izsauktu ārā Dieva tautu, kas joprojām atrodas Bābelē?`