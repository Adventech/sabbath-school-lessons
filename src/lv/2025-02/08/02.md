---
title:  Mūsu Augstais Priesteris
date:   18/05/2025
---

Kad Mozus vadīja telts celtniecību, viņam nebija ļauts izmantot jebkuru dizainu, ko viņš vēlējās. Dievs viņam deva plānu, kam sekot. “Un ievēro, ka tos taisi pēc parauga, kas tev kalnā tika parādīts” (2. Moz. 25:40). Vēstulē ebrejiem mēs atklājam, ka izmantotais modelis bija augstākas realitātes, Debesu svētnīcas, paraugs.

`Izlasi Ebr. 9:11–15 par Kristu kā mūsu Augsto Priesteri Debesu svētnīcā. Ko tas māca par to, ko Viņš dara mūsu labā?`

Zemes svētnīca pārsteidzošās detaļās atainoja Jēzu, sākot no priestera un ziedojumiem, beidzot ar mēbelēm un citām dizaina detaļām. Tas viss stāsta par Jēzu.

Atklāsmes grāmata, protams, ir ļoti bagāta ar svētnīcas ainojumiem. Mēs atrodam svētnīcas lukturi sākuma pantos, derības šķirstu, kas skaidri minēts ceturtajā nodaļā, kā arī daudzas citas atsauces uz templi. Bez izpratnes par Vecās Derības svētnīcu kļūst neiespējami aptvert, uz ko Jānis norāda savu vīziju aprakstos. Pāvils raksta, ka Israēla pieredze “viņiem [notikusi] zīmīgā kārtā un ir [rakstīta] par brīdinājumu mums, kas esam nonākuši pie laika beigām” (1. Kor. 10:11).

No tempļa detaļu izpētes mēs daudz ko varam mācīties. Psalmu grāmatā mēs atrodam svarīgu punktu, lai izprastu dažas no šīm detaļām: kā Dieva tauta personīgi izturējās pret templi. Mēs redzam, kā Dāvids izturējās pret svētnīcu un tās kalpošanu, un mēs redzam Dieva ļaužu sirsnīgo atsaukšanos tam, ko Mesija darīs viņu labā. Ieraudzīt Jēzu mums palīdz ne tikai modeļi; mēs varam bagātināties arī no to cilvēku personīgās pieredzes, kuri saprata, ko Dievs mums māca ar svētnīcas palīdzību, gūstot mācību sev un mūsu pašu pieredzei ar Dievu.

`Izlasiet 122. psalmu. Lai gan mēs nevaram burtiski doties uz šīszemes “Kunga namu” (tā tur nav, un pat tad, ja tādu uzceltu tajā pašā vietā, tas būtu bezjēdzīgi), kādi elementi šajā psalmā var iedrošināt attiecībā uz to, ko Kristus mūsu labā ir darījis? Ievērojiet šeit miera, drošības, slavēšanas un tiesas tēmas.`