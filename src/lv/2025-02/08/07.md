---
title:  Tālākiem pētījumiem
date:   23/05/2025
---

“Dāvida psalmi aptver visas dzīves gājuma pakāpes, sākot ar dziļu vainas apziņu un sevis nosodīšanu, līdz visaugstākajai ticībai un pilnīgākajai savienībai ar Dievu. Viņa dzīves stāsts rāda, ka grēks var atnest tikai kaunu un sāpes, bet Dieva mīlestība spēj aizsniegt vislielākos dziļumus un ticībā pacelt grēkus nožēlojošo dvēseli, lai tā atkal kļūtu par Dieva bērnu. Starp visiem apgalvojumiem, kas ietverti Dieva Vārdā, šis dzīves stāsts sniedz vienu no visspēcīgākajām liecībām par uzticību, taisnību un Dieva žēlastības derību. (..)

“Es esmu slēdzis derību ar savu izraudzīto, esmu zvērējis savam kalpam Dāvidam (..). Un mana roka turēs viņu stipri, un mans elkonis viņu spēcinās. (..) Mana uzticība un žēlastība būs ar viņu, un manā vārdā augstu pacelsies viņa rags. Viņa rokā Es nodošu jūru un viņa labajā rokā – upes. Viņš sauks Mani: ‘Tu esi mans Tēvs, mans Dievs un manas pestīšanas klints patvērums!’ Jā, Es viņu iecelšu par pirmdzimušo, par visaugstāko zemes ķēniņu starpā. Es saglabāšu pret viņu savu žēlastību mūžīgi, un mana derība ar viņu paliks pastāvīgi.”” (Ps. 89:4–29) (Elena Vaita “Sentēvi un pravieši”, 754., 755. lpp.)

**Jautājumi pārrunām:**

`Cilvēce ir piedzīvojusi nožēlojamu neveiksmi, pildot savu daļu Dieva derībā. Dāvids, “cilvēks pēc Dieva paša sirds”, neskatoties uz dažām lielām kļūdām, joprojām tika spēcīgi izmantots, lai paziņotu mums mūsu pestīšanas nosacījumus. Kādā ziņā Dāvids ir priekšvēstnesis Jēzum, kurš mūsu labā pilnībā ievēroja Dieva derību? Un kāpēc tas, ko Jēzus darīja mūsu labā, ir mūsu vienīgā cerība?`

`Kuri psalmu fragmenti jums ir bijuši īpaši noderīgi vai nozīmīgi, jo atspoguļo jūsu pašu pieredzēto?`

`Kāpēc psalmos tik bieži pieminēts templis? Ko mēs varam mācīties no Dāvida mīlestības uz svētnīcu? Kā tas var palīdzēt mums novērtēt to, kas mums ir Jēzū kā mūsu Debesu Augstajā Priesterī, “kas ir pie Dieva labās rokas un kas aizstāv arī mūs” (Rom. 8:34)? Kāpēc mums, pat kā atpestītiem cilvēkiem, ir vajadzīgs, lai Kristus aizlūgtu par mums Debesīs?`

`Pamatojoties uz iepriekš minēto Elenas Vaitas citātu, kāda ir bijusi jūsu pieredze saistībā ar to, kā Dievs ir pacēlis jūsu “nožēlojošo dvēseli, lai tā atkal kļūtu par Dieva bērnu” pēc grēka “kauna un sāpēm”?`