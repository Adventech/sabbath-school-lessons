---
title:  Psalmos. 1. daļa
date:   17/05/2025
---

### Nedēļas pētījumiem

Ebr. 9:11–15; Ps. 122; 15; 24, 2. Moz. 33:18–23; Ps. 5; 51:7–15.

> <p>Atmiņas pants</p>
> “Tad es redzēju, un raugi: Jērs stāvēja uz Ciānas kalna un līdz ar Viņu simts četrdesmit četri tūkstoši to, kam Viņa Vārds un Viņa Tēva Vārds bija rakstīts uz viņu pierēm” (Atkl. 14:1).

Mēs, septītās dienas adventisti, esam pieraduši meklēt Atklāsmes grāmatas simbolus Vecās Derības stāstos, lai tie palīdzētu mums saprast šos simbolus. Tomēr šie stāsti nav vienīgais avots – tie ir atrodami visā Vecajā Derībā.

Īpaši bagātīgs informācijas avots ir Psalmu grāmata, svētās dzejas krājums, kurā aplūkota daudzu cilvēku pieredze un iespējamā mijiedarbība ar Dievu, sākot no izmisuma par grēku un ciešanām līdz nevaldāmam priekam Viņa klātbūtnē un Viņa atkārtotiem solījumiem par piedošanu un pestīšanu.

Rūpīgi lasot psalmus, atklājas detaļas, kas atdzīvina Atklāsmes grāmatu, jo īpaši 14. nodaļu, kurā aprakstīts Dieva atlikušās draudzes pēdējais darbs uz zemes. Dieva pēdējo dienu ļaudīm ir dots tāds pats uzdevums kā Israēlam senatnē: mums ir jābūt par gaismu tautām, par pēdējo žēlastības aicinājumu visiem cilvēkiem pielūgt Radītāju un paklausīt Viņam.

Dažas detaļas, kas sniegtas Dieva dziesmu grāmatā, var dot mums jaunus veidus, kā saprast un novērtēt savu lomu zemes vēstures pēdējos brīžos.

_Iepazīsimies ar šīs nedēļas tēmu, lai sagatavotos Bībeles izpētei 24. maijā._