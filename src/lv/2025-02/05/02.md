---
title:  Pats pirmais bauslis
date:   27/04/2025
---

Ēdenes dārzs bija mācību telpa Dieva pirmajiem cilvēkiem, vieta, kur viņu mijiedarbība ar radību bezgalīgi mācīs viņiem un viņu pēcnācējiem vairāk par Radītāju. “Svētais pāris nebija tikai kā bērni Dieva tēvišķajā aizgādībā, bet arī skolēni, kas saņēma mācības no sava visu zinošā Radītāja. (..) Redzamās pasaules noslēpumi – un tās Būtnes (..) brīnumu pilnie darbi (..), kas pilnīga savā gudrībā (Īj. 37:16), – sniedza neizsmeļamas pamācību un prieka iespējas.” (“Sentēvi un pravieši”, 50. lpp.)

`Izlasi 1. Moz. 2:9–17. Kāda bija pirmā pavēle, aizliegums, ko Dievs deva cilvēcei, un kāpēc tas bija tik svarīgi?`

Pirmais darbības vārda saknes “tswh” (“pavēlēt”) lietojums, ko Dievs deva cilvēkiem, bija 1. Moz. 2:16, 17 pavēle neēst no labā un ļaunā atzīšanas koka. Kā var aizliegt kādas zināšanas? Vai tad nav vienmēr noderīgi piedzīvot un uzzināt vairāk?

Ne saskaņā ar Svētajiem Rakstiem. Dieva nolūks bija pārdomāti izglītot Savus ļaudis, vienlaikus pasargājot tos no ilgstošām ciešanām, kuras radītu noteiktas zināšanas, piemēram, kas notiks tad, ja cilvēki izvēlēsies valdīt paši, nevis ļaut vadīt Kungam.

Tūkstošgades vēlāk, kad Israēls izlūdzās sev ķēniņu, Kungs noteica sekas (kā mēs atklājām pagājušajā nedēļā), un Viņš informēja Savus ļaudis, ka lēmums atkāpties no Viņa tiešās varas ilgs līdz laika beigām.

Kad Israēla ķēniņi kļuva arvien ļaunāki, Dieva derības ļaudis kļuva tik pasaulīgi un tik tālu no sava mērķa, ka Viņš tiem deva vēl vairāk to, ko viņi alka: cilvēcisku valdību.

Pētot Daniēla grāmatu un paturot prātā šo fonu, var būt apgaismojoši: pravietiskās vīzijas ir apsūdzība ne tikai “tautām” – pagāniem –, bet arī Israēla neveiksmēm, tam, ka viņi atteicās sekot Viņa “mitswot” (baušļiem). Par mācību telpu Ēdenes dārzā dotās brīvības vietā kļuva gadsimtiem ilga verdzība, kur labprātīgas sirdis pamanīs pārsteidzošu kontrastu starp šīs pasaules varām un Dieva valstību.

`Padomājiet par zināšanām, ko daudzi no mums labāk negribētu zināt. Kā tas mums palīdz saprast, kas Ēdenē bija aizliegts?`