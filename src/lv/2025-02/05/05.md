---
title:  Starp zemi un jūru
date:   30/04/2025
---

Zemes un jūras attēli Bībelē, īpaši pravietojumiem, var būt ļoti pamācoši. Padomāsim par zemes un jūras simboliem Bībeles pravietojumos, kas ir krasi pretstatīti.

“Kad zeme un jūra ir pretstatītas, zeme bieži vien simbolizē sakārtoto pasauli vai pat Israēla zemi, savukārt jūra attiecas uz pagānu tautām, kas to apdraud tāpat, kā jūra apdraud zemi.” (Beatrice S. Neall “Sealed Saints and the Tribulation,” in “Symposium on Revelation”, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh–day Adventists, 1992), 260. lpp.)

Šajā domāšanā “zeme” ir stabilitātes vieta, kas izveidota pēc Dieva valdības; “jūra” atspoguļo nestabilo tautu satricinājumu, kura pamatā ir cilvēka lepnums.

`Balstoties uz iepriekš izteikto domu, izlasiet Atkl. 12:15, 16 un Atkl. 13:1, 11. Pievērsiet uzmanību ūdens un zemes pretstatījumam. Kā tie ir izmantoti, un ko tie var mums mācīt par to, kā saprast pravietojumus?`

Ievērojiet, ka pūķis izmanto ūdeni, lai vajātu sievieti (draudzi). Kā mēs redzējām, pravietojumos ūdens bieži simbolizē pasaulīgās valdības, nemierus un haosu, kas to visu bieži pavada. Tādējādi mēs redzam, kā sātans varēja izmantot pūli, ko uzkūdīja viņu vadītāji, lai vajātu Dieva tautu garā draudzes vēstures posmā.

Arī septītās dienas adventisti ir sapratuši Atkl. 12:16, ka tas attiecas uz vajāto ticīgo migrāciju uz Jauno pasauli. Ja mūsu izpratne par “zemi un jūru” ir pareiza, ko tas saka par republikas dibināšanu Amerikā?

Vai mēs to varētu uzskatīt par “zemi” tāpat kā “Apsolīto zemi” – vietu, kas paredzēta Dieva ļaudīm? Vai tas varētu būt iemesls, kāpēc sauszemes zvērs vispirms šķiet jēram līdzīgs? Lai gan Amerika nekad nav bijusi “Jaunais Israēls”, kā to vēlējās redzēt daži tās pirmie dibinātāji, ilgu laiku tā ir bijusi reliģiskās brīvības osta miljoniem apspiesto visā pasaulē.

Diemžēl šis jēram līdzīgais zvērs kādu dienu sāks runāt “kā pūķis” (Atkl. 13:11). Amerikas Savienotās Valstis, kas tik ilgi ir bijusi reliģijas brīvības bāka vajātajiem, kļūs par dominējošo ticīgo vajātāju! Šis ir vēl viens piemērs tam, kas notika, kad cilvēce izvēlējās valdīt pati, nevis būt Dieva vadīta.