---
title:  Tautas. 2. daļa
date:   26/04/2025
---

### Nedēļas pētījumiem

1\. Moz. 2:9–17; Dan. 2:31–35; Jes. 17:12, 13; Dan. 7:1–3; Rom. 3:10–19; Atkl. 12:15, 16; Atkl. 10:1–11.

> <p>Atmiņas pants</p>
> “Rimstieties un atzīstiet, ka Es esmu Dievs, cildināms tautu starpā, cildināms pa visu pasauli” (Ps. 46:11).

Gadsimtu gaitā daži cilvēki ir apgalvojuši, ka Dievs grēkā krišanu gribēja, ka Viņa nodoms ar cilvēkiem bija nodot viņus grēkā un nāvē, bet Viņu – Jēzus personā – pievest pie krusta. Galu galā, kā gan citādi Viņš būtu varējis tik spēcīgi un tēlainā veidā atklāt dziļumu Savai mīlestībai pret cilvēci, ja ne mirstot pie krusta viņu dēļ? Īsāk sakot, filozofija ir tāda, ka Dievam vajadzēja, lai cilvēce kristu.

Tas ir šausmīgs un nožēlojams viedoklis. Dieva nodoms nekad nav bijis, lai sātans vai cilvēce kristu. Sātana un pēc tam arī cilvēces sacelšanās bija traģēdija ar milzīgām sekām, un mūsu prieks par Viņu būtu palicis pilnīgs, ja mūsu pirmie vecāki nebūtu krituši.

Šonedēļ mēs turpināsim aplūkot problēmas, ko izraisījusi grēkā krišana un vēlme pēc cilvēku valdības Dieva vadības vietā. Šīs patiesības ir spēcīgi atklātas Daniēla grāmatā, kas parāda, ka Dievam bija taisnība, kad Viņš brīdināja Savus ļaudis par to, kas notiks, ja tie novērsīsies no Viņa un tā vietā izvēlēsies zemes monarhus. Viņi ieguva, ko vēlējās, – zemes monarhus. Grēcinieki, kas valda pār grēciniekiem, nekad nav bijusi laba kombinācija.

_Iepazīsimies ar šīs nedēļas tēmu, lai sagatavotos Bībeles izpētei 3. maijā._