---
title:  Izprotot upuri
date:   03/05/2025
---

### Nedēļas pētījumiem

Jes. 1:2–15; Ebr. 10:3–10; 2. Moz. 12:1–11; 1. Kor. 5:7; Hag. 2:7–9; Jes. 6:1–5; Atkl. 4:7–11.

> <p>Atmiņas pants</p>
> “Viņi dziedāja jaunu dziesmu, sacīdami: ‘Tu esi cienīgs ņemt grāmatu un atvērt tās zīmogus, jo Tu tapi nokauts un esi atpircis Dievam ar Savām asinīm cilvēkus no visām ciltīm, valodām, tautām un tautībām’” (Atkl. 5:9).

Kad Jēzus nāca pie viņa, Jānis Kristītājs paziņoja: “Redzi, Dieva Jērs, kas nes pasaules grēku” (Jņ. 1:29). Tā bija nepārprotama atsauce uz dzīvnieku upurēšanas ideju, kas norādīja uz Kristus aizstājošo nāvi visas cilvēces labā.

Bībelē mēs nevaram izvairīties no dzīvnieku upurēšanas tēmas. Kā sarkans pavediens tā vijas cauri visām tās lappusēm un spēlē galveno lomu Atklāsmes grāmatas grandiozajā ainā, kur Jānis tiek aizvests Dieva troņa telpā (Atkl. 4. un 5. nod.). Fakts, ka Jēzus parādās šajā galvenajā ainā, izskatoties kā nokauts jērs (Atkl. 5:6), ir svarīga atslēga, lai izprastu visu pravietisko epizodi.

Šonedēļ mēs apskatīsim dažas no upurēšanas tēmām, lai padziļinātu mūsu izpratni par Jēzu, nogalināto Jēru, nepārprotamo troņa zāles galveno varoni. Viņš tiek pieņemts kā cienīgs tur, kur neviens cits nav cienīgs ieiet, un Viņa unikālais cienīgums liecina par to, ko Tas Kungs paveica caur upurēšanas sistēmu. Tas atklāj Viņu kā bezgalīgas mīlestības Dievu, kurš nesa vislielāko upuri – par šo veikumu mēs un citi Visuma intelekti brīnīsimies mūžīgi.

_Iepazīsimies ar šīs nedēļas tēmu, lai sagatavotos Bībeles izpētei 10. maijā._