---
title:  Tālākiem pētījumiem
date:   09/05/2025
---

Svētie Raksti skaidri norāda, ka Kristus ir vienīgais, kas ir cienīgs nodrošināt mūsu pestīšanu. Viņa dzīve bija vienīgā bezgrēcīgā cilvēka dzīve, vienīgais piemērs dzīvei, kas sniedza pilnīgu gandarījumu Tēva godam. Viņš ir nevainojams Dieva Jērs, un tagad Viņš stāv cilvēces priekšgalā kā mūsu mūžīgā drošība. Tajā pašā laikā Viņš uzņēmās mūsu vainu uz Sevi, apmierinot spriedumu, kas ir Dieva atbilde uz ļaunumu. Kad Jānis ir liecinieks neticamajai ainai, kurā Debesu būtnes pulcējas ap Dieva troni, viņam tiek aicināts beigt raudāt, jo “uzvarējis ir lauva no Jūdas cilts, Dāvida sakne” (Atkl. 5:5).

Padomājiet arī par to, cik slikts ir grēks un cik patiesībā ir pagrimusi cilvēce, ja grēka problēmu iespējams atrisināt vienīgi ar Jēzus, paša Dieva, nāvi. Bez šaubām, ja būtu kāds cits veids, kā Dievs varētu mūs izglābt, nepārkāpjot Savas dievišķās valdības principus, Viņš to noteikti būtu izmantojis.

“Dieva likumu pārkāpšana prasīja grēcinieku dzīvību. Visā Universā bija tikai Viens, kas cilvēka labā spēja apmierināt šīs prasības. Tā kā dievišķais likums ir tikpat svēts kā pats Dievs, tad šo pārkāpumu varēja salīdzināt tikai Dievam līdzīga būtne. Tikai Kristus varēja atpirkt kritušo cilvēku no likuma lāsta un atkal saskaņot ar Debesīm. Kristum vajadzēja uzņemties grēka vainu un kaunu, bet grēks svētajam Dievam ir tik pretīgs, ka līdz ar to tas šķirtu Tēvu no Dēla. Lai glābtu kritušo cilti, Kristus bija gatavs nolaisties visos posta dziļumos.” (Elena Vaita “Sentēvi un pravieši”, 63. lpp.)

**Jautājumi pārrunām:**

`Jānis redz Jēru ienākam troņa zālē, kurš izskatījās tā, it kā būtu “nokauts”. Atkl. 13:8 mūs apgaismo, ka Jēzus ir “nokauts” kopš pasaules radīšanas. Ko mēs varam uzzināt par Dievu, pateicoties tam, ka pestīšanas plāns jau bija izveidots, pirms mums tas bija vajadzīgs?`

`Daudzi ateisti uzskata, ka mēs mītam vieni aukstā, bezrūpīgā Visumā. Turpretim Bībele runā ne tikai par mīlošu Dievu, bet arī to, ka Viņš mīlēja mūs tik ļoti, ka pat ienāca šajā pasaulē (kā Cilvēka Dēls) un pat nomira tās dēļ. Cik atšķirīgi mums vajadzētu uzlūkot pasauli un savu vietu tajā – pretstatā tiem, kas Dievam netic? Citiem vārdiem sakot, kā krusta realitātei vajadzētu ietekmēt visu, ko mēs darām?`

`Kāpēc Kristus dzīvība, nāve un augšāmcelšanās bija vienīgais līdzeklis, ar kuru cilvēce varēja tikt glābta? Un ko šīs izmaksas stāsta par to, cik ārkārtīgi ļauns ir grēks?`