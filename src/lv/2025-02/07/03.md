---
title:  Divi ķerubi
date:   12/05/2025
---

Tiklīdz mūsu pirmie vecāki tika izraidīti no Ēdenes dārza, Dievs deva cerības uz Mesiju (1. Moz. 3:15). Tad Viņš pie Ēdenes vārtiem izveidoja spēcīgu simbolu: divus ķerubus ar spoži mirgojošu gaismu starp tiem. Mums nevajadzētu aizmirst, ka šī aina tik ļoti atgādina derības šķirstu, Dieva troņa simbolu (2. Moz. 25:18).

`Izlasi 1. Mozus 3:21–24. Kāds darbs tika uzdots ķerubiem – un kāpēc?`

Lai gan ķerubiem noteikti bija uzlikts pienākums neļaut grēciniekiem piekļūt dzīvības kokam (1. Moz. 3:22), tie bija arī cerības un apsolījuma simbols, ka kādu dienu cilvēkiem tiks atjaunota paradīze. “Ēdenes dārzs vēl ilgi palika virs zemes arī pēc tam, kad cilvēks jau bija šķirts no tā patīkamajām takām. Kritušie cilvēki vēl ilgi varēja noraudzīties uz šo nevainības mājvietu, kur ieeju liedza sargājošie eņģeļi. Pie ķerubiem, kas stāvēja pie Paradīzes vārtiem, atklājās dievišķā godība. Uz šejieni Ādams ar saviem dēliem nāca pielūgt Dievu. Šeit viņi atjaunoja solījumu paklausīt tiem likumiem, kuru pārkāpšanas dēļ bija izdzīti no Ēdenes. Kad bezdievība izplatījās pa visu pasauli un cilvēku ļaunums izsauca bojāeju plūdos, tad roka, kas bija stādījusi Ēdeni, to paņēma prom no Zemes. Taču galīgajā atjaunošanā, kad tiks radītas ‘jaunas debesis un jauna zeme’ (Atkl. 21:1), tā atkal nonāks lejā vēl krāšņāka nekā sākumā.” (Elena Vaita “Sentēvi un pravieši”, 62. lpp.)

Interesants ir arī formulējums 1. Moz. 3:24: Bībele norāda, ka Dievs “nolika” ķerubus uz austrumiem no Ēdenes, un oriģinālais ebreju vārds ir “šakan”, ar tādu pašu vārda sakni kā svētajai “teltij” (sk. 2. Moz. 25:9, 4. Moz. 3:26), kur Dieva klātbūtne mājo Viņa ļaužu vidū. Lai gan Bībelē nav sastopams vispārpieņemtais termins Šekina, kas apzīmē Dieva klātbūtni, arī tas ir balstīts uz šo vārdu, kas bieži tiek tulkots kā “telts”. Burtisks “šakan” tulkojums varētu būt šāds: “Dievs uzlika ķerubus Ēdenes dārza austrumos.”

Bībelē ķerubi ir saistīti ar Dieva klātbūtni (sk. 1. Laiku 13:6, Ps. 80:1 un Jes. 37:16), jo īpaši ar Viņa troni, kas ir vieta, kur tiek pasludināts Viņa vārds. Mēs nedrīkstam palaist garām, ka 24 vecajie, kas atrodas uz Dieva troņa Atkl. 4. un 5. nodaļā, dzied Viņam slavu un pasludina Viņa tiesības valdīt kā visa Radītājam (Atkl. 4:11). Tas var mums palīdzēt izprast troņa zāles ainu un mūsu kā attaisnotu grēcinieku lomu attiecībās ar Radītāju.