---
title:  Dievs Savu ļaužu vidū
date:   14/05/2025
---

Ar mākoņa palīdzību kā Dieva vadību israēlieši zināja, kad apstāties savā ceļojumā uz Apsolīto zemi, uzcēla svētnīcas telti, un pēc tam ciltis ap to izveidoja savas nometnes – trīs ciltis katrā pusē. Dieva klātbūtne nolaidās Vissvētākajā vietā un apmetās Viņa tautas vidū.

**Katrā no četrām svētnīcas telts pusēm bija viena dominējošā cilts. Kuras bija šīs četras dominējošās ciltis, saskaņā ar 4. Moz. 2. nodaļu?**

`4. Moz. 2:3 (austrumi):`

`4. Moz. 2:10 (dienvidi):`

`4. Moz. 2:18 (rietumi):`

`4. Moz. 2:25 (ziemeļi):`

Ievērojiet, ka katra dominējošā cilts bija ar savu “standarta” vai īpašo karogu, lai norādītu, kas viņi ir. Lai gan Svētajos Rakstos nav skaidri aprakstīts, kas bija uz katra karoga, pastāv interesanta tradīcija – brīvi balstīta uz 1. Moz. 49. un 5. Moz. 33. nodaļā aprakstītajām cilšu iezīmēm –, kas katrai no četrām debespusēm piešķir vienu no četrām sejām. “Saskaņā ar rabīnu tradīcijām Jūdas standarts bija lauvas figūra, Rūbenam bija cilvēka vai cilvēka galvas līdzība, Efraimam – vērša figūra, bet Danam – ērgļa figūra; tādējādi ar šiem četriem standartiem apvienojās četras dzīvās radības Ecēhiēla aprakstītajās ķerubu formās.” (Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), 660. lpp.)

Protams, var izlasīt tradīcijās to, kā tur nav, tomēr ir interesanti salīdzināt šo seno tradīciju ar Bībeles aprakstu par Jauno Jeruzalemi. Parādās interesants modelis: visās četrās pilsētas malās ir vārti, kas attēlo trīs ciltis (Atkl. 21:12, 13).

Gan Israēla nometnes, gan Jaunās Jeruzalemes apraksti uzsver vienu būtisku faktu: Dievs vēlas vilkt cilvēci tuvāk Savam tronim. Atklāsmes grāmata mums māca, ka “viņas templis ir Kungs Dievs Visuvaldītājs un Jērs” (Atkl. 21:22, NKJV).

`Protams, mēs nedzīvojam Israēla nometnē. Bet kā mēs tagad savā dzīvē varam tuvoties Dieva klātbūtnei?`