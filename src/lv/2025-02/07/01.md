---
title:  Pravietojumu pamati
date:   10/05/2025
---

### Nedēļas pētījumiem

Jes. 6:6–8; 1. Moz. 3:21–24; Ec. 1:4–14; Atkl. 4:1–11; 4. Moz. 2:3–25; Jes. 14:12–14.

> <p>Atmiņas pants</p>
> “Un es dzirdēju Tā Kunga balsi sakām: ‘Ko lai Es sūtu? Kas būs mūsu vēstnesis?’ Tad es atbildēju: ‘Redzi, es esmu še, sūti mani!’” (Jes. 6:8)

Dieva tiesības valdīt pār Visumu ir balstītas uz Viņa kā visa Radītāja statusu (Atkl. 4:11), kā arī uz Viņa raksturu. Tieši atklājot Dieva taisno raksturu, mēs sākam saprast, kā un kāpēc grēcīgiem cilvēkiem trūkst Dieva godības (Rom. 3:23).

Šonedēļ mēs turpināsim iedziļināties troņa zāles vīzijā un pārdomāsim, kā cilvēce ir saistīta ar svēto Dievu un kā Kristus upuris mūs atjauno un tuvina tronim. Dievs plāno mūs atjaunot ne tikai kā indivīdus, bet arī kā cilti, lai mēs atkal atklātu Viņa godību pārējai radībai. Pārlūkojot pārējo Bībeli, mēs varam atrast svarīgas norādes, kas palīdz mums saprast un novērtēt augsto aicinājumu, ko Dievs ir devis mums, atpestītiem grēciniekiem, kam grēki ir piedoti.

Cilvēku sacelšanās galu galā un uz visiem laikiem tiks izbeigta. Dieva mīlošais raksturs, Viņa pašaizliedzīgais un sevi upurējošais raksturs atmirdzēs vēl spožāk nekā pirms sacelšanās. Lai gan Dievs nekad nav gribējis, ka cilvēce kristu nepaklausībā, Dieva mīlošais raksturs, pateicoties krustam, ir atklāts ievērojamā veidā.

_Iepazīsimies ar šīs nedēļas tēmu, lai sagatavotos Bībeles izpētei 17. maijā._