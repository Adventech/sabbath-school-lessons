---
title:  Priekšvēstneši
date:   14/06/2025
---

### Nedēļas pētījumiem

Dan. 2:31–45, 3:1–12, 17, 18; Atkl. 13:11–17; Rom. 1:18–25; Ap. d. 12:1–17; Mt. 12:9–14.

> <p>Atmiņas pants</p>
> “Jo Dievs nav mums devis bailības garu, bet spēka, mīlestības un savaldības garu” (2. Tim. 1:7).

Šonedēļ mēs apskatīsim vēl divus Bībeles stāstus, kas vēsta par pēdējo dienu notikumiem, atklājot vērā ņemamas detaļas.

Pirmkārt, mēs apskatīsim stāstu par Sadrahu, Mesahu un Abednego, kurā ir acīmredzamas atsauces uz Atkl. 13. nodaļā aprakstītajiem jautājumiem. Pēc tam mēs pievērsīsimies Jaunajai Derībai, kur atklāsim, ka arī agrīno kristiešu pieredze palīdzēs mums saprast, ko sagaidīt šajā laikā līdz Kristus atnākšanai.

Abi piemēri izceļ ievērojamu drosmi un sniedz atslēgu, kā rast sirdsmieru vissmagākajos apstākļos.

Atkal un atkal Jēzus iedrošināja Savus klausītājus – “nebīstieties” un “kāpēc tavas domas tevi nomāc?”. Ir svarīgi atcerēties, ka pravietojumu centrā ir Kristus, un tāpēc mums ir jāspēj atrast viens un to pats padoms visās ainās, kas attēlotas zemes beigu momentos. “Jūsu sirdis lai neizbīstas,” Viņš pamācīja Savus mācekļus, “ticiet Dievam un ticiet Man” (Jņ. 14:1).

Citiem vārdiem sakot, jā, pēdējo dienu notikumi būs grūti un smagi tiem, kas cenšas palikt uzticīgi Dievam. Bet galu galā mums uz šiem notikumiem jāskatās ar cerību, nevis bailēm.

_Iepazīsimies ar šīs nedēļas tēmu, lai sagatavotos Bībeles izpētei 21. jūnijā._