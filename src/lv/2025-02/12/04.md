---
title:  Tēla pielūgšana – atkal
date:   17/06/2025
---

Bībeles pētnieki jau sen ir saskatījuši saistību starp Dan. 3. nodaļu un to, ko Atklāsmes grāmata māca par pēdējo dienu notikumiem. Un pamatoti, jo Dan. 3. nodaļa – ar pavēli, kas ir sodāma ar nāvi, tas ir, “pielūgt tēlu” (Dan. 3:15) – atspoguļo to, ko Atklāsmes grāmata māca par pavēli, kas sodāma ar nāvi, pielūgt citu tēlu. “Tam bija dotas spējas iedot dzīvības garu zvēra tēlam, lai zvēra tēls varētu runāt un panāktu to, ka visi, kas nepielūgtu zvēra tēlu, tiktu nokauti” (Atkl. 13:15).

`Izlasi Atkl. 13:11–17; 14:9, 11, 12; 16:2; 19:20 un 20:4. Kāds šeit ir kontrasts, kas Dieva baušļus pretstata cilvēku baušļiem?`

Dieva ļaudis ir aicināti pielūgt “To, kurš radījis debesis un zemi, jūru un ūdens avotus”, tas ir, Radītāju, pretstatā zvēram un tā tēlam. Trīs ebreju zēni, saskaroties ar līdzīgiem draudiem, atteicās pielūgt ko citu kā vien pašu Dievu Radītāju. Līdz ar to, lai cik atšķirīgi apstākļi būtu starp pavēli pielūgt tēlu Duras līdzenumā ar to, kas notiks visā pasaulē ar aicinājumu pielūgt tēlu, nevis Radītāju, princips ir viens un tas pats.

`Izlasi Rom. 1:18–25. (Ņemiet vērā saikni starp Rom. 1:18 un Atkl. 14:9, 10 attiecībā uz “Dieva dusmām”.) Kādā veidā jautājums par tēla pielūgšanu ir tikai vēl viena šī paša principa izpausme attiecībā uz to, kam galu galā cilvēki nododas?`

Pielūgsme uzreiz nenozīmē klanīties un dedzināt vīraku. Mēs būtībā pielūdzam visu, kam mēs pilnībā uzticamies. Pārdomājot, ka Dievs ir mūsu Radītājs un – pēc tā, ko Viņš ir paveicis mūsu labā Jēzū, – arī mūsu Pestītājs, tad, protams, ir jāpielūdz tikai Viņš. Viss pārējais ir elkdievība. Varbūt tas palīdz izskaidrot šos Jēzus skarbos vārdus: “Kas nav ar Mani, tas ir pret Mani, un, kas ar Mani nesakrāj, tas izkaisa” (Mt. 12:30). Pēdējie notikumi vienkārši būs šīs patiesības dramatiska izpausme.