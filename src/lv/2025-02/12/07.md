---
title:  Tālākiem pētījumiem
date:   20/06/2025
---

Izlasi Elenas Vaitas grāmatā “Lielā cīņa” nodaļu “Dieva ļaudis atbrīvoti” (635.–652. lpp.).

“Visos laikos Dievs ar svēto eņģeļu starpniecību ir palīdzējis un glābis Savus ļaudis. Debesu būtnes ir aktīvi iejaukušās daudzās cilvēku lietās. Tās ir parādījušās apģērbā, kas laistās kā zibens; tās ir nākušas arī kā parasti ceļinieki. Eņģeļi Dieva vīriem ir atklājušies zemes iedzīvotāju izskatā, kad tie dienas vidū it kā noguruši atpūtās zem ozoliem. Tie ir pieņēmuši cilvēku viesmīlību. Tie ir kalpojuši par vadoņiem nakts pārsteigtiem ceļotājiem. Tie ar savām rokām ir aizdedzinājuši uguni uz altāra. Tie ir atvēruši cietuma durvis, lai atbrīvotu Kunga kalpus. Un, tērpti Debesu apbruņojumā, viņi novēla akmeni no Pestītāja kapa.

Daudzreiz eņģeļi cilvēku izskatā ierodas taisno sapulcēs; tie apmeklē arī ļauno sanāksmes kā tad, kad gāja uz Sodomu, lai redzētu viņu darbus un noskaidrotu, vai ļaudis jau nav pārkāpuši Dieva pacietības robežu. Kungs atrod prieku žēlastībā, un to nedaudzo dēļ, kas patiesi Viņam kalpo, bieži ierobežo nelaimes gadījumus un postu, tā ļoti daudziem ļaujot baudīt miera apstākļus. Bet grēcinieki nemaz neaptver, ka par savu dzīvību tiem jāpateicas tiem nedaudzajiem uzticīgajiem, kurus viņi tik labprāt izsmej un apspiež.” (Elena Vaita “Lielā cīņa”, 631., 632. lpp.)

**Jautājumi pārrunām:**

`Izlasi 2. Tim. 1:7. Pārrunājiet pravietojumu jautājumus, kas jūs visvairāk satrauc. Kā mēs varam atbrīvoties no baiļu gara un atrast Dieva cerības vēsti pat tajos pravietojumos, kas runā par vajāšanām ticības dēļ?`

`Lai gan šobrīd varētu būt grūti saprast, kā sabats un svētdiena kļūs par redzamo un centrālo notikumu pēdējā laikā, pavērojiet, cik ātri mainās pasaule! Ko šai patiesībai vajadzētu mums mācīt par to, kā savu ticību nebalstīt uz aktuālajiem notikumiem, kas strauji mainās, bet vienīgi uz atklāto Dieva Vārdu?`

`Pārdomājiet Dan. 2. nodaļu (un arī 7. nodaļu). Visas impērijas nāca un gāja tieši tā, kā bija paredzēts. Šodien, atskatoties vēsturē, mēs varam konstatēt, ka viss ir noticis saskaņā ar pravietojumiem. No mūsu perspektīvas šodien gaidāma tikai vēl viena impērija. Kura tā ir, un kāpēc mēs varam būt pārliecināti, ka tā patiešām notiks, kā ir paredzēts?`