---
title:  Slava varenajam un žēlsirdīgajam Dievam
date:   14/02/2024
---

`Izlasi Ps. 113 un 123. Kādi atšķirīgi Dieva rakstura aspekti ir attēloti šajos psalmos?`

Ps. 113 un 123 slavē gan Kunga varenību, gan žēlastību. Kunga varenība atklājas Viņa vārda varenībā un Viņa troņa paaugstinātajā statusā, kas ir pāri visām tautām un augstāk par debesīm (Ps. 113:4, 5; Ps. 123:1). “Kas ir tāds kā Kungs, mūsu Dievs, kas mājo augstībā," (Ps. 113:5) - tas ir ticības apliecinājums, ka neviens spēks pasaulē vai ārpus tās nevar izaicināt Israēla Dievu.

Nepieejamos augstumus, kuros mājo Kungs, ilustrē fakts, ka Kungs ir gatavs „pazemoties" vai „noliecas, lai skatītos uz debesīm un zemi" (sk. Ps. 113:6). Tas, ka Dievs atrodas augstumā, neliedz Viņam redzēt to, kas notiek šeit lejā. Tā Kunga žēlastība izpaužas Viņa žēlsirdīgajā gatavībā būt saistitam ar pasauli un glābt trūcīgos un nabagus no viņu bēdām. Viņa dāsnā roka acīmredzot nav apslēpta Viņa kalpiem, lai gan Viņa mājvieta atrodas augstu Debesīs.

Dieva diženums un rūpes, ko nevar pilnībā ieraudzīt Viņa apbrīnojamajā pārākumā, atklājas Viņa žēlastības un līdzjūtības darbos. Trūcīgie, nabagie un apspiestie var tiešā veidā piedzīvot Dieva augstāko varu ar ievērojamām pārmaiņām, ko Viņš var paveikt viņu labā. Paaugstinātais Dievs atklāj Savu diženumu, izmantojot Savu spēku, lai paaugstinātu nomāktos. Cilvēki var brīvi tuvoties Kungam, jo Viņa varenība un pārākums nemaina faktu, ka Viņš ir viņu žēlīgais Radītājs un Uzturētājs un ka cilvēki ir Viņa kalpi, Viņa mīļotie bērni.

Tādējādi pielūgsmi motivē ne tikai Dieva varenība, bet arī Viņa labestība. Slavēšanu neierobežo laiks un telpa (Ps. 113:2, 3). Dieva varenība un žēlastība vislabāk izpaužas Jēzū Kristū, kurš bija gatavs nolaisties no Debesīm un pazemoties līdz krusta nāvei, lai paceltu kritušo cilvēci (Fil. 2:6–8). Šeit, pie krusta, mums ir vislielākie iemesli pielūgt un slavēt Dievu par to, ko Viņš mūsu labā ir darījis.

`Pakavējies pie krusta un pie tā, kas tur ir noticis ar tevi personīgi. No kā Jēzus tevi ir izglābis? Kāpēc ir tik svarīgi savā prātā paturēt krustu pirmajā vietā?`