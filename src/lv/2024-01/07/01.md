---
title:  Tava žēlastība sniedzas līdz debesīm
date:   10/02/2024
---

### Nedēļas pētījumiem
Ps. 136, Ps. 51, Ps. 130, Ps. 113, Ps. 123.

> <p>Atmiņas teksts</p>
> "Mosties, mana dvēsele, mostieties, arfa un cītara! Es modināšu rīta blāzmu! Es Tev pateikšos tautu starpā, Kungs, es dziedāšu par Tevi slavas dziesmas tautu vidū." (Ps. 57:9, 10)

Dziesminieki apzinās, ka ir garīgi nabagi un viņiem nav nekā laba, ko piedāvāt Dievam; tas ir, viņiem pašiem nav nekā, kas tos ieteiktu Dieva svētā troņa priekšā (Ps. 40:18). Viņi saprot, ka viņiem, tāpat kā mums visiem, ir vajadzīga žēlastība, Dieva žēlastība.

Īsāk sakot, viņiem ir vajadzīgs evaņģēlijs.

Psalmi uzsver faktu, ka cilvēki ir pilnībā atkarīgi no Dieva žēlastības. Par laimi, Dieva žēlastība ir mūžīga, par ko liecina gan radīšana, gan Dieva tautas vēsture (Ps. 136). Mūžīgā Dieva priekšā cilvēka dzīve ir pārejoša kā zāle, bet Dievs žēlo cilvēkus un atjauno viņu spēkus (Ps. 103:3, 5, 15), un Viņā tiem ir mūžības apsolījums.

Dieva ļaudis mierina fakts, ka Kungs ir uzticīgs Savai derībai. Cilvēku lūgumi, lai arī cik tie reizēm būtu neatlaidīgi, bieži ir cerības piepildīti, jo tiek pienesti viņu līdzjūtīgajam Debesu Tēvam (Ps. 103:13, Ps. 68:6, Ps. 89:27). Svaiga Dieva žēlastības un mīlestības pieredze stiprina viņu apņēmību pielūgt Dievu un kalpot Viņam, nevis kaut kam vai kādam citam.

_lepazīsties ar šīs nedēļas tēmu, lai sagatavotos Bībeles izpētei17. februārī._