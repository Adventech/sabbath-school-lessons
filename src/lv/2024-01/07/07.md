---
title:  Tālākiem pētījumiem
date:   16/02/2024
---

Izlasi Elenas Vaitas grāmatā "Ceļš pie Kristus" nodaļu "Grēcinieka vajadzība pēc Kristus".

Psalmos Dieva tautas balsis apvienojas, atkārtojot piedziedājumu: “Viņa žēlsirdība paliek mūžīgi", ar to godinot Dieva mūžīgo mīlestību (Ps. 106:1; Ps. 107:1; Ps. 118:1-4, 29; Ps. 136). "Neslavēt Dievu nozīmētu aizmirst visu, ko Viņš labu darījis, nenovērtēt Dieva dāvanas. Tikai tie, kas slavē, neaizmirst. Domāšana un runāšana par Dievu vēl nav Viņa slavēšana. Slava sākas tad, kad cilvēks atzīst Dieva varenību un darbus un atbild ar Viņa labestības, žēlastības un gudrības pielūgsmi." (Hans LaRondelle "Deliverance in the Psalms" 178. lpp.)

Dieva žēlsirdības nopietnas atzīšanas nozīme kļūst vēl dziļāka, ja atceramies, ka Dieva "khesed", proti, Viņa derības milestība un uzticība paliek stabila un nemainīga, neskatoties uz cilvēku grēkiem un sacelšanos pret Dievu.

"Mēs esam grēkojuši pret Viņu un neesam pelnījuši Viņa labvēlību; tomēr Viņš pats ir licis pār mūsu lūpām atskanēt šim visbrīnišķīgākajam lūgumam: "Nepamet mūs Sava vārda dēļ, lai Tavas godības tronis nekrīt negodā! Piemini un nepārtrauc savu derību ar mums!” (Jer. 14:21) Kad mēs nākam pie Viņa, izsūdzēdami savus grēkus un atzīdami, ka esam necienīgi, tad Viņš apņemas ievērot mūsu saucienus. No Dieva Vārda piepildījuma mūsu dzīvē ir atkarīgs Viņa troņa gods.” (Elena Vaita “Kristus līdzības” 148. Ipp. oriģ.) Dieva žēlastības piedzīvošana savā dzīvē (Ps. 103:2) iedrošina dziesminieku teikt, ka "Kungs izpilda taisnību un tiesu visiem, kas tiek apspiesti" (Ps. 103:6, angļu NKJV).

Tādējādi viņa personīgās liecības un Dieva žēlsirdības slavēšanas mērķis ir pārliecināt citus par Dieva laipnību, lai viņi arī varētu atvērt savas sirdis Dievam, saņemt Viņa glābjošo žēlastibu un slavēt Dievu (Ps. 9:12, 13; Ps. 22:23-28; Ps. 66:17).

**Jautājumi pärrunām**:

`Ko praktiski nozīmē tas, ka Dieva žēlsirdība cilvēku glābšanai ir mūžīga? Kāpēc tas nenozīmē, ka var turpināt grēkot, jo Dieva žēlastība ir mūžīga?`

`Kā mēs savienojam Dieva piedošanu par mūsu grēkiem ar domu par Dieva sodu par grēku?`

`Kā Dieva žēlsirdības izpausmes Jaunajā Derībā saskan ar žēlastības izpausmēm Psalmos (Ef. 2:4, 5; 1. Tim. 1:16; Tit. 3:5; Ebr. 4:16)?`