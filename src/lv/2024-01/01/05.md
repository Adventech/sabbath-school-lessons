---
title:  Iedvesmotas Iūgšanas
date:   03/01/2024
---

`Izlasi 2. Sam. 23:1, 2 un Rm. 8:26, 27. Ko šie panti mums māca par lūgšanu?`

Psalmi ir iedvesmotas Israēla lūgšanas un slavas dziesmas, un tāpēc tajos ir savijušās Dieva un Viņa ļaužu balsis. Psalmi ir dzīvas mijiedarbības ar Dievu dinamika.

Dziesminieki uzrunā Dievu personīgi kā “mans Dievs”, “ak, Kungs” un "mans Kungs" (Ps. 5:2, Ps. 84:3). Dziesminieki bieži lūdz, lai Dievs sadzird (Ps. 5:2), “dzird manas lūgšanas" (Ps. 39:13), "uzlūko" (Ps. 25:18), atbild (Ps. 102:2) un izglābj (Ps. 6:5). Ir skaidrs, ka šādas izpausmes nāk no Dieva pielūdzējiem.

Psalmu kā lūgšanu un slavas dziesmu ievērojamais skaistums un pievilcība slēpjas apstāklī, ka Psalmi ir Dieva Vārds dievbijīgu ticīgo lūgšanu un slavēšanas veidā. Tadējādi Psalmi Dieva bērniem sagādā intimitātes brīžus, kādi aprakstīti Rm. 8:26,27: "Bez tam arī Gars nāk palīgā mūsu nespēkam; jo mēs nezinām, ko mums būs lūgt un kā; bet pats Gars aizlūdz par mums ar bezvārdu nopūtām. Bet Tas, kas izpētī sirdis, saprot, ko Gars grib, jo Tas pēc Dieva gribas iestājas par svētajiem."

Arī Jēzus atsaucās uz Psalmiem, piemēram, Lk. 20:42, 43, kur Viņš tiešā veidā citē Ps. 110:1:"Jo Dāvids pats saka psalmu grāmatā: Tas Kungs sacīja uz manu Kungu: sēdies pie Manas labās rokas, tiekams Es Tavus ienaidniekus lieku par pameslu Tavām kājām."

Lai gan Psalmi ir radušies no vai attiecas uz īpašiem vēsturiskiem notikumiem un pašu dziesminieku pieredzēm, kā arī uz Israēla kā tautas pieredzi, garīgais dziļums attiecas uz dažādām dzīves situācijām un kāpj pāri kultūru, reliģiskajām, etniskajām un dzimumu robežām. Citiem vārdiem, lasot Psalmus, jūs atradīsiet tajos izteiktu cerību, slavu, bailes, dusmas, skumjas un ciešanas, ko piedzīvo visi cilvēki visos laikmetos, lai arī kādi būtu viņu apstākļi. Tie mūs visus uzrunā mūsu pašu pieredzes valodā.

`Ko tas, kā Jēzus izmantoja psalmus, stāsta mums par to, cik tiem var būt nozīmīga loma mūsu pašu ticības pieredzē?`