---
title:  Psalmu pasaule
date:   04/01/2024
---

`Izlasi Ps. 16:8; Ps. 44:9; Ps. 46:2; Ps. 47:2, 7; Ps. 57:2; Ps. 62:8; Ps. 82:8 un Ps. 121:8. Kādu vietu Dievs ieņem dziesminieku dzīvē?`

Psalmu pasaule pilnībā ir vērsta uz Dievu; tā cenšas lūgšanā un slavēšanā nodot Dievam visu dzīves pieredzi. Dievs ir visvarens Radītājs, visas zemes Ķēniņš un Tiesnesis. Viņš saviem bērniem nodrošina visu. Tāpēc Viņam vienmēr ir jāuzticas. Pat Dieva ļaužu Inieki jautā: "Kur ir jūsu Dievs?", kad Dieva ļaudīm,šķiet, neveicas (Ps. 42:10, angļu NKJV). Tieši tāpat ka Kungs ir vienmēr klātesošs un nekad nekļūdīgs Savu ļaužu Dievs, tā Dieva ļaudīm jāpatur Dievs vienmēr savā priekšā. Galu galā Psalmi attēlo laiku, kad visas tautas un visa radība pielūgs Dievu (Ps. 47:2, Ps. 64:10).

Dieva galvenā loma dzīvē noliek centrā pielūgsmi. Pielūgsme, kurā tika izmantoti psalmi, būtiski atšķīrās no pielūgsmes, kā to saprot daudzi cilvēki mūsdienās, jo pielūgsme Bībeles kultūrā bija dabisks un neapstrīdams visas kopienas dzīves centrs. Tāpēc viss, kas notika, - gan labais, gan sliktais - Dieva tautas dzīvē neizbēgami izpaudās pielūgsmē. Dievs dzird dziesminieku, lai kur viņš atrastos, un viņam atbild Savā ideālajā laikā (Ps. 3:5, Ps. 18:7, Ps. 20:7).

Dziesminieks apzinās,ka Dieva mājvieta ir Debesīs, bet vienlaikus Dievs mājo Ciānā, svētnīcā savu ļaužu vidū. Dievs ir vienlaikus tālu un tuvu, visur, un arī Savā templī (Ps. 11:5), apslēpts (Ps. 10:2) un pieejams (Ps. 41:12). Psalmos šīs šķietami savstarpēji izslēdzošās Dieva rakstura īpašības ir saliktas kopā. Dziesminieki saprata, ka tuvums un tālums ir nedalāmi Dieva patiesajā būtībā (Ps. 24:7-10). Dziesminieki saprata šīs garīgās spriedzes dinamiku. Apzina par Dieva labumu un klātbūtni, lai arī ko viņi piedzīvotu, ir tā, kas stiprina viņu cerību, gaidot uz Dieva iejaukšanos.

`Kā Psalmi var palīdzēt mums saprast, ka mēs nevaram ierobežot Dievu tikai atsevišķos mūsu eksistences aspektos? Kurā savas dzīves lauciņā jūs izvēlaties turēt Kungu pa gabalu?`