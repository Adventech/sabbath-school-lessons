---
title:  Tālākiem pētījumiem
date:   05/01/2024
---

Izlasi Elenas Vaitas grāmatā “Pravieši un ķēniņi” nodaļu "Templis un tā iesvētīšana” 35.-50. lpp. orig., grāmatā "Vēstis jaunatnei" nodaļu "Mūzikas labvēlīgais iespaids" (291., 292. lpp. orig.).

Psalmu grāmata sastāv no 150 psalmiem, kas ir sadalīti piecās grāmatās: 1. grāmata (Ps. 1-41), 2. grāmata (Ps. 42-72), 3. grāmata (Ps. 73-89), 4. grāmata (Ps. 90-106) un 5. grāmata (Ps. 107-150). Psalmu grāmatas dalījums piecās daļās ir agrīna jūdu tradīcija, kas ir paralēla Mozus grāmatu dalījumam piecās grāmatās.

Psalmu grāmata sniedz pierādījumus jau iepriekš eksistējušām psalmu kolekcijām: korahītu kolekcija (Ps. 42-49, 84, 85, 87, 88), asafītu kolekcija (Ps. 73-83), svētceļnieku dziesmas (Ps. 120–134) un slavēšanas psalmi (Ps. 111-–118, 146–150). Ps. 72:20 liecina par mazāku Dāvida psalmu kolekciju.

Lai gan lielākā daļa psalmu ir saistīti ar ķēniņa Dāvida laiku un agrīno monarhiju (desmitais gadsimts pirms mūsu ēras), psalmu kolekcija turpināja augt nākamajos gadsimtos: sadalītajā monarhijā, trimdā un periodā pēc gūsta. Iespējams, ka ebreju rakstu mācītāji Ezras vadībā apvienoja esošās mazākās psalmu kolekcijas vienā grāmatā, kad viņi strādāja pie jaunā tempļa dievkalpojumu izveides.

Tas, ka rakstu mācītāji apkopoja Psalmu grāmatu, neatņem tās dievišķo iedvesmu. Rakstu mācītāji, tāpat kā psalmu lasītāji, bija uzticīgi Dieva kalpi, un viņu darbu vadīja Dievs (Ezr. 7:6, 10). Psalmu dievišķā un cilvēciskā būtība ir salīdzināma ar dievišķā un cilvēciskā savienību iemiesotajā Kungā Jēzū. "Bet Bībele ar Dieva dotajām patiesībām, kas izteiktas cilvēku valodā, piedāvā dieviškā un cilvēciskā savienību. Šāda savienība pastāvēja Kristus dabā, kurš bija Dieva Dēls un Cilvēka Dēls. Tādējādi par Bībeli patiess ir tas pats, kas par Kristu, tas ir, Vārds tapa miesa un mājoja mūsu vidū"." (Elena Vaita "Lielā cīņa" 8. lpp. orig.)

**Jautājumi pārrunām**:

`Ko nozīmē tas, ka Psalmi ir dievišķi cilvēcīgas lūgšanas un dziesmas? Kā šī doma, kaut arī to ir grūti pilnībā aptvert, palīdz mums ieraudzīt tuvību, kādu Dievs vēlas ar Saviem ļaudīm? Kā tas savdabīgā veidā atklāj, cik tuvu Dievs ir cilvēcei un katram no mums?`

`Grupā pārrunājiet par laiku, kurā jums likās, ka kaut kas no Psalmiem uzrunā tieši jūsu situāciju. Kādu mierinājumu un cerību jūs tajā atrodat?`