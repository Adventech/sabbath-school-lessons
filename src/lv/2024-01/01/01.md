---
title:  Kā lasīt Psalmus?
date:   30/12/2023
---

### Nedēļas pētījumiem
1 Laiku 16:7; Neh. 12:8; Ps. 25:1-5; Ps. 33:1-3; Rm. 8:26, 27; Ps. 82:8; Ps. 121:7.


> <p>Atmiņas teksts</p>
> "Pēc tam Viņš tiem sacīja: 'Šie ir tie vārdi, ko Es jums esmu sacījis, vēl pie jums būdams, ka visam bija notikt, kas par Mani rakstīts Mozus bauslībā, praviešos un dziesmās. Tad Viņš tiem saprašanu atdarīja, ka tie rakstus saprata." (Lk 24:44, 45)

Psalmi gadsimtu gaitā ir bijuši lūgšanu un dziesmu krājums gan jūdiem, gan kristiešiem. Lai gan tie galvenokārt ir pašu dziesminieku vārdi, ar kuriem uzrunāts Dievs, Psalmu pirmsākums nav mirstīgie cilvēki, bet gan Dievs, kas ir iedvesmojis viņu domas.

Patiešām, Kungs iedvesmoja viņus rakstīt to, ko viņi rakstīja, kas arī ir iemesls, kāpēc Dievs Psalmos, tāpat kā visā Bībelē (2. Pēt. 1:21), mūs uzrunā ar Savu kalpu starpniecību un ar Savu Garu. Jēzus, apustuļi un Jaunās Derības rakstnieki citēja Psalmus un atsaucās uz tiem kā uz Svētajiem Rakstiem (Mk. 12:10, Jņ. 10:34, 35, Jņ. 13:18). Tie ir tikpat noteikti Dieva Vārds kā 1. Mozus grāmata vai Vēstule romiešiem.

Psalmi ir ebreju dzeja, ko senajā Israēlā sarakstījuši dažādi autori, un tāpēc Psalmi atspoguļo viņu īpašo pasauli, lai arī cik universālas būtu viņu vēstis. Pieņemt Psalmus kā Dieva Vārdu un pievērst uzmanību Psalmu poētiskajām iezīmēm, kā arī to vēsturiskajam, teoloģiskajam un liturģiskajam kontekstam ir ļoti svarīgi, lai saprastu tajos
ietvertās vēstis, kas sniedzas cauri tūkstošiem gadu līdz pat mūsdienām.

_lepazīsties ar šīs nedēļas tēmu, lai sagatavotos Bībeles izpētei 6. janvārī._