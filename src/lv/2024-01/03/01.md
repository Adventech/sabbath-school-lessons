---
title:  Kungs valda
date:   13/01/2024
---

### Nedēļas pētījumiem
Ps. 8; Ps. 100; Ps. 97; Ps. 75; Ps. 105:7-10; Gal. 3:26-29; Ps. 25:10.

> <p>Atmiņas teksts</p>
> "Tas Kungs ir ķēniņš, tērpies godībā, ģērbies varenumā un apjozies ar spēku. Viņš ir nostiprinājis zemi, ka tā nekustas." (Ps. 93:1)

Psalmi nesatricināmi atbalsta pamatpārliecību par Dievu kā augstāko valdnieku. Kungs radīja un uztur visu, ko ir radījis. Viņš ir Augstākais Ķēniņš pār visu pasauli, un Viņš pārvalda pasauli ar tiesu un taisnību. Viņa likumi un noteikumi ir perfekti un atdzīvina tos, kas ievēro tos. Kungs ir taisnīgs Tiesnesis, kas nodrošina, ka pasaule paliek labi sakārtota, un Viņš to dara, atalgojot taisnos un sodot ļaunos - ne tad, kad gribētu mūsu nepacietība, bet savā laikā.

Dieva derībai ar Israēlu ir īpaša loma, jo tā pasludina Kunga glābšanu. Kungs pieņēma Israēlu kā Savu dārgo īpašumu, padarot to par Savu tautu. Kungs ir uzticīgs Savai derībai un turpina rūpēties par Savu ganāmpulku, neskatoties uz viņu neuzticību un reizēm arī atklāto sacelšanos.

Tāpēc Kunga augstākā valdīšana padara pasauli stingri nopamatotu un drošu. Dziesminieki vēlas, lai lasītājs saprot šo pamatpatiesību. Ar šādu pasaules uzskatu kā savu bāku dziesminieki cenšas piedzīvot izaugsmi un kalpot Dievam ar nedalītu nodošanos.

_lepazīsties ar šīs nedēļas tēmu, lai sagatavotos Bībeles izpētei 20. janvārī._