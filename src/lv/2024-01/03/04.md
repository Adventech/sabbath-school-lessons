---
title:  Dievs ir Tiesnesis
date:   16/01/2024
---

`Izlasi Ps. 75. Kāpēc ļaundaru lielīšanās ir veltīga?`

Kungs kā augstākais Valdnieks ir arī Likumdevējs (Ps. 99:7) un Tiesnesis (Ps. 98:9, Ps. 97:2). Ļaundari pastāvīgi apdraud taisnīgo kārtību, ko Dievs ir iedibinājis pasaulē, bet Kungs tiesās pasauli un izbeigs launuma valdīšanu (Ps. 75:8-10, Ps. 96:13).

Ļauno cilvēku neatgriezenisku iznīcināšanu Ps. 75 aino vairāki salīdzinājumi. Kauss ar sarkanvīnu (Ps. 75:9) atspoguļo Dieva dusmu intensitāti (Jer. 25:15, Atkl. 14:10). Ragu nociršana ļaunajiem attēlo viņu varas un kundzības galu, bet taisno "ragi" tiks paaugstināti (Ps. 75:11). Dievs Savam spriedumam izvēlas "pienācīgu laiku" (Ps. 75:3, angļu NKJV) ("noteiktu laiku", angļu NIV). Šis spriedums noteikti tiks izpildīts laika beigās (Ps. 96:13, 1kor. 15:23-26).

Daļa no Kunga tiesas ir tas, ka Viņš pārbauda cilvēku sirdis. Izlasi Ps. 14:2. Tas atgādina 1. Moz. 6:5, 8. Abi teksti parāda, ka pirms Dieva sprieduma izpildes pasaulei Dievs pārbauda cilvēku dzīvības un meklē, ko Viņš varētu glābt. Šo tiesu dažreiz sauc par "izmeklēšanas tiesu", kad Dievs aizstāv taisnos un izlemj ļauno likteni.

Kā tas strādā?

Pirmkārt, Dievs atbrīvo Savus ļaudis no ļaunuma (Ps. 97:10, Ps. 146:9) un apbalvo pazemīgos ar glābšanu (Ps. 149:4). Otrkārt, nenožēlojošie ļaundari tiek iznīcināti uz mūžīgiem laikiem (Ps. 97:3). Daži psalmi poētiski apraksta cilvēku ieroču bezjēdzīgumu pret Dievišķo Tiesnesi (Ps. 76:4-7). Kungs ir arī piedodošs Dievs, lai gan Viņš nosoda cilvēku ļaunos darbus (Ps. 99:8). Arī Dieva ļaudim, un ne tikai ļaunajiem, ir jāatbild Dieva priekšā (Ps. 50:4, Ps. 135:14).

Psalmi pauž to pašu priekšstatu, kas izteikts citos Bībeles tekstos, ka Dieva tiesa sākas ar Dieva tautu un tiek attiecināta uz visu zemi (5. Moz. 32:36, 1 Pt. 4:17). Dziesminieks sauc uz Dievu, lai Tas viņu tiesā, bet paļaujas uz Dieva taisnību, kas viņu aizstāvēs (Ps. 7:8-11; Ps. 139:23, 24).

`Psalmi aicina mūs priecāties, gaidot Dieva tiesas (Ps. 67:5, Ps. 96:10–13, Ps. 98:4–9). Kā Dieva tiesa ir labā vēsts tiem, kas ir apklāti Kristus asinīm?`