---
title:  Tālākiem pētījumiem
date:   19/01/2024
---

Izlasi Ps. 86:5, 15; Elenas Vaitas grāmatā "Ceļš pie Kristus" nodaļu "Dieva mīlestība uz cilvēkiem" (9.-15. lpp. oriģ.). Kā patiesība, ka Dievs ir mīlestība, palīdz mums labāk saprast dažādos Dieva aprakstus un Viņa darbus Psalmos?

Šīs nedēļas pētījums pievēršas dažiem galvenajiem Dieva un Viņa aktivitāšu aprakstiem, kas nosaka pasauli un padara to stingru un drošu. Dziesminieki vēršas pie Dieva, kas ir Radītājs, Ķēniņš, Tiesnesis, derībā apsolītais Glābējs un Likumdevējs. Dieva lomas pasaulē tiek atspoguļotas dažādos citos vārdos un titulos, tostarp Gans (Ps. 23:1, Ps. 80:2), Pestīšanas Klints (Ps. 95:1) un Tēvs (Ps. 68:6, Ps. 89:27). Pasaulē mēs varam būt droši un pasargāti pat lielās cīņas satricinājumos, jo Dievs ir visvarens un uzticīgs visā, ko viņš dara un saka. Lai gan šeit nebūt nav nosauktas visas teoloģiskās tēmas, tās liecina par dažādiem veidiem, kā Dievs Sevi atklāj Psalmos.

Turpinot studēt Psalmus, ir svarīgi atcerēties tos lasīt, ņemot vērā Dieva mīlestības un žēlastības raksturu un Viņa plānu glābt un atjaunot pasauli. Jo vairāk mēs iepazīstamies ar dievišķo raksturu krusta gaismā, jo spilgtāk saskatām žēlastību, maigu līdzjūtību un piedošanu, savienotu ar patiesīgumu un taisnīgumu, un vēl skaidrāk ieraugām neskaitāmos pierādījumus bezgalīgai mīlestībai un sirsnīgai līdzcietībai, kas pārspēj mātes dziļo pieķeršanos savam untumainajam bērnam." (Elena G. Vaita "Ceļš pie Kristus" 15. lpp.orig.) Psalmos pat tad, kad cilvēki piedzīvo Dieva sodu par sacelšanos, viņi turpina piesaukt Dievu, jo zina, ka Dieva dusmas ir tikai uz laiku, bet Viņa žēlastība ir mūžīga (Ps. 103:9).

**Jautājumi pārrunām**:

`Kāpēc izpratne par lielās cīņas realitāti un izplatību ir ļoti svarīga, lai palīdzētu mums saprast, ka, neskatoties uz Dieva augstāko varu un valdīšanu, mūsu pasaulē joprojām ir daudz pārbaudījumu un ciešanu? Kāpēc lielās cīņas motīvs mums ir tik noderīgs?`

`Kā ticībai Dievam kā Radītājam jāveido mūsu izpratne par sevi un mūsu attiecības ar pārējo radību? Kas notiek, kad cilvēki novirzās no šīs patiesības (Ps. 106:35-42)?`

`Kāda bija problēma ar tautu elkiem Bībeles laikos (Ps. 115:4-8)? Kā ir ar mūsdienu elkiem? Kāpēc tie ir tikpat bīstami gaitās ar Kungu mūsdienās?`

`Kā vajadzētu dzīvot Dieva ļaudīm, zinot, ka Dieva tiesa sākas ar Viņa ļaudīm? Kā Dievs tiesā savus ļaudis un kādam nolūkam?`