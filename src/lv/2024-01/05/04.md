---
title:  Kur ir Dievs?
date:   30/01/2024
---

`Izlasi Ps. 42:2-4, Ps. 63:2, Ps. 69:2-4 un Ps. 102:2-8. Kas dziesminiekam rada lielas sāpes?`

Dziesminieku nomoka ne tikai personiskās un kopīgās ciešanas, bet šķietami arī Dieva uzmanības trūkums pret Savu kalpu grūtībām. Dieva prombūtne ir jūtama kā spēcīgas slāpes sausā zemē (Ps. 42:2-4, Ps. 63:2) un mirstīgā ciešanas (Ps. 102:3-5). Dziesminieks jūtas attālināts no Dieva un salīdzina sevi ar vientuļiem putniem. "Es esmu kā tuksneša likāns; Es esmu kā tuksneša pūce. Es guļu nomodā un esmu kā zvirbulis viens pats uz mājas jumta." (Ps. 102:7, 8, anglu NKJV)

Tuksneša pieminēšana uzsver izolētības no Dieva sajūtu. Putns "viens uz mājas jumta" atrodas ārpus ligzdas, atdusas vietas. Dziesminieks sauc Dievu "no dziļumiem", it kā viņu apņemtu vareni ūdeņi un iegrimtu "dziļā purvā" (Ps. 69:2-4, Ps. 130:1). Šajos ainojumos ir attēlota nomācoša situācija, no kuras nav iespējams izvairīties bez dievišķas iejaukšanās.

`Izlasi Ps. 10:12, Ps. 22:2, Ps. 27:9 un Ps. 39:13. Kā dziesminieks atsaucas uz Dieva šķietamo klātneesamību?`

Zīmīgi, ka dziesminieki apņemas neklusēt, piedzīvojot Dieva klusēšanu. Viņi nelokāmi ticlūgšanai, jo lūgšana ir vērsta uz dzīvo un žēlsirdīgo Dievu. Dievs joprojām ir tur, pat tad, kad Viņa šķietami nav. Viņš joprojām ir tas pats Dievs, kas tos dzirdēja pagātnē, un tāpēc viņi ir pārliecināti, ka Viņš tos dzird arī tagad.

Gadījumi, kad Dievs klusē, liek dziesminiekiem pārbaudīt sevi un meklēt Dievu-ar grēku atzīšanu un pazemīgu nožēlu. Viņi zina, ka Dievs nepaliks klusu mūžīgi. Psalmi parāda, ka komunikācijai ar Dievu ir jāturpinās, lai arī kādi būtu dzīves apstākļi.

`Ko mēs varam mācīties no dziesminieka reakcijas uz šķietamo Dieva klātneesamību? Ka tu reaģē brīžos, kad Dievs šķiet kluss? Kas uztur tavu ticību?`