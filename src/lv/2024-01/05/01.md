---
title:  Dziedāt kunga dziesmu svešā zemē
date:   27/01/2024
---

### Nedēļas pētījumiem
Ps. 79:5-13, Ps. 88:4-13, Ps. 69:2-4, Ps. 22:2, Ps. 77, Ps. 73:1-20, 1Pt. 1:17.

> <p>Atmiņas teksts</p>
> "Kā lai mēs dziedam Ta Kunga dziesmas svešā zemē?" (Ps. 137:4)

Nav jāiegrimst pārāk dziļi Psalmu grāmatā, lai atklātu, ka psalmi ir tapuši nepilnīgā pasaulē, kurā valda grēks, ļaunums, ciešanas un nāve. Stabilo radību, ko vada visvarens Kungs un Viņa taisnīgie likumi, pastāvīgi apdraud ļaunums. Grēkam arvien vairāk samaitājot pasauli, zeme Dieva ļaudīm arvien vairāk kļūst par "svešu zemi”. Šī realitāte rada dziesminiekam problēmu: kā dzīvot ticībā svešā zemē?

Kā mēs jau redzējām, psalmu autori atzīst Dieva augstāko varu un spēku, kā arī Viņa taisnīgos spriedumus. Viņi zina, ka Dievs ir mūžīgs, nemitīgs patvērums un palīdzība grūtībās. Šī iemesla dēļ viņus dažkārt mulsina šķietamā Dieva neesamība un ļaunuma uzplaukums labā un visaugstā Kunga klātbūtnē (kuru gan tas nemulsinātu?). Psalmu kā lūgšanu paradoksālais raksturs ir redzams dziesminieku reakcijās uz šķietamo Dieva klusēšanu. Citiem vārdiem sakot, psalmu autori uz šķietamo Dieva prombūtni reaģē tāpat kā uz Viņa klātbūtni.

_lepazīsties ar šīs nedēļas tēmu, lai sagatavotos Bībeles izpētei 3. februārī._