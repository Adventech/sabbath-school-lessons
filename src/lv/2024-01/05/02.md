---
title:  Ļaunuma dienas
date:   28/01/2024
---

`Izlasi Ps. 74:19–23 un Ps. 79:5–13. Kas šeit ir likts uz spēles?`

Dziesminieks cenšas aptvert lielo cīņu starp Dievu un ļaunā spēkiem, un viņš norāda uz Dieva neizmērojamo pacietību, kā arī uz Viņa bezgalīgo gudrību un spēku.

Ļaunuma problēma Psalmos ir pirmkārt teoloģiska. Tas neizbēgami attiecas uz jautājumiem par Dievu. Tādējādi Jeruzalemes un tempļa iznīcināšana galvenokārt tiek uzskatīta par dievišķu negodu, jo tā deva pagāniem iespēju zaimot Dievu. Dieva mantojums (Israēla tauta) ir Viņa dievišķās izredzētības un derības zīme (5. Moz. 4:32-38, 5. Moz. 32:8,9), kas nekad nepievils. Izpratne par Dieva mantojumu ietver arī beigu laika dimensiju, jo kādu dienu visas tautas kļūs par Dieva mantojumu un Viņam kalpos. Fakts, ka citas tautas iekaro Dieva mantojumu, apdraud šos dievišķos apsolījumus.

Nav šaubu, dziesminieks atzīst, ka grēki ir sabojājuši cilvēku derības attiecības ar Dievu un izsaukuši visas izrietošās sekas (Ps. 79:8, 9). Cilvēku izdzīvošana ir atkarīga tikai no Dieva žēlīgās iejaukšanās un derības saiknes atjaunošanas ar grēka izpirkšanas palīdzību. "Dievs, mūsu glābējs” apliecina uzticību Savas derības apsolījumiem (Ps. 79:9).

Tomēr svarīgāka par Israēla veiksmes atjaunošanu ir Dieva rakstura aizstāvēšana pasaulē (Ps. 79:9). Ja tautu ļaunās darbības paliks nesodītas, pierādīsies, ka Dievs ir zaudējis Savu spēku (Ps. 74:19-23, Ps. 83:17-19, Ps. 106:47). Tikai tad, kad Dievs izglābs Savu tautu, Viņa vārds tiks attaisnots un paaugstināts.

Tas pats princips pastāvēja arī toreiz. Mūsu grēki, mūsu atkāpšanās, mūsu ļaunie darbi var radīt neslavu ne tikai mums pašiem, bet, vēl launāk, Dievam, kura vārdu mēs apliecinām. Nepareizai rīcībai var būt kaitīga garīga ietekme uz mūsu liecību un misiju. Cik daudz cilvēku ir noraidījuši mūsu ticību to cilvēku, kas sludina Kristus vārdu, darbības dēļ?

`"Dieva gods un Kristus gods ir saistīts ar Viņa ļaužu rakstura pilnveidošanos." (Elena Vaita "Laikmetu ilgas” 671. Ipp. oriģ.) Kā tu saproti šo svarīgo patiesību, un kā tai vajadzētu izpausties tavā kristīgajā dzīvē?`