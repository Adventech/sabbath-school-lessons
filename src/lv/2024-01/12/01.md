---
title:  Pielūgsme, kas nekad nebeidzas
date:   16/03/2024
---

### Nedēļas pētījumiem
Ps. 134; Jes. 42:10-12; Atkl. 14:3; Ps. 15; Ps. 101:1-3; Ps. 96; Atkl. 14:6-12; Jņ. 4:23, 24.

> <p>Atmiņas teksts</p>
> "Es dziedāšu Tam Kungam visu savu mūžu, es slavēšu savu Dievu, kamēr vien šeit mītu." (Ps. 104:33)

Pieaugot mūsu Dieva žēlastības un spēka pieredzei, mums rodas jautājums dziesminiekam: "Kā es atmaksāšu Tam Kungam par visu, ko viņš man labu darījis?" (Ps. 116:12) Nepārprotama atbilde ir-velti savu dzīvi tam, lai būtu uzticīgs Dievam.

Psalmos Israēls nav vienkārši tauta, bet gan „lielā draudze” (Ps. 22:23, 26; Ps. 35:18). Tas atklāj Israēla primāro aicinājumu slavēt Dievu un liecināt par Viņu citām tautām, jo Kungs vēlas, lai visa pasaule pievienotos Viņa ļaudīm pielūgsmē. Kunga ļaudis ir nosaukti par taisnajiem, kas pielūdz Viņu un kuru cerība ir uz Viņu un Viņa mīlestību.

Kunga slavēšana draudzē tiek uztverta kā ideāla pielūgsme. Tas nenozīmē, ka lūgšanai un personīgai slavēšanai Israēlā ir sekundāra nozīme. Tieši otrādi, Dieva individuāla pielūgšana bagātina kopienas pielūgsmi ar atjaunotu slavēšanu (Ps. 22:23, 26), un individuāla pielūgsme savu vislielāko potenciālu attīsta ciešā saiknē ar kopienu. Pielūdzēju kopienu sauc ari par „taisno kopienu" (Ps. 111:1). Taisnie pazīst Dievu (Ps. 36:11), un Dievs pazīst viņus (Ps. 37:18), un šī pieredze caurstrāvo katru viņu eksistences aspektu.

_lepazīsties ar šīs nedēļas tēmu, lai sagatavotos Bībeles izpētei 23. martā._