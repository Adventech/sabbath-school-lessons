---
title:  Tālākiem pētījumiem
date:   22/03/2024
---

Izlasi Elenas Vaitas grāmatā "A Call to Stand Apart" nodaļu "How to Pray" (39.—42. lpp. orig.).

Pielūgsmes centrā ir vajadzība nožēlot, patiesa nožēla: “Nožēla ietver skumjas par grēku un novēršanos no tā. Mēs nekad neatteiksimies no grēka, ja nesaskatīsim tā ļaunumu; un, kamēr sirdī nenovēršamies no tā, nenotiks nekāda īsta pārmaiņa dzīvē. Ir daudzi, kas nesaprot nožēlas īsto būtību. Neskaitāmi cilvēki skumst, ka viņi ir grēkojuši, un pat ārēji labojas, baidoties, ka to noziegums pašiem nesīs ciešanas. Bet tā nav nožēla Bībeles izpratnē. Viņi drīzāk vaimanā par ciešanām, nevis par grēku. Tadas bēdas kādreiz pārdzīvoja Ēzavs, redzot, ka viņam uz visiem laikiem zudušas pirmdzimtības tiesības. Bileāms, izbijies no eņģeļa, kas ar izvilktu zobenu stāvēja viņam ceļā, atzina savu vainu, lai tikai nezaudētu dzīvību; bet šajā gadījumā nebija īstas grēku nožēlas, nekādas atteikšanās no sava nodoma, nekāda riebuma pret ļaunumu. Jūda Iskariots, nodevis savu Kungu, izsaucās: 'Es esmu grēkojis, nododams nenoziedzīgas asinis.' (Mt. 27:4)" (Elena Vaita "Ceļš pie Kristus" 22., 23. lpp. orig.)

"Lai gan Dievs nemājo rokām taisītos tempļos, tomēr Viņš ar savu klātbūtni pagodina savu ļaužu sanāksmes. Kungs ir apsolījis, ka, tiem sapulcējoties Viņu meklēt, atzīstot savus grēkus un citam par citu lūdzot, Viņš būs klāt ar savu Garu. Bet visiem, kas tā sanāk kopā Viņa pielūgšanai, jānoliek katrs ļaunums. Dievs jāpielūdz garā un patiesībā, svētā glītumā. Ja ļaudis Viņu tā nepielūdz, tad to pulcēšanās ir veltīga. Par tādiem neīstiem pielūdzējiem Kungs saka: 'Šī tauta godā Mani ar savām lūpām, bet viņu sirds ir tālu nost no Manis. Bet velti tie Mani cienī (..).' (Mt. 15:8,9) Tiem, kas Kungu piesauc, Viņš jāpielūdz "(..) garāa un patiesībā. Jo Tēvs tādus meklē, kas Viņu tā pielūdz❞ (Jāņa 4:23).” (Elena Vaita "Pravieši un ķēniņi" 50. lpp. oriģ.)

**Jautājumi pārrunām**:

`Kas ir pielūdzēju lielākais upuris Dievam (Ps. 40:6-10; Rm. 12:1, 2)?`

`Kā savstarpēji ir saistīti personīgā un kopīgā pielūgsme? Kāpēc mums vajag abus? Kā katrs no tiem papildina otru?`

`Daudzi cilvēki domā, ka pielūgsme attiecas tikai uz lūgšanu, dziedāšanu un Bībeles un garīgās literatūras izpēti. Lai gan šīs darbības ir būtiskas pielūgsmei, vai pielūgsme ar to beidzas? Miniet dažu citu pielūgsmes veidu piemērus.`

`Elena Vaita rakstījusi: "Kalpošanu Viņam nevajadzētu uzskatīt par nepatīkamu, nogurdinošu darbu. Pielūgt Kungu un piedalīties Viņa darbā vajadzētu ar prieku." ("Ceļš pie Kristus", 103. lpp. oriģ.) Kā Kunga pielūgšana var kļūt par prieku?`