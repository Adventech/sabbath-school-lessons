---
title:  Kungs, kas mājos Tavā teltī?
date:   19/03/2024
---

`Izlasi Ps. 15. Kas ir tie cilvēki, kas cienīgi pielūgt Dieva klātbūtnē?`

Atbilde, kas sniegta šajā psalmā, ir kopsavilkums tam, kas jau ir pateikts Dieva likumā un praviešos: tie, kuru rīcība (taisnības darbi”) un raksturs (savā sirdī") (sk. 5. Moz. 6:5, Mih. 6:6-8) ir Dieva atspulgs. Svētnīca ir svēta vieta, un viss tajā, ieskaitot priesterus, ir iesvētīts. Tādējādi svētums ir obligāta prasība, lai ieietu Dieva klātbūtnē. Israēla svētumam ir jābūt visaptverošam, apvienojot pielūgsmi ar ētiku, un tas jāīsteno visos dzīves aspektos. Likums tika dots Dieva ļaudīm, lai darītu viņus spējīgus piepildīt savu lielāko potenciālu, tas ir, dzīvot kā valstības priesteriem. Ķēnišķīgā priesterība ietver svētu dzīvi Dieva klātbūtnē un derības svētību nešanu citām tautām.

`Izlasi Ps. 24:3-6 un Ps. 101:1–3. Ko nozīmē būt svētam?`

“Pilnīga sirds” ir pielūdzēja augstākā īpašība Dieva priekšā. Ebreju valodā vārdam "tamim", "ideāls", ir nozīme “pilnība" un "veselums". "Pilnīgs” vīnogulājs ir vesels, nebojāts un veselīgs (Ec. 15:5). Dzīvniekiem, kas tika upurēti, bija jābūt "tamim" jeb bez vainas (3. Moz. 22:21-24). “Pilnīga" runa ir pilnīgi patiesa (īj. 36:4). Tādējādi “pilnīga sirds" ir "skaidra sirds" (Ps. 24:4) vai godīga sirds (Ps. 15:2). Tā meklē Dievu (Ps. 24:6) un tiek atjaunota ar Dieva piedošanu (Ps. 51:3-11). Nevainojama dzīve rodas no Dieva žēlastības un Viņa taisnības atzīšanas. Dievišķā žēlastība iedvesmo un ļauj Dieva kalpiem dzīvot Kunga bijībā, kas nozīmē dzīvot netraucētā sadraudzībā ar Dievu un pakļautībā Viņa Vārdam. Sevi ziedojušas un dievbijīgas dzīves liecība pienes slavu Dievam, nevis savam "es". levērojiet, ka lielākā daļa prasību Ps. 15 ir sniegtas negatīvi (Ps. 15:3-5). Runa nav par Dieva labvēlības nopelnīšanu, bet par izvairīšanos darīt to, kas mūs šķir no Dieva.

`Kā mēs varam izdarīt apzinātas izvēles, lai izvairītos no tā, kas mūs atstumj no Dieva? Kādas ir dažas no šīm lietām, un kā mēs varam izvairīties no tām?`