---
title:  Māci mums lūgt
date:   06/01/2024
---

### Nedēļas pētījumiem
Ps. 105:5; Kol. 3:16, Jēk. 5:13, Ps. 44, Ps. 22, Ps. 13, Ps. 60:2-6.

> <p>Atmiņas teksts</p>
> "Un notika, ka Viņš kādā vietā lūdza Dievu; kad Viņš bija beidzis lūgt, tad kāds no Viņa mācekļiem sacīja Viņam: 'Kungs, māci mums Dievu lūgt, itin kā arī Jānis ir mācījis savus mācekļus." (Lk. 11:1)

Uzskats, ka tikai spontāna, iepriekš neiemācīta lūgšana ir patiesa, šķiet, dominē kristiešu vidū. Tomēr Jēzus mācekļi tika ārkārtīgi atalgoti, kad viņi lūdza Jēzu iemācīt viņiem lūgt. Dievs ir nolicis Psalmus, lūgšanu grāmatu, Bībeles centrā, ne tikai lai parādītu mums, kā lūdza Dieva cilvēki senatnē, bet arī iemācīt mums, kā mēs varam lūgt mūsdienās.

No seniem laikiem Psalmi ir bijuši pamatā Dieva ļaužu lūgšanām, tai skaitā Jēzus lūgšanām (1. Laiku 16:7, 9; Neh. 12:8; Mt. 27:46; Ef. 5:19). Šajā nedēļā mēs iepazīsim, kāda loma bija Psalmiem, palīdzot Dieva ļaudīm veikt savu dzīves ceļojumu un augt attiecībās ar Dievu. Mums jāatceras, ka psalmi ir lūgšanas, un tāpēc tie ir nenovērtējami ne tikai teoloģisko atziņu dēļ, bet arī tāpēc, ka tie var bagātināt un pārveidot mūsu individuālās un kopīgās lūgšanas.

Lūgšanu izteikšana Psalmu vārdiem ir palīdzējusi daudziem ticīgajiem izveidot un saglabāt regulāru un piepildošu lūgšanu dzīvi.

Šajā nedēļā mēs turpināsim iepazīt Psalmus, īpaši to brīžu kontekstā, kad mums neklājas labi.

_lepazīsties ar šīs nedēļas tēmu, lai sagatavotos Bībeles izpētei 13. janvārī._