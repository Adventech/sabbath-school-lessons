---
title:  Tālākiem pētījumiem
date:   12/01/2024
---

Izlasi Ps. 42:9 un Elenas Vaitas grāmatā “Audzināšana" nodaļu "Dzeja un dziesmas" (159.-168.lpp. oriģ.). Kā lūgšanas un dziesmas ir saistītas ar šiem iedvestajiem vārdiem?

Elena Vaita apraksta Dāvida žēlabu psalmus (piem., Ps. 51) kā viņa dvēseles un lūgšanu valodu, kas ilustrē būtību patiesām ciešanām par grēku (sk. "Ceļš pie Kristus" 24., 25. lpp. oriģ.). Viņa mudina ticīgos iegaumēt tekstus no Psalmiem, lai veicinātu Dieva klātbūtnes sajūtu savā dzīvē, un izceļ Jēzus praksi citēt psalmus, sastopoties ar kārdinājumiem un nomācošām bailēm. Viņa arī atzīmē: "Cik bieži ar svētās dziesmas vārdiem dvēselē tiek atvērti ticības un nožēlas, cerības, mīlestības un prieka avoti!... Patiešām, daudzas dziesmas ir lūgšanas." ("Audzināšana” 162.–168. lpp. orig.)

Kad mēs lūdzam un dziedam Psalmu vārdiem, mēs pieņemam dziesminieku neatlaidību, drošsirdību, drosmi un cerību. Tie iedrošina mūs turpināt savu garīgo ceļojumu un mierina mūs, ka neesam vieni. Citi cilvēki, līdzīgi mums, ir piedzīvojuši tumšus laikus, un tomēr uzvarēja Dieva žēlastībā. Vienlaikus Psalmi ļauj mums ieskatīties Kristus dedzīgajā aizlūgšanā mūsu labā, jo Viņš vienmēr dzīvo, lai lūgtu par mums (Ebr. 7:25).

Psalmu izmantošana lūgšanā un dievkalpošanā ļauj ticīgo kopienai apzināties pilnu cilvēka pieredzes spektru un māca ticīgajiem iesaistīt dažādus šīs pieredzes aspektus pielūgsmē. Psalmi ir dievišķi cilvēcīgas lūgšanas un dziesmas. Šī iemesla dēļ pastāvīga Psalmu iesaistīšana dievkalpojumos vada ticīgo kopienu uz Dieva gribas un spēcīgās dziedinošās žēlastības centru.

**Jautājumi pārrunām**:

`Kāpēc spontāna, nevadīta lūgšana nav vienīgais veids, kā lūgt? Kā Psalmi, Bībeles lūgšanas, var uzlabot mūsu lūgšanu dzīvi?`

`Kā Psalmi var bagātināt mūsu kopienas lūgšanu pieredzi? Pārrunājiet dažus praktiskus veidus, kā jūsu vietējā draudze var veicināt Psalmu izmantošanu dievkalpojumos.`

`Ko Psalmi atklāj par cilvēka ticības ceļojuma sarežģītību un Dieva dziedinošās žēlastības spēku?`