---
title:  Izmisuma psalms
date:   09/01/2024
---

Psalmu izmantošana lūgšanā vairāk nekā tikai palīdz lūdzējam brīvi izteikt savu lūgšanu. Psalmi pārrauga viņu pieredzi saskaņā ar Dieva standartiem un padara to izturamu, ieviešot cerību un pārliecību par Dieva klātbūtni.

`Izlasi Ps. 22. Ko mēs varam mācīties no šī psalma par uzticību Dievam lielās ciešanās?`

Žēlabu vārdi Ps. 22:2 var palīdzēt ciešanās nonākušiem cilvēkiem izteikt savas skumjas un vientulības izjūtu: "Mans Dievs, mans Dievs, kāpēc Tu mani esi atstājis? Tu esi tik tālu no manis ar Savu palīdzību un nedzirdi manu saucienu vārdus!"

Tomēr, atrodoties ciešanās un pārbaudījumos, tiek izteikti arī šie vārdi: "Tad es paudīšu Tavu Vārdu saviem brāļiem, draudzes vidū es Tevi slavēšu." (Ps. 22:23)

Citiem vārdiem, lai gan šīs konkrētās jūtas var nesakrist ar autora pašreizējo dilemmu, dziesminieks joprojām pauda ticību Dievam un paziņoja, ka, lai arī kas notiktu, viņš joprojām slavēs Dievu.

Lieta ir tāda, ka, sagādājot mums vārdus lūgšanai, psalmi māca mums skatīties tālāk par mūsu pašreizējo situāciju un ticībā saskatīt brīdi, kad mūsu dzīve Dieva žēlastībā tiks atjaunota.

Psalmu lūgšana tādējādi aizved lūdzējus uz jauniem garīgiem apvāršņiem. Psalmi ļauj lūdzējiem paust savas jūtas un izpratni, taču viņi netiek atstāti tur,kur viņi ir pašlaik. Lūdzēji tiek mudināti Dieva priekšā atstāt sāpes, vilšanos, dusmas un izmisumu un uzticēties Viņam neatkarīgi no apstākļiem.

Daudzos psalmos novērotā pāreja no vaimanām uz slavēšanu liecina par garīgo pārveidi, ko ticīgie piedzīvo, saņemot dievišķo žēlastību un mierinājumu lūgšanā.

`Kā mēs varam mācīties skatīties tālāk par mūsu grūtībām un uzticēties Dieva labestībai, lai arī ko mēs šobrīd piedzīvotu?`