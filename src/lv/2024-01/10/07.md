---
title:  Tālākiem pētījumiem
date:   08/03/2024
---

Izlasi Ap. d. 7. nodaļu un Ebr. 11. nodaļu. Ko Jaunā Derība atklāj, kas ir galējais Dieva augstākās varas mērķis, vadot Savu tautu vēsturē?

Vēsturiskie psalmi ir spēcīga liecība tam, ka Dievs parāda uzticību Saviem ļaudīm. Katrs notikums Dieva tautas vēsturē bija gādīgs solis, kas veda uz dievišķā apsolījuma par pasaules Glābēju galīgo piepildījumu Jēzus no Nācaretes personā. Pat pārbaudījumi, kas bieži mulsināja Dieva ļaudis un lika viņiem domāt, ka Dievs tos ir pametis, bija Dieva augstākajā pārraudzībā un daļa no Viņa aizgādības, jo Dievs ir vēstures augstākais Kungs. Dziesminieks prasmīgi izklāsta patiesību, ka pat cilvēku neuzticība nevar liegt Dievam saglabāt ticību savai tautai un pildīt savus apsolījumus. Tomēr personas un grupas, kas nenožēlo grēkus, tika izslēgtas no derības svētībām, un viņu bēdīgi slavenais gals kalpo kā mūžīgs brīdinājums par to, kā dzīve bez Dieva vai pret Viņu iznīcina cilvēkus.

Psalmi mudina Dieva bērnus visos laikos cerēt uz Kungu un palikt Viņam uzticīgi „Mums nav par ko baidīties nākotnē, ja vien mēs neaizmirstam, kā Kungs mūs ir vadījis, un Viņa mācību mūsu vēsturē." (Ellen G. White "Life Sketches of Ellen G. White" 196. lpp. orig.)

Lai Dieva ļaudis bezbailīgi virzītos uz priekšu, viņiem ir jāzina savas vēstures fakti. Elena Vaita ieteikusi ticīgajiem izlasīt Ps. 105 un 106"vismaz reizi nedēļā". (98. lpp. oriģ.)

Dieva tautas vēsture parāda, ka neviens solījums, ko Dievs devis Savā Vārdā, nepaliks nepiepildīts. Tas ietver gan dievišķos apsolījumus par pašreizējām rūpēm katra atsevišķa cilvēka labā, gan nākotnes apsolījumus par Kristus otro atnākšanu, kas nodibinās Dieva taisnības un miera valstību uz jaunās zemes.

**Jautājumi pārrunām**:

`Kādas svētības tiek gūtas, atceroties Dieva uzticīgo vadību Viņa tautas vēsturē? Kādas ir pagātnes mācību aizmiršanas vai ignorēšanas sekas? Kā mēs varam piemērot šo pašu principu mums kā draudzei, kas aicināta darīt to pašu, uz ko bija aicināts senais Israēls?`

`Kā psalmi mudina mūs atpazīt Dieva rūpes mūsu dzīvē, būt pacietīgiem un uzticēties Dieva augstākajiem ceļiem, pat ja nav viegli saprast, kāpēc viss notiek tā, kā notiek?`

`Kā mēs varam padarīt Dieva tautas vēstures izpēti svarīgāku savos personīgajos un kopīgajos dievkalpojumos? Kā mēs varam būt mērķtiecīgāki, stāstot saviem bērniem par Dieva tautas jaunāko vēsturi?`