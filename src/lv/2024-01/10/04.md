---
title:  Vēstures pieminēšana un nožēla
date:   05/03/2024
---

`Izlasi Ps. 106. Kādi vēsturiski notikumi un to mācības izgaismotas šajā psalmā?`

Ps. 106 atsauc atmiņā galvenos notikumus Israēla vēsturē, tostarp iziešanu no Ēģiptes, uzturēšanos tuksnesī un dzīvi Kānaānā. Tajā uzsvērti tēvu šausminošie grēki, kas kulmināciju sasniedza paaudzē, kas tika aizvesta trimdā. Acīmredzot psalms gandrīz noteikti tika uzrakstīts, kad tauta atradās Babilonijā vai pēc tam, kad viņi bija atgriezušies mājās, un dziesminieks, Svētā Gara iedvesmots, stāstīja Dieva ļaudīm šos vēsturiskos notikumus un mācības, kas cilvēkiem bija no tiem jāapgūst.

Arī šis psalms, tāpat kā citi, norāda uz Dieva uzticību Savai žēlastības derībai, ar kuru Viņš pagātnē izglāba Savus ļaudis (Ps. 106:45). Tas pauž cerību, ka Dievs atkal izrādīs labvēlību Savai nožēlojošajai tautai un izvedīs no citu tautu vidus (Ps. 106:47). Lūgums pēc pašreizējās atbrīvošanas nav kaut kāda ilgpilna doma, bet gan ticības lūgšana, kas balstīta uz pārliecību par Dieva glābšanu pagātnē (Ps. 106:1-3) un Viņa nelokāmo uzticību Savai derībai ar Saviem ļaudīm.

Atmiņas par Israēla vēsturiskajām neveiksmēm Ps. 106 ir neatņemama daļa no tautas grēksūdzes un atzīšanas, ka viņi nav labāki par saviem senčiem. Pašreizējā paaudze atzīst, ka tā ir vēl sliktāka par senčiem, jo tā zināja iepriekšējo paaudžu grēku sekas un to, kā Dievs, pateicoties Savai lielajai pacietībai un žēlastībai, glāba viņus, lai gan bija apzināti staigājuši ļaunos ceļos. Ja tas attiecas uz viņiem, padomājiet par to, cik daudz vairāk tas attiecas uz mums šodien, kam ir Dieva rakstura un glābjošās žēlastības atklāsme, kas atklājusies Jēzū un pie krusta.

Labā ziņa no Ps. 106 ir tāda, ka Dieva nelokāmā milestība vienmēr ir pārāka par cilvēku grēkiem (Ps. 106:8-10, 30, 43-46). Mozus un Pinehasa galvenā loma Dieva dusmu novēršanā norāda uz Kristus aizlūguma nozīmi ticīgo labā. Tikai personīga Dieva žēlastības pieredze var pagātnes pieredzi pārvērst mūsu stāstā.

`Ps. 106:13 teikts: "Tie drīz aizmirsa Viņa darbus; viņi negaidija Viņa padomu" (angļu NKJV). Kāpēc tas tik viegli var notikt arī ar mums?`