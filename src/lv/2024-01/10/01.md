---
title:  Mācības no pagātnes
date:   02/03/2024
---

### Nedēļas pētījumiem
Ps. 78, Ps. 105, Gal. 3:29, Ps. 106, Ps. 80, 4. Moz. 6:22–27, Ps. 135.

> <p>Atmiņas teksts</p>
> "Ko esam dzirdējuši un zinām un ko mūsu tēvi mums ir stāstījuši, to mēs neslēpsim viņu bērniem, to mēs stāstīsim viņu pēcnācējiem: Ta Kunga slavenos darbus un Viņa spēku, un Viņa brīnumus, ko Viņš ir darījis.” (Ps. 78:3, 4)

Daudzos psalmos slavēšana izpaužas kā stāstījums par Kunga varenajiem glābšanas darbiem. Šos psalmus bieži sauc par “glābšanas vēstures psalmiem" vai "vēsturiskajiem psalmiem". Daži psalmi vēršas pie Dieva ļaudīm, liekot tiem mācīties no savas vēstures, jo īpaši no savām un senču kļūdām. Atsevišķos vēsturiskos psalmos dominē dziesmas stils, kas izceļ Dieva brīnišķīgos darbus Dieva ļaužu labā pagātnē un stiprina viņu paļāvību uz kungu, kurš spēj viņus atbrīvot no pašreizējām grūtībām un arī uzticīgi to dara.

Vesturisko psalmu īpašā pievilcība ir tas, ka tie palīdz mums ieraudzīt savu dzīvi kā daļu no Dieva tautas vēstures un uzskatīt šo pagātni par savējo. Tā kā mēs esam pieņemti vēsturiskās Dieva tautas ģimenē caur Kristu (Rm. 8:15; Rm. 9:24-26; Gal. 4:6, 7), senās Israēla tautas vēsturiskais mantojums patiešām ir stāsts par mūsu garīgajiem senčiem. Tāpēc mēs varam un mums vajadzētu mācīties no viņu pagātnes, kas pieder arī mums.

Augstākais mērķis ir apzināties, ka katrai Dieva ļaužu paaudzei ir neliela, bet nozīmīga loma vēsturiskajā Dieva augstāko nodomu attīstībā lielajā cīņā.

_lepazīsties ar šīs nedēļas tēmu, lai sagatavotos Bibeles izpētei 9. martā._