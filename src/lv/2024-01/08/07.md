---
title:  Tālākiem pētījumiem
date:   23/02/2024
---

Mūsdienās pēc gudrības tā nedzenas kā pēc laimes. Cilvēki labprātāk būtu laimīgi nekā gudri. Tomēr vai mēs varam būt patiesi laimīgi un dzīvot piepildītu dzīvi bez dievbijīgas gudrības? Psalmi skaidri atklāj, ka nevaram. Labā ziņa ir tā, ka mums netiek lūgts izvēlēties starp gudrību un laimi. Dieva gudrība ir tā, kas sniedz patiesu laimi.

To ilustrē vienkāršs piemērs no ebreju valodas. Ebreju valodā vārds "soļi" (ašurei) izklausās ļoti līdzīgi vārdam "laime" (ašrei). Lai gan tulkojumos mums trūkst šīs saistības, ta sniedz spēcīgu vēstījumu: "soļi”, kas turas uz Dieva ceļa, ved uz "laimīgu" dzīvi (Ps. 1:1, Ps. 17:5, Ps. 37:31, Ps. 44:19, Ps. 89:16, Ps. 119:1). Bībelē ne gudrība, ne laime nav abstrakts jēdziens, bet gan reāla pieredze.

Abi ir atrodami attiecībās ar Dievu, kas sastāv no cieņas, slavēšanas, spēka atrašanas un uzticēšanās Dievam. Ps. 25:14 teikts, ka “Kunga draudzība ir ar tiem, kas Viņu bīstas, un Viņa derība ar viņiem vedīs tos pie īstās atziņas".

"Pateicība Dievam, ka Viņš mums ir atklājis daudzas krāšņas ainas. Apkoposim Viņa mīlestības svētīgos apliecinājumus, lai pastāvīgi varētu uz tiem skatīties. Lūk, Dieva Dēls, savu dievišķību ietērpis cilvēka miesā, atstāj Teva troni, lai cilvēku varētu izglābt no sātana varas; Viņa uzvara mūsu labā, kas cilvēkiem atver Debesis, dod iespēju ieskatīties tur, kur atklājas Dieva godība. Tur kritusī cilvēce, pacelta no sabrukuma bedres, kur to bija iegrūdis grēks, no jauna savienota ar bezgalīgo Dievu un ticībā mūsu Glābējam, kas izturējis dievišķo pārbaudi, ietērpta Kristus taisnībā un paaugstināta pie Viņa troņa – vai tās nav ainas, par kurām Dievs vēlas, lai mēs tās pārdomātu!" (Elena Vaita "Ceļš pie Kristus" 118. lpp. orig.)

**Jautājumi pārrunām**:

`Kā Dieva Vārds var kļūt par prieka, ne tikai pamācību, avotu? Kā Dieva Vārda uzņemšana ir saistīta ar palikšanu Jēzū Kristū, kurš pats ir Vārds (Jn. 1:1; Jņ. 15:5, 7)?`

`Kas notiek, ja cilvēki apzināti un pastāvīgi noraida Dieva mācību (Ps. 81, Ps. 95)? Kāpēc, jūsuprāt, tā notiek?`

`Kāpēcļauno ceļš dažreiz var šķist vēlamāks nekā taisno padoms? (Ps. 141) Tas ir, kā mēs varam tikt galā ar šķietamo faktu, ka daudziem ļaunajiem klājas ļoti labi?`