---
title:  Esmu apslēpis Tavu Vārdu dziļi savā sirdī
date:   18/02/2024
---

`Izlasi Ps. 119:1-16, 161–168. Kā mums vajadzētu ievērot Dieva baušļus, un kādas svētības nāk, to darot?`

Bībelē ticība ikdienas dzīvē ir attēlota kā svētceļojums ("staigāšana") kopā ar Dievu pa Viņa taisnības ceļu. Ticības dzīve tiek uzturēta, staigājot “pēc Tā Kunga baušļiem” (Ps. 119:1) un "Tava vaiga spožajā gaismā” (Ps. 89:16). Tās nekādā gadījumā nav divas dažādas staigāšanas. Staigāšana Dieva vaiga gaismā nozīme Dieva likuma ievērošanu.

Tāpat arī staigāšana “pēc Tā Kunga baušļiem” ir saistīta ar Dieva meklēšanu no visas sirds (Ps. 119:1, 2, 10).

Būt "nenoziedzīgam savā ceļā” ir vēl viens veids, kā Psalmi raksturo taisno dzīvi (Ps. 119:1). “Nenoziedzīgs” apraksta upuri, kas ir “bez vainas” un ir pieņemams Dievam (2. Moz. 12:5). Tāpat taisna cilvēka dzīve, kas ir dzīvs upuris (Rm. 12:1), nedrīkst būt aptraipīta ar mīlestību pret grēku. Dievam veltīta dzīve ir arī “pilnīgs ceļš”, kas nozīmē, ka cilvēks savā dzīvē ieņem pareizo virzienu, kas ir tīkams Dievam (Ps. 101:2, 6; sk. arī Ps. 18:33).

Dieva baušļu ievērošanai nav nekā kopīga ar dievišķo likumu juridisku ievērošanu. Gluži pretēji, tā sastāv no labas izjušanas un saprašanas par to, kāda ir atšķirība starp pareizo un nepareizo, starp labo un ļauno (Ps. 111:10; sk. arī 1. Laiku 22:12), un tas ietver visu cilvēku, nevis tikai ārējas darbības. Būt "nenoziedzīgam", ievērot Dieva baušļus un meklēt Dievu no visas sirds ir nedalāmas attieksmes (Ps. 119:1, 2).

Dieva baušļi ir Dieva gribas atklāsme pasaulei. Tie māca cilvēkam, kā kļūt gudram un dzīvot brīvībā un mierā (Ps. 119:7–11, 133). Dziesminieks priecājas par bauslību, jo bauslība viņam apliecina Dieva uzticību (Ps. 119:77, 174).

"Kas Tavu bauslību mīl, tiem ir liels miers, un tie nekur neklūp.” (Ps. 119:165) Klupšana attēlo morālu neveiksmi. Kā lukturis dziesminieka kājām (Ps. 119:105), tā Dieva Vārds mūs pasargā no kārdinājumiem (Ps. 119:110).

`Kā Kristus savā dzīvē parādīja Dieva Vārda spēku (Mt. 4:1-11)? Ko tam vajadzētu liecināt par spēku, kas nāk no sirds, kas noskaņota paklausīt Dieva likumam?`