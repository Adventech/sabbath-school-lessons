---
title:  Ļauno ceļu maldi
date:   21/02/2024
---

`Izlasi Ps. 141. Par ko lūdz dziesminieks?`

Ps. 141 ir lūgšana par aizsardzību pret kārdinājumiem no iekšpuses un ārpuses. Dziesminieku ne tikai apdraud ļaundari (Ps. 141:9, 10), bet viņš arī tiek kārdināts rīkoties kā ļaundaris. Pirmais vājais punkts ir savaldība runā, un dziesminieks lūdz, lai Kungs sargā viņa lūpu durvis (Ps. 141:3). Šī metafora norāda uz pilsētas vārtu apsardzi, kas Bibeles laikos aizsargāja pilsētu.

Kārdinājums ir arī tas, vai Dieva bērns ļausies taisno padomam, vai arī viņu pievilinās launo kārumi (Ps. 141:4, 5). Dziesminieks savu sirdi attēlo kā primāro draudu, jo tur notiek īstā cīņa. Tikai nemitīga lūgšana, kas pilna paļāvības un uzticības Dievam, var glābt Dieva bērnu no kārdinājumiem (Ps. 141:1, 2).

`Izlasi Ps. 1:1 un Ps. 141:4. Kā šeit ir attēlots kārdināšanas pieaugošais un viltīgais raksturs?`

Ps. 141:4 ir attēlots kārdinājuma progresējošais raksturs. Pirmkārt, sirds sliecas uz launumu. Otrkārt, tā piekopj ļaunus darbus (ebreju valodā lietotā vārda nozīme uzsver darbības atkārtošanos). Treškārt, sirds ēd ļaundaru kārumus, proti, pieņem viņu ļaunos darbus kā kaut ko iekārojamu.

Tapat Ps. 1:1 kārdinājums neļauj Dieva bērnam staigāt pa Kunga ceļu, liekot viņam staigāt ar ļaunajiem, nostāties uz grēcinieku takas un visbeidzot sēdēt kopā ar nicinātājiem. Grēcinieki, ļaundari un nicinātāji - viņiem mēs nedrīkstam līdzināties un ļaut mūs novirzīt no Kunga.

Psalmi apraksta kārdinājuma progresivo, pievilcīgo un viltīgo raksturu, un tas uzsver faktu, ka tikai pilnīga atkarība no Kunga var nodrošināt uzvaru. Psalmi uzsver to vārdu, kurus kārdinājuma laikā runā un klausās, nozīmi. Gan ļauno, gan taisno galam vajadzētu mācīt cilvēkiem meklēt gudrību pie Dieva (Ps. 1:4-6, Ps. 141:8–10). Tomēr abos psalmos Dieva bērnu galīgā attaisnošana paliek nākotnē. Tas nozīmē, ka ticīgie ir aicināti pacietīgi uzticēties Dievam un gaidīt uz Viņu.