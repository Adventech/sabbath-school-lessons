---
title:  Kunga pārbaude
date:   20/02/2024
---

`Izlasi Ps. 81:7, 8; Ps. 95:7–11 un Ps. 105:17–22. Ko šajos pantos ietver dievišķā pārbaude?`

Meriba ir vieta, kur Israēls pārbaudīja Dievu, izaicinot Viņa uzticību un spēku, lai apmierinātu savas vajadzības (2. Moz. 17:1–7; Ps. 95:8, 9). Ps. 81 sniedz intriģējošu pavērsienu un atklāj to pašu notikumu kā laiku, kad Dievs pārbaudīja Israēlu (Ps. 81:8). Savas nepaklausības un neuzticēšanās dēļ (Ps. 81:12) cilvēki neizturēja Dieva pārbaudījumu.

Atsauce uz Meribu sniedz divējādu vēstījumu. Pirmkārt, Dieva tauta nedrīkst atkārtot iepriekšējo paaudžu kļūdas. Tā vietā viņiem ir japaļaujas uz Dievu un jāstaigā Viņa ceļš (Ps. 81:14). Otrkārt, lai gan cilvēki pārbaudījumā neizturēja, Dievs viņus glāba, kad viņi bija grūtībās (Ps. 81:8). Dieva glābjošā žēlastība pagātnē dod pārliecību par Dieva žēlastību jaunajām paaudzēm.

Ps. 105 parāda, ka pārbaudījumi bija Dieva līdzeklis, lai pārbaudītu Jāzepa uzticību Dieva Vārdam attiecībā uz viņa nākotni (1. Moz. 37:5-10, Ps. 105:19). Ebreju "tsarap", kas ir tulkots kā "pārbaudīt", 19. pantā ietver “attīrīšanu”, “šķīstīšanu" vai "atbrīvošanu". Tādējādi Dieva veiktās Jāzepa ticības pārbaudes mērķis bija novērst jebkādas šaubas par Dieva apsolījumu un stiprināt viņa paļāvību uz Dieva vadību.

Dievišķās disciplīnas mērķis ir stiprināt Dieva bērnus un sagatavot tos apsolījuma piepildīšanai, kā parādīts Jāzepa stāstā (Ps. 105:20-22).

Savukārt Dieva norādījumu noraidīšana izraisa pieaugošu stūrgalvību un ietiepīga cilvēka sirds nocietināšanu.

"Dievs prasa tūlītēju un nešaubīgu paklausību Saviem likumiem; bet cilvēki snauž vai arī ir sātana viltību paralizēti, kurš iečukst dažādus aizbildinājumus un ierunas un cilvēku sirdsapziņu uzvar ar vārdiem, kādus viņš teica arī levai dārzā: “Mirt nemirsiet vis." Nepaklausība ne tikai nocietina vainīgā sirdsapziņu, bet tā tiecas samaitāt arī citu cilvēku ticību. Kas sākumā viņiem likās ļoti nepareizs, pamazām zaudē savu ļauno izskatu, pastāvīgi atrodoties viņu priekšā, līdz beidzot viņi sāk apšaubīt, vai tas tiešām ir grēks, un neapzināti iekrīt tajos pašos maldos." (Elena Vaita "Liecības draudzei" 4. sēj., 146. lpp. oriģ.)

`Kāda ir bijusi jūsu pieredze, kā grēks nocietina sirdi? Kāpēc šai domai būtu jāmotivē mūs nākt pie krusta, kur mēs varam atrast spēku paklausīt?`