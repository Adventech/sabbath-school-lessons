---
title:  Rits ir pilns gaviļu
date:   28/03/2024
---

`Izlasi Ps. 5:4, Ps. 30:6, Ps. 49:15, Ps. 59:17, Ps. 92:2–3, Ps. 119:147, 2Pt. 1:19 un Atkl. 22:16. Kura diennakts daļa simboliski ir attēlota kā dievišķās pestīšanas laiks un kāpēc?`

Psalmos laiks, kad tiek gaidīta Dieva glābšana, parasti ir rīts. Rīts atklāj Dieva labvēlību, kas noslēdz garo izmisuma un sarežģījumu nakti (Ps. 130:5, 6). Ps. 143 Dieva atbrīvošana pārvērtīs tagadējo nāves tumsu (Ps. 143:3) par jauna rīta gaismu (Ps. 143:8), savukārt atrašanos bedrē (Ps. 143:7)- par mājošanu "taisnības zemē" (Ps. 143:10, angļu KJV).

`Izlasi Mk. 16:1-8. Kas notika no rīta, par ko šeit ir runāts, un kāpēc tas mums ir tik svarīgi?`

Jēzus Kristus augšāmcelšanās rīts pavēra ceļu uz mūžīgo Dieva pestīšanas rītu visiem, kas tic Viņa vārdam. Jēzus mācekļi, satiekot augšāmcelto Kungu, pilnībā izjuta Ps. 30:6 doto solījumu: "Vakaram kā viešņas nāk līdzi asaras, bet jaunais rīts ir atkal pilns gaviļu." Tikai ar Dieva labvēlību un beznosacījuma milestību mūsu asaras pārvēršas priekā (Ps. 30:6, 8).

Kā rīta zvaigzne vēsta par jaunas dienas iestāšanos, tā ticība vēsta par jauno mūžīgās dzīves realitāti Dieva bērnos (2Pt. 1:19). Jēzu sauc par spožo rīta Zvaigzni (Atkl. 22:16), ko mēs ar nepacietību gaidām un kas nodibinās Savu valstību, kurā vairs nebūs nakts, ļaunuma un nāves (Atkl. 21:1-8, 25). Galu galā tieši to mēs gaidām vairāk nekā jebko citu, runājot par gaidīšanu uz Kungu. Un, protams, to gaidīt ir vērts.

"Pār Jāzepa atvērto kapu Kristus uzvaroši pasludināja: "Es esmu augšāmcelšanās un dzīvība." Tādus vārdus varēja sacīt vienīgi Dievs. Visas radītās būtnes dzīvo, pateicoties Dieva gribai un spēkam. Tas ir atkarīgas no dzīvības, kas saņemta no Dieva. No visaugstākā serafa līdz viszemākajai dzīvajai būtnei visus uztur viens dzīvības Avots. Vienīgi Tas, kurš ir viens ar Dievu, varēja sacīt: "Man ir vara savu dzīvību atdot un Man ir vara to atkal ņemt.” Kristum bija vara saraut nāves saites, jo Viņš ir Dievs." (Elena Vaita "Laikmetu ilgas" 785. lpp. orig.)

`Saka, ka nāve ir iegravēta mūsu šūnās dzimšanas brīdī. Lai gan tā ir taisniība (vismaz mums, kritušajām būtnēm), ko Jēzus augšāmcelšanās apsola attiecībā uz nāves īslaicīgumu? Kāpēc mēs nekad nedrīkstam aizmirst, cik īslaicīga ir nāve mums katram personīgi?`