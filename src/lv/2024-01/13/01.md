---
title:  Gaidi uz kungu
date:   23/03/2024
---

### Nedēļas pētījumiem
Ps. 27:14; Rm. 8:18-25; Ps. 131; Mt. 18:3; Ps. 126; Ps. 92; Mk. 16:1-8; 2Pt. 1:19.

> <p>Atmiņas teksts</p>
> "Esi droša un stipra, mana sirds, un gaidi uz To Kungu!" (Ps. 27:14)

Esam nonākuši pie pēdējās nedēļas šī ceturkšņa tēmā par psalmiem. Garīgais ceļojums mūs ir vedis cauri bijības pieredzei majestātiskā Radītāja, Ķēniņa un Tiesneša priekšā; cauri dievišķās glābšanas, piedošanas un pestīšanas priekiem; cauri padošanās brīžiem bēdās un žēlabās, kā arī caur brīnišķīgiem apsolījumiem par Dieva mūžīgo klātbūtni un nebeidzamas universālas Dieva pielūgsmes gaidīšanu. Tomēr ceļojums turpinās, jo mēs dzīvojam cerībā uz Kunga atnākšanu, kad mūsu ilgas pēc Dieva pilnībā piepildīsies. Ja ir kāds pēdējais vārds, ko mēs varam smelt no Psalmiem, tam vajadzētu būt "gaidi uz Kungu".

Gaidīšana uz Kungu nav tukša un izmisīga sava laika pavadīšana. Gaidīšana uz Kungu ir paļāvības un ticības pilna rīcība – tādas paļāvības un ticības, kas atklājas darbībā. Gaidīšana uz Kungu pārveido mūsu drūmos vakarus par gaiša rīta gaidīšanas prieku (Ps. 30:6, Ps. 143:8). Tā stiprina mūsu sirdis ar jaunu cerību un mieru. Tā mudina mūs strādāt vairāk, ienesot bagātīgu ražu no Kunga misijas laukiem (Ps. 126:6, Mt. 9:36-38). Gaidīšana uz Kungu mūs nekad neatstās kaunā, bet mēs saņemsim bagātīgu atalgojumu, jo Kungs ir uzticīgs visos Savos apsolījumos (Ps. 37:7-11, 18, 34; Ps. 71:1; Ps. 119:137, 138).

_lepazīsties ar šīs nedēļas tēmu, lai sagatavotos Bībeles izpētei 30. martā._