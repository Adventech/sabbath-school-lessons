---
title:  Tālākiem pētījumiem
date:   29/03/2024
---

Izlasi Elenas Vaitas grāmatā "Ceļš pie Kristus" nodaļu “Pieaugšana Kristū" (67.-75. lpp. orig.).

Psalmi pauž dedzīgu aicinājumu gaidīt uz Kungu. “Esi kluss Tā Kunga priekšā un gaidi uz Viņu." (Ps. 37:7) Ja gaidīšana mums liekas apgrūtinoša, neskaidra un vientuļa, mums vajadzētu atcerēties mācekļus dienā, kad Jēzus pacēlās debesīs (Ap. d. 1:4-11). Jēzus viņu acu priekšā tika pacelts debesīs, viņiem paliekot lejā, lai gaidītu Viņa atgriešanos kādā nezināmā nākotnē. Vai kāds jebkad ir pieredzējis stiprākas ilgas saņemt Dieva svētību tieši tagad nekā mācekļi todien? Viņi noteikti ilgojās: "Kungs, ņem mūs līdzi jau tagad." Tomēr viņiem tika dots norādījums gaidīt Tēva apsolījumu un Jēzus atgriešanos. Ja mēs domājam, ka mācekļus pārņēma izmisums un vilšanās, mēs būsim pārsteigti. Viņi atgriezās Jeruzalemē un darīja tieši to, ko Jēzus viņiem teica, - viņi gaidīja Svētā Gara dāvanu un tad ar spēku pasludināja pasaulei evaņģēliju (Ap. d. 1:12-14, Ap. d. 2).

Mūsu Kunga pavēle gaidīt uz Viņu ir neiespējama, ja vien Viņš nav izdarījis mūsos Savu darbu ar Svētā Gara starpniecību. Cilvēcisks entuziasms nekad neizturēs spriedzi, ko gaidīšana uzliek mūsu trauslajam "es". Tikai vienā veidā ir iespējams izturēt spriedzi, un tā ir palikšana Jēzū Kristū, proti, personiskās attiecībās ar Viņu. "Tāpēc, ja Kristus mājo mūsu sirdīs, Viņš mums "dod gribu un veiksmi pēc labpatikas" (Fil. 2:13). Mēs strādāsim, kā Viņš strādāja; mūsos atklāsies tas pats gars. Un tā, mīlot Viņu un paliekot Viņā, mēs "visās lietās pieaugsim Viņā, kas ir mūsu galva, proti, Kristus" (Ef. 4:15)." (Elena Vaita "Ceļš pie Kristus" 75. lpp. oriģ.) Turpinot gaidīt uz Kungu, mēs Psalmos atradīsim mieru un gandarījumu. Mūsu lūgšanas un dziesmas ir tās, kur katru dienu satiekas Dieva sirds un mūsu sirdis.

**Jautājumi pārrunām**:

`Kāpēc gaidīšana mūsu garīgajā dzīvē ir nozīmīga? Pārrunājiet dažu Bībeles ticības varoņu gaidīšanas pieredzi. Kā gaidīšana šķīstīja un stiprināja viņu ticību? (Rm. 4:19-22, Ebr. 11)`

`Kāds ir gals mūsu gaidīšanai? (Ps. 37:34-40) Tas ir, kas mums ir apsolīts, kad beidzot tiks atrisinātas visas lietas? Kādu cerību mēs atrodam šajos pantos, piemēram, par taisnību, kā tik ilgi ir pietrūcis mūsu dzīvē?`

`Kāpēc attiecībā uz mirušajiem un viņu pašu pieredzi (Sal. māc. 9:5) viņu gaidīšana uz Jēzu ir gandrīz beigusies? Kādu cerību mēs varam gūt no šīm atbildēm?`