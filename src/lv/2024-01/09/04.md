---
title:  Mūžīgi uzticīgs Viņa derībai
date:   27/02/2024
---

`Izlasi Ps. 89:28–33, 39–47 un Ps. 132:10–12. Par ko ir Dāvida derība? Kas, šķiet, to ir apdraudējis?`

Dāvida derība ietver Dieva apsolījumu par mūžīgu atbalstu Dāvida līnijai un Dieva tautas labklājību (2. Sam. 7:5-16; Ps. 89:2-5, 20-38; Ps. 132:12-18). Derības pastāvīgums tika noteikts ar Dieva svinīgo zvērestu un ķēniņa uzticību Dievam. Tomēr pat uzticīgie ķēniņi, piemēram, ķēniņš Dāvids, ne vienmēr bija uzticīgi Kungam. Ps. 89 izteikta nožēla par skarbo realitāti, kas, šķiet, norāda, ka Dāvida derības krāšņie solījumi ir zaudēti. Vai Dievs Israēlu bezcerīgi atstājis? Atbilde, protams, ir-nē!

Jā, Dieva dusmas ir Viņa sprieduma izpausme (Ps. 38:2, Ps. 74:1). Tomēr tas nav mūžīgs, jo Dieva mūžīgā mīlestība piedod cilvēkiem grēkus, kad viņi tos nožēlo. Taču, kamēr tas turpinās, Dieva neapmierinātība ar saviem maldīgajiem cilvēkiem ir nopietna. Cilvēki izjūt savas nepaklausības rūgtās sekas un apzinās savu grēku smagumu (Ps. 89:39-47). Tomēr viņi jautā: "Cik ilgi?", apelējot pie Dieva dusmu pārejošā rakstura (Ps. 89:47). Atjaunota cerība rodas no jaunas pārliecības par Dieva uzticību "atcerēties” Savu žēlastību (Ps. 89:48, 51).

İsāk sakot, lai gan cilvēkam pildāmā derības puse netika izpildīta, ļaudis varēja dusēt Dieva nemainīgo nodomu apsolījumā, ko nodrošināja Mesija, kurš iemieso visu Israēla un visas pasaules taisnību un pestīšanu. Tas nozīmē, ka galu galā Dievs uzvarēs un Viņa mūžīgā valstība tiks nodibināta uz visiem laikiem, bet tikai Jēzus, nevis Dieva ļaužu dēļ.

Jēzus Kristus ir Dāvida Dēls un Mesija (Mt. 1:1, Ebr. 1:8). Viņu sauc par "visas radības pirmdzimto" (Kol. 1:15), atsaucoties uz Ps. 89:28, kurā Dāvids, kas bija Kristus simbols, tiek saukts par Dieva pirmdzimto. "Es viņu iecelšu par pirmdzimto, par visaugstāko zemes ķēniņu starpā."

Skaidrs, ka nosaukums "pirmdzimtais" neizsaka Dāvida bioloģisko statusu, jo Dāvids bija savu vecāku astotais bērns (1. Sam. 16:10, 11). Tas pats ir ar Jēzu. Šis tituls apzīmē Viņa īpašo godu un autoritāti (Kol. 1:16, 20-22). Dievs padarīja Jēzu par augstāko ķēniņu pār visu pasauli, kad Viņš uzmodināja Jēzu no miroņiem (Ap. d. 2:30, 31).

`Izlasi Kol. 1:16, 20-22. Ko šie panti mums māca par to, kas bija Jēzus un ko Viņš ir izdarījis mūsu labā? Kādu apsolījumu jūs varat no tā paņemt sev?`