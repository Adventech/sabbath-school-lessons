---
title:  Tālākiem pētījumiem
date:   01/03/2024
---

Izlasi Elenas Vaitas grāmatā "Laikmetu ilgas" nodaļu "Dievs ar mums" (19.–26. lpp. orig.).

Saturot gan Kristus lūgšanas, gan lūgšanas par Kristu, Psalmi sniedz unikālu atklāsmi par Kristus personību un atpestīšanas kalpošanu, kurā Viņš ir "Dievs ar mums" (Mt. 1:23). Jēzus ir "Dievs ar mums" cīņā ar pamestību un ciešanām. Viņš ir "Dievs ar mums" saucienos pēc taisnības un glābšanas. Jēzus ir "Dievs ar mums", nepametot mūs pazušanai un izmisumam, bet rādot mums uzvarošas ticības ceļu. Viņš mums kļuva par mūžīgo priesteri un ķēniņu, lai glābtu mūs no mūžīgā grēka nolemtības. Kristū, pilnīgajā Dāvida izcelsmes Ķēniņā, piepildās visi Dieva svētie pestīšanas apsolījumi (2kor. 1:20).

Elena Vaita ar izpratni apraksta Kristus vienotību ar cilvēci: "Ar savu cilvēcisko dabu Kristus aizsniedza cilvēci, bet ar dievišķo dabu Viņš satvēra Dieva troni. Kā Cilvēka Dēls Viņš mums rādīja paklausības piemēru, bet kā Dieva Dēls Viņš dod spēku paklausīt. Tas bija Kristus, kas no ērkšķu krūma pie Horeba kalna runāja uz Mozu, sacīdams: 'ES ESMU, kas ES ESMU (..). Ta tev jārunā ar Israēla bērniem: ES ESMU'-tas mani sūtījis pie jums.' (2. Moz. 3:14) Tā bija Israēla atbrīvošanas ķīla. Kad Kristus nāca cilvēka līdzība', Viņš sevi pasludināja par ES ESMU'. Betlēmes Bērns, lēnprātīgais un pazemīgais Pestītājs ir Dievs, 'parādīts miesā' (1. Tim. 3:16). Mums Viņš saka: 'ES ESMU Labais Gans', 'ES ESMU Dzīvā Maize', 'ES ESMU Ceļš, Patiesība un Dzīvība' (Jņ. 10:11; 6:51; 14:6). 'Man ir dota visa vara debesīs un virs zemes' (Mt. 28:18). Es esmu visu apsolījumu nodrošinājums. Es Esmutāpēc nebaidieties!" (Elena Vaita "Laikmetu ilgas" 24., 25. lpp. orig.)

**Jautājumi pārrunām**:

`Kā Dievs ir parādījis Savu nelokāmo uzticību derībai, neskatoties uz cilvēku neuzticību? Kādu pārliecību tas sniedz grūtībās nonākušajiem Dieva bērniem mūsdienās?`

`Kā Kristus unikālā un augstākā priesterība pēc Melhisedeka kārtas stiprina Dieva tautas pārliecību par glābšanu?`

`Evaņģēliji parāda, ka daudzi Psalmos dotie mesiāniskie apsolījumi piepildījās Jēzū Kristū. Kā tas parāda Dieva Vārda patiesumu? Kāpēc mums ir jāpretojas jebkurai sajūtai, kas vājina mūsu uzticību Dieva Vārdam?`

`Kādu lielu mierinājumu mēs varam gūt no Kristus vārdiem: "Man ir dota visa vara debesīs un virs zemes” (Mt. 28:18)? Kā mēs izmantojam šo apsolījumu savā pieredzē?`