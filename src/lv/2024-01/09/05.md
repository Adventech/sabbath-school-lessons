---
title:  Mūžīgais Ķēniņš, kas nepārspējams Savā spēkā
date:   28/02/2024
---

`Izlasi Ps. 2, Ps. 110:1–3; 5–6, Ps. 89:5, 14–18. Ko šie panti māca mums par Kristu kā Ķēniņu?`

Dieva kā Mesijas Tēva ainojums norāda uz ķēniņa kronēšanu, kad ķēniņš tika pieņemts Dieva derībā (Ps. 2:7, Ps. 89:26-28). Ps. 2:7 paredz Kristus augšāmcelšanos un paaugstināšanu kā jaunās mūžīgās derības un Kristus ķēnišķīgās priesterības rītausmu (Ap. d. 13:33-39, Ebr. 1:5, Ebr. 5:5). Mesija sēž pie Dieva labās rokas kā Tāds, kam ir citur neredzēts gods un vara (Ps. 110:1; Ap. d. 7:55, 56). "Turklāt mijiedarbība starp Kungu un 'svaidīto' (Mesiju) pat liecina par nodomu identificēt šo Dāvida Mesiju ar pašu kungu. [..] Ja tas, kas sēž labajā pusē, ir Kungs, tad Kungs ir Mesija, jo pēdējais arī ir redzams pa labi [skat. Ps. 110:1, 5.]" (Jacques Doukhan "On the Way to Emmaus" (Clarksville, MD: Lederer Books, 2012), 26., 27. lpp.)

Galu galā Kristum būs absolūta uzvara pär saviem ienaidniekiem. lenaidnieku padarīšana par "kāju pameslu" ir ainojums, kas atspoguļo seno Tuvo Austrumu valdnieku paražu likt kājas uz uzvarēto ienaidnieku kakla, lai demonstrētu pilnīgu dominēšanu pār tiem. Tomēr Kristus zizlis šeit nav šausmu rīks (Ps. 2:9, Ps. 110:2).

Zizli (“nūju”) sākotnēji turēja cilšu vadoņi kā cilts simbolu (4. Moz. 17:2-10). Kristus zizlis nāk no Ciānas, jo Viņš pārstāv Ciānas ļaudis. Viņa nūja ir dievišķās tiesas simbols, kas izbeidz ļaunuma valdīšanu un attēlo Kristus nepārspējamo valdīšanu (Atkl. 2:27, Atkl. 12:5). Pat ļaunajiem ķēniņiem tiek dota iespēja nožēlot grēkus un pakļauties Mesijam (Ps. 2:10-12).

Grafisks Kristus galīgās uzvaras attēlojums ir atrodams Daniēla grāmatas 7. nodaļas pirmsadventes ainā, kas parāda, ka pēc sprieduma pasludināšanas “Visaugstākā svēto labā" (Dan. 7:22, angļu NKJV) ir nodibināta Viņa valstība, un “Viņa valstība ir mūžīga valstība" (Dan. 7:27, angļu NKJV). Pateicoties krustam, valstības apsolījums ir nodrošināts.

Svētība tiek apsolīta visiem, kas paļaujas uz Ķēniņu, un ļaudis priecājas par Mesijas augstāko un taisnīgo valdīšanu (Ps. 2:12, Ps. 89:16-18).

`Cik jauki ir apzināties, ka, jā, galu galā labais uzvarēs ļauno, taisnīgums tiks izpildīts un sāpes un ciešanas tiks uz visiem laikiem uzvarētas. Kā šai patiesībai vajadzētu mūs mierināt tagad, kad no cilvēciskā viedokļa šķiet, ka ļaunums plaukst?`