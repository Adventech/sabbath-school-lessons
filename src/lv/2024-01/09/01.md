---
title:  Svētīts tas, kurš nāk kunga vārdā
date:   24/02/2024
---

### Nedēļas pētījumiem
Ps. 23, Jn. 10:11-15, Ps. 22, Ps. 89:28-33, Kol. 1:16, Ps. 2, Ebr. 7:20-28.

> <p>Atmiņas teksts</p>
> "Akmens, ko namdari nometuši pie malas, ir kļuvis par stūra akmeni. Tas ir Ta Kunga darbs, un tas ir brīnums mūsu acīs." (Ps. 118:22, 23)

Psalmi liecina par Kristus personību un kalpošanu. Psalmos ir redzami gandrīz visi Viņa darba aspekti pestīšanas plānā. Tajos dažādos veidos tiek iepriekš atklāta un paredzēta Kristus dzīve un darbs, bieži vien ar ievērojamu precizitāti.

Psalmos atklātās tēmas ietver Kristus dievību, Viņu kā Dēlu, Viņa paklausību, Viņa degsmi par Dieva templi, Viņa kā Labā Gana identitāti, nodevību pret Viņu, Viņa ciešanas, to, ka Viņa kauli netiks salauzti, Viņa nāvi, augšāmcelšanos, debesbraukšanu, priesterību un valstību. Tas viss ir Psalmos uzrakstīts, pravietots daudzus gadsimtus pirms Jēzus nākšanas miesā.

Nav brīnums, ka, piemēram, runājot par Savu kalpošanu ar mācekļiem ceļā uz Emavu (Lk. 24:44), Jēzus norādīja uz Psalmiem. Viņš vēlējās, lai viņi Psalmos atrod pierādījumus tam, kas Viņš ir.

Daži no psalmiem, kas ir piepildījušies Kristū, ir Ps. 24, 45, 72 un 101 (ideālais ķēniņš un tiesnesis), Ps. 88 un 102 (ciešanās esošā Dieva kalpa lūgšanas).

Visos psalmos, pateicoties dziesminieka žēlabām, pateicībām, slavinājumiem un saucieniem pēc taisnības un glābšanas, mēs varam dzirdēt atbalsis Kristus lūgšanai par pasaules pestīšanu.

_lepazīsties ar šīs nedēļas tēmu, lai sagatavotos Bībeles izpētei 2. martā._