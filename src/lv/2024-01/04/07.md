---
title:  Tālākiem pētījumiem
date:   26/01/2024
---

Izlasi Elenas Vaitas grāmatā “Sentēvi un pravieši" nodaļu “Cīņas nakts” (195.–203. lpp. orig.). Ko mēs varam mācīties no Jēkaba pieredzes par tūlītējās lūgšanas spēku un neierobežotu paļaušanos uz Dievu?

Psalmi stiprina mūsu ticību Dievam, kas ir mūžīgi stabils Patvērums tiem, kas uztic savu dzīvi Viņa varenajās rokās. "Dievs vēlas darīt lielas lietas to labā, kas Viņam uzticas. lemesls, kāpēc Dievu atzīstošajai tautai nav vairāk spēka, ir tas, ka tie pārāk paļaujas uz savu gudrību un nedod Kungam izdevību parādīt Savu spēku viņu labā. Viņš grib palīdzēt saviem uzticīgajiem bērniem visās viņu lielajās vajadzībās, ja tikai tie pilnībā uz Viņu paļautos un Tam paklausītu." (Elena Vaita "Sentēvi un pravieši" 493. lpp. orig.)

Tomēr daži psalmi var radīt nopietnu izaicinājumu, ja tas, ko tie sola, un mūsu pašreizējā situācija nesakrīt. Šādos brīžos mums vienkārši jāiemācās paļauties uz Dieva labestību, kas visspēcīgāk atklāta pie krusta.

Turklāt reizēm dažus psalmus var izmantot, lai veicinātu viltus cerības. Jēzus reakcija uz to, ka sātans nepareizi izmanto Ps. 91:11, 12, liecina, ka paļaušanos uz Dievu nedrīkst jaukt ar Dieva kārdināšanu (Mt. 4:5-7) vai pārgalvīgu lūgumu Dievam darīt kaut ko, kas ir pretrunā Viņa gribai.

"Lielākās uzvaras Kristus draudzē un pie atsevišķiem locekļiem nav tās, ko sasniedz ar talantu un izglītību, ar bagātību vai cilvēku labvēlību. Tās ir uzvaras, kas tiek izcīnītas vienatnē, sarunā ar Dievu, kad nopietna, neatlaidīga ticība satver Varenā stipro roku." (Elena Vaita "Sentēvi un pravieši" 203. lpp. oriģ.)

**Jautājumi pārrunām**:

`Grupā pārrunājiet atbildi uz otrdienas tēmas pēdējo jautājumu par paļaušanos uz Dievu grūtībās un gadījumos, kad viss notiek ārkārtīgi nepareizi. Kā šīs lietas var saprast, un kā tās var notikt ar cilvēkiem, pat ņemot vērā visus brīnišķīgos apsolījumus psalmos par Dieva aizsardzību? Padomājiet arī par šo: vai dziesminieks, kurš rakstīja par brīnišķīgajiem apsolījumiem, nav cietis nelaimes un vai nezināja par uzticīgiem cilvēkiem, kas bija tās piedzīvojuši?`

`Kā mēs varam attīstīt pilnīgu uzticību Dievam visos apstākļos (piemēram, Ps. 91:14, Ps. 143:8, 10, Ps. 145:18-20)? Kas var likt mums zaudēt šo pārliecību? Kāpēc uzticēšanās Dievam labajos laikos ir ļoti svarīga, lai iemācītos uzticēties Viņam arī sliktajos laikos?`