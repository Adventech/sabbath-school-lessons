---
title:  Palīdzība no svētnīcas
date:   25/01/2024
---

`Izlasi Ps. 3:4, Ps. 14:7, Ps. 20:2—4; Ps. 27:5, Ps. 36:8, Ps. 61:4 un Ps. 68:6, 36. No kurienes nāk palīdzība šajos pantos?`

Garīgā un fiziskā patvēruma un palīdzības motīvs īpaši parādās svētnīcas kontekstā. Svētnīca ir palīdzības, drošības un pestīšanas vieta. Svētnīca sniedz patvērumu grūtībās nonākušajiem. Dievs aizstāv bāreņus un atraitnes un dod spēku savai tautai no Savas svētnīcas. Kad "no Ciānas atspīd skaistuma pilnība” (Ps. 50:2, angļu NKJV), tiek pasludināti Dieva taisnīgie spriedumi un nāk Tā Kunga svētība (Ps. 84:5, Ps. 128:5, Ps. 134:3).

Svētnīcas sniegtais patvērums pārspēj drošību, ko nodrošina jebkura cita vieta pasaulē, jo svētnīcā personīgi mājo Dievs. Drošību sniedz Dieva klātbūtne, nevis tikai templis kā stabila ēka. Tapat Ciānas kalns kā kalns, kurā mājo kungs, pārspēj citus kalnus, lai gan pats par sevi tas bija necils kalns (Ps. 68:15, 16; Jes. 2:2).

> <p></p>
> "Jo mums nav augstais priesteris, kas nespētu līdzi just mūsu vājībām, bet kas tāpat kārdināts visās lietās, tikai bez grēka. Tāpēc pieiesim bez bailēm pie žēlastības troņa, lai saņemtu apžēlošanu un atrastu žēlastību, palīdzību īstā laikā.” (Ebr. 4:15, 16)

`Kādā veidā šie panti ir paralēli tam, ko par svētnīcu saka dziesminieks?`

Dieva svētnīcas svētums mudina dziesminieku atzīt, ka visi cilvēki ir grēcīgi un nav pelnījuši Dieva labvēlību, un viņš apgalvo, ka atbrīvošana ir balstīta tikai uz Dieva uzticību un žēlastību (Ps. 143:2, 9-12). Nekas mūsos nav tāds, ko mēs varētu pienest kā nopelnu Dieva priekšā. Tikai tad, kad cilvēki, nožēlojot grēkus un pieņemot Dieva žēlastību un piedošanu, ir pareizās attiecībās ar Dievu, viņi var lūgt Dieva garantijas viņu atbrīvošanai. Kalpošana svētnīcā atspoguļoja Jēzū atrasto pestīšanu.