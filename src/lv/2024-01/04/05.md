---
title:  Aizstāvis un Atbrīvotājs
date:   24/01/2024
---

`Izlasi 1kor. 10:1—4. Kā Pāvils apraksta stāstu no 2. Mozus grāmatas? Kādu garīgu mācību viņš cenšas mums ar to iemācīt?`

`Izlasi Ps. 114. Kā šeit poētiski ir aprakstīta Israēla tautas atbrīvošana no Ēģiptes?`

Cik poētisks apraksts Dieva brīnišķīgajai Savu bērnu atbrīvošanai no Ēģiptes verdzības ir 114. psalmā! Visā Vecajā Derībā un pat Jaunajā Derībā atbrīvošana no Ēģiptes tika uzskatīta par simbolu Dieva spēkam izglābt Savu tautu. Pāvils šajos pantos korintiešiem dara to pašu- atklāj visu patieso stāstu kā metaforu, pestīšanas simbolu Jēzū Kristū.

Ps.114 ir arī attēlota dievišķā atbrīvošana ar Dieva kā dabas spēku Radītāja augstākās varas palīdzību, tādējādi Viņš izglāba savus ļaudis izceļošanas laikā. Jūra, Jardānas upe, kalni un pakalni poētiski attēlo dabas un cilvēku spēkus, ar ko Israēlam bija jāsastopas ceļā uz Apsolīto zemi (5. Moz. 1:44, Joz. 3:14-17). Tomēr Dievs ir augstāks par visu.

Patiesībā daudziem Dieva bērniem visos laikos un visās vietās ceļš uz Debesu Jeruzalemi ir bijis briesmu pilns. Psalmi mudina viņus skatīties tālāk par kalniem - uz Debesu un zemes Radītāju (Ps. 121:1).

Ps. 114 gars ir atklāts tajā, kā Jēzus nomierina jūras vētru, un Viņa paziņojumā, ka draudzei nav no kā baidīties, jo Viņš ir uzvarējis pasauli (Mt. 8:23-27, Jņ. 16:33).

Kunga lielajiem darbiem Savas tautas labā vajadzētu iedvesmot visu zemi drebēt Viņa priekšā (Ps. 114:7). Drebēšana ir jāsaprot kā atzīšana un pielūgsme, nevis bailes (Ps. 96:9, Ps. 99:1). Kad Dievs ir viņu pusē, ticīgajiem nav no kā baidīties.

`Kādas garīgas briesmas mēs kā ticīgie piedzīvojam, un kā mēs varam iemācīties paļauties uz Kunga spēku mūs pasargāt no padošanās šīm briesmām, kas mums tagad ir tikpat reālas, kā tās bija dziesminiekam?`