---
title:  Mans vaigs nebija no tevis apslēpts
date:   21/01/2024
---

`Izlasi Ps. 139:1-18. Kā tas poētiski attēlo Dieva spēku (Ps. 139:1-6), klātbūtni (Ps. 139:7-12) un labestību (Ps. 139:13-18)? Ko Dieva diženums stāsta par Viņa apsolījumiem?`

Vai tu esi gribējis kādreiz kādam palīdzēt, bet tev nav bijis līdzekļu? Arī tev cilvēki noteikti ir centušies palīdzēt, bet nav sapratuši tavas vajadzības. Atšķirībā no vismīlošākajiem un vislabākajiem cilvēkiem Dievam ir gan pilnīgas zināšanas par mums mūsu apstākļiem, gan arī līdzekļi, lai mums palīdzētu. Tapēc Viņa apsolījumi palīdzēt un glābt nav sekla banalitāte, bet gan stingras garantijas.

Dieva zināšanas par dziesminieku ir tik lielas un unikālas, ka pat viņa mātes miesa nevarēja viņu paslēpt no Dieva (Ps. 139:13, 15). Dievišķās zināšanas attiecas uz laiku (Ps. 139:2), iekšējo būtni (Ps. 139:2, 4) un telpu (Ps. 139:3) — uz visu dziesminieka eksistenci. Dieva brīnišķīgās zināšanas ir Viņa radīšanas un dziļas cilvēku pazīšanas rezultāts, un tās izpaužas Viņa rūpēs par tiem.

Šai brīnišķīgajai patiesībai par to, ka Dievs mūs pazīst, nevajadzētu mūs biedēt, bet gan mudināt nodoties Jēzus rokās un tam, ko Viņš mūsu labā ir paveicis pie krusta. Jo ticībā Jēzum mums ir dota Viņa taisnība, paša "Dieva taisnība" (Rm. 3:5, 21).

Dieva klātbūtne pat aizsniedz "elli" (šeols jeb kaps) un "tumsu" (Ps. 139:8, 11, 12), vietas, kas parasti netiek attēlotas kā Dieva mājvieta (Ps. 56:13). Viņa klātbūtne ir arī kā "rīta spārnos" (austrumos), lai sasniegtu "jūras galējos punktus" (rietumos) (Ps. 139:9). Šie attēli liecina par patiesību, ka Visumā nav nevienas vietas, kur Dievam nebūtu iespējams mūs aizsniegt. Lai gan Dievs pats nav daļa no Visuma, kā daži uzskata, Viņš tomēr ir tuvu ik visam, jo ir ne tikai radījis, bet arī uztur visu (sk. Ebr. 1:3).

Dievs var mums palīdzēt un mūs atjaunot kā tāds, kurš zina visu par mums. Jauna Viņa diženuma apzināšanās dziesminiekā rada slavas vilni un atjaunotu uzticēšanos. Viņš atzinīgi novērtē dievišķo pārbaudi kā līdzekli, kas likvidē no viņa dzīves visu, kas traucē attiecībām ar Dievu.

`Dažiem varētu šķist diezgan biedējoši, ka Dievs par viņiem zina tik daudz-pat viņu tumšākos noslēpumus. Kāpēc tad evaņģēlijs ir mūsu vienīgā cerība?`