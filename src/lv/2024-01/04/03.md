---
title:  Dieva rūpju garantija
date:   22/01/2024
---

`Izlasi Ps. 40:2-4, Ps. 50:15, Ps. 55:23 un Ps. 121. Kā Dievs ir iesaistīts mūsu ikdienas aktivitātēs?`

Kungs atklāj Sevi Rakstos kā dzīvais Dievs, kas rīkojas to labā, kas Viņu piesauc. Dziesminiekam "Kungs vienmēr [ir] [viņa] priekšā” (Ps. 16:8). Tāpēc viņš uzticas Dievam un sauc uz Viņu (Ps. 7:2, Ps. 9:10). Kungs dzirdēs viņu, pat ja viņš sauks no "dziļumiem" (Ps. 130:1, 2), norādot, ka nekādi dzīves apstākļi nevar pasargāt no Dieva augstākās varas. Tāpēc dziesminieka saucieni, lai arī cik neatliekami, nekad nav bez cerības.

Ps. 121 tiek cildināts Radītāja spēks uzticīgā cilvēka dzīvē. Šis spēks ietver:

(1) "Viņš neļaus tavai kājai slīdēt" (Ps. 121:3). "Kājas” metafora bieži apraksta cilvēka dzīves ceļu (Ps. 66:9, Ps. 119:105, Sal. pam. 3:23). Ebreju vārds “slīdēt” (“kustēties”, angļu NKJV) apraksta drošību, ko Dievs sniedz pasaulei (Ps. 93:1) un Ciānai (Ps. 125:1).

(2) Kunga kā Israēla sarga metafora, kas nesnauž un neguļ, izceļ Viņa pastāvīgo modribu un gatavību rīkoties Savu bērnu labā (Ps. 121:3, 4).

(3) Kungs ir "tava ēna” (Ps. 121:5, 6, angļu NKJV) - tas atgādina par mākoņu stabu, izejot no Ēģiptes (2. Moz. 13:21, 22). Līdzīgi Kungs nodrošina fizisku un garīgu patvērumu Saviem ļaudīm.

(4) Dievs ir pie viņu labās rokas (Ps. 121:5). Labā roka parasti norāda uz cilvēka stiprāko, aktīvo roku (Ps. 74:11, Ps. 89:14). Šeit tā nozīmē Dieva tuvumu un labvēlību (Ps. 16:8, Ps. 109:31, Ps. 110:5).

(5) Ps. 121:6-8 skaidri apstiprina Dieva aizsardzību Saviem ļaudīm. Dievs pasargās Savus bērnus no visa ļaunā. Ne "saule”, ne “mēness” viņus nespiedīs. Dievs pasargās viņu "iziešanu un ieiešanu". šie tēlainie izteiksmes līdzekļi izceļ Dieva visaptverošās, nepārtrauktās rūpes.

Kāds zemteksts? Dziesminieks uzticējās Dieva mīlošajām rūpēm. Mums, protams, ir jādara tas pats.

`Kādos praktiskos veidos tu vari labāk piedzīvot Dieva rūpju realitāti? Kā tu vari labāk sadarboties ar Dievu, lai Viņš varētu strādāt tevi un ar tevi?`