---
title:  Kunga tiesas un svētnica
date:   08/02/2024
---

`Izlasi Ps. 96:6-10, Ps. 99:1–4 un Ps. 132:7–9, 13–18. Kur notiek Dieva tiesas, un ko šī atbilde nozīmē mums? Kā svētnīca palīdz mums saprast, kā Dievs izturas pret ļaunumu?`

Kunga tiesa ir cieši saistīta ar svētnīcu. Svētnīca bija vide, kurā tika pārveidota dziesminieka izpratne par ļaunuma problēmu (Ps. 73:17-20). Svētnīca tika noteikta kā dievišķās tiesas vieta, kā norāda urims (4. Moz. 27:21) un augstā priestera tiesas krūšu plāksne (2. Moz. 28:15, 28-30). Attiecīgi daudzos psalmos ir attēlots Dievs Savā tronī svētnīcā, gatavs tiesāt pasauli par tās grēkiem un ļaunumu.

Svētnīcā tika atklāts pestīšanas plāns. Pagānismā grēks galvenokārt tika saprasts kā fizisks trūkums, kas jānovērš ar burvju rituāliem. Turpretī Bibelē grēks tiek attēlots kā Dieva morāles likuma pārkāpums. Dieva svētums nozīmē, ka Viņš mīl taisnību un tiesu. Arī Dieva tautai jātiecas pēc taisnības un tiesas un jāpielūdz Dievs Viņa svētumā. Lai to izdarītu, viņiem ir jāievēro Dieva likumi, kas ir Viņa svētuma izpausme.

Tādējādi svētnīca ir grēku piedošanas un taisnības atjaunošanas vieta, par ko liecina Dieva troņa žēlastības krēsls un "taisnības upuri" (5. Moz. 33:19, Ps. 4:6).

Tomēr "Dievs,kurš piedod," atriebjas par to cilvēku ļaunajiem darbiem, kas nenožēlo grēkus (Ps. 99:8). Tas, ka svētnīca ir dievišķās tiesas vieta, praktiskajā dzīvē nozīmē to, ka pastāvīgi apziņā ir jābūt Dieva svētumam un prasībām dzīvot taisnīgi saskaņā ar Dieva derības noteikumiem.

Kunga tiesa Ciānā atnes taisno labklājību un ļauno sakāvi (Ps. 132:13-18). Svētnīca veicināja priecīgas gaidas par Kunga kā Tiesneša atnākšanu, īpaši Salīdzināšanas dienā. Tapat Psalmi stiprina pārliecību par gaidāmo dievišķā Soģa ierašanos (Ps. 96:13, Ps. 98:9), proti, Jēzu Kristu Debesu svētnīcā (Atkl. 11:15-19).

`Izlasi Rm. 8:34. Kā šis pants parāda, ka tas, ko Kristus dara Debesu svētnīcā, ir laba vēsts Viņa ļaudīm?`