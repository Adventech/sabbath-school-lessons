---
title:  Tālākiem pētījumiem
date:   09/02/2024
---

Izlasi Elenas Vaitas grāmatā "Domas no svētību kalna" nodaļu "Svētības" (6.-13., 29.-35. lpp. orig.).

Psalmi izsaka protestu pret cilvēku vienaldzību attiecībā uz netaisnību; tie pauž atteikšanos pieņemt ļaunumu. To motivē nevis vēlme atriebties, bet gan dedzība pagodināt Dieva vārdu. Tāpēc atbilstoša ir taisno priecāšanās, redzot Dieva atriebīibu par ļaunumu, jo tādā veidā pasaulē tiek atjaunots Dieva vārds un Viņa taisnība (Ps. 58:11, 12). Psalmi liek cilvēkiem pacelt savu balsi pret ļaunumu un meklēt Dieva valstības atnākšanu visā pilnībā. Psalmos mums ir dota pārliecība par dievišķo mierinājumu un atbrīvošanu. Kungs celsies!

"Ja jūs lamā un vajā..,” saka Jēzus, „esiet priecīgi un līksmi." Uz praviešiem, kas runājuši Kunga vārdā, Viņš norādīja klausītājiem kā uz „svētīgiem" (Jēk. 5:10). Ābels, pirmais kristietis no Ādama dēliem, mira mocekļa nāvē. Ēnohs vadīja savas dienas kopā ar Dievu, un pasaule viņu nepazina. Noa tika apsmiets kā fanātiķis un nemiera cēlājs.

'Citi izcietuši izsmieklu un pātagu sitienus, pat arī važas un cietumu. Bet citi tika mocīti, nepieņemdami atsvabināšanu, lai iegūtu augšāmcelšanos.' (Ebr. 11:36, 35)" (Elena Vaita "Domas no svētību kalna” 33. lpp. orig.)

**Jautājumi pārrunām**:

`Tā kā pasaules ļaunuma sāpīgā apzināšanās var likt aizdomāties par to, vai Kungs patiešām valda, kā mēs varam attīstīt nesatricināmu ticību, kas izturēs pat kārdināšanās? Tas ir, kam mums ir jāpievērš uzmanība, lai saglabātu ticību Dieva milestībai, labestībai un spēkam? Ko krustam būtu jāatklāj mums par Dievu un Viņa raksturu?`

`Kāpēc ir svarīgi nepaļauties uz cilvēku spēkiem (vadītājiem, iestādēm, sociālo atbalstu) kā augstāko gudrību un risinājumu taisnības problēmai šajā pasaulē, bet gan tikai uz Dieva Vārdu un Viņa tiesu?`

`Ko praktiskajā dzīvē nozīmē tas, ka svētnīca ir dievišķās tiesas vieta?`

`Kā mums saprast dažu psalmu skarbo valodu? Kā šī valoda mums palīdz ieraudzīt ļaužu, kas tos sarakstījuši, cilvēciskumu?`