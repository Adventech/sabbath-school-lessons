---
title:  Paudiet savu sašutumu
date:   07/02/2024
---

`Izlasi Ps. 58:7-9, Ps. 69:23–29, Ps. 83:10–18, Ps. 94:1, 2 un Ps. 137:7–9. Kādas jūtas atklāj šie psalmi? Kas ir tiesas izpildītājs šajos psalmos?`

Daži psalmi lūdz Dievu atriebties cilvēkiem un tautām, kas plāno ļaunumu pret šo psalmu autoriem vai viņu tautu, vai jau ir nodarījuši ļaunumu. Šie psalmi var izklausīties mulsinoši to skarbās valodas dēļ, kā arī tāpēc, ka tie acīmredzami nesaskan ar Bībeles principu par milestību pret ienaidniekiem (Mt. 5:44).

Tomēr dziesminieka sašutums, piedzīvojot apspiešanu, ir liels. Tas nozīmē, ka psalmu autori nopietnāk nekā daudzi cilvēki uztvēra labo un ļauno. Viņiem pat ļoti rūpļaunums, kas tiek nodarīts pasaulē ne tikai viņiem pašiem, bet arī citiem.

Tomēr dziesminieks nekur nenosauc sevi kā to, kas atriebjas. Tā vietā viņi atstāj atriebību tikai Dieva rokās. Psalmi piemin dievišķās derības lāstus (5. Moz. 27:9-16) un lūdz Dievu rīkoties tā, kā Viņš ir apsolījis.

Psalmi ir pravietiski paziņojumi par gaidāmo Dieva tiesu. Tās nav tikai dziesminieku lūgšanas. Ps. 137 atspoguļo paziņojumus par dievišķo tiesu Babilonijai, kā tas redzams praviešu rakstos. Postījumi, ko babilonieši atnesa citām tautām, atgriezīsies pie viņiem pašiem. Psalmi sniedz dievišķus brīdinājumus, ka ļaunums nepaliks nesodīts mūžīgi.

Dieva atmaksa tiek mērīta ar taisnīgumu un žēlastību. Dieva bērni ir aicināti lūgt par tiem, kas pret viņiem izturas slikti, un pat cerēt uz viņu atgriešanos (Ps. 83:19, Jer. 29:7).

Tomēr, cenšoties saskaņot šos psalmus ar Bībeles standartu par mīlestību pret ienaidniekiem, mums jābūt uzmanīgiem, lai nenoniecinātu tajos pausto mokošo pieredzi. Dievs atzīst savu bērnu ciešanas un pārliecina tos, ka "Tā Kunga acīs dārga ir Viņa svēto nāve" (Ps. 116:15, angļu NKJV). Dievišķais spriedums liek Dieva ļaudīm pacelt savu balsi pret visu ļaunumu un meklēt Dieva valstības atnākšanu visā tās pilnībā. Psalmi arī izsaka atbalstu tiem, kas cieš, ļaujot viņiem zināt, ka Dievs redz viņu ciešanas un ka reiz notiks pēc taisnības.

`Kurš gan dažkārt nav domājis vai fantazējis par atriebību tiem, kas viņiem vai viņu mīļajiem ir izdarījuši briesmīgu ļaunumu? Kā šie psalmi varētu palīdzēt jums uztvert šīs sajūtas no atbilstošas perspektīvas?`