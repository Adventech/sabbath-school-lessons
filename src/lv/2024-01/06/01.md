---
title:  Es celšos
date:   03/02/2024
---

### Nedēļas pētījumiem
Ps. 18:3-18, Ps. 41:2-4, 5. Moz. 15:7-11, Ps. 82, Ps. 96:6-10, Ps. 99:1-4, Rm. 8:34.

> <p>Atmiņas teksts</p>
> "Tad nu posta dēļ, kas nācis pār apspiestajiem, un grūtdieņu nopūtu dēļ Es celšos, saka Tas Kungs, 'un gādāšu pestīšanu tam, kas pēc tās ilgojas!" (Ps. 12:6)

Mūsu laikmets nav vienīgais laikmets, kurā plosās ļaunums, netaisnība un apspiešana.Arī dziesminieki dzīvoja tādā laikā. Un tāpēc, lai ko tie izteiktu, psalmi izsaka arī Dieva protestu pret vardarbību un apspiešanu pasaulē-gan šodienas pasaulē, gan laikmetā, kad dzīvoja psalmu autori.

Jā, Kungs ir pacietīgs un savā lielajā pacietībā neļauj vaļu dusmām, nevēloties, lai kāds pazustu, bet lai visi nožēlotu grēkus un mainītu savus ceļus (2Pt. 3:9-15). Un, lai gan Dieva īstais laiks iejaukties ne vienmēr sakrīt ar cilvēku cerībām, tuvojas Dieva tiesas diena (Ps. 96:13, Ps. 98:9). Mums vienkārši jāpaļaujas uz Viņu un Viņa apsolījumiem, līdz pienāks šī diena.

Tikai Radītājs, kura tronis ir balstīts uz taisnību un tiesu (Ps. 89:15, Ps. 97:2), ar savu augstāko spriedumu var nodrošināt pasaulei stabilitāti un labklājību. Divkāršais dievišķās tiesas aspekts ietver apspiesto atbrīvošanu un ļauno iznīcināšanu (Ps. 7:7-18).

Tas mums ir apsolīts, un tas tiešām reiz pienāks, taču Dieva noliktajā laikā, nevis pēc mūsu prāta, — šī ir doma, ko uzsver dziesminieks.

_lepazīsties ar šīs nedēļas tēmu, lai sagatavotos Bībeles izpētei 10. februārī._