---
title:  Lūdz par mieru Jeruzalemē
date:   11/03/2024
---

`Izlasi Ps. 122:1-5. Kādas ir pielūdzēju jūtas, ierodoties Jeruzalemē? Ko viņi cer šajā pilsētā atrast?`

Ps. 122 pauž svētceļnieku sajūsmu par ierašanos Jeruzalemē. Svētceļojumi uz Jeruzalemi bija priecīgi notikumi, kuros Dieva ļaudis trīs reizes gadā sapulcējās kopā, lai pieminētu Dieva labestību pret viņiem pagātnē un tagadnē (5. Moz. 16:16).Jeruzaleme bija tautas dzīves centrs, jo tajā bija "Israēla liecība" (Ps. 122:4, angļu NKJV) un tiesas krēsli . 122:5). "Israēla liecība" attiecas uz svētnīcu, ko dažkārt sauca par “Liecības telti" (4. Moz. 1:50) un kurā atradās "liecības šķirsts" (2. Moz. 25:22). Tiesai noliktie krēsli attēlo tiesu sistēmu Jeruzalemē (2. Sam. 8:15). Tādējādi svētceļojums bija laiks, kad varēja meklēt un iegūt taisnību. Uzticība Dievam un taisnības nodrošināšana cilvēkiem nekad nav bijuši paredzēti būt atdalīti cits no cita.

`Ps. 122:6–9. Kāda ir Dieva ļaužu galvenā lūgšana?`

Lūgšana par mieru Jeruzalemē liek nākt Dieva svētībām pilsētai un tās iedzīvotājiem, un tā vieno ticīgos, liekot mieram izplatīties starp viņiem (Ps. 122:8). Jeruzaleme varēja būt miera pilsēta tikai tad, ja pastāvēja miers starp Dievu un Viņa tautu, kā arī starp pašiem Dieva bērniem. Tādējādi lūgšana par mieru Jeruzalemē pauž aicinājumu Dieva ļaudīm dzīvot mierā ar Dievu un citam ar citu. Jeruzalemes mierā ļaudīm klāsies labi (Ps. 147:12-14).

Psalms māca, ka lūgšanai par ticības kopienas labklājību ir jābūt Dieva bērnu lūgšanu galvenajai tēmai, jo tikai stipra un vienota Dieva tauta var sludināt pasaulei labo vēsti par Dieva mieru un pestīšanu (Jņ. 13:34, 35).

Lūgšana par mieru Jeruzalemējoprojām ir ticīgo priekštiesība un atbildība, jo tā uztur dzīvu cerību, ka gala laikā iestāsies Dieva miera valstība, kas aptvers ne tikai Jeruzalemes pilsētu, bet visu pasauli (Jes. 52:7; Jes. 66:12, 13; Atkl. 21–22).

`Kādos praktiskos veidos mēs varam censties panākt saskaņu mūsu kā tautas starpā?`