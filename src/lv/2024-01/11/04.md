---
title:  Ciāna-visu tautu mājas
date:   12/03/2024
---

`Izlasi Ps. 87:1, 2. Kas padara Ciānu par īpaši izraudzītu vietu?`

Ps. 87 ir dziesma, kas cildina Ciānu kā Dieva īpaši izraudzīto un mīļoto pilsētu. Ciānas kalnā ir Dieva templa pamats (Ps. 2:6, Ps. 15:1). Laika beigās Ciāna pacelsies pāri visiem kalniem, apliecinot Kunga augstāko varu pār visu pasauli (Ps. 99:2, Jes. 2:2, Mih. 4:1).

Ps. 87 Ciāna ir minēta kā “kalni”, lai uzsvērtu tās varenību (Ps. 133:3). Dievs mīl Ciānas vārtus "vairāk par visiem Jēkaba mājokļiem" (Ps. 87:2), paužot Ciānas pārākumu pār visām citām Israēlas vietām, kas pagātnē bija īpašas Dieva tautas pulcēšanās vietas, piemēram, Šilo un Bētele. Tadējādi psalms apliecina, ka patiesa Dieva pielūgšana notiek Viņa izraudzītajā vietā un Viņa noteiktajā veidā.

`Izlasi Psalmu 87:3-7. Kas ir tās brīnišķīgās lietas, kas pateiktas par Ciānu?`

Ciānas godība velk visas tautas pie Dieva, un tāpēc Dieva valstības robežas tiek paplašinātas, aptverot visu pasauli. levērojiet, ka Dievs neizturas pret citām tautām kā pret otrā līmeņa pilsoņiem, kaut arī Ciāna tiek attēlota kā visu to tautu garīgā dzimtene, kas pieņem Kungu kā savu Glābēju.

Personu reģistrācija tika veikta pēc viņu dzimšanas vietas (Neh. 7:5, Lk. 2:1-3). Trīs reizes psalmā ir teikts, ka tautas ir dzimušas Ciānā, kas nozīmē, ka kungs tām nodrošina jaunu identitāti un piešķir visas likumīgi dzimušo Ciānas bērnu privilēģijas (Ps. 87:4-6).

Ps. 87 norāda gan uz ebreju, gan pagānu glābšanu un uz viņu vienotību vienā draudzē, pateicoties Kristus pestīšanas kalpošanai (Rm. 3:22; Rm. 10:12; Gal. 3:28, 29; Kol. 3:11). Tas, kā psalms attēlo Ciānas labklājību, atgādina Daniēla redzējumu par to, ka Dieva valstība kļūst par milzīgu kalnu, kas piepilda visu zemi (Dan. 2:34, 35, 44, 45), un Jēzus līdzību, kurā Dieva valstība izaug par milzīgu koku, kas izmitina putnus (Mt. 13:32).

`Kā Ciānas gatavība pieņemt visus cilvēkus piepildās draudzes Lielajā uzdevumā sludināt evanģēliju visām tautām (Mt. 28:18-20)? Kā šī ideja saskan ar mūsu aicinājumu sludināt trīs enģeļu vēstis?`