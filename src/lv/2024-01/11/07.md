---
title:  Tālākiem pētījumiem
date:   15/03/2024
---

Pārdomājiet vēsti Jes. 40 un 51:1-16.

Ciānas dziesmās ir pausta absolūta apņemšanās paturēt prātā Ciānu un dzīvo cerību uz Dieva augstāko valdīšanu. Lai gan šajā dzīvē tiek piedzīvotas daudzas Dieva svētnīcas svētības, cerība piedzīvot dzīves pilnību un prieku Ciānā joprojām ir nākotnē. Daudzi Dieva bērni ar asarām ilgojas pēc debesu Ciānas (Ps. 137:1). Ciānas atcerēšanās nozīmē ne tikai nejauši prātā ienākušas domas, bet apzinātu pievēršanos un lēmumu dzīvot saskaņā ar šīm dzīvajām atmiņām (2. Moz. 13:3, 2. Moz. 20:8).

Tapēc Ciānas dziesmu dziedāšana ietver dedzīgu apņemšanos uzturēt dzīvu cerību uz Dieva valstības atjaunošanu jaunajā pasaulē (Atkl. 21:1-5). "Tur nemirstīgo prāts nekad nepagurs priecāties, domājot par radošā spēka brīnumiem un glābjošās mīlestības noslēpumiem. Tur nebūs nežēlīga un viltīga ienaidnieka, kas kārdinātu aizmirst Dievu. Tiks attīstītas visas dotības, un palielināsies visas spējas. Zināšanu iegūšana nenogurdinās prātu un neizsmels enerģiju. Tiks īstenoti visgrandiozākie pasākumi, sasniegtas visaugstākās ieceres un viscēlākie mērķi, un tomēr vēl arvien pavērsies jauni augstumi, kas jāaizsniedz, jauni brīnumi un jaunas patiesības, kas jāizprot, jauni mērķi, kas prasīs prāta, dvēseles un miesas spēkus." (Elena Vaita “Lielā cīņa” 677. lpp. oriģ.) Solījums neaizmirst Ciānu ir Kunga svētceļnieku apņemšanās, ka viņi nekad nepieņems šo pasauli kā savu dzimteni, bet gaidīs jaunās debesis un jauno zemi.

Tādējādi Ciānas psalmus var dziedāt visu paaudžu ticīgie, kas ilgojas dzīvot Jaunajā Jeruzalemē (Atkl. 3:12). Ciānas dziesmas mudina mūs ar cerību gaidīt nākotnes pasauli, bet tās arī liek mums būt Dieva žēlastības nesējiem šodienas pasaulē.

**Jautājumi pārrunām**:

`Kā mēs varam paņemt garīgos un teoloģiskos principus, kas bija domāti Dieva tautai Ciānā, burtiskajā Jeruzalemē, un piemērot šodienas draudzei un tās misijai pasaulē?`

`Kā ticīgie mūsdienās var palikt Dieva svētnīcā? (Jņ. 1:14-18, Ebr. 12:22-24)`

`Kā Ciāna kļūs par visu tautu pilsētu, kā pravietots Ps. 87? (Rm. 5:10, Ef. 2:11-16, Kol. 1:19-23)`

`Kā jūs atbildētu personai, kura norāda uz realitāti, ka ļaunie piedzīvo labklājību šajā pasaulē, kamēr daudzi "labie" cilvēki cieš? Ko jūs teiktu? Kāpēc ir svarīgi atzīt, ka mums šobrīd nav pilnīgu atbilžu uz visu?`