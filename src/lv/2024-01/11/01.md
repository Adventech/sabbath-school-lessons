---
title:  Ilgas pēc dieva ciānā
date:   09/03/2024
---

### Nedēļas pētījumiem
Ps. 84; Atkl. 21:3; Ps. 122; Ps. 87; Gal. 3:28, 29; Mt. 28:18-20; Ps. 46; Ps. 125.

> <p>Atmiņas teksts</p>
> "Mana dvēsele ilgojas un tvīkst pēc Ta Kunga pagalmiem, mana sirds un mana miesa skaļi gavilē pretī dzīvajam Dievam." (Ps. 84:3)

Ciānas dziesmas ir priecīgas himnas, kas paaugstina Ciānas skaistumu un Kunga, kurš valda no Sava svētā kalna, augstāko varu. Šie psalmi bieži slavē Kunga nama nopelnus un pauž mīlestību pret svētnīcu, kas atrodama arī citos psalmos. Daudzus no šiem psalmiem ir sacerējuši Koraha dēli, kuri paši piedzīvojuši Kunga nama svētību kā tempļa muzikanti (1. Laiku 6:31-38) un tempļa vārtu sargi (1. Laiku 9:19).

Kas padara Ciānu par cerības un prieka avotu? Ciāna pārstāvēja Dieva dzīvo klātbūtni Viņa laužu vidū. Kā Israēla tauta ir Dieva izredzētā tauta (5. Moz. 7:6), tā Ciāna ir Dieva izredzētais kalns (Ps. 78:68, Ps. 87:2). Dievs valda no Ciānas (Ps. 99:1, 2) un Savu templi arī uzcēla Ciānā (Ps. 87:1). Tādējādi Ciāna ir dievišķu svētību un patvēruma vieta. Ciāna bieži tiek saukta par Jeruzalemi un svētnīcu, kas ir Dieva glābšanas darba centrs senajā pasaulē, vai arī šie apzīmējumi lietoti kā sinonimi.

Ciānas svētības plūst pāri līdz zemes galiem, jo Kunga personība un žēlastība pārsniedz jebkuras svētās vietas robežas. Ciāna ir visas zemes prieks (Ps. 48:3), kas apliecina, ka visa zeme pieder Dievam.

_lepazīsties ar šīs nedēļas tēmu, lai sagatavotos Bībeles izpētei 16. martā._