---
title:  Viena diena Tavos pagalmos ir labāka nekā tūkstoš citas
date:   10/03/2024
---

`Izlasi Ps. 84:2-5. Kāpēc dziesminieks ilgojas mājot svētnīcā?`

Dziesminieks "ilgojas" un "ģībst” padarīt svētnīcu par savu pastāvīgo mājvietu, lai mūžīgi varētu būt Dieva tuvumā (Ps. 84:1, 2). Dzīvā Dieva klātbūtne (Ps. 84:2) padara svētnīcu par unikālu vietu. Svētnīcā dievlūdzēji var "redzēt Kunga skaistumu” (Ps. 27:4, angļu NKJV; sk. arī Ps. 63:3) un būt"apmierināti ar Tava nama labestību" (Ps.65:5, angļu NKJV). Ps. 84 nepaārspējama laime tiek sasniegta attiecībās ar Dievu, ko veido Viņa slavēšana (Ps. 84:5), spēka atrašana Viņā (Ps. 84:6) un uzticēšanās Viņam (Ps. 84:13). Svētnīca ir vieta, kur šādas attiecības tiek uzturētas, pateicoties pielūgsmei un sadraudzībai ar ticības biedriem. Dzīvā Dieva klātbūtne svētnīcā sniedz lūdzējiem ieskatu Dieva krāšņajā valstībā un mūžīgās dzīves garšu.

`Izlasi Ps. 84:6-13. Kurš vēl var saņemt svētības no svētnīcas?`

Dieva svētības, kas izstaro no svētnīcas vispirms tiek dāvātas tiem, kas kalpo svētnīcā (Ps. 84:5), pēc tam svētceļniekiem ceļā uz svētnīcu (Ps. 84:6-11) un visbeidzot sniedzas līdz pat zemes galiem. Vēlme satikt Dievu svētnīcā stiprina svētceļnieku ticību (Ps. 84:8). Ja parastā ceļotāja spēks zem nogurdinošā ceļojuma nastas samazinās, svētceļniekiem ceļā uz svētnīcu viņu spēks pieaug, nonākot tai tuvāk.

Pat tad, ja Dieva bērni ir fiziski tālu no svētnīcas, viņi turpina nest Dieva svētnīcas zīmogu, dzīvojot cienīgu dzīvi (Ps. 84:12), kas raksturīga taisnajiem, kuri ieiet Kunga svētnīcā (Ps. 15:1, 2). Kungu sauc par „sauli", kas parāda, ka svētības no svētnīcas, tāpat kā saules stari, sniedzas līdz pat zemes galiem (Ps. 84:12). Tādējādi tie, kas ticībā paliek pie Dieva, saņem Viņa žēlastību neatkarīgi no vietas, kur viņi atrodas.

`Izlasi Atkl. 21:3. Kāda cerība, kas atspoguļota zemes svētnīcā, šeit tiek atklāta? Kā mēs varam iztēloties, kāda būs šī pieredze?`