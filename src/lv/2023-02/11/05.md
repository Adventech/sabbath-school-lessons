---
title:  Tie, kas seko Jēram
date:   07/06/2023
---

`Izlasi Atkl 13:1, 2. No kurienes nāk zvērs, un kas ir tas, kas viņam piešķir varu?`

Atkl 13. nodaļas pirmā zvēra vara saņem spēku, troni un lielu varu no pūķa. Atkl 12:9 un Atkl 20:2 atklāj, ka pūķis ir sātans. Sātans ir viltīgs ienaidnieks un darbojas ar zemes varu starpniecību. Atkl 12:3-5 ziņo, ka šis "pūķis" - velns - mēģināja iznīcināt "bērnu", tiklīdz Viņš piedzima. Šis “Bērns” vēlāk “tika aizrauts pie Dieva un pie Viņa troņa”. Tas, protams, ir par Kristu. Cenšoties iznīcināt Kristu, sātans darbojās caur Hērodu un Romas impēriju. Jēzus dzīves beigās Romas pārvaldnieks Pilāts piesprieda Kristum nāvessodu, Romas bende pienagloja Viņu pie nežēlīgā krusta, Romas kareivis dūra Viņu ar savu šķēpu un Romas kareivis sargāja Viņa kapu. Saskaņā ar Atkl 13:2 savu troni šai uznirstošajai zvēra varai deva pūķis, sātans, darbojoties caur pagānisko Romu.

"Kaut arī pūķis pirmkārt aino sātanu, tas aino arī Romas impēriju. [..] Vara, kas seko Romas impērijai, kam pūķis dod savu spēku, savu troni un lielu varu', ir pāvestīgā Roma." ("The SDA Bible Commentary" 7. sēj., 817. lpp.) Vēsturnieks A. Fliks paskaidro, ka “no politiskās Romas drupām radās lielā morālā impērija Romas baznīcas ‘gigantiskajā formā". (A. C. Flick "T the Medieval Church" (1900) 150. lpp., citēts "The SDA Bible Commentary” 7. sēj., 817. lpp.)

`Izlasi Atkl 13:3 un Atkl 14:4. Kādu kontrastu jūs redzat šajos pantos?`

Pretēji "visai pasaulei”, kas seko zvēram, Dievam būs ļaudis, kas “sekos Jēram”. Kā vienmēr, būs divas puses – par Jēzu vai pret Jēzu. Nākotnes notikumos, tieši tāpat kā tagad, nebūs vidusceļa, nebūs neitrālas pozīcijas. Stingri nenostāties Jēzus pusē, apzināti vai neapzināti, nozīmē nostāties otrā pusē.

`"Un jūs būsit visu ienīsti Mana Vārda dēļ. Bet, kas pastāv līdz galam, tas taps izglābts.” (Mt 10:22) Cik gatavi jūs esat izturēt līdz galam?`