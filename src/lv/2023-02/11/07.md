---
title:  Tālākiem pētījumiem
date:   09/06/2023
---

“Jau Debesīs lielās cīņas pašā iesākumā sātans sev bija spraudis mērķi: pazemot Dieva bauslību. Tādēļ viņš sacēlās pret Radītāju un, izraidīts no Debesīm, šo pašu cīņu tagad turpina virs zemes. Pievilt cilvēkus un pavedināt viņus pārkāpt Dieva likumus ir nemainīgais nodoms, kuru tas vēl arvien dedzīgi cenšas īstenot. Vai to izdodas panākt, atceļot visu bauslību vai atmetot tikai kādu tās priekšrakstu, rezultāts galu galā ir tas pats. [..]

Cenšoties izraisīt nepatiku pret dievišķajiem priekšrakstiem, sātans ir sagrozījis Bībeles mācības, un tādā veidā maldi kļuvuši par daļu no ticības daudziem tūkstošiem, kas saka, ka viņi uzticas Rakstiem. Pēdējā lielā cīņa starp patiesību un maldiem būs tikai kā noslēdzoša sadursme ilgajā strīdā par Dieva bauslību. Šajā kaujā mēs tagad iesaistāmies – kaujā starp cilvēku likumiem un Jehovas priekšrakstiem, starp Bībeles reliģiju un izdomājumu un tradīciju reliģiju.” (E. Vaita “Lielā cīņa”, 582. lpp.)

Visā Atklāsmes grāmatā radīšana un pielūgsme ir nesaraujami saistītas. Cīņas starp labo un ļauno būtība un jautājumi, kas skar zvēra zīmi, ir par to, vai Dievs ir pielūgsmes cienīgs.

Kā mēs redzējām, Kristus kā Radītāja koncepts ir pašā sabata pielūgsmes centrā. Jēzus pastāvīgi uzsver tās dienas nozīmi, par kuras “Kungu” Viņš Sevi sauc (Mt 12:8, Mk 2:28, Lk 6:5). Sabats ir mūžīgs atgādinājums par mūsu identitāti. Tas atgādina mums arī to, kas mēs kā cilvēki esam. Tas pastāvīgi nostiprina domu, ka mēs esam radītas būtnes un ka mūsu Radītājs ir cienīgs saņemt mūsu uzticību un pielūgsmi. Tas ir iemesls, kāpēc velns tik ļoti ienīst sabatu. Tā ir zelta saite, kas savieno mūs ar Radītāju, un tāpēc tam būs izšķiroša loma pēdējā krīzē gala laikā.

**Jautājumi pārrunām**:

`1. Kādi pamatprincipi ir pamatā jūras zvēra prasībai pēc varas? Kā šī pati attieksme var būt ieslēgta mūsu sirdī, mums pašiem to nezinot?`

`2. Kā tu atbildētu tiem, kas saka, ka burtisks sātans ir primitīva māņticība, ko izglītoti vai vismaz inteliģenti cilvēki nevar ņemt nopietni? Kādi būtu tavi argumenti?`