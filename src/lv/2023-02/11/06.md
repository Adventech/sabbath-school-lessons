---
title:  Jēzus-mūsu vienigais Starpnieks
date:   08/06/2023
---

`Izlasi Atkl 13:4, 5. Kādas zvēra varu identificējošas pazīmes mēs atrodam šajos pantos?`

Atklāsmes grāmatas zvērs ir atkritusī reliģiskā vara, kas rodas no pagāniskās Romas un izaug par pasaulplašu pielūgsmes sistēmu. Saskaņā ar Atkl 13:5 tā ir zaimojoša vara. Jaunajā Derībā zaimošana ir pielīdzināta Dieva privilēģiju un priekštiesību pieņemšanai, sevi uzskatot par līdzvērtīgu.

`Izlasi Lk 5:18-26 un Jņ 10:33. Kādus divus zaimošanas aspektus nosauc šie panti?`

Vadītāji apsūdzēja Jēzu zaimošanā. Jēzus gadījumā apsūdzības nebija taisnīgas, jo Viņam piederēja visa Dieva vara un priekštiesības – ieskaitot tiesības piedot mūsu grēkus. Un tas ir tāpēc, ka Jēzus ir Dievs. Vai arī kā Viņš tik spēcīgi to ir izteicis: "Tik ilgi Es jau esmu pie jums, un tu vēl neesi Mani sapratis, Filip? Kas Mani ir redzējis, Tas ir redzējis Tēvu. Kā tu vari sacīt: rādi mums Tēvu?” (Jņ 14:9)

1Tim 2:5 māca, ka ir tikai viens starpnieks starp Dievu un cilvēku, cilvēks Jēzus Kristus. Turpretī Romas baznīca māca, ka starpnieks starp Dievu un grēcīgo cilvēci ir priesteris. Bet, tā kā priesteris ir grēcīgs cilvēks, viņš nevar būt mūsu starpnieks, jo arī viņam ir vajadzīgs starpnieks. Zaimošana ir arī definēta kā jebkura cilvēka apgalvojums, ka viņš ir Dievs, vai arī nostāšanās Dieva vietā. Lūk, divi apgalvojumi no Romas baznīcas avotiem:

"Pāvests ir tik cēls un tik paaugstināts, ka viņš nav tikai cilvēks. [..] viņš ir tāds kā Dievs virs zemes." (Lucius Ferraris "Papa", article 2 in his "Prompta Bibliotheca” (1763), 6. sēj., 25–29. lpp.)

Pāvests Leo XIII lielījās: “Mēs [pāvesti] virs zemes ieņemam Visvarenā Dieva vietu.” ("The Great Encyclical Letters of Pope Leo XIII" (New York: Benziger, 1903), 193. lpp.)

Šie apgalvojumi kļūst vēl kliedzošāki, kad saprotam, ka priedēklis "anti-", kā vārdā "antikrists", vienmēr nenozīmē “pret", bet var nozīmēt arī “vietā”. Tāpēc “antikrists” nozīmē arī "Kristus vietā”. Vai tā nav zaimošana!