---
title:  Pļaut to, ko sējam
date:   06/06/2023
---

Pravietojums par zvēra zīmi ir par reliģisku neiecietību, ekonomisku boikotu, vajāšanām un beigās nāves dekrētu. Pārsteidzoši, bet tā ir arī iedrošinājuma vēsts. Pat visļaunākajos laikos Dievs uzturēs Savus ļaudis, kas "tur Dieva baušļus un Jēzus ticību" (Atkl 14:12). Starp šiem baušļiem, protams, ir ceturtais-septītās dienas sabats.

Zvēra zīmes pravietojums Atkl 13. nodaļā vēsta par ļaunāko sātana karā pret Dievupar absolūtu nemieru kalngalu. Viņa pirmā stratēģija šajā kampaņā ir krāpšana. Atkl 13. nodaļa stāsta par laiku nākotnē, kad velns darbosies caur reliģiski politisku varu, ko sauc par zvēru, un ķersies pie spēka izmantošanas.

Reliģiskas vajāšanas, protams, nav nekas jauns. Tās ir pastāvējušas vienmēr, kopš Kains nogalināja Ābelu par to, ka viņš pielūdza Dievu tādā veidā, kā Dievs bija pamācījis viņu pielūgt (sk. 1Moz 4:1-8). Jēzus teica, ka vajāšanas piedzīvos pat ticīgie 1. gadsimtā un visos laikmetos: “Nāk stunda,” Viņš brīdināja, “kad tas, kas jūs nonāvēs, domās ar to Dievam kalpojis.” (Jņ 16:2; sk. arī Mt 10:22, 1 Pēt 4:12)

Zvēra zīmes pravietojums ir par pēdējo posmu šajā bezdievīgajā ķēdē, kad līdzīgi vajāšanām pagātnē mēģinās ikvienam uzspiest noteiktu ticības apliecību un oficiālu pielūgsmes sistēmu.

`Izlasi Atkl 13:15–17. Ko Dieva gala laika ļaudis piedzīvos pēdējā krīzē?`

Pravietojumā teikts, ka vajāšanas sāksies ar ekonomiskām sankcijām. "Neviens nevarēs ne pirkt, ne pārdot", ja viņam nebūs "zīme”. Kad tas notiks, lielākā daļa padosies. Uz ikvienu, kas atteiksies paklausīt, attieksies nāves dekrēts.

Tos, kas sevi sauc par kristiešiem, velns ar kompromisiem gatavo pieņemt zvēra zīmi, kad nāks pēdējie pārbaudījumi. Taču Dieva mīlestība uz ikvienu no mums stiprinās un pasargās grūtajos laikos.

`Izlasi Gal 6:7–9. Lai gan tas nav rakstīts pēdējo dienu notikumu kontekstā, kāpēc šeit atklātais princips ir tik aktuāls jautājumos par zvēra zīmi un kā mēs varam palikt uzticīgi?`