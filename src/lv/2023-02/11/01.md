---
title:  Dieva Zīmogs Un Zvēra Zīme. 1. Daļa
date:   03/06/2023
---

### Nedēļas pētījumiem
Atkl 14:12, Ef 2:8-10, Mt 27:45-50, Atkl 13:15–17, Atkl 14:4, Lk 5:18-26.

> <p>Atmiņas teksts</p>
> “Un es redzēju citu eņģeli uzkāpjam no saules lēkta puses. Viņš turēja dzīvā Dieva zīmogu; viņš sauca skaņā balsī četriem eņģeļiem, kam bija dots maitāt zemi un jūru: 'Nesamaitājiet zemi, ne jūru, ne kokus, kamēr mēs apzīmogosim mūsu Dieva kalpus uz viņu pierēm." (Atkl 7:2, 3)

Pētot gala laika notikumus attiecībā uz zvēra zīmi, pamaniet atšķirību, kā darbojas Dievs un kā darbojas dvēseļu ienaidnieks.

Kā mēs mācījāmies, centrālais jautājums lielajā cīņā starp Kristu un sātanu ir lojalitāte, autoritāte un pielūgsme. Pravietojumi, kas apraksta zvēra varu Atkl 13. nodaļā, mazais rags Dan 7. nodaļā un "pazušanas dēls" 2tes 2. nodaļā runā par varu, kas uzurpē Dieva autoritāti, nozog lojalitāti un ievieš viltus pielūgsmes sistēmu. Un pielūgsmi viņš panāk ar spēka, piespiešanas un reizēm kukuļu un dāvanu palīdzību.

Turpretī mīlestība ir liels motivējošs Dieva valstības spēks. Tā vietā, lai pielūgtu zvēru, Dieva ļaudis lielāko prieku un augstāko laimi atrod Viņa pielūgšanā. Tie ir nodevušies Viņam, jo zina, cik liela ir Viņa nodošanās. Ir tikai viena lieta, kas var neļaut mums saņemt zvēra zīmi gala laikā, – tik dziļa mīlestība uz Jēzu, ka nekas nevar salauzt mūsu pieķeršanos Viņam.

Šajā nedēļā turpināsim pētīt šīs tēmas.

_lepazīsties ar šīs nedēļas tēmu, lai sagatavotos Bībeles izpētei 10. jūnijā._