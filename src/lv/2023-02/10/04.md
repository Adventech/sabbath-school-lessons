---
title:  Bābele-saules pielūgsmes centrs
date:   30/05/2023
---

Saules pielūgsme notika Ēģiptē, Asīrijā, Persijā un noteikti Bābelē. Savā grāmatā "The Worship of Nature" ("Dabas pielūgsme") Džeimss Freizers (James G. Frazer) apraksta šādu novērojumu: “Senajā Bābelē saule ir pielūgta jau no neatminamiem laikiem.” (1. sēj., 529. lpp.) Var likties pārsteidzoši, bet Vecajā Derībā babiloniešu saules pielūgsme reizēm ietekmēja Dieva ļaužu pielūgsmi.

`Izlasi Ec 8:16 un 2ķēn 23:5, 11. Ko pravieši rakstīja par saules pielūgsmes ietekmi Israēlā un Jūdejā? (Sk. arī Rm 1:25.)`

Daniēla laikabiedrs pravietis Ecēhiēls ainoja dažus no Dieva ļaudīm ar mugurām pret Dieva templi, pielūdzot sauli pret austrumiem. Tā vietā, lai pielūgtu saules Radītāju, viņi pielūdza sauli.

Atkl 17. nodaļā Jānis apraksta laiku, kad kompromisu laikmetā Bābeles principi, ieskaitot saules pielūgsmi, ienāks kristīgajā baznīcā. Konstantīna atgriešanās 4. gs. sākumā Romas impērijā izraisīja lielu prieku. Konstantīnam bija stingra pieķeršanās saules pielūgsmei. Slavenais vēsturnieks Edvards Gibons (Edward Gibbon) raksta: “Saule visur tika apsveikta kā Konstantīna neuzvaramā pavadone un aizsardzība." ("The History of the Decline and Fall of the Roman Empire", 20. nod.)

321\. gadā Konstantīns arī izdeva pirmo “svētdienas likumu”. Tajā bija teikts: “Svētajā saules dienā lai visi maģistrāti un tauta, kas dzīvo pilsētās, atpūšas, un lai visas darbnīcas ir slēgtas." (Konstantīna edikts, 321. g.) Tas nebija likums, kas uzspieda svētdienas ievērošanu visiem Konstantīna pavalstniekiem, bet tas nostiprināja svētdienas ievērošanu Romas iedzīvotāju prātos.

Turpmākajos gadu desmitos imperatori un pāvesti turpināja ar valsts dekrētu un baznīcas koncilu starpniecību nostiprināt svētdienu kā vienīgo pielūgsmes dienu, kas ir palikusi tāda līdz mūsdienām, arī lielākajai daļai kristiešu. Cik spēcīgs piemērs nemainīgajai patiesībai, ka tikai tāpēc, ja lielākā daļa kaut kam tic vai kaut ko dara, tas nekļūst par pareizu.

`Paskaties apkārt, cik dominējoša kristīgajās baznīcās ir svētdienas pielūgsme. Ko šim faktam vajadzētu mums mācīt par to, cik noturīgas ir sātana krāpšanas? Kas ir mūsu vienīgā drošība, arī attiecībā uz mirušo stāvokli?`