---
title:  Ceļš, kas cilvēka acīm izskatās pareizs
date:   28/05/2023
---

Pēdējo dienu kontekstā Jēzus izteica spēcīgu brīdinājumu: “Jo viltus kristi un viltus pravieši celsies un darīs zīmes un brīnumus, lai pieviltu, ja tas varētu notikt, arī izredzētos." (Mk 13:22) Kas ir "izredzētie"? Vēlāk Viņš saka: "Un Viņš izsūtīs Savus eņģeļus ar lielu bazūnes skaņu, un tie sakrās Viņa izredzētos no četriem vējiem, no viena debess gala līdz otram." (Mt 24:31) Diezgan biedējoši, ka maldi pēdējās dienās būs tik lieli, ka pat uzticīgajiem draud briesmas tikt piekrāptiem.

`Izlasi Atkl 12:9. Kurš ir sātana piekrāpts? Kā mēs saprotam šos vārdus?`

Skaidri redzams, ka Dievam pēdējās dienās būs uzticīgi ļaudis, kā tas bijis visos laikmetos. Tomēr šis teksts parāda, cik plaši izplatītas ir sātana krāpšanas.

`Izlasi Sak 14:12. Kāds spēcīgs brīdinājums šeit ir atklāts?`

Bieži saka - ieklausieties sevī, kas ir pareizi vai nepareizi, labs vai ļauns, un tad dzīvojiet saskaņā ar to. Bet Svētie Raksti ziņo, ka mēs visi esam grēcinieki, visi ir samaitāti (Jer 17:9, Rm 3:9-18), tāpēc uzticēties savām sajūtām ir gandrīz garantēts ceļš agri vai vēlu kaut ko izprast un darīt nepareizi. Daudz ļaunuma ir paveikts visos laikmetos, un to darījuši cilvēki pārliecībā par savu uzskatu pareizumu. Tas ir, gāja pa ceļu, kas "viņiem šķita pareizs”.

Tā vietā mums ir jāiegrimst Dieva Vārdā, un, pakļaujoties Svētajam Garam, mēs Viņa Vārdā iemācīsimies atšķirt patiesību no maldiem, pareizo no nepareizā, labo no ļaunā. Ja mēs paliekam paši ar saviem instrumentiem un savām sajūtām, mēs viegli varam kļūt par sātana laupījumu.

`Padomājiet par zināmiem cilvēkiem, kas kļūdaini rīkojušies, kaut ko uzskatot par pareizu vai pat par Dieva gribu. Ko mēs varam mācīties no šiem traģiskajiem stāstiem?`