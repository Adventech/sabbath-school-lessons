---
title:  Žēlastība paklausības dēļ
date:   01/06/2023
---

Sieviete sarkanā un purpurā, kas jāj uz sarkana zvēra, ir izdalījusi savu vīna kausu, un pasaule ir piedzērusies ar Bābeles viltus mācībām. Runājot par "Bābeles vīnu", Elena Vaita izsaka šo skaidro komentāru: “Kas ir šis vīns? Tās ir viltus mācības. Viņa ir devusi pasaulei viltus sabatu ceturtā baušļa sabata vietā un ir atkārtojusi maldus, ko sātans vispirms teica levai Ēdenē, – dabisko dvēseles nemirstību." (E. Vaita "Review and Herald", 1892. gada 6. dec.) Šīs maldu mācības ir pievīlušas miljonus. Līdz ar to Dievs dod Saviem ļaudīm, kas vēl joprojām ir iestiguši maldos, noslēdzošo pēdējo dienu aicinājumu.

`Izlasi Atkl 18:4, 5. Kāds ir Dieva aicinājums tiem daudzajiem cilvēkiem, kas vēl joprojām atrodas kritušajās reliģiskajās organizācijās?`

Kā mēs jau redzējām (bet to ir vērts atkārtot), daudzi no Dieva ļaudīm atrodas reliģiskajās organizācijās, kas ir pakļāvušas kompromisiem Bībeles mācības. Viņi nesaprot Svēto Rakstu patiesības. Dieva mīlošais aicinājums ir tiešs: “Es dzirdēju vēl citu balsi no debesīm saucam: 'Izeita no viņas, Mana tauta, lai jums nebūtu dalības viņas grēkos un jūs neķertu viņas mocības."" (Atkl 18:4)

`Izlasi 1Jņ 3:4 un salīdzini to ar Rm 14:23. Kā Bībele definē grēku? Kā šie Bībeles panti saskan?`

Grēks ir pārkāpums jeb Dieva likuma laušana. Vienīgais veids, kā cilvēks var paklausīt likumam, ir ticībā dzīvā Kristus spēkam. Mēs esam vāji, trausli, nedroši, grēcīgi cilvēki. Ticībā, kad mēs pieņemam Kristu, Viņa žēlastība izpērk mūsu pagātni un dod spēku tagadnei. Viņš dod mums "žēlastību un apustuļa amatu paklausības dēļ" (Rm 1:5, NKJV). Debesu aicinājums Viņa tautai, kas atrodas baznīcās, kurās netur godā Dieva likumu un nepaklausa tam, ir iziet pasaulē ticībā. Viņa aicinājums adventistiem sabatu ievērojošās draudzēs ir atstāt visus sevī centrētos, cilvēciskos mēģinājumus paklausīt un sākt dzīvot ticībā Kristus žēlastībai, kas atbrīvo mūs no grēka nosodījuma un virskundzības. Tieši tāpat kā Israēla uzticība likumam (5Moz 4:6) būtu bijusi spēcīga liecība pasaulei, arī mūsu uzticība var būt spēcīga liecība un palīdzēt izvest cilvēkus ārā no Bābeles.