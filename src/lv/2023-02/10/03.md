---
title:  Senie meli par nemirstību
date:   29/05/2023
---

`Izlasi Atkl 16:13, 14 un Atkl 18:2, 23. Kādas norādes uz spiritismu tu atrodi šajos pantos?`

Tādi izteicieni kā “ļauno garu mājoklis”, “dēmonu gari” un “burvestības” norāda uz dēmonisku aktivitāti. Nav brīnums, ka mēs esam brīdināti – viena no divām lielajām krāpšanām pēdējās dienās būs “dvēseles nemirstība” (sk. Elena Vaita "Lielā cīņa”, 588. lpp.).

Mūsdienās to viegli pamanīt. Pat kristīgajā pasaulē ideja par nemirstīgu dvēseli ir kristiešu pamatdoktrīna. Daudzi kristieši tic, ka pēc nāves izglābtie dodas uz debesīm un pazudušie nolaižas ellē. Piemēram, kad nomira izcilais evaņģēlists Billijs Grehems, cik bieži mēs dzirdējām, ka “Billijs tagad ir drošā vietā debesīs, mīlošajās Jēzus rokās”. Kaut ko tādu visu laiku māca baznīcās, skolās un īpaši bērēs.

`Izlasi Māc 9:5; Īj 19:25–27; 1tes 4:16, 17 un Atkl 14:13. Kādu skaidru norādījumu Dievs deva Saviem ļaudīm par dzīvi pēc nāves un to, kur mēs varam atrast cerību?`

Viens no Bābeles maldu pīlāriem ir nepareizā mācība par nāvi, kas, balstoties idejā par dvēseles nemirstību, sagatavo ceļu spiritisma krāpšanai. Ja tu domā, ka mirušie kaut kādā veidā dzīvo un pat ir spējīgi komunicēt ar mums, tad kāda tev var būt aizsardzība pret maldu miriādēm, ko gatavo sātans? Ja tava mirusī mamma vai bērns, vai kāds cits tuvs cilvēks pēkšņi it kā parādītos un ar tevi runātu, cik viegli tu noticētu savām maņām? Tādi gadījumi ir notikuši, notiek joprojām un, tuvojoties pašām pēdējām dienām, pavisam noteikti notiks vēl un vēl. Mūsu vienīgā aizsardzība ir stāvēt stipri iesakņotiem tajā, ko māca Bībele, un pieķerties Bībeles mācībai par nāvi kā miegu līdz pat otrajai Jēzus atnākšanai.

`Kādi mūsdienu spiritisma piemēri eksistē tavā kultūrā? Kāpēc stingra pieķeršanās Dieva Vārdam ir mūsu vienīgā aizsardzība?`