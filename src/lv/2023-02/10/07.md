---
title:  Tālākiem pētījumiem
date:   02/06/2023
---

"Lielā Bābele Atklāsmes grāmatā īpašā veidā apzīmē apvienotās atkritušās reliģijas gala laikā. [..] 'Lielā Bābele' ir apzīmējums, ko Inspirācija attiecina uz lielo trīskāršo reliģisko pāvestības, atkritušā protestantisma un spiritisma savienību. Nosaukums 'Bābele' attiecas uz pašām organizācijām un to vadītājiem, ne tik daudz uz tās locekļiem. Pēdējie vēlāk ir nosaukti par ‘daudziem ūdeņiem’ (Atkl 17:1, 15).” (“The SDA Bible Commentary" 7. sēj., 851., 852. lpp.)

"Ar divām krāpšanām – dvēseles nemirstību un svētdienas svētumu-sātans ievedīs ļaudis savos maldos. Pirmā liek pamatu spiritismam, bet otrā rada saikni ar Romu." (E. Vaita "Lielā cīņa”, 588. lpp.)

Vecajā Derībā mirušo gari bija galvenā Bābeles reliģiju daļa. Babilonieši ļoti ticēja dvēseles nemirstības mācībai. Viņi ticēja, ka dvēsele mirstot ieiet garu pasaulē. Nemirstīgās dvēseles koncepts ir svešs Rakstu mācībām. “The Jewish Encyclopedia" skaidri nosauc maldīgās dvēseles nemirstības idejas izcelsmi. “Uzskats, ka dvēsele turpina eksistenci pēc ķermeņa sairšanas .. nekur Svētajos Rakstos nav mācīta. [..] Ticība dvēseles nemirstībai jūdiem nāca no sastapšanās ar grieķu domāšanu un galvenokārt no Platona filosofijas, kas bija galvenais tās skaidrotājs. Viņš pie tās bija nonācis, pateicoties Orfeja un Eleusīnas mistērijām, kurās dīvainā veidā bija sajaukušies babiloniešu un ēģiptiešu uzskati.” (Kaufmann Kohler “The Jewish Encyclopedia”, “Immortality of the Soul", 1906)

**Jautājumi pārrunām**:

`1. Kāpēc izpratne par nāvi ir tik ļoti svarīga? No kā tā mūs pasargā? Kāpēc tas arī dod mieru?`

`2. Dažas no velna krāpšanām ir acīmredzamas, citas ir viltīgākas. Kā mēs varam izvairīties, lai netiktu piekrāpti ne no vienām, ne otrām?`

`3. Grupā pārrunājiet jautājumu, kas aizskarts svētdienas tēmā: par tiem, kas dara ļaunu, ticot, ka viņi pilda Dieva gribu. Kā mēs varam to izskaidrot? Kādu lomu šajā skaidrojumā vajadzētu ieņemt Dieva likumam?`