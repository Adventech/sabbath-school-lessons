### Triju Eņģeļu Vēstis

1844\. gada 15. oktobrī, vienu nedēļu pirms lielās vilšanās, kādā luterāņu ģimenē Vācijā piedzima kāds zēns. Viņa vārds bija Frīdrihs Nīče, kurš kļuva par vienu no modernā laikmeta visietekmīgākajiem ateistiem. Uzskatot, ka kristiešu Dievs Rietumos mirst, Nīče nosodīja kristīgās reliģijas pastāvīgo morālo ietekmi, izsmēja to kā "vergu morāli", vājo morāli, kuri, cenšoties pasargāt sevi no stiprākā, izdomāja tik muļķīgus jēdzienus kā "mīli savus ienaidniekus". Nīče uzskatīja, ka modernismam vaja- dzēja tikt tālāk par novecojušajiem jēdzieniem “labais un ļaunais". Varonis vienā no viņa grāmatām ("Tā sacīja Zaratustra") paziņo: "Sasitiet vecās likuma plāksnes!" - ar to domājot, protams, desmit baušļus.

1844\. gads bija svarīgs arī Kārlim Marksam, komunisma pamatlicējam. Tajā gadā tika sarakstīts Marksa darbs “Ekonomiskie un filozofiskie 1844. gada manuskripti", kaut arī to publicēja Padomju Savienībā tikai 1932. gadā. Manuskripti parāda Marksa ideolo- ģijas agrīno attīstību, kurā viņš iestājās par pilnīgi materiālistisku realitāti, kas virzījās cauri dažādiem ekonomikas posmiem, līdz pasaules strādnieki apvienosies, gāzīs savus kapitālistiskos apspiedējus un radīs virs zemes utopiju.

1844\. gads bija svarīgs arī Čārlzam Darvinam. Ta saucamajā "1844. gada eseja" Darvins sacerēja vienu no pirmajiem savas evolūcijas teorijas aprakstiem, lai gan toreiz tas netika izdots. Tikai 1859. gadā, izdodot grāmatu “Sugu izcelsme", Darvins publiski pauda savu uzskatu, ka visa dzīvība uz zemes radusies no kopēja senča dabas un nejaušu procesu rezultātā.

Tomēr 1844. gads bija Dan 8:14 dienu pravietojuma piepildījums, un tajā pašā gadā lielās vilšanās rezultātā tika iesētas sēklas, kas vēlāk uzplauks vispasaules kustībā, kuras galvenais vēstījums noraidīja Marksa, Nīčes un Darvina ideoloģiju. Pretēji Marksam, Septītās dienas adventistu kustība sludina, ka nevis materiālistiska vēstures plūsma, bet lielā cīņa starp Kristu un sātanu izskaidro pasaules vēsturi, kas beigsies nevis ar cilvēku radītu komunistu utopiju, bet gan ar Dieva mūžīgās valstības pārdabisku nodibināšanu.

Pretēji Darvinam, Septītās dienas adventistu kustība māca, ka dzīvība ir sākusies nevis nejaušu mutāciju un dabiskās izlases ceļā, bet Dieva Radītāja spēkā, kurš sešās dienās radīja dzīvību virs zemes un atpūtās septītajā dienā. Pretēji Nīčem, Septītās dienas adventistu kustība sludina ne tikai to, ka Dievs eksistē, bet ka Viņa universālais morāles kods, desmit baušļi, paliek Dieva augstākais standarts, kas ir saistošs visai cilvēcei.

Vai tā ir nejaušība, ka visi šie notikumi notika 1844. gadā?

Markss, Nīče un Darvins - trīs ietekmīgas personības, kuru darbs nodarījis cilvēcei nelabojamu kaitējumu. Bet, par spīti visiem šiem maldiem, vidū Dievs neatstāja pasauli bez liecības par Savu patiesību, un tieši tāpēc šo destruktīvo ideoloģiju vidū Viņš izsauca kustību, kas izauga par Septītās dienas adventistu draudzi un pasludināja Viņa pēdējo dienu patiesību pasaulei - trīs eņģeļu vēstis. Tie ir vēstījumi, kas pēc būtības atspēko maldus un nepareizos priekšstatus, ko propagandēja šie trīs ārkārtīgi nomaldījušies vīrieši.

Triju eņģeļu vēstis savā ziņā ir Septītās dienas adventistu draudzes misijas uzde- vums. Pēc savas būtības tās ir evaņģēlijs – šķīsts un vienkāršs, bet atklāts “mūsu laika patiesības" kontekstā (2Pēt 1:12).

Triju eņģeļu vēstis ir mūsu šī ceturkšņa pētījumu tēma.

_Dzimis Konektikutas štatā, ASV, Marks Finlijs, starptautiski pazīstams evaņģēlists, bija Ģenerālkonferences viceprezidents no 2005. līdz 2010.gadam. Pēc aiziešanas pensijā no pilnas slodzes darba viņš kļuva par Ģenerālkonferences prezidenta palīgu. Mācītājam Finlijam un viņa sievai Ernestīnei ir trīs bērni un pieci mazbērni._