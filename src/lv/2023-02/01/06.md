---
title:  Dieva gala laika atlikums
date:   30/03/2023
---

Velns ir karojis ar Kristu kopš savas sacelšanās Debesīs (Atkl 12:7). Sātana nolūks toreiz un tagad ir pārņemt kontroli Visumā (sk. Jes 14:12–14). Viņa uzmanības centrā zemes vēstures pēdējās dienās ir Dieva ļaudis. Atkl 12:17 uzsver, ka pūķis (sātans) sadusmojās uz sievu (draudzi) un gāja karot ar pārējiem viņas cilts locekļiem. Šis izteiciens-pārējie viņas cilts locekļi - ir tulkots arī kā “atlikums” Karaļa Džeimsa versijā. Dieva atlikums paliek uzticīgs Kristum, paklausīgs viņa patiesībai un uzticīgs Viņa misijai.

`Izlasi Atkl 12:17. Kāds Dieva atlikuma, Viņa pēdējās draudzes, raksturojums atrodams šajā pantā?`

Atkl 12:17 sātans (pūķis) ir dusmīgs uz sievu, Dieva draudzi. Velns ir nikns uz cilvēkiem, kas ievēro Dieva baušļus, un viņš darīs visu, ko spēj, lai viņus iznīcinātu.

Beigās viņš izdod dekrētu, lai viņi nevarētu ne pirkt, ne pārdot un tiktu apcietināti un nonāvēti (sk. Atkl 13:14–17). Ja sātans nevar iznīcināt Kristu, viņš mēģina iznīcināt Kristus visdziļākās mīlestības objektu – Viņa draudzi. Zemes pēdējais karš nenotiek Vidējos Austrumos un to dažādajos konfliktos. Tas notiek Dieva ļaužu, kas izkaisīti pa visu pasauli, prātos. Tā ir kauja starp diviem pretējiem spēkiem – Kristu un sātanu. Un atkal - neviens nevar palikt neitrāls.

Centrālais jautājums šajā pēdējā karā ir: “Kam pieder mūsu uzticība? Kam mēs esam lojāli?" Debesis aicina ticīgos, kurus ir pievilkusi Kristus mīlestība, kas ir atpirkti Viņa žēlastībā un nodevušies Viņa darbam, Viņa Gara pilnvaroti un tik paklausīgi Viņa baušļiem, ka ir labprātīgi pat doties nāvē Viņa darba dēļ.

Mūsu pasaule dodas pretī vispārējai krīzei. Bet Jēzū, ar Jēzu, caur Jēzu un Jēzus dēļ mūsu uzvara ir garantēta, kamēr vien mēs paliekam savienoti ar Viņu- ticībā, kas vada uz paklausību. Viss ir atkarīgs no mūsu pašu izvēles.

`Kā tu redzi Atkl 12:17 realitāti norisināmies tavā personīgajā dzīvē – tavā kristīgajā pieredzē? Tas ir, kādos veidos tu redzi lielo cīņu notiekam savā personīgajā dzīvē?`