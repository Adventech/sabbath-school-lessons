---
title:  Jēzus Uzvar, Sātans Zaudē
date:   25/03/2023
---

### Nedēļas pētījumiem
Atkl 12, Ef 5:25-27, 32, Fil 3:9; Dan 7:25, Jes 14:12-14, Atkl 13:14-17.

> <p>Atmiņas teksts</p>
> "Tad pūķis sadusmojās par sievu un gāja karot ar pārējiem viņas cilts locekļiem, kas turēja Dieva baušļus un apliecināja Jēzu." (Atkl 12:17)

Grāmatā "Outnumbered: Incredible Stories of History's Most Surprising Battlefield Upsets" ("Mazākumā: neticami stāsti par vēstures pārsteidzošākajiem kaujas lauka satricinājumiem”) Kormaks O'Braiens (Cormac O'Brien) stāsta par armijām, kas, lai arī bija ievērojamā mazākumā, vienalga uzvarēja. Tajā stāstīts par Hanibāla armiju no Kartāgas, kas ar 55 tūkstošiem kareivju uzvarēja “neuzvaramo” romiešu 80 tūkstošu armiju. Tajā atrodam brīnišķīgo stāstu par Aleksandru Lielo grieķu armijas priekšgalā, kas sakāva Persijas impēriju.

Arī mēs esam dzīvības un nāves cīņā pret viltīgu ienaidnieku. Mēs esam mazākumā, cīnoties bez jebkādām izredzēm. Ļaunuma spēki šķiet neuzvarami. Šķiet, ka mūs gaida zināms zaudējums. Sakāve šķiet neizbēgama. Uzvara atrodas ārpus redzesloka. No cilvēciskā viedokļa šķiet, ka sātana spēki mūs pārņems.

Kaut arī esam mazākumā, kaut arī mums nav nekādu izredžu (cilvēciski spriežot), kaut arī sātana uzbrukumi ir smagi, pateicība Dievam - Jēzū mēs beidzot uzvarēsim. Bībeles pēdējās grāmatas - Atklāsmes grāmatas-tēma ir šāda: Jēzus uzvar, sātans zaudē. Šīs kaujas centrs ir Atkl 12. nodaļa, kas būs mūsu šīs nedēļas pētījumu fokuss. Šis pētījums palīdzēs sagatavoties, lai saprastu Atkl 14. nodaļu un triju eņģeļu vēstis.

_lepazīsties ar šīs nedēļas tēmu, lai sagatavotos Bībeles izpētei 1. aprīlī._