---
title:  Sieviete tuksnesī
date:   29/03/2023
---

`Izlasi Atkl 12:6 un salīdzini to ar Atkl 12:14–16. Pievērs uzmanību laika periodam, sātana uzbrukumam “sievietei" (Dieva draudzei) un Dieva aizgādībai par Saviem ļaudīm. Par ko runāts šajos pantos?`

1260 dienas Atkl 12:6 ir paralēlas laikam, diviem laikiem un puslaikam no Atkl 12:14. Šis laika pravietojums apraksta to pašu laika periodu, ko atrodam Dan 7:25, Atkl 11:2, 3 un Atkl 13:5. Tā kā šie ir pravietiski simboli (burtiska sieviete ar spārniem nedodas tuksnesī), mēs uz šiem pravietojumiem attiecinām pravietisko laika skaitīšanu jeb diena/ gads principu (sk., piemēram, 4Moz14:34 un Ec 4:4-6). Tas nozīmē, ka viena pravietiskā diena ir viens gads. Komentējot šo pravietisko laika periodu Atkl 11:2, "Endrjūsa Universitātes izpētes Bībele" apliecina: "Tāpēc vēstures skaidrotāji vispārīgi saprot 1260 pravietisko dienu periodu kā 1260 burtiskus gadus, kas ilgst no 538. līdz 1798. gadam." (1673. lpp., komentārs pie Atkl 11:2) Samaitāta draudze kopā ar samaitātu valsti apspieda, vajāja un reizēm nogalināja Dieva uzticīgos ļaudis.

Šīs niknās sātaniskās Bībelei ticošo kristiešu vajāšanas bija lielās cīņas starp labo un ļauno izvērsums. Iznākot no Viduslaiku tumsas, cilvēki reformācijas laikā saskārās ar izvēli. Vai viņi būs uzticīgi Dieva Vārdam, vai arī pieņems priesteru un prelātu mācības? Patiesība atkal uzvarēja, un Dievam bija ļaudis, kas bija Viņam uzticīgi, piedzīvojot apjomīgu pretestību.

Šajos pantos ir daži fascinējoši un ārkārtīgi iedrošinoši izteicieni par Dieva rūpēm. Atkl 12:6 izmanto izteicienu “vieta, ko sagatavojis Dievs” (NKJV). Atkl 12:14 paziņo, ka sieviete tiek "uzturēta” tuksnesī, un Atkl 12:16 saka: “Zeme palīdzēja sievietei.” Smagu vajāšanu laikos Dievs rūpējas par Savu draudzi. Kā Viņš rīkojās toreiz, tāpat Viņš palīdzēs Savam gala laika atlikumam.

`Apraksti kādu grūtību un pārbaudījumu laiku savā dzīvē, kad tu varēji viegli kļūt mazdūšīgs, bet Dievs sniedza tev patvērumu un izaicinājumos uzturēja tevi. Kā Dievs nodrošināja atbalstu, kad tev to vajadzēja visvairāk?`