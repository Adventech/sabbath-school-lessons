---
title:  Pielūdziet Radītāju
date:   08/05/2023
---

`Izlasi Atkl 14:7. Kā noslēdzas pirmā eņģeļa vēsts? Kādu pēdējo aicinājumu izsaka šī tiesas stunda? (Sk. arī Jes 40:26, Jņ 1:1–3 un Rm 1:20.).`

Atkl 14:7 noslēdzas ar skaidru aicinājumu pielūgt Radītāju. Šis aicinājums ir īpaši svarīgs tagad, kad lielākā daļa zinātniskās un pat kristīgās pasaules ir pieņēmusi evolūcijas mācību, kas iešauj pašā Bībeles un kristietības sirdī. Ja evolūcija būtu patiesība, mūsu ticība būtu meli. Tieši tik galēji ir šie jautājumi.

Atklāsmes grāmatas noslēdzošais aicinājums sakņojas Bībeles pirmajā grāmatā Pirmajā Mozus grāmatā. Mēs nekad kārtīgi nesapratīsim pielūgsmes jautājumu šajā kosmiskajā cīņā, kamēr nesapratīsim radīšanas nozīmi. “Iesākumā Dievs radīja debesis un zemi." (1Moz 1:1) Šis pants ir visas Bībeles pamats. “Iesākumā Dievs radīja.” Ebreju vārds "radīt" šajos pantos ir “bara”. Tas ir darbības vārds, kas izmantots tikai un vienīgi attiecībā uz pašu Dievu.

Lai kaut mazliet saprastu, cik neierobežota ir Dieva vara, padomāsim kaut vai par vienu Viņa radīto objektu-sauli. Saule ražo vairāk enerģijas vienā sekundē, nekā cilvēce ir saražojusi naftas produktus, gāzi, ogles vai uguni kopš laika iesākuma.

Saules diametrs ir aptuveni 865 000 jūdžu, un tā varētu noturēt vienu miljonu planētu Zemes lielumā. Bet mūsu saule ir tikai viena no vismaz 100 miljardiem zvaigžņu mūsu Piena ceļa galaktikā. Viena zvaigzne, ko sauc par Pistoles zvaigzni, izdala desmit miljonus reižu vairāk enerģijas nekā mūsu saule. Viens miljons zvaigžņu saules lielumā var viegli ietilpt Pistoles zvaigznes lodē. Kā lai mēs vispār sākam izprast radīšanu?

Radīšana atklāj Dieva vareno spēku un neierobežoto varu. Viņa radošais spēks ir ne tikai izsaucis esamībā Debesis un zemi, bet arī darbojies Viņa ļaužu labā gadsimtiem ilgi. Viņš ir Dievs, kas iesāka šo pasauli, Viņš ir vienmēr klātesošs šajā pasaulē un nekad nepametīs Savus ļaudis.

`Kā radīšanas varenums tikai pastiprina Dieva mīlestības realitāti, parādot, ka, neskatoties uz to, cik mēs esam mazi pretstatā radīšanai, Kristus tomēr mūsu dēļ gāja nāvē?`