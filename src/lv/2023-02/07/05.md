---
title:  Evaņģēlijs, tiesa, radīšana
date:   10/05/2023
---

Izlasi pirmā eņģeļa vēsti. Mūžīgais evaņģēlijs. Tiesas stunda. Radītāja pielūgsme. Aplūko, cik cieši saistītas ir šīs domas. Kad mēs stāvam sava Radītāja priekšā tiesā, tas ir vienīgais evaņģēlijs, kas dod mums vispār kādu cerību. “Tad nu tiem, kas ir Kristū Jēzū, vairs nav nekādas pazudināšanas." (Rm 8:1) Nekādas pazudināšanas tagad un pavisam noteikti arī tiesā.

Dieva kā Radītāja vēsts ir tik svarīga mūsu laika vēstī, īpaši, kad evolūcija, kaut arī tērpusies "kristīgā" apģērbā, draud iznīcināt visu kristīgās ticības pamatu.

Tomēr evolūcijas ideju uzbrukuma vidū Dievs ir izsaucis esamībā draudzi, kuras jau pats nosaukums satur liecību pret evolūcijas ideju-cilvēkus, kam ir jāpasludina Dieva kā mūsu Radītāja un Glābēja fundamentālā patiesība.

`Izlasi Ef 3:9, Kol 1:13–17, Atkl 4:11 un Rm 5:17-19. Ko šie panti māca par Jēzu kā Radītāju un Glābēju?`

levēro, cik cieša ir saistība starp Jēzu kā Radītāju un Jēzu kā Glābēju. Brīdī, kad Viņa kā Radītāja loma ir noniecināta, ko evolūcijas mācība neizbēgami panāk, Viņa kā mūsu Glābēja loma arī kļūst apšaubāma. Jēzus nāk, lai izglābtu mūs no grēka, no nāves, no ciešanām un vardarbības – bet grēks, nāve, ciešanas un vardarbība būtu pats radīšanas instruments? Vai Dievs mūs atpestī no paša procesa, ko Viņš izmantoja iesākumā? Tie ir bīstami meli.

Vēl ļaunāku padara tas, ka evolūcija izsmej pašu ideju par Jēzus nāvi pie krusta. Kāpēc? Pāvils (sk. Rm 5:17-19) nesaraujami saista grēka ienākšanu, ko iesāka Ādams, ar Jēzus nāvi. Tāpēc ir tieša saikne starp Ādamu un Jēzu. Evolūcijas modeli bezgrēcīgs Ādams nebūtu varējis iesākt nāvi, jo nāve - miljoniem nāves gadu-tiek pieņemti kā spēki, kas bija nepieciešami, lai radītu Ādamu.

Tapēc jau no paša sākuma evolūcija iznīcina Bībeles pamatu-krustu. Turpretī Septītās dienas adventisti, aicinot pasauli pielūgt Radītāju, ir dzīva liecība pret šiem maldiem.