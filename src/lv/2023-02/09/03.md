---
title:  Dusmu vins
date:   22/05/2023
---

`Izlasi Atkl 17:1, 2, 15 un Atkl 18:1–4. Cik spēcīga ir Bābeles ietekme?`

Kritušajai baznīcas sistēmai ir starptautiski apmēri, ar savām krāpšanām ietekmējot ļaužu masas visā pasaulē. Sātans ir nikns, ka evaņģēlijs tiks sludināts "katrai tautai, ciltij, valodai un ļaudīm" un šis "valstības evaņģēlijs tiks sludināts visā pasaulē", tāpēc viņš izmanto visas iespējamās krāpšanas, lai sagūstītu “zemes iedzīvotāju” prātus (Atkl 14:6, Mt 24:14, Atkl 17:2).

Atkl 17:2 turpina izskaidrot lielās Bābeles noslēpumu, paziņojot, ka viņa ir "dzīvojusi netiklībā" ar zemes ķēniņiem. Kas ir netiklība? Tā ir nelikumīga savienība. Kritušajā baznīcas sistēmā tā ir apvienošanās ar valsti. Īstajā draudzes sistēmā draudze ir savienota ar Jēzu Kristu. Kritusī baznīca meklē zemes politisko vadītāju varu un autoritāti. Tā savienojas ar valsti, lai piešķirtu spēku saviem dekrētiem. Tā vietā, lai gūtu spēku no Jēzus kā sava patiesā vadītāja, viņa meklē valsts atbalstu.

Atkl 17:2 turpina šo dramatisko attēlojumu: “.. un zemes iedzīvotāji apreibinājušies ar viņas netiklības vīnu.” (NKJV) Jaunajā Derībā ir izmantots šķīstas vīnogu sulas simbols, lai atainotu šķīstās, neaptraipītās Kristus asinis, kas izlietas par mūsu glābšanu pie krusta (Mt 26:27–29). Lk 22:20 Jēzus saka: “Šis biķeris ir jaunā derība Manās asinīs.” Kad šķīstais, jaunais evaņģēlija vīns ir sabojāts un Dieva Vārda mācības aizstātas ar cilvēciskām reliģisko vadītāju mācībām, tas kļūst par “Bābeles vīnu”. (Sk. Mt 15:9.)

levēro arī, ka Dievs aicina Savus ļaudis ārā no Bābeles. Citiem vārdiem, lai arī cik samaitāta un ļauna ir sistēma, tā sniedzas tik tālu, ka vismaz uz noteiktu laiku ietver Viņa uzticīgos jeb “manu tautu” (Atkl 18:4), kā Viņš tos sauc. Tomēr nāk laiks, kad Dievs viņus izsauks ārā no šīs ļaunās un samaitātās sistēmas, kas sabruks savas samaitātās un ļaunās dabas dēļ, jo tā ir “ļauno garu mājoklis” un “visu nešķīsto un ienīsto putnu miteklis" (Atkl 18:2).

`Kāda loma ir tiem, kas pasludina triju eņģeļu vēstis, Dievam izmantojot viņus savas tautas aicināšanā iziet ārā no Bābeles?`