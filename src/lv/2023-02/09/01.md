---
title:  Pilsēta, Ko Sauc Par "Sajukumu"
date:   20/05/2023
---

### Nedēļas pētījumiem
Atkl 17:1, 2, 15; Atkl 18:1-4; Atkl 17:4-6; Mt 16:18; Jer 50:33-38; Ps 115:4-8.

> <p>Atmiņas teksts</p>
> "Tie karos ar Jēru, bet Jērs tos uzvarēs, jo Viņš ir kungu Kungs un ķēniņu Ķēniņš, un Viņa aicinātie, izredzētie un uzticīgie, kas ir līdz ar Viņu." (Atkl 17:14)

Lielās cīņas tēma Atklāsmes grāmatā ir apkopota un izteikta ar divu sieviešu simbolismu: viena ir tērpta saulē (Atkl 12. nod.) un otra ir tērpta purpurā (Atkl 17. nod.). Saulē jeb Kristus žilbinošajā godībā tērptās sievietes pārsteidzošais simbols ir atrodams Atkl 12. nod. Viņa nav samaitāta ar viltus mācībām. Šķīsta sieviete visā Bībelē simbolizē Jēzus līgavu jeb patieso draudzi. Jer 6:2 pravietis saka: "Es esmu pielīdzinājis Ciānas meitu burvīgai un smalkai sievietei.” (NKJV) Lai aprakstītu Dieva ļaudis, pravietis izmanto izteicienu “Ciānas meita” jeb uzticīgā sieviete (sk. arī Ef 5:25-32 un Hoz 2:20).

Savukārt atkrišanu Bībele pielīdzina netiklībai un laulības pārkāpšanai (Jēk 4:4). Runājot par Israēla sacelšanos un neuzticību, Ecēhiēls žēlojas: “Tu, netiklā sieva, kura sava vīra vietā pieņēmi svešus." (Ec 16:32)

Šīs nedēļas tēmā mēs iepazīsim abas Atklāsmes grāmatas sievietes un iedziļināsimies vairāk konfliktā starp patiesību un maldiem.

_lepazīsties ar šīs nedēļas tēmu, lai sagatavotos Bībeles izpētei 27. maijā._