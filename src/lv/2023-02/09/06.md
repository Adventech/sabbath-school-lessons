---
title:  Bābele-elkdievības centrs
date:   25/05/2023
---

Lūk, vēl viens pavediens, kas skaidri identificē "lielās Bābeles noslēpumu". Elkdievība bija Bābeles pielūgsmes sirdī.

`Izlasi Jer 50:33-38 un Jer 51:17–47. Ko tu vari atklāt šajos pantos par tēlu pielūgsmi senajā Bābelē un Dieva reakciju uz to?`

Jeremijas 50. un 51. nodaļa paredz, ka Bābeli iznīcinās medieši un persieši. Viens iemesls Bābeles sabrukumam bija tās elkdievība. Bābeles iedzīvotāji uzskatīja, ka šie tēli bija viņu dievību atainojumi. Bābeles reliģijā rituālas rūpes par dievību statujām un to pielūgsme tika uzskatīta par svētu. Dievi dzīvoja vienlaikus savās statujās tempļos un dabas spēkos, ko tie iemiesoja. Elku nolaupīšana vai iznīcināšana tika uzskatīta par dievišķās aizbildnības zaudējumu. Jaunbabilonijas periodā kaldiešu valdnieks Mardukaplaiddina II bēga uz Mezopotāmijas dienvidu purviem ar Bābeles dievu statujām, lai tās viņu izglābtu no Asīrijas Sanheriba armijas. (Jane R. McIntosh “Ancient Mesopotamia: New Perspectives" ABC-CLIO, Inc., [Santa Barbara, CA, 2005] 35.-43. lpp.).

Bībeles pravieši pretstatīja šo nedzīvo tēlu pielūgsmi Dieva kā Radītāja pielūgsmei, kas bija gan dzīvs, gan dzīvību dodošs (Jer 51:15, 16, 19).

`Izlasi 2Moz 20:4-6 un Ps 115:4–8. Ko šie panti māca par elku pielūgsmi?`

Lai arī elku pielūgsmes jautājumi garīgajā Bābelē ir dziļāki par zemošanos koka un akmens tēlu priekšā, garīgajai Bābelei ir paralēles ar tēliem, kas ieviesti senās Bābeles pielūgsmē. Tēlu izmantošana pielūgsmē ir otrā baušļa pārkāpums, jo tas ierobežo Svētā Gara spēju atstāt uz mūsu prātiem mūžības ietekmi un samazina Dieva varenību līdz nedzīvas statujas līmenim. Šie tēli tika ieviesti kristietībā 4. gadsimtā, lai padarītu kristietību pieņemamāku pagānu tautām. Diemžēl šiem tēliem bieži tiek piedēvēts svētums un cieņa, kas pieder tikai Dievam, un tas padara visu šo pielūgsmi par garīgi degradējošu.