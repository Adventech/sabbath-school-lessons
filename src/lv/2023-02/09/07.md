---
title:  Tālākiem pētījumiem
date:   26/05/2023
---

"Atklāsmes grāmatas 14. nodaļā izsludinātajai Bābeles krišanai vajadzētu attiekties uz reliģiskām organizācijām, kas kādreiz bija šķīstas, bet ir kļuvušas samaitātas. Tā kā šī vēsts seko brīdinājumam par tiesu, tai vajadzētu izskanēt pēdējās dienās. Tāpēc tā nevar attiekties tikai uz Romas baznīcu, jo šī baznīca ir bijusi kritušā stāvoklī daudzus gadsimtus." (E. Vaita "Lielā cīņa", 383. lpp.)

Daniēla grāmatas 3. nodaļa - stāsts par trim ebrejiem, kam bija pavēlēts mesties "zemē zelta tēla priekšā, ko Nebukadnēcars licis darināt” (Dan 3:5) senajā Bābelē, – ir kā simbols, kā paraugs tam, kas notiks, kad garīgā Bābele pēdējās dienās uzspiedīs viltus “tēla” pielūgsmi (sk. Atkl 13:15; Atkl 14:9, 11; Atkl 16:2; Atkl 19:20; Atkl 20:4). Cik interesanti, ka bauslis, ko būtu pārkāpuši trīs ebreji, tas ir, otrais bauslis (2Moz 20:4, 5), bija viens no diviem baušļiem, ko šī vara, kas citā vietā attēlota kā tāda, kas cenšas "grozīt svētku laikus un bauslību” (Dan 7:25), bija sagrozījusi.

Kas bija otrs bauslis, ko tā sagrozīja? Protams, ceturtais bauslis, kas, kā mēs redzējām un vēl redzēsim, atrodas visa pielūgsmes jautājuma centrā un būs centrā pēdējā krīzē, kad mēs saskarsimies ar jautājumu, vai pielūgsim To, kas “radījis debesis un zemi, jūru un visu, kas tur atrodams, un septītajā dienā Tas Kungs atdusējās” (2Moz 20:11; sk. arī Atkl 14:7), vai arī zvēru un tā tēlu.

**Jautājumi pārrunām**:

`1. Kāda saistība ir Bābeles tornim ar mūsdienu garīgo Bābeli? Kas tām abām ir līdzīgs?`

`2. Kā saskaņot divas pretējas domas? Jēzus deva varu Savai draudzei, bet ir bīstami nodot savu reliģisko pieredzi jebkura garīga vadītāja rokās. Kādas ir draudzes autoritātes robežas?`

`3. Kā mēs varam zināt, ka elku pielūgsme, kas ir viens no Bābeles grēkiem, nav tikai zemošanās statuju priekšā? Kādā veidā pat protestanti var iekrist elkdievībā?`

`4. Kādas vēl paralēles tu vari atrast starp Dan 3. nodaļu, tajā uzspiesto pielūgsmi un to, par ko mēs esam brīdināti pēdējās dienās?`