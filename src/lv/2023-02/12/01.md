---
title:  Dieva Zīmogs Un Zvēra Zīme. 2. Daļa
date:   10/06/2023
---

### Nedēļas pētījumiem
Atkl 12:6, 14; Dan 7:25; 2tes 2:3, 4; 5Moz 6:8; 5Moz 11:18; 2Moz 20:8-11.

> <p>Atmiņas teksts</p>
> "Un es redzēju citu eņģeli uzkāpjam no saules lēkta puses. Viņš turēja dzīvā Dieva zīmogu; viņš sauca skaņā balsī četriem eņģeļiem, kam bija dots maitāt zemi un jūru: 'Nesamaitājiet zemi, ne jūru, ne kokus, kamēr mēs apzīmogosim mūsu Dieva kalpus uz viņu pierēm." (Atkl 7:2, 3)

15\. gs. Pjemonta ielejas augstu Alpos Itālijas ziemeļos bija mājas valdiešiem -cilvēkiem, kas bija apņēmušies palikt uzticīgi savai Bībeles izpratnei. Nelokāmās uzticības Kristum dēļ viņi tika nežēlīgi vajāti. 1488. gadā Romas baznīca nežēlīgi nogalināja valdiešus Loisas ielejā viņu ticības dēļ.

Vēl viens vajāšanu vilnis nāca 17. gs., kad Savojas hercogs sūtīja 8000 cilvēku lielu armiju uz viņu teritoriju un pieprasīja, lai vietējie iedzīvotāji izmitina kareivjus savās mājās. Viņi darīja, kā viņiem prasīja, bet tā bija stratēģija, lai dotu kareivjiem vieglu pieeju saviem upuriem. 1655. gada 24. aprīlī četros no rīta tika dots signāls, lai sāktu slaktiņu. Šajā reizē nogalināja vairāk nekā 4000.

Diemžēl vēsture bieži atkārtojas. "Zvēra zīmes" pravietojums ir pēdējais posms bezdievīgajā reliģisko vajāšanu ķēdē, kas notikušas visos laikmetos. Līdzīgi kā vajāšanas pagātnē, tās ir paredzētas, lai piespiestu ikvienu pieņemt noteiktu ticības apliecību un oficiālu pielūgsmes sistēmu. Taču, kā vienmēr, Dievam būs ļaudis, kas nepadosies.

_lepazīsties ar šīs nedēļas tēmu, lai sagatavotos Bībeles izpētei 17. jūnijā._