---
title:  Tālākiem pētījumiem
date:   16/06/2023
---

"Kad protestantisms izstieps savu roku pār bezdibeni, lai satvertu Romas varas roku, kad tas sniegsies pāri dzelmei, lai sadotos rokās ar spiritismu, kad šīs trīskārtīgās savienības ietekmē mūsu valsts [Amerika] atteiksies no visiem protestantiskās un republikāniskās pārvaldības konstitūcijas pamatlikumiem un rūpēsies par pāvestības melu un maldu izplatīšanu, tad mēs varam zināt, ka ir pienācis laiks sātana sevišķajam, brīnumainajam darbam un ka gals ir tuvu." (E. Vaita "Liecības draudzei" 5. sēj., 451. lpp.)

"Mums ir bijusi tendence neievērot faktu, ka svētdiena ir pretējo spēku pielūgsmes diena.. Atklāsmes grāmatas vēstījumā. Svētdiena ir ārkārtīgi svarīgs simbols, kas atklāj pūķa neticamo meistarību un gudrību. .. Šī .. Dieva likuma maiņa izsaka vienā vienīgā rīcībā, kāds pēc būtības ir pūķa naids pret Dievu kosmiskajā konfliktā. Tā vienkāršība ir ļoti maldinoša. Pūķis ir centies uzurpēt Dieva vietu kosmosā, attēlojot sevi kā patieso pielūgsmes objektu un apgalvojot, ka Dieva likums ir netaisns-ka to vajadzētu mainīt. Pūķis izmainīja likumu, kas ir dekaloga krustpunktā, kur Dievs ir nosaukts par Radītāju un Pestītāju, par vienīgo, kas ir pielūgsmes cienīgs (2Moz 20:8-11, 5Moz 5; salīdzini ar Atkl 4:11; 5:9,13,14). Likuma maiņa atklāj ne tikai pūķa naidu pret Kunga gribu (likumu), bet tas ir arī viņa mēģinājums uzurpēt Dieva vietu, kļūstot par pielūgsmes objektu. [..] Šīs likuma izmaiņas universāla ieviešana nodrošinātu viņam uzvaru.” (Ángel Manuel Rodriquez "The Closing of the Cosmic Conflict: Role of the Three Angels' Messages", 53., 54. lpp.)

**Jautājumi pārrunām**:

`1. Lai gan mēs dzīvojam pēdējo notikumu gaidās, kāpēc mums jābūt uzmanīgiem, lai neiekristu fanātismā, laiku noteikšanā vai spekulācijās par to, kas mums ir atklāts caur inspirāciju? Kādas briesmas draud, to darot, un kādi ir bijuši rezultāti, kad gaidāmie notikumi nav piepildījušies veidā un laikā, kā cilvēki ir paredzējuši?`

`2. Lai gan mums ir jāizvairās no briesmām, kas attēlotas iepriekšējā jautājumā, kā mēs varam atbildēt tiem, kas saka, ka mūsu scenārijs par zvēra zīmi un vajāšanām nevar notikt, jo tas vienkārši nešķiet iespējams, ņemot vērā pašreizējo pasaules stāvokli? Kāpēc šāda domāšana, lai gan virspusēji šķiet saprātīga, patiesībā nemaz nav saprātīga? (Galu galā, mēs redzam, cik ātri pasaulē var notikt lielas pārmaiņas.)`