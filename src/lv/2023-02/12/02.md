---
title:  Nāvējošā brūce
date:   11/06/2023
---

Kā mēs jau pētījām, Atkl 13. un 14. nodaļu zvēru varas aino pasaulplašas viltus pielūgsmes sistēmas. Bet ne tikai.

`Izlasi Atkl 13:5, Atkl 12:6, 14 un Dan 7:25. Cik ilgi šī vara pārvaldīs reliģisko dzīvi iepriekšējos gadsimtos?`

Zvērs turpinās valdīt konkrētu laika periodu. Simboliskajos laika pravietojumos pravietiskā diena nozīmē burtisku gadu. 4Moz 14:34 mēs lasām: “Ikvienu dienu skaitot par gadu." Tatad Bībeles princips-viena diena ir viens gads. Citur Dievs saka: "Par katru gadu Es tev uzlieku vienu dienu.” (Ec 4:6) Šis princips ir pierādījies kā pareizs, skaidrojot Bībeles laika pravietojumus, tādus kā Dan 9:24-27 par septiņdesmit nedēļām. Izskaitļojot laika periodu - 42 mēnešus, kas minēts Atkl 13:5, – mēs iegūstam 1260 pravietiskas dienas jeb burtiskus gadus, ja pieņemam, ka mēnesī ir 30 dienas. Senajos kalendāros regulāri gadā bija 360 dienas.

4\. gadsmitā Romas imperators Konstantīns legalizēja kristietību visā impērijā. Kad viņš pārcēla savu galvaspilsētu 330. gadā uz Bizantiju, lai apvienotu savas impērijas austrumu un rietumu daļas, Roma palika bez vadītāja. Tad šo tukšumu aizpildīja pāvests. Viņš kļuva ne tikai par spēcīgu reliģisku vadītāju, bet arī par politisku spēku, ar ko bija jārēķinās visā Eiropā. 538. gadā Justiniāns, Romas pagānu imperators, oficiāli piešķīra Romas bīskapam ticības aizstāvja lomu. Viduslaiku baznīcai bija liela ietekme no 538. līdz 1798. gadam, ieskaitot šausmīgās vajāšanas, kas minētas šīs nedēļas ievadā. Napoleona ģenerālis Bertjē sagūstīja pāvestu 1798. gadā, precīzi piepildot pravietojumu.

Bertjē un viņa armija sagūstīja pāvestu Piju VI un bez ceremonijām nocēla viņu no pāvesta troņa. Trieciens pāvestībai bija nopietns, taču saskaņā ar Atkl 13:12 nāvējošajai brūcei vajadzēja tikt dziedinātai, un pasaule par šo varu dzirdēs vēl daudz vairāk.

`Padomā, cik brīnišķīgs ir Bībeles pravietojums un kā tas atklāj mums to, ka Dievs zina nākotnes notikumus. Ko šim faktam vajadzētu mācīt mums par to, kāpēc mēs varam uzticēties Kunga apsolījumiem, pat tiem, ko šobrīd neredzam piepildāmies?`