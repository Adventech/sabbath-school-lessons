---
title:  Sabata pārbaudījums
date:   15/06/2023
---

lespējams, ka jau tagad notiek sagatavošanās darbi šīm gaidāmajām vajāšanām. 2012. gada 6. jūnijā pāvests Benedikts XVI vairāk nekā 15 000 cilvēku priekšā, kas bija sapulcējušies Sv. Pētera laukumā Romā, izteica šo neatlaidīgo aicinājumu, ka svētdienai ir jābūt atpūtas dienai ikvienam, lai cilvēki varētu būt brīvi kopā ar savām ģimenēm un Dievu. "Aizstāvot svētdienu, tiek aizstāvēta cilvēku brīvība.” Tas, protams, nav tas pats, kas prasīt, lai citi ievēro šo dienu, pretēji Bībeles sabatam, bet tas parāda, ka doma par svētdienu kā “atpūtas dienu” patiešām ir reāla. Agri vai vēlu tiks izdoti likumi, un tie, kas apzināti seko Dieva Vārdam un ievēro patieso sabatu, tiks uzskatīti par tiem, kas nostājas pret sabiedrības vislabākajām interesēm.

Šajā krīzes laikā Dieva uzticīgie ļaudis Viņa žēlastībā un Viņa spēkā stāvēs stipri savā pārliecībā sekot Viņam. Viņi nepakļausies spiedienam.

Zvēra zīmes vietā viņi saņems Dieva zīmogu. Senajos laikos zīmogi tika izmantoti, lai apstiprinātu oficiālo dokumentu autentiskumu. Tas nozīmē, ka Viņa likumā jābūt ietvertam Dieva zīmogam. Senie zīmogi bija noteiktas, individualizētas zīmes. Pravietis Jesaja saka: “Es ieslēgšu Tā Kunga liecības un aizzīmogošu Viņa norādījumus savos mācekļos." (Jes 8:16)

`Izlasi 2Moz 20:8-11. Kādus Bībeles zīmoga elementus var atrast sabata bauslī? Ar ko sabata bauslis atšķiras no visiem citiem baušļiem?`

Ceturtais bauslis satur trīs autentiska zīmoga elementus. Pirmkārt, apzīmogotāja vārdu: "Kungs, tavs Dievs." (2Moz 20:10, NKJV) Otrkārt, apzīmogotāja titulu: Kungs, kas "radīja" (2Moz 20:11), jeb Radītājs. Treškārt, apzīmogotāja teritoriju: “Debesis un zemi, jūru un visu, kas tajos." (2Moz 20:11) Saskaņā ar Atkl 7:1, 2 Dieva zīmogs tiek uzlikts tikai uz pierēm, kas ir mūsu prāta simbols. Jēzus respektē izvēles brīvību. Viņš aicina mūs ļaut Viņam ar Svētā Gara starpniecību veidot mūsu prātus, lai mēs nevarētu tikt novirzīti no sava ticības enkura Dieva Vārdā (Ef 4:30). Līdz ar to mēs saprotam, ka uzticīgi ir tie, kas “tur Dieva baušļus un [kam ir] Jēzus ticība” (Atkl 14:12). Dieva baušļos ietverts ir arī ceturtais, ko izmainījusi zvēra vara.

`Kādus apstākļus jūs redzat mūsdienās attīstāmies, kas var novest pie reliģiskās brīvības ierobežošanas? Kādi šķēršļi tam vēl paliek?`