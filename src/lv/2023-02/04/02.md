---
title:  Bīstieties Dievu
date:   16/04/2023
---

Atklāsmes grāmatas nolūks mūsu paaudzei ir sagatavot ļaudis būt gataviem Jēzus drīzajai nākšanai un savienot ar Viņu, sniedzot Viņa pēdējo dienu vēsti pasaulei. Atklāsmes grāmata atklāj Dieva plānus un atmasko sātana plānus. Tā sniedz pēdējo Dieva aicinājumu, Viņa steidzamo, mūžīgo, universālo vēsti visai cilvēcei.

`Izlasi apustuļa Jāņa steidzamo gala laika aicinājumu Atkl 14:7. (Sk. arī 1Moz 22:12; Ps 89:7; Sak 2:5; Māc 12:13, 14; Ef 5:21.) Kādus specifiskus norādījumus viņš mums sniedz?`

Vārds “bīstieties” grieķu valodā Jaunajā Derībā Atkl 14:7 ir “fobeo”. Šeit tas ir izmantots ar nozīmi baidīties no Dieva, bet cieņas, bijības un godbijības nozīmē. Tas ietver domu par absolūtu lojalitāti Dievam un pilnīgu pakļaušanos Viņa gribai. Tā ir prāta attieksme, kas ir drīzāk vērsta uz Dievu, nevis sevi. Tā ir pretstats Lucifera attieksmei Jes 14:13, 14: "Tu gan domāji savā prātā: es kāpšu debesīs un uzcelšu savu troni augstu pār Dieva zvaigznēm, es nometīšos uz saiešanas kalna pašos ziemeļos! Es uzkāpšu augstumos, es būšu kā pats Visuaugstākais!"

Tam pretēja ir Kristus attieksme, kas, lai gan “Dieva veidā būdams [..], pazemojās, kļūdams paklausīgs līdz nāvei, līdz pat krusta nāvei" (Fil 2:6, 8).

Lielās cīņas būtība ir par pakļaušanos Dievam. Lucifers bija vērsts uz sevi. Viņš atteicās pakļauties jebkādai autoritātei. Tā vietā, lai pakļautos Tam, kas sēž tronī, Lucifers ilgojās valdīt no troņa. Vienkārši sakot, bīties Dievu nozīmē likt Viņu pirmajā vietā savās domās. Tas nozīmē atteikties no pievēršanās sev un no lepnuma un dzīvot pilnīgu dzīvi Viņam.

Tas noteikti ir ļoti svarīgi, jo tie ir pirmie vārdi no pirmā eņģeļa mutes. Tāpēc mums būtu jāņem tie vērā.

`Kāda ir tava pieredze ar Dieva bijību? Kā tu pozitīvā veidā paskaidrotu kādam, kāpēc "bīties Dievu" ir kaut kas labs?`