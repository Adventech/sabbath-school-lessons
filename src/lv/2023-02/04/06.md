---
title:  Atklāsmes grāmatas uzvarētāji
date:   20/04/2023
---

"Šeit vajadzīga svēto izturība, kas tur Dieva baušļus un Jēzus ticību." (Atkl 14:12, KJV) Šis ir Dievam uzticīgo ļaužu apraksts pēdējās dienās. Tomēr vienīgais veids, kā cilvēks var ievērot Dieva baušļus toreiz un tagad, ir Jēzus ticībā. Ievērojiet, ka pants nesaka “ticībā Jēzum", kaut arī tas ir ārkārtīgi svarīgi, bet šī frāze "Jēzus ticība" ir kaut kas vairāk. Tā ir ticības kvalitāte, kas padarīja Kristu spējīgu uzvarēt sātana visniknākās kārdināšanas. Ticība ir dāvana, kas dota katram ticīgajam. Ja mēs parādām ticību, ko Svētais Gars ieliek mūsu sirdīs, šī ticība aug. Mēs uzvaram nevis ar savu gribasspēku, bet dzīvā Kristus spēkā, kas dzīvo caur mums. Mēs uzvaram, nevis pateicoties tam, kas mēs esam, bet pateicoties tam, kas ir Viņš.

Mēs varam uzvarēt, jo Viņš uzvarēja. Mēs varam būt uzvarētāji, jo Viņš ir uzvarētājs. Mēs varam stāvēt pāri kārdināšanām, jo Viņš uzvarēja kārdināšanas.

`Izlasi Ebr 4:14-16 un Ebr 7:25. Kā ir iespējams uzvarēt un dzīvot dzīvi, kas “bīstas Dievu" un "dod Viņam godu"?`

Jēzus, dievišķais Dieva Dēls, ir uzvarējis velna viltības. Viņš piedzīvoja kārdināšanas uzticēties Dieva apsolījumiem, nodot Savu gribu Tēva gribai un būt atkarīgam no Tēva spēka. Uzticoties Viņam, raugoties uz Viņu, ticot Viņam, arī mēs varam būt uzvarētāji. Jēzus ir viss visā, un triju eņģeļu vēstis ir par Viņu. Atklāsmes grāmatas vēsts ir uzvaras — nevis sakāves-vēsts. Tā runā par cilvēkiem, kas ir uzvarējuši Viņa žēlastībā un Viņa spēkā.

Vārds "uzvarēt" dažādās formās Atklāsmes grāmatā ir izmantots 11 reižu. Vīzijā par septiņām draudzēm, kas aino kristīgo draudzi no pirmā gadsimta līdz mūsu laikam, katrā paaudzē ir ticīgie, kas, kā Jānis saka, ir uzvarējuši. Gala laikā tie, kas ir “uzvarējuši”, iemanto visas lietas (Atkl 21:7). Tā nav burta kalpība. Tā ir uzvara caur Jēzu Kristu, kura pilnīgās taisnības pilnīgā dzīve un vienīgi tas dod mūžīgās dzīvības apsolījumu. Tā ir ticība darbībā. Tā ir pārveidojoša, dzīvi mainoša, noslēpumaina žēlastība ticīgā dzīvē.

`Vai tavā dzīvē ir lietas, ko tu ilgojies uzvarēt? Kā mēs varam savas ilgas pārvērst darbībā? Kādi praktiski soļi var palīdzēt mums kļūt par Atklāsmes grāmatas "uzvarētājiem"?`