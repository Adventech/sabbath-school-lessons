---
title:  Dot Dievam godu
date:   19/04/2023
---

Pētījums, kā Vecajā Derībā ir izmantota frāze "dot Dievam godu" (Atkl 14:7), atklāj, ka tā bieži (bet ne tikai) parādās dievišķās tiesas kontekstā, kas ir pietiekami interesanti (Joz 7:19; 1Sam 6:5; Jer 13:15, 16; Mal 2:2), kā tas ir arī pirmā eņģeļa vēstī (Atkl 14:7). Šī doma parādās arī Atkl 19:1, 2: “Alelujā! Pestīšana, gods un vara pieder mūsu Dievam: jo Viņa tiesas ir patiesas un taisnas."

`Izlasi 1kor 3:16, 17; 1kor 6:19, 20 un 1kor 10:31. Kā šie panti palīdz mums izprast vienu no veidiem, kā mēs varam godāt Dievu?`

Saskaņā ar apustuli Pāvilu mūsu miesa ir svētnīca, Dieva Gara mājvieta, templis, ko padara svētu Dieva klātbūtne. Raksti dod mums skaidru norādi godāt Dievu visos savas dzīves aspektos. Ja Dievs ir mūsu dzīves centrā, tad mūsu vienīgās ilgas ir dot Viņam godu, vai tas būtu ar mūsu uzturu, apģērbu, izklaidi, vai savstarpējām attiecībām. Mēs dodam godu Dievam, atklājot Viņa mīlestības raksturu pasaulei ar nodošanos Viņa gribai. Tas pat ir vēl svarīgāk zemes pēdējās tiesas gaismā.

`Izlasi Rm 12:1, 2. Kādu aicinājumu apustulis Pāvils izsaka attiecībā uz mūsu dzīves lēmumu ietekmi?`

Grieķu valodas vārds Jaunajā Derībā, kas apzīmē miesu šajos pantos, ir “somata”, ko vislabāk tulkot kā visa, kas tu esi, kopsummu-miesu, prātu un emocijas. Filipsa Bībeles tulkojumā frāze "garīgā kalpošana" tulkota kā "saprātīgas pielūgsmes akts". Citiem vārdiem, pilnīga nodošanās “bīties Dievu” un “godāt Viņu” visā, ko tu dari, nozīmē atdot Viņam prātu, ķermeni un emocijas. Tā ir saprātīga pielūgsme. Un arī Dieva tiesas gaismā patiešām ir laba doma ņemt vērā aicinājumu paklausīt.

`Padomā, ko tu dari ar savu miesu. Kā tu vari pārliecināties, ka patiešām godā Dievu ar to?`