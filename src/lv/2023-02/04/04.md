---
title:  Dzīvot Dievam pievērstu dzīvi
date:   18/04/2023
---

Patērētāju laikmetā, kad laicīgas vērtības ir nostājušās centrā, Debesu aicinājums ir novērsties no egoisma tirānijas un pašuzpūstas nozīmības, bet tā vietā nolikt Dievu savas dzīves centrā. Dažiem dzīves centrā ir nauda. Citiem tā ir bauda vai vara. Citiem tas var būt sports, mūzika vai izklaide. Atklāsmes grāmatas vēsts ir skaidrs aicinājums bīties, cienīt un godāt Dievu kā dzīves patieso centru.

`Izlasi Mt 6:33, Kol 3:1, 2 un Ebr 12:1, 2. Ko šie panti stāsta mums par Dieva likšanu savas dzīves patiesajā centrā?`

Centrālais jautājums zemes pēdējā konfliktā ir cīņa par prātu. Tas patiešām ir jautājums par lojalitāti, autoritāti un nodošanos Dieva gribai.

Pēdējā kauja lielajā cīņā ir starp labo un ļauno, kas kontrolē mūsu domas. Apustulis Pāvils sniedz mums šādu norādi: "Savā starpā turiet tādu pat prātu, kāds ir arī Kristū Jēzū." (Fil 2:5) Prāts ir mūsu būtības citadele. Tas ir mūsu darbu avots. Aicinājums ietver vai nu ļaušanos, vai izvēli. Tas runā par apzinātu gribas aktu. Izvēle iegūt Kristus prātu ir izvēle ļaut Jēzum veidot mūsu domāšanu, piepildot savu prātu ar mūžības lietām. Mūsu rīcība atklāj mūsu domāšanas procesus. Bīties Dievu nozīmē padarīt Viņu par pirmo savā dzīvē.

Padomājiet, cik vienā ziņā ir viegli kontrolēt savas domas, vismaz ja jūs apzināties, ka tās ir jākontrolē. Bieži problēma ir, ka, ja mēs nepieliekam apzinātas pūles kavēties pie pareizajām lietām, pie “augšā esošajām, nevis pie zemes lietām, tad mūsu prāti kritušajā un grēcīgajā stāvoklī, kādā tie atrodas, dabiski vadīs pie zemiskām pasaules lietām. Tāpēc mums, kā Pāvils saka, mērķtiecīgi un apzināti jāizmanto brīvās gribas svētā dāvana, lai kavētos pie Debesu lietām.

`"Beidzot vēl, brāļi, kas vien ir patiess, kas svēts, kas taisns, kas šķīsts, kas patīkams, kam laba slava, ja ir kāds tikums un ja ir kas cildināms, par to domājiet!" (Fil 4:8) Kā mēs mācāmies darīt to, ko Pāvils mums šeit saka?`