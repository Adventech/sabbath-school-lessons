---
title:  Bīstieties Dievu Un Dodiet Viņam Godu
date:   15/04/2023
---

### Nedēļas pētījumiem
Atkl 14. nod., 1Moz 22:12; Māc 12:13, 14; Kol 3:1, 2; Ebr 12:1, 2; 1kor 3:16, 17.

> <p>Atmiņas teksts</p>
> "Šeit vajadzīga svēto izturība, kas tur Dieva baušļus un Jēzus liecību.” (Atkl 14:12)

Dāņu autors Sērens Kirkegors (Kierkegaard) stāstīja līdzību par gala laiku. Tā bija apmēram šāda:

Kāda liela teātra aizskatuvē izcēlās ugunsgrēks. Klauns, kurš bija daļa no priekšnesuma, iznāca, lai brīdinātu skatītājus: "Dodieties ārā, šī vieta deg!" Skatītāji domāja, ka tas bija tikai joks, daļa no šova un nekas vairāk; viņi vienkārši aplaudēja. Viņš atkārtoja brīdinājumu: "Dodieties ārā! Dodieties ārā!" Bet, jo sirsnīgāk viņš brīdināja, jo lielāki bija aplausi. Kirkegors uzskatīja, ka tā pasaule beigsies. Tas ir, ar vispārējiem saprātīgu cilvēku aplausiem, kas uzskatīs, ka tas ir joks.

Pasaules gals un notikumi, kas uz to vada, kā mēs zinām, nav joks. Pasaule piedzīvo visnopietnāko krīzi kopš plūdiem. Patiesībā Pēteris izmanto stāstu par plūdiem kā gala simbolu, brīdinot, ka tieši tāpat, kā senatnes pasaule gāja bojā plūdos, tā gala laikā "debesis ar lielu troksni zudīs, un pasaules pamati degdami izjuks un zeme un viss, kas uz tās radīts" (2Pēt 3:10). Saņēmušiem brīdinājumu par to, kas nāks, mums arī jābūt tam gataviem.

_lepazīsties ar šīs nedēļas tēmu, lai sagatavotos Bībeles izpētei 22. aprīlī._