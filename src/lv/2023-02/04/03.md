---
title:  Bities Dievu un paklausīt Viņam
date:   17/04/2023
---

Ko vēl Bībele mums māca par to, ko nozīmē bīties Dievu?

`Izlasi 5Moz 6:2, Ps 119:73, 74 un Māc 12:13, 14. Ko šie panti atklāj, kāds ir “Dieva bijāšanas" rezultāts?`

Šie panti atklāj saikni starp Dieva bijāšanu un Viņa baušļu ievērošanu. Dieva bijāšana ir godbijīgas cieņas attieksme, kas vada mūs uz paklausību. Debesu steidzamais ziņojums tiem, kas tiek glābti žēlastībā, ir būt paklausīgiem Dieva pavēlēm (Ef 2:8-10). Žēlastība neatbrīvo mūs no likuma nosodījuma, no mūsu atbildības tai paklausīt.

Žēlastība neatbrīvo no mūsu vainas pagātnē, bet tā dod spēku dzīvot dievbijīgi paklausīgu dzīvi tagadnē. Apustulis Pāvils paziņo, ka "caur Viņu mēs esam saņēmuši žēlastību un apustuļa amatu, lai Viņa Vārdā ticībai pakļautos visas tautas” (Rm 1:5).

Ir cilvēki, kuriem ir dīvainas idejas, ka glābšana žēlastībā kaut kādā veidā iznīcina vajadzību paklausīt. Viņi tic, ka jebkādas runas par paklausību ir burta kalpība. Viņi paziņo: “Viss, ko es vēlos, ir Jēzus.” Jautājums ir – kurš Jēzus? Vai mūsu pašu izveidotais, vai Jēzus no Rakstiem? Kristus no Rakstiem nekad nevada mūs noniecināt Viņa likumu, kas ir Viņa rakstura noraksts. Kristus no Rakstiem nekad nevada mūs padarīt nenozīmīgas Bībeles mācības, kas skaidrāk atklāj, kas Viņš ir un Viņa plānu šai pasaulei. Kristus no Rakstiem nekad nevada mūs svētulīgā banalitātē, kas nav būtiska. Kristū ir iemiesota visa doktrinārā patiesība. Jēzus ir iemiesota patiesība. Viņš ir doktrīna dzīvē.

Atklāsmes grāmatas pēdējais aicinājums aicina mūs ticībā Jēzum pieņemt visa pilnību, ko viņš piedāvā. Tas aicina mūs "bīties Dievu”, ko paudīs mūsu ticība, ka Viņa glābjošajā spēkā var dzīvot dievbijīgu, paklausīgu dzīvi.

`Kā šie Jēzus vārdi — “un nebīstieties no tiem, kas miesu nokauj un dvēseli nevar nokaut; bet bīstieties vairāk no tā, kas miesu un dvēseli var nomaitāt ellē” (Mt 10:28) — palīdz mums saprast, ko nozīmē bīties Dievu?`