---
title:  Sagatavojoties pēdējai krīzei
date:   18/06/2023
---

`Izlasi 1tes 5:1–6. Kādu brīdinājumu Pāvils mums sniedz attiecībā uz pēdējām cilvēces vēstures dienām?`

Kristus otrās atnākšanas kontekstā apustulis Pāvils aicināja ticīgos Tesalonikā būt "nomodā" un "skaidrā prātā". Ja Pāvils to teica ticīgajiem toreiz, ko tad viņš teiktu mums tagad?

Viņš arī apgalvoja, ka viņi ir “gaismas bērni" (1tes 5:5, NIV) un ka viņi nav "tumsā, lai šī diena" (1tes 5:4, NIV) - Kristus atgriešanās - nenāktu pār viņiem "kā kāds zaglis" (1tes 5:4). Izteicienu “būt nomodā” Jēzus izmantoja saistībā ar nopietnu, sirsnīgu lūgšanu (Mt 24:42, Mt 26:40, 41). Būt nomodā nozīmē būt garīgi modram. Būt skaidrā prātā nozīmē būt nopietnam attiecībā uz laiku, kurā mēs dzīvojam, un pievērsties tam, kas patiešām ir svarīgi.

Elena Vaita piebilst: "Mums, kas zinām patiesību, vajadzētu sagatavoties tam, kas drīz nāks pār pasauli kā milzīgs pārsteigums." ("Liecības draudzei" 8.sēj., 28. lpp.)

Ja pasaulei tas var būt pārsteigums, tam nevajadzētu būt pārsteigumam mums. Lai gan mēs nezinām, kad tas notiks, mēs redzam pietiekami daudz, lai saprastu, ka tas tuvojas un ka tagad, mūsdienās, ir īstais laiks, kad būt gataviem.

`Pārskati Dan 2. nodaļu un uzraksti valstu secību, kas gāja un nāca tieši tā, kā bija pravietots. Ko tam vajadzētu mācīt mums par to, kā mēs varam uzticēties tam, ka tas, ko Dievs saka, patiešām notiks?`

Kristus mums ir iedevis šīs pēdējo dienu vēstis, lai, zinot, kas notiks, mēs varētu tam sagatavoties. Daniēla un Atklāsmes grāmatas pravietojumi kopā ar mūsu laika pravieša dāvanu sniedz mums dievišķu ieskatu tajā, kas nāks pār šo pasauli. Pravietiskais Dieva Vārds atklāj glābšanas vēsturi jau uz priekšu, un Dan 2. nodaļa sniedz spēcīgus, saprātīgus pierādījumus, ka mēs varam Dievam uzticēties.

`Pāvils saka, lai mēs “neguļam”, kā to dara citi. Ko tas nozīmē, un kā mēs varam zināt, ka mēs guļam? Un, ja guļam, kas ir vajadzīgs, lai mūs uzmodinātu?`