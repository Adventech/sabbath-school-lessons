---
title:  Tālākiem pētījumiem
date:   23/06/2023
---

"Dieva kalpi ar gaišām, svētā dedzībā starojošām sejām steigsies no vietas uz vietu sludināt vēsti no Debesīm. Brīdinājumu sniegs tūkstošiem balsu pa visu zemes virsu. Tiks darīti lieli darbi – slimie dziedināti, un ticīgos pavadīs zīmes un brīnumi. Arī sātans strādās ar viltus brīnumiem, likdams pat ugunij krist no debesīm cilvēku skata priekšā. (Atkl. 13:13) Tādā veidā zemes iedzīvotājiem tiks dota iespēja izšķirties un katram ieņemt savu noteiktu nostāju.

Vēsts ies uz priekšu, pateicoties ne tik daudz pierādījumu spēkam kā Dieva Gara dziļajam un pārliecinošajam darbam. Pierādījumi jau būs sniegti. Sēkla iesēta, un tad tā uzdīgs un nesīs augļus. Misijas strādnieku izplatītā literatūra būs atstājusi savu iespaidu, kaut arī tagad daudzi, kuru prātu tā ietekmē, vēl top aizkavēti, lai pilnīgi saprastu šo patiesību un tai paklausītu. Bet tad gaismas stari iespiedīsies it visur, patiesība kļūs redzama visā tās skaidrībā, un Dieva godīgie bērni saraus saites, kas tos vēl saistīja. Viņus vairs nespēs atturēt ne ģimenes attiecības, ne baznīcas iespaidi. Patiesība kļūs dārgāka par visu pārējo. Liels ļaužu skaits nostāsies Kunga pusē, neskatoties uz spēkiem, kas apvienosies cīņai pret patiesību.” (E. Vaita “Lielā cīņa”, 612. lpp.)

**Jautājumi pārrunām**:

`1. Elena Vaita apliecina, ka "taisnošana ticībā patiešām ir trešā eņģeļa vēsts". (“Evaņģelizācija”, 190. lpp.) Ko tas nozīmē? Kāda ir taisnošanas ticībā saistība ar triju eņģeļu vēstīm?`

`2. Izlasi vēlreiz Atkl 14:12. Kāda ir atšķirība starp Dieva baušļu ievērošanu un burta kalpību? Kad paklausība kļūst par burta kalpību? Kādos veidos cilvēks, kas neievēro Dieva baušļus, vienalga var būt burta kalps?`

`3. Kādu atbildi jūs varat sniegt tiem, kas mūs kritizē, kad mēs runājam par nežēlīgajiem zvēriem un biedējošajiem brīdinājumiem, par kuriem rakstīts Atklāsmes grāmatā? Kādas vēl atbildes jūs varat sniegt (izņemot acīmredzamo un pašsaprotamo, tas ir, ka mēs runājam par tiem tāpēc, ka par tiem rakstīts Bībelē)?`

`4. Pārrunājiet grupā pēdējos notikumus pasaulē. Kas no tā, jūsuprāt, ved pretī pēdējiem notikumiem? Kā mēs varam noturēt līdzsvaru, apzinoties laiku, kurā dzīvojam, bet arī neiekrītot neauglīgās spekulācijās par to, kas mums vēl nav atklāts?`