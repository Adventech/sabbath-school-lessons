---
title:  Dieva godība piepilda zemi
date:   21/06/2023
---

`Izlasi Atkl 4:11, Atkl 5:12, Atkl 19:1 un Atkl 21:26. Kādi vārdi ir saistīti ar Dieva godu, kas piepilda zemi, kā tas ir aprakstīts Atkl 18:1?`

Lielā cīņa starp labo un ļauno Visumā ir arī par Dieva godu jeb reputāciju. Sātans, dumpīgais eņģelis, paziņoja, ka Dievs ir netaisns, ka Viņš pieprasa pielūgsmi, bet maz dod atpakaļ. Ļaunais paziņo, ka Dieva likums ierobežo mūsu brīvību un prieku.

Jēzus dzīve, nāve un augšāmcelšanās apgāž šo mītu. Tas, kurš mūs radīja, atnāca uz šīs pasaules čūsku midzeni, lai mūs izglābtu. Pie krusta Viņš atbildēja uz sātana apsūdzībām un parādīja, ka Dievs ir gan mīlošs, gan taisns. Gala laika Dieva ļaudis, Viņa mīlestības savaldzināti un norūpējušies par Viņa godu, atklāj Viņa godību-Viņa mīlošo, pašuzupurīgo raksturu šai sevī centrētajai, bezdievīgajai pasaulei, un zemi izgaismo Dieva raksturs.

`Izlasi 2Moz 33:18, 19. Kā Dievs atklāj Mozum Savu godību? Kas ir Dieva godība?`

Dieva godība ir Viņa raksturs. Zeme būs pilna ar Dieva godību, kad mēs būsim piepildīti ar Dieva mīlestību un mūsu raksturus būs izmainījusi glābjošā mīlestība.

Atklājot Viņa mīlestību personīgajā dzīvē, pasaulei atklājas Viņa godība, Viņa raksturs. Pēdējā vēsts, kas ir jāpasludina pasaulei, kas ir aprīta garīgā tumsā un ko nes trīs eņģeļi Debesu vidū, ir: “Bīstieties Dieva un dodiet Viņam godu.” (Atkl 14:7)

Mūsu labajos darbos, mūsu taisnībā vai mūsu labestībā pašā par sevi nav godības. "Kristus taisnības vēstij ir jāatskan no viena zemes gala līdz otram. [..] Tā ir Dieva godība, kas noslēdz trešā eņģeļa darbu.” (E. Vaita “Liecības draudzei” 6. sēj., 19. lpp.) Elena Vaita arī raksta: “Kas ir taisnošana ticībā? Tas ir Dieva darbs, liekot cilvēka slavu putekļos un darot viņa labā to, ko viņam pašam sevis labā nav pa spēkam izdarīt.” (“Testimonies to Ministers and Gospel Workers", 456. lpp.)

Nevis mūsu pašu godība, bet, jā, Dieva godība.