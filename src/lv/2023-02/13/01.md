---
title:  Mirdzēt Dieva Godībā
date:   17/06/2023
---

### Nedēļas pētījumiem
1tes 5:1-6; Jņ 8:32; Atkl 18:1; Atkl 4:11; 2Moz 33:18, 19; Atkl 5:6, 12; Atkl 13:8.

> <p>Atmiņas teksts</p>
> "Pēc tam es redzēju citu eņģeli nokāpjam no debesīm, tam bija liela vara, un zeme kļuva gaiša no viņa spožuma.” (Atkl 18:1)

Pēdējie notikumi agri vai vēlu norisināsies. Tieši kad, tieši kā – tas mums nav pateikts. Bet mums ir pateikts pietiekami daudz. Uzradīsies likumi, kas uzspiedīs svētdienas ievērošanu pretstatā ceturtā baušļa ievērošanai. Atklāsmes grāmata atklāj mums, kādi izšķiroši jautājumi ir likti uz spēles, kādi izšķiroši spēlētāji iesaistīti, un lielos vilcienos tā mums pastāsta, kas notiks, kad, pretēji Dieva, kas ir "radījis debesis un zemi, jūru un ūdens avotus" (Atkl 14:7) pielūgšanai, visi, "kuru vārdi nav rakstīti kopš pasaules radīšanas nokautā Jēra Dzīvības Grāmatā” (Atkl 13:8, NKJV), pielūgs zvēru un tā tēlu. Savukārt to vārdi, kas izvēlējušies sekot Kungam Jēzum Kristum un paklausīt Viņa baušļiem, paliek dzīvības grāmatā. Cik daudz labāk ir būt Dieva sarakstā, nevis cilvēku hronikās!

Dievs ir izveidojis Septītās dienas adventistu draudzi, lai pasludinātu šo vēsti pasaulei. Līdz ar to mums pašiem ir jābūt atgrieztiem pie patiesības, kāda tā ir Jēzū, un jātiek pārveidotiem un radītiem no jauna ar Atkl 14:6 minētā “mūžīgā evaņģēlija” palīdzību, kura centrs ir Kristus nāve mūsu labā un pārliecība par mūsu glābšanu Viņā.

_lepazīsties ar šīs nedēļas tēmu, lai sagatavotos Bībeles izpētei 24. jūnijā._