---
title:  Zināt patiesību
date:   19/06/2023
---

`Izlasi Jņ 8:32, Jņ 7:17 un Jņ 17:17. Kādus apsolījumus Jēzus sniedz attiecībā uz patiesības zināšanu, un kur tā ir atrodama?`

Dieva pēdējais aicinājums Viņa ļaudīm ir bēgt no Bābeles maldiem un staigāt mūžīgās patiesības gaismā, kas atrodama Viņa Vārdā. Visa atslēga ir Bībele. Kamēr cilvēki ir pieķērušies Bībelei un seko tās mācībai, viņi netiks piekrāpti pēdējā krīzē, īpaši attiecībā uz sabatu.

Otrā eņģeļa vēsts aicina mūs pieņemt nevis maldus, bet patiesību, nevis tradīcijas, bet Rakstus, nevis viltus doktrīnu maldus, bet Dieva Vārda mācības.

Trešā eņģeļa vēsts, kas seko pirmajiem diviem eņģeļiem, atklāj brīdinājumu pret zvēra zīmi. Viscaur Bībeles pravietojumos zvērs aino politisku vai reliģisku varu. Jūras zvērs Atkl 13. un 14. nodaļā ceļas no Romas kā pasaulplaša pielūgsmes sistēma. Beigās šī Romas vara paplašina savu ietekmi pār visu pasauli un vada kustību, kas apvienos baznīcu un valsti. Mērķis būs sasniegt pasaules vienotību ekonomiskas lejupslīdes, dabas katastrofu, sociālu nemieru, starptautisku politisku krīžu un globālu konfliktu laikā.

Amerikas Savienotās Valstis beigās uzņemsies vadību šajā globālajā savienībā. “Sātans ļaudis piekrāps ar divām lielām maldībām – dvēseles nemirstību un svētdienas svētumu. Kamēr pirmā maldība liek pamatu spiritismam, pēdējā modina simpātijas pret Romu. Savienoto Valstu protestanti būs pirmie, kas izstieps savas rokas pāri bezdibenim, lai slēgtu derību ar spiritismu, kā pirmie tie sadosies rokās arī ar Romas varu, un šīs trīskārtīgās savienības iespaidā Jaunā pasaule ies Romas pēdās, minot zem kājām sirdsapziņas tiesības." (E. Vaita "Lielā cīņa", 588. lpp.)

Šīs vēstis noslēdzas ar neatliekamu aicinājumu Kristus uzticīgajiem sekotājiem ievērot Dieva baušļus dzīvā Jēzus ticībā, kas mājo viņu sirdīs (Atkl 14:12).

`Kā jūs saprotat Jēzus vārdus, ka "patiesība darīs jūs brīvus"? Ko tas nozīmē? Kā patiesība ir darījusi jūs brīvus? Ko nozīmē būt "brīvam" šajā kontekstā?`