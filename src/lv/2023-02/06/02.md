---
title:  Svētnīcas šķīstīšana
date:   30/04/2023
---

Kā mēs jau redzējām, pirms Kristus nākšanas ir jābūt tiesai. Eņģelis skaļā balsī pasludina, ka “Viņa tiesas stunda ir atnākusi” (Atkl 14:7). Daniēla grāmata parāda mums laiku, kad šī tiesa sākas.

`Izlasi Dan 8:14. Kādu īpašu laika grafiku Daniēls mums rāda attiecībā uz svētnīcas šķīstīšanu?`

Katrs jūds skaidri saprata zemes svētnīcas šķīstīšanas nozīmi. Tas notika Salīdzināšanas dienā, kas bija tiesas diena. Lai gan Daniēls saprata svētnīcas šķīstīšanas un tiesas konceptu, viņu mulsināja šīs 2300 dienas.

`Izlasi Dan 8:27 un Dan 9:21, 22. Kā Daniēls reaģēja uz vīziju par 2300 dienām, un kā Dievs viņam atbildēja?`

Daniēla grāmatas 8. nodaļas beigās Daniēls paģība un izsaucās: "Parādība mani pārsteidza, bet neviens to nevarēja saprast." (Dan 8:27, NKJV) (Šeit domāta konkrēti vīzija par 2300 dienām, jo pārējā vīzija jau bija izskaidrota, sk. Dan 8:19-22.) Nākamajā nodaļā (Dan 9. nod.) ziņots, ka eņģelis Gabriēls nāk pie Daniēla, lai izskaidrotu viņam 2300 dienu pravietojumu. “Daniēl, es esmu jau ieradies, lai palīdzētu tev nākt pie īstās lietu izpratnes." (Dan 9:22)

Gabriēls pārsteidz Daniēlu, atklājot atbildi uz viņa lūgšanu kā daudz plašāku, nekā viņš jebkad varēja iedomāties. Eņģelis Gabriēls aizveda Daniēlu līdz pat laika perioda sākumam un atklāja patiesību par Mesijas nākšanu, iezīmējot precīzu Viņa kalpošanas sākuma un nežēlīgās nāves laiku-tie bija notikumi, kas tiešā veidā saistīti ar svētnīcas šķīstīšanu Dan 8. nodaļā. Citiem vārdiem, Kristus nāve un tiesa bija nesaraujami saistītas.

`Kāpēc ir nozīmīgi, ka Jēzus nāve, kā tā atklāta Dan 9:24–27, ir tiešā veidā saistīta ar tiesu Dan 8:14? Kāda liela patiesība šeit tiek mācīta ar šīs saistības palīdzību?`