---
title:  Eņģeļa pamācības Daniēlam
date:   02/05/2023
---

`Izlasi Dan 9:23. Kādus īpašus norādījumus eņģelis dod Daniēlam? Kāpēc tas ir svarīgi, izprotot svētnīcas šķīstīšanas nozīmi Dan 8:14?`

Eņģelis skaidri pamācīja Daniēlu “ņemt vērā vārdu un saprast atklāsmi" (Dan 9:23). Kādu vārdu un kādu atklāsmi? Tā kā Dan 9. nodaļā nav uzrakstīta neviena atklāsme, eņģelis Gabriēls droši vien runāja par to vīzijas daļu Dan 8. nodaļā, ko pravietis nevarēja saprast, – atklāsmi par 2300 dienām (Dan 8:27).

`Gabriēls turpina Dan 9:24–27. Par kādiem notikumiem Jēzus dzīvē un kalpošanā šeit ir runa?`

Pirmā šī pravietojuma daļa ir saistīta ar Dieva ļaudīm-jūdiem. "Septiņdesmit nedēļas ir nolemtas tavai tautai"-jūdu tautai (Dan 9:24). Bībeles pravietojumos viena pravietiskā diena ir pielīdzināta burtiskam pravietiskajam gadam (Ec 4:6, 4Moz 14:34). Kad Daniēla un Atklāsmes grāmatās runa ir par simbolisku salīdzinājumu, parasti ir arī simboliskais laika pravietojums. Viens no apstiprinājumiem, par ko mēs varam būt droši, ka šajā Daniēla pravietojumā ir attiecināms diena/gads princips, ir tas, ka katrs notikums laika joslā sakrīt pilnībā (sk. rītdienas tēmu). Ja mēs attiecinām šo principu, 70 nedēļas iznāk 490 dienas. Tā kā viena pravietiskā diena ir pielīdzināma vienam burtiskam gadam, 490 dienas ir 490 burtiski gadi.

Gabriēls stāsta Daniēlam, ka 490 gadi ir “nocirsti” (burtiskā nozīme ebreju vārdam "hatak", ko reizēm tulko arī kā “nolemts"). Nocirsti no kā? Ir tikai viens laika pravietojums, ar ko šis varētu būt saistīts: 2300 dienas no Dan 8:14. Šie 490 gadi, kas ir laika pravietojums, ir tiešā veidā saistīti ar Dan 8:14 laika pravietojumu - vienīgo daļu Dan 8. nodaļā, kas ir palikusi neizskaidrota un kas ir arī vienīgais laika pravietojums šajā nodaļā. Tāpēc mēs varam redzēt, ka Gabriēls ar šo pravietojumu nāk Daniēlam palīgā saprast to, ko viņš nesaprata iepriekšējā nodaļā: 2300 dienas.