---
title:  1844. gads
date:   04/05/2023
---

Pirmie 490 gadi 2300 gadu pravietojumā bija paredzēti īpaši senajai jūdu tautai un gaidāmajam Mesijam. Savukārt šī pravietojuma pēdējā daļa bija saistīta ar Dieva ļaudīm, gan jūdiem, gan pagāniem, kā arī ar svētnīcas šķīstīšanu un visbeidzot ar Kristus otro nākšanu.

Pirmie 490 gadi attiecas uz Mesijas pirmo nākšanu un beidzas 34. gadā. No 2300 gadiem atņemot 490 gadus, paliek 1810 gadi. Šie 1810 gadi attiecas uz Dieva ļaudīm. Ja mēs sākam ar 34. gadu, 1810 gadi beidzas 1844. gadā.

Svētnīcas šķīstīšanas jeb patiesības atjaunošanas un Debesu gala laika tiesas gaismā Dievs Atkl 14:6, 7 visai cilvēcei izsaka Savu pēdējo aicinājumu atsaukties Viņa mīlestībai, pieņemt Viņa žēlastību un dzīvot dievbijīgu, paklausīgu dzīvi.

`Izlasi 3Moz 16:16. Kāds bija svētnīcas šķīstīšanas iemesls, un ko tas mums māca par evanģēliju?`

Cilvēku grēku, cilvēku netaisnības dēļ svētnīca bija jāšķīstī, un tas varēja notikt tikai ar dzīvnieku asinīm. Tāpat ir ar mums. Mums ir vajadzīgs Glābējs, kura dzīvi simbolizē Salīdzināšanas dienā nokauts dzīvnieks, kas ir vienīgais veids, kā tikt attaisnotam tiesā.

`Izlasi 3Moz 23:26-29. Ko Dievs pavēlēja Saviem ļaudīm darīt tiesas dienā, un ko tam vajadzētu nozīmēt mums?`

Israēliešiem bija “jāpakļauj savas dvēseles”. Šis izteiciens norāda, ka viņiem bija jāzemojas Dieva priekšā un jāpārbauda sava sirds, jāatzīst savi grēki, jānožēlo un jālūdz Dievs šķīstīt viņus, kad augstais priesteris šķīstīja zemes svētnīcu.

`Pravietiskās nodaļas – Dan 7–9 un Atkl 14 – īpaši pievēršas tiesas stundas neatliekamajam aicinājumam sagatavoties. Kopš 1844. gada mēs dzīvojam tiesas stundā, un Atklāsmes grāmatas pirmā eņģeļa vēsts pasludina: "Viņa tiesas stunda ir atnākusi.” (Atkl 14:7) Kā mēs “pakļaujam savas dvēseles” mūsu laikā?`