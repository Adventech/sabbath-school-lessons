---
title:  Vina Tiesas Stunda
date:   29/04/2023
---

### Nedēļas pētījumiem
Dan 8. nodaļa, Dan 9. nodaļa, Ezras 7. nodaļa, Mt 3:13–17, Rm 5:6–9, Mk 15:38, 3Moz 16:16.

> <p>Atmiņas teksts</p>
> "To darait, saprazdami šo laiku, ka jums pienākusi stunda celties no miega. Jo tagad mūsu pestīšana ir tuvāk nekā toreiz, kad kļuvām ticīgi. Nakts drīz būs pagājusi, diena ir tuvu: tāpēc noliksim tumsības darbus un tērpsimies gaismas bruņās.” (Rm 13:11, 12)

Pirms vairākiem gadiem "National Geographic" žurnālā bija stāsts par meža ugunsgrēku Jeloustounas nacionālajā parkā ASV. Kad tas beidzās, mežziņi uzkāpa kalnos, lai novērtētu kaitējumu. Kāds mežzinis atrada putnu, kas burtiski bija sadedzis pelnos pie koka pamatnes. Baisā skata satraukts, viņš ar nūju nogāza putnu.

Kad viņš to apgrieza, no mirušās mātes spārnu apakšas izskrēja trīs ļoti mazi putniņi. Mīlošā māte, zinādama par gaidāmo katastrofu, bija aiznesusi savas atvases koka pakājē un paslēpusi zem saviem spārniem. Viņa būtu varējusi aizlidot drošībā, bet viņa neatteicās pamest bērnus. Cik varens ainojums tam, ka ticīgais var būt drošs Kristū! Dieva tiesas ugunis nāca par Viņu Golgātā, un visi, kas ir Kristū, ir mūžīgi droši zem Viņa spārniem. Pie krusta Kristus tika tiesāts kā nosodīts grēcinieks, lai mēs varētu tikt tiesāti kā taisni Debesu valstības pilsoņi. Viņš tika tiesāts kā noziedznieks, lai mēs varētu tikt atbrīvoti no mūžīgi iznīcinošajām ugunīm gan tēlaini, gan, jā, arī burtiski.

_lepazīsties ar šīs nedēļas tēmu, lai sagatavotos Bībeles izpētei 6. maijā._