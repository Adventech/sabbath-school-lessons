---
title:  Tālākiem pētījumiem
date:   05/05/2023
---

Lūk, vienkāršs un ātrs veids, kā saprast 70 nedēļu pravietojumu, ko lasām Dan 9:24-27. Vispirms 70 nedēļas (Dan 9:24).

Pēc tam 7 nedēļas un 62 nedēļas jeb 69 nedēļas (Dan 9:25) no 70 nedēļām.

Paliek pēdējā septiņdesmitā nedēļa (Dan 9:27).

Visbeidzot pēdējā nedēļa tiek sadalīta divās daļās, katrā pa trīsarpus dienām—“nedēļas vidū" (Dan 9:27).

Tas arī ir viss. Septiņdesmit nedēļas, kas sastāv no sešdesmit deviņām nedēļām un vienas nedēļas. Šī viena ir sadalīta uz pusēm. Vienkārši nolieciet sākumā 457. gadu, un ar vienkāršu matemātiku mēs nonākam pie 1844. gada.

Runājot par 2300 dienām, Dan 8. nodaļā nav pateikts, kad iesākas 2300 dienas. "līdz divi tūkstoši trīs simti vakariem un rītiem, tad svētnīca tiks šķīstīta” (Dan 8:14, KJV). 2300 dienas - no kura brīža? Kāpēc ne no tās pašas dienas, kad Daniēlam bija atklāsme, “ķēniņa Belsacara trešajā valdīšanas gadā” (Dan 8:1)?

Tas neder. Dan. 8. nodaļas atklāsme neietver Babiloniju. Tā sākas ar notikumiem pēc tam, tas ir, Medo-Persiju, Grieķiju, Romu, līdz pat “laika galam”. Kāpēc lai notikumu, kas ir atklāsmē,-svētnīcas šķīstīšanu, saistītu ar notikumu, kas nav atklāsmē-ar Babiloniju? Atklāsmes kulminācijas sākumpunktam vajadzētu nākt no pašas atklāsmes, kas sākās ar Medo-Persiju un sniedzas līdz pat “galam”. Tie ir daudzi gadi.

Ar kuru gadu pravietojums sākas? Dan 8. nodaļā mums tas nav pateikts. Tas ir pateikts Dan 9. nodaļā.

**Jautājumi pārrunām**:

`1. Grupā pārrunājiet ciešo saistību starp evaņģēliju un tiesu, kā tā atklājas šajās divās viena pravietojuma daļās. Kāpēc šī saikne ir tik laba vēsts? Kā tā palīdz mazināt bailes, kas daudziem ir par tiesu?`

`2. Pakavējieties vairāk pie patiesības, kas atklāta Dan 9:26, ka Mesija tiks “nogalināts, gan ne viņa vainas dēļ”. Par ko šeit ir runāts? Kā labā Viņš tika nogalināts un kāpēc?`

`3. Izlasi vēlreiz 3Moz 16:16 un 3Moz 23:26-29. Pārrunājiet svētnīcas šķīstīšanas iemeslu (3Moz 16:16) un kā cilvēkiem vajadzētu rīkoties, kad tas notiek (3Moz 23:26-29). Kāda ir saistība starp to, kas šeit notiek, un ko tam vajadzētu nozīmēt mums, kas dzīvojam šodien?`