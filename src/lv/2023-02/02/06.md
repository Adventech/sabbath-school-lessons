---
title:  Katra sēkla nes ražu
date:   06/04/2023
---

Atkl 14. nodaļā ir divas ražas. Zelta kviešu raža aino taisnos, un rūgtās vīnogas aino netaisnos jeb tos, kas iet bojā. Abas ražas ir pilnībā nobriedušas. Katra iesētā sēkla ir pilnībā nobriedusi.

`Izlasi Atkl 14:17–20. Ko nozīmē izteiciens “Dieva dusmības lielais vīna spaids”? Sk. arī Atkl 14:10, Atkl 15:1 un Atkl 16:1.`

“Un cits eņģelis izgāja no altāra; tam bija vara pār uguni.” (Atkl 14:18) Šeit ir enģelis, kas pavēl Dieva pēdējās tiesas ugunij. Raža ir nobriedusi. Grēks ir sasniedzis tā robežas. Sacelšanās ir pārkāpusi Dieva žēlastības robežu. Lai arī cik ļauns un slikts viss ir bijis, kļūs vēl sliktāk, kamēr viss beigsies. Mīlošs Dievs ir izdarījis visu, ko Viņš var darīt mūsu labā, kas ietvēra Sevis upurēšanu pie krusta kā upuri par mūsu grēkiem. “To, kas grēka nepazina, Viņš mūsu labā ir darījis par grēku, lai mēs Viņā kļūtu Dieva taisnība.” (2kor 5:21; sk. arī Gal 3:13.1)

Ko gan vēl vairāk par krustu Dievs varēja izdarīt? Žēlastība nevar izglābt tos, kas atkārtoti noraida Svēto Garu.

Atkl 14. nodaļā ir neatliekama pravietiska vēsts. Katra sēkla ir nobriedusi. Labība ir pilnībā nobriedusi, vīnogas ir pilnībā gatavas. Dieva ļaudis atklāj Viņa žēlastības, līdzjūtības un mīlestības tēlu Visuma priekšā. Ļaunā bērni atklāj mantkārību, iekāri, greizsirdību un naidu. Jēzus raksturs atklājas vienā grupā un sātana raksturs-otrā grupā.

Visums Dieva ļaudīs redzēs tādu taisnības atklāsmi, kādu, iespējams, nav redzējusi neviena iepriekšējā paaudze. Pretstatā Kristus taisnībai, kas atklājas Viņa ļaudīs, Visums pilnībā redzēs sekas, kādas ir tad, ja saceļas pret Dievu. Ļaunums, grēks un bezlikumība pilnībā atklāsies cilvēku un eņģeļu priekšā. Kontrasts starp labo un ļauno, pareizo un nepareizo, paklausību un nepaklausību būs acīmredzams visam universam, gan cilvēkiem, gan eņģeļiem.

`Cik labi tu vari ieraudzīt pretstatu starp labo un ļauno? Kāpēc ir svarīgi, ka mēs to darām? (Sk. Ebr 5:14.).`