---
title:  Liktena Mirklis
date:   01/04/2023
---

### Nedēļas pētījumiem
Mt 24:14, Atkl 14:14–20, Mt 16:27, Apd 1:9–11, Mk 4:26–29, Atkl 16:1.

> <p>Atmiņas teksts</p>
> "Es redzēju, un raugi: bija balts mākonis, un uz mākoņa kāds sēdēja, līdzīgs Cilvēka Dēlam; tam bija uz galvas zelta vainags un rokā ass sirpis. Cits eņģelis izgāja no Tempļa un sauca stiprā balsī tam, kas sēdēja uz mākoņa: ‘Laid savu sirpi darbā un sāc pļaut, jo atnākusi pļaujas stunda, jo zemes raža ir nobriedusi.”" (Atkl 14:14, 15)

Dievs vienmēr ir runājis ar Saviem ļaudīm, dodot viņiem aktuālas patiesības, kas attiecīgajā laikā viņiem būtu jāzina. Dievs cilvēci ir uzrunājis, sākot ar brīdinājumu par plūdiem (1Moz 6:7), Jēzus pirmo atnākšanu (Dan 9:24-27), pirmsadventes tiesu (Dan 7:9, 10; Dan 8:14) – līdz pat noslēdzošajiem notikumiem pirms Kristus atgriešanās (Atkl 12–14). Šajās pēdējās cilvēces vēstures dienās Viņš ir sūtījis pasaulei un Saviem ļaudīm īpašu vēsti. Viņš aino šo vēsti kā Debesu vidū lidojušus trīs eņģeļus, kas nes savu neatliekamo gala laika paziņojumu visai pasaulei.

Triju eņģeļu vēstis ir Jēzus pēdējā žēlastības vēsts, aicinājums nevis paļauties uz savu taisnību, bet gan uz Jēzus taisnību, kas mūs var attaisnot, darīt svētus un pagodināt laiku beigās. Lai tas tā notiktu, mums, kā vienmēr, jāizvēlas Kristus – jāpakļaujas un jāpaklausa Viņam, un lēmumi, ko mēs izdarām tagad, patiešām ietekmēs mūsu lēmumus pēdējā krīzē, kas stāv mums priekšā.

Tāpēc tagad ir laiks sagatavoties.

_lepazīsties ar šīs nedēļas tēmu, lai sagatavotos Bībeles izpētei 8. aprīlī._