---
title:  Tālākiem pētījumiem
date:   07/04/2023
---

"Kā intelektuālo, tā garīgo dabu pārvalda likums, ka mēs tiekam pārvērsti uzskatot. Prāts pakāpeniski piemērojas uzskatiem un personām, pie kādām tam atļauj kavēties. Tas pielīdzinās tam, ko ir radis mīlēt un godāt. Cilvēks nekad nepacelsies augstāk par savu skaidrības, krietnuma vai patiesības standartu. Ja tā augstākais ideāls ir viņš pats, tad neko cildenāku viņš nekad nesasniegs. Drīzāk gan tas grims arvien zemāk un zemāk. Vienīgi Dieva žēlastībai ir spēks pacelt dvēseli. Atstātam vienatnē ar sevi, cilvēkam nenovēršami jāslīd lejup.” (E. Vaita “Lielā cīņa”, 555. lpp.)

Smalki, sākumā gandrīz nemanāmi mainās mūsu raksturs un personība, pamatojoties uz sēklām, ko mēs sējam savā prātā. Iesējiet labas sēklas, un jūs nesīsit labus augļus. lesējiet šīs pasaules ļaunās sēklas, un jūs savā raksturā nesīsit šīs pasaules augļus. Ja mēs sējam vienaldzību pret Dievu un garīgām vērtībām un prioritātēm, mēs pļausim vienaldzības augli—apātiju, garīgu pašapmierinātību un neapmierinātību ar savu garīgo dzīvi. Tāpēc tie, kas domā: “Labi, es zinu, ka kādu dienu nāks pēdējās vajāšanas, ‘zvēra zīme' un tā tālāk, bet, kad tas notiks, es to sapratīšu,” izvēlas ļoti bīstamu ceļu. Dievs aicina mūs tagad, šajā brīdī, nodot savu dzīvi Viņam. Jo ilgāk cilvēks atliek atsaukšanos Svētajam Garam, jo grūtāk dvēselei ir atsaukties Dieva aicinājumiem un jo vieglāk iekrist un noticēt ļaunā meliem.

**Jautājumi pārrunām**:

`1. Kāda ir saistība starp būšanu glābtam žēlastībā un augšanu žēlastībā, Atkl 14:14–20 un ražas principa kontekstā?`

`2. Pārrunājiet elementus, kas nepieciešami augu augšanā, un salīdziniet tos ar mūsu garīgo augšanu. Kas abos procesos ir līdzīgs? Tas ir, ko mēs varam mācīties no tā, kā augi aug, un attiecināt to uz savu dzīvi?`

`3. Vai ir kāda atšķirība starp Dieva doto spēju izvēlēties un gribasspēku? Kāpēc izpratne par šo atšķirību ir svarīga augošam kristietim?`

`4. Kāpēc tituls "Cilvēka Dēls" ir iedrošinājums tiesas stundā, gaidot Kristus otro atnākšanu? Kāpēc ir tik mierinoši saprast, ka tiesā mūsu pārstāvis ir cilvēks, cilvēcīga būtne?`