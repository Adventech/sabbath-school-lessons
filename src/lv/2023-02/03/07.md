---
title:  Tālākiem pētījumiem
date:   14/04/2023
---

Pakavējies vairāk pie idejas par mūsu vajadzību būt daļai no kaut kā lielāka par mūsu niecīgo, īslaicīgo, bieži vien samaitāto, sabojāto un vilšanās pilno dzīvi (kurš gan nav kaut ko no tā piedzīvojis!), kas izteikta trešdienas pētījumā. Šīs ilgas arī ir ļoti nozīmīgas. Kas gan mēs esam fiziski, ja ne mazi miesas gabali, kas visur nes sev līdzi smadzenes pāris kilogramu organiskā materiāla uz oglekļa bāzes, kas pēc sastāva tuvāks spainim ceptas vistas nekā cietajam diskam.

Ko var nozīmēt šie mazie, autonomie gaļas gabali pretstatā bezgalībai, kas to ieskauj? Dzīvot tikai sev, dzīvot kaut kam, kas nav lielāks par tevi pašu, kad mums visapkārt un aiz mums ir tik daudz, ir līdzīgi kā būt ieslēgtam uz mūžu vieninieku kamerā lielā pilsētā, kuru var sajust caur sienas vibrācijām. Un vai ir kāda lielāka, grandiozāka un cildenāka lieta, kurai mēs varētu veltīt savu dzīvi, ja ne sludināt mūžīgās dzīvības apsolījumus, kas mums doti Jēzū?

"Dieva kalpi ar gaišām, svētā dedzībā starojošām sejām steigsies no vietas uz vietu sludināt vēsti no Debesīm. Brīdinājumu sniegs tūkstošiem balsu pa visu zemes virsu. Tiks darīti lieli darbi–slimie dziedināti, un ticīgos pavadīs zīmes un brīnumi. Arī sātans strādās ar viltus brīnumiem, likdams pat ugunij krist no debesīm cilvēku skata priekšā (Atkl. 13:13). Tādā veidā zemes iedzīvotājiem tiks dota iespēja izšķirties un katram ieņemt savu noteiktu nostāju." (E. Vaita “Lielā cīņa”, 612. lpp.)

**Jautājumi pārrunām**:

`1. "Daudzi ir man rakstījuši, jautājot, vai vēsts par taisnošanu ticībā ir trešā eņģeļa vēsts, un es atbildēju: ‘Tā patiešām ir trešā eņģeļa vēsts." (E. Vaita "The Advent Review and Sabbath Herald” 1890. g. 1. apr.) Kāda saistība pastāv starp taisnošanu ticībā un trim eņģeļu vēstīm?`

`2. Pakavējieties vairāk pie frāzes “mūžīgais evaņģēlijs”. Kas evaņģēlijā ir mūžīgs?`

`3. Ko nozīmē tas, ka Septītās dienas adventisti ir tik daudzās pasaules valstīs? Ko tas atklāj par to, kā Dievs līdz šim ir svētījis mūsu pūles? Vienlaikus kā tava vietējā draudze un pat vietējā sabatskolas grupiņa var ieņemt lielāku lomu "darba pabeigšana"?`