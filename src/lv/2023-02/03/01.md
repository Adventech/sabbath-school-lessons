---
title:  Mūžīgais Evaņģēlijs
date:   08/04/2023
---

### Nedēļas pētījumiem
Atkl 14:6-12; 1kor 15:1-4; Rm 3:24-26; 1 Pēt 1:18-20; Mt 28:19, 20; Apd 1:8.

> <p>Atmiņas teksts</p>
> "Un es redzēju citu eņģeli laižamies debesu vidū; tam bija mūžīgs evaņģēlijs sludināms tiem, kas dzīvo virs zemes, un visām tautām un ciltīm, valodām un tautībām." (Atkl 14:6)

Senajā Israēlā, kad apkārt dzīvojošie pagāni pielūdza daudzus dievus no koka un akmens, Israēla skaidrais, spēcīgais ticības apliecinājums bija atrodams 5Moz 6:4: “Klausies, Israēl, Tas Kungs, mūsu Dievs, ir vienīgais Kungs."

Gadsimtu gaitā Šemas skaitīšana (tā ir lūgšana, kas izriet no ebreju vārda "dzirdēt") atgādināja jūdiem par garīgo vīziju, kas vienoja viņus kā tautu un stiprināja viņu apņemšanos saglabāt savu unikālo identitāti kā viena patiesā Dieva pielūdzējiem.

Septītās dienas adventistiem triju enģeļu vēstis Atkl 14. nodaļā ir “Šema". Tas ir mūs identificējošs ticības apliecinājums. Tas definē, kas mēs esam kā tauta, un apraksta mūsu misiju pasaulē. Īsāk sakot, mūsu unikālā pravietiskā identitāte ir aprakstīta Atkl 14:6-12, un šeit mēs atrodam savu motivāciju pasludināt evaņģēliju pasaulei.

Šonedēļ mēs sīkāk pētīsim Atkl 14:6–12, bet to darīsim ar žēlastības brillēm, klausoties, kā Dievs uzrunā mūsu sirdis.

_lepazīsties ar šīs nedēļas tēmu, lai sagatavotos Bībeles izpētei 15. aprīlī._