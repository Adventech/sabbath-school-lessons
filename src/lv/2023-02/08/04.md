---
title:  Ne tik smalka krāpšana
date:   16/05/2023
---

Mēģinot iznīcināt mūsu radīšanas unikalitāti, velns ir izmantojis ne tik smalku viltojumu. Viltojums, ko ir pieņēmuši pat daži no mūsu vidus, ir šāds: Dievs ir mūsu radīšanas pamatā, bet Viņam bija vajadzīgi daudzi gadsimti, lai izsauktu esamībā dzīvību, un evolūcija bija process, ko Viņš izmantoja. Šī pieeja cenšas saskaņot "zinātniskos datus" ar radīšanas ziņojumu. Tā pieņem, ka radīšanas dienas bija gari, nekonkrēti laika periodi un ka dzīvība virs zemes ir miljardiem gadus sena.

`Izlasi Ps 33:6, 9 un Ebr 11:3. Ko šie skaidrie Bībeles panti stāsta mums par to, kā Dievs radīja pasauli?`

Bībeles ziņojums ir skaidrs. Dievs "runāja, un tā notika, Viņš pavēlēja, un viss radās" (Ps 33:9). “Jo ticībā mēs noprotam, ka pasaule ir radīta Dieva Vārda spēkā, ka no neredzamā cēlies redzamais" (Ebr 11:3). Pirmās Mozus grāmatas pirmā nodaļa apstiprina, ka Dievs radīja pasauli sešās burtiskās dienās un atpūtās septītajā. 1Moz 1. un 2. nodaļas uzbūve nepieļauj neko citu. Pat zinātnieki, kas netic radīšanai burtiskās sešās dienās, atzīst, ka autors rakstījis par radīšanu sešās dienās.

Ebreju vārds “diena” 1 Moz 1. nodaļā ir “jom”. Visā Bībelē katru reizi, kad lietvārdam "jom" pievienots skaitļa vārds (trešā diena, pirmā diena utt.), tas ierobežo laika periodu uz 24 stundām. Nav neviena gadījuma Bībelē, kur lietvārda “jom” modificēšana ar skaitļa vārdu norādītu uz nekonkrētu laika periodu. Bez izņēmumiem tas vienmēr ir 24 stundu periods.

Ja Dievs nav radījis pasauli sešās burtiskās dienās, kāda tad nozīme būtu septītās dienas sabatam? Kāpēc Dievs to būtu pavēlējis ievērot? Nebūtu absolūti nekādas jēgas atstāt sabatu kā mūžīgu piemiņu sešu dienu radīšanas nedēļai, ja sešu dienu radīšanas nedēļas vispār nebūtu. Pieņemt uzskatu par gariem radīšanas laikmetiem nozīmē izaicināt pašu vajadzību pēc septītās dienas sabata. Tas arī rada nopietnus jautājumus par Svēto Rakstu viengabalainību.

Uzbrūkot sabatam, sātans izaicina Dieva autoritātes pašu būtību, un kas gan varētu būt vēl efektīvāks, lai iznīcinātu sešu dienu radīšanas piemiņu, ja ne sešu dienu radīšanas realitātes noliegšana? Nav brīnums, ka tik daudz cilvēku, ieskaitot kristiešus, ignorē septītās dienas sabatu. Kāda platforma pēdējai krāpšanai!