---
title:  Sabats Un Gals
date:   13/05/2023
---

### Nedēļas pētījumiem
Jēk 2:8–13; 5Moz 5:12–15; Ps 33:6, 9; Atkl 14; 2Pēt 3:13; Atkl 21:1.

> <p>Atmiņas teksts</p>
> "Un rādīt, kā ir piepildījies lielais noslēpums, kas no laiku laikiem bija apslēpts visu lietu radītājā Dievā, kas ir radījis visas lietas caur Jēzu Kristu." (Ef 3:9)

Cilvēka cieņas būtība ir viņa radīšana. Fakts, ka Dievs mūs ir radījis unikālā veidā, piešķir vērtību katram cilvēkam. Nedzimušajam mātes miesās, neelastīgam pusaudzim, jaunietim ar Dauna sindromu un vecmāmiņai ar Alcheimera slimību visiem ir milzīga vērtība Dieva acīs. Dievs ir viņu Tēvs. Tie ir Viņa dēli un meitas. “Dievs, kas radījis pasauli un visu, kas tanī, būdams debess un zemes Kungs, nemājo rokām celtos tempļos." (Apd 17:24-26)

Mums ir kopīgs mantojums. Mēs visi piederam vienai ģimenei. Mēs esam brāļi un māsas, ko plānojis, izveidojis un radījis pats Dievs. Radīšana iedod patiesu pašvērtības izjūtu. Kad savienojas gēni un hromosomas, lai izveidotu unikālu bioloģisku tavas personības struktūru, Dievs aizmet prom paraugu. Nav neviena visā Visumā, kas būtu tāds pats kā tu. Tu esi unikāls, vienīgais tāds radījums, būtne, kurai ir tik neizsakāma vērtība, ka Dievs, kurš radīja kosmosu, pieņēma mūsu miesu un piedāvāja Sevi kā upuri par tevi un taviem grēkiem!

_lepazīsties ar šīs nedēļas tēmu, lai sagatavotos Bībeles izpētei 20. maijā._