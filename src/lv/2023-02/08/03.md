---
title:  Sabats un radīšana
date:   15/05/2023
---

Dievs mums deva sabatu tāpēc, ka mūsu pasaulei ļoti vajadzīga pārliecinoša vēsts par radīšanu. Mēs esam pētījuši šo vēsti, kas atrodama Atkl 14:6, 7.

Sātans ir pielicis visas pūles, lai izkropļotu radīšanas vēsti, jo viņš ienīst Jēzu un negrib, ka Viņš saņem pielūgsmi, kas viņam pienākas kā mūsu Radītājam un Glābējam. Sabats ir centrā lielajai cīņai par to, vai Kristus ir cienīgs saņemt pielūgsmi kā mūsu Radītājs. Dieva pēdējo dienu vēsts aicina visu cilvēci atpakaļ pie Kristus kā debesu un zemes Radītāja pielūgsmes. Visas pielūgsmes pamatā ir fakts, ka Viņš mūs ir radījis.

`Izlasi 1Moz 2:1-3, 2Moz 20:8-11 un 5Moz 5:12-15, domājot par Atkl 14:6, 7. Kā mēs sabata bauslī varam ieraudzīt saistību starp radīšanu un glābšanu?`

Sabats ir mūžīgs simbols mūsu dusai Viņā. Tā ir īpaša zīme, kas liecina par uzticību Radītājam (Ec 20:12, 20). Tā ir nevis patvaļīga likuma prasība, bet gan atklāj patiesu atpūtu no cenšanās iegūt taisnību ar darbiem, jo taisnību mēs varam atrast Viņā. Sabats runā par Dievu, kas mūsu labā ir izdarījis to, ko mēs paši nekad nevarētu sasniegt.

Svētie Raksti aicina mūs katru sabatu dusēt Viņa mīlestībā un rūpēs. Sabats ir dusas, nevis darbu simbols; žēlastība, nevis burta kalpība; garantija, nevis nosodījums; atkarība no Viņa, nevis pašiem no sevis. Katru sabatu mēs priecājamies Viņa labestībā un slavējam Viņu par glābšanu, ko var atrast tikai Kristū.

Sabats ir arī mūžīga saikne starp Ēdenes pilnību pagātnē un jauno debesu un jaunās zemes godību nākotnē (Jes 65:17, Atkl 21:1).

Sabats aicina mūs atpakaļ pie savām saknēm. Tā ir saikne ar mūsu izcelsmes ģimeni. Sabats ir nepārtraukti ievērots kopš laika iesākuma. Tā ir nesaraujama saikne ar mūsu radīšanu. Tas notur mūsu uzmanību pie godības pilnās patiesības, ka mēs esam Dieva bērni. Tas aicina mūs būt ļoti personīgās, tuvās attiecībās ar Viņu.

`Kā Atkl 14:6, 7 norāda uz sabata bausli, un kāpēc gala laika vēstī tas ir svarīgi? (Sk. 2Moz 20:8-11.)`