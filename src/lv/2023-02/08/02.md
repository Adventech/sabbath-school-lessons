---
title:  Tiesa, radīšana un atbildība
date:   14/05/2023
---

Ja mēs būtu tikai pēc nejaušības principa kopā saliktas šūnas, nejaušības produkts un nekas vairāk kā tikai attīstītāks Āfrikas pērtiķis, tad dzīvei būtu maza nozīme. Ja mēs esam tikai viens no astoņiem miljardiem cilvēku, kas savā starpā cīnās par dzīves telpu uz planētas, ko sauc par Zemi, dzīve zaudē jēgu, tad tā ir tikai izdzīvošana. Turpretī Bībeles radīšanas stāsts iedod dzīvei jēgu un morālu pamatu. Mūs ir radījis Dievs, un mēs esam Viņa priekšā atbildīgi par savu rīcību. Tas, kurš radīja mūs, prasa no mums atbildību. Viņš ir radījis absolūto, kaut arī tas ir pasaulē, kurā valda “morāls relatīvisms”.

`Izlasi Atkl 14:7, Rm 14:10 un Jēk 2:8–13. Ko tiesa saka par atbildībām un pienākumiem? Kā savā starpā ir saistīta tiesa, Dieva baušļi un pielūgsme?`

Triju eņģeļu vēsts no Atkl 14. nodaļas paziņo, ka “tiesas stunda ir atnākusi” (Atkl 14:7). Tā kā Dievs mūs ir radījis ar spēju pieņemt morālus lēmumus, mēs esam atbildīgi par tiem. Ja mēs būtu tikai nejaušs šūnu sakopojums, tikai savas iedzimtības un vides produkts, mūsu rīcību lielā mērā noteiktu spēki, kurus mēs nekontrolējam.

Bet tiesa ietver morālu atbildību. Šajā zemes vēstures krīzes stundā, tiesas stundā, Dievs aicina mūs pieņemt lēmumus mūžības gaismā. Pirmā eņģeļa nopietnais aicinājums "pielūgt To, kas radījis debesis un zemi, jūru un ūdens avotus" (Atkl 14:7) atzīst, ka visas pielūgsmes pamatā ir fakts, ka mūs ir radījis Dievs.

Vienlaikus mūsu uzticība septītās dienas sabatam parāda mūsu ticību, ka Jēzus ir cienīgs saņemt pielūgsmi kā mūsu Radītājs. Tā atklāj, ka mēs pieņemam Viņa desmit baušļu likumu kā dievišķi iedvesmotus principus, lai dzīvotu vispiepildītāko dzīvi. Tā kā likums ir Dieva valdības pamats un Viņa rakstura atklāsme, tas kļūst par standartu tiesā. Ar savu uzticību sabata bauslim mēs parādam, ka apņemamies dzīvot paklausīgu dzīvi.

`Kā izpratne par radīšanu ietekmē mūsu uzvedību? Kāda saistība mūsu iedzimtībai un videi ir ar izvēlēm, ko mēs izdarām ik dienas? Kā mēs varam Dieva žēlastībā pārvarēt rakstura trūkumus, ko mēs paši neesam izvēlējušies?`