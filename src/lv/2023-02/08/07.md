---
title:  Tālākiem pētījumiem
date:   19/05/2023
---

"lemesls pielūgt Dievu ir tas, ka Viņš ir Radītājs. Debesu liturģijā debešķīgās būtnes izsaka šo domu ļoti kodolīgā veidā: 'Jo Tu esi radījis visas lietas. (Atkl 4:11) Dieva kā Radītāja lomai uz zemes jātiek uzsvērtai, cik daudz vien iespējams, – tā saka eņģelis. 'Pielūdziet To, kas radījis debesis un zemi, jūru un ūdens avotus.' (Atkl 14:7) Ir pareizi norādīts, ka ceturtā baušļa vārdus eņģelis izmanto, lai pamatotu aicinājumu pielūgt Dievu (2Moz 20:11). [..]

Dekalogā sabata bauslis ir kā zīmogs, kas (1) norāda, kas ir Dievs: Radītājs, (2) apstiprina teritoriju, pār ko viņš valda: visu, ko viņš ir radījis, un (3) atklāj Viņa tiesības valdīt: jo Viņš ir visu radījis. Lai pūķis gūtu panākumus, viņam kaut kādā veidā šī piemiņa ir jānostumj malā." (Ángel Manuel Rodríguez "The Closing of the Cosmic Conflict: Role of the Three Angels' Messages”, 40, 41. lpp.)

**Jautājumi pārrunām**:

`1. Kā sabata vēsts atbild uz lielajiem dzīves jautājumiem, tādiem kā - no kurienes es nāku, kāpēc es esmu šeit un kāds ir mans mūžīgais liktenis?`

`2. Pakavējies pie radīšanas brīnuma. Pakavējies pie brīnuma, ka tu eksistē šajā milzīgajā universā. Ko faktam, ka augstākā šīs radīšanas piemiņa, sabats, nāk pie mums (pretstatā tam, ka mēs ejam pie tā) katru nedēļu bez izņēmuma, māca mums par to, cik svarīga ir mācība par radīšanu?`

`3. Kā pielūgsmes jautājums atklāts Dan 3. un Dan 6. nodaļas inspirētajos ziņojumos? Kas šajos ziņojumos ir atklāts tāds, kas palīdz mums sagatavoties un paredzēt, kādus izaicinājumus Dieva uzticīgie ļaudis piedzīvos krīzes laikā saistībā ar “zvēra zīmi"?`

`4. Kā mēs varam parādīt cilvēkiem, kas tic miljoniem, pat miljardiem gadus ilgai evolūcijai kā šīs pasaules radīšanas veidam, cik nejēdzīgi būtu saglabāt septītās dienas sabatu kā piemiņu šai radīšanai?`