---
title:  Tālākiem pētījumiem
date:   28/04/2023
---

Izlasiet spēcīgās domas, ko Praviešu gars mums sniedz saistībā ar Dieva ļaužu stāvokli pēdējās dienās, tiesas laikā un pasaules galā.

"Viņu vienīgā cerība ir Dieva žēlastība. Viņu vienīgais patvērums būs lūgšana. Kā Jozua lūdza Eņģeļa priekšā, tā atlikusī draudze ar salauztu sirdi un nopietnā ticībā lūgs piedošanu un glābšanu caur Jēzu, savu Aizstāvi. Viņi pilnīgi apzināsies savas dzīves grēcīgumu, viņi redzēs savu nespēku un necienīgumu un, raugoties uz sevi, būs gatavi krist izmisumā. Kārdinātājs stāv viņiem blakus, lai tos apsūdzētu, tāpat kā viņš stājās pretī Jozuam. Viņš norāda uz to netīrajām drēbēm un kļūdainajiem raksturiem. Viņš atklāj to vājumu un neprātīgo rīcību, nepateicības grēkus, līdzības trūkumu Kristum, ar to darot kaunu Glābējam. [..] Dieva ļaudis daudzējādā ziņā ir bijuši ļoti kļūdaini. Sātans precīzi zina grēkus, uz kuriem viņš pats ir pavedinājis, tādēļ tos rāda vispārspīlētākajā gaismā, paziņojot: 'Vai Dievs mani un manus eņģeļus izraidīs no savas klātbūtnes un atalgos tos, kas vainīgi tādos pašos grēkos? Ak, Kungs, Tu savā taisnībā to nevari darīt. Tava troņa pamats tad vairs nebūs taisnība un tiesa. Taisnīgums prasa, lai pret tiem pasludinātu spriedumu.' Bet, lai gan Kristus sekotāji ir grēkojuši, viņi tomēr nav atdevušies ļaunā varai. Viņi savus grēkus ir nolikuši un pazemīgi meklējuši Kungu, tādēļ Dievišķais Aizstāvis aizlūdz viņu labā. Tas, kurš viņu nepateicības dēļ ir visvairāk apvainots un apsmiets, kurš zina viņu grēkus un arī viņu nožēlu, saka: “Kungs lai tevi rāj, sātan! Es par šīm dvēselēm nodevu savu dzīvību. Tās ir ierakstītas Manās plaukstās.” (E. Vaita "Liecības draudzei” 5. sēj., 473., 474. lpp.)

**Jautājumi pārrunām**:

`1. Kā zināšanas, ka “Viņa tiesas stunda ir atnākusi”, ietekmē mūsu ikdienas dzīvi? Ja mēs būsim godīgi, tad lielākā daļa atbildētu, ka neietekmē, vai ne? Kā mēs varētu to mainīt?`

`2. Kāpēc tiesa ir labā, nevis sliktā vēsts? Grupā pārrunājiet Jēzus lomu šajā tiesā. Kā tas var motivēt mūs būt uzticīgiem Viņam, zinot, ka, tikai pateicoties tam, ko Viņš ir izdarījis mūsu labā, mums var būt glābšanas cerība?`

`3. Pakavējieties vairāk pie domas par tiesu, kas atklāj Visumam Dieva raksturu. Kā šī doma iederas visā lielās cīņas scenārijā?`