---
title:  Tiesas stundas nozīmīgums
date:   23/04/2023
---

Bībeles pēdējā grāmata, Atklāsmes grāmata, pievēršas gadsimtiem ilgās cīņas starp labo un ļauno kulminācijai. Lucifers, dumpīgais eņģelis, izaicināja Dieva taisnību, godīgumu un gudrību. Viņš paziņoja, ka veids, kā Dievs valda universā, ir negodīgs un netaisns. Atklāsmes grāmatas pēdējā tiesa ir šī konflikta par Dieva raksturu pats centrs.

`Atkl 14:7 teikts: “Bīstieties Dieva un dodiet Viņam godu, jo ir atnākusi Viņa tiesas stunda; pielūdziet To, kas radījis debesis un zemi, jūru un ūdens avotus." Kāpēc ir svarīgi, ka uzreiz pēc tam, kad mums ir pateikts par “mūžīgo evaņģēliju", pirmā eņģeļa vēsts runā par Dieva tiesu? Kas kopīgs “mūžīgajam evaņģēlijam" un Dieva tiesai?`

Evaņģēlijs un tiesa, kas abas ir pirmā eņģeļa vēsts daļas, ir savstarpēji cieši saistītas. Ja nebūtu “mūžīgā evaņģēlija”, mums nebūtu cerības tiesā. Patiesībā, kā mēs redzēsim, "mūžīgais evaņģēlijs" patiešām ir mūsu vienīgā cerība tiesā. Nav šaubu, ka daļa no evaņģēlija satura ir tiesas pasludināšana.

Šīs tiesas laikā nekritušās pasaules redzēs, ka Dievs ir darījis visu, kas ir Viņa spēkos, lai izglābtu katru cilvēku. Šī tiesa atklāj Dieva taisnību un žēlastību. Tā atklāj kaut ko par Viņa mīlestību un likumu. Tā runā par Viņa žēlastību glābt un Viņa spēku atbrīvot. Tiesa ir daļa no Dieva galējā risinājuma attiecībā uz grēka problēmu. Lielajā cīņā starp labo un ļauno universā Dievs atbildēja sātana apsūdzībām pie krusta, bet tiesā Viņš atklās, ka Viņš ir darījis visu iespējamo, lai mūs izglābtu un lai vadītu mūs pie krusta.

Dieva bezgalīgie, precīzie, smalkie ziņojumi tiks atvērti (sk. Dan 7:10). Mēs esam Dievam tik dārgi, ka Visums ietur pauzi, lai apspriestu lēmumus, ko mēs esam izdarījuši Svētā Gara pamudinājumu un Golgātā pie krusta brīvi nodrošinātās glābšanas gaismā.

`Izlasi uzmanīgi Ps 51:1–4, īpaši 4. pantu. Kā šie panti palīdz saprast tiesas nozīmi un nolūku?`