---
title:  Dieva ģimenes locekļu atbildības
date:   04/01/2023
---

Mēs visi baudām garīgas un laicīgas svētības un dāvanas, ko Dievs mums dod. Cik mierinoši ir zināt arī, ka mēs esam “daļa no ģimenes"!

`Izlasi 5Moz 6:5 un Mt 22:37. Ko tas nozīmē, un kā mēs to darām?`

Kā tu varētu mīlēt Dievu no "no visas sirds un no visas dvēseles, un no visa sava prāta" (Mt 22:37)? Interesanti, ka Bībele dod mums atbildi, un tā nav tāda, kādu sagaida lielākā daļa cilvēku.

`Izlasi 5Moz 10:12, 13 un 1Jņ 5:3. Saskaņā ar Bībeli, kāda ir atbilstoša atbildes reakcija mūsu mīlestības attiecībās ar Tēvu Debesīs?`

levērot likumu? Paklausīt baušļiem? Daudziem kristiešiem diemžēl ideja par paklausīšanu likumam (īpaši ceturtajam bauslim) šķiet burta kalpība. Viņi apgalvo, ka mēs esam aicināti vienkārši mīlēt Dievu un mīlēt savu tuvāko kā sevi pašu. Tomēr Dievs pasaka skaidri: savu mīlestību uz Dievu un saviem tuvākajiem mēs atklājam, paklausot Viņa baušļiem.

"Jo šī ir Dieva mīlestība, ka turam Viņa baušļus.” (1Jņ 5:3) Mēs esam pieraduši skaidrot šo pantu tā, ka mēs mīlam Dievu un tāpēc turam Viņa baušļus. Tas viss ir jauki. Bet varbūt mēs varam arī lasīt to šādi: “Šī ir Dieva mīlestība”, tas ir, mēs zinām un piedzīvojam Dieva mīlestību, turot Viņa baušļus.

Mt 7:21-27 Jēzus teica, ka tie, kas dzird un dara Dieva vārdus, ir līdzīgi gudram celtniekam, kas būvē savu māju uz stipras klints. Tie, kas dzird, bet nepaklausa, ir līdzīgi negudram celtniekam, kas būvē māju uz smiltīm - ar katastrofāliem rezultātiem. Abi dzird vārdu. Viens paklausa, otrs nepaklausa. Atšķirība ir rezultātā - dzīvība vai nāve.

`Padomā par saikni starp mīlošu Dievu un paklausību Viņa likumam. Kāpēc mīlestība uz Dievu būtu izteikta šādā veidā? Kas tāds ir baušļu ievērošanā, kas patiešām atklāj mīlestību? (Norāde: padomājiet par to, ko izraisa nepaklausība Viņa likumam.)`