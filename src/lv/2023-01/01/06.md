---
title:  Manta Debesis
date:   05/01/2023
---

`“Nekrājiet sev mantas virs zemes, kur kodes un rūsa tās maitā un kur zagļi rok un zog. Bet krājiet sev mantas debesīs, kur ne kodes, ne rūsa tās nemaitā un kur zagļi nerok un nezog. Jo, kur ir tava manta, tur būs arī tava sirds.” (Mt 6:19–21) Kādas svarīgas patiesības Jēzus šeit izsaka?`

Kurš gan nav lasījis stāstus par tiem, kas uzkrājuši lielu bagātību, bet pēc tam to pazaudējuši? Mūsu pasaule ir ļoti nestabila vieta: kari, noziedzība, vardarbība, dabas katastrofas-jebkas var notikt vienā mirklī un atņemt visu, kā dēļ esam pūlējušies, un, iespējams, pat to, ko esam godīgi un uzticīgi nopelnījuši. Jebkurā gadījumā reiz pienāk nāve, kad visas šīs lietas mums tik un tā kļūst nederīgas.

Protams, Raksti nesaka, ka ir nepareizi būt bagātam vai uzkrāt bagātību. Šajos pantos Jēzus brīdina, lai mēs paturam to visu redzeslokā.

Tomēr ko nozīmē krāt mantu Debesīs? Tas nozīmē padarīt Dievu un Viņa lietu par pirmo un galveno savā dzīvē, nevis pirmajā un galvenajā vietā likt naudas pelnīšanu. Visa cita starpā tas nozīmē mūsu iespējas izmantot Dieva darbam, Viņa valstības virzīšanai uz priekšu, strādāšanai citu labā un esot par svētību citiem.

Piemēram, aicinot Ābrāmu, Dievs plānoja izmantot Ābrāmu un viņa ģimeni, lai svētītu visas ģimenes virs zemes. Ābrahāmam, kas “tika nosaukts 'Dieva draugs” (Jēk 2:23), Dievs teica: "Un Es tevi darīšu par lielu tautu, Es tevi svētīšu un darīšu lielu tavu vārdu, un tu būsi par svētību. Es svētīšu tos, kas tevi svētī, un nolādēšu tos, kas tevi nolād, un tevī būs svētītas visas zemes ciltis." (1Moz 12:2, 3)

"Tātad tie, kas tic, tiek svētīti līdz ar ticīgo Ābrahāmu.” (Gal 3:9) Mums ir dots tāds pats izaicinājums kā viņam.

"Naudai ir liela vērtība, jo tā var izdarīt daudz laba. Dieva bērnu rokās tā ir ēdiens izsalkušajiem, dzēriens izslāpušajiem un drēbes kailajiem. Tā ir aizstāvība apspiestajiem un līdzeklis, ar ko palīdzēt slimajiem. Bet naudai nav lielākas vērtības kā smiltīm, ja vien tā netiek ieguldīta dzīves vajadzību apmierināšanai, par svētību citiem un Dieva lietas virzīšanai uz priekšu.” (Elena Vaita “Kristus līdzības”, 351. lpp.)

`“Jo, kur ir tava manta, tur būs arī tava sirds.” (Mt 6:21) Ko tava sirds saka, kur atrodas tava manta?`