---
title:  Mēs esam daļa no Dieva ģimenes
date:   01/01/2023
---

`“Tādēļ es loku savus ceļus Tēva priekšā, no kā ikviena cilts debesīs un virs zemes dabū savu vārdu.” (Ef 3:14, 15) Kas tiek atsaukts atmiņā šajā pantā, un kāda cerība šeit ir atrodama?`

Jau Savas kalpošanas sākumā Jēzus apliecina: “Tāpēc jums būs tā lūgt: mūsu Tēvs debesīs! Svētīts lai top Tavs Vārds." (Mt 6:9) Vēlāk viņš atkārto to pašu lūgšanu tikai saviem mācekļiem (Lk 11:2). Jēzus teica, lai mēs saucam Viņa Tēvu par “mūsu Tēvu Debesīs”. Kad Jēzus satika Mariju pēc Savas augšāmcelšanās, viņa gribēja Jēzu apskaut. "Bet Jēzus viņai saka: 'Neaizskar Mani, jo Es vēl neesmu aizgājis pie Teva; bet ej pie Maniem brāļiem un saki tiem: Es aizeimu pie Sava Tēva un jūsu Tēva, pie Sava Dieva un jūsu Dieva.” (Jņ 20:17)

Tā kā mums ir tas pats Tēvs, kas Jēzum, Viņš ir mūsu brālis, un mēs visi esam brāļi un māsas Kungā. Jēzus kļuva par zemes ģimenes locekli, lai mēs varētu kļūt par Debesu ģimenes locekļiem. “Debesu ģimene un zemes ģimene ir viens.” (Elena Vaita “Laikmetu ilgas", 835. lpp.)

`Izlasi 2Moz 3:10, 2Moz 5:1 un Gal 3:26, 29. Ko šie panti stāsta par to, kā Dievs attiecas pret mums? Kāpēc tas ir tik ļoti iedrošinoši?`

Pretstatā viedoklim, ka mēs esam aukstu, nedzīvu dabas likumu radīti, Svētie Raksti māca ne tikai to, ka Dievs ir mūsu Radītājs, mūs mīl un izturas pret mums tik mīlošā veidā, ka, lai attēlotu šīs attiecības, Rakstos bieži izmanto salīdzinājumu ar ģimeni. Neatkarīgi no tā, vai Jēzus Israēlu sauc par “Manu tautu” vai mūs par “Dieva dēliem”, vai Dievu dēvē par "mūsu Tēvu", būtība joprojām ir tāda pati: Dievs mūs mīl tā, kā ģimenes locekļiem vajadzētu mīlēt citam citu. Cik tā ir laba vēsts pasaulē, kas dažreiz šķiet tik naidīga!

`Iztēlojies pasauli, kurā mēs pret katru cilvēku izturētos kā pret saviem ģimenes locekļiem. Kā mēs varam iemācīties labāk izturēties pret ikvienu – kā pret saviem brāļiem un māsām?`