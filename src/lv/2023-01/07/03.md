---
title:  Dieva rūpes par trūcīgajiem
date:   13/02/2023
---

Bībeles autori savos rakstos iekļāvuši to, kā Dievs rūpējas par nabagiem, svešiniekiem, atraitnēm un bāreņiem. Ieraksti par šādiem ziņojumiem sniedzas līdz pat Sinaja kalnam. "Sešus gadus apsēj savu zemi un savāc tās augļus. Bet septītajā gadā atstāj to dusam mierā, lai no tās ēd tavas tautas nabagie; un, kas pāri atliekas, to lai meža zvēri noēd; tāpat dari ar savu vīna dārzu un eļļas koku.” (2Moz 23:10, 11)

`Izlasi 3Moz 23:22 un 5Moz 15:11. Lai arī cik atšķirīgs ir šis konteksts salīdzinājumā ar mūsdienām, kādus principus mums vajadzētu paņemt no šiem pantiem?`

Parasti tiek saprasts, ka “brālis” šeit apzīmē israēliešus vai ticības biedrus. Mēs arī domājam par viņiem kā par cienīgiem nabagiem jeb “vismazākajiem no šiem Maniem brāļiem”. Psalmi sniedz norādījumus par to, kā mums vajadzētu izturēties pret trūkumcietējiem. “Spriediet tiesu nabagam un bāriem, gādājiet taisnību vārgajiem un trūcīgajiem! Glābiet mazos ļaudis un nabagus, atsvabiniet viņus no bezdievju rokas." (Ps 82:3, 4) Šie panti norāda mūsu iesaistīšanos daudz plašākos veidos nekā tikai pārtikas nodrošināšana.

Tad ir vēl apsolījumi tiem, kas palīdz trūcīgajiem. “Kas dod nabagam, tam nekā netrūks, bet, kas savas acis no nabaga novērš, dabūs dzirdēt daudz lāstu.” (Sak 28:27) “Ķēniņam, kas taisnīgi tiesā nabagos, viņa goda krēsls pastāvēs mūžīgi.” (Sak 29:14) Un ķēniņš Dāvids teica: "Svētīgs, kas rūpējas par grūtdieni! Tas Kungs viņu izglābs ļaunā dienā." (Ps 41:1) Senajā Israēlā tā vienmēr bija prioritāte, pat ja dažkārt tika pazaudēta no redzesloka.

Turpretī pat modernākos laikos, īpaši Anglijā, tā dēvētā "sociāldarvinisma" ietekmē daudzi domāja, ka ne tikai nav morālas prasības palīdzēt nabadzīgajiem, bet to darīt ir nepareizi. Sekojot dabas likumiem, kad stiprie izdzīvo uz vājo rēķina, "sociāldarvinisti" uzskatīja, ka palīdzība nabadzīgajiem, slimajiem un trūcīgajiem būtu sabiedrībai kaitīga, jo, ja tie vairotos, viņi tikai vājinātu visas tautas sociālo struktūru. Lai cik nežēlīgi tas būtu, šī domāšana bija ticības evolūcijai un tās sludinātā nepatiesā vēstījuma loģisks iznākums.

`Kā evaņģēlijam-idejai, ka Kristus ir nomiris par visiem, - vajadzētu ietekmēt to, kā mēs izturamies pret visiem cilvēkiem, lai arī kas viņi būtu?`