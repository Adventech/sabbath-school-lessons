---
title:  Tālākiem pētījumiem
date:   17/02/2023
---

"Kad Cilvēka Dēls nāks savā godībā un visi eņģeļi līdz ar Viņu, tad Viņš sēdēs uz sava godības krēsla. Un visas tautas tiks sapulcētas Viņa priekšā; un Viņš tās šķirs (..). (Mt 25:31, 32) Tā Kristus Eļļas kalnā saviem mācekļiem attēloja lielās tiesas dienas ainas. Viņš uzsvēra, ka spriedumā izšķirošs būs viens punkts. Kad tautas tiks sapulcinātas Viņa priekšā, tur būs tikai divas šķiras, un šo grupu mūžīgo likteni noteiks tas, ko tās būs vai nebūs darījušas savam Kungam cietēju un trūcīgo personā." (Elena Vaita “Laikmetu ilgas”, 637. lpp.)

"Kad jūs savas mājas durvis atverat Kristus trūcīgajiem un ciešanu nomāktajiem, jūs uzņemat neredzamus eņģeļus. Jūs ielūdzat Debesu būtņu sabiedrību, kas ienes svēta miera un prieka atmosfēru. Tie nāk ar slavu uz lūpām, un Debesīs izskan atbildes akords. Katrs žēlastības darbs tur tiek apsveikts ar mūziku. Tēvs no sava godības krēsla nesavtīgos strādniekus pieskaita saviem vislielākajiem dārgumiem." ("Laikmetu ilgas" 639. lpp.)

**Jautājumi pārrunām**:

`“Jo tur, tanī zemē, netrūks arī nabagu.” (5Moz 15:11) Papildus tam, ka šis pareģojums, lai arī tūkstošiem gadu vecs, diemžēl ir piepildījies, kā mums to saprast mūsdienās? Daži ar šiem vārdiem attaisnojuši nepalīdzēšanu nabadzīgajiem, spriežot šādi: "Dievs teica, ka nabagi vienmēr būs mūsu vidū, tāpēc tā tas ir.” Kur ir kļūda šādā domāšanā?`

`Izlasi 1Tim 6:17–19: “Tiem, kas ir bagāti tagadējā pasaules laikmetā, piekodini, lai viņi nebūtu augstprātīgi un neliktu cerību uz nedrošo bagātību, bet uz Dievu, kas mums dod visu bagātīgi baudīt; lai viņi darītu labu, būtu bagāti labos darbos, devīgi, nesavtīgi, uzkrādami sev labu mantas pamatu nākamai dzīvei, ka iegūtu īsto dzīvību.” levērojiet, kādas ir briesmas: paļauties uz savām bagātībām, nevis dzīvo Dievu. Kāpēc tiem, kam ir nauda, tas ir tik vienkārši, lai gan viņi zina, ka galu galā nekāda bagātība viņus neuzturēs dzīvus? Kāpēc mums visiem jābūt uzmanīgiem, lai nepaļautos uz neko citu kā tikai dzīvo Dievu?`