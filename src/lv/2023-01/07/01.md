---
title:  Vismazākajam no šiem
date:   11/02/2023
---

### Nedēļas pētījumiem:
Lk 4:16-19; Jes 62:1, 2; 5Moz 15:11; Mt 19:16-22; Lk 19:1-10; Ij 29:12-16.

> <p>Atmiņas pants</p>
> "Tad Ķēniņš sacīs tiem, kas pa labo roku: nāciet šurp, jūs Mana Tēva svētītie, iemantojiet Valstību, kas jums ir sataisīta no pasaules iesākuma." (Mt 25:34)

Bībele bieži runā par svešiniekiem (reizēm tos sauc par ienaidniekiem), bāreņiem un atraitnēm. Šī ļaužu grupa bija tie, ko Jēzus sauca par "Maniem vismazākajiem brāļiem" (Mt 25:40).

Kā mēs varam identificēt šos cilvēkus mūsdienās? Bībeles laikos svešinieki bija cilvēki, kas bija atstājuši savu dzimteni, varbūt kara vai bada dēļ. Ekvivalents mūsdienās var būt miljoniem bēgļu, kas kļuvuši trūcīgi apstākļu dēļ, ko viņi nav izvēlējušies.

Bez tēva ir tie bērni, kas zaudējuši savus tēvus karā, negadījumos vai slimības dēļ. Šajā grupā varētu būt arī tie, kuru tēvi ir cietumā vai kā citādi nevar būt klāt. Cik plašs kalpošanas lauks šeit paveras!

Atraitnes ir tās, kas dzīvesdraugu zaudējušas tā paša iemesla dēļ kā bez tēva palikušie. Daudzas atraitnes vada savas “viena vecāka ģimenes”, un palīdzība, ko draudze var piedāvāt, tām var būt ļoti svarīga.

Kā mēs redzēsim šajā nedēļā, palīdzēt trūcīgajiem nav tikai izvēle, jo mēs esam Dieva darba pārvaldnieki. Tā ir sekošana Jēzus paraugam un paklausība Viņa pavēlēm.

_lepazīsties ar šīs nedēļas tēmu, lai sagatavotos Bībeles izpētei 18. februārī._