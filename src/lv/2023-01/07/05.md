---
title:  Caķejs
date:   15/02/2023
---

Caķejs bija bagāts jūds, kas bija sapelnījis naudu, strādājot par nodokļu iekasētāju ienīsto romiešu labā. Šī iemesla dēļ, kā arī tāpēc, ka viņš un citi nodokļu iekasētāji ņēma lielāku nodokli, nekā bija jādod, Cakeju ienīda un sauca par "grēcinieku".

Caķejs dzīvoja Jērikā, kas atradās pie plaša tirdzniecības ceļa. Jēzus un Caķeja satikšanās nebija nejaušība. Caķejs acīmredzot bija nonācis pie garīgas pārliecības un savā dzīvē gribēja kādas pārmaiņas. Viņš bija dzirdējis par Jēzu un gribēja Viņu redzēt. Bija izskanējušas runas, ka grupa, ar kuru ceļoja Jēzus, tajā dienā ieradīsies Jērikā. Jēzum bija jāiet cauri Jērikai, dodoties Savā pēdējā ceļojumā no Galilejas uz Jeruzalemi. Kristus pirmie vārdi Cakejam atklāja, ka Jēzus par viņu zināja visu jau pirms ieiešanas pilsētā.

`Izlasi Lk 19:1–10. Kāda bija atšķirība starp šī bagātā vīra piedzīvojumu ar Jēzu un bagāto jauno valdnieku?`

Caķejam un bagātajam jauneklim bija kaut kas kopīgs. Abi bija bagāti. Abi gribēja redzēt Jēzu, abi gribēja mūžīgo dzīvību. Bet šeit līdzīgais beidzas.

levērojiet, ka tad, kad Caķejs teica, ka viņš dos “pusi no savas mantas” (Lk 19:8) nabagiem, Jēzus pieņēma šo žestu kā patiesas atgriešanās piedzīvojuma izpausmi. Jēzus neteica: "Atvaino, Caķej, bet, tāpat kā ar bagāto jaunekli, - visu vai neko. Ar pusi nepietiks." Kāpēc? Visdrīzāk tāpēc, ka, lai gan Caķejam noteikti patika viņa bagātība, tā nebija viņam kļuvusi par dievu, kā tas bija bagātajam jauneklim. Lai gan mēs nezinām, ko tieši Jēzus viņam teica, Caķejs ir pirmais, kurš runā par naudas došanu nabagiem. Turpretī bagātajam valdniekam Jēzus teica, lai viņš atdod visu, citādi tas viņu iznīcinās. Lai gan Cakejam, līdzīgi kā jebkuram bagātam cilvēkam, bija jābūt uzmanīgam attiecībā uz bagātības riskiem, šķiet, ka viņš to labāk kontrolēja nekā bagātais jauneklis.

"Kad bagātais jauneklis aizgāja no Jēzus, mācekļi bija pārsteigti par sava Mācītāja vārdiem: 'Cik grūti bagātie ieies Dieva valstībā!” Viņi jautāja cits citam: ‘Kas tad var tapt glābts?' Tagad viņi saņēma uzskatāmu mācību par Kristus vārdu patiesīgumu: 'Kas cilvēkiem nav iespējams, tas iespējams Dievam. (Mk 10:23, 26; Lk 18:27) Tie redzēja, kā, pateicoties Dieva žēlastībai, bagāts cilvēks var ieiet Debesu valstībā.” (Elena Vaita "Laikmetu ilgas", 555. lpp.)