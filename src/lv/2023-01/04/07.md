---
title:  Tālākiem pētījumiem
date:   27/01/2023
---

Debesu piemiņas grāmatā pieraksta arī Dieva ģimenes locekļu finansiālo uzticību. "Es redzēju, ka pierakstošais eņģelis uzticīgi atzīmē visus Dievam veltītos un mantu namā nodotos ziedojumus, kā arī gala rezultātus, kas iegūts ar šādi ziedotiem līdzekļiem. Dieva skats redz katru Viņa lietai veltīto grasi, kā arī devēja labprātību vai nepatiku. Arī došanas motīvi tiek pierakstīti. Pašuzupurīgie, Dievam nodevušies ļaudis, kas atdod Dievam to, kas viņam pieder, kā Dievs no viņiem prasa, saņems saviem darbiem atbilstošu atalgojumu. Pat ja nodotie līdzekļi tiek izlietoti nepareizi, ne tam mērķim, kam tos deva - Dieva pagodināšanai un dvēseļu izglābšanai –, šie ļaudis, kas upuri pienesa ar atklātu un godīgu sirdi, domājot vienīgi par Dieva godu, savu atalgojumu tomēr nezaudēs.” (Elena Vaita “Liecības draudzei” 2. sēj., 518. lpp.)

“Dievs vēlas, lai cilvēki lūdz un plāno Viņa darba virzīšanu uz priekšu. Bet līdzīgi Kornēlijam mums ir jāapvieno lūgšana un došana. Mūsu lūgšanām un mūsu žēlastībai ir jānāk Dieva priekšā kā piemiņai. Ticība bez darbiem ir mirusi; un bez dzīvas ticības nav iespējams patikt Dievam. Kamēr mēs lūdzam, mums ir jāatdod viss, ko varam, gan no sava darba, gan no līdzekļiem, lai mūsu lūgšanas piepildītos. Ja mēs īstenojam savu ticību, Dievs mūs neaizmirsīs. Viņš atzīmē katru mīlestības un pašaizliedzības rīcību. Viņš pavērs ceļus, lai mēs ar saviem darbiem varam parādīt savu ticību." (Elena Vaita "Atlantic Union Gleaner" 1903. g. 17. jūnijs)

**Jautājumi pārrunām**:

`Kā lūgšana un došana iet kopā? Tas ir, kā lūgšana var palīdzēt tev zināt, ko dot, kad un cik daudz dot?`

`Populārā ASV žurnālā bija rakstīts par jauniem profesionāļiem Volstrītā, kuri pelnīja daudz naudas un tomēr bija tik nožēlojami, tik tukši, tik bažu un raižu pilni. Viens no viņiem, portfeļa pārvaldnieks, sacīja: “Kāda nozīme pēc manas nāves būs tam, ja es savā portfelī būtu ieguvis papildu vienu procentu?” Ko mēs varam mācīties no šī stāsta par to, kā ziedošana var būt garīgi labvēlīga devējam, palīdzot atbrīvoties no "bagātības viltības" (Mt 13:22)?`