---
title:  Kādu daļu ziedot?
date:   23/01/2023
---

`Izlasi 5Moz 16:17. Dievs iedod citu kritēriju ziedojumu apjomam, nevis procentus. Kāds tas ir?`

Mūsu ziedojumi ir mūsu pateicības apliecinājums Dievam par Viņa bagātīgajām dāvanām-dzīvību, atpestīšanu, uzturēšanu un daudzām pastāvīgām svētībām. Tātad, kā mēs atzīmējām iepriekš minētajā fragmentā, mūsu ziedojumu apjoms ir balstīts uz to, ar ko mēs esam svētīti. “Jo no katra, kam daudz dots, daudz prasīs un, kam daudz uzticēts, no tā jo vairāk atprasīs.” (Lk 12:48)

`Izlasi Ps 116:12–14. Kā mums vajadzētu atbildēt uz jautājumu, kas uzdots 12. pantā? Vai nauda ir atbilstoša atbilde?`

Kā mēs varētu jebkad atmaksāt Dievam par visām Viņa svētībām mūsu dzīvē? Vienkāršā atbilde ir, ka mēs to nekad nevarēsim. Šķiet, ka labākais, ko mēs varam darīt, ir būt dāsniem Dieva darbā un palīdzēt saviem līdzcilvēkiem. Kad Jēzus izsūtīja Savus mācekļus misijas ceļojumā, Viņš viņiem teica: "Bez maksas jūs esat dabūjuši, bez maksas dodiet." (Mt 10:8) Mūsu ziedojumi veicina Kristum līdzīga rakstura attīstību. Mēs tā maināmies no savtības uz mīlestību. Mums ir jāizrāda rūpes par citiem un par Dieva lietu, kā to darīja Kristus.

Vienmēr atcerēsimies, ka "Dievs tik ļoti mīlēja..., ka Viņš deva" (sk. Jņ 3:16). Turpretimtikpat droši, kā diena seko naktij – jo vairāk mēs uzkrāsim sev, jo egoistiskāki savā sirdī kļūsim un arī nožēlojamāki jutīsimies.

Mūsu ziņā ir noteikt, kādu summu mēs piešķiram un kāda organizācija saņem mūsu dāvanas. Bet ziedojuma nešana Kungam ir kristiešu pienākums ar garīgām un morālām sekām. To ignorēt nozīmē nodarīt sev garīgu kaitējumu, iespējams, vairāk, nekā mēs saprotam.

`Ko tavi ziedojumi un tava attieksme pret to došanu liecina par tavām attiecībām ar Dievu?`