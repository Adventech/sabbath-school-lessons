---
title:  Īpaši projekti. Došana no lielās krūzes
date:   26/01/2023
---

Pētījumi liecina, ka tikai aptuveni 9 procenti cilvēku aktīvu ir likvīdi un tos var piedāvāt kā piedāvājumu uzreiz. Skaidra nauda, čeki, uzkrājumi, naudas tirgus fondi utt. parasti tiek uzskatīti par likvīdiem aktīviem, vismaz tiem, kam tas pieder. Lielākā daļa no mūsu aktīviem, aptuveni 91 procents, ir "ieguldīti" nekustamajā īpašumā, piemēram, mūsu mājās, mājlopos (ja mēs dzīvojam laukos) vai citos nelikvīdos īpašumos.

Atšķirību starp likvīdiem un nelikvīdiem aktīviem var ilustrēt, ieliekot 1000 centus divās dažādās stikla krūzēs, kur 10 centi aino katru procentu. Tad mazajā krūzē būtu 90 centi, kas ainotu 9 procentus likvīdo aktīvu, un 910 centu būtu lielajā krūzē, ainojot 91 procentu nelikvīdo aktīvu.

Lielākā daļa cilvēku dod savus ziedojumus vai ieguldījumus no mazās krūzes - no likvidajiem aktīviem. Tas ir viņu norēķinu kontā vai makā. Bet, ja kāds par kaut ko ļoti iedegas, viņš dod no lielās krūzes. Bībele atklāj daudzus šādus stāstus.

`Izlasi Mk 14:3–9 un Jņ 12:2–8. Kas bija galvenie tēli Sīmaņa svētkos? Kāda bija Marijas dāvanas vērtība? Kāpēc viņa svaidīja Jēzu šajā laikā?`

Marijas dāvana bija 300 denāriju – tik liela bija visa gada alga. Tā drīzāk bija “lielās krūzes" dāvana. Vēlāk Jūda nodeva Jēzu par mazliet lielāku summu nekā trešā daļa no šī daudzuma-no "mazās krūzes", par 30 sudraba gabaliem (Mt 26:15). Ir vajadzīga liela mīlestība un nodošanās, lai pienestu "lielās krūzes" dāvanas-no saviem ieguldījumiem. Bet, ja mēs kļūstam mantkārīgi kā Jūda, mēs varam pārdot savas dvēseles par grašiem.

Barnabas darbs un aktivitātes Jaunajā Derībā ir minētas 28 reizes. Mēs viņu galvenokārt pazīstam kā apustuļa Pāvila biedru un lielu misionāru. Bet pamats tam visam ir ielikts pirmajā pantā, kur viņš pieminēts. Apd 4:36, 37 mēs lasām par viņa došanu, par “lielās krūzes" ziedojumu. Cik spēcīgs piemērs Kristus vārdiem: “Jo kur ir tava manta, tur ir arī tava sirds" (Mt 6:21)!

`Kāpēc pašuzupurīga došana ir svarīga gan devējiem, gan saņēmējiem?`