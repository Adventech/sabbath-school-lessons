---
title:  Parādi
date:   28/01/2023
---

### Nedēļas pētījumiem:
5Moz 28:1, 2, 12; Mt 6:24; 1Jņ 2:15; Sak 22:7; Sak 6:1-5; 5Moz 15:1-5.

> <p>Atmiņas pants</p>
> “Bagātais valda pār nabagiem, un, kas aizņemas, kļūst par aizdevēja kalpu.” (Sak 22:7)

Viena no parādu definīcijām ir "dzīvot šodien ar to, ko tu sagaidi nopelnīt nākotnē". Mūsdienās parādi ir kā dzīvesveids, bet tai nevajadzētu būt normai kristiešu vidū. Bībele ir pret parādiem. Rakstos vismaz 26 vietās pieminēti parādi un visās vietās ar negatīvu nozīmi. Nav teikts, ka būtu grēks aizņemties naudu, bet runa ir par biežajām sliktajām sekām. Pārdomājot finansiālos jautājumus, Pāvils deva padomu: "Dodiet katram, kas viņam pienākas: nodevas, kam nākas nodevas, muitu, kam nākas muita, bijību, kam nākas bijība, cieņu, kam nākas cieņa. Nepalieciet nevienam neko parādā kā vienīgi, ka jūs cits citu mīlat.” (Rm 13:7, 8)

Kāpēc parāds ir gandrīz starptautiska sērga visos līmeņos-personīgajā, korporatīvajā un valdības līmenī? Katrā sabiedrībā vienmēr ir bijis vismaz neliels procents, kas bija parādā. Taču mūsdienās daudz lielāka cilvēku daļa ir parādos, un tas viņiem gandrīz nekad nenāk par labu.

Šajā nedēļā mēs runāsim par parādu cēloņiem un kā ar tiem tikt galā. Jums pašiem var nebūt parādi, bet jūs varat līdzdalīt šo vērtīgo informāciju ar savu ģimeni un draugiem, kam tā var izrādīties noderīga.

_lepazīsties ar šīs nedēļas tēmu, lai sagatavotos Bībeles izpētei 4. februārī._