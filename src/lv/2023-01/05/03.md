---
title:  Sekojot dievišķam padomam
date:   30/01/2023
---

Mēs esam materiālas būtnes, un mēs dzīvojam materiālā pasaulē, kas reizēm var būt ļoti valdzinoša. Reizēm liekas, ka mums labāk būtu vajadzējis būt no tērauda un sintētiskās eļļas, nevis no miesas un asinīm, lai reizēm nejustu vilinājumu iegūt materiālus īpašumus vai ilgas pēc bagātības. Kurš gan kādu reizi nav sapņojis kļūt bagāts vai vinnēt loterijā?

Lai gan mēs visi to piedzīvojam un nav nekā nepareiza, ja mēs cītīgi strādājam, lai nopelnītu labāku dzīvi vai pat lai kļūtu bagāti, nevienam no mums nav jāiekrīt slazdā, padarot naudu, bagātību un īpašumus par elku. Mums ir apsolīts dievišķs spēks palikt uzticīgiem tam, ko zinām kā pareizu. Tas ir ļoti svarīgi, jo kārdinājums iegūt bagātības un īpašumus ir sagrāvis daudzas dvēseles.

`Izlasi Mt 6:24 un 1Jņ 2:15. Lai gan izteiksmes veids ir atšķirīgs, kāda kopīga tēma atrodama abos pantos?`

Diemžēl mīlestība uz naudu var būt tik spēcīga, ka cilvēki nonāk parādos, lai – kā viņi cer- apmierinātu šīs alkas (bet tas nepalīdz—sk. Māc 4:8). Tā kā parādi ir viens no sātana tīkliem, ko viņš izliek mūsu dvēselēm, ir vairāk nekā skaidrs, ka Dievs gribētu redzēt Savus bērnus brīvus no parādiem. Viņš ir devis mums padomu Bībelē un Praviešu Garā, ka viņš vadīs mūs finansiālā brīvībā.

`Izlasi Ps 50:14, 15. Ar kādu attieksmi vajadzētu dzīvot Dieva ļaudīm? Ko nozīmē “pildīt .. solījumus" ("maksāt solījumus" NKJV)?`

Mēs iestājāmies draudzē ar slavu un pateicību mūsu Dievam, kurš mūs ir radījis un atpestījis. Mūsu kristību solījumu 9. punktā (no 13) mums jautāja: “Vai jūs ticat draudzes organizācijai? Vai jūsu mērķis ir pielūgt Dievu un atbalstīt draudzi ar savu desmito tiesu un ziedojumiem, kā arī ar personīgām pūlēm un ietekmi?" Kā septītās dienas adventisti mēs visi teicām jā. Tātad šie panti (Ps 50:14, 15) ir apsolījums tiem, kas pateicas Dievam un uzticīgi pilda savus solījumus.

`Ko tava izvēle stāsta par to, kā tu tiec galā ar pasaules vilinājumu? Kāpēc smaga strādāšana, lai nopelnītu iztiku, nav tas pats, kas padarīt naudu un bagātību par elku? Kā saprast atšķirību?`