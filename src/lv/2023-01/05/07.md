---
title:  Tālākiem pētījumiem
date:   03/02/2023
---

Vienā no Elenas Vaitas rakstu lappusēm atrodams trīs soļu parādu dzēšanas process. Numerācija ir pievienota, lai izceltu šos punktus.

1\. Apņemies nekad vairs neuzņemties nevienu citu parādsaistību. Drīzāk aizliedz sev tūkstošiem lietu, nekā nokļūsti parādos. Nonākt parādā nozīmē dzīves lāstu. Izvairies no tā, kā tu izvairītos no bakām.

2\. Dod Dievam svinīgu solījumu, ka ar Viņa svētību tu atmaksāsi savus parādus un tad vairs nevienam cilvēkam neko nepaliksi parādā, pat ja būs jādzīvo no auzu putras un maizes. [..] Nesvārsties, nekļūsti mazdūšīgs, negriezies atpakaļ. Aizliedz savai garšai, savai izdabāšanai ēstkārei, iekrāj penijus un atmaksā parādus.

3\. Atmaksā parādus, cik vien ātri iespējams. Ja tu varēsi atkal būt brīvs cilvēks, neesot nevienam neko parādā, tu būsi sasniedzis lielu uzvaru.” (“Counsels on Stewardship”, 257. lpp.)

Ja tev ir nepieciešama papildu palīdzība, lai atbrīvotos no parādiem, izmēģini šo:

1\. Izveido budžetu. Saraksti visus savus ienākumus un izdevumus trīs mēnešu periodā. Daudzi ir pārsteigti, uzzinot, cik daudz naudas viņi ir iztērējuši nevajadzīgām lietām.

2\. Iznīcini kreditkartes. Tas ir viens no galvenajiem ģimenes parādsaistību cēloņiem. Tas ir tik viegli lietot un tik grūti atmaksāt. Ja atklājat, ka katru mēnesi nevarat atmaksāt visus pirkumus vai arī izmantojat kredītkarti, lai iegādātos preces, kuras citādi nebūtu iegādājušies, tad tieciet vaļā no kredītkartēm, pirms tās iznīcina jūs vai jūsu laulību, vai abus.

3\. Vajadzīgi stingri ekonomiski lēmumi. Reizēm mēs neapzināmies, cik daudz varētu ietaupīt mēneša griezumā, ja pievērstu vairāk uzmanību mazajām lietām, ko ikdienā pērkam. Sīkumi ātri sasummējas.

**Jautājumi pārrunām**:

`Parādu apjoms, ko daudzas valstis, kā arī atsevišķas personas ir uzņēmušās, ir satriecošs. Kāda ir bijusi jūsu pieredze saistībā ar parādiem un problēmām, ko parāds ir radījis jums vai citiem?`

`Ko jūsu vietējā draudze varētu darīt, lai palīdzētu draudzes locekļiem iemācīties pārvaldīt parādus un finansiālos jautājumus kopumā?`

`Kādi ir Bībeles apsolījumi, ko jūs varat pieprasīt, lai pasargātu sevi no pasaules vilinājuma un finansiālām briesmām, ko var radīt mantkārība?`