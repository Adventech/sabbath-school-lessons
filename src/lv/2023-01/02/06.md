---
title:  Dzenieties vispirms...
date:   12/01/2023
---

Par Jēzu ir teikts, ka "lielais ļaužu pulks Viņu labprāt klausījās" (Mk 12:37). Lielākā daļa cilvēku lielajos pūļos, kas sekoja un klausījās Jēzū, bija vienkāršā tauta. Viņi tika pabaroti kalna nogāzē un bija dzirdējuši Kalna svētrunu. Jēzus viņiem pamatā pateica: "Es zinu, ka jūs esat nobažījušies, kā uzturēsiet savas ģimenes. Jūs raizējaties par ēdienu un dzērienu, kas jums ik dienas būs vajadzīgs, un par apģērbu, kas vajadzīgs siltumam un aizsardzībai. Taču, lūk, šeit ir tas, ko Es piedāvāju...”

`Izlasi Mt 6:25–33. Kas šeit ir apsolīts, un kas cilvēkiem bija jādara, lai saņemtu šos apsolījumus?`

Daudzi no Dieva apsolījumiem satur abpusējās derības elementus. Tas ir, lai saņemtu svētības, mums ir jādara arī sava daļa.

`Izlasi Jes 26:3. Ko mēs esam aicināti darīt, lai mums būtu miers ar Dievu?`

`Izlasi 1Jņ 1:9. Ko Jēzus darīs, ja mēs atzīsimies savos grēkos?`

`Izlasi 2L 7:14. Kādi ir nosacījumi (ja..., tad....) šajā Dieva piedāvājumā?`

Visi šie panti un arī daudzi citi runā par svarīgo faktu, ka, lai gan Dievs ir augstākais Valdnieks, lai gan Dievs ir mūsu Radītājs un Uzturētājs un lai gan glābšana ir žēlastības dāvana un nepelnīta no mūsu puses, mums tik un tā ir jādara sava daļa lielās cīņas drāmā šeit, virs zemes. Izmantojot svēto brīvās gribas, brīvās izvēles dāvanu, mums ir jāizvēlas sekot Svētā Gara mudinājumiem un paklausīt tam, ko Dievs aicina mūs darīt. Lai gan Dievs piedāvā mums svētības un dzīvību, mēs varam izvēlēties lāstu un nāvi. Nav brīnums, ka Dievs saka: "Tad nu izvēlies dzīvību, ka dzīvotu gan tu, gan tavi pēcnācēji." (5Moz 30:19)