---
title:  Ligums par desmito tiesu
date:   11/01/2023
---

Starp desmitās tiesas došanu un mūsu attiecībām ar Dievu pastāv cieša garīga saistība. Israēlieši piedzīvoja labklājību, kad viņi paklausīja Dievam un bija uzticīgi desmitajā. Turpretī viņi piedzīvoja grūtus laikus, kad viņi to nedarīja. Šķiet, ka viņu dzīvē bija paklausības un labklājības cikls, kam sekoja nepaklausība un problēmas. Vienā no šiem neuzticības periodiem Dievs ar pravieša Maleahijas starpniecību noslēdza abpusēju līgumu ar Saviem ļaudīm.

`Izlasi Mal 3:7–11. Kādi apsolījumi un pienākumi atrodami šajos pantos?`

Dievs apsolīja Saviem ļaudīm, ka, ja viņi atgriezīsies pie Viņa, Viņš atgriezīsies pie viņiem. Kad viņi jautāja, ko Viņš domā ar atgriešanos pie Viņa, Viņš tiešā veidā pateica: “Pārstājiet Mani aplaupīt ar desmito tiesu un ziedojumiem.” Viņu laupīšana bija iemesls, kāpēc viņi bija nolādēti. Šeit ir Dieva risinājums lāsta problēmai: "Atnesiet katrs savu desmito tiesu pilnā vērtībā Manā klētī.” (Mal 3:10, NKJV) Un, ja jūs to darīsiet, tad “Es atvēršu debess logus un likšu tādai svētībai pa tiem pārpilnībā nolīt pār jums, ka jums nepietiks telpas, lai to uzņemtu" (NKJV). Ja mums nebūs pietiekami daudz vietas, lai to saņemtu, mums radīsies pārpalikums, ar kuru mēs varēsim palīdzēt citiem un veicināt Dieva lietu.

"Tas, kurš atdeva savu vienpiedzimušo Dēlu mirt par jums, ir noslēdzis ar jums derību. Viņš dod jums Savas svētības un pretī pieprasa, lai jūs atnestu Viņam savu desmito tiesu un ziedojumus. Neviens nekad neuzdrošināsies teikt, ka viņš nekādi nevarēja saprast šo lietu. Dieva plāns attiecībā uz desmito tiesu un upuriem skaidri ir izklāstīts Maleahija trešajā nodaļā. Dievs aicina Savu tautu ievērot līgumu, ko noslēdzis ar viņiem.” (Elena Vaita "Counsels on Stewardship", 75. lpp.)

Viens no pozitīvajiem paklausības cikliem aprakstīts Jūdejā ķēniņa Hiskijas valdīšanas laikā. Jūdejā notika patiesa atdzimšana, un ļaudis sāka uzticīgi atgriezt savu desmito tiesu un ziedojumus tempļa mantnīcā. To bija tik daudz, ka tika krauti kaudzē pie templa. 2L 31:5 stāsta, kas notika, kad ļaudis “sanesa bagātīgi gan pirmos augļus no labības un no jaunā vīna, gan no eļļas un medus, un no visiem tīruma augļiem - no visa viņi atnesa desmito tiesu lielā vairumā”.

`Ko tavi desmitās tiesas ziedojumi (vai to trūkums) stāsta par tavu paša garīgumu un attiecībām ar Dievu?`