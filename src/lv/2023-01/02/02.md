---
title:  Glābšanas derība
date:   08/01/2023
---

Kristus nāve Golgātā padarīja glābšanu iespējamu ikvienam cilvēkam, kas jebkad dzīvojis vai jebkad dzīvos. Glābšana (atšķirībā no apsolījuma par gadalaiku maiņu) nav beznosacījuma-tā nevienam netiek dota neatkarīgi no tā, kādi ir viņa darbi. Uzskatu, ka visi tiks glābti, sauc par "universālismu".

Tā vietā Jēzus skaidri māca, ka, lai arī Viņš ir nomiris par visu cilvēci, daudzi cilvēki iet pa plato ceļu uz iznīcību un mūžīgu nāvi (Mt 7:13, 14).

**Ko šie panti saka par to, kā cilvēki saņem glābšanas dāvanu Jēzū?**

`1Jn 5:13`

`Mt 10:22`

`Jn 6:29`

`2Pēt 1:10, 11`

Pāvils saprata glābšanas derības abpusējo būtību. Zinot, ka viņš drīz tiks sodīts ar nāvi un neskatoties uz faktu, ka daudzi biedri bija viņu atstājuši, Pāvils pārliecinoši stāstīja savam draugam Timotejam, ka viņš savu daļu ir izdarījis. "Jo es jau topu par ziedojumu, un manas atraisīšanas laiks ir pienācis. Labo cīņu es esmu izcīnījis, skrējienu esmu pabeidzis, ticību esmu turējis. Atliek man tikai saņemt taisnības vainagu, ko mans Kungs, taisnais tiesnesis, dos man viņā dienā, un ne tikvien man, bet arī visiem, kas ir iemīlējuši Viņa parādīšanos." (2Tim 4:6-8)

Pāvils saka: "Es esmu gatavs, [jo] esmu izcīnījis labo cīņu, esmu pabeidzis savas gaitas, esmu turējis ticību." Tomēr Pāvils vienmēr ir bijis pārliecināts, ka glābšana ir tikai ticībā, nevis ar likuma darbiem, tāpēc šeit viņš neskatās uz saviem darbiem vai sasniegumiem kā uz nopelniem Dieva priekšā. “Taisnības kronis”, kas viņu gaida, ir Jēzus taisnība, ko Pāvils ticībā ir prasījis sev un turējis līdz mūža galam.

`Lai gan glābšana ir nepelnīta dāvana, kāda ir atšķirība starp tiem, kas dāvanu pieņem, un tiem, kas to nepieņem? Ko šīs dāvanas saņemšana prasa, lai mēs darām?`