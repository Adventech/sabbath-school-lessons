---
title:  Godājiet Kungu
date:   10/01/2023
---

Sakāmvārdu grāmata nav tik daudz par pareizo un nepareizo, bet drīzāk par gudrību un muļķību. Lasot šo grāmatu, mēs iepazīsim gudrības labumus un muļķības slazdus.

`Izlasi Sak 3:1-10. Kādi brīnišķīgi apsolījumi šeit doti? Ko nozīmē "piešķirt Viņam visu savu ienākumu pirmajus"?`

Dievs lūdz mūs likt Viņu pirmajā vietā, pārvaldot savus īpašumus, lai apliecinātu, ka Viņam pieder viss, kā arī lai apliecinātu savu ticību tam, ka Viņš mūs apgādās. Vēl vairāk–Viņš saka, ka, ja mēs Viņu liksim pirmajā vietā, tad Viņš svētīs to, kas paliks pāri. To darīt, proti, likt Viņu pirmajā vietā, ir ticības rīcība, paļāvības darbība, izpausme tam, ko nozīmē paļaušanās uz To Kungu no visas sirds un nepaļaušanās uz savu gudrību (kas ir īpaši svarīgi, jo tik bieži notiek kaut kas tāds, ko mēs nekādi nevaram izskaidrot vai saprast).

Tomēr krusts ir tas, kam vajadzētu visvairāk mūs mudināt uzticēties Dievam un Viņa mīlestībai. Saprotot, kas katram no mums ir dots Jēzū, kurš ir ne tikai mūsu Radītājs (Jņ 1:4) un mūsu Uzturētājs (Ebr 1:3), bet arī mūsu Pestītājs (Atkl 5:9), atdot Dievam pirmos augļus no tā, kas mums ir, patiešām ir mazākais, ko mēs varam darīt.

"Dievs ne tikai prasa desmito tiesu kā Viņam piederošu, bet Viņš arī pastāsta, kā to vajadzētu rezervēt Viņam. Viņš saka: 'Dod godu Tam Kungam arī no savas mantas un piešķir Viņam visu savu ienākumu pirmajus. Tas mums nemāca, ka mums vajadzētu izlietot savus līdzekļus savām vajadzībām un tad atlikumu atnest Kungam, pat ja tā būtu godīga desmitā daļa. Vispirms atliksim Dieva daļu." (Elena Vaita "Counsels on Stewardship", 81. lpp.)

Dievs saka: ja mēs Viņu liksim pirmajā vietā, tad pildīsies mūsu "šķūņi" ar pilnību. Taču tas nenotiks ar brīnumu. Tas ir, jūs nepamodīsieties vienu dienu un neatklāsiet, ka pēkšņi jūsu tvertnes un šķūņi ir pilni.

Tā vietā Bībele ir pilna ar labas namturības, rūpīgas plānošanas un finansiālas atbildības principiem, no kuriem uzticība tam, ko Dievs aicina mūs darīt, ir mūsu pirmā un galvenā atbildība.

`Kā mēs mācāmies uzticēties Dievam un Viņa apsolījumiem finansiāli grūtos laikos, kad tvertnes un šķūņi nav pilni, lai arī mēs cenšamies būt uzticīgi?`