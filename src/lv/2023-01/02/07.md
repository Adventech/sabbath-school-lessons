---
title:  Tālākiem pētījumiem
date:   13/01/2023
---

"Ikreiz, kad Dieva laudis jebkurā pasaules periodā ir priecīgi un labprāt īstenojuši Viņa plānu, sistemātiski nodarbojoties ar labdarību [desmito tiesu], dāvājot un ziedojot, viņi ir sapratuši solījumu, ka labklājībai vajadzētu sekot visām viņu pūlēm tieši tādā mērā, kā viņi ir paklausījuši Viņa prasībām. Kad viņi atzina Dieva prasības un tās izpildīja, pagodinot Viņu ar visu, kas viņiem bija, viņu šķūņi bija pārpilni. Bet, kad viņi aplaupīja Dievu ar desmito tiesu un upuriem, viņiem bija jāsaprot, ka viņi aplaupa ne tikai Dievu, bet arī paši sevi, jo Viņš ierobežo savas svētības tiem tieši tādā mērā, kā viņi ierobežo savus ziedojumus Viņam.” (Elena Vaita “Liecības draudzei” 3. sēj., 395. lpp.)

Bībele ir ļoti skaidra tajā, ka mēs tiekam glābti tikai ticībā, kas ir Dieva žēlastības dāvana. Mūsu paklausība Dieva baušļiem ir atsaukšanās Dieva žēlastībai. Tā to nenopelna (galu galā, ja to varētu nopelnīt, tā nebūtu žēlastība: sk. Rm 4:1–4).

Patiešām, ja mēs skatāmies uz Dieva abpusējo derību ar mums, mēs varam redzēt gan savas svētības, gan atbildības. Atsaucoties tam, ko Dievs mums piedāvā, mēs veidojam savas attiecības ar Viņu un lielā mērā nosakām paši savu likteni. Paklausība-mīlestības kalpošana un uzticība – ir patiesa mācekļa pazīme. Neatbrīvojot mūs no paklausības, ticība un vienīgi ticība padara mūs par Kristus žēlastības līdzdalībniekiem, kas ļauj mums īstenot paklausību, ko Dievs no mums sagaida.

**Jautājumi pārrunām**:

`Ir teikts, ka, pat ja neviens adventists nebūtu uzticīgs desmitās tiesas atgriešanā, mūsu draudzei būtu vairāk nekā pietiekami naudas, lai darītu visu, kas ir vajadzīgs vēsts izplatīšanā. Ko tu dari, lai palīdzētu draudzei darīt to, ko tā ir aicināta darīt, ja runa ir par desmito tiesu un ziedojumiem?`

`Pakavējies vairāk pie domas par to, cik svarīga ir mūsu izvēle un darbi attiecībās ar Dievu. Kā mēs saglabājam darbu un paklausības jautājuma aktualitāti, ieskaitot desmitā maksāšanu un labu namturību, neiekrītot burta kalpības slazdā?`

`Grupā pārrunājiet jautājumu otrdienas tēmas beigās par to, ka grūti laiki pienāk pat tad, ja esam uzticīgi. Kā mēs to skaidrojam, kad tas notiek, un kā mēs varam nekrist mazdūšībā, ja tas notiek?`