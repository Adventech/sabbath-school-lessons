---
title:  Tālākiem pētījumiem
date:   10/03/2023
---

Elena Vaita ir uzrakstījusi divas nodaļas par šo svarīgo tēmu - mūsu aktīvu mantošanu. Izlasi "Liecības draudzei” 3. sēj. nodaļu “Turīgiem (un gados veciem) vecākiem" (116.-130. lpp.) un “Liecības draudzei” 4. sēj. nodaļu “Testamenti un mantojumi" (476.-485. lpp.).

Grāmatā “Counsels on Stewardship” (323.—335. lpp.) ir sadaļa, kurā runāts par nekustamo īpašumu plānošanu. Elena Vaita rakstīja: “Ja viņi būtu kristieši, tad to, ko daudzi ir nodomājuši atlikt līdz savām pēdējām stundām, viņi būtu darījuši, kamēr vēl ir spēcīgi. Viņi ziedotu sevi un savu īpašumu Dievam un, rīkojoties kā Viņa pārvaldnieki, viņiem būtu apmierinātības sajūta, ka viņi dara savu pienākumu. Kļūstot paši par saviem izpildītājiem, viņi varētu paši izpildīt Dieva prasības — tā vietā, lai noveltu atbildību uz citiem.” ("Liecības draudzei” 4. sēj., 480. lpp.)

Ko viņa domā ar “kļūstot paši par saviem izpildītājiem”? Parastā testamentā tas, kurš to raksta, izdala aktīvus pēc viņa nāves saskaņā ar vēlmēm, kas izteiktas tajā. Kļūstot paši par saviem izpildītājiem, jūs vienkārši paši izdalāt savus aktīvus, kamēr esat dzīvi. To darot, jums būs apmierinātības sajūta, redzot rezultātu un zinot, ka apejaties ar Dieva uzticētajiem talantiem pareizi.

Kristus Otrā nākšana kristiešiem ir “svētlaimīgā cerība”. Mēs visi esam domājuši, cik brīnišķīgi būs redzēt Jēzu nākam debesu padebešos. Mēs ļoti vēlamies dzirdēt vārdus: “Labi darīts!” Bet, ja nu mums būs jāiet dusēt, pirms Jēzus atgriežas? Ja būsim sekojuši Viņa atklātajai gribai, mēs gandarīti baudīsim, kā darbs virzās uz priekšu, pateicoties mūsu pūlēm, zinot, ka, pateicoties mūsu nekustamā īpašuma plānam, darbs turpināsies arī pēc tam, kad mūsu vairs nebūs.

**Jautājumi pārrunām**:

`Kaut arī mēs varam krāt mantas Debesīs tagad, kāpēc tas nav tas pats, kas censties nopelnīt vai pat "nopirkt” savu glābšanu?`

`Lai gan mums jābūt dāsniem ar to, kas mums ir tagad, mums vajadzētu būt arī gudriem. Cik bieži mēs esam dzirdējuši par cilvēkiem, īpaši konkrētu datumu sludinātājiem, kas lūdz naudu, jo, lūk, tādā un tādā datumā notiks tas un tas, un mūsu naudai zudīs jebkāda jēga, tāpēc labāk to nosūtīt tagad viņa kalpošanai... Kā mēs varam iemācīties atšķirt šo viltību no pareiziem veidiem, kā mēs jau tagad varam izmantot savus līdzekļus Dieva darbam?`