---
title:  Sāc ar personīgajām vajadzībām
date:   07/03/2023
---

Vecās Derības laikos daudzi Israēla bērni bija zemnieki un gani. Tāpēc dažas no Dieva apsolītajām svētībām ir izteiktas zemnieku valodā. Piem., Sak 3:9, 10 Dievs saka: ja mēs būsim finansiāli Viņam uzticīgi, mūsu "šķūņi pildīsies ar pilnību" (NKJV). Ir skaidrs, ka daudziem kristiešiem mūsdienās nav šķūņu. Tāpēc mēs saprotam, ka Dievs svētīs mūsu darbu vai mūsu uzņēmumu, ja būsim labprātīgi sekot un paklausīt Viņam.

`Izlasi Sak 27:23–27. Kā jūs mūsdienu kristiešiem skaidrotu vārdus “uzraugi savus sīklopus un rūpējies par saviem ganāmiem pulkiem”?`

Lai arī cik bieži Bībele brīdina bagātos no nabago apspiešanas vai mantkārības, Svētie Raksti nekad nenosoda bagātību vai cilvēku centienus iegūt bagātību, ja vien viņi to nedara negodīgi vai apspiežot citus. Patiesībā šodienas teksti Salamana pamācībās norāda, ka mums finanšu lietās jābūt čakliem, lai mums pietiktu sev un savai ģimenei. “Tev pietiek kazas piena tavai barībai, tava nama ļaužu uzturam un tavu kalpoņu paēdināšanai." (Sak 27:27)

Kā mēs varētu pārfrāzēt šodienas pantu? Varbūt šādi: “Pārlūko savus finanšu pārskatus un nosaki savu finansiālo stāvokli.” Vai arī: “Izveido bilanci un izproti parāda attiecību pret kapitālu." Laiku pa laikam jūsu peļņas gados būtu lietderīgi pārskatīt testamentu vai citus dokumentus un esošos līdzekļus, vajadzības gadījumā tos atjauninot. Dokumenti, piemēram, testamenti tiek ieviesti īpašuma plānošanas procesa sākumā, lai nodrošinātu aizsardzību pret priekšlaicīgu nāvi vai to, ka veselības apsvērumu dēļ nevarētu izlemt, kam nodot jūsu īpašumu. Padoms ir iepriekš plānot, kas notiks ar jūsu īpašumiem, kad tie vairs nebūs jūsu.

Īsāk sakot, laba pārvaldība attiecībā uz to, ko Dievs mūs ir svētījis, attiecas ne tikai uz to, kas mums pieder, kamēr esam dzīvi, bet arī uz to, kas notiek pēc tam, kad būsim aizgājuši, jo, ja vien Kungs neatgriezīsies mūsu dzīves laikā, kādu dienu mūsu vairs nebūs. Materiālie īpašumi, vai to būtu maz vai daudz, paliks. Tāpēc mums tagad ir jārūpējas par to, lai tas, ar ko esam svētīti, varētu būt par svētību citiem un veicinātu Dieva darbu.

`"Jo manta nepastāv mūžīgi.” (Sak 27:24) Kāpēc ir svarīgi šo domu vienmēr atcerēties?`