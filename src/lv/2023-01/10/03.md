---
title:  Tu nevari paņemt līdzi
date:   06/03/2023
---

Kāds reiz uzdeva jautājumu slavenajam evaņģēlistam Billijam Grehemam par to, kas tagad, kad viņš ir vecs (tajā laikā Grehems bija sešdesmitajos gados) viņu visvairāk ir pārsteidzis attiecībā uz dzīvi. Ko Grehems atbildēja? “Tās īsums.”

Nav šaubu, dzīve paiet ātri.

`Ko šie panti māca par cilvēka dzīvi? Ps 49:17; 1Tim 6:6, 7; Ps 39:11; Jēk 4:14; Māc 2:18–22.`

Dzīve ne tikai paiet ātri, bet, kad tu mirsti, tu neko nevari paņemt sev līdzi, vismaz ne materiālās vērtības, ko esi uzkrājis. (Raksturu? Tas jau ir cits stāsts.) “..mirdams viņš neko nespēj līdzi paņemt un viņa godība neiet viņam līdzi” (Ps 49:17), kas nozīmē to, ka cilvēkam tas jāatstāj kādam aiz sevis. Kurš to saņems, protams, ir atkarīgs no tā, kādi plāni ir bijuši pirms tam.

Lai gan ne katram ir kāds nekustamais īpašums, lielākā daļa cilvēku ar savu darbu ir uzkrājuši zināmu bagātību. Kas notiks ar mantu pēc tavas nāves ir patiešām svarīgs jautājums, ko cilvēkiem vajadzētu pārdomāt.

Tiem, kam ir kādi īpašumi mūža beigās, lai cik tie būtu lieli vai mazi, namturības pēdējā darbība varētu būt rūpīga nekustamā īpašuma, ar ko nu Dievs mūs ir svētījis, pārvaldīšana. Ja jums nav plāna, kas notiks ar nekustamo īpašumu pēc nāves, var stāties spēkā valsts vai pašvaldības likumi (viss atkarīgs, protams, no tā, kur jūs dzīvojat). Ja jūs mirstat bez testamenta, lielākā daļa civilo jurisdikciju vienkārši nodod jūsu aktīvus radiniekiem, neatkarīgi no tā, vai viņiem tie ir vajadzīgi vai nav, neatkarīgi no tā, vai viņi naudu izlietos labiem mērķiem vai ne, un neskatoties uz to, vai tu būtu izvēlējies kaut ko piešķirt tam un tam cilvēkam. Draudze nesaņems neko. Ja tas ir tas, ko tu vēlies, tad viss kārtībā. Ja ne, tad ir jāplāno jau iepriekš.

Vienkāršāk sakot, mēs varam teikt, ka, tā kā Dievs ir visa īpašnieks (sk. Ps 24:1), no Bībeles viedokļa būtu loģiski secināt, ka tad, kad esam pabeiguši to, ko Dievs mums ir uzticējis, mums jāatdod Viņam, likumīgajam Īpašniekam, viss, kas palicis, tiklīdz apmierinātas tuvinieku vajadzības.

`Nāve, kā mēs zinām, var pienākt jebkurā laikā, un arī negaidīti, pat šodien. Kas notiktu ar taviem mīļajiem, ja tu mirtu šodien? Kas notiktu ar tavu īpašumu? Vai tas tiktu izmantots tā, kā tu gribētu?`