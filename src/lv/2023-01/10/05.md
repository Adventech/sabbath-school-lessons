---
title:  Labdarība uz nāves gultas
date:   08/03/2023
---

**Kādus principus mēs varam paņemt no šiem pantiem attiecībā uz to, kā mums vajadzētu rīkoties ar naudu?**

`1Tim 6:17`

`2kor 4:18`

`Sak 30:8`

`Māc 5:10`

Naudai var būt spēcīga ietekme uz cilvēkiem, un tā ir sagrāvusi daudzus. Kurš gan nav dzirdējis par šausmīgām lietām, ko cilvēki ir darījuši naudas dēļ - pat ja viņiem tās jau bija daudz?

Tomēr tā nav jābūt. Dieva spēkā mēs varam pārspēt ienaidnieka mēģinājumus to, kas bija domāts kā svētība (materiālos īpašumus), pārvērst tos par lāstu.

Saistībā ar labu mūža noslēguma plānošanu, viens no draudiem, ar ko cilvēki saskaras, ir kārdinājums uzkrāt aktīvus tagad, uzkrāšanu attaisnojot ar domu: "Kad es nomiršu, es varu to visu ziedot.” Lai gan tas ir labāk, nekā vienkārši iztērēt visu tagad (kāds miljardieris esot teicis, ka viņa skatījumā būs dzīvojis pareizi tikai tad, ja čekam par viņa bērēm būs beidzies derīguma termiņš), mēs varam un mums vajadzētu darīt labāk.

"Es redzēju, ka daudzi savas dzīves laikā atturas atbalstīt Kunga lietu, mierinot sirdsapziņu ar solījumu, ka būs devīgi mirstot. Viņi gandrīz neiedrošinās ticēt un paļauties uz Dievu, dodot kaut ko, kamēr vēl dzīvo. Bet Kristus no saviem sekotājiem neprasa devību uz nāves gultas; ar to nevar attaisnot savtību dzīves laikā. Tie, kas līdz pēdējam mirklim stingri tur īpašumus savās rokās, gatavi tos labāk pakļaut iznīcībai, nekā Kunga lietai, pastāvīgi sastapsies ar zaudējumiem. Īpašumi ir gājuši bojā ļoti daudzos veidos. Ļaudis gan apņemas kaut ko darīt, bet vilcinās, un sātans strādā, likdams šķēršļus, lai līdzekļi vispār nenonāktu Kunga mantu namā. Un tie pazūd, pirms tiek atdoti Dievam, par ko sātans gavilē.” (Elena Vaita “Liecības draudzei” 5. sēj., 154. lpp.)

`Kāpēc mums vajadzētu būt ļoti uzmanīgiem, kā mēs attaisnojam materiālo svētību izmantošanu?`