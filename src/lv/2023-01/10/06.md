---
title:  Garīgais mantojums
date:   09/03/2023
---

Lai gan nevaram zināt, kāda būtu cilvēku dzīve uz zemes, ja cilvēki nebūtu grēkojuši, vienu mēs varam zināt skaidri: nebūtu mantas uzkrāšanas, alkatības, nabadzībasparādību, kas nomocījušas mūsu pasauli kopš pierakstītās vēstures. Īpašumtiesību izjūta attiecībā uz to, ko esam nopelnījuši, īpaši tad, ja to darījām godīgi, tomēr ir dzīves izpausme kritušajā pasaulē. Tomēr neatkarīgi no tā, cik daudz mums pieder vai nepieder, ir viena svarīga atziņa, kas mums vienmēr jāatceras.

`Izlasi tālāk uzskatītos pantus. Kāda ir to centrālā doma, un kā šai domai vajadzētu ietekmēt to, ko mēs darām ar materiālajiem līdzekļiem, ar ko Dievs mūs ir svētījis? (Ps 24:1, Ebr 3:4, Ps 50:10, 1Moz 14:19, Kol 1:15–17).`

Mēs esam namturi un pārvaldnieki pār to, ko Viņš mums ir uzticējis. Tas ir, Dievam tas viss pieder, un Viņš ir tas, kas mums dod dzīvību, eksistenci un spēku, lai mums vispār kaut kas varētu piederēt. Ir tikai loģiski, ka tad, kad mēs esam noslēguši savu dzīves ceļu ar visu, ko Dievs mums ir iedevis, un parūpējušies par savu ģimeni, mums pārējais ir jāatdod Viņam.

"Dodot Dieva darbam, jūs krājat sev mantas Debesīs. Viss, ko jūs noglabājat Debesīs, ir pasargāts no katastrofām un zaudējumiem, un tas aug, kļūstot par mūžīgu, nezūdošu substanci .. [un] tiks reģistrēts tavā kontā Debesu valstībā.” (Elena Vaita “Counsels on Stewardship", 342. lpp.)

Ir daudz priekšrocību, dodot tagad, kad mēs vēl dzīvojam. Lūk, dažas no tām:

1. Donors var redzēt savas dāvanas rezultātu–jaunu draudzes ēku, jaunieti koledžā, evaņģelizācijas kampaņu utt. 2. Cilvēki un kalpošana var gūt lielāko labumu tieši tagad, kad vajadzība ir vislielākā. 3. Pēc tavas nāves ģimenes locekļiem un draugiem nebūs jāstrīdas par tavu mantu. 4. Tas ir labs paraugs ģimenes vērtībām – dāsnumam un mīlestībai uz citiem. 5. Tas samazina īpašuma nodokļus. 6. Tas garantē, ka dāvana tiks nodota tev vēlamajam mērķim (bez tiesas vai neapmierinātu radinieku iejaukšanās). 7. Tas parāda, ka donora sirds ir mainījusies no savtības uz nesavtību. 8. Tas krāj mantu Debesīs.