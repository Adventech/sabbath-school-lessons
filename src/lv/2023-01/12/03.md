---
title:  Mūžīgā dzīvība
date:   20/03/2023
---

Kā cilvēkus (un neatkarīgi no tā, vai mums tas patīk vai ne) mūs gaida mūžība. Saskaņā ar Bībeli, šī mūžība atklāsies divos veidos, vismaz katram no mums individuāli: vai nu kā mūžīga dzīvība, vai arī kā mūžīga nāve. Tā tas ir. Vidusceļa nav. Nekādas dalīšanas – mazliet no vienas puses, mazliet no citas. Ir tikai viens (dzīvība) vai otrs (nāve). Šis patiešām ir “visu vai neko" gadījums.

`Izlasi Rm 6:23 un Jņ 3:16. Kādas izvēles mums ir atklātas?`

Ir grūti iedomāties vēl krasākas vai grūtākas izvēles, vai ne?

lespēja ir tāda, ka, ja tu šo lasi, tu esi izvēlējies mūžīgo dzīvību vai noteikti par to domā. Dievam ir unikāla spēja izdarīt visu, ko Viņš ir teicis, – piepildīt visus Savus apsolījumus. Mūsu daļa ir vienkārši Viņam ticēt, paļauties uz Jēzus nopelnu un ticībā paklausīt Viņa Vārdam.

`Izlasi Jņ 14:1–3. Kāds ir Kunga padoms mums 1. pantā, un ko Viņš mums apsola 2. un 3. pantā?`

Šīs zemes kalpošanas noslēdzošajās dienās Jēzus izteica šos brīnišķīgos cerības un iedrošinājuma vārdus Saviem mācekļiem. Šie vārdi varēja pacelt viņu garu mazdūšības un pārbaudījumu brīžos. Tiem vajadzētu paveikt to pašu ar mums. Jēzus nāca no Debesīm, devās atpakaļ uz Debesīm un ir apsolījis mums: “Es nākšu atkal un ņemšu jūs pie sevis, lai jūs varat kopā ar Mani."

Kristus nāve pie krusta, Viņam nākot pirmo reizi, vairāk nekā jebkas cits ir mūsu vislielākā drošība, ka Viņš nāks otrreiz, jo kāds labums būtu no Viņa pirmās nākšanas bez otrās? Tikpat droši, ka Jēzus nomira pie krusta, mēs varam būt droši arī par to, ko viņš apsolījis: "Es nākšu atkal un ņemšu jūs pie Sevis, lai tur, kur Es esmu, būtu arī jūs." (Jņ 14:3)

`Pakavējieties vairāk pie domas, ka Kristus pirmā nākšana ir garantija Viņa otrajai nākšanai. Kas notika pirmās nākšanas laikā, padarot otro par uzticamu apsolījumu?`