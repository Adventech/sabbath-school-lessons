---
title:  Tālākiem pētījumiem
date:   24/03/2023
---

Lūk, vārdisks attēlojums draudzes ģimenei, finansiāli uzticīgiem Dieva darījumu pārvaldniekiem virs zemes.

**Vispasaules Septītās dienas adventistu draudzes vīzija par namturību.**

Kādā laika brīdī nākotnē mācītāji un vietējo draudžu vadītāji ir veiksmīgi radījuši draudzē pārvaldniecības vidi. Viņi ir mācījuši, izglītojuši, atbalstījuši un iedrošinājuši draudzes ģimeni Bībeles finanšu pārvaldības principos.

Cilvēki īsteno Bībeles principus savā dzīvē. Viņi aug dāsnumā, regulāri uzkrāj neparedzētiem gadījumiem un ir atbrīvojušies no patēriņa kredītu važām.

Viņu dzīvesstilu iezīmē mērenība, disciplīna un gandarījums. Nauda vairs nav kā dievs, un viņi aug savās attiecībās ar Dievu Radītāju.

Ir sabata rīts, un cilvēki ierodas uz dievkalpojumu. Viņu uzvedībā ir jūtams miers-nav trauksmes par finansiāliem jautājumiem, valda apmierinātības un pateicības izjūta. Laulību konflikti naudas jautājumos ir lielā mērā likvidēti. Viņi ieiet dievkalpojumā, gaidot Dieva klātbūtni un darbu viņu vidū.

Draudzes kalpošana ir pilnībā finansēta, un tai ir spēcīga misija. Tā izplata Kristus mīlestību ļoti taustāmos veidos uz tiem, kam tā ir vajadzīga.

Ir sagādāti līdzekļi, lai uzturētu draudzes ēkas, kas brīnišķīgi atbalsta kalpošanu un tiek uzturētas ar izcilību.

Jautājums mums visiem ir: “Ko Dievs aicina mūs darīt, lai arī kādus resursus Viņš mums būtu uzticējis?"

**Jautājumi pārrunām**:

`Grupā pārrunājiet jautājumu par to, kā saprast divas ļoti skaidras Bībeles mācības: glābšanu ticībā un atalgojumu pēc darbiem. Kā mēs varam saskaņot šos divus konceptus?`

`Kāpēc mācīšanās būt apmierinātam ar to, kas mums ir tagad, nenozīmē, ka mēs nevaram tiekties pēc labāka finansiālā stāvokļa? Tas ir, kāpēc šīs idejas nav obligāti konfliktējošas?`

`Nav šaubu, ka mūs gaida mūžība. Kādas izvēles, pat “mazās”, mēs izdarām katru dienu, kas noteiks to, kur mēs pavadīsim mūžību?`