---
title:  Prioritātes
date:   15/03/2023
---

Gan Jēzus līdzības un mācības, gan Bībeles varoņu stāsti, gan arī Elenas Vaitas padomi skaidri norāda, ka nav daļējas nodošanās Kristum. Vai nu mēs esam nostājušies Kunga pusē, vai arī neesam.

Kad Jēzum rakstu mācītājs jautāja, kurš bauslis ir vislielākais, Jēzus atbildēja: "Un tev būs To Kungu savu Dievu mīlēt no visas savas sirds un no visas savas dvēseles, un no visa sava prāta, un no visa sava spēka.” (Mk 12:30) Ja mēs visu atdodam Kristum, nekas nepaliek pāri citam kungam. Tieši tā ir, un tā tam vajadzētu būt.

`Izlasi Mt 6:24. Kāda ir tava pieredze attiecībā uz šo vārdu patiesumu?`

levēro, Jēzus neteica, ka ir grūti kalpot Dievam un naudai vai ka ir jābūt piesardzīgam, kā jūs kalpojat abiem. Viņš teica, ka to nevar izdarīt. Punkts. Šai domai vajadzētu būt mazliet baisai un biedējošai (Fil 2:12).

`Izlasi 1Jņ 2:15–17. Kā šīs trīs lietas atklājas mūsu pasaulē, un kāpēc briesmas, ko tās var atnest, reizēm ir viltīgākas, nekā mēs domājam?`

Nav brīnums, ka Pāvils rakstīja: “Savas domas vērsiet uz augšu, ne uz zemes lietām.” (Kol 3:2) Protams, to ir vieglāk pateikt, nekā izdarīt, jo pasaules lietas ir mūsu acu priekšā katru dienu. Spēcīgi vilina "viss, kas ir pasaulē". Vilkme gūt tūlītēju apmierinājumu būs vienmēr, čukstot mums ausīs vai atlokot mūsu kreklu piedurknes, vai arī darot abus. Vai pat visuzticamākie kristieši nav izjutuši vilkmi uz “pasaules lietām”? Pat ar zināšanām, ka kādu dienu tas viss beigsies, mēs vienalga izjūtam vilkmi, vai ne? Tomēr labā vēsts ir, ka mēs nedrīkstam tai ļaut aizvilkt mūs prom no Kunga.

`Izlasi 2Pēt 3:10–14. Kā tam, ko Pēteris šeit pasaka, vajadzētu ietekmēt mūsu dzīvesveidu, ieskaitot to, ko mēs darām ar saviem resursiem?`