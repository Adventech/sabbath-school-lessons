---
title:  Pārvaldīšana grūtos laikos
date:   11/03/2023
---

### Nedēļas pētījumiem:
2L 20:1-22, 1L 21:1–14, 2Pēt 3:3–12, 1Jņ 2:15–17, Atkl 13:11–17.

> <p>Atmiņas pants</p>
> "Nes Dievam pateicību kā upuri un tā pildi Visuaugstākajam savus solījumus! Un piesauc Mani bēdu laikā, tad Es izglābšu tevi, un tev būs Mani godāt!” (Ps 50:14, 15)

Reizēm liekas, ka mūsu pasaule virpuļo ārā no kontroles: kari, asinsizliešana, noziedzība, netikumi, dabas katastrofas, pandēmijas, ekonomiskā nestabilitāte, korupcija un daudz kas cits. Indivīdiem un ģimenēm ir spēcīga vēlme vispirms domāt par savu izdzīvošanu. Attiecīgi daudz domu ir par to, kā atrast drošību šajos neskaidrajos laikos, kas, protams, ir saprotami.

Dzīves pūliņi aizņem lielu daļu ikdienas uzmanības. Parādi, kas jāmaksā, bērni, kas jāaudzina, īpašumi, kas jāuztur, prasa daudz laika un pārdomu. Un, protams, mums vajag apģērbu, pārtiku un pajumti. Kalna svētrunā Jēzus runāja par šīm pamatvajadzībām un tad apliecināja: “.. jūsu Debesu Tēvs zina, ka jums visa tā vajag. Bet dzenieties papriekš pēc Dieva valstības un pēc Viņa taisnības, tad jums visas šīs lietas taps piemestas." (Mt 6:32, 33)

Pārbaudījumu laikā, kad mums vairāk nekā jebkad jāpaļaujas uz Kungu, ir daži konkrēti soļi, kuru pamatā ir Bībeles principi un kas mums būtu jāievēro.

_lepazīsties ar šīs nedēļas tēmu, lai sagatavotos Bībeles izpētei 18. martā._