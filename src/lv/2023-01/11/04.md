---
title:  Laiks vienkāršot?
date:   14/03/2023
---

Ko septītās dienas adventistiem vajadzētu darīt grūtos laikos? Vai mēs noslīdam izdzīvošanas režīmā? Nē, patiesībā pareizi ir tieši pretējais. Tā kā mēs zinām, ka pasaules gals un Kristus otrā nākšana ir tuvu, mēs vēlamies izmantot savus aktīvus, lai pastāstītu citiem labo evanģēlija vēsti un ko Dievs ir sagatavojis tiem, kas Viņu mil. Mēs saprotam, ka drīz kādu dienu viss uz šīs zemes sadegs.

`Izlasi 2Pēt 3:3–12. Ko Pēteris mums pasaka ar šiem vārdiem?`

No Dieva Vārda mēs saprotam, ka Viņš nesūtīs transportu, lai aizvestu mūsu mantas uz Debesīm. Tas viss tiks sadedzināts pēdējā ugunsgrēkā, kad visas grēka un ļaunuma pēdas, izņemot rētas Kristus rokās, tiks iznīcinātas uz visiem laikiem.

Tad ko mums darīt ar saviem īpašumiem? “Tagad mūsu brāļiem vajadzētu samazināt savus īpašumus, nevis tos vairot. Mēs gatavojamies pārcelties uz labāku zemi, uz Debesīm. Tad nebūsim zemes iemītnieki, bet saliksim lietas pēc iespējas kompaktākā apjomā.” (Elena Vaita "Counsels on Stewardship”, 59. lpp.)

Protams, viņa šos vārdus rakstīja pirms vairāk nekā gadsimta! Bet princips vienalga ir tas pats: laika vienmēr ir maz, jo mūsu dzīve ir īsa. Kas gan ir 60, 80 vai pat 100 gadu (ja jums ir labi gēni un labi veselības ieradumi) pretstatā mūžībai? Jūsu dzīve var izbeigties, pirms jūs pabeidzat lasīt šīs nedēļas tēmu, un nākamais, ko jūs ieraudzīsiet, ir Jēzus Otrā atnākšana. (Tas nu gan būtu ātri, vai ne?)

Mums Kā septītās dienas adventistiem vienmēr vajadzētu dzīvot mūžības gaismā. Jā, protams, mums ir smagi jāstrādā, lai apgādātu sevi un ģimeni. Ja esam svētīti ar bagātību, tad nav nekas nepareizs to baudīt, ja vien mēs nekļūstam mantkārīgi un esam dāsni pret trūkumcietējiem. Tomēr mums vienmēr vajadzētu atcerēties, ka, lai arī ko mēs šeit uzkrājam, tas ir pārejošs, gaistošs, un, ja mēs nebūsim piesardzīgi, tad tam ir potenciāls mūs garīgi sabojāt.

`Ja tu zinātu, ka Jēzus nāks pēc desmit gadiem, ko tu mainītu savā dzīvē? Un ja pēc pieciem gadiem? Vai pēc trim gadiem?`