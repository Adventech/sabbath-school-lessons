---
title:  Kad nevar pirkt vai pārdot
date:   16/03/2023
---

Bībele aino sāpīgu pasaules ainu pirms Jēzus Otrās nākšanas. Daniēls runā par "bēdu laikiem, kādi vēl nav bijuši, kamēr vien dzīvo tautas, līdz pat šim laikam” (Dan 12:1). Pārdomājot dažādus bēdu laikus pagātnē, tam, par ko viņš šeit runā, vajadzētu būt pavisam slikti.

Atklāsmes grāmata arī ziņo par bēdu laikiem pirms Kristus atgriešanās.

`Izlasi Atkl 13:11-17. Kā finansiālie jautājumi iederas gala laika vajāšanās?`

Nevarēs pirkt un pārdot? Cik liela daļa mūsu dzīves ir saistīta ar pirkšanu un pārdošanu? Mūsu darbs vienā ziņā ir sava laika un prasmju, kā arī labumu pārdošana tiem, kas tos vēlas pirkt. Nebūt spējīgiem pirkt vai pārdot nozīmē nebūt spējīgiem funkcionēt sabiedrībā. Tas nozīmē, ka spiediens uz tiem, kas paliek uzticīgi, būs milzīgs. Pie tam-jo vairāk naudas jums būs, jo lielāka būs jūsu līdzdalība šajā pasaulē, vismaz materiālo īpašumu ziņā, un tāpēc, protams, spiediens pielāgoties būs vēl spēcīgāks.

Kā tad lai mēs sagatavojamies? Mēs gatavojamies tagad, pārliecinoties, ka Dieva žēlastībā neesam savas naudas —pasaules lietu – vergi. Ja mēs neesam piesaistīti tai tagad, tad arī nebūsim tad, kad mums būs tā jāatstāj, lai paliktu uzticīgi.

`Izlasi 5Moz 14:22 un 23. panta pēdējo daļu. Kas Dieva ļaudīm katru gadu bija jādara ar saviem ienākumiem? Kāpēc Dievs prasīja viņiem to darīt?`

Dievs ar Mozus starpniecību paskaidroja, kāds ir viens no iemesliem, kāpēc Viņš ir ieviesis desmitās tiesas sistēmu: “Lai tu mācītos To Kungu, savu Dievu, bīties visu savu mūžu." (5Moz 14:23) Poētiskā Ps 31:19 paralēlismā mēs redzam, ka bijība ir sinonīms uzticībai.

"Cik liela ir Tava žēlastība, ko Tu glabā tiem, kas Tevi bīstas, ko Tu parādi ļaužu priekšā tiem, kas Tev uzticas." (NKJV)

Šīs paralēlās rindas rāda, ka bīties Kungu nozīmē Viņam uzticēties. Tāpēc mēs saprotam, ka Dievs iecēla desmitās tiesas sistēmu, lai pasargātu mūs no savtības un iedrošinātu mūs uzticēties Viņam - ka Viņš par mums gādās. Lai gan uzticība desmitajā noteikti nav garantija, ka cilvēki paliks uzticīgi līdz galam, tie, kas nav uzticīgi desmitajā, noteikti noliek sevi grūtā situācijā.