---
title:  Tālākiem pētījumiem
date:   17/03/2023
---

Lai gan Bībelē nebrīdina pret bagātību, nevienā vietā arī nav runāts par to, ka bagātība vairotu garīgu nodošanos. Tieši otrādi, bagātība var aizvest no Dieva. "Mīlestība uz naudu un ilgas pēc bagātības ir zelta ķēde, kas saista viņus (cilvēkus) ar sātanu.” (Elena Vaita "Ceļš pie Kristus”, 44. lpp.)

Kopš kristietības dibināšanas neviena draudze nekad nav baudījusi tādu bagātību un ērtības, kādas mūsdienās baudām daudzās pasaules valstīs. Jautājums ir: par kādu cenu? Šāda pārticība noteikti ietekmē mūsu garīgumu – un arī ne uz labu. Kā gan lai tas varētu nākt par labu? Kopš kura laika bagātība un materiālā pārpilnība ir veicinājusi kristiešu pašaizliedzības un pašuzupurēšanās tikumus? Vai, atgriežoties mājās pie ledusskapjiem, kuros ir vairāk pārtikas, nekā mēs spējam apēst, atļaujoties būt divu automašīnu īpašniekiem, ikgadēju atvaļinājumu, iepirkšanos tiešsaistē, kā arī jaunāko mājas datoru un viedtālruņu izmantošanu, kļūst vieglāk nemīlēt pasauli un to, kas ir pasaulē? Lai gan daudziem draudzes locekļiem nav šādu greznību, tomēr daudziem tādas ir-un tas apdraud viņu dvēseles. Šeit nav runa par “bagātajiem”, tādiem kā miljonāri un citi. Viņi vismaz zina, ka ir bagāti un (ja vēlas) var ņemt vērā viņiem dotos Bībeles brīdinājumus. Ir runa par daudziem vidusšķiras cilvēkiem, kuri-ar saviem dārgajiem viedtālruņiem, iMac datoriem, gaisa kondicionieriem un apvidus auto – ir pietiekami apmuļķoti, lai domātu, ka tāpēc, ka viņi ir tikai “vidusšķira”, viņus neapdraud pašu labklājība. Tāpēc desmitā tiesa var būt spēcīgs garīgs līdzeklis pret bagātības ietekmi arī tiem, kas nav īpaši "bagāti".

**Jautājumi pārrunām**:

`Pat ja mēs neesam bagāti pēc pasaules standartiem, kāpēc ikkatram vajadzētu novērot savu attieksmi pret naudu un bagātību?`

`Ko praktisku mēs varam darīt, ja neskaita desmitās tiesas došanu, kas palīdzētu mums pārliecināties, ka neesam pārāk ierauti šīs pasaules lietās?`

`Kas varētu notikt ar tevi rīt, ja pēkšņi tu nevarētu pirkt vai pārdot, jo tiec pieskaitīts tiem, kas "tur Dieva baušļus un Jēzus ticību" (Atkl 14:12, NKJV)? Kā tad klātos tavai ticībai?`