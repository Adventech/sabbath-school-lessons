---
title:  Uzticieties Dievam, nevis saviem resursiem
date:   13/03/2023
---

Ķēniņam Dāvidam vajadzēja rīkoties gudrāk. Viņam no sava vislabākā drauga Jonatāna pieredzes vajadzēja zināt, ka tad, ja tev ir derības attiecības ar Dievu, tad nav svarīgi, cik tev ir vīru – daži vai daudzi. Dievs var dot tev uzvaru. Bībelē 1Sam 14:1-23 ir uzrakstīts stāsts par Saula dēlu Jonatānu un viņa ieroču nesēju, kā viņi sakāva veselu filistiešu garnizonu ar Dieva palīdzību. Bet, neskatoties uz šo pieredzi un daudziem citiem piedzīvojumiem Dieva ļaužu vēsturē, ķēniņš Dāvids, kad viņam pienāca grūti laiki, ļāva sātanam sevi kārdināt uzticēties savam spēkam un atjautībai.

`Izlasi 1L 21:1–14. Kāpēc Dāvids nolēma skaitīt israēliešus jeb saskaitīt savus karavīrus? Kāpēc viņa karavadonis Joābs gribēja viņu no tā atrunāt?`

Ņemiet vērā, ka saskaitīt karavīrus bija sātana ideja. Viņš kārdināja Dāvidu paļauties uz saviem spēkiem, nevis uz Dieva aizgādību un aizsardzību. Joābs, Israēla armijas vadītājs, mēģināja pārliecināt Dāvidu neskaitīt Izraēlu, jo viņš bija piedzīvojis, kā Dievs darbojas Israēla labā, taču Dāvids pieprasīja, lai skaitīšana tiktu turpināta. Kā atklāj pieraksts, viņa rīcība tautai atnesa postu.

Neviens nekad nav veltīgi uzticējies Dievam. Ikreiz, kad jūs cīnāties par Kungu, sagatavojieties. Un sagatavojies labi. Ir kāda atziņa, kas piedēvēta britu valdniekam Oliveram Kromvelam (1599-1658), kurš pirms kaujas teica savai armijai: "Paļaujieties uz Dievu, mani zēni, un turiet savu pulveri sausu!" (Ar pulveri domāts šaujampulveris.) Citiem vārdiem, dariet visu iespējamo, lai gūtu panākumus, bet tajā pašā laikā saprotiet, ka tikai Dievs var dot jums uzvaru.

Mūsu kontekstā ir ļoti vilinoši uzticēties godīgai varai vai mūsu banku kontiem, taču katrā Bībelē minētajā krīzē, kad cilvēki paļāvās uz Dievu, Viņš pagodināja viņu uzticību un nodrošināja tos.

Pašreizējo laiku mums vajadzētu izmantot, lai sakārtotu attiecības ar Dievu, atbrīvotos no parādiem un būtu dāsni ar to, kas mums ir dots. Saskaņā ar senas dziesmas vārdiem, "ja mums kādreiz ir bijis vajadzīgs Kungs, mums Viņš noteikti ir vajadzīgs tagad".

`Kā iegūt īsto līdzsvaru starp to, ka mēs darām visu, kas ir mūsu spēkos, piemēram, iegūstam finansiālu drošību, un tajā pašā laikā visās lietās uzticamies Kungam?`