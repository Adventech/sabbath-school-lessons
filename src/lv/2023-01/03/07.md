---
title:  Tālākiem pētījumiem
date:   20/01/2023
---

Izlasi Elenas Vaitas visplašāko aprakstu par desmito tiesu "Liecībās draudzei” 9. sēj., 245.-252. lpp., kā arī izpētiet 3. daļu grāmatā “Counsels on Stewardship” (65.—107. lpp.).

“Ja viss mūsu ļaužu desmitais plūstu uz Kunga mantnīcu, kā vajadzētu, tad tiktu saņemtas tādas svētības, ka dāvanas un ziedojumi svētam mērķim vairotos desmitkārt, un tādējādi kanāls starp Dievu un cilvēkiem tiktu uzturēts atvērts.” (Elena Vaita "Liecības draudzei" 4. sēj., 474. lpp.) Šis ir brīnišķīgs apgalvojums. Ja mēs visi būtu uzticami desmitā maksātāji, Dievs svētītu mūs ar līdzekļiem, lai palielinātu mūsu ziedojumus par 1000 procentiem.

"Maleahijas grāmatas 3. nodaļā ir atrodams līgums, ko Dievs ir noslēdzis ar cilvēku. Šeit Kungs norāda, kādā veidā Viņš rīkosies, dāvājot savas lielās dāvanas tiem, kas uzticīgi atgriezīs Viņam desmito tiesu un ziedojumus.” (Elena Vaita “Review and Herald”, 1901. g. 17. dec.)

"Visiem jāatceras, ka Dieva prasības pret mums ir visu citu prasību pamatā. Viņš mums bagātīgi dod, un līgums, ko viņš ir noslēdzis ar cilvēku, paredz, ka desmitā daļa no viņa mantas tiks atdota Dievam. Kungs žēlīgi uztic saviem pārvaldniekiem savus dārgumus, bet par desmito Viņš saka: Tas ir Mans. Tāpat kā Dievs ir atdevis savu īpašumu cilvēkam, cilvēkam ir jāatdod Dievam godīga desmitā daļa no visas savas būtības. Šo konkrēto sistēmu izveidojis pats Jēzus Kristus.” (Elena Vaita “Liecības draudzei” 6. sēj., 384. lpp.)

**Jautājumi pārrunām**:

`Pakavējieties vairāk pie domas, ka desmitās tiesas prakse nesākās senajā Israēlā. Kā šis fakts palīdz mums saprast šī pienākuma nepārtrauktību no mūsu puses Dieva priekšā?`

`Grupā pārrunājiet jautājumu, kas uzdots pirmdienas pētījuma beigās. Padomājiet, kas notiktu, ja cilvēki nolemtu sūtīt savu desmito tiesu kaut kur citur. Kas notiktu ar šo draudzi? Vai vispār tā vēl pastāvētu? Kas nepareizs ir attieksmē, ja kāds saka: "Mana desmitā tiesa ir tik maza salīdzinājumā ar visu citu-vai tai vispār ir kāda nozīme?" Kas notiktu, ja visi tā domātu?`

`Līdzdali citiem, ko tu esi iemācījies un piedzīvojis no desmitā došanas. Ko tu vari pastāstīt citiem par šo praksi?`