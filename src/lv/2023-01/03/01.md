---
title:  Līgums par desmito tiesu
date:   14/01/2023
---

### Nedēļas pētījumiem:
1Moz 14:18-20; Mal 3:10; 5Moz 12:5-14; 3Moz 27:30; 1ķēn 17:9-16; 1kor 4:1, 2.

> <p>Atmiņas pants</p>
> "Bet atnesiet katrs savu desmito tiesu pilnā vērtībā Manā klētī tā, lai arī Manā mājā būtu barība, un pārbaudiet tad Mani šai ziņā, saka Tas Kungs Cebaots, vai Es arī neatvēršu debess logus un nelikšu svētībai pa tiem pārpilnībā nolīt pār jums." (Mal 3:10)

Pirmās Mozus grāmatas 14. nodaļā Ābrāms atgriezās no veiksmīgas gūstekņu glābšanas misijas, kurā viņš bija izglābis savu brāļadēlu Latu, Lata ģimeni un citus cilvēkus, kas bija aizvesti no Sodomas. Sodomas ķēniņš bija tik pateicīgs par glābšanu, ka piedāvāja Ābrāmam visus kaujas laupījumus. Ābrāms ne tikai atteicās no piedāvājuma, bet arī deva Melhisedekam desmito tiesu no visa, kas viņam piederēja.

Uzreiz pēc Ābrāma desmitās tiesas Kungs teica: "Nebīsties, Ābrām, Es esmu tavs vairogs, un tava alga ir ļoti liela.” (1 Moz 15:1) Būtībā Kungs Ābrāmam pateica: "Neuztraucies. Es būšu tavs sargs un tavs uzturētājs.”" Vēlāk Mozus stāstīja Israēlam pirms ieiešanas Kānaānā: “Tev būs dot taisnu desmito tiesu no visiem savas sējas augļiem, kas ik gadus izaug tavā tīrumā [..], lai tu mācītos To Kungu, savu Dievu, bīties visu savu mūžu." (5Moz 14:22, 23)

Elena Vaita rakstīja: “Cilvēkiem bija jāpienes Dievam dāvanas reliģiskiem nolūkiem, pirms Mozum tika dota noteikta sistēma, pat Ādama laikos." ("Liecības draudzei” 3. sēj., 393. lpp.)

Ko tas viss nozīmē mums?

_lepazīsties ar šīs nedēļas tēmu, lai sagatavotos Bībeles izpētei 21. janvārī._