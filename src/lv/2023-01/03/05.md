---
title:  Desmitā tiesa no bruto vai neto ienākumiem?
date:   18/01/2023
---

Mēs rēķinām desmito tiesu no saviem “ienākumiem”, ja mums maksā par stundu likmi vai algu, un mēs maksājam no savas "peļņas", ja esam pašnodarbināti un mums ir pašiem savs bizness. Daudzās valstīs valdība paņem nodokli no darbinieka ienākumiem, lai nosegtu pakalpojumus, kas tiek sniegti cilvēkiem, piemēram, valsts drošība, ceļi un tilti, bezdarbnieku pabalsti utt. Jautājums par bruto vai neto galvenokārt ir saistīts ar to, vai mēs desmito tiesu atgriežam no saviem ienākumiem pirms vai pēc nodokļu nomaksas. Pašnodarbinātās personas var likumīgi atskaitīt uzņēmējdarbības izmaksas, lai noteiktu savu faktisko peļņu pirms personīgo nodokļu atskaitīšanas.

Pētījumi par draudzes locekļu došanas ieradumiem atklāj, ka lielākā daļa septītās dienas adventistu maksā desmito tiesu no bruto ienākumiem, tas ir, pirms nodokļu nomaksas. Saskaņā ar "Tithing Principles and Guidelines", ko Ģenerālkonference publicējusi 1990. gadā, "desmitā tiesa jāaprēķina no algu saņēmēja ienākumu bruto summas pirms likumā paredzētajiem vai citiem darbinieka atļautajiem atskaitījumiem. Tas ietver federālos un valsts ienākuma nodokļus, kas nodrošina pakalpojumus un citas atbildīgu pilsoņu priekšrocības. lemaksas sociālajā apdrošināšanā var atskaitīt". (Sk. "Guideline 111-F", 22. lpp.)

`Izlasi 1ķēn 17:9–16. Kāda bija atraitnes situācija, pirms pie viņas ieradās Elija? Ko pravietis viņai lūdza izdarīt vispirms un tikai tad parūpēties par sevi un savu dēlu? Ko mēs varam mācīties no šī ziņojuma par desmitā jautājumu?`

Dievs teica Sareptas atraitnei, ka pie viņas ir atnācis Dieva vīrs (1ķēn 17:9). Kad Elija ieradās, viņa izstāstīja savus nožēlojamos apstākļus. Elija vispirms lūdza padzerties ūdeni un tad piebilda: “Nebīsties, ej un gatavo, kā esi sacījusi, bet, lūdzu, iztaisi arī man mazu plāceni pašā sākumā un liec to iznest man ārā. Bet savām un sava dēla vajadzībām sagatavo vēlāk, jo tā ir sacījis Tas Kungs, Israēla Dievs: milti tīnē neizsīks un eļļas apaļā krūzē nepietrūks līdz tai dienai, kurā Tas Kungs atkal dos lietu virs zemes." (1ķēn 17:13,14)

Vai tā bija savtība no viņa puses, vai arī viņš vienkārši pārbaudīja viņas ticību-būtībā ļāva viņai vingrināt ticību? Atbilde ir nepārprotama.

Kā mums ir teikts, "katram ir jābūt sevis paša vērtētājam un jādod tā, kā viņa sirds ir apņēmusies". (Elena Vaita "Liecības draudzei” 4. sēj., 469. lpp.)

`Kā tu vari kādam, kas nekad nav devis desmito tiesu, paskaidrot, kādas svētības nāk no tās došanas? Kas ir šīs svētības, un kā desmitās tiesas atgriešana stiprina tavu ticību?`