---
title:  Godiga desmitā tiesa
date:   19/01/2023
---

`Izlasi 1kor 4:1, 2. Kādiem cilvēkiem mums jābūt kā Dieva bērniem un Viņa svētību namturiem?`

Ko nozīmē būt uzticīgiem ar savu desmito tiesu? Šajā nedēļā mēs pārskatījām vairākus desmito tiesu veidojošos elementus:

1. Apjoms - tā ir desmitā daļa jeb 10 procenti no mūsu ienākumiem vai peļņas. 2. Uz kurieni nest—uz “klēti” jeb vietu, no kurienes tiek apmaksāti evaņģēlija kalpotāji. 3. Dieva pagodināšana ar pirmo savu ienākumu daļu. 4. Izlietošana pareizajam nolūkam-kalpošanas atbalstīšanai.

Mūsu kā draudzes locekļu atbildība ir pirmie trīs elementi. Mantnīcas vadītāju atbildība ir nodrošināt, lai desmitās tiesas līdzekļi tiek izmantoti pareizi.

Desmitā tiesa atšķirībā no mūsu ziedojumiem nav izvēles jautājums. Desmitā tiesa un mantnīca ir daļa no mūsu atbildības. Mēs nenosakām parametrus, to dara Dievs. Ja es neatgriežu pilnus 10 procentus no savas "peļņas", tad es patiesībā nemaksāju desmito tiesu, un, ja es neaiznesu šos 10 procentus uz “klēti”, tad es būtībā neatgriežu desmito tiesu.

`Izlasi Mt 25:19-21. Kad mēs tiekam aicināti dot atskaiti par Dieva līdzekļu pārvaldīšanu? Kas ir teikts tiem, kas ir bijuši finansiāli uzticīgi?`

"Atnesiet katrs savu desmito tiesu pilnā vērtībā Manā klētī” (Mal 3:10) – tā ir Dieva pavēle. Tas nav aicinājums uz pateicību vai dāsnumu. Tas ir vienkāršs godīguma jautājums. Desmitā tiesa pieder Kungam; Viņš liek mums atdot Viņam to, kas pieder Viņam." (Elena G. Vaita "Audzināšana”, 138. Ipp.) Vadība Dieva darbā ir unikāla privilēģija un arī atbildība. Viņš svētī un uztur mūs un lūdz tikai desmito daļu, un tad Viņš izmanto savu desmito tiesu, lai apgādātu kalpotājus, tāpat kā Viņš rūpējās par Levija cilti senā Israēla laikos.

`Dažiem nepatīk, kā tiek izmantota viņu desmitā tiesa, un tāpēc viņi vai nu nedod desmito tiesu, vai arī sūta naudu kaut kur citur. Taču kur Dievs būtu teicis: “Atnesiet desmito tiesu uz klēti, bet tikai tad, ja esat droši, ka tur tā tiek izmantota pareizi”?`