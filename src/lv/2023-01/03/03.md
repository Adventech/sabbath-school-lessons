---
title:  Kur ir mantnica?
date:   16/01/2023
---

`Izlasi Mal 3:10. Ko mēs varam uzzināt no šī panta, kur vajadzētu nonākt mūsu desmitajai tiesai?` Lai gan pantā nav doti specifiski norādījumi, vienalga ir acīmredzams, ka Dieva ļaudis zināja, kas bija domāts ar vārdu “klēts”. Dievs paskaidro: “Lai arī Manā mājā būtu barība." Viņa ļaudis saprata, ka Dieva nams sākumā bija svētnīca— telts, kas bija būvēta pēc specifiskiem Mozum dotajiem norādījumiem pie Sinaja kalna. Vēlāk, kad Israēls dzīvoja Apsolītajā zemē, centrālā vieta vispirms bija Šilo un vēlāk templis Jeruzalemē.

`Izlasi 5Moz 12:5–14. Šie panti nenorāda, ka Dieva bērni varētu novirzīt desmito tiesu paši pēc saviem ieskatiem. Kādus principus mēs varam sev paņemt no šiem pantiem?`

Kā Dieva ģimenes locekļi mēs gribam saprast un praktizēt Viņa gribu attiecībā uz to, ko darīt ar savu desmito tiesu. Bībeles stāstā mēs uzzinājām, ka trīs reizes katru gadu – Neraudzētās maizes svētkos, Pļaujas svētkos un Ražas novākšanas svētkos (2Moz 23:14-17) - Dieva ļaudīm bija jāceļo uz Jeruzalemi, lai personīgi atvestu desmito un ziedojumus un lai slavētu Dievu un Viņu pielūgtu. Tad levīti izdalīja desmito tiesu saviem brāļiem pa visu Israēla zemi (sk. 2L 31:11–21, Neh 12:44-47, Neh 13:8-14). Saskaņā ar šo Bībeles centrālās mantnīcas principu, septītās dienas adventistu baznīca ir izveidojusi vietējās savienības, misijas un draudžu ūnijas kā mantnīcas pasaules draudzes labā, no kurām tiek apmaksāta kalpošana.

Draudzes locekļu ērtībām desmitā tiesa tiek nesta uz vietējo draudzi, kur locekļi kā daļu no savas pielūgsmes nodod desmitos un ziedojumus, kā arī došana mēdz notikt elektroniski. Vietējie mantziņi tad pārskaita desmito tiesu savienības mantnīcā. Šī desmitās tiesas sistēmas vadība, ko ir izveidojis un iecēlis Dievs, ir palīdzējusi septītās dienas adventistu draudzei atstāt pasaulplašu un augošu ietekmi pasaulē.

`ledomājies, ja ikviens gribētu dot savu desmito, kam vien vēlas, nerēķinoties ar adventistu draudzi. Kas notiktu ar mūsu draudzi? Kāpēc šāda prakse ir slikta doma un pretēja Rakstiem?`