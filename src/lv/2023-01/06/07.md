---
title:  Tālākiem pētījumiem
date:   10/02/2023
---

Dievs pildīja Savu daļu derībā, svētot Ābrahāmu. Un Ābrahāms godāja Dievu, nekrājot mantu virs zemes. "Manta, ko Dievs ir apsolījis savai tautai, neatrodas šajā pasaulē. Ābrahāmam virs zemes nebija nekāda īpašuma, ‘arī ne pēdas platumā (Apd 7:5). Viņam gan bija liela bagātība, bet viņš to izlietoja par godu Dievam un par svētību citiem cilvēkiem un šo pasauli neuzskatīja par savu dzimteni. Dievs viņu bija aicinājis atstāt savas zemes elkus pielūdzošos ļaudis ar apsolījumu mantot Kānaānas zemi par mūžīgu īpašumu, un tomēr to nesaņēma ne viņš, ne viņa dēls, ne dēla dēls. Kad Ābrahāmam vajadzēja kapa vietu saviem mirušajiem, tā viņam bija jāpērk no kānaāniešiem. Viņa vienīgais īpašums Apsolītajā zemē bija klintī izcirstais kaps Makpelas alā.” (Elena Vaita "Sentēvi un pravieši”, 169. lpp.)

Dzīvojot šo dzīvi, mēs reizēm tiekam kārdināti iegūt bagātību un brīvu laiku. Ir vajadzīga stipra ticība, lai praktizētu “atlikto gandarījumu”. “Kā pastāvīgs vilinājums viņa priekšā stāvēja greznā faraona pils un valdnieka tronis, bet viņš zināja, ka valsts galmā tiek rīkotas grēcīgas izpriecas, kas cilvēkiem liek aizmirst Dievu. Pāri greznajai pilij, pāri valdnieka tronim viņš lūkojās uz krāšņo godību, kas Visaugstākā svētajiem tiek saglabāta grēka neaptraipītā valstībā. Ticībā viņš skatīja nevīstošu vainagu, ko Debesu Valdnieks liks galvā uzvarētājiem. Šī ticība viņam deva spēku novērsties no zemes valdnieku privilēģijām un saistīt savu dzīvi ar vienkāršu, nabadzīgu un nievātu tautu, kas labāk gribēja paklausīt Dievam, nekā kalpot grēkam.” (“Sentēvi un pravieši", 246. lpp.)

**Jautājumi pārrunām**:

`Kas notiks ar mūsu īpašumiem, kad nāks Jēzus? (Sk. 2Pēt 3:10.) Kas ar tiem var notikt, pirms Jēzus nāks? (Sk. Mt 6:20.) Kāpēc vienmēr ir svarīgi raudzīties uz lietām no pareizās perspektīvas?`

`Jēzus brīdina par "bagātības viltību" (Mk 4:19). Par ko Viņš runā? Kā bagātības var mūs piekrāpt?`

`Grupā pārrunājiet, kā Mozus varēja attaisnot palikšanu Ēģiptē, lai neatstātu visu aiz sevis un nebēgtu ar vergu pulku uz pamestu tuksnesi? Kas viņu varēja pamudināt rīkoties tā, kā mēs lasām Bībelē?`