---
title:  Ābrahāms-uzticīgo tēvs
date:   06/02/2023
---

Dievs aicināja Ābrāmu atstāt savu dzimteni un cilti un doties uz zemi, ko Viņš tam rādīs. Lai gan detaļās nav paskaidrots, Ābrāmam bija jāiet prom no zemes, kurā viņš bija piedzimis un uzaudzis. Tas noteikti nebija viegls lēmums, un viņam, bez šaubām, bija jāatstāj kādi laicīgi prieki un ērtības.

`Izlasi 1Moz 12:1-3. Kā "visas ģimenes virs zemes" bija svētītas, pateicoties šim apsolījumam un tā pieņemšanai?`

Šis Ābrāmam un viņa ģimenei bija liels, dzīvi mainošs notikums. "Ticībā Ābrahāms ir paklausījis aicinājumam un gāja uz to vietu, ko nācās saņemt par mantojumu, un gāja, nezinādams, kurp viņš iet." (Ebr 11:8) "Ābrahāma nesvārstīgā paklausība ir viens no pārliecinošākajiem ticības pierādījumiem, ko var atrast Bībelē.” (Elena Vaita “Sentēvi un pravieši”, 126. lpp.)

Lielākā daļa no mums nebūtu tik dedzīgi atstāt savu dzimteni, draugus un ģimenes locekļus. Bet Ābrāms tā darīja. Ābrāms bija priecīgs, ka varēja būt tur, kur Dievs gribēja. Lai arī cik dīvaini tas var izklausīties, Ābrāms, Īzāks un Jēkabs savas dzīves laikā Apsolīto zemi nesaņēma, tomēr viņi vienalga palika uzticīgi Dievam.

`Izlasi Ebr 11:8-13. Kāds vēstījums mums sniegts šajos pantos?`

Apkārtējie Ābrāmu pazina kā princi. Viņš bija pazīstams kā augstsirdīgs, drosmīgs, viesmīlīgs Visaugstākā Dieva kalps. Viņa liecība par Dievu bija priekšzīmīga. Ar Dieva žēlastību mēs esam Ābrahāma mantinieki. “Jau Ābrahāms 'ticēja Dievam, un to viņam pielīdzināja par taisnību. Tātad atzīstiet, ka tie, kas tic, ir Ābrahāma bērni.” (Gal 3:6, 7) “Bet, kad jūs piederat Kristum, tad jūs esat Ābrahāma dzimums, mantinieki pēc apsolījuma." (Gal 3:29)

Ābrahāma dzīvē, tāpat kā Noas dzīvē, mēs redzam, kā cilvēks pieņem lielu dzīvi mainošu lēmumu, lai paklausītu Dievam.

`Izlasi zkor 4:18. Kā šī panta vēstij vajadzētu ietekmēt garīgos lēmumus, ko mēs izdarām? Kā šo principu ievēroja gan Mozus, gan Ābrahāms?`