---
title:  Krāt mantu debesīs
date:   04/02/2023
---

### Nedēļas pētījumiem:
1Moz 6:5-14, Ebr 11:8–13, 2kor 4:18, 1Moz 13:10–12, 1Moz 32:22-31, Ebr 11:24–29.

> <p>Atmiņas pants</p>
> "Jo ko tas cilvēkam palīdz, ka viņš iemanto visu pasauli un zaudē savu dvēseli? Jeb ko cilvēks var dot par savas dvēseles atpirkšanu?” (Mk 8:36, 37)

Jēzus mums ir iedevis pasaulē vislabāko investēšanas stratēģiju, sakot: “Nekrājiet sev mantas virs zemes, kur kodes un rūsa tās maitā un kur zagļi rok un zog. Bet krājiet sev mantas debesīs, kur ne kodes, ne rūsa tās nemaitā un kur zagļi nerok un nezog." (Mt 6:19, 20) Jēzus noslēdz savu investēšanas stratēģiju ar vārdiem: “Jo, kur ir tava manta, tur būs arī tava sirds." (Mt 6:21) Citiem vārdiem, pasaki man, kā tu tērē savu naudu, un es pateikšu, kur ir tava sirds, jo, lai arī kur tu ieguldītu savu naudu, tava sirds tai sekos, ja tās tur vēl nav.

Vai tu gribi, lai tava sirds pieder Dieva valstībai? Ja jā, tad ieguldi savu naudu tur, kur tā iegūs mūžīgu atalgojumu. Ieguldi savu laiku, savu naudu un lūgšanas Dieva darbā. Ja tu tā darīsi, tad drīz kļūsi arvien vairāk ieinteresēts šajā darbā, un tam sekos arī tava sirds. Šajā nedēļā pārskatīsim pantus un ilustrācijas, kas parāda, kā mēs varam uzkrāt mantu Debesīs un beigās gūt mūžīgu atalgojumu.

_lepazīsties ar šīs nedēļas tēmu, lai sagatavotos Bībeles izpētei 11. februārī._