---
title:  Svarīgākās lietas pirmajā vietā
date:   19/02/2023
---

`Izlasi Māc 12:1. Kāda vēsts mums šeit ir sniegta?`

Jauniešiem, nobriestot par pieaugušajiem, veidojas priekšstats par pamatvajadzību apmierināšanu-ēdienu, apģērbu un pajumti. Jēzus mums mācīja, kā sakārtot vajadzību prioritātes, sakot: "Bet dzenieties papriekš pēc Dieva valstības un pēc Viņa taisnības, tad jums visas šīs lietas taps piemestas." (Mt 6:33) Protams, arī vecākiem cilvēkiem, kas nav izdarījuši pareizu izvēli, kamēr bija jauni, vēl joprojām ir laiks pieņemt pareizus lēmumus attiecībā uz namturību.

Kā mēs redzējām 1Moz 28:20–22, Jēkabs bija izdarījis dažas ļoti svarīgas izvēles savā dzīvē gan garīgas, gan finansiālas. Vīzijā Kungs stādījās Jēkabam priekšā kā “tava tēva Ābrahāma Dievs un Īzāka Dievs” (1Moz 28:13). Tad kā daļu no sava solījuma Dievam Jēkabs teica: "Kungs man būs par Dievu." (1Moz 28:21)

`Izlasi 1Moz 29:9–20. Kāpēc ir svarīgi tas, ka šis notikums Jēkaba dzīvē notiek tieši šajā laikā?`

Pēc tam, kad Jēkabs garīgi un finansiāli bija nodevies Dievam, Kungs norādīja viņam uz Rahēli pie akas (sk. 1Moz 29:9-20). Ir pareizi pieņemt savu garīgo lēmumu un lēmumu par dzīves darbu pirms stāšanās laulībā. Jūsu topošajam laulātajam vajadzētu zināt, “ar ko viņiem ir darīšana”. Vai šis cilvēks ir uzticīgs kristietis? Kāda veida darbā viņš būs iesaistīts? Vai šis cilvēks būs skolotājs, medmāsa, jurists, strādnieks vai kas cits? Kādai dzīvei es būšu pakļauts/-a? Citi jautājumi, uz kuriem jāatbild pirms laulības solījuma: Kāds izglītības līmenis ir pabeigts? Cik liels parāds nāks līdzi laulātajam draugam? Vai esmu gatavs/-a pieņemt konkrētos apstākļus kā daļu no savas atbildības?

`Izlasi 2kor 6:14, 15. Kāpēc ir tik svarīgi pārdomāt šo principu, meklējot dzīves partneri? Lai gan tas negarantē labu laulību, kāpēc tas palielina iespēju piedzīvot labāku laulību?`