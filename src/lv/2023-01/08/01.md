---
title:  Plānošana veiksmei
date:   18/02/2023
---

### Nedēļas pētījumiem:
Māc 12:1; 1Moz 2:15; 1Tim 5:8; Kol 3:23, 24; 1Moz 39:2-5; Sak 3:5-8.

> <p>Atmiņas pants</p>
> "Visu ko darāt, darait no sirds, it kā savam Kungam un ne cilvēkiem, jo jūs zināt, ka Tas Kungs par atmaksu jums dos debesu mantojumu. Jūs jau kalpojat savam Kungam-Kristum." (Kol 3:23, 24)

Lielākā daļa cilvēku grib dzīvot "veiksmīgu" un laimīgu dzīvi. Protams, kritušā pasaulē, kur traģēdijas un likstas var uznākt vienā mirklī, šo mērķi var nebūt viegli sasniegt.

Vēl ir jautājums arī par to, kā mēs definējam "veiksmi". Piemēram, Jāzepa gadījums Ēģiptē. Ja vispār ir veiksmīga dzīve, tad Jāzepa dzīve noteikti tāda bija, vai ne? No cietuma līdz pat pilij. No otras puses, kā ir ar Jāni Kristītāju? Viņš devās no cietuma uz kapu. Cik veiksmīga bija viņa dzīve? Tas viss atkarīgs no tā, kā jūs definējat "veiksmi".

Šonedēļ mēs aplūkosim "veiksmes" ideju pārvaldības un finanšu pamatprincipu kontekstā. Neatkarīgi no tā, kas mēs esam un kur dzīvojam, nauda un finanses būs daļa no mūsu dzīves, vai mums tas patīk vai ne. Kādi tad ir daži praktiski soļi, kas, lai gan negarantē "veiksmi", palīdzēs izvairīties no izplatītām kļūdām, kas var stāties ceļā finansiāliem panākumiem?

_lepazīsties ar šīs nedēļas tēmu, lai sagatavotos Bībeles izpētei 25. februārī._