---
title:  Tālākiem pētījumiem
date:   24/02/2023
---

“Neviena biznesa shēma vai dzīves plāns nevar būt veselīgs un pilnīgs, ja tas ietver tikai īsus tagadējās dzīves gadus un negādā par nebeidzamo nākotni. [..] Neviens cilvēks nevar krāt sev mantu Debesīs, līdz ar to nepadarot bagātāku un cēlāku savu zemes dzīvi." (Elena Vaita “Audzināšana”, 145. lpp.)

"Patiesas veiksmes un godīga biznesa pamatā ir Dieva kā visa īpašnieka atzīšana. Visu lietu Radītājs ir sākotnējais īstais īpašnieks. Mēs esam Viņa pārvaldnieki. Viss, kas mums ir, ir Viņa uzticēts, lai to lietotu saskaņā ar Viņa vadību.” (“Audzināšana”, 137. lpp.)

Spiediena dēļ, ko piedzīvojam, lai uzturētu savas ģimenes, mēs daudzreiz domājam, ka mūsu darbs ir vienkārši nodrošināt ienākumus. Bet kā kristieši mēs arī piedzīvojam, ka darām savu daļu lielajā uzdevumā, ko Jēzus ir devis visiem Saviem sekotājiem. Pēc Mk 16:15 citēšanas, kur šis lielais uzdevums ir uzrakstīts, Elena Vaita rakstīja: “Visi nav aicināti būt par mācītājiem vai misionāriem parastā vārda nozīmē. Bet visi var būt darbinieki Viņam, nesot ‘labo vēsti' saviem līdzcilvēkiem. Šī pavēle ir dota visiem- maziem vai lieliem, izglītotiem vai neizglītotiem, veciem vai jauniem.” (“Audzināšana” 264. lpp.)

"Mums ir vairāk jāseko Dieva dzīves plānam. Darīt labāko darbā, kas šobrīd ir mūsu priekšā, nodot savus ceļus Dievam un vērot Viņa aizgādību-šie ir noteikumi, kas nodrošina drošu vadību nodarbošanās izvēlē.” (“Audzināšana” 267. lpp.)

**Jautājumi pārrunām**:

`Kā mēs kā kristieši definējam, kas ir “veiksmīga” dzīve? Kāda var būt atšķirība starp to, ko pasaule definē kā veiksmi un ko mums vajadzētu saprast ar veiksmi? Piemēram, Jānis Kristītājs. Kā tu definētu viņa dzīvi, kas noslēdzās cietumā, balstoties uz ļaunas sievietes kaprīzēm? Vai tu to sauktu par veiksmīgu? Pamato savu atbildi!`

`Kā mēs izskaidrojam faktu, ka ir daudz ļoti "veiksmīgu" cilvēku, kas neseko nevienam Bībeles principam attiecībā uz bagātības pārvaldīšanu vai dzīvi kopumā? Kā ir ar tiem, kas šos principus ievēro, bet vienalga nepiedzīvo veiksmi? Varbūt viņi saslimst vai notiek kāda nelaime. Kā mums saprast šīs situācijas?`