---
title:  Darba svētība
date:   20/02/2023
---

Ja vien neesat turīgi vai saņēmuši mantojumu, lai jūs varētu nestrādāt (lasot stāstus par mantiniekiem, izrādās, ka nauda, kam vajadzēja būt par svētību, bieži beidzas ar traģēdiju), jums agri vai vēlu būs jāsāk strādāt, lai izdzīvotu. Ideāli, protams, būtu atrast tādu nodarbošanos, kas jūs aizrauj, kas var nodrošināt jums labus ienākumus, sniegt apmācību, atrast tādu darbu, kam veltīt savus darba gadus. Tas ir ideāls. Protams, ne vienmēr tā sanāk.

`Izlasi 1Moz 2:15 (sk. arī Māc 9:10 un 2tes 3:8-10). Kāda nozīme ir faktam, ka pat pirms grēka ienākšanas Ādamam (un noteikti arī levai) tika dots darbs? Kā tas varētu izskaidrot, kāpēc tie, kam nekad nav bijis jāstrādā, savu stāvokli ir uzskatījuši par lāstu?`

Šis darbs, protams, nebija sods. Tas bija paredzēts viņu labklājībai. Tas ir, pat paradīzē, pat pasaulē bez grēka, nāves un ciešanām, Dievs zināja, ka cilvēkiem ir jāstrādā.

“Un Ādamam bija dots darbs rūpēties par dārzu. Radītājs zināja, ka Ādams nevar būt laimīgs bez nodarbošanās. Dārza skaistums viņu iepriecināja, bet ar to nepietika. Viņam bija jāstrādā, lai nodarbinātu sava ķermeņa brīnišķīgos orgānus. Ja laime būtu atrodama nekā nedarīšanā, tad cilvēks savā svētās nevainības stāvoklī būtu atstāts bez darba. Bet Viņš, kas radīja cilvēku, zināja, kas ir vajadzīgs viņa laimei. Tiklīdz Ādams tika radīts, viņam tika dots arī darbs. Nākotnes godības apsolījums un dekrēts, ka cilvēkam ir smagi jāstrādā, lai nopelnītu savu dienišķo maizi, nāca no viena un tā paša trona." (Elena Vaita "Our High Calling", 223. lpp.)

Tomēr pat pēc krišanas grēkā, kad darbs bija grēka sabojāts (tāpat kā viss pārējais), Dievs sacīja Ādamam: “Lai zeme ir nolādēta tevis dēļ; tev, smagi strādājot, būs maizi ēst visas sava mūža dienas.” (1Moz 3:17) levērojiet, Dievs nolādēja zemi “tevis dēļ", Ādama dēļ, ar domu, ka viņam būs vajadzīgs darbs, it īpaši kā kritušai būtnei.

`Kas darbā ir tāds, kam ideālajā variantā vajadzētu būt mums par svētību?`