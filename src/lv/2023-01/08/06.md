---
title:  Meklējot dievišķu padomu
date:   23/02/2023
---

Ir daudz laicīgu naudas pārvaldības guru, taču Dievs mūs brīdina nekonsultēties ar viņiem par to īpašumu pārvaldību, ko Viņš mums ir uzticējis. "Svētīgs tas cilvēks, kas neseko bezdievīgo padomam, nedz staigā grēcinieku ceļus, nedz arī sēž paļātāju pulkā, bet kam prāts saistās pie Tā Kunga baušļiem un kas dienām un naktīm domā par Viņa bauslību. Tāds ir līdzīgs kokam, kas stādīts pie ūdens upēm, kas savus augļus nes pareizā laikā un kam lapas nesavīst. Viss, ko viņš dara, tam labi izdodas." (Ps 1:1-3)

Tātad, cilvēkam, kas priecājas par Kunga likumu (likumu šeit var saprast plašākā nozīmē kā Dieva Vārdu), vajadzētu būt svētītam. Cik tas ir vienkārši! Viņš piedzīvos labklājību - būs veiksmīgs.

`Izlasi Sak 3:5–8. Kā mēs attiecinām šo principu uz saviem finansiālajiem pamatjautājumiem?`

Pārskats par Bībeles padomiem finanšu pārvaldībā sniedz mums ļoti vērtīgas atziņas, kam sekot. Aplūkosim septiņas no tām.

1\. Esiet organizēti. Izveidojiet tēriņu plānu (Sak 27:23, 24). Daudzas ģimenes eksistē no algas līdz algai. Bez vienkārša plāna, kā nopelnīt, tērēt un uzkrāt naudu, dzīve ir daudz saspringtāka.

2\. Tērējiet mazāk, nekā nopelnāt. Dzīvojiet savu līdzekļu robežās (Sak 15:16). Daudzas ģimenes Rietumu valstīs tērē vairāk, nekā viņi nopelna. Tas ir iespējams, pateicoties kredītkaršu pieejamībai un kredītiem. Tos, kas ir parādā, piemeklē daudzas problēmas.

3\. Uzkrājiet daļu no katras algas (Sak 6:6-8). Mēs uzkrājam, lai izdarītu lielākus pirkumus nākotnē un lai parūpētos par neplānotiem izdevumiem, tādiem kā nelaimes gadījumi vai slimības. Mūsu uzkrājumi var tikt izmantoti, lai plānotu laiku, kad novecosim un vairs nevarēsim strādāt.

4\. Bēdziet no kredītiem kā no Covid-19 (Sak 22:7). Procenti ir izdevumi, bez kā jūs varat iztikt. Cilvēks vai ģimene, kas dzīvo ar parādu- tas ir, ar aizņemtu naudu-, šodien tērē naudu, ko plāno nopelnīt nākotnē. Bet, ja viss nenotiek pēc plāna, cilvēks var nokļūt lielās problēmās.

5\. Esiet čakli darbinieki. "Sliņķis nereti pēc daudz kā kāro un tomēr neko nedabū, bet čaklie dabū papilnam." (Sak 13:4)

6\. Esiet finansiāli uzticīgi Dievam (5Moz 28:1-4). Neviena ģimene nevar atļauties dzīvot bez Dieva svētībām.

7\. Atcerieties, ka šī zeme nav mūsu patiesās mājas. Mūsu vadības stils daudz pasaka, kas ir mūsu patiesās prioritātes (sk. Mt 25:14-21).