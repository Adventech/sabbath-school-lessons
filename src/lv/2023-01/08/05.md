---
title:  Strādājot godīgi
date:   22/02/2023
---

Vēl viena fāze "veiksmīgai" dzīvei-pēdējā fāze-ir ar potenciālu būt visbaudāmākā, ja vien agrīno gadu lēmumi ir bijuši gudri un tos nav sagrāvuši negaidīti notikumi. Ideālā variantā vecāki ir uzaudzinājuši bērnus par neatkarīgiem pieaugušajiem, par māju ir samaksāts, transporta vajadzības nodrošinātas, nav parādu un ir pietiekami ienākumi, lai apmierinātu senioru vajadzības.

Dievs Savus bērnus aicina uz augstāku darba un dzīves standartu. Šis standarts ir Dieva likums, kas rakstīts mūsu sirdīs (sk. Jer 31:33) un atspoguļojas mūsu raksturos. Tā kā sabiedrība grūst un kristīgā mācība tiek atšķaidīta un padarīta mazvērtīga, atsevišķam kristietim būs vēl svarīgāk dzīvot un strādāt tādā līmenī, kas ir ārpus katras kritikas. Bībele saka: "Laba slava der vairāk nekā liela bagātība, un labvēlīga nostāja no ļaužu puses ir labāka par sudrabu un zeltu.” (Sak 22:1)

Bībelē ziņots par gadījumiem, kad darba devēji ir atzinuši, ka saņēmuši svētības, pateicoties dievbijīgam darba ņēmējam. Kad Jēkabs ilgojās atstāt savu sievastēvu Lābanu un atgriezties pie savas ģimenes dzimtenē, Lābans ļoti lūdza viņu palikt, sakot: "Kaut es būtu atradis labvēlību tavās acīs; no zīmēm esmu nopratis, ka Tas Kungs mani ir svētījis tevis dēļ." (1Moz 30:27) Kad Jāzeps tika pārdots par vergu Ēģiptē, viņa saimnieks Potifārs izdarīja vienkāršu novērojumu par Jāzepa darbu un attiecīgi viņu atalgoja.

`Izlasi 1Moz 39:2-5. Lai gan panti īpaši daudz mums neatklāj, bet kā tu domā, ko Jāzeps tādu darīja, kas lika viņa saimniekam raudzīties uz viņu ar labvēlību?`

"Tāpēc, vai ēdat vai dzerat, visu to dariet Dievam par godu.” (1kor 10:31) Tādēļ savā darbā un finanšu pārvaldībā – ikvienā lietā – mums vajadzētu visu darīt Dievam par godu. Viņš ir tas, kurš dod mums zināšanas un spēku piedzīvot veiksmi. “Jo Tev, ak, Kungs, pieder augstība un vara, godība, slava un varenība; it viss, kas ir debesīs un virs zemes, tas pieder Tev! Tava ir, ak, Kungs, valstība, un Tu pacelies pāri kā galva pār visiem! Un bagātība un gods nāk no Tevis, un Tu esi valdītājs pār visu, un Tavā rokā ir spēks un vara, un Tava roka paaugstina un dara stipru.” (1L 29:11, 12)

`Kādus principus tu ievēro ne tikai darbā, bet dzīvē kopumā? Kādas izmaiņas tev vajadzētu vēl ieviest?`