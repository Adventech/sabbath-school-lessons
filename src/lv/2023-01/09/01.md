---
title:  Sargieties no mantkārības
date:   25/02/2023
---

### Nedēļas pētījumiem:
Jes 14:12-14, Ef 5:5, Joz 7, Jņ 12:1-8, Apd 5:1-11, 1kor 10:13.

> <p>Atmiņas pants</p>
> "Uzmanieties un sargieties no mantkārības, jo neviens nedzīvo no tam, ka viņam ir daudz mantas.” (Lk 12:15)

Mantkārība ir definēta kā neparasta vēlme pēc bagātības vai īpašumiem, kas tev nepieder. Mantkārība ir liela lieta, patiesībā pietiekami liela, lai tiktu pielīdzināta melošanai, zagšanai vai slepkavībai. Tā ir tik kaitīga, ka Dievs uzskatījis par svarīgu brīdināt no tās savā lielajā morāles likumā: "Tev nebūs iekārot sava tuvāka namu. Tev nebūs iekārot sava tuvāka sievu, nedz viņa kalpu, nedz viņa kalponi, nedz viņa vērsi, nedz viņa ēzeli, nedz ko citu, kas tavam tuvākam pieder." (2Moz 20:17)

Mantkārība bieži ir uzskaitīta kopā ar riebīgajiem grēkiem, kas neļaus cilvēkam ieiet Dieva valstībā. “Jeb vai jūs nezināt, ka netaisnie neiemantos Dieva valstību? Nepievilieties! Ne netikli, ne elku kalpi, ne laulības pārkāpēji, ne malaki, ne vīriešu piegulētāji, ne zagļi, ne mantrauši, ne dzērāji, ne zaimotāji, ne laupītāji neiemantos Dieva valstību." (1kor 6:9, 10)

Mantkārība līdzvērtīga laupīšanai, elkdievībai, netiklībai un laulības pārkāpšanai? Tieši tā saka Bībele, un šonedēļ mēs apskatīsim piemērus, cik slikta tā ir un ko mēs varam darīt, lai to pārvarētu.

_lepazīsties ar šīs nedēļas tēmu, lai sagatavotos Bībeles izpētei 4. martā._