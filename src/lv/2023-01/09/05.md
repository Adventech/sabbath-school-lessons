---
title:  Ananija un Sapfira
date:   01/03/2023
---

Tas bija aizraujošs laiks, kad būt par draudzes locekli. Pēc lielās Svētā Gara izliešanās Vasarsvētku dienā apustuļi ar spēku sludināja evaņģēliju, un tūkstošiem cilvēku pievienojās draudzei.

"Kad viņi beidza Dievu lūgt, vieta, kur tie bija sapulcējušies, nodrebēja, un tie visi kļuva Svētā Gara pilni un drošu sirdi runāja Dieva vārdus. Ticīgo pulks bija viena sirds un viena dvēsele, neviens neko no savas mantas nesauca par savu, bet viņiem viss bija kopīgs." (Apd 4:31, 32)

Kāda privilēģija bija Ananijam un Sapfirai būt par daļu no agrīnās draudzes, redzēt to augam un redzēt Svētā Gara izpausmes tik ievērojamā veidā! "Viņu starpā arī nebija neviena, kam kā trūktu; jo tie, kam bija tīrumi vai nami, tos pārdeva un atnesa maksu par pārdoto un nolika apustuļiem pie kājām; un katram tika izdalīts, kā kuram vajadzēja." (Apd 4:34, 35)

Tieši šajā vidē Ananija un Sapfira, acīmredzami pārsteigti par notiekošo un vēloties tajā piedalīties, nolēma pārdot kādu īpašumu un iemaksāt ieņēmumus draudzei. Tiktāl viss bija labi.

`Izlasi Apd 5:1-11. Kā tu domā, kas bija sliktāk - neatnest visu naudu vai melot par to? Kāpēc tik skarbs sods?`

Sākumā likās, ka viņu ilgas ziedot darbam bija patiesas. Tomēr “pēc tam Ananija un Sapfira apbēdināja Svēto Garu, ļaujoties mantkārības jūtām. Viņi sāka nožēlot savu solījumu un drīz zaudēja saldo svētību ietekmi, kas sildīja viņu sirdis ar ilgām darīt lielas lietas Kristus darba labā" (Elena Vaita "Apustuļu darbi", 72. lpp.). Citiem vārdiem, lai gan viņi sāka ar vislabākajiem motīviem, viņu mantkārība uzlika viņiem masku un lika izlikties par tiem, kas viņi nebija.

`"Un lielas bailes pārņēma visu draudzi un visus, kas to dzirdēja.” (Apd 5:11) Pēc šī starpgadījuma cilvēki noteikti rūpīgāk atgrieza desmito tiesu. Bet šis skumjais ziņojums nav iekļauts Bībelē tikai kā brīdinājums par uzticību desmitās tiesas došanā. Ko tas māca mums, kur var aizvest mantkārība?`