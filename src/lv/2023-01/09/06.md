---
title:  Uzvarot mantkārību
date:   02/03/2023
---

Mantkārība ir sirds jautājums un līdzīgi lepnumam un savtībai bieži paliek nepamanīta, kas arī ir iemesls tam, kāpēc tā var būt tik nāvējoša un pieviļoša. Ir pietiekami grūti uzvarēt grēkus, kas ir acīmredzami: melošanu, laulības pārkāpšanu, zagšanu, elkdievību, sabata pārkāpšanu. Bet tā ir ārēja rīcība, par ko mēs varam padomāt, pirms to darām. Bet uzvarēt pašas ļaunās domas? Tas ir ļoti grūti.

`Izlasi 1kor 10:13. Kāds apsolījums šeit ir dots, un kāpēc ir tik svarīgi saprast mantkārības kontekstu?`

Kā tad Dieva spēkā mēs varam tikt pasargāti no šī bīstamā, viltīgā grēka?

1\. Pieņem lēmumu kalpot Dievam un būt atkarīgam no Viņa, kā arī būt daļai no Viņa ģimenes. “Izvēlieties šodien paši sev, kam jūs kalposit [..]. Bet es un mans nams – mēs kalposim Tam Kungam." (Joz 24:15)

2\. Pastāvi ikdienas lūgšanās un iekļauj tajās Mt 6:13: “Neieved mūs kārdināšanā, bet atpestī mūs no ļauna: jo Tev pieder valstība, spēks un gods mūžīgi." Kad sajūti iekāri pēc kaut kā, ko tev nevajadzētu iekārot, lūdz par to, pieprasot Bībeles uzvaras apsolījumus, tādus kā 1kor 10:13.

3\. Lasi regulāri Bībeli. “Es turu Tavus vārdus savā sirdī, lai negrēkotu pret Tevi." (Ps 119:11)

Jēzus risināja cilvēka/grēka problēmu. Viņš bija kārdināts katrā lietā, kurā mēs tiekam kārdināti. Un, lai spētu pretoties, Viņš pavadīja visas naktis lūgšanās ar Savu Tēvu. Jēzus nepameta šo zemi, kamēr Viņš nebija gan sagatavojis ceļu ar piemēru, gan apsolījis spēku, kas ļaus ikvienam cilvēkam dzīvot ticībā un paklausībā, attīstot Kristum līdzīgu raksturu.

"Meklējiet To Kungu, kamēr Viņš atrodams, piesauciet Viņu, kamēr Viņš ir tuvu! Bezdievis lai atstāj savu ceļu un ļaunprātis savas domas un lai atgriežas pie Tā Kunga, ka Tas par viņu apžēlojas, un pie mūsu Dieva, jo Viņš ir bagāts žēlastībā.” (Jes 55:6, 7)

`Kādas ir bijušas mantkārības sekas tavā dzīvē? Kādas mācības tu esi apguvis? Ko tev no tām vēl vajadzētu apgūt?`