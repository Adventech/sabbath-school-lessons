---
title:  Tālākiem pētījumiem
date:   03/03/2023
---

Jērikas iekarošanas laikā Āhans nebija vienīgais, kurš sudrabu un zeltu atnesa uz Israēla nometni. Jozua bija licis vīriem atnest sudrabu un zeltu, kā arī misiņa un dzelzs traukus Dieva nama mantnīcā (Joz 6:19, 24). Viss pārējais bija jāsadedzina. Tomēr Āhans bija vienīgais, kas kaut ko paturēja sev. "Starp Israēla miljoniem atradās tikai viens vīrs, kas šajās svinīgajās uzvaras un sodības stundās uzdrošinājās pārkāpt Dieva pavēli. leraugot dārgo babiloniešu tērpu, Āhanā pamodās mantkārība, un, pat jau nāvei acīs lūkojoties, viņš to vēl nosauca par ‘dārgu babiloniešu mēteli. Viens grēks noveda pie nākamā, un viņš ņēma arī zeltu un sudrabu, kas bija novēlēts Kunga mantu namam, — aplaupīja Dievu, piesavinoties pirmos augļus no Kānaānas zemes." (Elena Vaita "Sentēvi un pravieši", 496. lpp.)

Pāvila pēdējo dienu zīmju sarakstā pirmās divas ir saistītas ar mūsu attieksmi pret naudu un īpašumiem. "Bet zini to, ka pēdējās dienās iestāsies grūti laiki, jo cilvēki būs patmīlīgi, mīlēs naudu [alkatīgi].” (2 Tim 3:1, 2) Savtība un naudas mīlestība ir būtisks cilvēces apraksts pēdējās dienās - mūsu dienās.

**Jautājumi pārrunām**:

`Izlasi 1Tim 6:6-10: “Patiesi, lielu ieguvumu dod dievbijība ar pieticību, jo mēs nenieka neesam pasaulē ienesuši, tāpēc arī nenieka nevaram iznest; bet, kad mums ir barība un apģērbs, tad ar to mēs pietiksim. Bet, kas grib tapt bagāts, krīt kārdinājumā un valgā un daudzās bezprātīgās un kaitīgās iegribās, kas gāž cilvēkus postā un pazušanā. Jo visa ļaunuma sakne ir mantas kārība; dažs labs, tiekdamies pēc tās, ir nomaldījies no ticības un pats sev nodarījis daudz sāpju.” Grupā pārrunājiet gadījumus, kur mīlestība uz naudu ir "nodarījusi daudz sāpju" sev un citiem. Ir daudz tādu piemēru, vai ne? Kā mēs varam atrast pareizo līdzsvaru, zinot, ka mums ir vajadzīga nauda, lai neiekristu slazdā, no kura Pāvils šeit brīdina?`

`Ko vēl bez naudas cilvēki mēdz iekārot?`

`Kāda ir atšķirība starp pamatotu vēlmi pēc kaut kā un mantkārību? Kad pamatotās ilgas pēc kaut kā var pārvērsties mantkārībā?`