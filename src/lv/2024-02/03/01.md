---
title:  Gaisma Spīd Tumsā
date:   13/04/2024
---

### Nedēļas pētījumiem
Jņ. 8:44, Sal. pam. 23:23, Ap. d. 20:27–32, 2. Tes. 2:7–12, Ps. 119:105, 116, 130, 133, 160, Sal. pam. 16:25, 2. Kor. 4:3–6.

> <p>Atmiņas pants</p>
> "Tad Jēzus viņiem sacīja: ‘Vēl mazu brīdi gaisma ir pie jums. Staigājiet, kamēr jums ir gaisma, lai tumsība jūs neapņem. Jo, kas tumsā staigā, nezina, kurp viņš iet" (Jņ. 12:35)

Bībeles pēdējā - Atklāsmes – grāmatā velns ir attēlots kā pūķis un čūska (Atkl. 12:9). Viņš ir pūķis, jo vēlas iznīcināt Dieva ļaudis, un čūska, jo izmanto visus savus viltīgos melus, lai viņus maldinātu. Turpmākajos gados pēc Kristus nāves imperiālā Roma spīdzināja, nometa lauvām un sadedzināja uz sārta tūkstošiem cilvēku par atteikšanos pielūgt viņu "dievības". Tomēr, piedzīvojot šo nežēlīgo sodu, daudzi palika uzticīgi, evaņģēlijs turpināja izplatīties un draudze auga.

Tādēļ sātans mainīja stratēģiju. Daudzi pagāni tika kristīti, bet bez rūpīgas iepazīšanās ar Bībeles patiesību. Kad vadītāji sapludināja Svēto Rakstu patiesības ar tautas paražām, draudzē ieplūda maldi. 4. un 5. gs. bija kompromisu laikmets, kad baznīcas prelāti apvienoja pagānu ieražas ar kristiešu mācībām.

Tomēr pat grūtākajos laikos Dievs nepārtraukti bija līdzās saviem ļaudīm. Viņi atrada Jēzu-"Ceļu, Patiesību un Dzīvību" - un Svētā Gara spēkā stāvēja stingri, pat sastopoties ar milzīgu spiedienu atteikties no sirds pārliecības. Viņi palika uzticīgi Dieva atklātajai gribai Svētajos Rakstos un nesatricināmi iestājās par Viņa Vārda patiesumu par spīti spiedienam, kas tika izdarīts atklātā vai slēptā veidā.

_lepazīsties ar šīs nedēļas tēmu, kuras pamatā ir “Lielās cīņas” 3. nodaļa, lai sagatavotos Bībeles izpētei 20. aprīlī._