---
title:  Tālākiem pētījumiem
date:   19/04/2024
---

"Viens un tas pats naida un pretestības gars visos laikmetos ir iedvesmojis Dieva ienaidniekus cīnīties pret patiesību, bet Kungs no saviem kalpiem vienmēr ir prasījis tādu pašu modrību un uzticību. Pirmajiem mācekļiem teiktie Kristus vārdi attiecas uz Viņa sekotājiem līdz laika beigām: ‘Ko Es jums saku, to Es saku visiem: Esiet nomodā!' (Mk. 13:37)." (E. Vaita “Lielā cīņa” 56., 57. lpp.)

Daudzviet pasaulē, īpaši tur, kur cilvēkiem ir brīva pieeja Bībelei, sātans ir izmantojis citus līdzekļus, lai vājinātu tās ietekmi. Viens ļoti efektīvs veids ir bijis ar dažādu zinātnisku centienu vai pat ar Bībeles zinātnes palīdzību, graujot uzticību Dieva Vārdam. Piemēram, lai gan Daniēla grāmata rakstīta vairāk nekā 500 gadus pirms Kristus, daudzi Bībeles pētnieki to datē ar otrā gadsimta vidu pirms mūsu ēras. Viņi apgalvo, ka tas noteikti sarakstīts šajā laikā; pretējā gadījumā pravietis būtu precīzi atklājis nākotni, un tas nevar būt. Tāpēc viņi apgalvo, ka Daniēla grāmata netika rakstīta laikā, kas tajā minēts, bet gan simtiem gadu vēlāk. Diemžēl šie meli par Bībeli ir vieni no daudzajiem, ko mūsdienu zinātne cenšas mums uzspiest. Un diemžēl daudzi cilvēki pieņem šo kļūdu, jo galu galā Bībeles pētnieki to māca. Nav brīnums, ka Pāvils mūs brīdina: "Pārbaudait visu; kas labs, to paturiet.” (1. Tes. 5:21)

**Jautājumi pārrunām**:

`Pārlasiet citātu otrdienas tēmā un pēc tam pārdomājiet, lūk, ko: Kā sātans mūsdienās izmanto līdzīgas metodes, lai viltīgā veidā grautu Svēto Rakstu autoritāti?`

`Kādas ir mūsu lielākās garantijas pret nepareizu Dieva Vārda skaidrošanu?`

`Sātana galvenais mēģinājums lielajā cīņā starp labo un ļauno ir nomelnot Dieva raksturu un parādīt Viņu kā autoritāru, nemīlošu tirānu. Kā ļaunais mēģina to izdarīt, un kāda ir Dieva atbilde viņa meliem?`

`Apustulis Pēteris apstiprina, ka "neviens rakstu pravietojums nav patvaļīgi iztulkojams" (2. Pēt. 1:20). Kā mēs varam būt pārliecināti, ka nesagrozām Svēto Rakstu nozīmi, lai sasniegtu savus mērķus? Kāpēc tas ir vieglāk izdarāms, nekā mums šķiet, un kāpēc mums ir jāsargājas no šādas prakses? Kā mēs varam sevi no tā pasargāt?`