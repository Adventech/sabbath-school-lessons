---
title:  Kompromiss-sātana viltīgā stratēģija
date:   14/04/2024
---

`Salīdzini Jņ. 14:6 ar Jņ. 8:44. Kādu kontrastu starp Jēzus un sātana raksturu var redzēt šajos divos pantos?`

Tas, ko Jēzus saka, ir patiesība, jo Viņš ir patiesības autors. Patiesība nāk no visgudrā, vismīlošā, viszinošā Dieva sirds. Viņš ir realitātes un visas patiesības pamats.

Turpretim sātans ir melis un melu tēvs. Viņš ir gatavs izmantot melus, viltu, dezinformāciju un patiesības sagrozīšanu, lai maldinātu Dieva ļaudis. Viņš pievīla levu Ēdenē, sagrozot patiesību, radot šaubas un klaji noliedzot Dieva teikto. Sātana paziņojums "jūs nemirsiet vis" augļu ēšanas kontekstā bija skaidra pretruna ar Dieva teikto. Gadsimtu gaitā sātans ir izmantojis vienu un to pašu stratēģiju. Viņš grauj uzticību Dieva Vārdam, runā pretēji Dieva atklātajai gribai, sagroza Rakstus un reizēm nepareizi citē Bībeli, ja tas viņam nāk par labu.

`Izlasi Sal. pam. 23:23, Jn. 17:17 un Jn. 8:32. Kādu līdzību jūs saskatāt šajos Bībeles pantos attiecībā uz Dieva Vārda patiesumu? Kāds ir to galvenais vēstījums?`

“Sātans labi saprata, ka Svētie Raksti cilvēkus dara spējīgus atšifrēt klajo krāpšanu un nepadoties viņa varai. Tieši ar šo Vārdu pats pasaules Glābējs bija stājies pretī ļaunā uzbrukumiem. Katru uzbrukumu Kristus atvairīja ar mūžīgās patiesības vairogu, sakot: "Stāv rakstīts.” Ar šī Vārda gudrību un spēku Viņš noraidīja ikvienu pretinieka priekšlikumu. Lai saglabātu ietekmi pār ļaudīm un nostiprinātu pāvesta uzurpatora autoritāti, sātanam vajadzēja izsargāt cilvēkus no iepazīšanās ar Svētajiem Rakstiem. Bībele godā Dievu un ierobežoto cilvēku noliek tā īstajā vietā; tāpēc tās svētās patiesības ir jāapslēpj un jānoklusē. Šo loģiku pieņēma Romas baznīca. Gadsimtiem ilgi tā neļāva izplatīt Bībeli. Tautai aizliedza to lasīt un turēt savās mājās, un priesteri un prelāti, kam nebija nekādu morālu principu, tās mācības izskaidroja tādā veidā, lai aizstāvētu savas pretenzijas. Tā pāvests panāca, ka viņu gandrīz vispārīgi atzina par Dieva vietnieku virs zemes, kura autoritātei padota baznīca un valsts.” (E. Vaita “Lielā cīņa” 51. lpp.)

`Pārrunājiet, kā sātans mēģina izkropļot vai nepareizi skaidrot Dieva Vārdu mūsdienās.`