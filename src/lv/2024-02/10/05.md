---
title:  Spiritisms pēdējās dienās. 1. daļa
date:   05/06/2024
---

`Izlasi Mt. 24:5, 11, 24; 2. Tes. 2:7–9; Atkl. 13:13, 14 un Atkl. 16:13, 14. Ar kādiem maldiem cilvēki saskarsies pēdējās dienās?`

Velns izmantos "zīmes un brīnumus”, kā arī iespaidīgus brīnumdarbus, lai pieviltu ļaužu pulkus tieši pirms Jēzus atnākšanas. Komentējot dēmonisko garu maldinošo spēku, Angels Rodrigess izsaka šo nozīmīgo apgalvojumu: “Viņu pārliecināšanas spēks ir meklējams nevis viņu vēstījuma saturā, bet gan pārdabisko izpausmju spēkā, ko sauc par 'zīmēm' vai 'brīnumiem. Viņi veic/dara ("poieō") zīmes, tādējādi uzrunājot cilvēku emocijas, nevis viņu saprātu un domāšanas spējas. Fakts, ka šīs zīmes veic dēmoni, liecina, ka trīs dēmonu [pūķa, zvēra un viltus pravieša] vēstījuma vienojošais spēks pēc būtības ir spiritisks - to avots vai izcelsme nav Dievs. Kosmiskajam konfliktam tuvojoties noslēgumam, cilvēces vēstures arēnā vēl nepiedzīvotā veidā ienāks dēmoniskais spēks. Spiritisms, kura pamats ir dvēseles nemirstības mācība, kas nav saistīta ar Bībeli, gandrīz pārņems pasauli." ("The Closing of the Cosmic Conflict: Role of the Three Angels' Messages", nepublicēts manuskripts, 6. lpp.)

`Kāpēc ir bīstami uzticēties savām emocijām? Kāda tām ir loma – laba vai slikta – mūsu ticības pieredzē? Kā sātans varētu apiet mūsu domāšanas procesus un apelēt pie mūsu sajūtām?`

"Ilgi sātans ir gatavojies savai pēdējai piepūlei pievilt pasauli. [..] Pamazām spiritisma veidojumā sātans ir sagatavojis ceļu savam krāpšanas meistardarbam. Vēl jau viņš nav īstenojis visus savus nodomus, bet to viņš panāks pašās pēdējās dienās. [..] Šajos maldos tiks ierauta visa pasaule, izņemot tos, kurus sargās Dieva spēks, ticībā paļaujoties uz Viņa Vārdu. Ļaudis jau ir gandrīz vai iemidzināti liktenīgā drošības sajūtā, lai atmostos tikai tad, kad izliesies Dieva dusmas." (E. Vaita "Lielā cīņa" 561., 562. lpp.) Mūsu vienīgā drošība ir Jēzū un Viņa Vārdā.

Nav grūti saprast, kā miljonus, pat miljardus cilvēku, kuri nesaprot mirušo stāvokli, var aizslaucīt maldi, tai skaitā doma, ka mirušie dzīvo pēc nāves.

`Kas ir tie maldi, no kuriem ir pasargāti tie, kas saprot, ka mirušie guļ?`