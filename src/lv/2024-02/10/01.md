---
title:  Spiritisms Atmaskots
date:   01/06/2024
---

### Nedēļas pētījumiem
Mt. 10:28; Sal. pam. 9:5; Jes. 8:19, 20; Jņ. 11:11-14, 21-25; 1. Tes. 4:16, 17; Atkl. 16:13, 14; Mt. 24:23–27; 2. Tes. 2:9-12.

> <p>Atmiņas pants</p>
> "Pats Kungs nāks no debesīm, kad Dievs to pavēlēs, atskanot erceņģeļa balsij un Dieva bazūnei: tad pirmie celsies tie, kas ticībā uz Kristu miruši. Pēc tam mēs, dzīvie, kas vēl pāri palikuši, kopā ar viņiem tiksim aizrauti gaisā padebešos, pretim Tam Kungam. Tā mēs būsim kopā ar To Kungu vienumēr” (1. Tes. 4:16, 17)

Pirms vairākiem gadu desmitiem populāri bija stāsti par pirmsnāves pieredzi, kad cilvēki bija miruši, pēc tam atdzīvojušies un stāstījuši neticamas lietas, ko viņi redzējuši un dzirdējuši, būdami “miruši". Ir pierakstīti un pētīti tūkstošiem šādu stāstu. Visā pasaulē miljoniem cilvēku (arī daudzi kristieši) uzskata, ka šie ziņojumi ir pierādījums tam, ka mirušie patiesībā nav miruši. Šī spiritisma pamatmācība ir viens no sātana visizplatītākajiem un efektīvākajiem maldiem.

Patiesībā spiritisms sākās Ēdenē ar čūskas meliem Ādamam un levai: "Jūs nemirsit vis" (1. Moz. 3:4). Vēstures gaitā tas ir pieņēmis dažādas formas, bet vienmēr ar pamatdomu, ka pēc nāves dzīve turpinās. Šī ideja bija pamatā arī vienai no lielākajām viltus reliģiskajām kustībām 19. gadsimtā, kad māsas Foksas apgalvoja, ka var saņemt atbildes uz jautājumiem no mirušo gariem. Vēlāk tā izrādījās krāpšana.

Zemes pēdējā konfliktā ar spiritisma parādībām sātans maldinās miljonus. Atklāsmes grāmatā ir norādīts, ka tas ir viens no veidiem, kā viņš mēģinās pakļaut pasauli savā kontrolē.

Šīs nodarbības mērķis ir parādīt, ka mūsu vienīgais aizsargs pret sātana pēdējo dienu maldiem ir personiskas attiecības ar Kristu un stingra nopamatošanās Bībeles mācībās. Tas ietver mācību par nāvi, neatkarīgi no tā, ko mūsu acis, ausis un sirdis varētu mēģināt mums pateikt.

_lepazīsties ar šīs nedēļas tēmu, kas balstīta uz "Lielās cīņas" 31.-34. nodaļu, lai sagatavotos Bībeles izpētei 8. jūnijā._