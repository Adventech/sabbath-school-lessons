---
title:  Tālākiem pētījumiem
date:   07/06/2024
---

Nesen izdotā Lī Strobela (Lee Strobel) grāmata “The Case for Heaven" ir balstīta uz domu, ka nāves brīdī mirušie paliek dzīvi kaut kādā apzinātā eksistencē, un "nāves tuvuma pieredze" tiek izmantota kā daļa no "pierādījuma". Viens piemērs: "Cita meitene, kurai sirds operācijas laikā bija nāves tuvuma pieredze, teica, ka viņa pēcnāves dzīvē satika savu brāli, kas viņu pārsteidza, jo viņai nebija brāļa. Kad viņa vēlāk atguvās un pastāstīja savam tēvam, viņš pirmo reizi atklāja, ka viņai patiešām ir brālis, bet nomiris pirms viņas dzimšanas.” (Lī Strobels "The Case for Heaven" (Grand Rapids, MI): Zondervan Books, 2021, 69. lpp.) Strobels tomēr cenšas saskaņot ideju par tūlītēju pēcnāves dzīvi ar skaidru Bībeles mācību, ka tikai tad, kad Kristus atgriezīsies, kristieši saņems savu pēdējo atalgojumu.

Mēs esam brīdināti: “Daudzi sastapsies ar velnu gariem, kas uzdosies par mīļiem radiniekiem vai draugiem un pasludinās visbīstamākos maldus. Šie viesi pieskarsies mūsu vismaigākajām jūtām un savu pretenziju stiprināšanai darīs dažādus brīnumus. Mums jābūt gataviem tiem stāties pretī ar Bībeles patiesību, ka mirušie nezina neko un ka tie, kas tādā veidā parādās, ir ļaunie gari. Tieši mūsu priekšā ir pārbaudījumu stunda, 'kas nāks pār visu pasauli pārbaudīt tos, kas dzīvo virs zemes' (Atkl. 3:10). Visi, kuru ticībai nebūs stiprs pamats Dieva Vārdā, tiks piekrāpti un uzvarēti. Sātans 'strādā ar visu netaisnības pievilšanu, lai cilvēku bērnus pakļautu savai virskundzībai, un viņa krāpšanas pastāvīgi pastiprināsies. Bet savu mērķi viņš var sasniegt vienīgi tad, ja cilvēki labprātīgi padodas tā kārdināšanām. Tie, kas nopietni meklēs patiesības atzīšanu un centīsies šķīstīt savas dvēseles ar paklausību šai patiesībai, darot visu viņiem iespējamo, lai sagatavotos cīņai, atradīs drošu patvērumu patiesības Dievā. Tāpēc ka tu esi turējis Manu pacietības mācību, Es tevi sargāšu' (Atkl. 3:10), tā skan Pestītāja apsolījums. Kungs drīzāk sūtīs visus Debesu eņģeļus aizsargāt savus ļaudis, nekā atstās sātanam kaut vienu dvēseli, kas Viņam uzticas.” (E. Vaita “Lielā cīņa" 560. lpp.)

**Jautājumi pārrunām**:

`Kādas smalkas spiritiskas ietekmes sātans varētu izmantot, lai ietekmētu prātu? Kādu lomu spēlē masu mediji?`

`Kā tu dalītos savā ticībā ar draugu, kurš tikko zaudējis tuvinieku un tic, ka šis cilvēks ir Debesīs? Ko ir pareizi teikt, un kas nebūtu piemēroti?`