---
title:  Spiritisma nāvējošās sekas
date:   02/06/2024
---

Mīts, ka nāve patiesībā ir tikai ieeja jaunā dzīves posmā, balstās uz dvēseles dabiskās nemirstības ideju. Šī pagānu mācība jau agri ienāca baznīcā, kad tā attālinājās no saviem Bībeles pamatiem, cenšoties padarīt ticību saprotamāku plašākai Romas sabiedrībai: "Dvēseles nemirstības teorija bija viena no tām viltus doktrīnām, ko Roma, aizguvusi no pagānisma, iekļāva kristīgās pasaules reliģijā." (E. Vaita "Lielā cīņa" 549. lpp.)

> <p></p>
> "Un nebīstieties no tiem, kas miesu nokauj un dvēseli nevar nokaut; bet bīstieties vairāk no tā, kas miesu un dvēseli var nomaitāt ellē" (Mt. 10:28).

`Ko mēs no šī panta vien varam uzzināt par dvēseles nemirstību?`

Kungs aizliedza Saviem ļaudīm iesaistīties jebkādā okultismā. Viņiem nebija jāpacieš savā vidū "nedz vārdotājs, nedz garu izsaucējs, nedz pareģis, nedz mirušo izaicinātājs" (5. Moz. 18:11). Tādus cilvēkus vajadzēja nomētāt ar akmeņiem (3. Moz. 20:27). Sods šķiet neticami bargs, taču tam bija jāaizsargā Israēls no viltus dievu ietekmes.

Maģija ir dēmoniska. Tā ievilina cilvēkus viltus pielūgsmē un vilto patiesas attiecības ar Dievu, taču nekad nevarēs apmierināt visdziļākās sirds vajadzības. Spiritisms ir sātana plāna sagrābt pasauli pamatā. Taču Jēzus Savā žēlastībā un spēkā atbrīvo gūstekņus no ļaunuma važām.

`Izlasi Sal. māc. 9:5; Īj. 7:7–9 un Jes. 8:19, 20. Ko šie Bībeles panti mums māca par nāvi un saziņu ar mirušajiem?`