---
title:  Nodarbība
date:   23/06/2024
---
Cerība bēdu laikā `Izlasi Atkl. 22:11, 12; Dan. 12:1, 2 un Jer. 30:5–7. Kādi notikumi norisinās tieši pirms Kristus otrās nākšanas?`

Pēc cilvēku pārbaudes laika seko tādi bēdu laiki, "kādi vēl nav bijuši, kamēr vien dzīvo tautas, līdz pat šim laikam”. Atklāsmes grāmatas 16. nodaļa apraksta septiņas pēdējās mocības, kas tiks izlietas pār ļauno pasauli. Taču, tāpat kā ar mocībām, kas skāra Ēģipti, Dieva tauta tiks no tām pasargāta. Ņemiet vērā Daniēla apsolījumu: “Taču tanī laikā tava tauta paglābsies —visi, kas ierakstīti dzīvības grāmatā” (Dan. 12:1). Tas noteikti attiecas uz „dzīvības grāmatu” (sk. Fil. 4:3; Atkl. 13:8; Atkl. 20:12, 15; Atkl. 22:19). Ja paliksim uzticīgi Jēzum, mūsu vārdi netiks izdzēsti no dzīvības grāmatas (Atkl. 3:5).

`Izlasi 1. Jņ. 3:1-3; Jņ. 8:29 un Jņ. 14:30. Kāda ir vienīgā pietiekamā sagatavošanās gaidāmajam bēdu laikam?`

Bēdu laikā Dieva ļaudīm ir tik dziļas personiskās attiecības ar Jēzu, ka nekas nevar tās mainīt. Viņu dziļākās ilgas ir izpatikt Viņam visās lietās, lai caur Svētā Gara darbu viņi būtu tikpat šķīsti, cik Viņš ir šķīsts. Kristus sirdī nebija nekā, kas atsauktos sātana maldiem. Mēs varam atspoguļot arī šo Viņa rakstura aspektu.

`Izlasi Ps. 27:5, Ps. 91:1-11 un Atkl. 3:10–12. Kādus mierinošus solījumus Dievs mums dod grūtību laikā?`

Daži pārprot, ko nozīmē bēdu laikā izdzīvot bez starpnieka. Jēzus pārtrauc savu starpniecību Debesu svētnīcā, kad katrs ir pieņēmis savu galīgo lēmumu par vai pret Viņu. Bet tas nenozīmē, ka šajā laikā tiekam pamesti vieni un jāpaļaujas uz saviem spēkiem. Jēzus mums ir apliecinājis, ka Viņš būs ar mums vienmēr (Mt. 28:20). Ticība paļaujas, kad tā neredz, un uzticas pat tad, kad pasaule ap mums brūk. Bēdu laikā mūsu ticība nostiprināsies un mūsu ilgas pēc mūžības pieaugs tā, ka mūsu vienīgā vēlme būs dzīvot kopā ar Jēzu mūžīgi.