---
title:  Cerība uz drīzu Jēzus nākšanu
date:   24/06/2024
---

`Izlasi Jņ. 14:1-3 un Tit. 2:11-14. Ņemot vērā nākotnes izaicinājumus un gaidāmo bēdu laiku, kāpēc šie panti ir tik iedrošinoši?`

"Tava sirds lai neizbīstas" -Jēzus mūs pārliecina, ka Viņš mūs nekad nepametīs un ka Viņš atgriezīsies, lai ņemtu mūs mājās. Šī pasaule nav mūsu mājas. Tuvojas labāka diena. Reizi 25 pantos Jaunā Derība runā par mūsu Kunga atgriešanos. Kad dienas būs drūmas un baznīcas-valsts varas nomācošie pasākumi apdraudēs mūsu dzīvību, Kristus atnākšanas apsolījums piepildīs mūsu sirdis ar cerību. Šī ir "svētīgā cerība”, kas ir iedvesmojusi ticīgos Dieva bērnus katrā paaudzē.

`Izlasi Atkl. 6:15-17 un Jes. 25:8, 9. Salīdzini izglābto un pazudušo attieksmi, kas atklāta šajos pantos. Kas izskaidro atšķirību starp šiem diviem domāšanas veidiem?`

Ļaunie apzinās grēka šausmīgās sekas, kamēr taisnie ir pieņēmuši brīnišķīgos žēlastības nosacījumus. Sacelšanās pret Dievu izraisa bailes, vainas apziņu, nosodījumu un galu galā mūžīgu zaudējumu. Mūsu atbilde uz Viņa glābjošo žēlastību ved uz piedošanu, mieru un mūžīgu prieku pēc Viņa krāšņās atgriešanās.

`Izlasi Atkl. 15:3, 4 un Atkl. 19:7. Kā atpestītie atbildēs uz godības pilno pestīšanu, kas tik brīvi sniegta Kristū?`

"Kristus krusts būs atpestīto izziņas un līksmības avots visā mūžībā. Pagodinātajā Kristū viņi skatīs krustā sisto Kristu. Tas, ka visu pasauļu Radītājs, visu likteņu Lēmējs noliek malā Savu godību un pazemojas, jo viņš mīl cilvēci, vienmēr izraisīs Visuma apbrīnu un pielūgsmi.” (E. Vaita “Lielā cīņa” 651. lpp.)

`Izlasi Atkl. 12:17, 17:13, 14 un 19:11–16. Uzmanīgi ievēro šo pantu virzību. Kas šajos pantos stāsta par pēdējo zemes karu un Kristus galīgo uzvaru?`