---
title:  Dieva Mīlestības Uzvara
date:   22/06/2024
---

### Nedēļas pētījumiem
Atkl. 22:11, 12; Jer. 30:5-7; Ps. 91:1-11; Jer. 25:33; Atkl. 21:2; Atkl. 20:11-15.

> <p>Atmiņas pants</p>
> "Un es dzirdēju stipru balsi no troņa sakām: 'Redzi, Dieva mājoklis pie cilvēkiem, Viņš mājos viņu vidū, un tie būs Viņa ļaudis, un Dievs pats būs ar viņiem. Viņš nožāvēs visas asaras no viņu acīm, nāves vairs nebūs, nedz bēdu, nedz vaidu, nedz sāpju vairs nebūs, jo, kas bija, ir pagājis” (Atkl. 21:3, 4)

Mēs varam sagaidīt nākotni ar cerību piepildītām sirdim.

Lai arī tuvojas izaicinājumu laiki, lai kādas ciešanas mums būs jāpārdzīvo, lai kādas grūtības jāpārcieš, lai kādas bēdas jāpiedzīvo, mums ir cerība, ka nāks labāki laiki, un mēs šodien varam dzīvot ar jēgu, mērķi un prieku. Franklins Rūzvelts bija ASV prezidents no 1933. līdz 1945. gadam, kas bija viens no grūtākajiem Amerikas Savienoto Valstu vēstures periodiem. Viņu paralizēja poliomielīts un viņš nevarēja staigāt bez palīdzības. Viņš reiz rakstīja: "Mēs vienmēr esam turējušies pie cerības, ticības, pārliecības, ka aiz horizonta ir labāka dzīve, labāka pasaule." Alberts Einšteins, viens no pasaules izcilākajiem prātiem, rakstījis: “Mācieties no vakardienas, dzīvojiet šodienai, ceriet uz rītdienu." Alfrēds Lords Tenisons, populārs angļu dzejnieks karalienes Viktorijas valdīšanas laikā, saka: "Cerība smaida no nākamā gada sliekšņa, čukstot: tas būs laimīgāks."

Šī ceturkšņa pēdējā tēmā mēs redzēsim Kristus nelokāmo mīlestību Visuma vēstures aizraujošākajā laikā un Viņa pilnīgu un galīgu uzvaru lielajā cīņā starp labo un ļauno. Bībeles pēdējā grāmata – Atklāsmes grāmata – mums sniedz cerību šodienai, rītdienai un visā mūžībā.

_lepazīsties ar šīs nedēļas tēmu, kas balstīta uz “Lielās cīņas” 39.–42. lpp., lai sagatavotos Bībeles izpētei 29. jūnijā._