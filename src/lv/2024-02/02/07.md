---
title:  Tālākiem pētījumiem
date:   12/04/2024
---

"Veltīgi sātans pūlējās ar varmācību iznīcināt Kristus draudzi. Lielā cīņa, kurā Jēzus mācekļi atdeva dzīvību, neizbeidzās, šiem uzticīgajiem karognesējiem krītot savā postenī. Zaudējumi sniedza uzvaru. Dieva strādniekus nonāvēja, bet Viņa darbs pastāvīgi gāja uz priekšu. Evaņģēlijs izplatījās arvien tālāk un tālāk, un tā piekritēju skaits ik dienas vairojās. Tas iespiedās apgabalos, kas nebija aizsniedzami pat Romas ērglim. Uzrunādams pagānu valdniekus, kas vēlējās pastiprināt vajāšanas, kāds kristietis pārliecinoši sacīja: Jūs varat mūs nokaut, spīdzināt, nolādēt (..). Jūsu netaisnā rīcība tikai pierāda, ka mēs esam nevainīgi (..). Jūsu nežēlība jums neko nedod.' Ar to aicinājums citiem atzīt viņu pārliecību ieguva tikai vēl lielāku spēku. Jo biežāk jūs mūs nopļaujat, jo straujāk aug mūsu skaits; kristiešu asinis ir sēkla." ("Tertulian's Apology", 50. paragrāfs)" (E. Vaita "Lielā cīņa” 41., 42. lpp.)

"Daudzus, kas vāji ticībā, lielā apmulsumā novedusi dievišķā tālredzība, kas taisnajiem pieļauj ciest no bezdievīgajiem. Daži pat ir gatavi atmest savu uzticēšanos Dievam, tāpēc ka viņš visnekrietnāko cilvēku dzīvei ļauj zelt un plaukt, kamēr viņu nežēlīgā vara apbēdina un moka vislabākos un skaidrākos. Tiek jautāts - kā taisnais un žēlsirdīgais Dievs, kas ir bezgalīgs arī spēkā, var pieļaut tādu netaisnību un apspiešanu. Tomēr tas irjautājums, ar kuru mums nav jānodarbojas. Kungs mums ir devis pietiekamus savas mīlestības pierādījumus, un mums nav ko šaubīties par Viņa laipnību un labvēlību, ja arī nespējam saprast Viņa tālredzīgo rīcību." (E. Vaita "Lielā cīņa" 47. lpp.)

**Jautājumi pārrunām**:

`Kas vērtīgs ir vajāšanās? Kāpēc, jūsuprāt, Dievs reizēm ļauj Saviem ļaudīm ciest?`

`Ja draugs tev uzdotu šo jautājumu, kā tu atbildētu: “Kur ir Dievs manās ciešanās? Ja Viņš mani mīl, kāpēc es pārdzīvoju tik smagu laiku?"`

`Kā jūsu vietējā draudze var kļūt par gādīgu kopienu, lai ietekmētu pasauli? Pārrunājiet praktiskus veidus, kā īstenot šonedēļ apgūto.`