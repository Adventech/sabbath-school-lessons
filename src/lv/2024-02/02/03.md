---
title:  Kristieši pasargāti Viņa aizgādībā
date:   08/04/2024
---

Notikumos, kas noveda pie Jeruzalemes iznīcināšanas, skaidri atklājas Dieva žēlastība, aizgādība un zināšana uz priekšu. Cestijs Galls un romiešu armija ielenca pilsētu. Brīdī, kad viņu uzbrukums šķita nenovēršams, ar negaidītu manevru viņi atkāpās. Ebreju armija viņus vajāja un izcīnīja lielu uzvaru.

Romiešiem bēgot un ebrejiem vajājot, kristieši Jeruzalemē aizbēga uz Pellu Perejā, aiz Jordānas upes. “Gaidošajiem kristiešiem apsolītā zīme bija acīm redzama, un tagad visi, kas vien vēlējās, varēja paklausīt Pestītāja brīdinājumam. Apstākļi tika kārtoti tā, ka ne jūdi, ne romieši neaizkavēja kristiešu bēgšanu.” (E. Vaita “Lielā cīņa” 30. lpp.)

`Izlasi Ps. 46:1 un Jes. 41:10. Ko šie panti mums liecina par Dieva gādīgajām rūpēm?`

Dievs ir augstākais valdnieks un pārvalda notikumus uz zemes, lai īstenotu savus dievišķos nodomus. Lai gan reizēm Dievs maina Savus sākotnējos plānus, pamatojoties uz mūsu cilvēciskajām izvēlēm, Viņa galīgais plāns attiecībā uz šo planētu tiks izpildīts. Būs brīži, kad Dieva tauta piedzīvos grūtības, vajāšanas, ieslodzījumu un pat nāvi Kristus dēļ. Bet pat visgrūtākajos laikos, kad sātana uzbrukumi ir visnežēlīgākie, Dievs uztur un sargā Savu draudzi.

`Izlasi Ebr. 11:35-38 un Atkl. 2:10. Kādu realitāti šie teksti atklāj par mūsu cīņu ar ļaunuma spēkiem? Kā šīs Rakstu vietas saskan ar izpratni par Dieva aizsardzību iepriekšējā jautājumā? Vai ir pretruna idejā par Dieva aizsardzību un to, ka Dievs ļauj dažiem piedzīvot sāpīgas ciešanas un pat mocekļa nāvi Kristus dēļ?`

"Veltīgi sātans pūlējās ar varmācību iznīcināt Kristus draudzi. Lielā cīņa, kurā Jēzus mācekļi atdeva dzīvību, neizbeidzās, šiem uzticīgajiem karognesējiem krītot savā postenī. Zaudējumi sniedza uzvaru. Dieva strādniekus nonāvēja, bet Viņa darbs pastāvīgi gāja uz priekšu." (E. Vaita "Lielā cīņa" 41. lpp.)

`Ko mums vajadzētu nozīmēt tam, ka Bībeles rakstītāji, kas noteikti pazina sāpes un ciešanas, tomēr varēja atkal un atkal rakstīt par Dieva mīlestības realitāti? Kā mēs varam piedzīvot šo pašu mīlestību?`