---
title:  'Galvenais Jautājums: Mīlestība Vai Savtība?'
date:   06/04/2024
---

### Nedēļas pētījumiem
Lk. 19:41-44, Mt. 23:37, 38; Ebr. 11:35–38; Atkl. 2:10; Ap. d. 2:44-47, Jņ. 13:35.

> <p>Atmiņas pants</p>
> "Nebīsties, jo Es esmu ar tevi! Neatkāpies, jo Es esmu tavs Dievs! Es tevi stiprinu, Es tev arī palīdzu, Es tevi uzturu ar Savas taisnības labo roku!” (Jes. 41:10)

Pieņemsim, ka tu esi gans, kas gana savas kazas uz Eļļas kalna nogāzes ar skatu uz Jeruzalemes pilsētu. Tu dzirdi balsis. Tu nekavējoties atpazīsti Jēzus balsi. Tu esi pārsteigts par to, ko Viņš saka. Viņa mācekļiem to bija grūti saprast. Rietošajai saulei apmirdzot templi ar zelta kupolu un atspīdot no tā krāšņajām, sniegbaltajām marmora sienām, Jēzus skaidri norāda:

"Patiesi Es jums saku: šeit akmens uz akmens nepaliks, kas netiks nopostīts." (Mt. 24:2) Mācekļi ir neizpratnē un tu arī. Ko Jēzus gribēja pateikt ar šiem vārdiem? Kā tie attiecas uz pasaules galu, par ko jautāja Jēzus mācekļi?

Tu ar aizrautīgu uzmanību klausies, kā Jēzus meistarīgi apvieno notikumus, kas novedīs pie Jeruzalemes iznīcināšanas, ar tiem, kas notiek tieši pirms Viņa atgriešanās. Jeruzalemes iznīcināšanas laikā mēs redzam sātana stratēģijas, lai maldinātu un iznīcinātu Dieva tautu beigu laikā. Jēzus norādījumi Mateja evaņģēlija 24. nodaļā skaidri iezīmē pēdējo dienu notikumus Jeruzalemes krišanas kontekstā.

Mēs pētīsim sātana divējādās stratēģijas, lai maldinātu un iznīcinātu Dieva tautu. To, ko ļaunajam neizdodas paveikt ar vajāšanām, viņš cer panākt ar kompromisu. Dievu nekas nepārsteidz, un pat visgrūtākajos laikos Viņš pasargā Savu tautu.

_lepazīsties ar šīs nedēļas tēmu, kuras pamatā ir "Lielās cīņas" 1., 2. nodaļa, lai sagatavotos Bībeles izpētei 13. aprīlī._