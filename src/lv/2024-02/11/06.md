---
title:  Zvērs no zemes
date:   13/06/2024
---

`Izlasi Atkl. 13:11–18. Kā otrais zvērs atšķiras no pirmā, par kuru rakstīts Atkl. 13. nodaļā?`

Pirmais zvērs izcēlās no jūras; otrais nāk "no zemes" (Atkl. 13:11). Jūra simbolizē "tautas, ļaužu pulkus, ciltis un valodas" (Atkl. 17:15). Tātad zeme ir mazapdzīvota pasaules teritorija. Šis otrais zvērs rodas tuvu pravietiskā perioda beigām, kura laikā vara pieder pirmajam zvēram (Atkl. 13:5). Tas nozīmē, ka tas kļūst pamanāms ap 1798. gadu. Amerikas Savienotās Valstis precīzi atbilst šim aprakstam. Tās pasludināja savu neatkarību mūsu ēras 1776. gadā, pieņēma konstitūciju 1789. gadā un tika atzīta par pasaules lielvaru 19. gadsimta beigās.

Jānis turpina: "Tam bija divi ragi, tādi kā jēram, bet tas runāja kā pūķis” (Atkl. 13:11). Ragi Bībeles pravietojumos simbolizē spēku. Atšķirībā no pirmā zvēra, šim zvēram uz ragiem nav kroņu, kas liecina, ka tas nav monarhs. Abi ragi aino divus galvenos vadošos principus, kas ir ASV varas un panākumu avots - politisko un reliģisko brīvību.

`Izlasi Atkl. 13:11, 12. Kādas izmaiņas jūs redzat šajā zvērā, un kā tas runā?`

Šī maigā jēram līdzīgā tauta sāk runāt kā pūķis. Tā izmanto "visu pirmā zvēra varu" (Atkl. 13:12, NKJV) un atsakās no saviem reliģiskās brīvības principiem, liekot "zemei un tās iedzīvotājiem pielūgt pirmo zvēru” (Atkl. 13:12). ASV virzās uz priekšu, pieprasot ikvienam uz zemes pielūgt pirmo zvēru, atzīstot pāvesta garīgo un laicīgo autoritāti. Saskaņā ar šo pravietojumu Amerikas Savienotās Valstis veido zvēra tēlu - baznīcas un valsts savienību - un prasīs, lai ikviens pielūdz šo tēlu.

Interesanti ir tas, ka laikā, kad ASV pirmo reizi tika identificēta kā šī zvēra lielvalsts, ASV ne tuvu nebija militāra un ekonomiska lielvara, par kuru tai bija jākļūst un kāda tā ir tagad.

`Padomājiet par politisko nestabilitāti Amerikā mūsdienās. Kā tas var ātri novest pie šī pravietojuma piepildīšanās?`