---
title:  Gaidāmais Konflikts
date:   08/06/2024
---

### Nedēļas pētījumiem
Atkl. 14:7, 9, 12; 4:11; 13:1, 2; 12:3–5, 17; 13:11–18.

> <p>Atmiņas pants</p>
> "Svētī tos patiesībā; Tavi vārdi ir patiesība” (Jņ. 17:17)

Ir salīdzinoši jauna medicīnas ierīce, ko sauc par biočipu vai "veri" mikroshēmu, kas ir apmēram rīsa graudu lielumā, ko var implantēt pacientam. Biočipā ir informācija par pacienta slimības vēsturi, ko pēc tam var iegūt, noskenējot ķermenī vietu, kurā ir ievietota mikroshēma. Daži kristieši to uzskata par daļu no sazvērestības, lai īstenotu zvēra zīmi. Citiem zvēra zīme ir saistīta ar svītrkodiem uz pārtikas kārbām; vai arī tas ir noslēpumains skaitlis uz dolāru banknotēm, kas it kā kopā veido 666. Dažiem tas ir saistīts ar masonu ordeni, melnajiem ANO helikopteriem un Apvienoto Nāciju organizāciju.

Šīs nedēļas nodarbības mērķis ir atklāt gaidāmo cīņu par pielūgsmi. Sātans izaicinās Dieva autoritāti, mēģinot graut Dieva likumus. Sabats kļūs par centrālo jautājumu globālajā konfliktā par pielūgsmi. Sātans ienīst sabatu, jo viņš ienīst Radītāju. Viņš izmantos piespiešanu un spēku, lai salauztu mūsu nodošanos Kristum. Par patieso un nepatieso pielūgsmes dienu notiks uzskatu sadursme. Dieva pēdējais aicinājums ir aicinājums būt uzticīgam Kristum, neskatoties uz vajāšanām, ekonomisku krīzi, ieslodzījumu vai nāves spriedumu. Šīs nedēļas pētījumā uzsvērts Jēzus spēks, kas mūs izvedīs cauri zemes pēdējam konfliktam.

_lepazīsties ar šīs nedēļas tēmu, kas balstās uz “Lielās cīņas” 35. un 36. nodaļu, lai sagatavotos Bībeles izpētei 15. jūnijā._