---
title:  Viņa atgriešanās apsolījums
date:   12/05/2024
---

Protestantu reformatori un svētceļnieki, kas atstāja Holandi, lai dotos uz jauno pasauli, ilgojās pēc Jēzus atgriešanās. Viņiem Kristus otrā atnākšana bija prieka pilns notikums, ko viņi dedzīgi gaidīja. Džons Viklifs raudzījās uz Kristus atgriešanos kā draudzes cerību. Runājot par Kristus krāšņo atgriešanos kā par "vislabāko notikumu", Kalvins runāja visu reformatoru vārdā. Uzticīgajiem Dieva ļaudīm Kristus otrā atnākšana bija notikums, kas jāgaida, nevis no kā jābaidās.

`Izlasi Jņ. 14:1-3, 1. Tes. 4:13-18 un Tit. 2:11-14. Kāpēc šie Bībeles fragmenti gadsimtu gaitā deva kristiešiem lielu cerību?`

Ir viegli saprast, kāpēc ticība Kristus otrajai atnākšanai ir devusi tādu cerību un prieku kristiešiem, kas tic Bībelei. Tā norāda uz slimību, ciešanu un nāves beigām. Tā ievada nabadzības, netaisnības un apspiešanas izbeigšanos. Tā paredz strīdu, konfliktu un kara beigas. Tā paredz nākotnes pasauli, kurā valda miers, laime un nebeidzama sadraudzība ar Kristu un visu laikmetu atpestītajiem uz visiem laikiem.

Visos laikmetos Kunga atnākšana ir bijusi Viņa patieso sekotāju cerība. Šķiršanās laikā Eļļas kalnā dotais Pestītāja apsolījums izgaismoja mācekļiem nākotni, pildot viņu sirdis ar prieku un cerību, ko nespēja izdzēst bēdas un aptumšot pārbaudījumi. Ciešanās un vajāšanās tieši šī lielā Dieva un mūsu Pestītāja Jēzus Kristus atnākšana bija viņu svētlaimīgā cerība. Kad Tesalonikas kristieši skuma par savu mīļo guldīšanu kapā, kuri bija cerējuši dzīvi savām acīm skatīt Kunga atgriešanos, viņu skolotājs Pāvils tiem norādīja uz augšāmcelšanos, kas notiks Pestītāja atnākšanas laikā. Tad uzcelsies Kristū mirušie un kopā ar dzīvajiem pacelsies gaisā pretī Kungam.' 'Un tā, viņš apliecināja, mēs būsim kopā ar Kungu vienmēr. leprieciniet cits citu ar šiem vārdiem!' (1. Tes. 4:16-18)" (E. Vaita "Lielā cīņa" 302. lpp.)

`Kāpēc Kristus otrā atnākšana ir svarīga mūsu ticībai? Ipaši, ja mēs zinām, ka mirušie gu! (sk. 10. tēmu), kāpēc šī mācība ir tik svarīga? Kāpēc bez tās mēs būtu galēji bezcerīgā situācijā, kā saka Pāvils (sk. 1. Kor. 15:15–18)?`