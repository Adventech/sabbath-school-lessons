---
title:  Garākais pravietiskais periods
date:   16/05/2024
---

`Izlasi Ezr. 7:7-13. Kad tika izdots dekrēts, kas ļāva Israēla gūstekņiem Persijā doties uz dzimteni, lai atjaunotu templi?`

Dekrētu izdeva Persijas karalis Artakserkss 457. gadā p.m.ē. Šis dekrēts bija pēdējais no trim dekrētiem, kas ļāva ebrejiem atgriezties, lai atjaunotu Jeruzalemi un tempļa kalpošanu. Šis trešais dekrēts bija vispilnīgākais un iezīmē 2300 dienu/gadu pravietojuma sākumu.

`Izlasi Dan. 9:25, 26. Kad sāksies šis pravietiskais periods? Kādus galvenos notikumus paredz šie panti?`

Šajā ievērojamajā pravietojumā Daniēls paredzēja, ka no “tā laika, kad atskanēja vārds par Jeruzalemes atjaunošanu un uzcelšanu”, līdz Mesijam paies 69 pravietiskas nedēļas jeb 483 pravietiskas dienas (burtiski gadi). Kopš dekrēts tika izdots 457. gada rudenī pirms mūsu ēras, līdz mūsu ēras 27. gada rudenim ir pagājuši 483 gadi. Vārds "Mesija" nozīmē "Svaidītais”. 27. gada rudenī Kristus tika kristīts un saņēma Gara svaidījumu (Ap. d. 10:38). Pēc kristīšanas Jēzus devās uz Galileju, "sludināja Dieva evaņģēliju, sacīdams: 'Laiks ir piepildīts!" (Mk. 1:14, 15).

31\. gada pavasarī, šīs pēdējās pravietiskās nedēļas vidū, trīsarpus gadus pēc kristīšanas, Jēzus tika sists krustā. Upuru sistēma, kas norādīja uz Dieva Jēru, beidzās ar Kristus upuri Golgātā. Simbols bija sastapies ar patieso, un galu galā visi ceremoniālās sistēmas upuri un ziedojumi tika pārtraukti.

`Izlasi Dan. 9:27. Kā beigsies septiņdesmit nedēļu pravietojums?`

Septiņdesmit nedēļas jeb 490 gadi, kas īpaši atvēlēti ebreju tautai, beidzās mūsu ēras 34. gadā ar to, ka sinedrijs noraidīja evaņģēlija vēsti (Ap. d. 6:8 — 7:60).

Atņemot 490 gadus no 2300 gadu perioda, pravietojuma beigu daļai paliek 1810 gadi. Tas mūs noved pie 1844. gada. Viljams Millers un pirmie adventisti uzskatīja, ka Dan. 8:14 svētnīca ir zeme, un viņi pieņēma, ka Kristus nāks, lai 1844. gadā šķīstītu zemi ar uguni. (Sk. piektdienas tabulu.)