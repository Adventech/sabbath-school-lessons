---
title:  Cerības Motivēti
date:   11/05/2024
---

### Nedēļas pētījumiem
1. Tes. 4:13-18, Mt. 24:27, 30, 31, 2. Pēt. 1:19–21, Dan. 8:14, Dan. 9:20-27, Ezr. 7:7-13.

> <p>Atmiņas pants</p>
> "Tanī dienā sacīs: 'Redzi, tas ir mūsu Dievs, mēs paļāvāmies uz Viņu, ka Viņš mūs izglābs! Tas ir mūsu Kungs, uz Viņu mēs cerējām! Priecāsimies un līksmosimies par Viņa žēlastību!"" (Jes. 25:9)

Jēzus otrā atnākšana ir viena no Rakstu centrālajām tēmām. Tas ir zelta pavediens, kas vijas cauri Bībeles svētajām lappusēm. Kāds zinātnieks ir aprēķinājis, ka Vecajā Derībā ir 1845 atsauces uz Kristus otro atnākšanu. Jaunās Derības 260 nodaļās ir vairāk nekā 300 atsauces uz Kristus atgriešanos. Tā minēta aptuveni katros 25 pantos. 23 no 27 Jaunās Derības grāmatām runā par šo lielo notikumu.

Pēc tam, kad reformācija Eiropā sabruka un to kavēja šķelšanās un nesaskaņas, protestantisms iesakņojās jaunajā pasaulē, tostarp Amerikas Savienotajās Valstīs, kur daudzi centās uzņemt patiesības mantiju, tostarp patiesību par Kristus otro atnākšanu.

Viņu vidū bija baptistu zemnieks Viljams Millers. Studējot Bībeli, viņš sāka ticēt, ka Jēzus drīz nāks un ka tas notiks jau viņa dzīves laikā. Tad viņš sāka sludināt šo vēsti, aizsākot kustību, kas, lai arī piedzīvoja lielu vilšanos, daudziem cilvēkiem atklāja Bībeles patiesības, kas joprojām ir aktuālas.

Šajā nedēļā mēs pārbaudīsim, kāpēc Kristus otrā atnākšana cauri gadsimtiem ir piepildījusi ticīgo sirdis ar prieku un kā mēs varam būt gatavi šim lielajam notikumam.

_lepazīsties ar šīs nedēļas tēmu, kas balstīta uz “Lielās cīņas” 18. – 21. nodaļu, lai sagatavotos Bībeles izpētei 18. maijā._