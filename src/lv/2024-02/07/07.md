---
title:  Tālākiem pētījumiem
date:   17/05/2024
---

Apskatiet nākamo tabulu, kurā parādīti pravietojumi par 70 nedēļām un 2300 dienām. Pravietojumi sākas 457. gadā pirms mūsu ēras un paredz notikumus saistībā ar "Mesiju", uz kuru ir balstīts 70 nedēļu pravietojums. Balstoties uz šo stabilo pamatu, 2300 dienu pravietojums beidzās 1844. gadā.

![Chart](chart.png)

"Līdzīgi pirmajiem mācekļiem, Viljams Millers un viņa biedri pilnībā neizprata pašu nestās vēsts nozīmi. Baznīcā ilgi iesakņojušies maldi kavēja tos nonākt pie viena svarīga šī pravietojuma punkta pareizas izpratnes. Tāpēc, lai gan viņi sludināja vēsti, kuru Dievs tiem bija uzticējis nest pasaulei, viņi pārprata tās nozīmi un paši ļoti pievīlās." (E. Vaita "Lielā cīņa" 351., 352. lpp.)

"Dievs tomēr savu nodomu sasniedza, kaut arī atļāva brīdinājumu par tiesas laiku pasludināt tādā veidā. Lielā diena bija tuvu, un Kunga aizgādībā laiks kļuva par Viņa ļaužu pārbaudes akmeni, kas tiem atklāja, kādas ir viņu sirdis. Vēsts bija paredzēta draudzes pārbaudīšanai un tīrīšanai. Ikviens tika vadīts tā, lai ieraudzītu, kam pieder viņa mīlestība – šai pasaulei vai Kristum un Debesīm. Vārdos daudzi apliecināja mīlestību Pestītājam, bet tagad to vajadzēja pierādīt. Vai viņi bija gatavi atteikties no savām laicīgajām cerībām un godkārīgajiem plāniem, lai līksmi apsveiktu sava Kunga atnākšanu? Šai vēstij vajadzēja darīt viņus spējīgus saskatīt savu īsto garīgo stāvokli; tā tika sūtīta žēlastībā, lai ļaudis pamudinātu pazemībā un grēku nožēlā meklēt Kungu.” (E. Vaita "Lielā cīņa" 353. lpp.)

**Jautājumi pārrunām**:

`Ko mēs varam mācīties no Viljama Millera pieredzes? Vai Dievs dažkārt pārspēj mūsu kļūdaino izpratni?`

`Kāpēc Daniela 9:24-27 izpratne ir tik nozīmīga, lai nostiprinātu Bībeles viengabalainību un Kristus dievišķumu?`

`Kāda loma pestīšanas plānā ir pravietojuma izpratnei? Kāpēc pravietojumiem ir tik liela nozīme Dieva plānā?`