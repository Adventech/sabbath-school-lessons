---
title:  Dieva Valdības Pamats
date:   25/05/2024
---

### Nedēļas pētījumiem
Atkl. 14:6–12; Sal. māc. 12:13, 14; Sal. pam. 28:9, Dan. 7:25.

> <p>Atmiņas pants</p>
> "Tad pūķis sadusmojās par sievu un gāja karot ar pārējiem viņas cilts locekļiem, kas turēja Dieva baušļus un apliecināja Jēzu" (Atkl. 12:17)

ntensīvu Bībeles studiju rezultātā adventisti nonāca pie izpratnes par bauslības nozīmi Debesu svētnīcas Vissvētākajā vietā. Ielūkojoties Dieva likuma būtībā, viņi atklāja arī sabata, ceturtā baušļa, nozīmi. Patiesībā šis bauslis vairāk nekā jebkurš cits skaidri identificē Dievu kā mūsu Radītāju, visas patiesās pielūgsmes pamatu – šī ir tēma, kas būs īpaši svarīga Zemes vēstures pēdējās dienās (sk. Atkl. 14:6–12).

Sātana mērķis jau no paša sākuma ir bijis izjaukt Dieva pielūgsmi, noniecinot Dieva likumu. Viņš zina, ka pārkāpt "vienu bausli" nozīmē "noziegties pret visiem" (Jēk. 2:10), tāpēc viņš mudina cilvēkus pārkāpt Dieva likumus. Sātans ienīst sabatu, jo tas atgādina cilvēkiem par Radītāju un to, kā Viņš ir jāpielūdz. Bet tas ir arī ierakstīts Dieva likumos Debesu svētnīcas Vissvētākajā vietā. Tā kā bauslība ir tas, kas definē grēku, cilvēkiem cenšoties būt uzticīgiem Dievam, tad Viņa likumiem joprojām jābūt spēkā, ieskaitot sabata bausli.

Šīs nedēļas mērķis ir parādīt saikni starp svētnīcu, Dieva likumu, sabatu un gaidāmo krīzi saistībā ar zvēra zīmi. Mēs arī izpētīsim sabata nozīmi gala laika paaudzei.

_lepazīsties ar šīs nedēļas tēmu, kas balstīta uz “Lielās cīņas” 25. – 27. nodaļu, lai sagatavotos Bībeles izpētei 1. jūnijā._