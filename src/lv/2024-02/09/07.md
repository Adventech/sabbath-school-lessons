---
title:  Tālākiem pētījumiem
date:   31/05/2024
---

"Neatrazdami sev par labu nekādus pamatojumus Bībelē, daudzi neatslābstošā neatlaidībā centās izteikt savus uzskatus, aizmirsdami, ka ar tādu pašu spriedelēšanu ļaudis kādreiz vērsās pret Kristu un Viņa apustuļiem: 'Kāpēc mūsu vadošie vīri nesaprot sabata jautājumu? Tikai nedaudzi domā līdzīgi jums. Nevarētu būt, ka jums ir taisnība, bet visi pārējie izglītotie ļaudis pasaulē maldās. Tādu argumentu atspēkošanai varēja citēt vienīgi Rakstu mācības un atgādināt Kunga rīcību ar savu tautu visos pagājušajos laikmetos."

"Tomēr iepriekšējo paaudžu kristieši ievēroja svētdienu, domādami, ka viņi tur Bībeles sabatu, un arī vēl tagad katrā draudzē, ieskaitot Romas katoļu baznīcu, atrodas patiesi kristieši, kas godīgi tic, ka svētdiena ir dievišķi ieceltais sabats. Dievs atzīst šo cilvēku nolūku patiesīgumu un godīgumu Viņa priekšā. Bet, kad svētdienas ievērošanu uzspiedīs ar likumu un pasaule būs saņēmusi gaismu par pienākumu pret patieso sabatu, tad ikviens, kas pārkāps Dieva pavēli, lai paklausītu priekšrakstam, kam nav augstākas autoritātes par Romu, ar to pāvestību godās vairāk kā Dievu. Tāds cilvēks pagodinās Romu un varu, kas uzspiež šo Romas pieņemto tradīciju. Viņš pielūgs zvēru un tā tēlu. Ja cilvēki tad atmetīs iestādījumu, ko Dievs ir pasludinājis par savas autoritātes zīmi, tā vietā pagodinot to, ko Roma izraudzījusi par sava pārākuma apliecinājumu, tad viņi līdz ar to pieņems zīmi, kas atklās uzticību Romai, -viņi pieņems 'zvēra zīmi. Tomēr šī zīme tiks pieņemta tikai tad, kad dotais jautājums ļaudīm būs pilnīgi skaidrs, kad tiem vajadzēs izvēlēties paklausīt Dieva baušļiem vai cilvēku pavēlēm, tikai tad tie, kas turpinās pārkāpt Dieva likumus, būs pieņēmuši zvēra zīmi”.” (E. Vaita "Lielā cīņa" 455., 449. lpp.)

**Jautājumi pārrunām**:

`Pasaule mainās tik ātri, tik dramatiski. Kāpēc mums vienmēr jābūt modriem, lai pēdējo dienu notikumi mūs nepārsteigtu nesagatavotus?`

`Kā izpratne par tiesu un Dieva bauslību saskan ar to, ka esam glābti tikai no žēlastības?`

`Kādi ir veidi, kā jūs varat liecināt tiem, kas neapzinās patiesā sabata nozīmi un no sirds ievēro svētdienu - nedēļas pirmo dienu?`

`Kādas briesmas slēpj baznīcas un valsts varas savienība? Kādām attiecībām ar valdību jābūt mums kā kristiešiem?`