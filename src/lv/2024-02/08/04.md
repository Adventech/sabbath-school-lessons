---
title:  Tiesas stunda ir atnākusi
date:   21/05/2024
---

`Salīdzini Dan. 7:9, 10 ar Atkl. 14:6, 7. Kas līdzīgs ir šajās divās Rakstu vietās?`

Tiesa ir svarīga tēma visā Bībelē. "Jo Dievs tai tiesā, kas nāks pār visu apslēpto, pasludinās Savu spriedumu par visu notikušo, vai tas būtu bijis labs vai ļauns." (Sal. māc. 12:14) Jēzus norādīja Saviem klausītājiem uz tiesas laiku nākotnē, kad "par ikkatru veltīgu vārdu, ko cilvēki runās, tiem būs jāatbild tiesas dienā” (Mt. 12:36). Apustulis Pāvils piebilst: Dievs "cels gaismā, kas bija apslēpts tumsībā un atklās siržu nodomus, un tad ikvienam būs sava uzslava no Dieva" (1. Kor. 4:5). Eņģelis vēstnesis sacīja Jānim: "Atnākusi Viņa [Dieva] tiesas stunda.” (Atkl. 14:7)

`Izlasi Atkl. 22:10–12. Kad Jēzus atgriezīsies, kāds būs visas cilvēces liktenis? Kāds skaidrs paziņojums ir izteikts Jānim?`

Tā kā Kristus nāks, lai sniegtu galējo atalgojumu, pirms tam ir jānotiek tiesai, lai parādītu, kādu atlīdzību katrs saņems, Viņam atnākot. Kad Kristus atgriezīsies, otrās iespējas vairs nebūs. Katram cilvēkam būs pietiekamu daudz informācijas, lai pieņemtu lēmumu par vai pret Kristu.

`Izlasi Mt. 25:1–13. Kāpēc Jēzus tik atšķirīgi runā par šīm divām dažādajām ticīgo grupām?`

"Kad izmeklēšanas darbs būs pabeigts, kad no visiem laikmetiem būs izskatītas un izlemtas visu to cilvēku lietas, kuri saukušies par Kristus sekotājiem, tikai tad, un ne ātrāk, izbeigsies pārbaudes laiks un žēlastības durvis tiks aizslēgtas. Tā ar vienu īsu teikumu: 'Kas bija gatavas, iegāja ar Viņu kāzās, un durvis aizslēdza, mums tiek parādīta Pestītāja pēdējā kalpošanas fāze līdz brīdim, kad būs pilnīgi pabeigts lielais cilvēces atpestīšanas darbs.” (E. Vaita “Lielā cīņa” 428. lpp.)

Mums nav jābaidās no tiesas. Pateicoties Kristum, piedošana ir mūsu, brīvība no vainas apziņas ir mūsu, spēks dzīvot dievbijīgu dzīvi ir mūsu un, visbeidzot, arī uzvara ir mūsu.