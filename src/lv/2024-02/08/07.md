---
title:  Tālākiem pētījumiem
date:   24/05/2024
---

levērojiet, kā ir aprakstīts Jēzus darbs mūsu labā un mūsu loma tiesā: "Jēzus šo cilvēku grēkus neattaisno, bet norāda uz viņu grēku nožēlu un ticību, un, prasot tiem piedošanu, Viņš Tēva un svēto eņģeļu priekšā paceļ savas ievainotās rokas, sakot: "Es viņus pazīstu pēc vārda. Savu roku delnās es tos esmu ierakstījis." "Dievam patīkams upuris ir satriekts gars; salauztu un sagrauztu sirdi Tu, Dievs, nenoraidīsi." (Ps. 51:19) Un savu ļaužu apsūdzētājam Viņš atbild: "Lai Kungs tevi rāj, sātan, lai tevi rāj Kungs, kas Jeruzalemi izredzējis! Vai šī nav pagale, no uguns izrauta?” (Cak. 3:2, Glika tulk.)" (E. Vaita "Lielā cīņa" 484. lpp.)

"Mēs tagad dzīvojam lielajā salīdzināšanas dienā. Kamēr augstais priesteris ēnas kalpošanā izdarīja salīdzināšanas darbu Izraēla labā, tautai ar grēku nožēlu un pazemošanos vajadzēja sevi pārmeklēt Kunga priekšā, lai netiktu izdeldēta no saviem ļaudīm. Līdzīgā veidā tagad, cilvēku pārbaudes laika nedaudzajās atlikušajās dienās, visiem, kas vēlas, lai viņu vārdi tiktu paturēti dzīvības grāmatā, vajadzētu pārmeklēt savas dvēseles Dieva priekšā, skumstot par grēku, to patiesi nožēlojot un atgriežoties." "Lielā cīņa" 489., 490. lpp.)

**Jautājumi pārrunām**:

`Kādas emocijas izraisa doma, ka Jēzus Tēva priekšā paceļ par mums Savas ievainotās rokas? Kāpēc šī ir mūsu vienīgā cerība tiesā?`

`Mēs dzīvojam Salīdzināšanas dienā. Salīdzināšana ir Dieva darbs, glābjot pazudušos grēciniekus. Kāpēc tad jebkurai dienai, kas veltīta Dieva darbam grēcinieku glābšanā, vajadzētu būt labajai vēstij?`

`levērojiet Elenas Vaitas rakstīto: "Vienīgi Kristus var efektīvi aizlūgt mūsu labā. Viņš spēj apklusināt apsūdzētāju ar argumentiem, kas balstās nevis uz mūsu nopelniem, bet gan uz Viņa paša nopelniem." ("Advent Review un Sabbath Herald" 1908. g. 2. janv.) Kā jūs varat padarīt šo cerību par savējo?`