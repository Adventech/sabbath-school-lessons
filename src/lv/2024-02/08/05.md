---
title:  Labā vēsts par Vissvētāko vietu
date:   22/05/2024
---

`Izlasi Ebr. 4:14-16 un Ebr. 10:19-22. Kādu pārliecību un dievišķo aicinājumu šie panti sniedz katram no mums?`

Vēstulē ebrejiem Pāvila doma ir "turieties", "nāciet drosmīgi", "nekad nepadodieties", vērsiet savu ticību uz Jēzu, mūsu lielo Augsto Priesteri. Jēzū mums ir viss, kas mums vajadzīgs. Ticībā mēs varam ieiet Debesu svētnīcā pa "jauno un dzīvo ceļu", ko mums ir atvēris Jēzus.

leskatoties svētnīcas pagalmā, mēs redzam asinis uz bronzas altāra ragiem. Svētajā vietā mēs redzam asinis uz kvēpināmā altāra zelta ragiem. Mēs redzam asinis, kas izslacītas uz priekškara žēlastības krēsla priekšā.

Jēzus asinis sagatavo ceļu ik uz soļa. Tas dod mums cerību, jo mēs varam atkal satikties ar Dievu tikai tad, ja Jēzus mūs piedod un izdzēš mūsu grēkus. Dieva žēlastība ir bezgalīga, bet arī Viņa taisnīgums ir bezgalīgs. Un taisnīgums nevar pieņemt Kristus upuri kā izpirkumu par mūsu pārkāpumiem, ja Jēzus negarantē, ka Viņš, pirmkārt, piedos mūsu grēkus un, otrkārt, tos dzēsīs.

`Izlasi Atkl. 11:19. Kāpēc šī atklāsme ir nozīmīga lielās cīņas kontekstā? Kā tā atklāj nesaraujamo saikni starp likumu un evaņģēliju?`

Šeit, Dieva klātbūtnes žilbinošajā spožumā un kvēlojošajā godībā Visuma troņa zālē, Dieva troņa pakājē, mēs Derības šķirstā ieraugām Dieva likumu. Šeit, Vissvētākajā vietā, atklājas Dieva taisnīgums un žēlastība. Neviens zemes spēks nevar mainīt Dieva likumu, jo tas ir ierakstīts Derības šķirstā Debesīs. Ebr. 8:10 teikts: "Šī ir tā derība, ko Es celšu Israēla namam pēc šīm dienām, saka Tas Kungs, Es likšu Savus baušļus viņu prātā un tos rakstīšu viņu sirdīs un būšu viņiem par Dievu, un viņi Man būs par tautu." Ticībā ieejot Debesu svētnīcā, mēs saņemam piedošanu par saviem pagātnes grēkiem un spēku dzīvot paklausīgu dzīvi Kristū, kurš nomira par mums un raksta Savu likumu mūsu sirdīs. Jēzus mūs glābj līdz galam (Ebr. 7:25). Jēzus mūs pilnīgi un galīgi glābj no grēka soda un tā varas.

`Kāpēc Jēzus aizlūgšanas ir tik neticami laba ziņa? Kāda cerība mums būtu bez evaņģēlija, stāvot bauslības kā taisnības mērauklas priekšā?`