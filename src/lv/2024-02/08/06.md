---
title:  Jēzus - mūsu Advokāts tiesā
date:   23/05/2024
---

`Izlasi Ebr. 10:9–14. Kādu atšķirību šī Rakstu vieta atklāj starp priestera kalpošanu zemes svētnīcā un Jēzus kalpošanu Debesu svētnīcā?`

Uz visiem laikiem Kristus nomira pie krusta kā pilnīgs upuris par grēku. Viņa kā priestera kalpošana Debesu svētnīcā dara mūs svētus. Tagad, iegājis Vissvētākajā vietā, Viņš stāv kā mūsu Aizstāvis tiesā (sk. 1. Jņ. 2:1). "Tā arī Kristus, vienreiz upurēts daudzu cilvēku grēkus atņemt neatkarīgi no grēka, tiks otrreiz redzams par pestīšanu tiem, kas Viņu gaida." (Ebr. 9:28) Ar Viņa upuri un starpniecību grēks tiek likvidēts. Nu Viņš nāks atkal pie tiem, kas "ir iemīlējuši Viņa parādīšanos" (2. Tim. 4:8).

`Izlasi Ebr. 6:19, 20. Kāpēc Viņš aicina mūs sekot Viņam, un ko mēs atklājam, to darot?`

"Kristus starpnieka darbs cilvēka labā augšā esošajā svētnīcā ir tikpat svarīga atpestīšanas plāna daļa kā Viņa nāve pie krusta. Ar upuri pie krusta Viņš iesāka darbu, kuru pēc augšāmcelšanās devās pabeigt Debesīs. Mums ticībā jādodas aiz priekškara, kur 'Jēzus par mums iegājis kā Ceļvedis'. (Ebr. 6:20) Tur tagad mirdz gaisma, kas nāk no Golgātas krusta. Tur skaidrāk varam izprast atpestīšanas darba noslēpumus. Cilvēka glābšana Debesīm ir izmaksājusi bezgalīgi dārgi, un pienestais upuris atbilst pārkāptās bauslības visaugstākajām prasībām. Jēzus ir darījis pieejamu Tēva troni, un, pateicoties Viņa starpniecībai, tagad visu ticībā staigājošo cilvēku godīgās ilgas var nonākt Dieva priekšā.” (E. Vaita “Lielā cīņa” 489. lpp.)

Pestīšanas plāns ir pilnīgs plāns, lai atrisinātu lielo cīņu un izglābtu šo planētu no sātana tvēriena. Jēzus dzīve atklāja Dieva mīlestību ciešanās esošajai pasaulei un vērojošajam Visumam. Viņa nāve atklāja grēka riebīgumu un nodrošināja pestīšanu visai cilvēcei. Viņa aizlūgums Debesu svētnīcā sniedz salīdzināšanas labumus ikvienam, kurš ticībā izstiepj roku, lai tos saņemtu.

`Kā Kristus nāve pie krusta ir saistīta ar Viņa aizlūgšanām Debesu svētnīcā, un kāpēc tiesa ir tik nepieciešama glābšanas plānā?`