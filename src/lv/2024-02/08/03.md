---
title:  Vissvētākajā vietā
date:   20/05/2024
---

`Izlasi 3. Moz. 16:21, 29-34; 3. Moz. 23:26-32 un Ebr. 9:23–28. Kāpēc Salīdzināšanas diena bija tik svarīga senajā Israēlā?`

Priesteri kalpoja visas gada dienas, bet Salīdzināšanas dienā, ko ebreju valodā sauc par Jom Kipur, visa Israēla acis pievērsās svētnīcai. 3. Moz. 16. un 23. nodaļa sniedz skaidrus norādījumus par Salīdzināšanas dienu. Visas ikdienišķās aktivitātes tika pārtrauktas. Visi gavēja. Kamēr augstais priesteris atradās Dieva priekšā Vissvētākajā vietā, ļaudis pārbaudīja savas sirdis. Viņi meklēja Dievu pazemībā un sirsnīgā grēku atzīšanā.

Ikviens, kurš "nenožēloja grēkus" Salīdzināšanas dienā, tika "izdeldēts", vairs nebija daļa no izredzētās tautas (3. Moz. 23:27, 29). Salīdzināšanas dienā augstais priesteris ienesa Kunga āža asinis svētnīcā un, apslacījis ar tām žēlastības krēslu, slacīja ar asinīm zelta altāra ragus un vara altāri, pilnībā šķīstot visu svētnīcu. Kad viņš bija pabeidzis "izlīdzināšanu", augstais priesteris uzlika rokas uz dzīvās kazas un izsūdzēja Israēla grēkus. Tad tas tika aizvests tuksnesī, lai uz visiem laikiem tiktu izdeldēts no tautas vidus (3. Moz. 16:20-22).

Asinis tika pārnestas uz svētnīcu ikdienas dievkalpojumu laikā, parādot grēka ierakstus (Jer. 17:1) un Dieva atbildību par tā galīgo iznākumu. Tagad, Salīdzināšanas dienā, tas tika pārvietots no svētnīcas un uzlikts uz grēkāža Azazēla galvas, kas simbolizēja sātanu un atklāja viņa atbildību par grēka problēmu.

Āzis tika aizvests tālu tuksnesī, lai, beidzoties Salīdzināšanas dienai, Dievam būtu šķīstīta svētnīca un šķīsti cilvēki. Kristus kalpo par mums Debesu svētnīcā, vispirms Svētajā vietā un kopš 1844. gada, kas iezīmēja 2300 dienu beigas, Vissvētākajā vietā.

Mēs tiksim cauri lielajai tiesai, pateicoties Jēzum, mūsu vietniekam. Kā teikusi Elena Vaita, mēs esam "attaisnoti Viņa taisnībā, kurā mums nebija nekāda nopelna" ("Laikmetu ilgas" 25. lpp.). Šīs mums piešķirtās jeb piedēvētās taisnības rezultātā mēs pazemojam savas dvēseles, kas nozīmē novēršanos no grēka. Tas nozīmē, ka mēs nevis ērti pieņemam ļaunumu, attaisnojam iemīļotos grēkus vai pieķeramies tiem, bet gan augam žēlastībā un dzīvojam svētu dzīvi.

`Kāda ir Salīdzināšanas dienas nozīme mūsu dzīvē? Kāpēc tam vajadzētu mainīt to, kā mēs dzīvojam?`