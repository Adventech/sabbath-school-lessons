---
title:  Tālākiem pētījumiem
date:   10/05/2024
---

"Kad reliģiskā un laicīgā autoritāte noniecināja Bībeli, kad tās liecību skaidroja nepareizi un darīja visu, ko vien cilvēki un dēmoni spēj izdomāt, lai no tās novērstu ļaužu prātu; kad tos, kas uzdrošinājās sludināt Bībeles svētās patiesības, vajāja, nodevīgi apmeloja, spīdzināja, apraka pazemes cietumos, mocīja un nonāvēja viņu ticības dēļ vai piespieda bēgt uz kalnu cietokšņiem vai zemes alām, tad uzticīgie liecinieki tiešām pravietoja maisos tērpti. Tomēr visu šo 1260 gadus ilgo laika posmu viņi turpināja sniegt savu liecību. Vistumšākajos brīžos atradās uzticīgi vīri, kas mīlēja Dieva Vārdu un dedzīgi aizstāvēja tā godu. Šiem uzticamajiem kalpiem tika dota gudrība, spēks un autoritāte visā šajā laikā atklāt ļaudīm īsto Dieva patiesību." (E. Vaita "Lielā cīņa" 267., 268. lpp.)

"Kad Francija publiski atmeta Dievu un nolika malā Bībeli, ļaunie cilvēki un tumsas gari līksmojās, ka beidzot ir sasnieguši sen kāroto mērķi – valsti, kas būs brīva no Dieva baušļu ierobežojumiem. Ja tiesu par ļauno darbu nenes drīzumā, tad cilvēku bērnu sirds pildās ar drosmi ļaunu darīt' (Sal. pam. 8:11) Bet pareizā un taisnā likuma pārkāpšana nenovēršami nes bēdas un sabrukumu. Lai gan sods par cilvēku ļaunajiem darbiem nenāca tūlīt, tomēr tie veda ļaudis arvien tuvāk viņu bēdīgajam liktenim. Atkrišanas un noziegumu gadsimti bija sakrājuši dusmas atmaksas dienai, un, kad viņu netaisnības mērs bija pilns, Dieva nicinātāji pārāk vēlu aptvēra, cik bīstami ir izsmelt dievišķo pacietību. Savaldošais Dieva Gars, kas aiztur sātana nežēlīgo varu, lielā mērā bija atņemts, un tam, kura vienīgais prieks ir cilvēku nelaime, tika atļauts piepildīt savu gribu. Tiem, kas bija izvēlējušies sacelšanos, vajadzēja pļaut tās augļus, līdz zemi piepildīja noziegumi, kas ir par šausmīgiem, lai spalva tos aprakstītu. No izpostītajām provincēm un sagrautajām pilsētām atskanēja briesmīgs kliedziens - vissvētāko ciešanu kliedziens. Francija bija satricināta, it kā būtu notikusi zemestrīce. Reliģiju, likumus, sabiedrisko kārtību, ģimeni, valsti un baznīcu – visu bija iznīcinājusi bezdievīgā roka, kas uzdrošinājās pacelties pret Dieva bauslību.” (“Lielā cīņa” 286. lpp.)

"Ja draudze nesekos Dieva atklātajai gribai, pieņemot katru gaismas staru un pildot katru tai zināmo pienākumu, tad reliģija neizbēgami deģenerēsies formu ievērošanā un zudīs dzīvību dodošais dievbijības gars." ("Lielā cīņa" 316. lpp.)

**Jautājumi pārrunām**:

`Kā franču revolūcijā atklājas lielās cīņas principi?`

`Apgalvojot, ka Dieva nav, kāda persona rakstīja, ka "mēs varam brīvi noteikt savus mērķus un doties pāri jebkādām intelektuālām robežām, nemeklējot zīmes pārkāpt aizliegts". Kāpēc šī frāze "nemeklējot zīmes pārkāpt aizliegts" ir tik pamācoša attiecībā uz motīviem, kas daudziem ir par pamatu Dieva noraidīšanai? Kā šādas idejas varētu palīdzēt izskaidrot to, kas notika franču revolūcijā?`

`Kāda nozīme ir Jāņa vīzijai par svētnīcu saistībā ar gala laika notikumiem?`