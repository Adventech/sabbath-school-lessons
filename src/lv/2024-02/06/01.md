---
title:  Divi Liecinieki
date:   04/05/2024
---

### Nedēļas pētījumiem
Atkl. 11:3-6, Cah. 4:14, Atkl. 12:5, 6, 14, 15, Dan. 7:25, Jes. 54:17, Ps. 119:89, Atkl. 11:15-18.

> <p>Atmiņas pants</p>
> "Zāle nokalst, puķe novīst, bet mūsu Dieva vārds paliek mūžīgi” (Jes. 40:8)

Gadsimtu gaitā arī Dieva Vārds ir ticis sadalīts, apšaubīts un atmests. Tas ticis pieķēdēts klosteros, sadedzināts publiskos laukumos un saplēsts. Tie, kas tam ticējuši, ir tikuši izsmieti, ieslodzīti un pat mocīti. Tomēr Dieva Vārds ir uzvarējis. Viduslaiku baznīca vajāja Bībelei ticošos. Tomēr Dieva Vārds izgaismoja tumsu. Apspiešana un vajāšanas neapturēja Dieva Vārda sludināšanu. Kad angļu Bībeles tulkotājs Viljams Tindls tika tiesāts savas ticības dēļ, viņam jautāja, kurš viņam visvairāk palīdzējis Dieva Vārda izplatīšanā. Viņš apdomāja jautājumu un atbildēja: "Deremas bīskaps." Tiesneši bija šokēti.

Tindls paskaidroja, ka bīskaps reiz iegādājās Bībeles eksemplārus angļu valodā un tos publiski sadedzināja. Bīskaps tobrīd nesaprata, ka tādējādi ļoti palīdz patiesības lietai. Viņš bija iegādājies Bībeles par daudz augstāku cenu nekā parasti. Pateicoties šim darījumam, Tindls varēja nodrukāt daudz vairāk Bībeļu, nekā tika sadedzināts. Putekļu apklātā patiesība atkal un atkal ir cēlusies, lai spīdētu visā savā spožumā.

Šonedēļ mēs pētām vienu no ļaunākajiem uzbrukumiem Svētajiem Rakstiem un kristīgajai ticībai. Franču revolūcijas laikā Francijas ielās plūda asinis. Giljotīna tika uzstādīta Parīzes publiskajā laukumā, un tūkstošiem cilvēku tika nokauti. Ateisms kļuva par valsts reliģiju. Tomēr Dieva Vārda liecību tas nevarēja apklusināt.

_lepazīsties ar šīs nedēļas tēmu, kas balstīta uz "Lielās cīņas" 12.-17. nodaļu, lai sagatavotos Bībeles izpētei 11. maijā._