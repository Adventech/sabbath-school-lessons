---
title:  Zemes Noslēdzošie Notikumi
date:   15/06/2024
---

### Nedēļas pētījumiem
Jņ. 8:32; Ec. 20:12, 20; Atkl. 7:1, 2; Atkl. 14:1; Joēla 2:21–24; Hoz. 6:3; Jēk. 5:7, 8; Atkl. 18:1–4.

> <p>Atmiņas pants</p>
> "Pērcies taisnību un patiesību un nepārdod tās atkal; centies iegūt gudrību, audzināšanu un saprātu" (Sal. pam. 23:23)

Pieņemsim, ka jūsu ģimenē ir pusaudze, kas vasaras brīvlaikā brauc mājās no koledžas. Gaidot viņas ierašanos, jūs ar bažām sekojat laika ziņām. Jūs kļūstat noraizējies, jo laika apstākļi strauji pasliktinās. Pie apvāršņa rēgojas negaisa mākoņi.

Pūš spēcīgi vēji. Debesis atveras un līst lietus. Sāk gāzties koki. Drīz vien galvenais ceļš uz mājām ir neizbraucams. Tad no viena kaimiņa dzirdat, ka var izbraukt pa citu ceļu. Lēnām jāapbrauc koku stumbri. Lai gan saziņa ir sarežģīta, jums izdodas meitai nosūtīt īsziņu, precīzi norādot, kā viņa var droši nokļūt mājās.

Vairāk par visu citu Jēzus vēlas mūs izvest cauri dzīves vētrām un nogādāt mājās. Elena Vaita raksta: "Tuvojas vētra, nerimstoša savā niknumā. Vai mēs esam gatavi to sagaidīt?" ("Liecības draudzei" 8. sēj., 315. lpp.) Kristus dzīves, nāves, augšāmcelšanās un kalpošanas Debesu svētnīcā mērķis ir nodrošināt, lai mēs nokļūtu mājās. Daniēla un Atklāsmes grāmatas pravietiskie vēstījumi ir dievišķi norādījumi, kas īpaši paredzēti gala laika ļaudīm, lai palīdzētu mums pārvarēt dzīves vētras un kādu dienu mēs varētu sajust mīlošā Glābēja silto apskāvienu.

Šīs nedēļas mērķis ir uzzināt, ko pravietiskais Vārds saka par pēdējiem notikumiem, un atklāt no jauna Kristus spēku, kas mūs izvedīs cauri zemes pēdējam konfliktam un atgriezīs mūs mājās.

_lepazīsties ar šīs nedēļas tēmu, kas balstās uz “Lielās cīņas” 37. un 38. nodaļu, lai sagatavotos Bībeles izpētei 22. jūnijā._