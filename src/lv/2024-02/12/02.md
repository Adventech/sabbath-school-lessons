---
title:  Uzticība Dievam un Viņa Vārdam
date:   16/06/2024
---

`Izlasi Sal. pam. 23:23, Jņ. 8:32 un Jn. 17:17. Kāds kopīgs pavediens vijas cauri šiem pantiem?`

Gadu gaitā lielā cīņa ir bijusi cīņa starp patiesību un maldiem. Sātans ir melis un melu tēvs (Jņ. 8:44). Jēzus ir visas patiesības autors. Viņš paziņoja: "Es esmu ceļš, patiesība un dzīvība" (Jņ. 14:6). Patiesība, kas mūs atbrīvo no sātana maldiem, ir atrodama Dieva Vārdā. Bībele atmasko sātana stratēģiju un atklāj Dieva plānus. Raksti ir mūsu kāju lukturis (Ps. 119:105). Dziesminieks paziņo: "Kad kļūst izprotami Tavi vārdi, tie apgaismo un dara vientiesīgos gudrus." (Ps. 119:130) Pēc tam viņš piebilst: "Visi tavi vārdi ir patiesība." (Ps. 119:160)

`Izlasi 2. Pēt. 1:16–21. Kādu pārliecību apustulis mums sniedz attiecībā uz pravietojumiem?`` Kādu ilustrāciju viņš izmanto, lai parādītu Dieva pravietiskā Vārda nozīmi?`

Mēs neesam sekojuši “viltīgi izdomātām pasakām”. Dieva Vārda pravietojumi apgaismo turpmāko ceļu. Tie palīdz mums atšķirt patiesību no maldiem. Bez Bībeles mēs tiktu atstāti cilvēku uzskatu iegribās un būtu viegli maldināmi. "Dieva ļaudīm Raksti doti kā drošs vadonis, kas tos pasargās no viltus mācītāju iespaida un tumsas garu maldinošās varas. Sātans izlieto katru iespēju, lai cilvēkus aizkavētu iepazīties ar Bībeli, jo tās skaidrie izteicieni atmasko viņa melus. [..] Mūsu priekšā drīz sāks norisināties pēdējais lielās pievilšanas darbs. Antikrists vēlēsies mūs pārsteigt ar saviem apbrīnojamajiem pasākumiem. Viltojums tik ļoti līdzināsies patiesajam, ka bez Svēto Rakstu gaismas tos vienu no otra nevarēs atšķirt. [..] Pēdējā lielajā cīņā pastāvēs vienīgi tie, kas būs nostiprinājušies Bībeles patiesībās. Katrai dvēselei būs jāiztur smags pārbaudījums: vai es paklausīšu Dievam vairāk nekā cilvēkiem? Izšķirošā stunda jau ir klāt. Vai mūsu kājas stingri stāv uz Dieva nemainīgā Vārda klints? Vai esam gatavi nelokāmi aizstāvēt Dieva baušļus un Jēzus ticību?" (E. Vaita "Lielā cīņa" 593., 594. lpp.)

`Apsveriet jautājumus iepriekš minētajā citātā. Kas mums ļaus izturēt pēdējā krīzē? Kas mūs attur no Dieva Vārda pētīšanas? Kā var nodot patiesību personīga labuma dēļ?`