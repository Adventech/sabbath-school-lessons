---
title:  Apzīmogoti Debesīm
date:   17/06/2024
---

Nākamajā pielūgsmes krīzē Dievam uzticīgie nepakļausies pasaulīgajam spiedienam (Atkl. 14:12). Viņus apzīmogos Svētais Gars (Ef. 4:30), un viņi būs neizkustināmi. Senatnē oficiālo dokumentu autentiskumu apliecināja zīmogi. Zīmogs ir atšķirīga, personalizēta zīme. Tā kā pēdējais konflikts ir vērsts uz pielūgsmi un Dieva autoritāti, kas atklāta Viņa bauslībā, mēs sagaidām, ka Dieva zīmogs būs iestrādāts Viņa bauslībā (sal. ar Jes. 8:16).

`Izlasi 2. Moz. 20:8–11. Kādi zīmoga elementi ietverti sabata bauslī?`

Šeit ir trīs autentiska zīmoga elementi: (1) Vārds, kuram pieder zīmogs, —“Tas Kungs, tavs Dievs”. (2) Viņa tituls – Tas, kurš “radīja”, jeb Radītājs. (3) Viņa teritorija -"debesis un zeme, jūra un viss, kas tajās ir". Bībelē zīmogs dažviet nosaukts par zīmi (Rom. 4:11). Abi vārdi ir savstarpēji aizstājami. Sabats-kā Dieva zīme jeb zīmogs Dieva likuma centrā būs arī pēdējā konflikta par pielūgsmi epicentrā (Ec. 20:12, 20; Atkl. 12:17).

`Salīdziniet Atkl. 7:1, 2 un Atkl. 14:1 ar Atkl. 13:16, 17. Kur tiek saņemts Dieva zīmogs un kur zvēra zīme? Kāpēc, jūsuprāt, ir atšķirība?`

Uz pieres tiek uzlikts Dieva zīmogs. Piere ir prāta simbols un atspoguļo apzinātu lēmumu.

Zvēra zīme tiek saņemta vai nu uz pieres, vai rokas, kas norāda, ka cilvēki ir intelektuāli pārliecināti un paši pēc savas izvēles pieņem sātana melus vai arī pakļaujas viltus pielūgsmei, lai izvairītos no nonāvēšanas.

Velns ienīst tos, kas ir paklausīgi Dievam. Lielais strīds sasniedz kulmināciju, kad pūķis (sātans) karo pret ticīgo atlikumu, kas “tur Dieva baušļus un Jēzus ticību" (Atkl. 14:12, NKJV). Viņi ir iesakņojušies uzticībā Kristum.

`Kāpēc uzticība kungam ik dienas ir atslēga, lai sagatavotos pēdējai krīzei?`