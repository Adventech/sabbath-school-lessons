---
title:  Ko mēs pielūdzam?
date:   18/06/2024
---

Pēdējās dienās dramatiskā veidā tiks izspēlēta lielā cīņa par pielūgsmi. Vai mēs pielūdzam Radītāju, vai arī mēs pielūdzam zvēru un tā attēlu? Vidusceļa nav. Pirmais Atkl. 14. nodaļas eņģelis mudina ļaudis “pielūgt To, kas radījis debesis un zemi, jūru un ūdens avotus" (Atkl. 14:7). Turpinot atbalstīt Debesu aicinājumu, trešais eņģelis atklāj zvēra pielūgšanas drausmīgās sekas: “Tam būs arī jādzer Dieva dusmu vīns neatšķaidīts, kas ieliets Viņa bardzības kausā" (Atkl. 14:10). Turpretim tie, kas pielūdz Radītāju, tiek raksturoti kā tādi, kas ievēro “Dieva baušļus un Jēzus ticību” (Atkl. 14:12, NKJV).

Radīšana ir patiesas pielūgsmes pamatā (Atkl. 4:11). Tā kā Dievs "visu radīja caur Jēzu Kristu” (Ef. 3:9, NKJV), sātans ienīst Radītāju un ar zemes spēku palīdzību ir mēģinājis mainīt sabatu- radīšanas piemiņu (Dan. 7:25). Gaidāmais konflikts par Dieva likumu ir vērsts uz autoritāti. Ja sātans varēs izskaust sabata pielūgsmi, viņš paziņos, ka viņa vara ir lielāka par Dieva varu. Lai to paveiktu, sātans mēģinās pārliecināt vai piespiest visu pasauli pieņemt viltus sabatu.

Jā kādam tas izklausās diezgan neticami, šī pasaule, kā jau iepriekš atzīmējām, dramatiski un strauji mainās. COVID-19 krīze mums parādīja, ka vienā naktī mūsu pasaule var kļūt par citu vietu. Lai gan mēs nezinām detaļas, kas ved pretī zvēra zīmei, to nav pārāk grūti iedomāties. Pasaule ir ļoti nestabila, un, izmantojot mūsdienu apbrīnojamās tehnoloģijas, tas, par ko Bībele brīdina, patiešām var notikt ātrāk, nekā mēs domājam.

`Izlasi Atkl. 13:13-17. Kādi konkrēti sodi tiek piemēroti tiem, kas nesaņem zvēra zīmi?`

Tie, kas ir uzticīgi Kristum un neseko zvēram un tā tēlam, saskarsies ar ekonomiskiem sodiem, kā arī nāves draudiem. Cilvēce paliek tāda, kāda tā ir bijusi vienmēr: korumpēta, varaskāra un vardarbīga. Lai arī cik daudz mēs vēl nezinām, kā tieši risināsies pēdējie notikumi, nevajadzētu būt pārāk grūti iedomāties vajāšanas beigu laikā. Lai gan rakstīti citā kontekstā, šie Jāņa vārdi izsaka visu. Runājot par Jēzu, Jānis rakstīja, ka "Viņam nevajadzēja, lai kāds liecību dotu par cilvēku, bet Viņš pats zināja, kas bija cilvēkā" (Jņ. 2:25).

`Padomājiet par cilvēces samaitātību un ļaunumu, ko cilvēki spēj izdarīt. Kāpēc tas parāda, cik viegli var sākties pēdējie notikumi? Turklāt – kas ir vēl svarīgāk – ko šai skumjajai patiesībai vajadzētu mums iemācīt par savas sirds sargāšanu?`