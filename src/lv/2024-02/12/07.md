---
title:  Tālākiem pētījumiem
date:   21/06/2024
---

Jau 1851. gadā adventistu pionieri Atkl. 13:11-17 otro zvēru identificēja ar Amerikas Savienotajām Valstīm. Taču toreiz noteikti bija grūti saprast, kā ASV varētu likt visai pasaulei pielūgt pirmo zvēru (Atkl. 13:12). Pat 1880. gados visa ASV flote sastāvēja tikai no 48 novecojušiem kuģiem.

Bet kopš aukstā kara beigām neviena vara militārajā jomā nav līdzīga ASV. Un, lai gan amerikāņi ir baudījuši brīnišķīgu brīvību, laikiem kļūstot grūtākiem, nav grūti pamanīt, ka šīs brīvības tiek samīdītas vai pat pilnībā atņemtas. Daudzi uzskata, ka mēs to redzam notiekam jau tagad.

"Visiem, kas atteiksies paklausīt, uzliks sodu un beidzot paziņos, ka tie pelnījuši nāvi. No otras puses, Dieva bauslība prasa paklausību Radītāja dusas dienas ievērošanā, un visiem, kas pārkāpj tās priekšrakstus, piedraudēts ar dusmību.” (E. Vaita "Lielā cīņa" 604. lpp.)

"Tuvojoties vētrai, liela ļaužu daļa, kas tikai vārdos apliecinājusi ticību trešā eņģeļa vēstij, bet nav darīta svēta, paklausot patiesībai, mainīs savu nostāju un pievienosies pretinieku rindām. Jau šodien, saistoties ar pasauli un kļūstot par tās gara līdzdalībniekiem, viņi pierod uz lietām skatīties gandrīz tādā pašā gaismā kā pasaule un, pienākot pārbaudījumu brīdim, būs sagatavoti izvēlēties vieglāko, populārāko ceļu. Apdāvināti cilvēki ar saistošām runas dāvanām, kas kādreiz priecājās patiesībā, savus spēkus izlietos dvēseļu pievilšanai un maldināšanai. Tie kļūs par savu agrāko brāļu visniknākajiem ienaidniekiem. Kad sabata ievērotājus vedīs tiesas priekšā, lai viņi atbildētu par savu ticību, tad šie atkritēji kļūs par visrosīgākajiem sātana ieročiem, kas viņus apmelos, apsūdzēs un ar viltus liecībām un netiešiem norādījumiem noskaņos pret viņiem zemes valdniekus." (E. Vaita "Lielā cīņa" 608. lpp.).

**Jautājumi pārrunām**:

`Kāpēc gaidāmajā krīzē ir tik svarīga izpratne par pēdējo dienu notikumiem? Kā Svētie Raksti ir aizsardzība pret maldināšanu?`

`Demokrātiskās sabiedrības visā pasaulē gadsimtiem ilgi ir bijušas reliģiskās brīvības bastions. Kā tas diezgan ātri var mainīties?`

`Izlasiet iepriekš citēto Elenas Vaitas apgalvojumu. Ko jūs varat darīt šodien, lai jūs nekļūtu par viltvāržiem?`

`Kā mainās otrā eņģeļa vēsts skaļā sauciena laikā, un kā mēs varam sagatavoties vēlajam lietum, lai pabeigtu Dieva darbu virs zemes?`