---
title:  Gara apgaismoti
date:   30/04/2024
---

Kādu dienu, studējot universitātes bibliotēkā, Mārtiņš Luters nonāca pie pagrieziena punkta savā dzīvē. Viņš atrada Bībeli latīņu valodā. Viņš iepriekš nezināja, ka tāda grāmata vispār pastāv. Ar milzīgu prieku viņš lasīja nodaļu pēc nodaļas, pantu pēc panta. Viņš bija pārsteigts par Dieva Vārda skaidrību un spēku. Pāršķirstot Bībeles lappuses, Svētais Gars apgaismoja Viņa prātu. Viņš sajuta Svētā Gara vadību, kad tradīciju aizēnotās patiesības, šķiet, iznāca no Svēto Rakstu lappusēm. Aprakstot savu pirmo pieredzi ar Bībeli, viņš rakstīja: "Ak, kaut Dievs man iedotu šādu grāmatu!"

**Kādus principus mēs varam paņemt no tālāk minētajiem pantiem attiecībā uz to, kā mums vajadzētu skaidrot Bībeli?**

`Jņ. 14:25, 26`

`Jņ. 16:13-15`

`2. Pēt. 1:20, 21`

Tas, kas šajos pantos ir tik spēcīgs, ir pārliecība, ka tas pats Svētais Gars, kas iedvesmoja Bībeles rakstītājus, vada arī mūs, Svētos Rakstus lasot. Viņš ir dievišķās patiesības dievišķais tulks. Diemžēl daudzi kristieši mūsdienās mazina Bībeles pārdabiskumu un pārspīlē cilvēciskumu. Tā kā sātans vairs nevar mums slēpt Bībeli, viņš dara nākamo, ko spēj: atņem Dieva Vārdam pārdabisko raksturu, padara to tikai par labu literatūru vai, vēl ļaunāk, par nomācošu reliģisku instrumentu masu kontrolēšanai.

Reformatori skaidri redzēja, ka Svētais Gars - nevis priesteri, prelāti un pāvesti - ir nekļūdīgs Svēto Rakstu skaidrotājs. Ir reģistrēta interesanta vārdu apmaiņa starp Skotijas reformatoru Džonu Noksu un Skotijas karalieni Mēriju. "Tad Mērija sacīja: Jūs Rakstus izskaidrojat savādāk nekā viņi (Romas katoļu mācītāji); kam lai es ticu, un kas būs tiesnesis?" Jums jātic Dievam, kurš skaidri runā savā Vārdā, atbildēja reformators, 'un vairāk par to, ko māca Vārds, jums nevajag ticēt ne vienam, ne otram. Dieva Vārds pats sevi paskaidro, un, ja kāda vieta šķiet neizprotama, tad Svētais Gars, kas nekad nerunā sev pretī, to citā vietā izskaidro saprotamāk, tā ka vairs nepaliek ne mazāko šaubu, izņemot gadījumus, kad cilvēks stūrgalvīgi nevēlas neko zināt." (David Laing "The Collected Works of John Knox”, vol. 2, pp. 281, 284, kā minēts grāmatā “Lielā cīņa” 251. lpp.)