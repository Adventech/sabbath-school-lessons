---
title:  Ticība Grūtos Apstākļos
date:   27/04/2024
---

### Nedēļas pētījumiem
Ps. 119:162, Jņ. 16:13–15, 2. Pēt. 1:20, 21, Ef. 2:8, 9, Rom. 3:23, 24, Rom. 6:15-18.

> <p>Atmiņas pants</p>
> "Es turu Tavus vārdus savā sirdī, lai negrēkotu pret Tevi” (Ps. 119:11)

Protestantu reformatoriem bija kas tāds, kas ir ārkārtīgi vajadzīgs 21. gadsimtā dzīves jēga. Slavenais amerikāņu psihologs Filips Kušmens savā grāmatā “The Empty Self" ("Tukšā patība”) runā par cilvēkiem, kuri dzīvo bezmērķīgu dzīvi. Viņu pārliecība ir sekla. Viņiem ir maz patiesas nozīmes, un viņiem nav nekā, par ko būtu vērts mirt, tāpēc viņi nesaskata dzīvei vērtību.

Taču protestantu reformācijas vīrieši, sievietes un bērni bija ļoti atšķirīgi. Viņiem bija pastāvīgs mērķis, kura dēļ bija vērts dzīvot. Tam, kam viņi ticēja, bija nozīme, un viņi nevēlējās apdraudēt savu integritāti. Viņu galvenie uzskati bija viņu neatņemama sastāvdaļa. Noliegt šos uzskatus nozīmēja noliegt savu identitāti. Pat nāves priekšā viņiem bija iekšējs miers.

Šīs nedēļas pētījumā ar piemēriem no reformācijas mēs izpētīsim, kā dzīvi mainošās Svēto Rakstu mācības nodrošina pamatu patiesam dzīves mērķim un patiesai jēgai. Šo mūžīgo patiesību izpratne sagatavos mūs pēdējai krīzei lielajā cīņā starp labo un ļauno. Cīņa, kuru cīnījās reformatori, vēl nav beigusies, un mēs esam aicināti turpināt tur, kur viņi pārtrauca. Arī mēs varam atklāt Dievu, kas ir pietiekami liels ikvienas problēmas priekšā, ko mēs piedzīvojam; Dievu, kurš piešķir mūsu dzīvei jēgu un mērķi, kā nekas pasaulīgs to nekad nevarētu piešķirt.

_lepazīsties ar šīs nedēļas tēmu, kuras pamatā ir “Lielās cīņas” 7. —11. nodaļa, lai sagatavotos Bībeles izpētei 4. maijā._