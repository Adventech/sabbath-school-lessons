---
title:  lesaistīta planēta Zeme
date:   02/04/2024
---

Kad Dievs radīja zemi, Viņš to radīja pilnīgu. Bībelē teikts, ka Viņš "uzlūkoja visu, ko Viņš bija darījis, un redzi, tas bija ļoti labs" (1. Moz. 1:31). Nekur nebija ne grēka, ne ļaunuma traipu. Taču Viņš deva Ādamam un levai tādu pašu izvēles brīvību, kādu bija devis Luciferam. Viņš nevēlējās robotus ne uz zemes, ne Debesīs.

Patiesībā Viņš darīja visu iespējamo, lai padarītu šo brīvību skaidru. Viņš iestādīja koku dārzā un nosauca to par labā un ļaunā atziņas koku. Viņš gribēja viņiem par to pastāstīt, jo Viņš gribēja pārliecināties, ka viņi zina par savu iespēju izvēlēties. Sātans pienāca pie koka, un, kad leva tur kavējās, viņš viņai teica: "Jūs mirt nemirsit, bet Dievs zina, ka tanī dienā, kad jūs no tā ēdīsit, jūsu acis atvērsies un jūs būsit kā Dievs, zinādami labu un ļaunu." (1. Moz. 3:4, 5) Ja jūs ēdīsiet no šī koka, jūs nonāksiet jaunā esamības pakāpē. Jūs būsiet sajūsmā. Jūs piedzīvosiet tādu saviļņojumu, kādu nekad iepriekš neesat piedzīvojuši. leva, Dievs tev kaut ko neļauj. Lūk, paņem aizliegto augli un ēd.

Kad leva un vēlāk Ādams izdarīja šo izvēli, viņi atvēra durvis, kuras Dievs gribēja paturēt uz visiem laikiem aizvērtas. Tās bija durvis uz grēku, durvis uz ciešanām, sirdssāpēm, slimībām un nāvi.

`Izlasi 1. Moz. 3:1–3, Rom. 3:23 un Rom. 5:12. Kas šiem tekstiem ir kopīgs? Apraksti grēka galīgās sekas, kas nomoka visu cilvēci.`

Pašos pamatos grēks ir sacelšanās pret Dievu. Tas noved pie atdalīšanās no Dieva. Tā kā Dievs ir dzīvības avots, atšķirtība no Dieva ved nāvē. Tas arī izraisa bažas, trauksmi, slimības un sērgas. Mūsu pasaules ciešanas galu galā ir sekas tam, ka mēs dzīvojam uz grēka izpostītas planētas. Tas noteikti nenozīmē, ka katru reizi, kad ciešam vai slimojam, mēs esam grēkojuši. Tas nozīmē, ka ikvienu no mums ietekmē dzīve uz grēka izpostītas planētas.

`Izlasi 1. Moz. 3:15, 3. Moz. 5:5, 6 un Jn. 1:29. Kādu solījumu Dievs deva Ādamam un levai dārzā pēc tam, kad viņi bija grēkojuši, kas deva viņiem cerību, piedzīvojot vainas apziņu un izmisumu? Kādu kalpošanu Viņš uzsāka Ēdenē, kas cauri gadsimtiem norādīja viņiem uz grēka problēmas risinājumu?`