---
title:  Mīlestība atrod ceļu
date:   03/04/2024
---

Ādams un leva bija grēkojuši, un Dievs viņiem bija teicis, ka viņiem jāatstāj savas mājas dārzā. No šī brīža darbs un ciešanas būs viņu daļa. Vai viņiem būs jācieš un visbeidzot arī jāmirst bez cerības? Vai nāve ir visa beigas?

Tieši šajā brīdī Dievs viņiem deva apsolījumu, kas piefiksēts 1. Moz. 3:15 – raugoties tieši uz sātanu, čūsku, Viņš teica: "Un Es celšu ienaidu starp tevi un sievu, starp tavu dzimumu un sievas dzimumu. Tas tev sadragās galvu, bet tu viņam iekodīsi papēdī." Iespējams, viņi tobrīd pilnībā nesaprata, ko tas nozīmē, taču viņi apjauta, ka nu atkal ir cerība. Kaut kādā veidā caur "sievietes Sēklu❞ tiks panākta viņu glābšana. "Sievietes Sēkla", protams, ir Jēzus Kristus (Gal. 3:16). Pie krusta sātans Viņam "iekoda" papēdī. Taču Jēzus uzvara ir mūsu garantija, ka kādu dienu tiks sadragāta čūskas galva un ciešanu un nāves durvis, ko Ādams un leva atvēra, kādu dienu tiks aizvērtas.

`Izlasi Ebr. 2:9, Gal. 3:13 un 2. Kor. 5:21. Ko šie panti mums stāsta par Kristus upura pie krusta lielumu?`

Vai tu esi kādreiz domājis, vai Dievs tevi patiešām mil? Paskaties uz krustu, paskaties uz ērkšķu kroni, paskaties uz naglām Viņa rokās un kājās. Ar katru asins lāsi, ko Jēzus izlēja Golgātā, Dievs saka: Es tevi mīlu. Es negribu būt Debesīs bez tevis. Jā, tu esi grēkojis. Tu pārdevi sevi ienaidniekam. Jā, tu neesi cienīgs saņemt mūžīgo dzīvību. Bet es samaksāju izpirkšanas maksu, lai tevi atgūtu. Tev vairs nekad nav jāšaubās par to, vai esi mīlēts, ja tu skaties uz krustu.

Bībelē ir runāts par Jēzu, kurš nāca uz šo pasauli, piedzīvoja sirdssāpes, vilšanos un sāpes, kas ir kopīgas visai cilvēcei. Tā atklāj Kristu, kurš piedzīvoja tos pašus kārdinājumus, ko piedzīvojam mēs, - Kristu, kurš uzvarējis elles valdības un varas gan Savā dzīvē, gan ar Savu krusta nāvi mūsu katra labā personīgi.

Padomājiet par to: Jēzus, kas radīja kosmosu (skat. Jņ. 1:3), nokāpa no Debesīm un ne tikai ienāca šajā kritušajā pasaulē, bet arī cieta tādos veidos, kā neviens no mums nekad necietīs (sk. Jes. 53:1-5). Un Viņš to darīja, jo mīlēja mūs, katru no mums. Cik spēcīgs pamats cerībai!

`Kā Kristus atbildēja uz sātana apsūdzībām pie krusta? Ko paveica Viņa nāve, ņemot vērā lielo cīņu starp labo un ļauno?`