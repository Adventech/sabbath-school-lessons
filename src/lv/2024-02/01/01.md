---
title:  Karš, Kas Ir Visu Karu Pamatā
date:   30/03/2024
---

### Nedēļas pētījumiem
Atkl. 12:7-9, Ec. 28:12-15, Jes. 14:12-14, 1. Moz. 3:15, Jņ. 17:24-26.

> <p>Atmiņas pants</p>
> “Izcēlās karš debesīs, Miķelis ar saviem eņģeļiem sāka karot ar pūķi. Pūķis un viņa eņģeļi turējās pretim. Bet tie nespēja, un tiem nebija vairs vietas debesīs" (Atkl. 12:7, 8)

Ja Dievs ir tik labs, kāpēc pasaule ir tik slikta? Kā mīlestības Dievs var pieļaut, ka pastāv tik daudz ļaunuma? Kāpēc sliktas lietas notiek ar labiem cilvēkiem? Šīs nedēļas tēmā mēs pētīsim mūžīgo konfliktu starp labo un ļauno. Sākot ar Lucifera sacelšanos Debesīs, mēs pētīsim ļaunuma izcelsmi un Dieva pacietību, risinot grēka problēmu.

Dievs ir pārsteidzošas mīlestības Dievs. Viņa būtība ir mīlestība (1. Jņ. 4:7, 8). Visas Viņa darbības ir mīlošas (Jer. 31:3). Mīlestību nekad nevar uzspiest vai pavēlēt ar likumu. Elena Vaita to izteiksmīgi skaidro šādi: "Mīlestību pamodina tikai mīlestība." ("Laikmetu ilgas" 22. lpp.) Noliegt izvēles iespēju nozīmē iznīcināt spēju mīlēt, un iznīcināt spēju mīlēt nozīmē izskaust iespēju būt patiesi laimīgam. Dievs iekaro mūsu uzticību ar Savu mīlestību. Viņš risina lielo cīņu starp labo un ļauno tā, ka grēks Visumā vairs nekad neparādīsies. Dieva mērķis ir parādīt visam universam, ka Viņš vienmēr ir rīkojies Savu radījumu interesēs. Skatoties uz pasauli caur Dieva mīlestības lēcu, lielās cīņas starp labo un ļauno gaismā, ikviens no mums gūstam pārliecību, ka taisnība uzvarēs pār ļauno uz mūžīgiem laikiem.

_lepazīsties ar šīs nedēļas tēmu, balstoties uz grāmatas “Lielā cīņā” 29. un 30. nodaļu, lai sagatavotos Bībeles izpētei 6. aprīlī._