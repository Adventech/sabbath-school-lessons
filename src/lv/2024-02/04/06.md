---
title:  Cerības iepriecināti
date:   25/04/2024
---

`Izlasi Ebr. 2:14, 15. Kā ticīgie viduslaikos piedzīvoja lielās cīņas realitāti?`

Kas bija tas, kas uzmundrināja uzticīgos valdiešus šausmīgo vajāšanu laikā, ko viņi piedzīvoja? Kas Husam un Hieronīmam, Tindlam, Latimeram un viduslaiku mocekļiem deva drosmi stāties pretī liesmām un zobenam?-Ticība Dieva apsolījumiem. Viņi ticēja Kristus apsolījumam: "Es dzīvoju, un jums būs dzīvot" (Jņ. 14:19). Viņi atklāja, ka Dieva spēks ir pietiekams arī vislielākajiem pārbaudījumiem. Viņi pat guva prieku sadraudzībā ar Kristu Viņa ciešanās. Un viņu uzticība bija spēcīga liecība pasaulei.

Viņi skatījās tālāk par to, kas bija, uz to, kas būs. Viņi zināja, ka Kristus augšāmcelšanās dēļ nāve bija uzvarēts ienaidnieks. Šiem drosmīgajiem ļaudīm tika salauzts nāves žņaugs. Viņi turējās pie Dieva Vārda apsolījumiem un aizgāja ar uzvaru.

`Izlasi Jņ. 5:24, Jņ. 11:25, 26 un 1. Jņ. 5:11–13. Kādas garantijas šie solījumi sniedz jums personīgi? Kā tie palīdz jūsu dzīves pārbaudījumos?`

Jans Huss neminstinājās ieslodzījuma, netaisnības un pat nāves priekšā. Viņš mēnešiem ilgi vārga cietumā. Aukstie, mitrie apstākļi izraisīja drudzi, kas gandrīz izdzēsa viņa dzīvību. Tomēr “viņu uzturēja Dieva žēlastība. Ciešanu nedēļās pirms galīgā sprieduma pasludināšanas reformatora dvēseli pildīja Debesu miers. 'Šo vēstuli rakstu,' viņš atklāja kādam draugam, 'cietumā ar važās iekaltām rokām, jau rīt gaidot nāves spriedumu (..). Kad ar Jēzus Kristus palīdzību mēs no jauna satiksimies nākamās dzīves brīnišķajā mierā, tad tu uzzināsi, cik žēlastības pilns pret mani ir bijis Dievs un cik spēcīgi viņš mani atbalstījis visās šajās kārdināšanās un pārbaudījumos.” (E. Vaita “Lielā cīņa” 107., 108. lpp.)

Apustuļa Pāvila brīdinājums mūs uzrunā arvien aktuālāk. "Turēsimies nešaubīgi pie cerības apliecināšanas, jo uzticams ir Tas, kas apsolījis" (Ebr. 10:23). Kā Dieva apsolījumi atbalstīja Viņa ļaudis pagātnē, tā tie uztur mūs šodien.

`Ko varētu nozīmēt zaudēt visu Kristus dēļ? Ko jūs galu galā patiešām zaudējat? (Sk. Mk. 8:36.) Ko mēs varam mācīties no valdiešiem un reformatoriem, kas var mūs uzturēt pēdējā zemes konfliktā?`