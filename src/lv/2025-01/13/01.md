---
title:  Mīlestība ir bauslības piepildījums
date:   22/03/2025
---

### Nedēļas pētījumiem

2\. Moz. 20:1–17, Rm. 6:1–3, 7:7–12, Jer. 31:31–34, Mt. 23:23, 24, Jēk. 2:1–9.

> <p>Atmiņas pants</p>
> “Nepalieciet nevienam neko parādā kā vienīgi, ka jūs cits citu mīlat. Jo, kas otru mīl, tas ir piepildījis bauslību” (Rm. 13:8).

Risinot jautājumus ar kādu problemātisku draudzes locekli, kāds no draudzes padomes sacīja mācītājam: “Mēs nevaram pieņemt lēmumus, balstoties uz līdzjūtību.” Tiešām? Mācītājs prātoja, kāda ir šī cilvēka izpratne par Dievu un

Dieva likumiem. Līdzjūtībai noteikti ir jābūt svarīgai veidā, kā mēs izturamies pret cilvēkiem, jo īpaši tiem, kas kļūdās. Līdzjūtība ir mīlestības neatņemama sastāvdaļa, un, kā mums teikts Rm. 13:8, mīlēt savu tuvāko nozīmē piepildīt bauslību.

Ja mīlestība patiešām ir bauslības piepildījums, tad mums vajadzētu uzmanīties, lai nedomātu par likumu tādā veidā, kas ir nošķirts no mīlestības, vai nedomātu par mīlestību tādā veidā, kas nav saistīts ar bauslību. Svētajos Rakstos mīlestība un likums iet kopā. Dievišķais likumu devējs ir Mīlestība, un attiecīgi Dieva likums ir mīlestības likums. Kā to noformulējusi Elena Vaita, tas ir Dieva rakstura atšifrējums. (Sk. “Kristus līdzības” 305. lpp.)

Dieva likums nav abstraktu principu kopums, bet gan pavēles un norādījumi, kas paredzēti mūsu uzplaukumam. Dieva likums daļēji ir mīlestības izpausme, kā to pauž pats Dievs.

_Iepazīsimies ar šīs nedēļas tēmu, lai sagatavotos Bībeles izpētei 29. martā._