---
title:  Tālākiem pētījumiem
date:   28/03/2025
---

Izlasi Elenas Vaitas grāmatā “Laikmetu ilgas” nodaļu “Šiem Maniem vismazākajiem brāļiem” (637.–641. lpp.).

“Par tiem, kas kalpo citiem, rūpēsies lielais Gans. Tie dzers no dzīvā ūdens un būs apmierināti. Tie neilgosies pēc satraucošām izpriecām vai pārmaiņām savā dzīvē. Visvairāk tie domās par dvēselēm, kurām draud pazušana. Šāda sadarbība vienmēr nāks par labu. Pestītāja mīlestība saistīs sirdis citu pie citas.

Kad mēs sapratīsim, ka esam Dieva darbabiedri, tad par Viņa apsolījumiem vairs nerunāsim vienaldzīgi. Tie degs mūsu sirdīs un uz mūsu lūpām. Aicinot Mozu kalpot neizglītotai, nedisciplinētai un dumpīgai tautai, Dievs apsolīja: ‘Mans vaigs ies līdzi, un Es tevi vedīšu pie dusas.’ ‘Es būšu ar tevi.’ (2. Moz. 33:14; 3:12) Šis apsolījums attiecas uz visiem, kas Kristus vietā darbojas vājo un cietēju labā.” (Elena Vaita “Laikmetu ilgas” 641. lpp.)

**Jautājumi pārrunām**:

`Izlasi 1. Kor. 13:4–8. Kā 1. Kor. 13. nodaļa atklāj, kādiem cilvēkiem mums vajadzētu būt?`

`Kas Mt. 25:31–46 atšķir avis no āžiem? Kā mēs varam saprast, ko Jēzus šeit saka, lai tā nebūtu mācība par glābšanu ar darbiem?`

`Ko tev nozīmē šie vārdi: “Kad mēs pasauli mīlam tā, kā Viņš to ir mīlējis, tad Viņa misija mūsu labā ir pabeigta. Mēs esam gatavi Debesīm, jo Debesis ir mūsu sirdīs”? (Sk. ceturtdienas pētījumu.) Ko tie atklāj par Dieva būtību un pašu Debesu būtību? Kā mēs šajā ziņā varam dzīvot vairāk kā Debesu pilsoņi, salīdzinot ar Dieva mīlestības izplatīšanu tādā veidā, kas nes gaismu un taisnību apspiestajiem?`

`Kādi praktiski pasākumi būtu jāveic jūsu vietējā draudzē, lai atspoguļotu Dieva rūpes par mīlestību un taisnību jūsu vietējā sabiedrībā? Ko jūs darāt labi savā kopienā? Kas jums ir jāuzlabo, un kam būtu vairāk jāpievēršas? Ko jūs varat darīt individuāli un kolektīvi, lai īstenotu to, ko esam pētījuši par Dieva mīlestību un taisnību?`