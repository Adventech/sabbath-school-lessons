---
title:  Saistošie noteikumi
date:   01/03/2025
---

### Nedēļas pētījumiem

Dan. 10:1–14, Atkl. 13:1–8, Īj. 1:1–12, Jņ. 12:31, Jņ. 14:30, Mk. 6:5, Mk. 9:29.

> <p>Atmiņas pants</p>
> “Kas dara grēku, ir no velna, jo velns grēko no sākuma. Tamdēļ Dieva Dēls atnācis, lai Viņš iznīcinātu velna darbus” (1. Jņ. 3:8).

Spēcīgs apraksts, kas atklāj kosmiskā konflikta patieso būtību, atrodams 1. Ķēn. 18:19–40. Karmela kalnā Kungs caur Eliju izaicināja tā sauktos “tautu dievus”. Tomēr aiz šiem “dieviem” slēpjas kas vairāk par pagānu iztēles izdomājumiem. Aiz “dieviem”, kurus Israēla apkārtējās tautas pielūdza, patiesībā slēpās kas cits.

“Tie upurēja ļauniem gariem, bet ne Dievam, tiem dieviem, ko tie nepazina, tiem jauniem, kas agrāk nav bijuši un ko jūsu tēvi nav bijušies” (5. Moz. 32:17). Pāvils piebilst: “Bet, ko tie upurē, tie upurē ļauniem gariem un ne Dievam. Bet es negribu, ka jums būtu kopība ar ļauniem gariem” (1. Kor. 10:20).

Tātad aiz tautu viltus “dieviem” patiesībā stāvēja maskēti dēmoni. Tas nozīmē, ka visi Svēto Rakstu teksti, kas attiecas uz elkdievību un svešiem dieviem, ir “kosmiskā konflikta” teksti.

Ņemot to vērā, kosmiskā konflikta tēma kļūst labāk saprotama. Un šai patiesībai ir milzīga ietekme uz plašāku izpratni par šī konflikta būtību un to, kā tas izgaismo ļaunuma problēmu.

_Iepazīsimies ar šīs nedēļas tēmu, lai sagatavotos Bībeles izpētei 8. martā._