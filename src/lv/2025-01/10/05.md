---
title:  Šīs pasaules (pagaidu) valdnieks
date:   05/03/2025
---

Iepriekšējās dienās mēs redzējām, ka kosmiskā konflikta ietvaros sātanam un viņa sabiedrotajiem uz laiku tiek piešķirts nozīmīgs darbības lauks šajā pasaulē, kas ir ierobežots saskaņā ar kaut kādiem saistošajiem noteikumiem.

Šie saistošie noteikumi ierobežo ne tikai ienaidnieka – velna un viņa pulku – rīcību, bet arī ierobežo Dieva rīcību, lai likvidētu vai mazinātu ļaunumu, kas (īslaicīgi) ir ienaidnieka darbības laukā. Tā kā Kungs nekad nepārkāps Savus solījumus, tiktāl, cik Viņš ir piekritis saistošajiem noteikumiem, pieļaujot velnam zināmu varu – ierobežotu un īslaicīgu –, Viņš ir morāli ierobežojis Savu turpmāko rīcību (nesamazinot Savu pirmatnējo spēku).

`Izlasi Jņ. 12:31, 14:30, 16:11, 2. Kor. 4:4 un Lk. 4:6. Ko šie panti māca par ienaidnieka valdīšanušajāpasaulē?`

Jaunā Derība atklāj divu valstību – gaismas un tumsas – sadursmi, kur tumsa nāk no sātana un viņa sacelšanās. Daļa no Kristus misijas bija uzvarēt sātana valstību: “Tamdēļ Dieva Dēls atnācis, lai Viņš iznīcinātu velna darbus” (1. Jņ. 3:8).

Tomēr ir “noteikumi”, kas ierobežo to, ko Dievs var darīt, vienlaikus paliekot uzticīgs Savas valdības principiem. Šie ierobežojumi ietver vismaz (1) brīvas gribas piešķiršanu radītām būtnēm un (2) derības saistošos noteikumus, kas mums nav zināmi, vismaz pagaidām. Šādi dievišķās darbības šķēršļi un ierobežojumi būtiski ietekmē Dieva morālo spēju samazināt un/vai nekavējoties likvidēt ļaunumu šajā pasaulē. Tādējādi mēs redzam nepārtrauktu ļaunumu un ciešanas, kas patiešām var likt daudziem cilvēkiem apšaubīt Dieva esamību vai Viņa labestību. Tomēr, ja saprotam lielās cīņas fonu un ierobežojumus, ko Dievs ir uzlicis tam, kā Viņš izturēsies pret ļaunumu, mēs zināmā mērā varam labāk izprast, kāpēc viss ir tā, kā ir – vismaz līdz Dieva galīgajai uzvarai pār ļaunumu.

`Kā fakts, ka Jēzus sauc sātanu par šīs pasaules “valdnieku”, vismaz nedaudz palīdz mūsu izpratnei par ļaunumu, kas šobrīd valda pasaulē? Cik mierinoši apzināties, ka tas patiešām ir tikai īslaicīgs likums!`