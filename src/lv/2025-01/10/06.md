---
title:  Ierobežojumi un noteikumi
date:   06/03/2025
---

Kosmiskais konflikts galvenokārt ir strīds par Dieva raksturu, ko izraisa velna apmelojošie apgalvojumi par Dieva labestību, taisnīgumu un valdību. Tā ir sava veida kosmiskā derības prāva.

Šādu konfliktu nevar atrisināt ar spēku, bet tā vietā tas ir jānodemonstrē.

Ja pret varas personu tiek izvirzītas nopietnas apsūdzības, labākais (un varbūt vienīgais) veids, kā apsūdzības atspēkot, būtu veikt brīvu, godīgu un atklātu izmeklēšanu. Ja apsūdzības apdraud visu valdību, tās nevar vienkārši paslaucīt zem paklāja.

Ko tas viss nozīmē kosmiskā konflikta izpratnē un saistībā ar ļaunuma problēmu? Ja Dievs dotu solījumu, vai Viņš kādreiz to lauztu? Protams, ne. Ja Dievs piekrīt saistošajiem noteikumiem, Viņam turpmākā darbība ir jāierobežo. Tādējādi daži ļaunumi var ietilpt tumsas valstības pagaidu darbības laukā.

`Izlasi Mk. 6:5 un 9:29. Ko šie panti atklāj par to, kā pat dievišķā darbība var būt cieši saistīta ar tādiem faktoriem kā ticība un lūgšana?`

Abos šajos gadījumos, šķiet, bija ieviesti daži saistošie ierobežojumi jeb noteikumi, kas bija dinamiski saistīti ar ticību un lūgšanu. Citviet mēs redzam daudz pierādījumu, ka lūgšana ienes pārmaiņas šajā pasaulē, paverot ceļus dievišķai darbībai, kas citādi varētu nebūt iespējama. Tomēr mums nevajadzētu kļūdīties, domājot, ka ticība un lūgšana ir vienīgie faktori. Visticamāk, ir daudzi citi faktori, par kuriem mēs nezinām.

Tas atbilst iepriekš pieminētajam par saistošajiem noteikumiem. Ja Dievs uzņemas kādas saistības vai piekrīt saistošajiem noteikumiem, Viņa turpmākā darbība būs ierobežota. Tādējādi daži ļaunumi var ietilpt tumsas valstības pagaidu darbības laukā.

`Izlasi Rm. 8:18 un Atkl. 21:3, 4. Kā šie panti sniedz pārliecību, ka, lai gan ir daudzas lietas, ko mēs nezinām, mēs varam paļauties, ka Dievs zina, kas ir labākais, ka Viņš vēlas to, kas ir labākais, un ka Viņš panāks ļaunuma izbeigšanos un svētlaimes iestāšanos uz visiem laikiem?`