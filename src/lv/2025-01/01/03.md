---
title:  Vienpusēja mīlestība
date:   30/12/2024
---

Pārsteidzošs Dieva mīlestības pret kritušo cilvēci piemērs atrodams stāstā par Hozeju. Dievs pavēlēja pravietim Hozejam: “Ej un ņem sev netikli sievu līdz ar netiklībā dzimušiem bērniem, jo zeme arvien vairāk atkrīt no Tā Kunga un kļūst netikla” (Hoz. 1:2). Hozeja un viņa neuzticīgā sieva bija dzīva mācība par Dieva mīlestību pret Savu tautu, neskatoties uz Israēla neuzticību un garīgo netiklību. Tas ir, šis ir stāsts par Dieva brīvi dāvāto mīlestību tiem, kuri to nav pelnījuši.

Patiešām, neskatoties uz Dieva uzticību un mīlestību, cilvēki atkal un atkal sacēlās pret Viņu. Svētie Raksti vairākkārt apraksta Dievu kā tādu, kas vienpusīgi mīl neuzticīgu dzīvesbiedru. Viņš bija no visas sirds un uzticīgi mīlējis Savus ļaudis, bet tie bija Viņu nicinājuši, kalpojuši citiem dieviem un tos pielūguši, dziļi apbēdinot Viņu un izjaucot attiecības, šķietami bez iespējas tās atjaunot.

`Izlasi Hoz. 14:1–4. Ko šie panti atklāj par Dieva nelokāmo mīlestību pret saviem ļaudīm?`

Pēc tautas atkārtotās sacelšanās Dievs paziņo: “Es griezīšu par labu viņu atkrišanu, Es viņus labprāt mīlēšu.” Vārds “labprāt” frāzē “Es viņus labprāt mīlēšu” ir tulkojums ebreju vārdam (“nedabah”), ar nozīmi, ka tas tiek piedāvāts brīvprātīgi. Tas ir tas pats vārds, ko izmanto attiecībā uz labprātīgajiem ziedojumiem svētnīcā.

Visā Hozejas grāmatā un citur Svētajos Rakstos Dievs Saviem ļaudīm izrāda apbrīnojamu uzticību un līdzjūtību. Lai gan viņi vairākkārt aizgāja ar citiem mīļākajiem, šķietami neatgriezeniski salaužot derības attiecības, Dievs pēc Savas brīvās gribas turpināja parādīt viņiem mīlestību. Cilvēki nebija to pelnījuši; viņi bija noraidījuši un zaudējuši visas likumīgās tiesības uz to. Tomēr Dievs turpināja dāvāt viņiem mīlestību bez jebkāda spiediena vai kādiem priekšrakstiem. Šeit un citviet Svētie Raksti pastāvīgi parāda Dieva mīlestību kā brīvu un labprātīgu.

`Daudzi cilvēki domā par Dievu kā par tālu un bargu valdnieku un tiesnesi. Kā priekš­ stats par to, ka Dievs tiek nicināts un apbēdināts kā vienpusīgs mīlnieks neuzticīgam dzīvesbiedram, palīdz jums ieraudzīt Dievu jaunā gaismā? Kā tas maina jūsu skatījumu uz savām attiecībām ar Dievu?`