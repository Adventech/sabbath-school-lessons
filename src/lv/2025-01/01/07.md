---
title:  Tālākiem pētījumiem
date:   03/01/2025
---

Izlasi Elenas Vaitas grāmatā “Kristus līdzības” nodaļu “Pretī līgavainim” (405.– 421. lpp.).

“Šī tumsa ir pasauli pārņēmusī neizpratne par Dievu. Cilvēki vairs nepazīst Viņa raksturu. Tas ir ticis pārprasts un nepareizi skaidrots. Šajā laikā jātiek pasludinātai vēstij, kas nāk no Dieva, vēstij, kuras iespaidā atspīd gaisma un kuras spēks glābj. Dieva raksturs ir jādara zināms. Pasaules tumsā jātiek izlietai Viņa godības gaismai, Viņa labestības, žēlsirdības un patiesības gaismai.

Šis ir darbs, kuru ieskicējis pravietis Jesaja, rakstīdams: “Pacel savu balsi ar spēku, Jeruzāleme, tu labās vēsts nesēja, un nebīsties! Pasludini Jūdas pilsētām: “Redziet, te ir jūsu Dievs! Redziet, Dievs tas Kungs nāk ar lielu spēku, un Viņa elkonis dod tam uzvaru, Viņa alga ir pie Viņa, un Viņa atmaksa ir Viņa priekšā!”” (Jes. 40:9,10)

Tiem, kas gaida līgavaiņa nākšanu, ir jāsaka cilvēkiem: “Redziet, jūsu Dievs.” Pēdējie žēlastības pilnās gaismas stari, pēdējā žēlastības vēsts, kas jāsniedz pasaulei, ir Viņa mīlestības rakstura atklāsme. [416] Dieva bērniem ir jāatklāj Viņa godība. Ar savu dzīvi un raksturu tiem jāparāda, ko Dieva žēlastība viņiem darījusi.” (Elena Vaita “Kristus līdzības” 415., 416. lpp.)

**Jautājumi pārrunām**:

`Sliktāka par domu, ka Dieva nav, būtu doma, ka Dievs mūs ienīst. Cik atšķirīgā pasaulē mēs dzīvotu, ja tā būtu patiesība?`

`Kāpēc, jūsuprāt, mūsdienās pasaulē ir tik daudz pārpratumu par Dieva raksturu? Apdomājiet un pārrunājiet veidus, kā jūs varētu palīdzēt cilvēkiem skaidrāk saskatīt Dieva mīlestības raksturu.`

`Kāda ir vēsts, kas šodien jāsludina par Dieva raksturu? Kā jūs izskaidrotu šo vēsti kādam, kurš vēl nav iepazinies ar Dieva mīlestības realitāti? Uz kuriem pierādījumiem jūs varat norādīt, kas parāda Viņa mīlestības un Viņa brīnišķīgā rakstura realitāti?`

`Runāt par Dieva mīlestību ir viena lieta. Atklāt un atspoguļot šo mīlestību savā dzīvē ir kas cits. Kādi ”svētie darbi” varētu atklāt Dieva mīlestību apkārtējiem?`