---
title:  Dievs mīl neierobežoti
date:   28/12/2024
---

### Nedēļas pētījumiem

2\. Moz. 33:15–22, Hoz. 14:1–4, Atkl. 4:11, Jņ. 17:24, Mt. 22:1–14, Jņ. 10:17, 18.

> <p>Atmiņas pants</p>
> “Es griezīšu par labu viņu atkrišanu, Es viņus labprāt mīlēšu, jo Manas dusmas pret viņiem izzudīs” (Hoz. 14:5).

Lai gan Pēteris bija trīs reizes noliedzis Jēzu, kā Jēzus bija to paredzējis (Mt. 26:34), šie noliegumi nebija stāsta beigas. Pēc augšāmcelšanās Jēzus jautāja Pēterim: “‘Vai tu Mani mīli vairāk nekā šie?’ Tas Viņam saka: ‘Tiešām, Kungs, Tu zini, ka es

Tevi mīlu!’ Viņš saka tam: ‘Gani Manus jērus!’ Vēl otru reizi Viņš tam saka: ‘Sīmani, Jāņa dēls, vai tu Mani mīli?’ Tas Viņam saka: ‘Tiešām, Kungs, Tu zini, ka es Tevi mīlu!’ Viņš saka tam: ‘Gani Manas avis!’ Trešo reizi Viņš tam saka: ‘Sīmani, Jāņa dēls, vai tu Mani mīli?’ Pēteris noskuma, ka Viņš trešo reizi viņam sacīja: vai tu Mani mīli? – un sacīja Viņam: ‘Kungs, Tu zini visas lietas, Tu zini, ka es Tevi mīlu.’ Jēzus saka: ‘Gani Manas avis!’” (Jņ. 21:15–17). Tāpat kā Pēteris trīs reizes bija noliedzis Jēzu, Viņš, uzdodot izšķirošo jautājumu: “Vai tu mani mīli?”, trīs reizes reabilitēja Pēteri.

Lai cik mūsu stāvoklis atšķirtos no Pētera apstākļiem, daudzējādā ziņā princips ir tas pats. Tas ir, jautājums, ko Jēzus uzdeva Pēterim, patiešām ir galvenais, ko Dievs katram no mums jautā mūsu laikā un vietā: vai tu Mani mīli?

Viss ir atkarīgs no mūsu atbildes uz šo jautājumu.

_Iepazīsimies ar šīs nedēļas tēmu, lai sagatavotos Bībeles izpētei 4. janvārī._