---
title:  Tālākiem pētījumiem
date:   28/02/2025
---

Izlasi Elenas Vaitas grāmatā “Lielā cīņa” nodaļu “Ļaunuma izcelsme” (492.–504. lpp.).

“Rakstos nekas nav uzsvērts skaidrāk par to, ka Dievs nekādā veidā nav atbildīgs par grēka rašanos, ka nav notikusi nekāda patvaļīga dievišķās žēlastības atraušana un ka Debesu pārvaldības sistēmā nav bijis kāds trūkums, kas dotu iemeslu sacelšanās sākumam. Grēks ir kā iebrucējs, kura klātbūtnei nav pamatota iemesla. Tā ir mistērija; to attaisnot nozīmētu aizstāvēt. [..] Ja to tūlīt izbeigtu, citi Dievam kalpotu, vairāk baiļu dzīti nekā mīlestībā. Krāpnieka iespaids nebūtu pilnīgi iznīcināts un sacelšanās gars – galīgi novērsts. Ļaunumam vajadzēja ļaut nobriest. Lai uz mūžīgiem laikiem nodrošinātu Universa labklājību, sātanam vajadzēja vēl pilnīgāk atklāt savus principus, līdz visas radītās būtnes patiesā gaismā ieraudzītu pret dievišķo vadību viņa vērstās apsūdzības, tā ka Dieva taisnība un žēlastība, kā arī Viņa likumu nemainīgums vairs nekad netiktu apšaubīts.” (Elena Vaita “Lielā cīņa” 492., 493., 499. lpp.)

**Jautājumi pārrunām**:

`Daudzi cilvēki brīnās, kā tāda bezgrēcīga būtne kā Lucifers varēja pēkšņi sagrēkot. Kāpēc grēks ir tik “noslēpumains” un “neattaisnojams”? Kā var izskaidrot šo pirmo grēku, to neattaisnojot? Tas ir, kāpēc izskaidrot tā izcelsmi būtu tas pats, kas attaisnot?`

`Kāpēc Dievs vienkārši uzreiz nepārtrauca sātana eksistenci? Kāpēc ļaunumam “jāļauj nobriest”? Kā tas var “uz mūžīgiem laikiem nodrošināt Universa labklājību”?`

`Kāpēc ir tik svarīgi saprast, ka konflikts starp Dievu un sātanu nav tikai par varu, bet gan cita veida konflikts? Kā konflikts par raksturu iegūst tādu perspektīvu, kādu konflikts tikai par varu nespētu iegūt?`

`Kā izpratne par konflikta būtību atvelk priekškaru, precīzāk sakot, kā jūsu dzīve varētu būt kosmiskā konflikta miniatūra? Kā jūs (varbūt pat šobrīd) piedzīvojat šī konflikta realitāti? Kā jums vajadzētu reaģēt, lai parādītu, kurā pusē jūs patiešām esat?`