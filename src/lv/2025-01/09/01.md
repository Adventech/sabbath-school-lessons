---
title:  Kosmiskais konflikts
date:   22/02/2025
---

### Nedēļas pētījumiem

Mt. 13:24–27, 1. Moz. 1:31, Ec. 28:12–19, Jes. 14:12–15, Mt. 4:1–11, Jņ. 8:44, 45.

> <p>Atmiņas pants</p>
> “Un Es celšu ienaidu starp tevi un sievu, starp tavu dzimumu un sievas dzimumu. Tas tev sadragās galvu, bet tu viņam iekodīsi papēdī” (1. Moz. 3:15).

Bībeles teoloģijas pamatā ir lielais konflikts starp Kristu un sātanu. Lai gan ideja par kosmisku konfliktu starp Dievu un Debesu būtnēm, kas ir kritušas un sacēlušās pret Dievu, ir ievērojams Svēto Rakstu motīvs (Mt. 13:24–30, 37–39; Atkl. 12:7–10) un arī ir bieži sastopams, lielākajā daļā kristīgo tradīciju kristieši noraida vai neņem vērā šo konceptu.

Tomēr no Bībeles viedokļa kosmiskā konflikta tēma, kurā Dieva valstībai pretojas velns un viņa eņģeļi, nav tāda, kuru mēs varam atstāt novārtā, nepalaižot garām daudz ko no tā, par ko runā Bībeles stāsti. Evaņģēliji vien ir pilni ar atsaucēm uz velnu un dēmoniem, kas pretojas Dievam.

Sākot ar šo nedēļu, mēs aplūkosim, kā saskaņā ar dažiem būtiskiem Bībeles pantiem varētu atbildēt uz diviem šādiem jautājumiem:

1. Kur Svētie Raksti māca, ka starp Dievu un sātanu pastāv kosmisks konflikts?
2. Kāda ir konflikta būtība – saskaņā ar Svētajiem Rakstiem?

_Iepazīsimies ar šīs nedēļas tēmu, lai sagatavotos Bībeles izpētei 1. martā._