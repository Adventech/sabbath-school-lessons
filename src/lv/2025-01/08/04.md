---
title:  Mīlēt Dievu
date:   18/02/2025
---

Tas, ka Dievs ir visvarens, nenozīmē, ka Viņš var paveikt loģiski neiespējamo. Attiecīgi Dievs nevar cēloņsakarībā noteikt, ka kāds Viņu mīl no brīvas gribas. Ja brīvi kaut ko darīt nozīmē kaut ko darīt bez nodoma to darīt, tad pēc definīcijas nav iespējams likt kādam kaut ko brīvi darīt. Īsāk sakot, kā mēs esam jau secinājuši, vēlreiz jāuzsver: Dievs nevar piespiest mīlēt Viņu, jo brīdī, kad tas tiktu spiests, tā vairs nebūtu mīlestība.

`Izlasi Mt. 22:37 un 5. Moz. 6:4, 5. Ko šie panti māca par brīvās gribas realitāti?`

Lielākais bauslis – mīlēt Dievu – apliecina, ka Dievs patiešām vēlas, lai visi Viņu mīlētu. Tomēr ne visi mīl Dievu. Kāpēc tad Dievs vienkārši neliek visiem Viņu mīlēt? Un atkal jāsaka – tas ir tāpēc, ka jūtām, lai tā būtu mīlestība, jārodas pēc brīvas gribas.

`Izlasi Ebr. 6:17, 18 un Titam 1:2. Ko šie panti māca par Dievu?`

Saskaņā ar 4. Moz. 23:19: “Dievs nav cilvēks, kas melotu.” Dievs nekad nemelo (Titam 1:2); Dievs vienmēr tur Savu vārdu un nekad nelauž solījumu (Ebr. 6:17, 18). Attiecīgi, ja Dievs ir kaut ko apsolījis vai apņēmies, Viņa turpmāko rīcību šis solījums morāli ierobežo.

Tas nozīmē, ka tiktāl, cik Dievs radītajām būtnēm dod brīvību izvēlēties citādi, nevis to, kam Dievs iesaka, cilvēku izvēle nav atkarīga no Dieva. Tā kā Dievs ir apņēmies dot brīvu gribu, cilvēkiem ir iespēja izmantot savu brīvību veidā, kas būtu pretrunā ar Dieva gribu. Traģiski, ka daudzi cilvēki izmanto savu brīvību šādā veidā, un līdz ar to notiek daudzas nelaimes, kas, varētu teikt, vairs nav Dieva ziņā.

`Kas ir tas, ko tu esi izdarījis nepareizi, kaut zināji, ka Dievs to nevēlas? Ko tas māca par brīvās gribas realitāti un iespējamajām biedējošajām sekām?`