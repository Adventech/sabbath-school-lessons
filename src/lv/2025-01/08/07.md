---
title:  Tālākiem pētījumiem
date:   21/02/2025
---

Izlasi Elenas Vaitas grāmatā “Laikmetu ilgas” nodaļu “Dievs ar mums” (19.–26. lpp.).

“Mūsu pestīšanas plāns nebija kāda vēlāk radusies doma; tas nav pēc Ādama krišanas izstrādāts plāns. Tajā atklājās ‘noslēpums, kas mūžiem bijis neizpausts’ (Rom. 16:25). Pestīšanas plānā atklājās tie principi, kas kopš mūžīgiem laikiem ir bijuši Dieva troņa pamats. Jau sākumā Dievs un Kristus zināja, ka sātans atkritīs un ka ar savu viltus varu panāks cilvēku krišanu. Dievs nebija noteicis, ka jārodas grēkam, bet Viņš jau iepriekš paredzēja tā rašanos un sagatavojās šai šausmīgajai iespējai. Dievs tik ļoti mīlēja šo pasauli, ka apsolīja dot Savu vienpiedzimušo Dēlu, ‘lai neviens, kas Viņam tic, nepazustu, bet dabūtu mūžīgo dzīvību’ (Jāņa 3:16).” (Elena Vaita “Laikmetu ilgas” 22. lpp.)

**Jautājumi pārrunām**:

`Ja Dievs ne vienmēr saņem to, ko vēlas, kā šis fakts ietekmē jūsu domas par to, kas notiek šajā pasaulē? Kādas sekas ir tam, ka Dievam ir nepiepildītas vēlmes?`

`Ja atgriežamies pie līdzības par kūkas cepšanu (ceturtdienas tēmā), mēs varam saprast, kāpēc – lai arī “Dievs un Kristus zināja, ka sātans atkritīs” – Dievības personas tomēr turpināja radīt šo pasauli. Mīlestībai bija jābūt vienai no sastāvdaļām, un mīlestība nozīmēja brīvību. Tā vietā, lai mūs neradītu kā būtnes, kas spēj mīlēt, Dievs mūs radīja tā, lai mēs varētu mīlēt, taču Viņš to darīja, zinot, ka galu galā tas aizvedīs Jēzu pie krusta. Ko tam vajadzētu mums stāstīt par to, cik svēta, cik fundamentāla mīlestība nāca no Dieva valdības, ka Kristus drīzāk bija gatavs ciest pie krusta, nekā liegt mums mīlestībai raksturīgo brīvību?`

`Mēs bieži vaimanājam par ļaunumu un ciešanām šajā pasaulē, bet cik bieži mēs veltām laiku, lai pārdomātu, ka pats Dievs raud un ir apbēdināts par ciešanām un ļaunumu? Kādu atšķirību jūsu izpratnē par ļaunumu un ciešanām ienes atziņa, ka Dievs pats cieš no ļaunuma?`

`Kā šī patiesība – ka šajā pasaulē notiek daudzas lietas, ko Dievs nevēlas, – palīdz jums tikt galā ar savām ciešanām, it īpaši tad, ja tām nav jēgas un šķiet, ka tās nedod nekādu labumu?`