---
title:  Derības mīlestība
date:   04/01/2025
---

### Nedēļas pētījumiem

2\. Pēt. 3:9, 5. Moz. 7:6–9, Rm. 11:22, 1. Jņ. 4:7–20, Jņ. 15:12, 1. Jņ. 3:16.

> <p>Atmiņas pants</p>
> “Jēzus viņam atbildēja: ‘Kas Mani mīl, tas Manus vārdus turēs, un Mans Tēvs to mīlēs, un mēs nāksim pie Viņa un ņemsim pie Viņa mājas vietu’” (Jņ. 14:23).

Daudziem ir mācīts, ka grieķu vārds “agape” attiecas uz mīlestību, kas raksturīga tikai Dievam, savukārt citi mīlestības termini, piemēram, “fileo”, attiecas uz cita veida mīlestību, kas ir nepilnīgāka par “agape”. Daži arī apgalvo, ka “agape”

attiecas uz vienpusēju mīlestību, kas tikai dod, bet nekad nesaņem, mīlestību, kas ir pilnīgi neatkarīga no cilvēka atsaukšanās.

Tomēr rūpīga dievišķās mīlestības izpēte Svētajos Rakstos parāda, ka šīs idejas, lai arī izplatītas, ir kļūdainas. Pirmkārt, grieķu valodas vārds “agape” attiecas ne tikai uz Dieva mīlestību, bet arī uz cilvēku mīlestību, dažreiz pat nepareizu cilvēku mīlestību (2. Tim. 4:10). Otrkārt, Svētajos Rakstos uz Dieva mīlestību attiecināti arī citi mīlestību raksturojoši vārdi (ne tikai “agape”!). Piemēram, Jēzus mācīja: “Jo pats Tēvs jūs mīl (“fileo”), tāpēc ka jūs Mani esat mīlējuši (“fileo”)” (Jņ. 16:27). Šeit grieķu “fileo” apzīmē ne tikai cilvēku mīlestību, bet arī Dieva mīlestību pret cilvēkiem; citiem vārdiem, attiecas nevis uz nepilnīgu mīlestības veidu, bet gan uz paša Dieva mīlestību.

Svētie Raksti arī māca, ka Dieva mīlestība nav vienpusēja, bet gan dziļi saistīta, jo Dievam ir svarīgi, vai cilvēki atspoguļo Viņa mīlestību atpakaļ uz Dievu un tālāk uz citiem cilvēkiem.

_Iepazīsimies ar šīs nedēļas tēmu, lai sagatavotos Bībeles izpētei 11. janvārī._