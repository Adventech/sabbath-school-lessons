---
title:  Uzvarētājs Kristus
date:   09/03/2025
---

Lai gan darbojas ienaidnieks, kuru pats Kristus dēvē par uzurpētāju – “šīs pasaules valdnieku” –, patiesais Visuma ķēniņš ir Jēzus Kristus. Jēzus izcīna mums uzvaru, un Viņā mēs varam gūt uzvaru pat grūtībās un ciešanās. Patiešām, Kristus darbs ik uz soļa cīnās ar ienaidnieku.

Mēs esam lasījuši, ka Svētie Raksti apraksta velnu šādi:

1. visas pasaules maldinātājs no iesākuma (Atkl. 12:9, Mt. 4:3, Jņ. 8:44, 2. Kor. 11:3, 1. Jņ. 3:8).
2. Dieva un Viņa tautas apmelotājs un apsūdzētājs Debesīs (Atkl. 12:10; 13:6; Īj. 1–2; Cah. 3:1, 2; Jūdas 9).
3. šīs pasaules uzurpētājs (Jņ. 12:31, 14:30, 16:11, Ap. d. 26:18, 2. Kor. 4:4, Ef. 2:2, 1. Jņ. 5:19).

`Izlasi Jņ. 18:37. Ko tas mums stāsta par Kristus darbu, lai cīnītos pret ienaidnieka maldiem? Ko nozīmē tas, ka Jēzus ir ķēniņš?`

Lai gan Svētie Raksti māca, ka sātans ir šīs pasaules maldinātājs, apmelotājs, apsūdzētājs un uzurpētājs, tie arī māca, ka Jēzus ir uzvarētājs pār sātanu visos aspektos:

1. Jēzus “nāca pasaulē, lai liecinātu par patiesību” (Jņ. 18:37),
2. Ar krusta palīdzību Jēzus izcili atklāja Dieva nevainojamo taisnību un mīlestību (Rm. 3:25, 26; 5:8), tādējādi atspēkojot velna apmelojošos apgalvojumus (Atkl. 12:10, 11), un
3. Jēzus visbeidzot iznīcinās velna valstību, kurš “zina, ka viņam ir maz laika” (Atkl. 12:12, sal. ar Rom. 16:20), un Kristus “būs valdnieks mūžīgi mūžam” (Atkl. 11:15).

Galu galā – neatkarīgi no tā, ko sātans dara, – viņš jau ir sakauts ienaidnieks, un mums galvenais ir katru dienu, ik brīdi pieņemt Kristus uzvaru sev, kā arī turēties pie apsolījumiem, ko mums nodrošina krusts.

`Mēs zinām, kura puse uzvar lielajā cīņā. Kā mūsu ikdienas izvēle ietekmē to, kurā pusē mēs galu galā nonāksim? Kā mēs varam pārliecināties, ka jau šobrīd esam pareizajāpusē?`