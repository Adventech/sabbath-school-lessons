---
title:  Tālākiem pētījumiem
date:   14/03/2025
---

Izlasi Elenas Vaitas grāmatā “Liecības draudzei” 9. sēj. nodaļu “Uzcītīgu pūļu atalgojums” (285.–288. lpp.).

“Viss, kas Dieva vadībā mūs mulsinājis, nākamajā pasaulē kļūs skaidrs. Apstākļi, kas bija grūti saprotami, tad atradīs izskaidrojumu. Mūsu priekšā atvērsies žēlastības noslēpumi. Kur mūsu ierobežotais prāts redzēja vienīgi sajukumu un lauztus solījumus, ieraudzīsim vispilnīgāko un skaistāko saskaņu. Mēs zināsim, ka bezgalīgā Mīlestība ir kārtojusi tieši tos piedzīvojumus, kas likās vissmagākie. Saprotot, cik maigu uzmanību mums veltījis Tas, Kurš visas lietas vērš mums par labu, mēs līksmosimies ar neizsakāmu un godības pilnu prieku.” (Elena Vaita “Liecības draudzei” 9. sēj., 286. lpp.)

**Jautājumi pārrunām**:

`Vai esat kādreiz samulsuši, mēģinot izprast Dieva gādību? Kā jūs mierina apziņa, ka uz visiem šiem jautājumiem beigās būs skaidras atbildes?`

`Apdomājiet, no kā Kristus atteicās, lai kļūtu par cilvēku un mirtu par šo pasauli. Tālāk pārdomājiet, ko tas mums stāsta par Dieva mīlestību un to, vai Dievam var uzticēties. Ko vairāk Viņš varēja darīt?`

`Kas ir tik svarīgs Dieva “vārdā”? Kā tas attiecas uz mums, kas sevi saucam par kristiešiem? Kā kristieši dažkārt ir radījuši neslavu Kristus vārdam, un ko mēs varam darīt savās vietējās kopienās, lai parādītu cilvēkiem, kā sekošana Kristum izskatās praksē?`

`Galu galā pat mūsu labākās “atbildes” attiecībā uz ļaunuma problēmu pagaidām ir nepilnīgas. Ko mēs varam darīt praktiski, lai tuvotos tiem, kas cieš, un atvieglotu ciešanas šajā pasaulē, kamēr gaidām galīgo eshatoloģisko risinājumu ļaunuma problēmai, ko var sniegt tikai Dievs?`

`Pakavējieties vairāk pie Jes. 53:4, pie tā, ka Kristus nesa mūsu “bēdas” un “ciešanas”. Kas kolektīvā ziņā notika pie krusta, kas palīdz mums izprast pestīšanas plānu, un ko Dievam maksāja mūsu glābšana?`