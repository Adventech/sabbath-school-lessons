---
title:  Mana mīļotā dziesma
date:   11/03/2025
---

Apbrīnojamos veidos Dievs ir atklājis Savu mīlestību un taisnību kosmiskā konflikta laikā. Tomēr kāds varētu jautāt: vai Dievam vajadzēja darīt vairāk, nekā Viņš ir darījis, lai novērstu un/vai iznīcinātu ļaunumu? Mēs esam redzējuši kosmiska konflikta galvenos vilcienus, kas norāda, ka Dievs ir rīkojies, respektējot brīvo gribu, kas nepieciešama maksimālam mīlestības attiecību uzplaukumam starp Viņu un cilvēci. Turklāt Viņš acīmredzot ir rīkojies saskaņā ar morālajiem ierobežojumiem jeb saistošajiem noteikumiem kosmiskā strīda par Viņa raksturu kontekstā, ko var atrisināt, tikai atklājot Viņa mīlestību.

`Izlasi Jes. 5:1–4. Kas runā šajos pantos? Par ko runā Jesaja? Ko aino vīnadārzs un vīnadārza īpašnieks? Kāda nozīme ir vīnadārza īpašnieka darbībām dārza labā? Kāds ir rezultāts?`

Šajos pantos Jesaja dzied dziesmu par savu mīļoto vīnadārzu. Vīna dārza īpašnieks ir pats Dievs, un vīnadārzs aino Dieva tautu (sk., piemēram, Jes. 1:8, Jer. 2:21). Taču šīs sekas var paplašināt arī saistībā ar Dieva plašāko darbu šajā pasaulē. Saskaņā ar šiem pantiem vīnadārza īpašnieks (Dievs) darīja visu, ko varēja sagaidīt, lai nodrošinātu Viņa vīnadārza uzplaukumu. Vīnadārzam vajadzēja ražot labas vīnogas, taču tajā tika izaudzētas tikai “savvaļas vīnogas”, kuras citos tulkojumos dēvē par “bezvērtīgām”. Patiešām, ebreju formulējumu šeit burtiski varētu tulkot kā “smirdīgi augļi”. Dieva vīnadārzs audzē sapuvušas vīnogas.

Jes. 5:3 runā par pašu Dievu, aicinot cilvēkus “spriest tiesu” starp Viņu un Viņa vīnadārzu. Un Jes. 5:4 pats Dievs izvirza vissvarīgāko jautājumu: “Kas gan vairāk varēja tikt darīts Manam vīnadārzam, ko es neesmu darījis tajā? Kāpēc tad, kad es gaidīju, ka tas nesīs labas vīnogas, tas nesa savvaļas vīnogas?” (NKJV) Ko vairāk Viņš varēja darīt? Cik aizraujoši, ka Dievs pat aicina citus spriest par to, ko Viņš ir izdarījis.

`Raugoties uz krustu, kur Dievs Sevi upurēja par visiem mūsu grēkiem, kā Viņa vārdi – “Kas gan vairāk varēja tikt darīts Manam vīnadārzam, ko es neesmu darījis tajā?” – iegūst pārsteidzošu nozīmi?`