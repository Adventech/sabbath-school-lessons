---
title:  Divi lielākie grēki
date:   17/03/2025
---

Pēc paša Jēzus domām, divi lielākie baušļi ir mīlestība uz Dievu un mīlestība citam pret citu. Un šīs pavēles izpilde ir saistīta ar upuriem, kas taustāmi parāda mīlestību uz citiem, kas patiesībā ir sekošana Jēzus pēdās.

Ja divi lielākie baušļi ir mīlestība uz Dievu un mīlestība uz citiem, kādi ir divi lielākie grēki?

`Izlasi Ps. 135:13–19. Ko tas atklāj par kopējo grēku, kas uzsvērts visos Rakstos?`

Vecā Derība pastāvīgi uzsver mīlestības pret Dievu nozīmi pāri visam (sk. 5. Moz. 6:5). Tas ir cieši saistīts ar lielo elkdievības grēku, kas ir pretstats mīlestībai pret Dievu.

`Izlasi Cah. 7:9–12. Ko Dievs nosoda saskaņā ar pravieša Caharijas teikto šajos pantos? Kā tas un elkdievības grēks ir saistīti ar diviem lielajiem baušļiem?`

Tā nav tikai elkdievība, uz ko Dievs reaģē ar mīlestības dusmām, bet arī slikta izturēšanās pret Viņa ļaudīm gan individuāli, gan kolektīvi. Dievs kļūst dusmīgs par netaisnību, jo Dievs ir mīlestība.

Divi lielie grēki, kas uzsvērti visā Vecajā Derībā, ir neizdošanās attiecībā pret diviem lielajiem baušļiem: mīlēt Dievu un mīlēt citam citu. Divi lielākie grēki ir neizdošanās mīlēt. Īsāk sakot, jūs nevarat ievērot baušļus, ja jūs nemīlat Dievu un ja jūs nemīlat citus.

Patiešām, 1. Jņ. 4:20, 21 teikts: “Ja kāds saka: es mīlu Dievu, – un ienīst savu brāli, tad viņš ir melis; jo, kas nemīl savu brāli, ko viņš ir redzējis, nevar mīlēt Dievu, ko viņš nav redzējis. Un šis bauslis mums ir no Viņa, ka tam, kas mīl Dievu, būs mīlēt arī savu brāli.”

`Kā jūs izskaidrotu, kāpēc mīlestību uz Dievu nevar nošķirt no mīlestības uz citiem? Kā jūs saprotat šo nesaraujamo saiti?`