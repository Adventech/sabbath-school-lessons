---
title:  "Mīlestība un taisnība: divi vislielākie baušļi"
date:   15/03/2025
---

### Nedēļas pētījumiem

Mt. 22:34–40, Cak. 7:9–12, Ps. 82, Mih. 6:8, Mt. 23:23–30, Lk. 10:25–37.

> <p>Atmiņas pants</p>
> “Ja kāds saka: es mīlu Dievu, – un ienīst savu brāli, tad viņš ir melis; jo, kas nemīl savu brāli, ko viņš ir redzējis, nevar mīlēt Dievu, ko viņš nav redzējis” (1. Jņ. 4:20).

Lai gan mēs esam pārliecināti, ka Dievs beigās visu sakārtos, ir svarīgi, ko mēs kā kristieši darām šeit un tagad. Lai gan var būt daudz netaisnības un ļaunuma, ko Dievs tūlīt neizdzēsīs (kosmiskā konflikta parametru dēļ), tas nenozīmē, ka mēs nevaram tikt izmantoti, lai palīdzētu atvieglot ciešanas un ļaunumu – vismaz tik, cik iespējams. Patiesībā mums kā kristiešiem tas ir jādara.

Kā mēs redzējām, mīlestība un taisnība iet kopā; tās ir nešķiramas. Dievs mīl taisnību. Attiecīgi, ja mēs mīlam Dievu, mēs mīlēsim arī taisnību.

Tāpat, ja mēs mīlam Dievu, mēs mīlēsim cits citu. Daļa no abpusējas mīlestības ir dalīšanās rūpēs par apkārtējo cilvēku labklājību. Ja citus nomoka nabadzība, apspiešana vai jebkāda veida netaisnība, mums jāsāk kaut ko darīt. Mums nevajadzētu pievērt acis, kad citi tiek apspiesti. Tā vietā mums vajadzētu pajautāt sev, ko mēs varam darīt gan individuāli, gan kolektīvi, lai veicinātu Dieva mīlestību un taisnīgumu tādā veidā, kas degradētajā pasaulē atspoguļotu mūsu Kunga nevainojamo taisnības un mīlestības raksturu.

_Iepazīsimies ar šīs nedēļas tēmu, lai sagatavotos Bībeles izpētei 22. martā._