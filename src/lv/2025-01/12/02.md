---
title:  Divi lielākie baušļi
date:   16/03/2025
---

Lai pārdomātu, ko mēs varētu darīt individuāli un kolektīvi, lai veicinātu Dieva mīlestību un taisnību mūsu pasaulē, ir pareizi sākt ar koncentrēšanos uz to, ko Dievs mums ir pavēlējis.

`Izlasi Mt. 22:34–40. Kā Jēzus atbildēja uz jurista jautājumu?`

Saskaņā ar paša Jēzus vārdiem “pirmais un lielākais bauslis” ir: “Tev būs Dievu, savu Kungu, mīlēt no visas sirds un no visas dvēseles, un no visa sava prāta. Šis ir augstākais un pirmais bauslis. Otrs tam līdzīgs ir: tev būs savu tuvāku mīlēt kā sevi pašu. Šinīs abos baušļos ir saņemta kopā visa bauslība un pravieši.” (Mt. 22:37–40) Patiešām, tie citēti no Vecās Derības.

`Izlasi Mt. 19:16–23. Kā Jēzus atbildes uz jaunā bagātā valdnieka jautājumiem ir saistītas ar Viņa atbildēm uz jurista jautājumu Mt. 22. nodaļā?`

Kas te notika? Kāpēc Jēzus atbildēja šim cilvēkam tādā veidā? Un ko šīm tikšanās reizēm vajadzētu atklāt mums visiem, neatkarīgi no mūsu stāvokļa vai pozīcijas?

“Kristus izvirzīja tikai vienu noteikumu, kā jauneklis varētu pilnveidot kristīgu raksturu. Viņa vārdos, kaut arī tie likās stingri un bargi, bija dziļa gudrība. Vadītāja vienīgā cerība bija piekrist un paklausīt tiem. Jaunekļa augstais amats un bagātība bija kā slēpts lēnas iedarbības indes ļaunais iespaids uz viņa raksturu. Sirdī lolots, tas aizstāja Dievu. Bet atraut Dievam maz vai daudz nozīmē paturēt to, kas vājina cilvēka morāliskos spēkus un derīgumu, jo, iemīlot šīs pasaules lietas, tās pārņem visu savā varā, lai arī cik niecīgas un ievērības necienīgas tās būtu.” (Elena Vaita “Laikmetu ilgas” 520. lpp.)

`Lai gan mēs visi neesam aicināti pārdot visu, kas mums ir, kā tas bija šim bagātajam jauneklim, kas tevi personīgi var piesaistīt tā, ka var novest tevi mūžīgā pazušanā?`