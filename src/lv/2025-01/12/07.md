---
title:  Tālākiem pētījumiem
date:   21/03/2025
---

Izlasi Elenas Vaitas grāmatā “Laikmetu ilgas” nodaļu “Sabats” (281.–289. lpp.).

“Baidīdamies iekļūt nepatikšanās, spiegi neuzdrošinājās atbildēt Kristum ļaužu priekšā. Tie zināja, ka Viņš bija teicis patiesību. Bet tie drīzāk bija gatavi pamest cilvēkus ciešanās, nekā pārkāpt savas tradīcijas, kaut arī tajā pašā laikā palīdzēja dzīvniekiem, lai īpašniekam nerastos zaudējumi. Vairāk labvēlības tika parādīts dzīvniekam nekā cilvēkam, kas radīts pēc Dieva līdzības. Tas ilustrē visas maldīgās reliģijas. Tās rodas no cilvēka vēlēšanās paaugstināties pār Dievu un beidzas cilvēka pazemošanā zemāk par dzīvnieku. Katra reliģija, kas apkaro Dieva kā valdnieka tiesības, atņem cilvēkam godību, kas tam tika dota radīšanas brīdī un būs atkal atjaunota Kristū. Ikviena nepatiesa reliģija saviem piekritējiem māca izturēties nevērīgi pret cilvēku vajadzībām, sāpēm un tiesībām. Evaņģēlijs turpretī cilvēci paaugstina kā Kristus asinīm atpirktu un māca ar laipnu uzmanību atsaukties uz cilvēku vajadzībām un ciešanām. Kungs saka: ‘Vīrs būs dārgāks nekā tīrs zelts, un cilvēks dārgāks nekā Ofīra dārgumi.’ (Jes. 13:12)

Kad Jēzus farizejiem jautāja, ‘vai ir brīv sabatā labu darīt vai ļaunu darīt, dzīvību glābt vai maitāt,’ Viņš tiem atgādināja viņu pašu ļaunos nodomus. Nežēlīgā ienaidā tie tīkoja pēc Kristus dzīvības, kamēr Viņš tajā pašā laikā glāba citus un nodrošināja laimi daudziem cilvēkiem. Vai tad sabata dienā bija labāk nonāvēt, kā tie plānoja, vai arī dziedināt, kā darīja Jēzus? Vai Dieva svētajā dienā auklēt sirdī slepkavību būtu taisnīgāk nekā atklāt dievišķo mīlestību, kas izpaužas žēlsirdības darbos?” (Elena Vaita “Laikmetu ilgas” 286., 287. lpp.)

**Jautājumi pārrunām**:

`Kāpēc un kā tas var būt patiesi, ka “katra viltus reliģija māca saviem sekotājiem būt bezrūpīgiem pret cilvēku vajadzībām”? Kā mēs varam apzināti izvairīties no šādas neuzmanības baznīcas kopienās un ārpus tās?`

`Kas ir mans tuvākais? Kas ir tavs tuvākais? Kā praktiski, sekojot Kristum, mēs varam būt vairāk līdzīgi samarietim, kurš pārkāpa tā laika robežas, lai parādītu mīlestību?`

`Ja Dievs mīl taisnību un žēlastību, kā mums vajadzētu rīkoties saskaņā ar to, kas Dievam ir vissvarīgākais? Kā mēs varam vairāk koncentrēties uz to, ko Jēzus nosauca par “svarīgāko bauslībā”?`

`Domājot un runājot par tiesu, cik bieži mēs uzsveram, ka galvenais veids, kā Jēzus nosaka spriedumu, ir tas, vai un cik lielā mērā mēs aktīvi mīlam citus, īpaši apspiestos un nomāktos? Pārdomājiet to, ņemot vērā Mt. 25:31–46.`