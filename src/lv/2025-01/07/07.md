---
title:  Tālākiem pētījumiem
date:   14/02/2025
---

Izlasi Elenas Vaitas grāmatā “Sentēvi un pravieši” nodaļu “Kāpēc tika pieļauts grēks?” (33.–43. lpp.).

“Pat tad, kad viņš jau bija izmests no Debesīm, Bezgalīgā Gudrība sātanu vēl neiznīcināja. Tā kā Dievam ir pieņemama vienīgi kalpošana mīlestībā, tad Viņa radīto būtņu uzticībai jābalstās uz pārliecību par Viņa labvēlību un taisnīgumu. Debesu un citu pasauļu iemītnieki vēl nevarēja saprast grēka dabu un tā sekas, tāpēc sātana pazudināšanā viņi nesaskatītu Dieva taisnīgumu. Ja tas tiktu tūlīt iznīcināts, tad daži Dievam kalpotu vairāk aiz bailēm, nekā no mīlestības. Krāpnieka iespaids nebūtu pilnīgi iznīcināts, ne arī pilnīgi izravēts sacelšanās gars. Lai apsūdzību pret Dieva valdību visi spētu saskatīt pareizā gaismā un lai Dieva taisnība, žēlastība un Viņa likumu nemainība vairs nekad netiktu apšaubīta, sātana nodomiem vajadzēja atklāties daudz pilnīgāk.

Sātana sacelšanās darbam vajadzēja kļūt par mācību visam Universam uz mūžīgiem laikiem – kā mūžīgai liecībai par grēka raksturu un tā briesmīgajām sekām. Sātana valdīšanas iznākumā sekas pie cilvēkiem un eņģeļiem rādīs, kādi augļi ir dievišķās autoritātes atmešanai. Tām jāatklāj, ka tieši no Dieva valdīšanas ir atkarīga visu Viņa radījumu labklājība. Tā šīs briesmīgās sacelšanās mēģinājuma vēsturei jākļūst par mūžīgu aizsarglīdzekli visām svētajām būtnēm, pasargājot tās no nepareiziem uzskatiem par pārkāpuma raksturu un atturot no tam sekojošās grēkošanas un ciešanām.” (Elena Vaita “Sentēvi un pravieši” 42., 43. lpp.)

**Jautājumi pārrunām**:

`“Teodīcija” ir termins Dieva attaisnošanai ļaunuma priekšā. Bet tas nav paša ļaunuma attaisnojums. Iedomājieties, ka kāds Debesīs teiktu: “Ak, jā, Jēzu, tagad es saprotu, kāpēc mana ģimene tika spīdzināta un noslepkavota manu acu priekšā. Jā, tagad tam visam ir liela jēga. Paldies, Jēzu!” Tas ir absurds. Kas norāda uz to, ka lielajā cīņā galu galā tiek attaisnots Dievs, nevis ļaunums? (Sk. 9. tēmu.)`

`Vai esat kādreiz jutušies kā Ījabs? Vai jums kādreiz ir bijis kārdinājums domāt, ka jūsu pašu vai tuvinieku ciešanām nevar būt labs izskaidrojums? Kā Ījaba galīgā atziņa, ka viņš “runāja to, ko nesaprata” (Īj. 42:3, NKJV), atklāj mūsu stāvokli attiecībā uz mūsu pašu neskaidrajiem jautājumiem?`