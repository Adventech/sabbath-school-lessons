---
title:  Ļaunuma problēma
date:   08/02/2025
---

### Nedēļas pētījumiem

Īj. 30:26, Mt. 27:46, Īj. 38:1–12, Ps. 73, 1. Moz. 2:16, 17, Atkl. 21:3, 4.

> <p>Atmiņas pants</p>
> “Viņš nožāvēs visas asaras no viņu acīm, nāves vairs nebūs, nedz bēdu, nedz vaidu, nedz sāpju vairs nebūs, jo, kas bija, ir pagājis” (Atkl. 21:4).

Iespējams, lielākā problēma, ar ko saskaras kristietība, ir ļaunums – kā saskaņot to, ka Dievs ir pilnīgi labs un mīlošs, ar ļaunuma faktu šajā pasaulē. Īsāk sakot, ja Dievs ir labs un visvarens, kāpēc pastāv ļaunums un vēl pie tam tik lielā mērā?

Tā nav tikai akadēmiska problēma, bet gan kaut kas tāds, kas ļoti satrauc daudzus cilvēkus un neļauj iepazīt un mīlēt Dievu.

“Grēka izcelšanās un tā pastāvēšanas iemesli daudziem sagādā grūti atrisināmas problēmas. Viņi redz ļaunā darbu ar tā drausmīgajām sekām – ciešanām un postu – un jautā, kā gan tas viss var notikt, ja augstākā vara pieder Dievam, kas ir bezgalīgs gudrībā, spēkā un mīlestībā? Šeit pastāv noslēpums, kuru viņi nespēj izskaidrot.” (Elena G. Vaita “Lielā cīņa” 492. lpp.)

Daudzi ateisti ļaunuma problēmu identificē kā iemeslu, kāpēc viņi ir ateisti. Taču, kā mēs redzēsim šonedēļ un turpmākajās nedēļās, Bībeles Dievs ir pilnīgi labs, un mēs varam Viņam uzticēties, pat neskatoties uz ļaunumu, kas tik ļoti ietekmē mūsu kritušo pasauli.

_Iepazīsimies ar šīs nedēļas tēmu, lai sagatavotos Bībeles izpētei 15. februārī._