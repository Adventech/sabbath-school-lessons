---
title:  Vēderu griezoša mīlestība
date:   20/01/2025
---

Dieva līdzcietīgās mīlestības pret cilvēci neizmērojamie dziļumi atklāti Hozejas grāmatā. Dievs bija pavēlējis pravietim Hozejam: “Ej un ņem sev netikli sievu līdz ar netiklībā dzimušiem bērniem, jo zeme arvien vairāk atkrīt no Tā Kunga un kļūst netikla” (Hoz. 1:2). Hozejas 11. nodaļa vēlāk attēlo Dieva attiecības ar Savu tautu, izmantojot metaforu par mīloša tēva attiecībām ar savu bērnu.

`Izlasi Hoz. 11:1–9. Kā šajos pantos ietvertie salīdzinājumi attēlo, kā Dievs mīl Savus ļaudis un rūpējas par tiem?`

Dieva mīlestība pret Saviem ļaudīm ir pielīdzināma tam, kā vecāki maigi pieķeras savam bērnam. Svētie Raksti izmanto salīdzinājumus: māca mazu bērnu staigāt; paņem rokās savu mīļoto bērnu; dziedināšanas un uztura nodrošināšana; kā arī citādi parādītas maigas rūpes par Viņa ļaudīm. Svētie Raksti arī saka – Dievs “nesa” savus ļaudis, tieši tāpat “kā vīrs nes savu dēlu” (5. Moz. 1:31, NKJV). “Savā mīlestībā un centienos viņus taupīt Viņš tos izglāba” un “Viņš tos atbalstīja un nesa uz Savām rokām jau kopš seniem laikiem” (Jes. 63:9).

Pretstatā Dieva nelokāmajai uzticībai Viņa ļaudis vairākkārt bija neuzticīgi, galu galā atstumjot Dievu un izraisot spriedumu sev un dziļi apbēdinot Viņu. Dievs ir līdzjūtīgs, bet nekad neizslēdz taisnīgumu. (Kā mēs redzēsim nākamajā nodarbībā, mīlestība un taisnīgums iet kopā.)

Vai esi kādreiz bijis tik sarūgtināts par kaut ko, ka vēders griežas? Tāda veida salīdzinājumi tiek izmantoti Dieva emociju dziļumam pār Viņa ļaudīm. Izteiksmes veids par cilvēka sirds apgriešanos un līdzjūtības uzliesmojumu ir idiomātiska dziļu emociju valoda, ko lieto gan Dievs, gan cilvēki.

Salīdzinājums, kur uzliesmo līdzjūtība (“kamar”), tiek izmantots, runājot par divām sievietēm, kuras nāca pie Salamana, un katra apgalvoja, ka bērns pieder viņai. Kad Salamans it kā pavēlēja sagriezt zīdaini divās daļās (bez nodoma kaitēt bērnam), stāsts aprakstīja īstās mātes emocionālo reakciju (1. Ķēn. 3:26; salīdziniet ar 1. Moz. 43:30).

`Ikviens vecāks sapratīs, par ko šeit ir runa. Neviena cita zemes mīlestība nav šai līdzīga. Kā tas palīdz mums izprast Dieva mīlestību pret mums, un kādu mierinājumu mēs varam un mums vajadzētu gūt no šīs izpratnes?`