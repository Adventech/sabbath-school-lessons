---
title:  Tālākiem pētījumiem
date:   24/01/2025
---

Izlasi Elenas Vaitas grāmatā “Domas no Svētību kalna” nodaļu “Svētības” (6.–44. lpp.).

“Visi, kas apzinās savas dvēseles lielo nabadzību un jūt, ka viņos nav nekā laba, uzlūkojot Kristu, var piedzīvot atjaunošanu, rast taisnību un stiprinājumu. Viņš saka: ‘Nāciet pie manis visi, kas esat bēdīgi un grūtsirdīgi’ (Mt. 11:28). Kungs jūs lūdz mainīt savu nabadzību pret Viņa žēlastības bagātībām. Mēs neesam Dieva mīlestības cienīgi, bet Kristus, mūsu Aizstāvis, ir cienīgs un spēj izglābt ikkatru, kas nāk pie Viņa. Lai cik bēdīga būtu mūsu pagātne un mazvērtīgs tagadnes stāvoklis, ja nākam pie Jēzus, kādi esam – vāji, bezspēcīgi un nelaimīgi –, žēlsirdīgais Pestītājs jau steidzas mums pretī, apskauj ar Savām mīlestības rokām un apklāj ar Savas taisnības apģērbu. Ietērpis mūs Savas taisnības baltajās drānās, Viņš mūs ved pie Tēva un saka: ‘Es esmu ieņēmis šī grēcinieka vietu, neuzlūko nomaldījušos bērnu, bet mani.’ Kaut arī sātans uzstājīgi pieprasa mūsu dvēseles kā savu laupījumu, apsūdzēdams mūs un uzrādīdams grēkus, tomēr Kristus asinis runā spēcīgāk.” (Elena Vaita “Domas no Svētību kalna” 8., 9. lpp.)

**Jautājumi pārrunām**:

`Paskaties, kas augšminētajā citātā teikts par to, kā, pateicoties Jēzum, mēs tiekam pievesti Tēvam. “Ietērpis mūs Savas taisnības baltajās drānās, Viņš mūs ved pie Tēva.” Neatkarīgi no tā, cik mazdūšīgi mēs dažkārt varam kļūt par savām kļūdām un trūkumiem vai cik bieži mēs neatspoguļojam citiem tādu mīlestību, kādu Dievs izlej pār mums, kāpēc mums vienmēr jāatgriežas pie brīnišķīgās ziņas, ka esam Tēva pieņemti, jo Jēzus “mūs ved pie Tēva Savas taisnības baltajās drānās”?`

`Iedomājieties, kā īstā māte jutās situācijā, kad abas sievietes ieradās pie Salamana, apgalvojot, ka konkrētais mazulis ir viņas bērns. Padomājiet vēlreiz par emociju valodu, kas aprakstīta 1. Ķēn. 3:26. Kā tas padara skaidrāku to pašu valodu, kas tiek izmantota, lai aprakstītu Dieva emocijas pret Savu tautu Hoz. 11:8?`

`Visos evaņģēlijos mēs varam redzēt, ka Jēzu bieži aizkustināja cilvēku vajadzības. Un ko Viņš izdarīja? Viņš rīkojās tā, lai apmierinātu cilvēku vajadzības. Kādi ir praktiski veidi, kā jūs kā indivīds vai pat varbūt kā klase varat apmierināt to vajadzības, kam nepieciešams mierinājums?`