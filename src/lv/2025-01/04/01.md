---
title:  Dievs ir dedzīgs un līdzjūtīgs
date:   18/01/2025
---

### Nedēļas pētījumiem

Ps. 103:13, Jes. 49:15, Hoz. 11:1–9, Mt. 23:37, 2. Kor. 11:2, 1. Kor. 13:4–8.

> <p>Atmiņas pants</p>
> “Vai var māte aizmirst savu zīdaini un neapžēloties par savu miesīgu bērnu? Un, ja pat māte to aizmirstu, Es tevi neaizmirsīšu” (Jes. 49:15).

Emocijas bieži tiek uzskatītas par nevēlamām un tādām, no kurām jāizvairās. Pēc dažu cilvēku domām, emocijas pēc būtības ir neracionālas, un tāpēc ideāls cilvēks parasti netiktu pirmāmkārtām raksturots kā “emocionāls”. Dažās sengrieķu filozofijās ideja par “racionālo” cilvēku, kurš (galvenokārt) ir vai nu nejūtīgs pret kaislībām, vai kurš valda pār savām emocijām, izmantojot neemocionālu saprātu, tiek uzskatīta par ideālu.

Nevaldāmas emocijas var būt problemātiskas, jā. Tomēr Dievs radīja cilvēkus ar spēju piedzīvot emocijas, un pats Dievs daudzviet Rakstos tiek parādīts kā tāds, kas izdzīvo dziļas emocijas. Ja reiz Dievam ir dziļas emocijas, kā tas konsekventi attēlots Bībelē, tad emocijas nevar būt pēc būtības sliktas vai neracionālas — jo Bībeles Dievs ir pilnīgi labs un absolūti gudrs.

Ir jau skaisti apzināties, ka Dieva mīlestība pret mums ir dziļi emocionāla, taču jāpatur prātā – lai gan Dieva mīlestība (emocionāla vai citāda) ir pilnīga, būtu kļūda to uzskatīt par identisku cilvēku emocijām.

_Iepazīsimies ar šīs nedēļas tēmu, lai sagatavotos Bībeles izpētei 25. janvārī._