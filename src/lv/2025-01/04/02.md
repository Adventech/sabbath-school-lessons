---
title:  Vairāk nekā mātes mīlestība
date:   19/01/2025
---

Iespējams, lielākā mīlestība, kas ir kopīga cilvēku pieredzei, ir vecāku mīlestība pret bērnu. Bībele bieži izmanto vecāku un bērnu attiecību tēlus, lai attēlotu Dieva apbrīnojamo līdzjūtību pret cilvēkiem, uzsverot, ka Dieva līdzjūtība ir eksponenciāli daudz lielāka par visdziļākajām un skaistākajām cilvēku emocijām.

`Izlasi Ps. 103:13, Jes. 49:15 un Jer. 31:20. Ko šie attēlojumi vēsta par Dieva līdzjūtības būtībuundziļumu?`

Saskaņā ar šiem tekstiem Dievs izturas pret mums kā pret Saviem mīļajiem bērniem, mīlot mūs, kā labs tēvs un māte mīl savus bērnus. Tomēr, kā paskaidrots Jes. 49:15, pat cilvēka māte var “aizmirst savu zīdaini” vai “neapžēloties par savu miesīgu bērnu”, bet Dievs nekad neaizmirst Savus bērnus un Viņa līdzjūtība nekad nebeidzas (Raudu dz. 3:22).

Jo īpaši tiek uzskatīts, ka vārds “raham”, kas šeit un daudzos citos tekstos par Dieva bagātīgo, līdzjūtīgo mīlestību ebreju valodā tiek lietots, lai apzīmētu līdzjūtību, ir atvasināts no cita vārda, kas apzīmē dzemdi (“rehem”). Un tādējādi, kā atzīmējuši Bībeles pētnieki, Dieva līdzjūtība ir ”dzemdei līdzīga mātes mīlestība”. Patiešām, tā ir eksponenciāli lielāka nekā jebkura cilvēka līdzjūtība, pat mātes līdzjūtība pret savu jaundzimušo.

Saskaņā ar Jer. 31:20, Dievs uzskata Savus derības ļaudis par Savu “dārgo dēlu” un “mīļu bērnu”, neskatoties uz to, ka tie bieži sacēlās pret Viņu un apbēdināja Viņu. Tomēr Dievs paziņo: “Mana sirds tā pukst par viņu” un “Man par viņu jāapžēlojas katrā ziņā”. Vārds, kas šeit tulkots kā “apžēloties”, ir iepriekš lietotais dievišķās līdzjūtības apzīmējums (“raham”). Turklāt frāzi “Mana sirds pukst” var burtiski tulkot kā “Manas iekšas rūc”. Šis apraksts ir dziļi viscerāla<sup>1</sup> dievišķo emociju valoda, kas norāda uz Dieva līdzjūtīgās mīlestības dziļumu pret Saviem ļaudīm. Pat neskatoties uz viņu neuzticību, Dievs turpina dāvāt Saviem ļaudīm Savu bagātīgo līdzjūtību un žēlastību un dara to vairāk par visām saprātīgajām cerībām.

`Dažiem no mums apziņa, ka Dieva līdzjūtība pret mums ir līdzīga mīloša tēva vai mātes līdzjūtībai, ir dziļš mierinājums. Tomēr dažiem cilvēkiem tas var sagādāt grūtības, ja vecāki viņus nav gana mīlējuši. Kādos citos veidos viņiem varētu atklāties Dievalīdzjūtība?`

<sup>1</sup> Viscerāls – tāds, kas attiecas uz iekšējiem orgāniem – Red.