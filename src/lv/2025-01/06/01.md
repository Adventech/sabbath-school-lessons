---
title:  Dieva mīlestība un taisnība
date:   01/02/2025
---

### Nedēļas pētījumiem

Ps. 33:5, Ps. 85:10, 5. Moz. 32:4, Jēk. 1:17, Tit. 1:2, 2. Moz. 32:14, Mt. 5:43–48.

> <p>Atmiņas pants</p>
> “Bet, kas grib lielīties, lai lielās ar savu atziņu, ka viņš Mani pazīst un zina, ka Es esmu Tas Kungs, kas uztur virs zemes žēlastību, patiesību un taisnību; jo uz tādiem Man ir labs prāts, saka Tas Kungs” (Jer. 9:24).

Senajos Tuvajos Austrumos tautu “dievi” bija ne tikai nepastāvīgi, amorāli un neparedzami, bet arī pavēlēja izdarīt zvērības, piemēram, bērnu upurēšanu. Un pat tad pagānu tautas nevarēja paļauties uz šo dievu labvēlību, tāpēc neuzdrošinājās sadusmot savu cilšu “dievības”.

Saskaņā ar 5. Moz. 32:17 aiz šādiem “dieviem” stāvēja dēmoni (sk. arī 1. Kor. 10:20, 21). Un viņu pielūgsmes veidi bija drīzāk ekspluatācija, atstājot cilvēkus garīgā un morālā tumsā.

Bībeles Dievs pilnīgi atšķīrās no šiem dēmoniskajiem spēkiem. Jahve ir absolūti labs, un Viņa raksturs ir nemainīgs. Tikai Dieva pastāvīgās labestības dēļ mums var būt jebkāda cerība tagad un mūžībā.

Jahve, pilnīgā pretstatā senās pasaules viltus dieviem un pat mūsdienu “dieviem”, ir dziļi noraizējies par ļaunumu, ciešanām, netaisnību un apspiešanu – to visu Viņš pastāvīgi un nepārprotami nosoda. Un, pats galvenais, Viņš kādu dienu to visu arī izskaudīs.

_Iepazīsimies ar šīs nedēļas tēmu, lai sagatavotos Bībeles izpētei 8. februārī._