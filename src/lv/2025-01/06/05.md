---
title:  Nožēlojošs Dievs?
date:   05/02/2025
---

Vai Dievs var “nožēlot grēkus”? Ja jā, ko tas nozīmētu? Mēs esam sapratuši, ka Dieva raksturs nekad nemainās. Tomēr daži Bībeles teksti runā par Dievu kā “nožēlojošu” vai “piekāpīgu”. Vismaz cilvēkiem grēku nožēlošana ietver atzīšanu, ka cilvēks ir izdarījis kaut ko nepareizi. Kā tad dažas Bībeles vietas var attēlot Dievu kā “nožēlojošu”?

`Izlasi 2. Moz. 32:14 un salīdzini to ar Jer. 18:4–10. Ko jūs domājat par šiem Dieva ”piekāpšanās” aprakstiem?`

Šajos un daudzos citos fragmentos Dievs ir attēlots kā atkāpies no sprieduma, atbildot uz kādu cilvēku nožēlu vai aizlūgumu. Dievs apsola – ja ļaudis atgriezīsies no savas ļaundarības, Viņš novērsīs spriedumu, kuru bija paredzējis. Dieva novēršanās no sprieduma pasludināšanas, atbildot uz cilvēku nožēlu, ir kopīga tēma viscaur Rakstos.

`Izlasi 4. Moz. 23:19 un 1. Sam. 15:29. Ko šie panti māca par to, vai Dievs ”atkāpjas” vai ”nožēlo”?`

Šie Bībeles teksti nepārprotami rāda, ka Dievs “nav cilvēks, ka Viņam būtu ko nožēlot” (1. Sam. 15:29) un ka “Dievs nav cilvēks, kas melotu, nedz cilvēka bērns, ka Viņam kaut kas būtu jānožēlo. Vai Viņš ko teiktu un nedarītu, vai Viņš ko sacītu un tas nekļūtu īstenība?” (4. Moz. 23:19) Ja lasot ņemam vērā citus pantus, tad šos tekstus nevar uztvert tā, ka Dievs nemaz “neatkāpjas”, bet tie atspoguļo patiesību, ka Viņš “neatkāpjas” un “nenožēlo” tā, kā to dara cilvēki. Dievs vienmēr tur Savus solījumus, un, lai gan Viņš maina kursu, reaģējot uz cilvēku nožēlu, Viņš to vienmēr dara saskaņā ar Savu labestību un Savu Vārdu. Atbildot uz grēku nožēlu, Dievs atkāpjas no tiesas, jo Viņa raksturs ir labs, taisnīgs, mīlošs un žēlsirdīgs.

`Kāda nozīme ir Bībeles aprakstiem par dievišķo “piekāpšanos”? Ko tas liecina par Dieva rakstura noturību līdzās faktam, ka Dievs iesaistās patiesās došanas un ņemšanas attiecībās, kas Viņam ir svarīgas?`