---
title:  Dieva nemainīgais raksturs
date:   04/02/2025
---

`Izlasi Mal. 3:6 un Jēk. 1:17. Ko šie panti māca par Dieva raksturu?`

Mal. 3:6 Dievs saka: “Es esmu Tas Kungs, un Es nepārveidojos.” Lai gan daži šo panta daļu uztver tā, ka Dievs nekādā veidā nemainās, pārējais pants un tā tiešais konteksts parāda, ka ar šo nemainīgumu ir Dieva morālā nemainība. Panta otrā daļa norāda, ka Dievs var mainīties attiecībās, jo Dievs saka: “Jēkaba bērniem vēl nebūs būt pagalam.” Un jau nākamajā pantā Dievs sludina Saviem ļaudīm: “Atgriezieties tagad pie Manis, un arī Es gribu atgriezties pie jums” (Mal. 3:7).

Tātad Dievs atrodas mainīgās attiecībās ar Savu radību, bet visās šajās mainīgajās attiecībās un visā pārējā Dieva raksturs ir nemainīgs. Tas ir arī apstiprināts Jēk. 1:17, kur teikts, ka visas labās un pilnīgās dāvanas nāk no Dieva, pie kura nav nekādas mainības. Dievs nav ļaunuma avots.

Šeit un citviet Svētie Raksti vairākkārt norāda, ka Dieva raksturs ir nemainīgs. Citiem vārdiem sakot, Bībele konsekventi māca, ka Dievs ir morāli nemainīgs. Tajā pašā laikā Dievs veido reālas attiecības ar radībām, kurām Dievs atbild, bet vienmēr ar mīlestību un taisnīgumu.

`Izlasi 2. Tim. 2:13; Titam 1:2 un Ebr. 6:17, 18. Ko šie panti māca par Dievu?`

Dievs nevar Sevi noliegt, Dievs nekad nemelo, un Dieva solījumi ir nesalaužami. Mēs varam būt droši, ka Bībeles Dievs ir tas pats, kurš pie krusta (Kristū) labprātīgi atdeva Sevi par mums. Viņš ir Dievs, uz kuru var paļauties bez šaubām, un mēs varam paļauties un cerēt uz nākotni, jo, kā teikts Ebr. 13:8, “Jēzus Kristus ir tas pats vakar, šodien un mūžīgi.”

`Kā iemācīties paļauties uz Dieva labestību pat tad, ja jūsu dzīvē ir gājis ļoti slikti? Ko dara Dievs pie krusta, lai palīdzētu jums iemācīties paļauties uz Viņa labestību?`