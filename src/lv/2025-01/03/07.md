---
title:  Tālākiem pētījumiem
date:   17/01/2025
---

Izlasi Elenas Vaitas grāmatā “Laikmetu ilgas” nodaļu “Jūsu sirdis lai neizbīstas” (662.–680. lpp.).

“Kungs jūtas vīlies un ir apbēdināts, ja Viņa ļaudis sevi vērtē zemu. Dievs vēlas, lai Viņa izraudzītais mantojums sevi vērtētu pēc tās atpirkšanas maksas, kas par tiem atdota. Dievs pēc tiem ilgojas, jo citādi Viņš nebūtu sūtījis Savu Dēlu tik šausmīgās ciešanās, lai tos atpirktu. Viņš ar tiem grib sadarboties, un Kungam patīk, ja pie Viņa griežas ar visaugstākajām prasībām, lai pagodinātu Dieva vārdu. Tie tiešām drīkst sagaidīt lielas lietas, ja vien ir ticība Viņa apsolījumiem. Bet lūgt Kristus vārdā nozīmē daudz. Tas nozīmē, ka mums jāpieņem Viņa raksturs, jāparāda Viņa gars un jādara Viņa darbi. Pestītāja apsolījums dots ar nosacījumu. ‘Ja jūs Mani mīlat,’ Viņš saka, ‘turiet Manus baušļus.’ Viņš cilvēkus neglābj grēkā, bet no grēka, un tie, kas Viņu mīl, savu mīlestību apliecinās ar paklausību.

Patiesa paklausība ir sirds paklausība. Kristus pārveidoja savu mācekļu sirdis. Ja arī mēs ļausim Kungam to darīt, Viņš mūsu domas un mērķus pavērsīs savā virzienā un mūsu sirdis un prātus pakļaus Savai gribai. Tas, ko mēs darīsim, paklausīdami Jēzum, jau būs kļuvis par mūsu pašu vēlēšanos. Šķīstas un svētotas gribas lielākais prieks ir darīt Viņa prātu. Kad mēs iepazīsim Dievu – un šāda iespēja mums ir dota –, tad mūsu dzīve kļūs par pastāvīgas paklausības dzīvi. Novērtējot Kristus svēto raksturu un uzturot attiecības ar Dievu, mēs ienīdīsim grēku.” (Elena Vaita “Laikmetu ilgas” 668. lpp.)

**Jautājumi pārrunām**:

`Ko varētu nozīmēt „nesavtīgi saņemt”? Kādas, jūsuprāt, būs došanas un saņemšanas attiecības Debesīs un uz Jaunās Zemes?`

`Nākot no attālas kosmosa daļas – iespējams, tālākas, nekā var sasniegt Džeimsa Veba kosmiskā teleskopa jaudīgās lēcas –, Debesu sūtņi pravieti Daniēlu dēvēja par “mīļoto, iekārojamo, dārgo” (“šamudotu”). Un tā viņi darīja trīs reizes. Dan. 9:23 Gabriēls saka: “Jo tu esi ļoti mīlēts” (“ki šamudot attah”, Dan. 10:11). Debesu būtne (iespējams, atkal tas pats Gabriēls) sauc viņu par “iš šamudot”, “cilvēku, kas ļoti mīļots” – šī frāze Daniēlam tika atkārtota arī vēlāk (Dan. 10:19). Padomājiet par to, ko tas atklāj par Dievu un cik tuvs Viņš ir mums. Kādu cerību jūs varat smelties no šīs pārsteidzošās patiesības?`

`Kā Ebrejiem 11. nodaļā aplūkotie ticības varoņi ir saistīti ar šīs nedēļas nodarbības saturu? Konkrētāk – ko šādi piemēri atklāj par to, kā cilvēks var būt ”patīkams Dievam” ticībā? Ko jūs varat mācīties un kā varat izmantot savā ikdienas dzīvē šādus ticības un uzticības paraugus?`