---
title:  Priecāties ar lielu prieku
date:   13/01/2025
---

Lai cik grūti mums to būtu iedomāties, Dievs katru cilvēku uzskata par neizmērojamu vērtību, tāpēc Viņš priecājas pat par vienas dvēseles glābšanu.

`Izlasi Cef. 3:17. Kā šis pants izgaismo līdzību par pazudušo dēlu?`

Cef. 3:17 nepārprotami parāda Dieva prieku par Viņa atpestītajiem ļaudīm. Šajā vienā pantā, kas apraksta Dieva prieku par Viņa atpestītajiem ļaudīm, ir ietverts gandrīz katrs prieka un sajūsmas vārds ebreju valodā. Tas ir gandrīz tā, it kā neviens no vārdiem pats par sevi nebūtu pietiekams, lai aprakstītu Dieva prieku šajā dienā.

Pievērsiet uzmanību arī tam, kur saskaņā ar šo pantu atrodas Dievs — Savas tautas “vidū”. Izlīgšana, kas rodas no mīlestības attiecībām, nāk ar tūlītēju Dieva klātbūtni. Tāpat kā līdzībā tēvs skrien, ieraugot dēlu no tālienes, arī šeit Dievs ir Savas tautas vidū.

Jes. 62:4 līdzīgi salīdzinājumi ir ietverti laulības analoģijā. Saskaņā ar Jes. 62:4 (NKJV) Dieva ļaudis “sauks Hefziba”, kas nozīmē “pie kā Man labs prāts”, un zeme tiks saukta par “Beulah”, kas nozīmē “salaulātā”. Kāpēc? Jo tekstā teikts: “Tam Kungam būs labs prāts pie tevis, un tava zeme būs it kā salaulāta ar Viņu.” Dieva prieks sasniegs kulmināciju atjaunošanas dienā, kad Viņš uzņems Savu tautu un priecāsies par mums, tāpat kā tēvs priecājās par savu pazudušo dēlu.

`Izlasi Ef. 5:25–28. Ko teksts atklāj par to, kāda veida mīlestību mēs esam aicināti parādīt?`

Šī rakstvieta mudina vīrus mīlēt savu sievu, “kā Kristus ir mīlējis Savu draudzi, pats nododamies viņas labā”, un mīlēt sievu „kā savu miesu” (Ef. 5:25, 28). Šie teksti ne tikai izceļ vīra nesavtīgo un uzupurīgo mīlestību pret savu sievu, bet arī parāda, ka arī Kristus mīl Savu tautu (draudzi) kā daļu no Sevis.