---
title:  Dievišķās mīlestības dusmas
date:   25/01/2025
---

### Nedēļas pētījumiem

Ps. 78, Jonas 4:1–4, Mt. 10:8, Mt. 21:12, 13, Jer. 51:24, 25, Rm. 12:17–21.

> <p>Atmiņas pants</p>
> “Taču Viņš bija žēlsirdīgs, piedeva noziegumu un viņus neizdeldēja, bet daudzkārt novērsa Savas dusmas un nelika pamosties visai Savai bardzībai” (Ps. 78:38).

Kamēr par Dieva līdzjūtību bieži priecājas, daudzi domu par Viņa dusmām uzskata par satraucošu. Ja Dievs ir mīlestība, viņi domā, ka Viņam nekad nevajadzētu paust dusmas. Tomēr šis priekšstats ir nepatiess. Viņa dusmas rodas tieši no Viņa mīlestības.

Daži apgalvo, ka Vecās Derības Dievs ir dusmu Dievs, kamēr Jaunās Derības Dievs ir mīlestības Dievs. Bet ir tikai viens Dievs, un Viņš ir atklāts kā viens un tas pats abās Derībās. Dievs, kas ir mīlestība, dusmojas uz ļaunumu, – un tieši tāpēc, ka Viņš ir mīlestība. Pats Jēzus pauda dziļas dusmas uz ļaunumu, un Jaunā Derība neskaitāmas reizes māca par taisnīgām un adekvātām Dieva dusmām.

Dieva dusmas vienmēr ir Viņa taisnīgā un mīlestības pilnā atbilde uz ļaunumu un netaisnību. Dievišķās dusmas ir taisnīgs sašutums, ko motivē nevainojama labestība un mīlestība, un tās meklē visas radības uzplaukumu. Dieva dusmas ir vienkārši atbilstoša mīlestības reakcija uz ļaunumu un netaisnību. Attiecīgi ļaunums liek Dievam dusmoties, kas nāk par labu ļaunuma upuriem un ir pret ļauna darītājiem. Tātad dievišķās dusmas ir vēl viena dievišķās mīlestības izpausme.

_Iepazīsimies ar šīs nedēļas tēmu, lai sagatavotos Bībeles izpētei 1. februārī._