---
title:  Tālākiem pētījumiem
date:   18/07/2025
---

Izlasi Elenas Vaitas grāmatā “Sentēvi un pravieši” nodaļu “Ēģiptes mocības” (257.–265.

Skat, cik slikti Mozum un viņa tautai klājās pēc tam, kad Mozus pirmo reizi vērsās pie faraona.

“Tas pievērsa ķēniņa uzmanību, un tam radās aizdomas, ka israēlieši ir nodomājuši sacelties, lai atbrīvotos no verdzības. Neapmierinātība parasti rodas no slinkuma, tādēļ viņš nolēma rūpēties, lai tiem neatliktu laika kaldināt bīstamus plānus un tādā veidā tiktu salauzts viņu neatkarības gars. Tajā pašā dienā izdota pavēle, kas darbu padarīja vēl smagāku un nežēlīgāku. Parastais būvmateriāls šajā zemē bija saulē žāvēti ķieģeļi, jo pat lepnāko celtņu mūrus darināja no šī materiāla un tad aplika ar akmeņiem. Ķieģeļu ražošanā nodarbināja lielu skaitu vergu. Šim darbam vajadzēja ļoti daudz salmu, kurus smalki sagrieza un samaisīja ar māliem, lai tie turētos kopā, bet tagad ķēniņš deva rīkojumu salmus vairs neizsniegt – strādniekiem pašiem vajadzēja tos sagādāt, tomēr ķieģeļu skaitu prasīja tādu pašu. Šis rīkojums israēliešiem visā zemē atnesa lielas bēdas. Par darba uzraugiem ēģiptieši bija izraudzījuši ierēdņus no ebreju vidus, kuriem tagad vajadzēja atbildēt par padotajiem strādniekiem. Kad ķēniņa pavēle stājās spēkā, tauta izklīda pa visu zemi, lai salmu vietā savāktu rugājus, bet tie vairs nespēja izgatavot ķieģeļu ierasto daudzumu. Par neizpildīto darbu nežēlīgi sita ebreju ierēdņus.” (Elena Vaita “Sentēvi un pravieši”, 258. lpp.)

**Jautājumi pārrunām:**

`Padomājiet par laiku, kad, uzklausot Dieva aicinājumu savā dzīvē, lietas negāja labi vai noteikti labi nesākās. Kādas mācības jūs laika gaitā esat guvuši no šīs pieredzes?`

`Pastāstiet citiem, kā Dievs ir iejaucies jūsu dzīvē, kad jūs lūdzāt Viņa palīdzību vai kad jūs to negaidījāt. Kā mēs varam ticēt Dieva labestībai, kad notiek sliktas lietas, pat tiem, kas uzticas Kungam?`

`Ko jūs teiktu cilvēkam, kurš paziņo: “Es nepazīstu Kungu”? Pieņemsim, ka cilvēks to saka nevis spītības pēc, bet gan kā vienkāršu faktu par sevi. Ko jūs varētu darīt, lai palīdzētu šai personai iepazīt Kungu un izskaidrot, kāpēc tas ir svarīgi?`