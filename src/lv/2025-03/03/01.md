---
title:  Skarbais sākums
date:   12/07/2025
---

### Nedēļas pētījumiem

2\. Moz. 5:1–23; Atkl. 11:8; 2. Moz. 6:1–13; Ps. 73:23–26; 2. Kor. 6:16; 2. Moz. 6:28–7:7.

> <p>Atmiņas pants</p>
> “Pēc tam Mozus un Ārons gāja pie faraona un sacīja: ‘Tas Kungs, Israēla Dievs, saka tā: atlaid Manu tautu, ka tie Man sarīko svētkus tuksnesī.’ Bet faraons sacīja: ‘Kas ir Tas Kungs, ka man būtu Viņam jāklausa un jāatlaiž Israēls? Es nepazīstu To Kungu, un arī Israēlu es neatlaidīšu’” (2. Moz. 5:1, 2).

Daudzi ticīgie domā, ka tad, kad kāds nolemj sekot Dievam, viņš piedzīvos tikai laimi, labklājību un panākumus. Tomēr tas ne vienmēr tā ir, un to bieži parāda pati Bībele. Dažkārt uzrodas daudz šķēršļu, kā arī jaunas grūtības. Tas var būt ļoti frustrējoši un liek uzdot sarežģītus jautājumus, uz kuriem ne vienmēr ir vienkāršas atbildes, vai varbūt pat šķiet, ka atbilžu nav vispār.

Tie, kas paļaujas uz Dievu, saskarsies ar daudziem pārbaudījumiem. Tomēr, ja būsim neatlaidīgi, Dievs piedāvās risinājumus, kas būs saskaņā ar Viņa prātu un Viņa laikā. Viņa ceļi var būt pretēji mūsu cerībām uz ātru un tūlītēju risinājumu, taču mums ir jāiemācās uzticēties Viņam, neskatoties uz to.

Tātad šīs nedēļas tēma ir Mozus un pavēle izvest Dieva tautu no Ēģiptes – gluži tikpat skaidrs Dieva aicinājums, kāds varētu būt ikvienam. Patiešām, tas ietvēra brīnumus, kā arī pašu Dievu, kas tiešā veidā runāja ar Mozu un precīzi lika saprast, ko viņam darīt.

Cik daudz vieglāk varēja justies Mozus, zinot, ka viņš ir Dieva aicināts un ka viņam pat uzdots konkrēts uzdevums?

Tam vajadzēja būt vienkārši, vai ne?

Par to lasiet tālāk.

_Iepazīsimies ar šīs nedēļas tēmu, lai sagatavotos Bībeles izpētei 19. jūlijā._