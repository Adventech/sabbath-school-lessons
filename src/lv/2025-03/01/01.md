---
title: "Apspiestība: Mozus izcelsme un dzimšana"
date:  28/06/2025
---

### Nedēļas pētījumiem

2\. Moz. 1:1–22; 1. Moz. 37:26–28; 1. Moz. 39:2, 21; Ap. d. 7:6; Gal. 3:16, 17; 2. Moz. 2:1–25.

> <p>Atmiņas pants</p>
> “Pēc ilgāka laika nomira Ēģiptes ķēniņš, un Israēla bērni nopūtās par savu jūgu un brēca, un viņu brēkšana par viņu jūgu cēlās augšup pie Dieva. Un Dievs uzklausīja viņu vaidus, un Dievs pieminēja Savu derību ar Ābrahāmu, Īzāku un Jēkabu. Un Dievs uzlūkoja Israēla bērnus, un Dievs ņēma tos vērā” (2. Moz. 2:23–25).

2\. Mozus grāmata sasaucas ar stāstiem par apspiestajiem, atstumtajiem, vajātajiem, ekspluatētajiem un degradētajiem. Tādējādi cilvēki, kas mūsdienās jūtas pamesti, aizmirsti un paverdzināti, var rast cerību, jo tas pats Dievs, kurš izglāba ebrejus, var izglābt arī viņus.

2\. Mozus grāmata runā par eksistenciālām dzīves cīņām un par netaisnībām un pārbaudījumiem, kas ir šīs dzīves sastāvdaļa. Ikvienu var iedrošināt stāsti par Dieva iejaukšanos par labu Viņa ciešanās esošajiem cilvēkiem. Dievs dzird apspiesto saucienus, redz viņu cīņas, atzīmē viņu asaras un nāk palīgā viņu ciešanās.

Dievs uzņemas iniciatīvu, lai atbrīvotu tos, kas Viņam uzticas. Mums vienkārši ticībā jāpieņem tas, ko Viņš mums piedāvā. Tāpēc ir jāpēta 2. Mozus grāmata, jo tā norāda uz to, ko Jēzus ir darījis mūsu visu labā. Tā ir grāmata par pestīšanu, atbrīvošanu un galīgo glābšanu – tas viss pieder mums ticībā Kristum Jēzum un tam, ko Viņš mums ir nodrošinājis.

Ja mūsu acis ir vērstas uz Dievu, tad arī satraukuma un tumsas apstākļos mēs atpazīsim Viņa klātbūtni, rūpes un palīdzību, Viņam vadot mūs uz mūžīgo Apsolīto Zemi.

_Iepazīsimies ar šīs nedēļas tēmu, lai sagatavotos Bībeles izpētei 5. jūlijā._