---
title:  Četri aizbildinājumi
date:   09/07/2025
---

`Izlasi 2. Moz. 4:1–17. Kādu zīmju kopumu Dievs lika Mozum izpildīt, lai stiprinātu viņa kā Dieva vēstneša stāvokli?`

Mozus atkal mēģināja atbrīvoties no uzdevuma, ko Dievs viņam vēlējās uzticēt (sk. 2. Mozus 3:11). Viņš negribēja doties uz Ēģipti un stāties pretī faraonam. Galu galā viņš jau bija cietis neveiksmi, kad iepriekš mēģināja viens pats palīdzēt ebrejiem. Arī viņa paša tauta neticēja viņam un nepieņēma viņu kā vadītāju. Tāpēc viņš formulēja trešo aizbildinājumu: “Viņi man neticēs un neklausīs mani” (2. Moz. 4:1). Tas nebija jautājums par kaut kā jauna apgūšanu; tas bija mēģinājums pateikt “nē” atbildībai, ko Dievs viņam lūdza uzņemties.

Mozum tika dotas divas brīnumu zīmes, kas bija jāveic Israēla vecajo un vēlāk farao­ na priekšā: (1) viņa nūja pārvērtās par čūsku un pēc tam atkal par nūju, un (2) viņa roka kļūst spitālīga, bet pēc tam uzreiz tiek dziedināta. Abiem brīnumiem būtu jāpārliecina vecajie, ka Dievs darbojas viņu labā. Bet, ja nē, tiks pievienots trešais brīnums – ūdens pārvērtīsies asinīs (2. Moz. 4:8, 9).

Lai gan Dievs Mozum deva šos varenos brīnumus, viņš tomēr atrada vēl vienu aizbildinājumu, ceturto: ka viņš nav labs runātājs.

`Izlasi 2. Moz. 4:10–18. Kā Kungs reaģē uz Mozu, un kādu mācību mēs varam no tā gūt sev, lai arī uz ko Dievs mūs aicinātu?`

Šis četru aizbildinājumu kopums parāda Mozus nevēlēšanos sekot Dieva aicinājumam. Ar “pamatotiem” iebildumiem viņš maskē savu nevēlēšanos doties ceļā. Pirmie trīs aizbildinājumi ir jautājumu veidā: (1) Kas es esmu? (2) Kas tu esi? un (3) Ko darīt, ja viņi man netic? Bet ceturtais iebildums ir apgalvojums: “Es neesmu daiļrunīgs.” Dievs uz tiem visiem reaģēja un radīja spēcīgu risinājumu. Uz šiem aizbildinājumiem Dievs atbildēja ar daudziem spēcinošiem apsolījumiem.

Tad Mozus izsaka savu piekto un pēdējo lūgumu un tiešā veidā lūdz: “Ak, mans Kungs, lūdzu, sūti kādu citu” (2. Moz. 4:13, NRSV). Atbildot uz to, Dievs viņam saka, ka Viņš jau sūta savu brāli Āronu viņam pretī, lai sniegtu viņam atbalstu. Visbeidzot Mozus klusu piekāpjas un pirms došanās uz Ēģipti lūdz Jetrus svētību.