---
title:  Apgraizīšana
date:   10/07/2025
---

`Izlasi 2. Moz. 4:18–31. Kā mēs saprotam šo dīvaino stāstu, un kādu mācību mēs varam no tā gūt?`

Bībeles pētniekus satriec lasītais, ka pēc tam, kad Mozus paklausīja Kungam un uzsāka ceļojumu atpakaļ uz Ēģipti, Kungs ”vēlējās viņu nogalināt” (2. Moz. 4:24). No stāsta konteksta ir skaidrs, ka problēma bija apgraizīšana. Viņa jaunākais dēls netika apgraizīts, kā to prasīja Ābrahāma derība (1. Moz. 17:10, 11).

Mozum kā Dieva tautas vadītājam bija jāparāda nevainojama pakļaušanās un paklausība Dievam, lai viņš būtu spējīgs mācīt citus būt paklausīgiem. Viņam bija jābūt pilnīgas padevības Dievam paraugam. Viņa sieva Cipora bija aktīva sieviete un apgraizīja savu dēlu, lai glābtu vīra dzīvību. Viņa pieskārās Mozum ar “asiņaino priekšādiņu”, un šīs asinis simbolizē izpirkšanu, dzīvību un derības aizzīmogošanu. Fakts, ka tas tika izdarīts tādā steigā, tikai palielina situācijas dramatiskumu.

No šīs epizodes var gūt svarīgu mācību: izdariet visu, ko jūs zināt, kas ir pareizi.

“Ejot prom no Midiānas, Mozus saņēma pārsteidzošu un briesmīgu brīdinājumu par Dieva nepatiku. Viņam parādījās draudošs eņģelis, kas it kā tūlīt gatavojās viņu nogalināt. Netika dots nekāds paskaidrojums, bet Mozus atcerējās, ka, padodamies sievas iespaidam, viņš nav ievērojis Dieva prasības, jo nebija apgraizījis savu jaunāko dēlu. “Viņš nebija ievērojis noteikumus, kuru pildīšanas gadījumā viņa bērns varēja kļūt par svētību saņēmēju, kuras nāca no Dieva derības ar Israēlu, un tāda nolaidība no izraudzītā vadoņa puses tautā varēja tikai vājināt Kunga priekšrakstu spēku. Bailēs, ka vīru var nonāvēt, Cipora pati veica apgraizīšanu, un pēc tam eņģelis ļāva Mozum iet tālāk. Pildot uzdevumu pie faraona, Mozum priekšā stāvēja daudzi bīstami brīži; viņa dzīvību varēja saglabāt tikai ar svēto eņģeļu palīdzību. Ikdienā izturoties nevērīgi pret izprastu pienākumu, viņš netiktu pasargāts, jo svētie eņģeļi viņu tad nebūtu apklājuši.” (Elena Vaita “Sentēvi un pravieši”, 255., 256. lpp.)

`Ko šim stāstam vajadzētu jums pateikt, ja jūs patiešām esat vainīgi, ka esat pametuši novārtā zināmas lietas? Kā jums vajadzētu to tagad labot?`