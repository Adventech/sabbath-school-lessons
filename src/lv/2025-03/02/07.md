---
title:  Tālākiem pētījumiem
date:   11/07/2025
---

Izlasi Elenas Vaitas grāmatā “Sentēvi un pravieši” nodaļu “Mozus” (251.–256. lpp.).

Degošais krūms, iespējams, bija vispārveidojošākais piedzīvojums Mozus dzīvē. Visi citi augstākie punkti viņa dzīvē bija saistīti ar viņa pozitīvo, paklausīgo atbildi uz Dieva pavēli izvest ebrejus no Ēģiptes uz Apsolīto zemi.

Protams, tagad mēs zinām, kā tas viss izvērtās. Bet iedomājieties sevi Mozus vietā pie degošā krūma. Viņš bija aizbēdzis no Ēģiptes, lai glābtu savu dzīvību. Pēdējo 40 gadu laikā uz vēstures skatuves bija iznākusi jauna ebreju paaudze, no kuriem daudzi, iespējams, maz zināja par viņu, vai varbūt tie bija gadu gaitā izkropļoti stāsti. Un tomēr tagad Dievs viņu aicināja vadīt šīs tautas bēgšanu no varenās Ēģiptes!? Nav brīnums, ka sākumā viņš nebija atsaucīgs!

Jā, tas bija ārkārtīgi prasīgs uzdevums, taču iedomājieties, ko viņš būtu palaidis garām, ja būtu Dievam pateicis galīgu “nē”. Viņš, iespējams, vienkārši pazustu vēsturē, nevis – pateicoties viņā esošajam Dieva spēkam darbībā – burtiski veidotu vēsturi un kļūtu par vienu no lielākajiem un ietekmīgākajiem cilvēkiem ne tikai Bībelē, bet arī visā pasaulē.

**Jautājumi pārrunām:**

`Klusajos tuksnesī pavadītajos gados Mozus darīja to, uz ko Dievs viņu aicināja: viņš bija ģimenes cilvēks, rūpējās par aitām un, Dieva iedvesmots, uzrakstīja divas Bībeles grāmatas, pirms tika aicināts kļūt par diženu Dieva tautas vadītāju. Ko Mozus pieredze mums māca par mūsu pašu pienākumiem dzīvē?`

`Varētu iebilst, ka, virspusēji skatoties, Mozus aizbildinājumi paši par sevi bija diezgan saprātīgi, vai ne? “Kāpēc cilvēkiem vajadzētu man ticēt? Kas es esmu, lai manī klausītos? Es nemāku labi runāt.” Ko šim stāstam vajadzētu mums stāstīt par to, kā iemācīties paļauties uz to, ka Dievs var mums dot iespēju darīt to, uz ko Viņš mūs aicina?`

`Vairāk pakavējieties pie jautājuma, kas minēts svētdienas tēmā par Mozu kā 1. Mozus grāmatas autoru un to, cik svarīgs ir šis darbs, lai izprastu svēto vēsturi un pestīšanas plānu. Kāpēc mums jācīnās pret katru mēģinājumu (un tādu ir daudz) vājināt šīs grāmatas autoritāti, īpaši centienus noliegt tās vēsturiskumu, jo īpaši pirmās 11 nodaļas?`