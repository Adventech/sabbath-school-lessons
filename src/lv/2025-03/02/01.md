---
title:  Degošais krūms
date:   05/07/2025
---

### Nedēļas pētījumiem

2\. Moz. 18:3, 4; 2. Moz. 3:1–22; 1. Moz. 22:11, 15–18; 2. Moz. 6:3; Joēla 2:32; 2. Moz. 4:1–31; 1. Moz. 17:10, 11.

> <p>Atmiņas pants</p>
> “Un Tas Kungs sacīja: ‘Vērodams esmu vērojis Manas tautas bēdas, kādas tai ir Ēģiptē. Viņas brēkšanu par tās uzraugiem Es esmu dzirdējis, jo Es zinu viņu ciešanas. Es esmu nolaidies, lai viņus izglābtu no ēģiptiešu rokām un tos izvestu no šīs zemes uz labu un plašu zemi, uz zemi, kur piens un medus tek’” (2. Moz. 3:7, 8).

Dieva aicinājums bieži maina mūsu dzīves virzienu. Tomēr, ja mēs sekojam šim aicinājumam, mēs atklājam, ka Dieva ceļš vienmēr mums ir labākais ceļš. Tomēr dažreiz – sākumā – nav viegli pieņemt Dieva aicinājumu.

Tā tas bija Mozum, kad Dievs viņu aicināja, īpašā veidā pie degoša krūma satiekoties ar Kungu. Lai vai cik Mozus pārzināja dabas likumus, viņš noteikti saprata, ka tas, ko viņš redz, ir brīnums, un tas noteikti piesaistīja viņa uzmanību. Nav šaubu, Kungs viņu aicināja konkrētam uzdevumam. Jautājums bija šāds: vai viņš atbildēs aicinājumam, nebaidoties no radikāli jaunajām pārmaiņām viņa dzīvē, ko šis aicinājums nesīs? Sākumā viņš nebija īpaši atsaucīgs.

Jūs noteikti varat atcerēties gadījumus, kad jums bija konkrēti mērķi, bet Dievs šos plānus izmainīja. Tā ir taisnība, ka mēs varam būt noderīgi Dievam daudzos veidos, taču sekot Dieva aicinājumam savā dzīvē un īstenot to, uz ko Viņš mūs vada, noteikti ir ceļš uz vislielāko gandarījumu. Iespējams, tas ne vienmēr ir viegli, un tas nebija viegli arī Mozum, bet cik muļķīgi ir iet savu ceļu, ja Dievs mūs aicina citā virzienā.

_Iepazīsimies ar šīs nedēļas tēmu, lai sagatavotos Bībeles izpētei 12. jūlijā._