---
title:  Tālākiem pētījumiem
date:   26/09/2025
---

Izlasi Elenas Vaitas grāmatā “Sentēvi un pravieši” nodaļu “Saiešanas telts un tās uzdevums” (353.–358. lpp.).

“Pirms svētnīcas uzcelšanas notika dievišķs pestīšanas akts, proti, Israēla atbrīvošana no Ēģiptes paverdzinošās varas. Tam savukārt sekoja Dieva gatavība noslēgt pastāvīgas derības attiecības ar Savu tautu. Viņš būtu viņu Dievs, un viņi kļūtu par Viņa tautu (2. Moz. 6:7). To, kā viņiem būs jāizturas pret Viņu un citam pret citu, noteica derības likums. Telts patiesi bija tikšanās vieta, kur Dievs un cilvēki sanāca kopā. Tikai pēc izpirkšanas un pastāvīgas savienības saiknes ar Dievu nodibināšanas, kas notika ar derības starpniecību, ļaudīm bija pieeja Dievam Viņa mājoklī.” (Endrūsa Bībeles komentārs: Old Testament, “Exodus” (Berrien Springs, MI: Andrews University Press, 2020), 1, 226)

Tikmēr Elena Vaita apraksta svētnīcas dievkalpojumu mērķi: “Tādā veidā ļaudīm katru dienu kā Saiešanas telts, tā vēlāk tempļa dievkalpojumos tika mācītas lielās patiesības saistībā ar Kristus nāvi un Viņa kalpošanu, reizi gadā viņu domas pievēršot pēdējiem notikumiem Lielajā cīņā starp Kristu un sātanu, galīgajai Universa atbrīvošanai no grēka un grēciniekiem.” (358. lpp.)

**Jautājumi pārrunām:**

`Dievkalpojumu centrā svētnīcā bija asins izliešana. Tika upurēti visdažādākie dzīvnieki, un to asinis tika izmantotas gandrīz visos tempļa rituālos. Ko simbolizēja asinis, un uz ko galu galā norādīja visi šie upuri?`

`Lai cik pārsteidzoši būtu tas, ka Dievs, Visuma Radītājs, svētnīcā mājo Savu ļaužu vidū, cik vēl pārsteidzošāk ir tas, ka Viņš atnāca dzīvot starp mums kā viens no mums, kā cilvēks. Jau tā būtu bijusi pārsteidzoša mīlestības izpausme. Bet vēl upurēt Sevi, lai izpirktu grēku, – tas ir, mirt mūsu labā?! Ko tas mums māca par Dieva raksturu? Turklāt ko tas mums māca par to, cik ļoti Dievs vēlas redzēt mūs izglābtus Savā mūžīgajā valstībā?`

`Izlasi Ebr. 8:1–6. Ko tas mums stāsta, kā zemes svētnīca atspoguļoja to, ko Jēzus tagad dara mūsu labā Debesu svētnīcā?`