---
title:  Svētnīca
date:   20/09/2025
---

### Nedēļas pētījumiem

2\. Moz. 35:1–36:7; 1. Moz. 1:1; 2. Moz. 36:8–39:31; Ebr. 7:25; 2. Moz. 40:1–38; Jņ. 1:14.

> <p>Atmiņas pants</p>
> “Tad mākonis apklāja Saiešanas telti, un Tā Kunga godība piepildīja mājokli. Un Mozus nevarēja ieiet Saiešanas teltī, tāpēc ka mākonis to apsedza, un Tā Kunga godība piepildīja mājokli. [..] Jo dienā Tā Kunga mākonis apklāja mājokli, bet naktī tanī bija uguns visas Israēla tautas acu priekšā visos viņas pārgājienos” (2. Moz. 40:34, 38).

Galvenais Dieva tautas uzdevums Vecajā Derībā (tāpat kā mums šodien) bija dzīvot ciešās attiecībās ar Kungu, pielūgt Viņu un kalpot Viņam, kā arī atklāt citiem pareizu priekšstatu par Dievu (5. Moz. 4:5–8).

Ēdenes dārzā Ādams un Ieva slēpās no Dieva, jo grēks lika no Viņa baidīties. Grēcīgums liek cilvēkiem dabiski baidīties no Dieva, un šīs bailes izmaina mūsu uzskatus par Viņa raksturu. Labā ziņa ir tā, ka Dievs sper pirmo soli, lai pārvarētu šo plaisu, un pēc Savas iniciatīvas labo šo plaisu un izjukušās attiecības. Viņš aicina grēcinieku atpakaļ pie Sevis: “Kur tu esi?” (1. Moz. 3:9)

Tādējādi mūsu galvenā misija ir iepazīstināt apkārtējos ar Dieva pareizo raksturu un Viņa mīlošo un taisnīgo rīcību. Kad cilvēkus Dievs pievelk un viņi pārliecinās par Viņa nesavtīgo mīlestību, viņi atdos Dievam savu dzīvi un darīs to, ko Viņš vēlas, zinot, ka tas ir viņu pašu labā.

Svētnīca demonstrēja Dieva tuvumu cilvēcei un atklāja viņiem lielās patiesības, kā Viņš glābj tos, kas ticībā nāk pie Viņa.

_Iepazīsimies ar šīs nedēļas tēmu, lai sagatavotos Bībeles izpētei 27. septembrī._