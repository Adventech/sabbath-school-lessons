---
title:  Atkrišana un aizlūgšanas
date:   06/09/2025
---

### Nedēļas pētījumiem

2\. Moz. 32:1–6; Ps. 115:4–8; Jes. 44:9, 10; Rom. 1:22–27; 2. Moz. 32:7–32; Jes. 53:4.

> <p>Atmiņas pants</p>
> “Un Mozus griezās atpakaļ pie Tā Kunga un sacīja: ‘Ak, šī tauta ir darījusi lielu grēku, tā sev taisījusi dievu no zelta. Bet nu piedod viņiem viņu grēkus; un, ja ne, tad izdzēs mani no Savas grāmatas, ko Tu esi rakstījis’” (2. Moz. 32:31, 32).

Mozus bija prom no Israēla nometnes tikai 40 dienas, un kas tur tikmēr notika? Dieva tauta bija novērsusies no Viņa un pielūdza cilvēku darinātu elku – zelta teļu. Kā viņi varēja izdarīt kaut ko tādu – pēc tik daudzām varenām zīmēm, pārdzīvojumiem un brīnumiem?

Atbilžu varētu būt daudz, un, iespējams, tajās visās ir kāda patiesība. Vai cilvēki nesaprata, kas patiesībā ir Dievs? Vai spēcīgo pieredzi ar Dievu aizēnoja viņu miesiskās un grēcīgās vēlmes? Vai viņi nenovērtēja, ko Dievs bija darījis viņu labā, uzskatot par pašsaprotamu? Vai viņu izpratne bija aptumšota, ikdienas rūpju un vecās grēcīgās domāšanas sabojāta? Vai viņi vienkārši bija nepateicīgi par Dieva žēlsirdīgo rīcību viņu labā? Varbūt viņi paspēja aizmirst Dieva varenos darbus (Ps. 106:13, 21–23)? Vai arī tajā visā varētu vainot Ārona neveiksmīgo vadību? “Tas Kungs ļoti dusmojās arī uz Āronu un gribēja viņu izdeldēt” (5. Moz. 9:20).

Lai kādi būtu šīs briesmīgās atkrišanas iemesli, kādu mācību mēs varam no tā gūt ne tikai par cilvēku grēcīgumu, bet arī par Dieva žēlsirdīgo mīlestību pret cilvēkiem, neskatoties uz viņu grēcīgumu?

_Iepazīsimies ar šīs nedēļas tēmu, lai sagatavotos Bībeles izpētei 13. septembrī._