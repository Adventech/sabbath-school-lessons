---
title:  Tālākiem pētījumiem
date:   12/09/2025
---

Izlasi Elenas Vaitas grāmatā “Sentēvi un pravieši” nodaļu “Elkdievība pie Sinaja” (315.–327. lpp.).

Šīs nedēļas tēmā īpaša uzmanība pievērsta Dieva darbam ticīgajos. Kungs var mūsos paveikt “daudz vairāk par visu, ko lūdzam vai saprotam” (Ef. 3:20). Mums nevajadzētu koncentrēties uz sevi un apmierināt savas personīgās vēlmes, jo tas noved pie elkdievības. Tā vietā mūsu uzmanībai vajadzētu būt pievērstai Dievam un Viņa spēkam. Viņš dod spēku, kas ved uz jaunu un uzvarošu dzīvi (Fil. 4:13; Jūd. 1:24, 25).

“Sodu par grēku pieprasīja taisnība un ne mazākā mērā arī mīlestība. Dievs ir ne tikai Savas tautas Valdnieks, bet arī Sargs. Viņš izdeldē tos, kas apņēmušies sacelties, lai tie neievestu postā arī citus. Saudzēdams Kaina dzīvību, Kungs pasaulei rādīja, kādas ir sekas, kad grēku atstāj nesodītu. Ar savu dzīvi un mācību tas uz saviem pēcnācējiem atstāja tādu iespaidu, ka tie nonāca pilnīgā samaitātībā, kas prasīja visas pasaules iznīcināšanu Plūdos. Pirmsplūdu laikmeta cilvēces vēsture rāda, ka ilgs mūžs grēciniekam nav svētība. Dieva lielā pacietība viņu ļaunumu nespēja savaldīt. Jo ilgāk cilvēki dzīvoja, jo ļaunāki tie kļuva.” (Elena Vaita “Sentēvi un pravieši”, 325. lpp.)

**Jautājumi pārrunām:**

`Vairāk pakavējieties pie jautājuma pirmdienas pētījuma beigās. Kādos veidos mēs varam pielūgt pašu radību, nevis Radītāju? Piemēram, kā mēs varam censties būt labi zemes pārvaldnieki un censties aizsargāt vidi, nepielūdzot to un nepadarot to par elku?`

`Situācijas smagumu var noteikt pēc darbības sekām un rezultātiem vai pēc tā, cik nopietna ir reakcija uz notikumu. Kāpēc Mozus pavēlēja sodīt ar nāvi tos, kuri turpināja sacelšanos pret Dievu un Viņa mācību, stūrgalvīgi atsakoties nožēlot grēkus?`

`Kāpēc aizvietojošā izpirkšana ir vienīgais pareizais izpirkšanas modelis? Kādēļ jebkura izpirkšanas teorija, kas noliedz vai mazina evaņģēlija aizvietojošā principa pamatu, ir smaga teoloģiska kļūda? Izlasi 1. Pēt. 2:24. Kā tas spēcīgi atklāj ideju par Jēzu kā mūsu aizstājēju?`