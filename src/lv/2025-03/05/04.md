---
title:  “Pesah”
date:   29/07/2025
---

`Izlasi 2. Moz. 12:17–23. Kāda loma šo jauno svētku svinēšanā ir asinīm?`

Šo svētku galvenais elements ir upurētā dzīvnieka asinis. Tie, kas piedalījās šajos svētkos, nokautā jēra asinis bija uztriepuši uz savu māju durvju stenderēm. Tādā veidā viņi demonstrēja savu ticību Dievam, ticot, ka Viņš tos atbrīvos no mocībām, ko piedzīvos tie, kam durvis nebūs klātas ar asinīm.

Cik spēcīga evaņģēlija izpausme!

Pashā jēram bija jābūt bez vainas, jo tas norādīja uz Jēzu Kristu, “Dieva Jēru, kas nes pasaules grēkus” (Jņ. 1:29). Dzīvnieka asinīm bija izšķiroša nozīme – tās simbolizēja aizsardzību un bija dzīvības zīme nāves brīdī.

“Un asinis lai ir jūsu glābšanas zīme tajos namos, kuros jūs mītat; kur Es redzēšu asinis, Es iešu jums garām, un pār jums nenāks tas sods, kas nomaitā, kad Es sitīšu Ēģiptes zemi” (2. Moz. 12:13).

Viss evaņģēlijs bija saistīts ar Pashā svinēšanu, jo tas norādīja ne tikai uz brīvību no verdzības un došanos uz Apsolīto zemi, bet arī uz Jēzus Kristus upuri par mūsu grēkiem un Viņa nopelnu, kas attiecās uz visiem, kas ir klāti ar Viņa asinīm.

Gadsimtus vēlāk, atskatoties uz šiem svētkiem, Pāvils rakstīja: “Izmēziet veco raugu, lai esat jauna mīkla! Jūs taču esat neraudzēti; jo arī mūsu Pashā jērs ir par mums upurēts – Kristus” (1. Kor. 5:7).

Raugu izmantoja dažādu veidu mīklas pagatavošanai. Kad tas pirmo reizi minēts Bībelē, tas ir saistīts ar neraudzētās maizes pagatavošanu israēliešu iziešanas no Ēģiptes priekšvakarā. Raugs bija jāizmet no viņu mājām (2. Moz. 12:8, 15–20; 2. Moz. 13:3–7). Šajā konkrētajā kontekstā raugs bija grēka simbols (1. Kor. 5:6–8), tāpēc to nedrīkstēja lietot Pashā svētku laikā visu nedēļu.

Neraudzētā maize ir bezgrēcīgā Mesijas simbols, uzvarot visus kārdinājumus un atdodot Savu dzīvību par mums (Jņ. 1:29, 1. Kor. 5:7, Ebr. 4:15). “Īzaps”, kurš tika iemērcēts asinīs, simbolizēja Dieva šķīstījošo žēlastību (Ps. 51:7). Īsāk sakot, visā Pesahā tiek atklāts Jēzus pestīšanas darbs.

`Ko tas, ka grēka izpirkšanai bija vajadzīgas Jēzus, paša Dieva, asinis, māca mums par to, cik grēks ir patiešām slikts?`