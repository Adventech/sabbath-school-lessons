---
title:  Tālākiem pētījumiem
date:   01/08/2025
---

Izlasiet Elenas Vaitas grāmatā “Sentēvi un pravieši” nodaļu “Pashā svētki” (273.–280. lpp.).

“Pashā svētkiem vajadzēja kļūt gan par atceri, gan simbolisku norādījumu, ne tikai atgādinot notikumus Ēģiptē, bet vēršot uzmanību uz gaidāmo lielo atbrīvošanu, ko veiks Kristus, atsvabinot Savus ļaudis no grēka jūga. Upura jērs attēloja “Dieva Jēru”, kas ir mūsu vienīgā atpestīšanas cerība. Apustulis saka: “(..) jo arī mūsu Lieldienas Jērs ir par mums upurēts, proti – Kristus” (1. Kor. 5:7). Ar Pashā jēra nokaušanu vien nepietika; tā asinis vajadzēja slacīt uz durvju aplodām, rādot, kā dvēselei jāpielieto Kristus nopelns. Mums jātic, ka Viņš mira ne tikai par pasaules grēkiem, bet par katru no mums personīgi. Mums jāpieņem salīdzinošā upura spēks.” (Elena Vaita “Sentēvi un pravieši”, 277. lpp.)

Līdz šai dienai ticīgas ebreju ģimenes visā pasaulē svin Pashā svētkus, Pesahu. Viņiem ir tas, ko sauc par “Pashā sederu” (“seder” nozīmē “kārtība/vienošanās”), kura laikā viņi stāsta iziešanas notikumus un pēc tam bauda īpašu maltīti kopā ar ģimeni. Apbrīnojami, ka šī tradīcija saglabāta burtiski kopš iziešanas no Ēģiptes! Tikai septītās dienas sabats, ko arī ievēro ticīgie ebreji, sniedzas vēl dziļākā senatnē.

**Jautājumi pārrunām:**

`Kā mēs varam saprast Kunga ”taisnīgumu”, nogalinot pirmdzimtos, no kuriem daudzi noteikti bija ”nevainīgi”? Kā mēs varam to savienot ar spēcīgo Dieva mīlestības realitāti? Padomājiet arī par Plūdiem. Kā mēs to skaidrojam?`

`Ko nozīmē simboliskais teiciens, ka ticīgie ir apklāti ar Jēzus asinīm un ka Viņa asinis attīra viņus no visām viņu netaisnībām?`

`Izlasi šādus vārdus: “Kristus sekotājiem jādalās Viņa piedzīvojumos. Tiem Dieva Vārds jāatzīst un jāuzņem sevī tā, lai tas kļūtu par dzīves un rīcības noteicošo spēku. Ticībā uz Kristu tiem jāpārveidojas Viņa līdzībā un jāatstaro Viņa dievišķās īpašības. [..] Kristus Garam un darbiem jākļūst par Viņa mācekļu garu un darbiem.” (Elena Vaita “Sentēvi un pravieši”, 278. lpp. Kā mēs ļaujam Kristum mūsos darīt to, kas šeit rakstīts?`