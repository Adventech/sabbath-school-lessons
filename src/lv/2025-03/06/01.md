---
title:  Cauri Sarkanajai jūrai
date:   02/08/2025
---

### Nedēļas pētījumiem

2\. Moz. 12:31–36; Jēk. 2:17–20; 2. Moz. 13:1–14:31; Ebr. 11:22; 2. Moz. 15:1–21; Atkl. 15:2–4.

> <p>Atmiņas pants</p>
> “Bet Mozus sacīja tautai: ‘Nebīstaities, pastāviet un vērojiet, kā Tas Kungs jūs šodien izglābs: ēģiptiešus, kurus jūs šodien redzat, jūs nemūžam vairs neredzēsit. Tas Kungs karos par jums, bet jūs paliksit mierā’” (2. Moz. 14:13, 14).

Iziešana no Ēģiptes ir dramatiskākā un krāšņākā Dieva tautas pieredze Vecajā Derībā. Šis notikums ir dievišķais paraugs tam, kā Dievs uzvarēja ebreju ienaidniekus un uzvaroši ieveda israēliešus Apsolītajā zemē. Tas ir arī glābšanas un pestīšanas Kristū simbols.

No cilvēciskā viedokļa Israēla bērni atradās izmisīgā, pat neiespējamā situācijā – situācijā, no kuras viņi paši nevarēja izglābties. Viņu atbrīvošanai būtu jānotiek ar dievišķu iejaukšanos. Tāpat ir ar mums un grēku – mēs arī esam bezcerīgā situācijā. Mums vajag kaut ko vēl dramatiskāku par iziešanu no Ēģiptes. Un mēs to saņēmām – Kristus krustu un to, ko Kristus pie tā paveica mūsu visu labā.

Notikumi saistībā ar Israēla iziešanu no Gošenes zemes (kas minēti 2. Moz. 12. no daļā, līdz Mozus dziesmai, kas priecīgi dziedāta 2. Moz. 15. nodaļā) ir elpu aizraujoši un neticami. Dieva zīmes, brīnumi un brīnumainie atpestīšanas darbi ir kulminācijas punktā.

Taču pat tie nebija salīdzināmi ar to, ko Kristus mūsu labā izdarīja pie krusta, salīdzinājumā ar kuru iziešanas notikumi bija tikai ēna.

_Iepazīsimies ar šīs nedēļas tēmu, lai sagatavotos Bībeles izpētei 9. augustā._