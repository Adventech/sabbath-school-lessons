---
title:  Derība un projekts
date:   30/08/2025
---

### Nedēļas pētījumiem

2. Moz. 24:1–18; 1. Kor. 11:23–29; 3. Moz. 10:1, 2; Ec. 36:26–28; 2. Moz. 31:1–18.

> <p>Atmiņas pants</p>
> “Tad Mozus nogāja un izstāstīja tautai visus Tā Kunga vārdus un visus noteikumus; un visa tauta vienā balsī atbildēja un sacīja: ‘Visus šos vārdus, ko Tas Kungs ir runājis, mēs izpildīsim’” (2. Moz. 24:3).

Kungs – kā viņu Dievs, Radītājs un Pestītājs – vēlējās būt kopā ar Saviem ļaudīm un dzīvot viņu vidū. Viņš radīja mūs, lai mēs būtu ciešā sadraudzībā ar Viņu. Tomēr, ja jēgpilnas attiecības ar citiem cilvēkiem var izveidot tikai ar laiku un pūlēm, tas pats attiecas uz mūsu vertikālajām attiecībām ar Dievu. Tā var būt pacilājoša un izaugsmes pilna pieredze, bet tikai tad, ja pavadām laiku kopā ar Viņu. Praktiski tas nozīmē pētīt Viņa Vārdu (tādā veidā Dievs runā ar mums), lūgt (atvērt mūsu sirdis Dievam) un liecināt citiem par Kristus nāvi, augšāmcelšanos un atgriešanos (iesaistīšanās Dieva misijā). Kad Dievs mūs svētīs, mēs būsim svētību kanāls citiem.

Uzmanības centrā jābūt Dievam, nevis mums pašiem (Ebr. 12:1, 2). Pateicoties mūsu saiknei ar Viņu, Dievs var dot mums spēku sekot Viņa mācībām, kas nozīmē paklausību Viņa Vārdam. Nav brīnums, ka Kristus sekotāju beigu laika paaudze tiek raksturota kā cilvēki, “kas ievēro Dieva baušļus un Jēzus ticību” (Atkl. 14:12, NKJV).

Tas patiešām ir vienkārši: mēs mīlam Dievu un, pateicoties šai mīlestībai, mēs Viņam paklausām.

_Iepazīsimies ar šīs nedēļas tēmu, lai sagatavotos Bībeles izpētei 6. septembrī._