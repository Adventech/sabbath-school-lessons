---
title:  Tālākiem pētījumiem
date:   25/07/2025
---

Izlasiet Elenas Vaitas grāmatā “Sentēvi un pravieši” nodaļu “Ēģiptes mocības” (265. – 272. lpp.).

“Viņš ļāva Savai tautai izjust ēģiptiešu briesmīgo nežēlību, lai tie nepieviltos attiecībā uz elkudievības pazemojošo iespaidu. Rīcībā ar faraonu Kungs parādīja Savu naidu pret kalpošanu elkiem, kā arī noteiktu apņemšanos sodīt nežēlību un apspiešanu. [..] Šai ķēniņa sirds apcietināšanai netika pielietots nekāds pārdabisks spēks. Dievs faraonam deva visskaidrākos Savas varas pierādījumus, bet valdnieks stūrgalvīgi atteicās atzīt šo gaismu. Katra bezgalīgās varas atmestā atklāsme viņa pretošanos darīja arvien apņēmīgāku. Ar pirmo atmesto brīdinājumu izsētā sacelšanās sēkla nu atnesa savus augļus.” (Elena Vaita “Sentēvi un pravieši”, 268. lpp.)

“Saule un mēness bija ēģiptiešu pielūgsmes objekti; tā vara, kas vergu lietu nu ņēma savās rokās, ar šo noslēpumaino tumsu sita kā ēģiptiešus, tā viņu dievus. Lai cik briesmīga bija šī sodība, tā tomēr liecināja par Dieva līdzjūtību un Viņa nevēlēšanos iznīcināt. Kungs gribēja ļaudīm dot laiku pārdomām un grēku nožēlai, pirms sūtīja savu pēdējo – visbriesmīgāko – mocību.” (Elena Vaita “Sentēvi un pravieši”, 272. lpp.)

**Jautājumi pārrunām:**

`Vairāk pakavējieties pie jautājuma par to, kāpēc faraons atļāvās būt tik nocietināts, ka, ņemot vērā acīmredzamo un pareizo izvēli – atlaist tautu – , viņš tomēr atteicās to darīt. Kā viņš varēja dzīvot tādā pašmānā? Kādus brīdinājumus mums vajadzētu gūt no tā, kā cilvēks var tik ļoti nocietināties grēkā, pieņemot postošus lēmumus? Kuri citi Bībeles varoņi ir pieļāvuši tādu pašu kļūdu? Padomājiet, piemēram, par Jūdu.`

`Kādā brīdī, starp postījumiem, ko faraons bija nodarījis savai zemei un tautai, viņš paziņoja: “Es šoreiz esmu grēkojis; Tas Kungs ir taisns, bet es un mana tauta – mēs esam bezdievīgi” (2. Moz. 9:27). Lai gan tā bija brīnišķīga grēksūdze, kā mēs varam zināt, ka tā nebija patiesa?`