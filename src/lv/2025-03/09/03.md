---
title:  Citi likumi
date:   25/08/2025
---

Dievs Savā žēlastībā mācīja tiesnešiem, kā rīkoties dažādās īpašuma tiesību situācijās. Izskaidrotas dažādas situācijas, kā rīkoties, ja vērsis uzbrucis kaimiņa bullim, ja cilvēki nozaguši mājdzīvnieku un to pārdevuši, ja dzīvnieki ganījušies cita saimnieka laukā vai vīna dārzā, ja viņam nozagta kāda cilvēka aizgūta manta, vai arī aizdots dzīvnieks cietis vai gājis bojā (2. Moz. 21:33–22:15).

`Izlasi 2. Moz. 22:16–23:9. Kādi jautājumi šajos likumos tika risināti un kā?`

Dieva likumi ietvēra dažādus jautājumus. Bija īpaši noteikumi attiecībā uz cilvēku apspiešanu vai pazemošanu. Viņš nevēlējās nekāda veida ekspluatāciju. Savā žēlastībā Dievs cilvēku sirds grēcīgās tieksmes labo un ierobežo viņu dabiskās noslieces. Sabiedrība bija jātur drošībā, jālikvidē ļaunums un jāveido labas savstarpējās attiecības. Taisnīgumam un mīlestībai ir jāvalda visās darbībās.

`Izlasi 2. Moz. 23:10–19. Kādi svarīgi jautājumi šeit tika risināti?`

Sabats un svētki bija veltīti pielūgsmei un atgādināja par būtiskiem notikumiem pestīšanas vēsturē. Dievkalpojumi tika rūpīgi regulēti, jo tas bija visu pārējo darbību teoloģiskais pamats. Sabats tika iedibināts jau radīšanas laikā (1. Moz. 2:2, 3; 2. Moz. 20:8–11), tas bija saistīts ar Israēla glābšanu un pestīšanu (5. Moz. 5:12–15) un spēcīgā veidā norāda uz Dieva kā mūsu Radītāja, Pestītāja un Kunga pielūgšanu (Mk. 2:27, 28).

Un vēl Israēlam katru gadu bija jāsvin trīs svarīgi svētki: (1) Pashā jeb neraudzētās maizes svētki (parasti apmēram no marta vidus līdz aprīļa vidum); (2) Vasarsvētki jeb Ražas svētki (Nedēļu svētki) – septiņas nedēļas pēc iepriekšējiem svētkiem, tātad sākas 50 dienas vēlāk; un (3) Būdiņu svētki vai Ražas novākšanas svētki (parasti apmēram no septembra vidus līdz oktobra vidum; sk. arī 2. Moz. 34:18–26, 3. Moz. 23:4–44, 4. Moz. 28:16–29:41, 5. Moz. 28:16–29:41).