---
title:  Dzīvot pēc bauslības
date:   23/08/2025
---

### Nedēļas pētījumiem

2\. Moz. 21:1–32; 2. Moz. 22:16–23:33; 2. Ķēn. 19:35; Mt. 5:38–48; Rom. 12:19; Mt. 16:27.

> <p>Atmiņas pants</p>
> “Un Tas Kungs sacīja uz Mozu: ‘Saki tā Israēla ļaudīm: jūs paši esat redzējuši, ka Es no debesīm esmu runājis uz jums. Neceliet Man blakus nedz sudraba dievekļus, nedz zelta dievekļus’” (2. Moz. 20:22, 23).

Dievs vēlējās, lai Viņa ļaudis atšķirtos no apkārtējām tautām. Viņš vēlējās, lai tie būtu uzticīga ticīgo kopiena, kas dzīvotu Viņa vadībā un paklausībā Viņam. Ikviens būtu pakļauts Viņa likumam. Tiesneši bija jāieceļ par bauslības jautājumu uzraugiem, un priesteriem tā bija jāmāca. Liela loma bija arī vecākiem.

Jebkurā kultūrā likumi atklāj likumdevēja ideālus, mērķus, nodomus un raksturu. Piemēram, kad faraons pavēlēja nogalināt katru ebreju vīriešu kārtas bērnu, šis likums atklāja, kāds viņš ir – ļauns. Turpretim, ja karalis pieņemtu likumu, ka katrs 18 gadus vecs jaunietis bez maksas var apgūt augstāko izglītību, daudzi to uzskatītu par pierādījumu karaļa dāsnumam un vēlmei, lai viņa valsts uzplauktu.

Bauslība atklāj Dievu, tas ir, Viņa labestību, mīlestību, vērtības, taisnību un Viņa nosodījumu pret ļaunumu. Kā bauslība ir svēta un taisna, tāds ir arī Dievs. Radot telpu bagātīgai dzīvei, likums palīdz arī pasargāt mūs no briesmām un nelaimēm. Cieņa pret Dievu, citam pret citu un dzīves vērtībām bija Viņa likumdošanas sistēmas pamatā.

_Iepazīsimies ar šīs nedēļas tēmu, lai sagatavotos Bībeles izpētei 30. augustā._