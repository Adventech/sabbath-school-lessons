---
title:  Derība pie Sinaja
date:   16/08/2025
---

### Nedēļas pētījumiem

2. Moz. 19:1–20:17; Atkl. 21:3; 5. Moz. 5:6–21; Jēk. 1:23–25; Rom. 3:20–24; Rom. 10:4.

> <p>Atmiņas pants</p>
> “Jūs esat redzējuši, ko Es esmu darījis ēģiptiešiem un kā Es jūs esmu nesis uz ērgļa spārniem un esmu jūs pie Sevis atvedis. Bet tagad, ja jūs uzklausīsit Manu balsi un turēsit Manu derību, tad jūs Man būsit par īpašumu visu tautu vidū, jo Man pieder visa pasaule. Un jūs būsit Man par priesteru un ķēniņu valsti un par svētu tautu. Šos vārdus tev būs teikt Israēla bērniem” (2. Moz. 19:4–6).

Kurp Dievs vadīja Israēlu pēc tam, kad bija tos atbrīvojis no Ēģiptes? Uz Apsolīto zemi – kur gan vēl? Lai cik ģeogrāfiski šī atbilde būtu pareiza, teoloģiski tā ir nepareiza. Pats Dievs uz to atbild: “Jūs esat redzējuši, ko Es esmu darījis ēģiptiešiem un kā Es jūs esmu nesis uz ērgļa spārniem” (2. Moz. 19:4). Tādējādi bībeliskiteoloģiska atbilde uz šo jautājumu atklāj Dieva prioritāti un mērķi: Kungs tos atveda pie Sevis.

Kad cilvēki atkāpjas no Dieva, Viņš tos meklē un aicina atpakaļ pie Sevis. Šīs dziļās patiesības labākais paraugs atrodams Ēdenes dārzā, kad Ādams un Ieva grēkoja pret Dievu, nepaklausīja Viņa pavēlei un slēpās no Viņa. Viņš uzņēmās iniciatīvu un sauca: “Kur tu esi?” (1. Moz. 3:9) Viņš vienmēr sper pirmo soli. Jēzus mūs daiļrunīgi uzrunā: “Nāciet šurp pie Manis visi, kas esat bēdīgi un grūtsirdīgi, Es jūs gribu atvieglināt. Ņemiet uz sevi Manu jūgu, mācaities no Manis, jo Es esmu lēnprātīgs un no sirds pazemīgs; tad jūs atradīsit atvieglojumu savām dvēselēm” (Mt. 11:28, 29).

Dievs aicina mūs visus; mūsu mūžīgais liktenis ir atkarīgs no mūsu atsaukšanās Viņam.

_Iepazīsimies ar šīs nedēļas tēmu, lai sagatavotos Bībeles izpētei 23. augustā._