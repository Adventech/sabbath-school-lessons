---
title:  Tālākiem pētījumiem
date:   22/08/2025
---

Izlasi Elenas Vaitas grāmatā “Sentēvi un pravieši” nodaļas “Baušļu došana Israēlam” (303.–310. lpp.) un “Sātana naids pret baušļiem” (331.–342. lpp.).

“Dievs šo likumu došanas notikumu vēlējās saistīt ar bijājamas varenības atklāsmi, kas atbilstu bauslības augstajam raksturam. Ļaudīm bija jāsaprot, ka viss, kas attiecas uz kalpošanu Dievam, jāuzlūko ar vislielāko godbijību.” (Elena Vaita “Sentēvi un pravieši”, 303. lpp.)

Šis godbijības princips ir spēkā arī mūsu laikā. Tas izriet no izpratnes par Dieva diženumu, transcendenci un varenumu. Redzot Dieva godību, mūsu sirdīs rodas pateicība, un tas dara pazemīgu mūsu lepnumu. Jo tuvāk nonāksim Dieva svētumam, jo vairāk savā dzīvē saskatīsim nepilnības, kas liks mums būt vēl izslāpušākiem pēc Viņa pārveidojošās klātbūtnes un vēlēties līdzināties Viņam.

Un arī, zinot, kas mēs esam salīdzinājumā ar Viņu un Viņa svēto likumu, mēs esam pilnībā atkarīgi no Kristus aizvietojošās nāves mūsu vietā.

Vienlaikus Jēzus skaidri norādīja, ka, ja mēs pazemīgi pieņemam Dievu par savu Kungu un Ķēniņu, Viņa pavēlēm paklausīt nav grūti (Mt. 11:28–30). Kristus skaidri norādīja, ka dievišķais likums ir mūžīgs (Mt. 5:17–20). Ja mēs ievērosim Dieva baušļus mīlestībā un pateicībā Viņam par brīvi pieejamo pestīšanu, tad piedzīvosim glābjošo attiecību pilnību. Izbaudot baušļu ievērošanas lielās priekšrocības (galu galā, pavērojiet grūtības un sāpes, ko izsauc to pārkāpšana), mēs varam arī baudīt pārliecību, ka mūsu pestīšana ir atrodama Jēzū, nevis baušļu ievērošanā.

**Jautājumi pārrunām:**

`Gatavošanās likuma saņemšanai palīdzēja tautai nonākt pie nepieciešamās godbijības izjūtas. Kur mūsdienu draudzē un draudzes dzīvē ir līdzīga godbijība un bijība Dieva priekšā? Vai arī mēs esam lēnām kaut kā to pazaudējuši?`

`Vairāk pakavējieties pie šīs derības formulas: “Es būšu viņu Dievs, un viņi būs Mana tauta.” Ko tas nozīmē mums šodien, un kā tas būtu jāatklāj gan individuāli, gan kā cilvēku grupai?`

`Dievs dara mūs spējīgus darīt to, ko Viņš mums ir pavēlējis. Elena G. Vaita apgalvo, ka “visi Viņa norādījumi reizē arī sekmē to izpildīšanu” (“Kristus līdzības”, 333. lpp.). Kā šo apsolījumu ieviest dzīvē?`

`Kā atbildēt uz izplatīto argumentu, ka pēc krusta likums ir atcelts? Kas, pēc viņu domām, ir pārsvarā atcelts?`