---
title:  Bauslība kā Dieva apsolījums mums
date:   21/08/2025
---

`Izlasi Rom. 3:20–24. Lai gan Pāvils ļoti skaidri norāda uz to, ka mēs nevaram tikt glābti, ievērojot desmit baušļus, kā tad baušļiem vajadzētu darboties mūsu dzīvē?`

Ebreju nozīme jēdzienam “dabarim”, ko Mozus izmanto, lai aprakstītu desmit baušļus (2. Moz. 34:28, 5. Moz. 4:13, 5. Moz. 10:4), burtiski nozīmē nevis “baušļus”, bet gan “vārdus”. Šim “vārdam” tagad (vienskaitlī) var būt “solījuma” nozīme. Tāpēc daudzās vietās (1. Ķēn. 8:56, 2. Laiku 1:9, Neh. 5:12, 13, 5. Moz. 1:11, 5. Moz. 6:3, 5. Moz. 9:28, Joz. 9:21, Joz. 22:4, Joz. 23:5) “dabar” ir tulkots vai nu kā lietvārds, vai kā darbības vārds, izsakot ideju par apsolījumu.

Elena Vaita sniedz ieskatu Dekaloga funkcijā: “Desmit baušļi .. ir desmit solījumi.” (Elena G. Vaitas komentāri “The SDA Bible Commentary” 1. sēj., 1105. lpp.) Dekalogs ir jāsaprot kā Dieva apsolījumi, kas vadīs mūs uz pareizā ceļa, lai Viņš varētu darīt mūsu labā brīnišķīgas lietas. Bet mums tiem ir jāpakļaujas.

`Izlasi Rom. 10:4. Kā mums būtu jāsaprot Pāvila apgalvojums, ka Kristus ir bauslības “gals”?`

Pāvils norāda, ka Jēzus Kristus ir bauslības “telos”, bet ne tādā nozīmē, ka Kristus atceltu likumu vai to anulētu. Tā vietā tas nozīmē, ka Kristus ir bauslības mērķis un nodoms. Tas nenozīmē, ka Viņa izpērkošais upuris pārtrauktu likuma esamību spēkā un mūžīgumu.

Gluži pretēji, Pāvils runā par bauslības nozīmi, par tās leģitimitāti un par tās nemainīgo varu (Rom. 3:31, 1. Kor. 7:19, Gal. 5:6). Vārda “telos” nozīme galvenokārt ir saistīta ar pievēršanos nolūkam un mērķim, nevis laikam. Kristus ir atslēga Dieva bauslības patiesās nozīmes un mērķa atrašanai. Tādējādi būtu nepareizi apgalvot, ka Kristus bauslību atcēla, aizstāja vai anulēja. Kristus ir bauslības mērķis, uz kuru tā norāda.

`Kā bauslība mums norāda uz Jēzu? Tas ir, ko bauslība atklāj par mums pašiem, kas patiešām norāda uz Jēzu?`