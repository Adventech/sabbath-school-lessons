---
title:  “Lūdzu, rādi man Savu godību”
date:   13/09/2025
---

### Nedēļas pētījumiem

2\. Moz. 33:7–34:35; 5. Moz. 18:15, 18; Jņ. 17:3; Rom. 2:4; Jņ. 3:16; 2. Kor. 3:18.

> <p>Atmiņas pants</p>
> “Un Tas Kungs gāja viņam garām, un Viņš sauca: ‘Tas Kungs, Tas Kungs, apžēlošanās un žēlastības Dievs, pacietīgs un bagāts žēlsirdībā un uzticībā, kas tūkstošiem saglabā žēlastību, piedod noziegumus, pārkāpumus un grēkus, bet arī neatstāj nevienu nesodītu, piemeklēdams tēvu grēkus pie viņu bērniem un bērnu bērniem līdz trešajam un ceturtajam augumam’” (2. Moz. 34:6, 7).

Mums visiem ir jāaug savā ceļā ar Dievu. Bez izaugsmes mēs esam miruši. Apustulis Pēteris saka: “Bet audziet mūsu Kunga un Pestītāja Jēzus Kristus žēlastībā un atziņā. Viņam lai ir slava tagad un mūžīgi!” (2. Pēt. 3:18) Mums ir jābūt gataviem augt. Mēs ikdienā atrodamies Dieva universitātē, kur nav izlaiduma, bet gan nemitīgs mācību process. Katrā izaugsmes posmā jūs varat būt nevainojami, ja atļaujat Dievam veidot jūs par tādu cilvēku, par kādu Viņš jūs aicina būt Kristū.

Padomājiet par skolu. Ja pirmklasnieki mācās lasīt un skaitīt līdz 100, viņi saņem sekmīgu atzīmi, jo viņu zināšanas šajā izaugsmes posmā un mērogā ir nevainojamas. Taču, ja vidusskolēnam tiktu konstatēts tāds pats zināšanu līmenis un ne vairāk, tas liecinātu par pamatīgu neveiksmi viņa izglītībā. Līdzīgi ir ar mūsu izaugsmi Dieva žēlastībā un atziņā. Katrā savas attīstības stadijā mēs varam būt tikpat pilnīgi savā sfērā, kā Kristus bija savā sfērā.

Šonedēļ mēs pētīsim, kā Mozus, zinot un ievērojot Dieva norādījumus, savā ceļā ar Kungu piedzīvoja izaugsmi.

_Iepazīsimies ar šīs nedēļas tēmu, lai sagatavotos Bībeles izpētei 20. septembrī._