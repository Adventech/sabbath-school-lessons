---
title:  Tālākiem pētījumiem
date:   19/09/2025
---

Uzmanīgi izlasi Elenas Vaitas grāmatā “Sentēvi un pravieši” nodaļu “Elkdievība pie Sinaja” (327.–330. lpp.).

Kādā drūmā dienā tēvs kopā ar dēlu iegriezās kādā katedrālē. Viņiem skatoties uz vitrāžām ar skaistajiem Bībeles stāstu ainojumiem, pēkšņi cauri stiklotajam attēlam spilgti izspīdēja saule. Mazais zēns jautāja tēvam: “Tēt, kas ir šie cilvēki?” Tēvs neko daudz nezināja par kristietību, Kristu vai Viņa mācekļiem, bet ātri atbildēja: “Šie cilvēki ir kristieši.” Šī žilbinošā bilde iespiedās dēla prātā. Pēc kāda laika šī zēna skolotāja klasē pajautāja: “Bērni, vai jūs zināt, kas ir kristieši?” Mazais zēns atcerējās spožo attēlu katedrālē un atbildēja: “Es zinu, kristieši ir spīdoši cilvēki.” Līdzīgi Jēzus sacīja Saviem sekotājiem: “Tāpat lai jūsu gaisma spīd ļaužu priekšā, ka tie ierauga jūsu labos darbus un godā jūsu Tēvu, kas ir debesīs” (Mt.5:16). Tikai spīdoši cilvēki var būt pārmaiņu nesēji.

**Jautājumi pārrunām:**

`“Ja mēs pazemotos Dieva priekšā un būtu laipni un pieklājīgi, sirsnīgi un līdzcietīgi, notiktu simts pievēršanās patiesībai tur, kur tagad ir tikai viena.” (Elena Vaita “Liecības draudzei” 9. sēj., 189. lpp.) Vai tas nav spēcīgs vēstījums mums visiem par to, kā mūsu katra raksturs, rīcība un attieksme ietekmē mūsu liecību?`

`2. Moz. 34:6, 7 pamatoti tiek saukts par Jņ. 3:16 Vecajā Derībā. Kāpēc?`

`Kā jūs cilvēkiem, kuri jautā, kas ir jūsu Dievs, varat izskaidrot Dieva rakstura skaistumu, pamatojoties uz Dieva pašatklāsmi 2. Moz. 34:6, 7?`

`Nodarbības laikā pārrunājiet, kā to cilvēku raksturs un rīcība, kas apliecina Kristu, ietekmē viņu dzīves gaitu. Tas ir, kādu iespaidu uz jūsu pieredzi ir atstājuši laipni, žēlsirdīgi, pazemīgi un piedodoši cilvēki? Tajā pašā laikā – kā nelaipni, nepiedodoši un augstprātīgi “kristieši” ir ietekmējuši tavu ceļu kopā ar Kungu?`