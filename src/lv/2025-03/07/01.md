---
title:  Dzīvības maize un ūdens
date:   09/08/2025
---

### Nedēļas pētījumiem

2\. Moz. 15:22–16:36; 1. Moz. 3:1–6; 2. Moz. 17:1–17; 1. Kor. 10:4; 2. Moz. 18:1–27; 1. Kor. 10:11.

> <p>Atmiņas pants</p>
> “Tad Tas Kungs sacīja uz Mozu: ‘Cik ilgi jūs liegsities turēt Manus baušļus un Manus likumus? Redziet, Tas Kungs jums ir devis sabatu, tādēļ Viņš jums sestajā dienā maizi piešķīris divi dienām; palieciet ikviens savā vietā, un lai neviens septītajā dienā neatstāj savu vietu.’ Tā ļaudis dusēja septītajā dienā” (2. Moz. 16:28–30).

Pēc iziešanas no Ēģiptes Israēls atradās nezināmā ceļojumā uz Apsolīto zemi. Cilvēki piedzīvoja nogurdinošu un ilgu pārgājienu, un viņiem bija jāiegūst daudz jaunu mācību. Kungs vadīs un rūpēsies par viņiem; un, jā, Kungs vēlējās palīdzēt viņiem augt, taču viņiem bija jāiemācās disciplīna, savaldība, uzupurēšanās, nesavtība, paļāvība uz Kungu un jo īpaši paklausība.

Mozus bija redzamais līderis, un ļaudīm bija jāseko viņam un viņa vadībai, lai piedzīvotu uzvaru. Viņiem bija ļoti svarīgi palikt kopā, sadarboties kā kopienai un palīdzēt cits citam. Priekšā bija daudz šķēršļu un izaicinājumu. Viņu garīgā izaugsme ļoti lielā mērā bija atkarīga no tā, kā viņi izturēs šos izaicinājumus un attieksies pret Mozu, it īpaši lielākajos izaicinājumos.

Pazīstamais ķīniešu teiciens, ka “tūkstoš jūdžu ceļojums sākas ar vienu soli”, bija patiess viņu situācijā, un viņiem bija jāuzticas Kunga norādījumiem katrā solī. Kā mēs redzēsim, viņi tik viegli neapguva šīs mācības, drīzāk traģiski.

Bet tad atkal jājautā, kuram gan tas padodas viegli?

_Iepazīsimies ar šīs nedēļas tēmu, lai sagatavotos Bībeles izpētei 16. augustā._