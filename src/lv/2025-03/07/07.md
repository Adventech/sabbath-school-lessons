---
title:  Tālākiem pētījumiem
date:   15/08/2025
---

Izlasi Elenas Vaitas grāmatā “Sentēvi un pravieši” nodaļu “No Sarkanās jūras līdz Sinaja kalnam” (291.–302. lpp.).

Neilgi pēc negadījuma ar ūdeni tauta saskārās ar jaunām briesmām (skat. 2. Moz. 17:8–16) – viņiem uzbruka niknā un kareivīgā amalekiešu cilts. “Amalekiešiem netrūka zināšanu par Dieva raksturu un visvarenību, bet tā vietā, lai Kungu bītos, tie bija apņēmušies pretoties Viņa varai. Mozus paveiktos brīnumus amalekieši izsmēja un zobojās par apkārtējo tautu izbailēm. Tie bija zvērējuši pie saviem dieviem, ka ebrejus iznīcinās tik pilnīgi, ka neviens no tiem neizglābsies, un lielījās, ka Israēla Dievam nebūs spēka tiem pretoties. Israēlieši tiem nedarīja neko ļaunu un arī tos neapdraudēja. Uzbrukumam nebija nekāda iemesla. Nicinādami Dievu, tie gribēja iznīcināt Viņa ļaudis. Amalekieši jau sen bija grimuši grēkos, un viņu pārkāpumi brēca uz Dievu, lai tos sodītu, tomēr Viņa žēlastība vēl arvien aicināja atgriezties, bet, kad amalekiešu vīri uzbruka nogurušajiem, neaizsargātajiem Israēla pulkiem, tie paši apzīmogoja savas tautas likteni.” (Elena Vaita “Sentēvi un pravieši”, 300. lpp.)

**Jautājumi pārrunām:**

`Vairāk pakavējieties pie domas par to, kā Jetrus par patieso Dievu uzzināja no tā, ko Dievs bija darījis Savas tautas labā. (Sk. 5. Moz. 4:4–8.) Kāpēc šis princips ir spēkā arī mūsdienās? Pajautājiet sev un savai grupai: kādu liecību mūsu draudze sniedz pasaulei? Ko mēs ziņojam pasaulei par mūsu Dieva dabu un raksturu?`

`Izlasi vēlreiz 1. Kor. 10:4. Ko tam vajadzētu mums mācīt par mūžseno aplamo ideju, ka Vecās Derības Dievs bija atriebīgs, naidpilns un nepiedodošs, atšķirībā no tā, ko mēs redzam Jēzū? Kā šis pants parāda, kāpēc šī ideja ir nepareiza?`

`Izlasi vēlreiz, ko Elena Vaita rakstīja iepriekš par to, kā amalekiešiem bija iespēja uzzināt par patieso Dievu. Pretstatiet viņu attieksmi Jetrus attieksmei. Ko varam mācīties par to, kāpēc Dievs tiesāja ne tikai viņus, bet arī daudzas senās pasaules ciltis, ar kurām Israēls saskārās?`