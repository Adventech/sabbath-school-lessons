---
title:  Misija ietekmīgo labā
date:   30/11/2023
---

Jēzus zināja, kā iegūt draugus ietekmīgo vidū. Viņu apbrīnoja un cienīja daudzi no šiem cilvēkiem, un vienlaikus Viņu arī daudzi nicināja. letekmīgie cilvēki Bībelē, kas nāca pie Jēzus pēc palīdzības, noteikti juta, ka Viņš par tiem rūpējas. Arī daudzi bagātie un ietekmīgie nenāca pie Jēzus uzreiz atklāti. Viņi gaidīja, līdz būs droši, ka Jēzus patiešām ir Dieva Dēls. Tā tas bija gan Nikodēma, gan Jāzepa no Arimatijas gadījumā.

`Izlasi Mt. 27:57-60 (sk. arī Mk. 15:43-47; Lk. 23:50-53 un Jņ. 19:38:42). Ko šis ziņojums stāsta mums par to, kā Kungs izmantoja bagāto vīru, ko Jēzus bija acīmredzami ietekmējis?`

Līdz šim brīdim mēs neko neesam dzirdējuši par Jāzepu no Arimatijas. Šis bagātais vīrs uzrodas pēkšņi, gandrīz no nekurienes, un tiek izmantots, lai palīdzētu piepildīt pravietojumu. Dievs ir izmantojis un turpina izmantot bagātos Saviem nolūkiem. Tāpēc mums ir jābūt misijai arī viņu labā.

Kur sākt-tā var būt viena no visgrūtākajām fāzēm, kļūstot par draugu ietekmīgajiem cilvēkiem. Kopumā ir labāk nedzīties viņiem pakaļ, bet ļaut viņiem nākt pie jums. Tā darīja Jēzus. Viņi kļuva par lieciniekiem Viņa vēstij, dziedināšanai un Dieva spēkam. Viņi bija pārliecināti, ka aizkulisēs Viņš patiešām ir Dieva Dēls.

letekmīgi cilvēki meklēs sadarbību ar patiesu kalpošanu daudzu iemeslu dēļ. Viņi grib būt daļa no kaut kā laba, kas maina cilvēku dzīvi. Šis ir viens veids, par ko viņi zina, ka tas var ari mainīt viņu dzīvi. Tas nodrošina smalku veidu bagātajiem un ietekmīgajiem, kā iegūt vajadzīgo palīdzību, publiski neatklājot savas vajadzības.

Otrā fāze ir sākt patiesu kalpošanu kā līdzekli, lai bagātie un ietekmīgie būtu daļa no Dieva kalpošanas. Atvēliet laiku, lai ieguldītu bagāto un ietekmīgo dzīvē savā kopienā.

`Izaicinājums: Pievieno savā ikdienas lūgšanu sarakstā kādu, kas ir varas pozīcijās, kas nav ticīgs un ar ko tu laiku pa laikam varētu nonākt saskarsmē.`

`Papildu izaicinājums: Uzraksti vēstuli vai epastu kādam, kas ir varas pozīcijās (pat ja tas ir cilvēks, ko tu nekad neesi saticis), un pastāsti, ka tu lūdz par viņu.`