---
title:  Misija bagāto labā
date:   29/11/2023
---

`Izlasi Mt. 19:16-22. Kādas mācības mēs varam gūt no šī stāsta, kurā cilvēks pretēji Nikodemam nepieņēma Jēzu?`

Jēzus saruna ar bagāto jaunekli parāda, cik bīstams var būt bagātības slazds. Izlasi šos vārdus: "Un atkal Es jums saku: vieglāk kamielim iziet caur adatas aci, nekā bagātam ieiet Dieva valstībā.” (Mt. 19:24) Tas, protams, nenozīmē, ka bagātie nevar tikt glābti, bet tikai to, ka, ja šie cilvēki nebūs uzmanīgi, viņu bagātības patiešām var kļūt par traucēkli glābšanai.

Beigās bagātie un nabagie piedzīvo to pašu likteni: kapu. Tas nozīmē, ka bagātie ir tikpat lielā vajadzībā pēc glābšanas kā jebkurš cits. Lai arī ko var nopirkt par naudu, nav iespējams nopirkt atbrīvojumu no nāves. Šis atbrīvojums nāk tikai kā dāvana, ko Jēzus brīvi piedāvā visiem, kas to pieprasa ticībā. “Jēzus viņai sacīja: ‘ES ESMU augšāmcelšanās un dzīvība; kas Man tic, dzīvos, arī ja tas mirs." (Jņ. 11:25)

`Izlasi Lk. 19:1-10. Kas šajā stāstā bija izšķirošais, pretstatā tam, kas notika ar bagāto jauno valdnieku?`

Caķejs atsaucās jēzum tādā veidā, kā bagātais jauneklis diemžēl neizdarīja. levēro, ka Jēzus nepateica Caķejam, lai viņš pārdod to, kas viņam ir, un pārdod nabagiem, kā Viņš to darīja bagātajam jauneklim. Jēzus noteikti zināja, cik cieši bagātais valdnieks bija pieķēries naudai, un tas bija iemesls, kāpēc Jēzus pateica viņam šos vārdus. Savukārt Cakeju Jēzus acīmredzami bija pārliecinājis, ka viņam dzīvē irjāizdara kādas pārmaiņas, īpaši attiecībā uz viņa bagātību.

`"Jo ko tas cilvēkam palīdz, ka tas iemanto visu pasauli, bet tam zūd dvēsele. Jeb ko cilvēks var dot par savas dvēseles atpirkšanu?” (Mt. 16:26) Ko šiem vārdiem vajadzētu atklāt mums visiem?`