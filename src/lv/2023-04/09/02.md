---
title:  Nebukadnēcars
date:   26/11/2023
---

Mēs kā septītās dienas adventisti ticam tam, ko sauc par “neierobežotu salīdzināšanu". Tas nozīmē, ka pretēji dažiem kristiešiem mēs ticam, ka Kristus nāve bija visas cilvēces dēļ, nevis tikai īpašas ļaužu grupas dēļ, ko Dievs iepriekš būtu nolēmis glābšanai. Tapēc Dievs “grib, lai visi cilvēki tiek izglābti un nāk pie patiesības atziņas” (1. Tim. 2:4). Jēzus piedāvāja Sevi kā “mūsu grēku izpircēju, ne tikai mūsu vien, bet visas pasaules grēku" (1.Jņ. 2:2). Tāpēc ikviens ir izredzēts "Viņā.. pirms pasaules radīšanas" (Ef. 1:4), pat ja ne visi izvēlas Viņu no savas puses. Tieši tāpēc mēs Bībelē atrodam ziņojumus par dažāda veida cilvēkiem, kas ir aizsniegti Dievam.

`Izlasi Dan. 4. nodaļu. Kas tur notika ar ķēniņu, un ko tas mums stāsta par glābšanu, kas nāk pie viena no pasaules visietekmīgākajiem cilvēkiem?`

Spilgts piemērs Bībelē tam, kā Dievs aizsniedz ietekmīgus neticīigos, ir stāsts par ķēniņu Nebukadnēcaru. Dieva spriedums viņam tika izpildīts līdzīgi dažiem israēliešu ķēniņiem (sk. piem., 2. L. 32:25, 26; 1. Ķēn. 14:21-31; 1. Sam. 28. nod.). Bībeles ziņojums par Nebukadnēcaru, kas nāca pie apziņas un atzina Dievu Radītāju, parāda, ka Dievs gādā par turīgajiem un ietekmīgajiem tieši tāpat kā par vājajiem un grūtībās nonākušajiem. 37. pantā visietekmīgākais cilvēks pasaulē paziņoja: “Es, Nebukadnēcars, tagad slavēju, godinu un augsti teicu debesu Ķēniņu, jo visi Viņa darbi ir patiesība un visi Viņa ceļi ir taisnība: Viņš var pazemot tos, kas lepnībā staigā.” (Dan. 4:34) Ja vien visi bagātie un ietekmīgi, un augstprātīgie starp mums, mirstīgajām būtnēm, saprastu šo patiesību!

Ko mēs varam mācīties no šī stāsta? Pirmkārt, Dievs izmanto nodevušos ticīgos, tādus kā Daniēls, kā tiltu, lai aizsniegtu ietekmīgus neticīgos. Otrkārt, Dievs var tiešā veidā iejaukties liecināšanas procesā, lai aizsniegtu ietekmīgus neticīgos. Dievs pazemoja Nebukadnēcaru viņa lepnuma un augstprātības dēļ. Lai gan šis bija ļoti dramatisks stāsts, ir arī daudzi citi veidi, kā bagātie, ietekmīgie un augstprātīgie var tikt nomesti zemē no saviem augstumiem.

`Pat ja mēs pēc pasaules standartiem esam bagāti un ietekmīgi, kāpēc mums ir jābūt uzmanīgiem, lai izvairītos no tādas augstprātības, kādu parādīja šis ķēniņš? Kāpēc šādu attieksmi ir vieglāk parādīt, nekā mēs domājam?`