---
title:  Misijas fokuss-darīt par mācekļiem
date:   09/10/2023
---

`Izlasi Mt. 28:16–20. Kādus mācekļa elementus vari pamanīt šajos pantos?`

Mt.28:16-20 ir uzrakstīts biblisks pilnvarojums, ko parasti sauc par Lielo uzdevumu (Mt.28:18-20) un kurā Jēzus dod norādījumus Saviem sekotājiem doties ārpusē un darīt par mācekļiem, mācot ticību un aicinot sadraudzībā (sk. arī Mk. 16:15, 16; Lk. 24:44-49; Jņ. 20:21-23; Ap. d. 1:8).

Mt.28:16-20 pamatelementus var redzēt četros vienkāršos aspektos: (1) Jēzus pavēl Saviem mācekļiem doties uz Galileju, lai būtu ar Viņu (Mt. 28:16, 17), (2) Jēzus nāk pie viņiem, pasludinot Savu autoritāti un suverenitāti (Mt. 28:18), (3) Jēzus tad uztic Saviem mācekļiem īpašu uzdevumu - proti, darīt par mācekļiem (Mt. 28:19, 20), un, visbeidzot, (4) Jēzus apsola būt ar Saviem mācekļiem līdz pasaules galam (Mt. 28:20).

Darīt par mācekļiem ir galvenais Lielā uzdevuma fokuss un galvenais misijas uzdevums. Oriģinālajā grieķu valodas tekstā Mt. 28:19 sākumā burtiski teikts: "Tāpēc izgājuši, dariet par mācekļiem." Vārds "tāpēc" piešķir uzdevumam pamatu tajā, kas pateikts tikko iepriekš (Mt. 28:18): Jēzus vara, autoritāte un valdīšana debesīs un virs zemes – tas viss nāk no uzvaras, kas panākta ar Viņa augšāmcelšanos.

Svarīgi uzsvērt, ka vienīgais darbības vārds pavēles izteiksmē Lielajā uzdevumā ir “darīt par mācekļiem". Mācīt ikvienu, kristīt un līdzdalīt pasaulei Jēzus mācības ir māceklības procesa raksturojums. Šeit Jēzus skaidri vada Savus mācekļus uz vienu mērķi: darīt par mācekļiem. Šis patiešām ir viens no visizcilākajiem misijas pantiem Rakstos. Tas noslēdzas ar Jēzus apsolījumu būt patstāvīgi blakus Saviem sekotājiem.

Lielajam uzdevumam acīmredzami vajadzēja būt domātam plašākam lokam, nevis tikai pirmajiem mācekļiem, kas bija sapulcējušies īpašos apstākļos. Viņi paši nebūtu varējuši iet pie "visām tautām", lai piepildītu jauno uzticēto misiju-darīt par mācekļiem. Tāpēc uzdevums ir universāls - katram patiesam Jēzus Kristus sekotājam vajadzētu būt iesaistītam mācekļu mantošanas darbā. Turklāt vēsts, kas ir jānodod, - mūžīgais Jēzus Kristus evaņģēlijs - ir domāta visai pasaulei, bez ģeogrāfiskiem, sociāliem vai etniskiem ierobežojumiem.

`Misija ir "darīt par mācekļiem". Kā šis Meistara uzdevums ietekmē to, kā tu dzīvo un kalpo citiem? Ko tu vari darīt, lai vairāk iesaistītos tajā, ko esi aicināts darīt?`