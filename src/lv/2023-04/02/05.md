---
title:  Dieva ļaudis - misijas kanāli
date:   11/10/2023
---

Visā vēsturē Dievam ir bijuši cilvēki, kas uzticīgi atklājuši Viņa raksturu un paklausībā sekojuši Viņa nodomam. Dieva ļaudis ir tie, kas ir aicināti un pieņēmuši Viņa ielūgumu būt Viņa žēlastības līdzdalībniekiem. Viņi visi ir bijuši un turpina būt Dieva instrumenti Viņa misijas piepildīšanā.

`Izlasi 1. Moz. 12:1-3 un 5. Moz. 7:6, 11, 12. Kāds bija Dieva sākotnējais nolūks Saviem ļaudīm Vecajā Derība?`

Dieva derībai ar Ābrahāmu un viņa pēcnācējiem bija īpašs nolūks. Viņi bija aicināti, sagatavoti, viņiem bija uzticēts uzdevums būt Dieva misijas rikiem - būt par svētību kanāliem tautām (salīdzini ar 5. Moz. 28:10, Jes. 49:6). Tomēr viņi tika izraudzīti derības attiecībām ar Dievu, balstoties uz ietvertu ticības un paklausības nosacījumu (1. Moz. 22:16-18; 2. Moz. 19:5, 6; 5. Moz. 28:1, 2; 2. L. 7:14). Šis process, kurā apkārtējās tautas bija jāpiesaista Israēlam, bija Dieva "misijas stratēģija" Vecajā Derībā.

Jaunajā Derībā Dieva misija turpinās. Augšāmcēlies Kungs un Glābējs iesāka atjaunotu “misijas stratēģiju” (sk. Mt. 28:18–20, Ap. d. 1:8), kurā Kristus mācekļi, kas veido draudzi, dodas misijā pa visu pasauli, nevis pasaule nāk pie viņiem, kā tas bija senajā Israēlā. Misija nesākas ar draudzi. Tieši pretēji, draudze pastāv, jo Dievam vēl joprojām ir misija, kas jāpiepilda, un Viņš izmanto Savu draudzi, lai to īstenotu.

Tomēr paliek jautājums: kāda ir draudzes misija? Vai tā ir tā pati, kāda bija Tam, kas izsauca draudzi esamība? "Jo Cilvēka Dēls ir nācis meklēt un glābt pazudušo." (Lk. 19:10) Lai gan neviens no mums nevar kādu izglābt, mēs varam un mums vajag norādīt citiem uz vienīgo, kurš var glābt, un tas ir Jēzus Kristus.

"Kristus draudzes misija ir glābt bojā ejošos grēciniekus. Tā ir darīt zināmu Dieva mīlestību cilvēkiem un mantot viņus Kristum ar šīs mīlestības ietekmi." (Elena Vaita "Liecības draudzei" 3. sēj., 381. lpp.) Kāda priekštiesība un ārkārtīga atbildība!

`Misija draudzei ir tas pats, kas gaiss mūsu dzīvei. Bez gaisa mēs mirstam. Bez misijas draudze mirst. Ko tu personīgi vari darīt, lai uzturētu savas draudzes dzīvību?`