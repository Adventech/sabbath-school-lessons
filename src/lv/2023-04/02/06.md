---
title:  Pasaule-misijas lauks
date:   12/10/2023
---

`Izlasi Atkl. 7:9, 10. Ko šis teksts māca par ģeografiski tālu sniedzošo Dieva misijas lauku?`

Šīs nedēļas tēma ar nolūku ietvēra divus svarīgus pantus par misiju, kas uzsver to, cik centrāla loma Lielajā uzdevumā un mūžīgajā evanģēlijā ir darīšanai par mācekļiem. Interesanti, ka abiem pantiem ir vismaz viens kopīgs vienojošs elements -KUR misija notiek. Tajā teikts: "Tāpēc eita un darait par mācekļiem visas tautas" (Mt. 28:19), "tiem, kas dzīvo virs zemes, un visām tautām un ciltīm, valodām un tautībām” (Atkl. 14:6).

Citiem vārdiem, Kristus evanģēlijs ir aizsniegt visas šķiras, visas tautas, valodas un ļaudis. Evaņģēlija ietekme ir apvienot visus glābtos vienā lielā brālībā. Mums ir tikai viens paraugs, ko atdarināt, un tas ir Kristus. Ja mēs pieņemam patiesību, kāda tā ir Jēzū, tiek salauzti nacionālie aizspriedumi un skaudība, un patiesības gars savieno mūsu sirdis vienā.

Kad Jēzus teica: "Jūs būsiet mani liecinieki" (Ap. d. 1:8), Viņam prātā bija trīs dažādi geogrāfiskie apgabali.

Pirmais apgabals. “Jūs būsiet mani liecinieki Jeruzalemē.” Tajā laikā Viņa mācekļi bija ļoti tuvu Jeruzalemei. Tāpēc Jēzus patiesībā teica: “Sāciet līdzdalīt savu pieredzi ar Dievu cilvēkiem, kas ir jums tuvumā." Misija sākas mājās, ģimenē, ar kaimiņiem un draugiem. Šī ir sākotnējā misijas vieta.

Otrais apgabals. Viņš turpina: “.. un visā Jūdejā un Samarijā.” Mūsu misija ietver arī tos, kas kaut kādā veidā ir tuvu, bet vienlaikus tālu no mums. Šajā grupā ir cilvēki, kas varbūt runā tajā pašā valodā, kādā runājam mēs, - cilvēki, kam ir līdzīga kultūra, bet kas nedzīvo tajā pašā realitātē, kādā dzīvojam mēs. Šis ir mūsu nākamais misijas lauks.

Trešais apgabals. Tālāk Kristus saka: ".. un lidz pat zemes galam". Dieva misija aicina mūs aizsniegt cilvēkus no visām vietām, tautām, ļaužu grupām, valodām un tautībām. Šis ir mūsu lielākais misijas lauks.

`Izaicinājums: Nākamajā nedēļā lūdz katru dienu par kopienu, kurā tu dzīvo. Dievs tevi tajā ir ielicis noteikta iemesla dēļ.`

`Papildu izaicinājums: Izpēti savas dzīvesvietas demogrāfiju (kādi cilvēki dzīvo ap tevi) - tautību un reliģisko piederību, vecumu, turīgumu, valodas, kurās runā, utt. Lūdz Dievu, lai Viņš tev parāda, kā tu vari būt par Viņa mīlestības kanālu šiem cilvēkiem.`