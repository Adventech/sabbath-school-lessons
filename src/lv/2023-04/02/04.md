---
title:  'Mūžīgais evanģēlijs: misijas vēsts'
date:   10/10/2023
---

`Izlasi Atkl. 14:6, 7. Kādus Dieva misijas aspektus tu vari ieraudzīt “mūžīgajā evaņģēlijā", ko atklāj pirmā enģeļa vēsts?`

Šī ir vienīgā vieta Rakstos, kur vārdi “mūžīgs” un “evaņģēlijs" ir savstarpēji saistīti. Evaņģēlijs ir labā žēlastības vēsts, kas visiem dota, pateicoties Jēzum Kristum. Viņš ienāca mūsu pasaulē, lai parādītu mums “žēlastību un patiesību” (Jņ. 1:14). Viņš dzīvoja bezgrēcīgu dzīvi un nomira pie krusta kā aizvietojošs upuris, lai nestu mūsu grēku sodu (Jes. 53:4, 5; 1. Pēt. 3:18). Viņš piecēlās dzīvei, atgriezās debesīs, tika Tēva paaugstināts un nu iestājas par mums Debesu svētnīcā (Atkl. 1:18, Ap. d. 2:33, Ebr. 7:25). Drīz Viņš piepildīs Savu vislielāko apsolījumu - atgriezties godībā un majestātiskumā un pēc tūkstošgades nodibināt virs zemes Dieva valstību (Jn. 14:1–4, Ap. d. 1:11, Atkl. 21:1-4). Šīs ir būtiskas mūžīgā evaņģēlija patiesības.

Fakts, ka šī vēsts ir mūžīga, arī ir ievērojams. Ir tikai viens evaņģēlijs, kas mūs var glābt. Tas tāds arī paliks, līdz Dieva misija būs pilnībā pabeigta. Neviena cita evaņģēlija vairs nebūs. Krāpjošas mācības un doktrīnas nāks un ies (Ef. 4:14), bet mūžīgā evaņģēlija glābšanas vēsts ir nemainīga, un tie, kas tic un dzīvo paklausībā tam, tiks atalgoti (sk. 5. Moz. 5:33, Rom. 2:6).

Tas pats uzdevums, kas tika uzticēts pirmajiem mācekļiem, ir dots arī mums. Mums ir jāturpina darīt par Kristus mācekļiem visās vietās. Bet par kādiem mācekļiem? Labiem, godīgiem, pilnībā sevi nodevušiem, mīlošiem cilvēkiem? Šīs iezīmes ir būtiskas, bet ar tām nepietiek. Mums jādara par mācekļiem, pievēršoties visiem Bībelē atklātajiem māceklības elementiem (Lk. 9:23; Jņ. 13:34, 35; 2. Kor. 5:17) ar augstāko mērķi-būt gataviem un sagatavot citus Kunga Jēzus Kristus otrajai nākšanai.

"Tiesas pasludināšana (Atkl. 14:6, 7) ir Kristus drīzās otrās nākšanas izziņošana. Šo pasludinājumu sauc par mūžīgo evaņģēliju. Tādējādi Kristus otrās näkšanas sludināšana, tās tuvuma paziņošana ir parādīta kā būtiska evaņģēlija vēsts daļa." (Elena Vaita "Kristus līdzības” 227., 228. lpp.)

`Kā tiesas koncepts ir saistīts ar "mūžīgo evaņģēliju" pirmā eņģeļa vēstī? Kāpēc evanģēlijam vajadzētu būt tiesas idejas centrā?`