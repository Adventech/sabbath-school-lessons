---
title:  'Dieva Misija Mūsu Dzīvē: 2. Daļa'
date:   07/10/2023
---

### Nedēļas pētījumiem
Jņ. 20:21, 22; Mt. 28:16-20; Atkl. 14:6, 7; 5. Moz. 7:6, 11, 12; Atkl. 7:9, 10.

> <p>Atmiņas pants</p>
> "Tāpēc eita un darait par mācekļiem visas tautas, tās kristīdami Tēva, Dēla un Svētā Gara Vārdā." (Mt.28:19)

Tēma par Dievu kā misijas Dievu vijas cauri visiem Rakstiem. Tā ir saistīta ar cilvēces vēstures gaitu un atklāj Dieva nolūku Savai radībai. Turklāt tā nostiprina dievišķās atklāsmes galveno uzsvaru - Dieva tēla atjaunošanu Viņa kritušajos bērnos (salīdzini ar Kol. 3:9, 10; 1. Jņ. 3:2).

Dieva misija darbojas arī kā pamats, ar kura palīdzību mums vajadzētu ieraudzīt un saprast, ko Dieva Vārds saka mums. Ja mēs lasām Bībeli, mēs varam ieraudzīt Dievu, kas mērķtiecīgi cenšas mūs aizsniegt. Neskatoties uz grēka radīto atšķirtību (Jes. 59:2), pateicoties Savai misijai, Dievs turpina atjaunot salauztās attiecības ar cilvēci, līdz pat godības pilnajam mirklim, kad Viņš "darīs visu jaunu" (Atkl. 21:5, NKJV).

Šobrīd Dievs ir izvēlējies atklāt mums Sevi tādā veidā, ka mēs varam saprast Viņa dabu un nolūku, un, pāri visam, mums var būt patiesas un ilgstošas attiecības ar Viņu. Citiem vārdiem, mēs ne tikai iepazīstam Viņu, bet arī līdzdalām citiem savu pieredzi ar Viņu un Viņa glābjošo mīlestību.

Rakstos Dievs dod mums pamatelementus tam, kāda ir Viņa misijas būtība.

_lepazīsties ar šīs nedēļas tēmu, lai sagatavotos Bībeles izpētei 14. oktobrī._