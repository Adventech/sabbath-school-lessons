---
title:  Gūstā svešā kultūrā
date:   17/12/2023
---

Nekad nav viegli atstāt dzimteni un nonākt svešā kultūrā. Mums var būt grūti aptvert, ko piedzīvoja ebreji, vispirms babiloniešu, tad persiešu gūstā.

Tikai nedaudzi no mums dzīvo adventistu kopienās, kur mūsu ticības principi zināmā mērā ir valsts likums. Taču jūdu tauta pirms izvešanas dzīvoja pati savā zemē, kur viņu ticības principi bija nostiprināti arī valsts likumdošanā.

No vienas puses, padomā, cik viegli tolaik bija palikt uzticīgam Dievam. Galu galā cik daudz vieglāk būtu ievērot septītās dienas sabatu, ja sestdienas ievērošana tiktu noteikta ar likumu!

No otras puses, svētā vēsture liecina - lai arī kādi ir valsts dekrēti, pat ja tie ir ticībai labvēlīgi, uzticībai jānāk no sirds, no iekšienes, vai arī sekos grēks, atkrišana un sagrāve. "Vēl Tas Kungs ir sacījis: Tādēļ ka šī tauta Man tuvojas tikai ar savu muti un Mani godā tikai ar savām lūpām, bet ar savu sirdi ir tālu nost no Manis, un viņu bijība Manā priekšā ir tikai ārīgi iemācīta cilvēku ieraža." (Jes. 29:13)

Savukārt tos, kas ir apņēmušies būt uzticīgi, pat visnelabvēlīgākā vide nevarēs atturēt no paklausības.

`Izlasi Dan. 1:1-12, Dan. 3:1-12 un Dan. 6:1-9. Lai arī cik neatkārtojama ir katra situācija, ko šie panti atklāj par to, kādus izaicinājumus Dieva ļaudis var piedzīvot, dzīvojot svešā kultūrā?`

Lai arī kas mēs esam vai kur mēs dzīvojam, mēs esam ielikti vidē, kas vai nu kultūras, vai arī likumu, vai arī reizē abu apstākļu dēļ var būt liels izaicinājums mūsu ticībai un liecībai. Lai arī zinojumi Daniēla grāmatā visi beidzās "laimīgi", tie atklāj, ka pat grūtos apstākļos cilvēki var palikt uzticīgi Dievam. Pat ja neviens no šiem stāstiem nebūtu beidzies labi, nav šaubu, ka arī tad šie vīri tik un tā rīkotos pareizi.

`Kādi ir daži no izaicinājumiem, ko tu piedzīvo savā kultūrā? Kā tu uz tiem reaģē?`