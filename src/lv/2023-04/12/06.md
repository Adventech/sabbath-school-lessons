---
title:  Purima brīnums
date:   21/12/2023
---

Komentētāji jau tūkstošiem gadu ir ievērojuši, ka Esteres grāmatā neparādās Dieva vārds. Šī ir vienīgā Bībeles grāmata, kurā novērojama šāda parādība. Tomēr ebreji spēja atpazīt Dieva ricību lielajā glābšanā, un Dieva tauta izvēlējās šo grāmatu iekļaut Bībeles kanonā.

Vai mēs spējam pamanīt Dieva klātbūtni ikdienas skrējienā? Dieva rīcība var izskatities kā normāli, dabiski notikumi, un, ja mēs nepievēršam tiem rūpīgu uzmanību, mēs Dieva klātbūtni varam nepamanīt.

`Izlasi Est. 9:1-12. Kāds bija Esteres pūļu rezultāts?`

Purima brīnums ieņem ļoti neparastu formu. Brīnums ir apslēpts, maskējies šķietami dabiskos notikumos. Likums iznīcināt jūdus netika atcelts, bet tika izdots jauns likums, kas ļāva jūdiem sevi aizstāvēt.

levērojiet, kas vēl notika un kā Dievs spēja strādāt ar šo notikumu starpniecību. Persieši saskatīja Dieva rīcību jūdu labā.

Un kāds bija rezultāts?

"Daudzi citu tautību cilvēki kļuva par jūdiem." (Est. 8:17) Tas ir lielisks piemērs tam, kā Kungs spēj strādāt, lai vestu pazudušās dvēseles pie Viņa atziņas.

Jūdu tautas vadītāji atzina Dieva darbu. Kad jūdi guva uzvaru, sevi aizstāvot, viņi izsludināja gadskārtēju uzvaras piemiņas un svinēšanas laiku (sauktu "Purims"). Šīs svētku dienas vēl joprojām tradicionāli tiek pavadītas pateicībā Dievam, pieminot Viņa atbrīvošanu.

`Izaicinājums: Lūdz Dievu, lai Viņš dod tev drosmi kādam cilvēkam, kas ir tavā šīs nedēļas lūgšanu sarakstā, līdzdalīt, ko Viņš ir darījis tavā labā.`

`Papildu izaicinājums: Sāc dienasgrāmatu vai pierakstu kladi, kurā atzīmēt mazās lietas (un lielās lietas), ko Dievs dara tavā labā. Pārskati to un lūdz, lai Dievs ieliek šīs lietas tavā prātā īstajā laikā, lai tu tās varētu kādam līdzdalīt.`