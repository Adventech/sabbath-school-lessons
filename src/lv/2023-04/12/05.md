---
title:  Ši laika dēļ
date:   20/12/2023
---

`Izlasi Est. 4:1-14. Kāpēc tika uzskatīts, ka šajā mirklī Esterei bija piemēroti identificēt sevi kā ebrejieti?`

Kad Mordohajs sazinājās ar Esteri, lai lūgtu palīdzību, viņa vairākus gadus bija precējusies ar Ahasveru, taču Persijā bija likums, ka neviens nedrīkstēja nākt pie ķēniņa troņa bez īpaša ķēniņa uzaicinājuma. Ikviens, kurš neievēroja šo noteikumu, riskēja ar nāvi. Estere, apzinādamās risku, tik un tā devās uz troņa zāli neaicināta.

Mordohaja ticība centās pamodināt Esteres ticību. Esteres grāmatas centrs atrodams Mordohaja vārdos Esterei: "Tad Mordohajs sacīja, lai atbild Esterei: 'Neiedomājies sevī, ka tu ķēniņa pili izglābsies drošāk nekā visi pārējie jūdi! Jo, ja tu tiešām cietīsi klusu šajā laikā, tad atbrīvošana un glābšana jūdiem var rasties no kādas citas puses, bet tu un tava dzimta aizies bojā. Un, kas zina, vai tu tieši šā lai ka dēļ neesi kļuvusi ķēnišķīgā godā?"" (Est. 4:13, 14)

Esteres ticība tika pārbaudīta, jo Mordohajs atsaucās uz viņas mīlestību pret savu tautu. Neviens nezināja, ka viņa ir ebrejiete, izņemot Mordohaju, un, kad viņa pieņēma lēmumu iesaistīties, viņa nevilcinājās likt uz spēles savu dzīvību.

Viņas ticība Dievam bija spēcīga, un viņa zināja, ka bez Dieva palīdzības gūt panākumus viņa nevarēs. Viņas atbilde Mordohajam atklāja viņas ticību: "Ej, sapulcini visus jūdus, kas atrodas Sūsās, un gavējiet manis dēļ: neēdiet un nedzeriet trīs dienas un naktis; arī es ar savām kalponēm tāpat gavēšu. Un pēc tam es iešu pie ķēniņa, kas gan nav pēc likuma, un, ja es aiziešu bojā, tad aiziešu bojā!" (Est. 4:16) Mordohajs izsūtīja šo informāciju visai ebreju kopienai Sūsās, un, kamēr viņi gavēja un lūdza, Estere gatavojās bīstamajam solim. “Trešajā dienā Estere apģērba ķēniņienes tērpu un nostājās ķēniņa pils iekšējā pagalmā pretī ķēniņa pilij. Ķēniņš sēdēja savas valsts tronī ķēniņa pilī pretī pils ieejai. Kad ķēniņš redzēja ķēniņieni Esteri stāvam pils pagalmā, viņa atrada labvēlību viņa acīs, un ķēniņš izstiepa zelta scepteri, kas bija viņa rokā, pretī Esterei, un Estere tuvojās un pieskārās sceptera smailei." (Est. 5:1, 2)

`Ebrejiem tādā situācijā, kā aprakstīts iepriekš, gavēšanu noteikti pavada lūgšana. Tas ir, lai gan viņi rīkojās savā labā, lūgšana bija viņu rīcības centrā. Kādu acīmredzamu mācību mēs no tā varam gūt?`