---
title:  Estere Un Mordohajs
date:   16/12/2023
---

### Nedēļas pētījumiem
Dan. 1:1-12; Dan. 6:1–9; Est. 2:1–10, 20; Est. 3:1–15; Est. 4:1–14; Est. 9:1–12.

> <p>Atmiņas pants</p>
> "Es padaru tevi arī par gaismu citām tautām, ka tu būtu Manas pestīšanas nesējs līdz pasaules galam." (Jes. 49:6)

Viens no iedvesmojošākajiem ziņojumiem Bībelē, ziņojums par "starpkultūru kalpošanu", ir atrodams Esteres grāmatā. Tūkstošgades laikā par šo grāmatu ir rakstīts ļoti daudz, un līdz pat šai dienai daudzi ebreji svin Purima svētkus, balstoties uz Est. 9:26-31.

Estere un viņas brālēns Mordohajs bija jūdi, kas dzīvoja Persijas impērijas galvaspilsētā Sūsā. Lai arī kāds tam būtu iemesls, viņi atšķirībā no citiem ebrejiem, kas bija atgriezušies uz Jūdeju, bija palikuši savā gūsta zemē.

Tad Estere, pateicoties īpašai aizgādībai, kļūst par karalieni. “Tad ķēniņš iemīlēja Esteri vairāk par visām sievām, un viņa ieguva viņa laipnību un labvēlību vairāk par visām jaunavām, tā ka viņš lika ķēniņienes kroni viņai galvā un iecēla viņu par ķēniņieni Vašti vietā." (Est. 2:17)

Tieši šajā lomā Estere, kaut arī nedaudz negribīgi, spēja īstenot nozīmīgu lomu Bībeles vēsturē. Šis stāsts unikālā veidā parāda, kā Dieva ļaudis pat svešā vidē var liecināt par patiesību.

Atkarībā no tā, cik daudz tev ir laika, izlasi vai pārskati Esteres grāmatu šīs nedēļas studijām.

_lepazīsties ar šīs nedēļas tēmu, lai sagatavotos Bībeles izpētei 23. decembrī._