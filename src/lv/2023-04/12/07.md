---
title:  Tālākiem pētījumiem
date:   22/12/2023
---

"Katrai mājsaimniecībai un katrai skolai, katram vecākam, skolotājam un bērnam, kuru apspīdējusi evaņģēlija gaisma, šajā krīzē tiek uzdots jautājums, kas tika uzdots karalienei Esterei nozīmīgās krīzes Israēla vēsturē laikā: "Kas zina, vai tu tieši šā laika dēļ neesi kļuvusi ķēnišķīgā godā?" (Est. 4:14)" (Elena Vaita "Audzināšana" 263. lpp.)

“Estere bija skaista ebreju jauniete, māsīca Mordohajam, kas bija viņu pieņēmis savās mājās pēc viņas vecāku nāves un mīlēja viņu kā savu meitu. Dievs izmantoja viņu, lai glābtu jūdu tautu Persijā." (Piezīme: šī otrā rindkopa ir ievads, kas iekļauts grāmatā "Daughters of God" ("Dieva meitas") par Esteri 45. lpp., ko nav rakstījusi Elena Vaita. Tomēr tālākie citāti ir viņas rakstīti.)

"Senajos laikos Kungs brīnišķīgā veidā darbojās ar sevi ziedojušu sieviešu starpniecību, kas apvienojās Viņa darbā kopā ar vīriešiem, ko Viņš bija uzraudzījis kā Savus pārstāvjus. Viņš izmantoja sievietes, lai gūtu lielas un izšķirošas uzvaras. Vairāk nekā vienu reizi, ārkārtas situācijās, Viņš izveda sievietes priekšgalā un darbojās caur viņām, lai glābtu daudzas dzīvības. Ar ķēniņienes Esteres starpniecību Kungs paveica varenu atbrīvošanas darbu Savas tautas labā. Laikā, kad likās, ka nekāda vara nevarēs viņus glābt, Estere un sievietes, kas bija kopā ar viņu, ar gavēšanu un lūgšanu, kā arī konkrētu darbību stājās pretī problēmai un sagādāja glābšanu savai tautai.

Sievietes darba izpēte saistībā ar Dieva darbu Vecās Derības laikos dos mums mācības, kas darīs mūs spējīgus sastapties ar ārkārtas situācijām darbā mūsdienās. Mēs varbūt netiksim ievesti tik kritiskās un augstās vietās kā Dieva tauta Esteres laikā. Taču bieži atgriezušās sievietes var izdarīt nozīmīgu darba daļu no daudz pazemīgākām pozīcijām. Daudzas to ir darījušas un joprojām ir gatavas darīt." (Elena Vaita "Daughters of God", 45., 46. lpp.)

**Jautājumi pārrunām**:

`Esteres grāmata atstāj mums dažus neatbildētus jautājumus, īpaši attiecībā uz Esteres lomu ķēniņa galmā, pat ja viņa bija paaugstināta līdz ķēniņienes statusam. Kā mēs varam to savienot ar viņas ticību? Vai varam?`

`Slavenie Esteres vārdi "Un ja es aiziešu bojā, tad aiziešu!" (Est. 4:16) tūkstošiem gadu laikā ir atbalsojušies kā uzticības paraugs, pat nāves draudu priekšā. Kā viņas vārdi atspoguļo to, ko Dieva ļaudis piedzīvos pēdējās dienās, kad Atkl. 13. nodaļā aprakstītie notikumi kļūs par realitāti?`

`Grupā pārskatiet pirmdienas tēmas noslēguma jautājumus par to, ka reizēm nevajag atklāt savu ticību. Vai tā tam vajadzētu būt arī mums?`