---
title:  Mordohaja uzticīgā liecība
date:   19/12/2023
---

Dzīvojot svešā zemē, Mordohajs un Estere agrāk vai vēlāk varētu nonākt nepatikšanās, ja viņi būtu palikuši uzticīgi Dievam. Mordohajs noteikti par to bija domājis.

`Izlasi Est. 3:1-15. Kas šeit notika un kāpēc?`

Est. 3. nodaļā mēs uzzinām, ka ķēniņš Ahasvers turēja godā Hamanu un deva viņam augstu amatu, kas nozīmēja lielu varu. I kvienam lika zemoties Hamana priekšā. Tikmēr mēs lasām: "Bet Mordohajs neliecās un arī nekrita viņa priekšā pie zemes." (Est. 3:2). Bibele nemin iemeslu, kāpēc Mordohajs nezemojās šī vīra priekšā. Bet mēs zinām, kāpēc. Viņš bija uzticīgs jūds. Mordohajs nevēlējās parādīt cieņu Agaga pēctecim, amalekietim, kas bija viņa tautas ienaidnieki kopš iziešanas no Ēģiptes (5. Moz. 25:19). Kā uzticīgs jūds būtu varējis zemoties amalekieša priekšā? Vai arī pielūgt kādu citu, izņemot Kungu?

"Tad ķēniņa kalpotāji, kas bija pie vārtiem, jautāja Mordohajam: 'Kāpēc tu pārkāp ķēniņa pavēli?” (Est. 3:3) Lai gan mēs nezinām sīkāk, kā viņš atbildēja, nākamajā panta ir teikts, ka "viņš bija stāstījis tiem, ka viņš ir jūds" (Est. 3:4). Protams, šajā atbildē Mordohajam bija iespēja paskaidrot, ka viņš, būdams debesis un zemi radījušā Dieva pielūdzējs, nevar pielūgt nevienu grēcīgu cilvēku. Nav šaubu, ka Mordohajs zināmā mērā varēja liecināt par savu ticību, pie kuras viņš turējās tik stingri, ka apdraudēja viņu pašu un diemžēl arī citus.

"No Daniēla un viņa draugiem .. spoža gaisma atspīdēja Bābeles ķēniņa galma morālās tumsas vidū." (Elena Vaita "Advent review and Sabbath Herald” 1884. gada 13. maijs)

Kad Hamans gribēja iznīcināt jūdu tautu, viņa apraksts viņiem bija: "Tad Hamans sacīja ķēniņam Ahasveram: 'Ir kāda tauta, kas ir izkaisīta un izklīdināta starp citām visās tavas valsts zemēs; tās likumi atšķiras no ikvienas tautas likumiem, un ķēniņa likumus viņi nepilda, tā ka ķēniņam neklājas tos neievērotus atstāt mierā.” (Est. 3:8) Tauta, kuras likumi atšķiras un kas nepilda ķēniņa likumus? Ideāls iemesls vajāšanām.

`Kādos veidos mēs varam pat mūsdienās tikt pārbaudīti tādā pašā veidā kā Mordohajs? Kā mums vajadzētu reaģēt?`