---
title:  Šeit es esmu, sūti mani
date:   02/11/2023
---

Jonas stāsts ir vairāk nekā pārsteidzošs. Fakts, ka Dievs varēja izglābt niniviešus, neskatoties uz Jonas vājo liecību, ir spēcīgs atgādinājums, ka mūsu loma ir tikai būt kanāliem Dievam, kas vienīgais var pārliecināt un atgriezt sirdis. Tas ir atgādinājums, ka Dievs meklē tikai labprātīgus un pazemīgus vēstnešus, kas sekos Viņa vadībai.

`Izlasi Jes. 6:1-8. Kāda ir šajos pantos izteiktā centrālā doma?`

Ir izteikts aicinājums. Dievs meklē labprātīgus brīvprātīgos. Mums ir jāatsaucas šim aicinājumam, padodoties Viņa vadībai, ieklausoties, lai sadzirdētu Viņa balsi, un tad izvēloties paklausīt, lai arī ko Viņš mums liktu darīt.

Jonas stāsts atklāj arī Dieva mīlestību uz cilvēkiem, kas dzīvo tur, kur Viņa mīlestību nevar sajust un Viņa balsi nevar dzirdēt. Tieši tāpat ka Dievam bija žēl Ninives, Viņam ir žēl miljoniem mūsdienu iedzīvotāju pilsētās, kur ēkas ir aizstājušas kokus un puķes un kur nemitīgais troksnis apgrūtina mieru un klausīšanos. Par Ninivi Dievs teica, ka tās iedzīvotāji “nezina atšķirt savu labo roku no savas kreisās" (Jonas 4:11). Dievam ir vajadzīgi vēstneši, kas ir labprātīgi nest Viņa cerības vēsti tiem, kas ir pārņemti ar dzīves aizņemtību un neglītumu.

Jesaja dzirdēja balsi sakām: "Kurš ies?" Kāda būs tava atbilde?

`Izaicinājums: Paņem baltu papīra lapu vai savu lūgšanu burtnīcu un izveido sarakstu ar 10 cilvēkiem, par kuriem tu zini, ka tie ir neticīgi. Sauksim viņus par taviem "mācekļiem". Uzraksti viņu vārdus. Turi šo sarakstu pie sevis un atlikušajā ceturksnī katru dienu lūdz par katru no šiem 10 mācekļiem. Lūdz, lai Dievs palīdz tev sadraudzēties ar taviem paziņām. Lūdz, lai tu attīstītu dziļāku, ciešāku, uzticības pilnāku draudzību ar saviem jaunajiem draugiem. Arvien padziļinot attiecības, uzmanīgi vēro un klausies, lai tu izprastu viņu īpašās vajadzības, ievainojumus un sāpes. Tad lūdz, lai Dievs piepilda viņu vajadzības.`

`Papildu izaicinājums: Izvēlies pilsētu netālu no savas dzīvesvietas, kā arī pilsētu citā pasaules daļā. Sāc lūgt par cilvēkiem, kas tajā dzīvo un strādā. Lūdz, lai Dievs tur pamodina spēcīgus adventistus, kas līdzdalītu patiesību, kādu mēs to zinām, -patiesību par Jēzus drīzo nākšanu.`