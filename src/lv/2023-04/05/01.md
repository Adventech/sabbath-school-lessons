---
title:  Aizbildinājumi Neiet Misijā
date:   28/10/2023
---

### Nedēļas pētījumiem
Jonas 1.-4. nod., Nah. 1:1; 2. Ķēn. 17:5, 6; Ps. 24:1; Jēk. 1:27; Jes. 6:1-8.

> <p>Atmiņas pants</p>
> "Un es dzirdēju Tā Kunga balsi sakām: ‘Ko lai Es sūtu? Kas būs mūsu vēstnesis?' Tad es atbildēju: 'Redzi, es esmu še, sūti mani!" (Jes. 6:8)

Ne visi, kas ir aicināti doties misijā, ir bijuši tik labprātīgi kā Ābrahāms. Jona ir paraugs (izlasi Jon. 1.-4. nod.). Dievs aicina Jonu nest vēsti Ninivei, Asīrijas galvaspilsētai. Šī pilsēta, kas atrodas mūsdienu Irākas teritorijā, bija 560 jūdzes no Jeruzalemes jeb mēnesi gara ceļojuma attālumā. Jona ne tikai atteicās iet - viņš bēga pretējā virzienā. Ieradies Jafā, viņš nopirka ceļojumu uz Taršišu, kas ir mūsdienu Spānijas dienvidos. 2000 jūdžu garais ceļojums pa jūru būtu varējis ilgt vismaz mēnesi, atkarībā no laikapstākļiem. Negribēdams stāties pretī Asīrijas ķēniņam, Jona izmanto mēnesi, kas būtu bijis vajadzīgs nonākšanai Ninivē, lai tiktu tālāk prom no tās. Kāpēc viņš, Dieva vīrs, tā rīkojās?

Ninivieši bija bēdīgi slaveni ar savu ļaunumu, ar savu nežēlību un ar to, ka bija uzbrukuši Israēlam un Jūdejai. Tomēr Dievs aicināja Jonu iet uz Ninivi un izteikt nosodījumu tās lielajam ļaunumam (Jonas 1:2). Izteikuma forma šeit ir ļoti līdzīga tam, kā Dievs sarunājās ar Ābrahāmu 1. Moz. 18:20, 21 par Sodomu un Gomoru. Tomēr, kā mēs redzēsim, Jona nebija Ābrahāms.

Ko mēs no Jonas attieksmes varam mācīties par aizbildinājumiem, ko mēs varam radīt, lai nedotos misijā?

_lepazīsties ar šīs nedēļas tēmu, lai sagatavotos Bibeles izpētei 4. novembrī._