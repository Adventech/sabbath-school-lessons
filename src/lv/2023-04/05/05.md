---
title:  Mūsu aizbildinājumi - neērtas sadursmes
date:   01/11/2023
---

"Ak, Kungs, vai tas nav tieši tas, ko es teicu, kad es biju vēl sava zemē? Tadēļ es priekšlaikus steidzos aizbēgt uz Taršišu, jo es zināju, ka Tu esi žēlīgs un milestības pilns Dievs, lēnprātīgs un bagāts žēlastībā, kam paredzamā ļaunuma pašam žēl." (Jonas 4:2) Cik skaista lūgšana no Jonas puses, vai ne?

`Izlasi Jonas 4. nodaļu. Kas noticis ar šo vīru?`

Jonam bija tik dziļš naids pret cilvēkiem, pie kā Dievs viņu sūtīja, ka viņš bija gatavs drīzāk mirt, nekā apkaunot sevi ar to, ka viņa nolemtības diena pret Ninivi nepiepildās. Jona gribēja, lai Ninive ir nākamās Sodoma un Gomora. Viņš cerēja, ka Dievs sodīs šos cilvēkus, ko viņš ienīda. Kad tas nenotika, viņa pasaules uzskats tika satricināts līdz pašai saknei, un Jona drīzāk bija gatavs mirt, nekā ļaut pasaulei apgriezties otrādi.

Otro reizi Jonas stāstā Dievs viņu uzrunāja nevis ar svētrunu vai citiem vārdiem, bet ar pieredzi. Pasaules uzskati netiek veidoti pēc pieprasījuma. Ne arī tie mainās tāpēc, ka mēs izdzirdam kaut ko jaunu vai citādu. Uzskati bieži veidojas un mainās, balstoties uz dzīves pieredzi un to, kā tās tiek interpretētas jeb skaidrotas.

Jaunā pieredze, ko Dievs deva, bija domāta, lai palīdzētu Jonam ieraudzīt savu izkroploto pasaules uzskatu. Dievs radīja augu, kas brīnumainā veidā vienā dienā izauga pietiekami liels, lai sniegtu pietiekami lielu ēnu, pasargājot Jonu no spožās saules. Jona jutās pateicīgs nevis Dievam, kas bija paveicis šo brīnumu, bet augam. Tā vietā, lai redzētu to kā nepelnītu brīnumu, viņš to uzskatīja par atbilstošu un pelnītu svētību, kas sekoja viņa labajiem darbiem. Kad augs gāja bojā, šī neveiksme radīja Jonā dusmas un nedrošību par savu vērtību, un viņš sāka domāt par pašnāvību.

Šai pieredzei sekoja Dieva maigā, koriģējošā balss, palīdzot Jonam ieraudzīt, cik muļķīgi bija tas, ka viņš augu vērtēja vairāk nekā daudzos tūkstošus Ninives vīriešu, sieviešu un bērnu, kā arī viņu dzīvniekus.

`Stāsts nebeidzas ar Jonas nožēlu. Nepabeigtais stāsts drīzāk pagriežas mūsu virzienā. Ko mēs darīsim ar Dieva bažām par launiem cilvēkiem, par terorizētājiem, par neaizsniegtajiem visā plašajā pasaulē?`