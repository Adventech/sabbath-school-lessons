---
title:  Tālākiem pētījumiem
date:   03/11/2023
---

Elenai Vaitai bija spēcīgs brīdinājums tiem, kas cīnās, - sekot Jēzus aicinājumam liecināt tiem, kas ir ap viņiem.

"To cilvēku aizbildinājumi, kuri nedara šo darbu, neatbrīvo viņus no atbildības, un, ja viņi izvēlas nedarīt šo darbu, viņi atstāj novārtā dvēseles, par kurām Kristus gāja bojā, viņi atstāj novārtā Dieva uzticēto atbildību un ir ierakstīti Debesu grāmatās kā neuzticīgi kalpi. Vai kalpotājs strādā tā, kā to darīja Kungs, lai būtu par spēku un svētību citiem, kad viņš novēršas no tiem, kam vajadzīga viņa palīdzība? Tie, kas atstāj novārtā personīgu mijiedarbību ar cilvēkiem, kļūst vērsti uz sevi un viņiem ir vajadzīga šī pieredze, lai nonāktu komunikācijā ar saviem brāļiem, lai viņi varētu saprast viņu garīgo stāvokli un zinātu, kā pabarot Dieva ganāmpulku, dodot katram savu gaļas tiesu īstajā laikā. Tie, kas atstāj novārtā šo darbu, parāda, ka viņiem ir nepieciešama morāla atjaunošanās, un tad viņi ieraudzīs, ka nav nesuši darba nastu." (Elena Vaita "The Advent Review and Sabbath Herald”, 1892. gada 30. aug.)

Kaut arī šie ir ļoti spēcīgi vārdi, kas izgaismo to, cik lielu nozīmi Dievs piešķir misijai, mēs neesam atstāti bez cerības. “Līdz ar uzdevumu Jonam tika uzticēta smaga atbildība,tomēr Tas, kurš pavēlēja iet, bija spējīgs savu kalpu atbalstīt un piešķirt sekmes. Ja pravietis būtu paklausījis nejautājot, viņš būtu pasargāts no daudziem rūgtiem pārdzīvojumiem un būtu pārpārēm svētīts. Taču arī bezcerības un izmisuma stundās Kungs Jonu neatstāja. Grūtie pārbaudījumi un brīnišķīgā aizgādība atjaunoja pravieša paļaušanos uz Dievu un Viņa bezgalīgo spēku." (Elena Vaita “Pravieši un ķēniņi" 266. lpp.) Mēs tieši tāpat kā Jona varam viegli atrast aizbildinājumus, lai nepiedalītos misijā. Mūsu motivācija izvēlēties šos aizbildinājumus var būt viena no daudzām. Tomēr mūsu aicinājums uz misiju nav nekonkrētāks par Jonas aicinājumu. Jautājums ir-kā tu izvēlēsies atbildēt?

**Jautājumi pārrunām**:

`Kādus aizbildinājumus tu esi bijis kārdināts izmantot, lai neiesaistītos misijā? Kas ir tava Ninive?`

`Padomā par to, cik dārga ir patiesība, kas mums kā septītās dienas adventistiem ir. Padomā par to, cik svētīti esam, ka mums ir šīs patiesības. Kas neļauj tev līdzdalīt citiem to, ko mēs tik ļoti mīlam?`

`Kā tu Dieva žēlastībā vari mācīties tikt pāri jebkurām bailēm, kādas tev var uznākt attiecībā uz liecināšanu un misiju?`