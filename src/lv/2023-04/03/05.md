---
title:  Agrīnā draudze un komforta zonas
date:   18/10/2023
---

`Izlasi Ap. d. 8:1–4. Kas izraisīja agrīnās draudzes ticīgo izkaisīšanu ārpus viņu komforta zonas?`

Līdz tam agrinā draudze pamatā darbojās Jeruzalemē (jūdu teritorijā un jūdu tautā). Kad sākās vajāšanas, kurās Sauls, nodevies jūds un farizejs, bija aktīvi iesaistījies, draudze Jeruzalemē tika izkaisīta pa visu Jūdeju un Samariju. Jēzus bija paredzējis, ka “jūs būsiet mani liecinieki Jeruzalemē, un visā Jūdejā un Samarijā” (Ap. d. 1:8, NIV). Šis apgalvojums tika piepildīts, kā tas atzīmēts Ap. d. 8:4, ka “izklīdinātie staigāja apkārt, sludinādami evaņģēliju”.

Arī pēc tam, kad draudze sāka iziet ārpus Jeruzalemes, ticīgie vēl joprojām sludināja jūdu reģionos vai saviem jūdu kaimiņiem citās pilsētās. Ap. d. 11:19 norāda, ka draudze bija izkaisīta līdz pat Feniķijai (Libanona) un Kiprai, bet šajā brīdī viņi nesludināja vēsti nevienam citam kā tikai jūdiem. Jēzus mācekļi un agrīnā draudze nebija plānojusi redzēt pagānus nākam pie Kunga, bet tikai jūdus. Viņiem vēl joprojām bija ļoti šauri uzskati par to, kādai ir jābūt draudzes misijai.

Pēteris, Jēzus māceklis un viena no vadošajām agrīnās draudzes personām, negribēja nest evaņģēlija vēsti pagāniem pat pēc tam, kad Pāvils bija sācis to darīt. Pēteris ir pazīstams kā apgraizīto apustulis (ar to domāti judi), bet Pāvils-kā apustulis pagāniem (Gal. 2:8). Sākumā Pēteris pat negribēja, ka viņu redz kopā ar pagāniem (Gal. 2:11, 12). Tomēr Dievs izveda Pēteri no viņa komforta zonas un pārmainīja viņa sirdi. Viņš sāka saprast, ko patiesībā ietvēra evaņģēlija uzdevums un kas Jēzus nāvei bija jāizdara visas pasaules labā.

`Izlasi Ap. d. 10:9-15, 28, 29. Kādu vēsti Kungs deva Pēterim, un kā mums šajā laikmetā vajadzētu attiecināt šo principu uz misijas darbu?`