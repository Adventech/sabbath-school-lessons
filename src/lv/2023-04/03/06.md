---
title:  Sāciet tur, kur jūs esat
date:   19/10/2023
---

`Izlasi Ap. d. 1:8. Kādu principu Jēzus atklāja, kad viņš dalījās ar vēsti vai bija liecinieks par Sevi pasaulei?`

Šis princips, ko Jēzus atklāja, parāda, ka mums rīkoties kā Viņa mācekļiem, lai līdzdalītu labo vēsti citiem. Patiesibas līdzdalīšana nenozīmē pārliecināt citus par to, cik viņi ir nepareizi; līdzdalīt nozīmē atklāt Jēzu saskaņā ar triju eņģeļu vēstīm Atkl. 14:6–12.

Jēzus vārdos Ap. d. 1:8 atrodam dažus principus.

Pirmkārt,"jūs būsiet Mani liecinieki Jeruzalemē". Kā mēs jau runājām (bet to ir vērts atkārtot): mums ir jābūt Viņa lieciniekiem vietā, kur mēs fiziski dzīvojam. Tās var būt mūsu mājas, draudze, tuvākā apkaime un mūsu kopiena. Mums irjābūt Viņa lieciniekiem vispirms tur, kur mēs esam, tur, kur Viņš mūs sākotnēji ir ielicis, - mājās vai darbā- un ir jābūt Viņa lieciniekiem tiem cilvēkiem, kas mums ir vistuvāk. Tā var būt ģimene vai paplašinātā ģimene, draudzes cilvēki, kolēģi, kaimiņi un kopiena.

Reizēm, lai būtu Viņa liecinieki, ticīgie ir ieinteresēti tikai doties uz tālu zemi vai svešu kultūru, bet viņi neliecina cilvēkiem, kas ap viņiem jau dzīvo. Mums vajadzētu sākt tur, kur mēs esam, un doties uz priekšu no tās vietas tā, kā Kungs mūs vadīs. Pēc tam-"visā Jūdejā un Samarijā līdz pašam pasaules galam" (Ap. d. 1:8). Jēzus atkal apstiprina realitāti, ka liecināšana iet pāri kultūru robežām. Mēs varam tikt aicināti doties uz citiem apgabaliem, lai aizsniegtu citas sociālās, etniskās un reliģiskās grupas. Mums var būt daudz vieglāk liecināt tiem, kas pieder pie mūsu etniskās vai valodu grupas, jo jāpārvar minimālas kultūras barjeras. Dažos pasaules reģionos draudzi veido tikai viens klans vai viena cilts. Tomēr Jēzus lielais uzdevums mums atklāj, ka svarīgi ir iziet ārpus savas komforta zonas un ieguldīt savus resursus šādās cilvēku grupās. Arī viņiem jādzird Jēzus vēsts.

`Izaicinājums: izveido sarakstu ar cilvēku grupām savā kopienā, kurām ir īpašas vajadzības un kuras draudze nav centusies aizsniegt.`

`Papildu izaicinājums: Sāc lūgt par iespēju tuvākajā laikā iesaistīties misijā cilvēkiem ar īpašām vajadzībām.`