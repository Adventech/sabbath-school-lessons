---
title:  Tālākiem pētījumiem
date:   20/10/2023
---

Izlasi Elenas Vaitas grāmatā “Apustuļu darbi” nodaļas “Lielais uzdevums” (25.-34. lpp.) un "Patiesības meklētājs” (131.–142. Ipp.).

"Pirms pacelšanās Debesīs Kristus deva mācekļiem noteiktu uzdevumu. Viņš teica, ka tiem jākļūst par tās gribas izpildītājiem, ar kuru Viņš pasaulei dāvina mūžīgās dzīvības bagātības. - Jūs esat bijuši liecinieki Manas dzīves upurim pasaules labā, -Viņš sacīja. - Jūs esat redzējuši Manas pūles israēliešu vidū. Un, lai gan Mani ļaudis negrib nākt pie Manis, lai tiem būtu dzīvība, lai gan priesteri un virsnieki darījuši ar Mani, ko gribējuši, lai gan viņi Mani ir atmetuši, tomēr tiem būs vēl cita izdevība pieņemt Dieva Dēlu. Jūs varat apliecināt, ka visus, kas nāk pie Manis, atzīdami un nožēlodami savus grēkus, Es labprāt pieņemu. Tos, kas nāk pie Manis, Es nekādā ziņā neatstumšu. Jums, Maniem mācekļiem, Es uzticu šo žēlastības vēsti. Tā jāpasniedz kā jūdiem, tā pagāniem-vispirms Israēlam, tad visām tautām, valodām un ļaudīm. Visiem, kas tic, jāsanāk kopā vienā draudzē." (E. Vaita "Apustuļu darbi" 27., 28. lpp.)

Lielais uzdevums ir skaidrs: "Ejiet un dariet par mācekļiem visas tautas." (Mt. 28:19) Tāpēc runa noteikti ir par došanos pie citiem, īpaši pie citām tautām.

"Evanģēlija uzdevums ir Kristus valstības sūtņu tiesību apliecinošs dokuments. Mācekļiem vajadzēja nopietni strādāt dvēseļu labā, sniedzot tām žēlastības aicinājumu. Viņiem nebija jāgaida ļaudis, kas nāktu pie viņiem, bet pašiem jāiet ar vēsti pie laudīm." (Elena Vaita "Apustuļu darbi" 28. lpp.)

“Pasaulē ir daudzi, kas Dieva valstībai stāv tuvāk, nekā mēs domājam. Šajā tumšajā, grēka pārņemtajā pasaulē Kungam ir daudz vērtīgu dārgakmeņu, pie kuriem Viņš grib vadīt savus vēstnešus. Vēl daudz kur atrodami tādi, kas ilgojas nostāties Kristus pusē. Daudzi Dieva gudrību novērtē vairāk par laicīgajām priekšrocībām un vēlas kļūt par uzticīgiem gaismas nesējiem.[..] Pārliecināti, ka Pētera rīcība ir bijusi tiešs Dieva plāna piepildījums un ka viņu aizspriedumi un noslēgtība ir pilnīgi pretēji Evaņģēlija garam, tie slavēja Dievu, sacīdami: "Tagad Dievs arī pagāniem devis atgriešanos no grēkiem dzīvībā."

Tā aizspriedumi sagruva bez jebkādas cīņas; tika atmests gadsimtos iesakņojies noslēgšanās ieradums un atvērās ceļš Evaņģēlija pasludināšanai pagāniem.” (Elena Vaita “Apustuļu darbi” 140.–142. Ipp.)

**Jautājumi pārrunām**:

`Kā tu definētu vārdu “misija”, attiecinot to uz savu dzīvi?`

`Kādos veidos tu varētu katru dienu īstenot misiju savā attieksmē un uzvedībā? Kā tu vari vairāk pievērsties misijai savos ikdienas pienākumos?`

`Cik svarīgi ir pārbaudīt katram savu sirdi un meklēt spēku no augšienes, lai atbrīvotos no aizspriedumiem pret tiem, kas nelīdzinās mums?`