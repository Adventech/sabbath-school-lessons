---
title:  Ārpus savas komforta zonas
date:   15/10/2023
---

Lai aizsniegtu citus, Dievs ir paredzējis, ka mums būs jāiziet no savas komforta zonas. Ilgas palikt tikai ar sev līdzīgiem un ar savu etnisko vai sociālo grupu var novest pie savtības, pat launuma. Šīs briesmas ir viena no mācībām, ko varam gūt no stāsta par Bābeli.

`Izlasi 1. Moz. 11:19. Kādi bija cilvēku nodomi? Ko viņi gribēja darīt, un kāpēc Dievs viņu nodomu izjauca?`

Šis stāsts par cilvēkiem pie Bābeles torņa atklāj viņu lielo godkāri. Viņi bija plānojuši izveidot milzīgu būvi - pilsētu un torni, kāds nepastāvēja nekur citur pasaulē: "Celsim sev pilsētu ar torni, kura virsotne sniedzas debesīs. Ar to mēs sev sagādāsim vārdu.” (1. Moz. 11:4)

Cik bieži mūsdienās cilvēki mēģina atkārtot to pašu-vienalga, vai ar politikas, mākslas vai pat reliģijas palīdzību. Daudzi cilvēki grib sev sagādāt vārdu. Cik tukšas un bezjēdzīgas beigas izrādīsies viņu pūlēm! (Sk. Sal. māc. 2:1-11.)

Bibelē 1. Moz. 11:4 teikts, ka šie cilvēki gribēja būvēt torni, lai izvairītos no izkaisīšanas pa visu zemi. Viņi gribēja turēties kopā savtīgu iemeslu dēļ. Bet Dievam bija cits plāns.

Šie cilvēki arī bija vienoti šajā darbā. Bet "Kungs sacīja: 'Lūk, tā ir viena tauta, un tiem visiem ir viena valoda. Tas ir tikai sākums viņu rīcībai, un turpmāk nekas, ko tie nodomājuši, vairs nebūs tiem neiespējams" (1. Moz. 11:6). Šis godkārīgais cilvēku plāns patiesībā bija ļauns.

Lai gan Rakstos tas nav tiešā veidā pateikts, saskaņā ar Elenu Vaitu, viņi neuzticējās Dieva apsolījumam, ka Viņš nekad vairs neiznīcinās zemi plūdos (1. Moz. 9:14, 15). Viņi nevis uzticējās Dieva Vārdam, bet gribēja ar būvniecību nodrošināties pēc savas izpratnes. Lai arī kādi bija viņu dziļākie motīvi, Dievs zināja, ka viņu nodomi nav tīri, ka tie ir savtīgas godkāres pilni, un tādēļ Viņš neļāva tiem sasniegt izvirzītos mērķus.

`Vai tu esi daļa no grupas vai etniskās kopienas, kas jūtas komfortabli savā vidē? Kādos veidos tu vari mijiedarboties ar citiem, kas nav daļa no tavas rases, etniskās piederības vai tautības?`