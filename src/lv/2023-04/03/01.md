---
title:  Dieva Aicinājums Uz Misiju
date:   14/10/2023
---

### Nedēļas pētījumiem
1\. Moz. 11:1-9, 1. Moz. 12:1–3, Dan. 9:24-27, Mt. 1:21, 1. Moz. 12:10–13:1, Ap. d. 8:1–4, Ap.d. 1:8.

> <p>Atmiņas pants</p>
> "Bet jūs dabūsit spēku, kad Svētais Gars būs nācis pār jums, un būsit Mani liecinieki kā Jeruzalemē, tā visā Jūdejā un Samarijā un līdz pašam pasaules galam." (Ap.d. 1:8)

Dievs reizēm var izvest mūs no komforta zonas un padarīt par Saviem lieciniekiem. Reizēm šīs pārmaiņas var tikt izmantotas, lai īstenotu Viņa nodomus, kā tas bija gadījumā ar cilvēku izkaisīšanu pie Bābeles torņa. “Šī izkaisīšana bija līdzeklis, lai panāktu visas zemes apdzīvošanu, un tādējādi Kunga nodoms tika īstenots ar to pašu līdzekļu palīdzību, ko cilvēki bija izmantojuši, lai neļautu tam piepildīties." (Elena Vaita "Sentēvi un pravieši" 120. lpp.) Abrahāms devās no savas dzimtenes uz citu zemi kā liecinieks (1. Moz. 12. nod.). Jēzus mācekļi no pūlēm tikai savas tautas vidū (Ap. d. 3. nod.) devās strādāt arī citu tautību labā (Ap. d. 8:1-4). Ap. d. 1:8 Jēzus atklāja evaņģelizācijas principu: viņi sāka vietējā mērogā, Jeruzalemē un Jūdejā, tad devās uz Samariju un beigās līdz pat zemes galiem.

Taču pat tad, ja mēs neatstājam savu zemi, Dievs vienalga grib, lai mēs aizsniedzam cilvēkus, kas dzīvo ap mums. Kad draudze Jeruzalemē sāka kļūt pašapmierināta, tās locekļi tika izkaisīti. Lai gan nāca vajāšanas un ļaudis cieta, šie neveiksmīgie notikumi kļuva par līdzekli, lai labā vēsts izplatītos pa visu pasauli.

_lepazīsties ar šīs nedēļas tēmu, lai sagatavotos Bībeles izpētei 21. oktobrī._