---
title:  Kļūt par svētību visai pasaulei
date:   16/10/2023
---

`Izlasi 1. Moz. 12:1-3. Kādā veidā Dieva norādījums Ābrāmam bija aicinājums uz misiju?`

Dievs lika Ābrāmam (kura vārdu Viņš vēlāk nomainīja uz Ābrahāmu) atstāt savu zemi un savu tautu un doties uz citurieni. Tā bija daļa no Dieva plāna izmantot Ābrahāmu kā instrumentu Sava dievišķā nodoma īstenošanai zemes virsū. Un saskaņā ar Kunga Vārdu Ābrahāms arī devās. Ja Dievam ir plāns tavā dzīvē, tas var būt aicinājums atstāt savu paplašināto gimeni vai tautu un doties tur, kur Viņš vedīs, lai tu kalpotu Viņam un būtu par svētību daudziem.

**Izlasi šos pantus. Ko katrs no tiem stāsta par Dieva derību, Viņa apsolījumu mums?**

`1. Moz. 3:15`

`1. Moz. 17:19`

`4. Moz. 24:17`

`Jes. 9:6`

`Dan. 9:24-27`

`Mt. 1:21`

No augšminētajiem pantiem ir skaidrs, ka Dievs gatavojās piepildīt apsolījumu, kas tika izteikts Ēdenes dārzā, ka kāds nāks kā risinājums grēka problēmai. Šim risinājumam, Mesijam Jēzum Kristum, bija jānāk no Abrahāma un īzāka (caur Sāru). Ebr. 11:9 apliecina, ka Izāks un Jēkabs bija svētību apsolīijuma, ko Dievs bija devis Ābrahāmam, mantinieki.

Mēs precīzi nezinām, cik daudz Ābrahāms pats zināja vai saprata, kādā veidā apsolītā Sēkla nāks no viņa, bet viņš tik un tā gāja uz priekšu ticībā. "Ticībā Ābrahāms ir paklausījis aicinājumam un gāja uz to vietu, ko nācās saņemt par mantojumu, un gāja, nezinādams, kurp viņš iet." (Ebr. 11:8)

Kāds paraugs mums!

`Iztēlojies, ka Dievs tevi aicina iet, bet tu nezini, kur īsti jāiet. Kā tu atsauktos un kāpēc?`