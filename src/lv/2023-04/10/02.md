---
title:  Ebreji Atēnās
date:   03/12/2023
---

`Izlasi Ap. d. 17:1–16. Kā Pāvils beidzot nokļuva Atēnās, un kā viņš reaģēja uz to, ko tur atrada?`

Atēnu pilsēta bija "pilna elku" (Ap. d. 17:16). Zinot savas tautas vēsturi un viņu noslieces uz elkdievību (neskatoties uz nebeidzamiem brīdinājumiem), Pāvils bija sarūgtināts par visiem elkiem, ko viņš atrada arī Atēnās. Nav šaubu, Pāvilu motivēja līdzjūtība pret atēniešiem, kas būtu nomiruši savos grēkos, ja vien nebūtu mācījušies no patiesā Dieva.

Mūsdienās pilsētas vēl joprojām ir pilnas ar elkiem, lai gan tie ir mazāk pamanāmi kā Pāvila dienās. Un diemžēl daudzi ticīgie ir pilnībā spējīgi iet cauri pilsētai, nereaģējot ne mazākajā veidā uz tās elkiem. Tomēr Pāvils bija pietiekami savienojies ar Svēto Garu, lai reaģētu. Atšķirībā no daudziem ticīgajiem Pāvils jau bija sapratis, ka Dievs grib, lai atēnieši tiktu glābti lidz ar visiem pārējiem. Viņš saprata, ka globālās misijas ideja nozīmēja nest evaņģēliju tiem, kas bija pilnībā neaizsniegti, ieskaitot el kus pielūdzošos pagānus, kā arī filosofus Atēnu ielās.

Tādēļ Pāvils bieži apmeklēja tirgus laukumu, kur šie cilvēki bija sastopami. Mēs varētu teikt, ka viņš izveidoja pirmo Globālās misijas centru, kur viņš izmantoja tirgus laukumu, lai mācītos un pārbaudītu metodes, kā aizsniegt šo pagānu sirdis un prātus.

Pāvils zināja, ka viņš nevar tuvoties atēniešiem tāda pašā veidā, kā viņš tuvojās jūdiem vai pat dievbijigajiem pagāniem. Šie bija cilvēki, kuru izejas punkts nebija Israēla Dievs vai Viņa darbi Israēla tautas vidū. Lai arī cik svarīgi šie koncepti bija jūdiem un pat dievbijīgajiem pagāniem, tie neko nenozīmēja cilvēkiem, ko Pāvils sastapa Atēnu tirgus laukumā. Tāpēc bija vajadzīga pilnīgi jauna pieeja.

Arī mūsdienās mēs bieži cenšamies aizsniegt cilvēkus, kuru izcelsmei nav nekā kopīga ar to, ko sauc par «jūdu-kristiešu” mantojumu. Tadējādi līdzīgi Pāvilam mums ir nepieciešams pielāgoties. Pieeja, kas varbūt labi strādā Buenosairesā, var būt nederīga Bangkokā.

`Kādus elkus cilvēki pielūdz tavā kultūrā, un kā tu vari atvērt viņu acis ieraudzīt, cik tas viss ir bezjēdzīgi?`