---
title:  Iepazīstinot ar jaunu Dievu
date:   06/12/2023
---

Tagad, kad Pāvils bija ieguvis Atēnu domātāju uzmanību, viņš pievērsa savu klausītāju uzmanību Debesu Dievam.

`Izlasi Ap. d. 17:24-27. Kādu pieeju Pāvils šeit izmantoja, mēģinot aizsniegt šos cilvēkus?`

Cilvēkiem, kas pietiekami rūpējās par garīgām lietām, lai uzbūvētu altāri nezināmam dievam, Pāvila vārdi bija intriģējoši: Dievam Radītājam, kas nedzīvo templī, nav vajadzīgs nekas no cilvēkiem, bet Viņš nodrošina cilvēku vajadzības. Kultūrā, kas bija iegrimusi grieķu mitoloģijā, kurā dievi bija neparedzami, uz sevi vērsti un nežēlīgi, ideja par Dievu, kādu aprakstīja Pāvils, bija brīnišķīgi intriģējoša doma. Un Areiopaga vīri spēra savus pirmos sīkos solīšus pretī milestības Dievam.

Fakts, ka šis Dievs, kuru viņi nepazīst, var tikt iepazīts! Patiešām, Viņš arī vēlas būt zināms.

Pāvils, iespējams, Areiopagā runāja vairāk nekā tikai šos dažus vārdus, ko Lūka ir pierakstījis. Šķiet, ka vietas taupīšanas nolūkos Lūka vienkārši apkopoja Pāvila runu. Ja tā ir patiesība, tad katra no idejām, ko mēs esam līdz šim lasījuši, iespējams, tika apaudzēta ar detaļām. Pāvila runu mēs varam sadalīt atsevišķās idejās:

1\. Pāvils vispirms izsaka komplimentu viņu pašreizējai garīgajai apziņai un nopietnībai;

2\. pēc tam viņš parāda, ka ir pētījis viņu ticību un atradis dažas lietas, ko no apgūtā viņš respektē;

3\. tad viņš pastāsta par vienu īpašu lietu, ko bija atklājis šīs reliģijas izpētē, attiecībā uz ko grieķi bija atzinuši, ka neizprot;

4\. pēc tam viņš līdzdala Dieva aspektu, par ko viņš zināja, ka viņiem tas ir ļoti nepieciešams, tas ir, faktu, ka Dievs eksistē un ka Viņš tos mīl un nav tālu;

5\. visbeidzot, savas runas beigās, Pāvils pāriet pie brīdinājuma, ko nozīmē atmest šī Dieva, kuru viņi vēl nepazīst, atziņu.

Pāvils veda viņus tik tālu, cik varēja, balstoties uz to, ko viņš zināja par viņu ticību. Ja viņš varēja dabūt viņus tik tālu, viņš bija panācis lielu progresu.

`levērojiet Pāvila aicinājumu radītajai pasaulei un Dievam kā Radītājam (sk. arī Rom. 1:18-25). Kāpēc šī ir tik laba pieeja, ko vismaz sākumā izmantot ar lielāko daļu cilvēku?kas radītajā pasaulē ir tāds, kas tik spēcīgi norāda uz Dievu?`