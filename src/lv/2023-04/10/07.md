---
title:  Tālākiem pētījumiem
date:   08/12/2023
---

Viens no galvenajiem ieguvumiem, ko var paņemt no Pāvila piedzīvojuma Areiopāgā, ir viņa izpēte uz vietas, kā tuvoties neaizsniegtām neticīgo grupām, kuras rezultātā Atēnās izveidojās neliela ticīgo grupa.

"Apustuļa vārdiem, vina paša un apkārtējo izturēšanās aprakstam, kādu to mums atstājusi inspirētā spalva, bija jāsaglabājas līdz vēlākām paaudzēm, sniedzot liecību par viņa nelokāmo uzticību, viņa drosmi vientulībā un naidīgā vidē un par viņa gūto uzvaru Kristus lietā, pagānisma pašā centrā.

Pāvila vārdi satur bagātīgu atziņu krājumu draudzei. Viņa stāvoklī viegli varēja pateikt ko tādu, kas sakaitinātu lepnos klausītājus un viņu pašu novestu grūtībās. Ja apustulis savā runā būtu atklāti uzbrucis viņu dieviem un pilsētas ievērojamajiem vīriem, draudētu briesmas piedzīvot Sokrata likteni. Bet ar dievišķā mīlestībā dzimušu smalkjūtību apustulis uzmanīgi novērsa viņu domas no pagānu dievībām, atklādams viņiem nezināmo, patieso Dievu." (Elena Vaita "Apustuļu darbi" 240., 241. lpp.)

Tiešā saskarē arcilvēkiem, pētot viņu kultūru un reliģiju un cienot viņu uzticību garīgām lietām, Pāvils Atēnās panāca kaut ko ievērojamu-ko tādu, kas baznīcai ir zināšanu dārgums. Viņš izvairījās nokaitināt savus klausītājus. Tas pats par sevi bija liels, Dieva iedvesmots sasniegums. Saskaņā ar Elenas Vaitas teikto tas ir zināšanu dārgums, kam mums kā baznīcai ir jāpievērš uzmanība šajā stāstā.

**Jautājumi pārrunām**:

`Kas ir pirmais solis ikvienam, kurš sāk jaunu evaņģelizācijas darbu pilsētā, ņemot stāstu par Pāvilu Atēnās kā piemēru?`

`Kāda veida uzvedība tiek prasīta no kristieša, lai veidotu tiltus ar cilvēkiem, kas nepazīst Dievu?`

`Ja mūs provocē mūsdienu elku veidi, no kā mums vajadzētu izvairīties, it īpaši sākumā, uzsākot jaunu darbu to cilvēku, kuri pielūdz šos elkus, vidū?`

`Pāvils būtu varējis beigt iepazīstināt cilvēkus ar šo Dievu, kurš viņus mīlēja, un viņi būtu bijuši ļoti apmierināti. Bet tad viņš pārkāpa robežu, kas lika cilvēkiem domāt, ka viņš ir nomaldījies, – viņš pastāstīja par augšāmcelšanos. Vai viņam tas bija jādara? Kāpēc jā vai kāpēc ne?`