---
title:  Meklējot ļaužu pūļus
date:   11/12/2023
---

Neskatoties uz ārējiem un iekšējiem izaicinājumiem, Jēzus laipni izsaka mums savu aicinājumu piedalīties Viņa misijā pilsētās.

`Izlasi Mt. 9:35-38. Ko tas mums māca par misiju ļaužu pūļiem, lai arī kur viņi atrastos?`

Jēzu aizkustināja līdzjūtība pret ļaužu pūļiem, kas mīt pilsētās. Lk. 19:41 apraksta, kā Jēzus raudāja par Jeruzalemi. Mums varbūt ir grūti saprast Jēzus mīlestības dziļumu uz Saviem bērniem, uz daudzajiem miljoniem, kas dzīvo pilsētās. Tāpēc Mt. 9:38 Jēzus māca mums lūgt, lai mūsu sirds motīvi kļūtu tādi paši kā Viņa.

`Izlasi Mt. 4:23-25. No kādām ģeogrāfiskām vietām nāca cilvēki, kad Jēzus sāka Savu kalpošanu?`

Ļaužu pūļi Mt. 4:25 sekoja Jēzum no Galilejas, no Dekapoles desmit pilsētvalstīm uz austrumiem; no Jeruzalemes, no Jūdejas uz dienvidiem. Kurš reģions, ja neskaita Samariju, pietrūka? Tiras un Sidonas piekrastes daļa, daļa no Feniķijas, gar Vidusjūru un Galilejas ziemeļrietumiem. Mēs tagad redzam, kāpēc Jēzus devās uz šo apgabalu! Šis ceļojums uz Tiras un Sidonas reģionu bija viens no Jēzus starpkultūru misijas ceļojumiem.

"Pēc sadursmes ar farizejiem Jēzus aizgāja no Kapernaumas un, šķērsojot Galileju, devās uz kalnaino apgabalu pie Feniķijas robežām. Raugoties uz rietumiem, Viņšielejas līdzenumā varēja saskatīt senās Tiras un Sidonas pilsētas ar pagānu tempļiem, krāšņajām pilīm, tirgus laukumiem un tirdzniecības kuģu pārpildītajām ostām.?" (Elena Vaita "Laikmetu ilgas" 399. lpp.)

`Kā mēs varam palīdzēt cilvēkiem saskatīt, cik tukšas pašas par sevi ir “viņu krāšņās pilis un tirdzniecības ostas" un kāpēc viņiem ir vajadzīgs Jēzus?`