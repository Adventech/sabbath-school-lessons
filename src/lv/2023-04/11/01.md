---
title:  'Misija Neaizsniegto Labā: 2. Daļa'
date:   09/12/2023
---

### Nedēļas pētījumiem
1\. Ķēn. 11:1–6, Mt. 4:23–25; Mt. 15:22–28; Mk. 7:24–30; Ap. d. 10:34, 35; Mt. 8:10, 13.

> <p>Atmiņas pants</p>
> "Tad Jēzus atbildēja un tai sacīja: ‘Ak, sieva, tava ticība ir liela, lai tev notiek, kā tu gribi. Un viņas meita kļuva vesela tai pašā stundā.” (Mt. 15:28)

Jau no iesākuma Dievs ir meklējis Savus pazudušos bērnus (1. Moz. 3:9); un līdz mūsu dienām šis pats mīlošais Dievs vēl joprojām vēlas aizsniegt pazudušos (sk. Atkl. 14:6-12), ieskaitot pazudušos pilsētās. 2018. gadā ANO publicēja jaunākos atklājumus, kur teikts, ka 55% planētas iedzīvotāju dzīvo pilsētvidē, un šis skaits pieaugs līdz 68% 2050. gadā (ja laiks vēl nebūs beidzies). Mums nav izvēles: mums ir jāliecina tiem, kas dzīvo pilsētās.

Tomēr daudzi Dieva ļaudis rīkojas tā, kā darīja Jona, kad viņu aicināja liecināt pilsētā: lai arī kāds būtu iemesls, viņi bēg no uzdevuma. "Jo viss, kas iepriekš rakstīts, rakstīts mūsu pamācībai, lai mēs, izturīgi būdami bēdās un iepriecu smeldami Rakstos, iegūtu cerību." (Rom. 15:4) Tas iekļauj to, kas rakstīts par Jonu.

Būdams šeit, Jēzus kalpoja ne tikai tiem, kas atradās Israēla pilsētās, bet arī tiem, kas bija citos reģionos. Tas ir, tiem, kas bija ārpus jūdu tautas un izredzētajiem ļaudīm. Šajā nedēļā pētīsim Bībeles stāstu par Kristus misiju Tirā un Sidonā un gūsim mācības, ko ieviest savā dzīvē šodien.

_lepazīsties ar šīs nedēļas tēmu, lai sagatavotos Bībeles izpētei 16. decembrī._