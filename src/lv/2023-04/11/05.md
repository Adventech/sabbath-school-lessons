---
title:  "Sūti viņu prom!"
date:   13/12/2023
---

Neaizsniegtajās apkārtnes pilsētās ir daudzi, kas ilgojas pēc cerības. Kas neļāva Dieva ļaudīm nest cerības vēsti tādām svešām pilsētām kā Tira un Sidona? Nacionālisms, lepnums un aizspriedumi padarīja Dieva ļaudis aklus pret iespējām ieraudzīt tos, kas viņiem ir vistuvāk, kas ilgojas pēc cerības, ko paredzēja Kristus pirmās nākšanas pravietojumi. Mūsdienu pilsētās ir daudzas iedzīvotāju grupas, kurām Jēzus Kristus ar Savas tautas palīdzību vēlas līdzdalīt Kristus otrās nākšanas "svētlaimīgo cerību" (Tit. 2:13). Un, tāpat kā Jēzus nesatraucās par to, kāda ir viņu tautība vai izcelsme, tā arī mums nevajadzētu to darīt.

`Izlasi Ap. d. 10:9-16, 28, 34, 35. Kā jūs apkopotu mācības, ko šeit māca Svētais Gars?`

Gaidot pusdienas, Pēterim uzjumta tika dota atklāsme, kurā viņš redzēja lielu palagu, uz kura bija nešķīsti dzīvnieki un putni. Trīs reizes šajā atklāsmē viņam lika celties un ēst. Dievs izmanto šīs atklāsmes, lai stātos pretī Pētera reliģiskajam lepnumam un fanātismam attiecībā uz pagāniem. Pēteris beigās saprata šo patiesību: "Bet Pēteris sāka runāt, sacīdams: 'Tiešām, es atzīstu, ka Dievs neuzlūko cilvēka vaigu, bet ikvienā tautā Viņam ir tīkams, kas Viņu bīstas un taisnīgi dzīvo.” (Ap. d. 10:34, 35)

Ņemot vērā šo kontekstu, pārdomāsim, kādas mācības varam gūt no stāsta par Tiru un Sidonu. Padomā vēlreiz par Jēzu un viņa mijiedarbību ar māti. Kādas mācības mācekļi apguva no šī ceļojuma, kas saistītas arī ar Pētera atklāsmi? Kā mēs varam tās attiecināt uz savu dzīvi mūsdienās un uz Kristus pēdējo dienu aicinājumu iet Viņa misijā pilsētās? Kādi aizspriedumi neļauj mums ieraudzīt pilsētnieku vajadzības? Kādas iespējas Dievs mums ir nodrošinājis pilsētās - lai paplašinātu mūsu misijas izpratni un piesardzīgi stātos pretī mūsu fanātismam, nacionālismam un garīgam lepnumam?

Jēzus pacietīgi mācīja Saviem mācekļiem, kas vēl pilnībā nesaprata, ka Dieva lielais glābšanas plāns bija domāts visai cilvēces ģimenei, nevis tikai vienai tautai vai grupai. Svētais Gars var mums palīdzēt pārvarēt mūsu aizspriedumus un nepareizos priekšstatus, lai pabeigtu misiju pilsētās.

`Izlasi Gal. 2:11-13. Ko šim vajadzētu mācīt mums par to, cik grūti var būt atbrīvoties no aizspriedumiem, kas mums ir mācīti jau kopš bērnības?`