---
title:  Ticība virs zemes?
date:   14/12/2023
---

Lk. 18:8 Jēzus uzdod šo jautājumu vienas savas līdzības beigās: "Bet vai Cilvēka Dēls, kad Tas nāks, atradīs ticību virs zemes?" Mums ka Kristus mācekļiem mūsdienās ir jāredz, ko Jēzus meklē. Šajā stāstā mēs varam redzēt, ka Jēzus meklē ticību, kas spid tumsā.

`Izlasi Mt. 8:10, 13; Mt. 9:2; Mt. 20:29-34, Mk. 2:5, Mk. 10:46-52 un Lk. 18:35–43. Ko Jēzus saka šajos pantos, kam ir ticība?`

Šajā sarakstā ir iekļauti cilvēki ar ticību, kas spīd pat tumšās pilsētās. Kapernaumā Jēzus izgaismo vairākus cilvēkus ar ticību. Mt. 8:10, 13 mēs redzam atgriezušos pagānu centurionu ar lielu ticību. Mēs sastopam četrus ar ticību piepildītus draugus, kas noņēma jumtu, lai nolaistu pa to savu paralizēto draugu pie Jēzus (Mt. 9:2, Mk. 2:5). Mk. 10. nodaļā mēs sastopam kādreizējo aklo vīru Bartimeju, kura ticība spīdēja spoži Jērikā.

Vienlaikus mēs gribētu sagaidīt, ka liela ticība piemīt arī Dieva tautai. Tomēr pat Jēzus dzimtajā pilsētā Nācaretē vājā ticība-vai pat atklāta neticība-bija ierobežojošs faktors Kristus kalpošanai. Savu mācekļu vidū Jēzus vairākas reizes par Israēlu saka: "Jūs, mazticīgie!" (Mt. 6:30, Mt. 8:26, Mt. 14:31, Mt. 16:8) Un Mt. 17:17 Jēzus izsaucas: "Ak, tu neticīgā un samaitātā cilts!"

Viena mācība, ko varam attiecināt uz mūsdienām, ir tas, ka ticība ir atrodama negaidītās vietās: pilsētās starp svešiniekiem, pagāniem un cilvēkiem no dažādiem reģioniem. Mums pazemīgi jāiet pilsētās, kā to darīja Jēzus, meklējot tos, kas, uzklausot patiesību, atsauksies Jēzum ar glābjošu ticību. Un tādi cilvēki patiešām ir.

`Izaicinājums: Atver savu sirdi lūgšanā pēc lielākas ticības, ar ko izplatīt savu mīlestību gan tuvu, gan tālu.`

`Papildu izaicinājums: Kā tu iepazini Jēzu un dārgo triju eņģeļu vēsti? Uzraksti trīs garīgas svētības, ko tu esi piedzīvojis no Jēzus savā personīgajā dzīvē. Sagatavojies līdzdalīt uzrakstīto Bībeles izpētes grupā.`