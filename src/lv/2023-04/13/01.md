---
title:  Dieva Misijas Noslēgums
date:   23/12/2023
---

### Nedēļas pētījumiem
Atkl. 1:1-7; 1. Pēt. 2:9, Atkl. 14:6-12, Lk. 11:23, 1. Tim. 2:4, Atkl. 21:1-4.

> <p>Atmiņas pants</p>
> "Kad nu viss tas tā iznīks, cik stipriem tad jums jābūt svētā dzīvē un dievbijībā, gaidot un pasteidzinot Dieva dienas atnākšanu, kuras dēļ debesis ugunī sadegs un pasaules pamati karstumā izkusīs." (2. Pēt. 3:11, 12)

Atklāsmes grāmata pilda prātu ar gala laika ainām. Grāmatas epicentrs runā par kosmisko konfliktu starp Kristu un sātanu. Sātans ir zaudējis savu likumīgo varu ▲pār zemi, un tagad viņš vajā tos, kas paliek uzticīgi Dievam. Grāmata noslēdzas ar Jēzus atgriešanos, lai atbrīvotu Savus bērnus, gan dzīvos taisnos, gan uzticīgos, kas miruši kopš Ādama un levas krišanas. Grāmata mums parāda arī sātana un ļauno iznīcināšanu ugunī, kā arī Jēzus mūžīgās valstības nodibināšanu uz jaunizveidotās zemes.

Atklāsmes grāmatas pētnieki entuziastiski pēta un meklē paredzētās zīmes un notikumus, kas iezīmē draudzes vēsturi no pirmā gadsimta mūsu ērā līdz mūsu dienām gala laikā. Viņiem ir arī tiesības tā darīt.

Tomēr šī ceturkšņa pēdējā tēmā mēs redzēsim, ka Atklāsmes grāmata ir misionāru grāmata, kas pievērš uzmanību uz misiju vērstajam Dievam, kas aicina mūs būt misijas draudzei. Mūsu aicinājums pasludināt “tagadējo patiesību” pasaulei pastāvēs tik ilgi, līdz ikviens būs izdarījis izvēli par vai pret Dievu.

_lepazīsties ar šīs nedēļas tēmu, lai sagatavotos Bībeles izpētei 30. decembrī._