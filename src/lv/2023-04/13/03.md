---
title:  Triju eņģeļu vēstis un misija
date:   25/12/2023
---

Atklāsmes grāmata sniedz mums spēcīgu un grafisku ainojumu lielās cīņas tēmai. lespējams, visdramatiskāk tā atainota Atkl. 12:12: "Tadēļ priecājieties, debesis un kas tur mājo! Vai zemei un jūrai! Jo velns nonācis pie jums lielās dusmās, zinādams, ka tam maz laika atlicis." Grūti iedomāties, kā kāds varētu Svētajos Rakstos izlasīt kaut ko citu, ja ne lielās cīņas motīvu, kas kulmināciju sasniegs pēdējās dienās.

`Izlasi Atkl. 14:6-12. Kas šeit ir attēlots, un kas šiem pantiem kopīgs ar mūsu misiju un vēsti?`

Misijas, tas ir, Dieva misijas, centrā ir vēsts - Dieva vēsts, evaņģēlijs. Vēsts patiesajā nozīmē ir misija. Pasaulei ir jātiek brīdinātai par to, kas notiks, un katrs cilvēks būs spiests izdarīt izvēli -vai nu uz dzīvību, vai uz nāvi.

`"Kas nav ar Mani, tas ir pret Mani; un, kas ar Mani nesakrāj, tas izkaisa." (Lk. 11:23) Ko Jēzus Ššeit pasaka, kas tiešā veidā runā par misiju?`

Triju enģeļu vēstis Atkl. 14. nodaļā veido pamatu, centru tam, ko mēs kā septītās dienas adventisti esam aicināti pasludināt pasaulei. Vēsts centrā un pamatā ir divas tēmas - "mūžīgais evaņģēlijs” (Atkl. 14:6) un Radītāja pielūgsme. Abas tēmas parādās svēto aprakstā: "Šeit vajadzīga svēto izturība, kas tur Dieva baušļus un Jēzus liecību." (Atkl. 14:12) Lai arī ko vēl mēs darām-visu labo, lai palīdzētu cilvēkiem, - mēs nedrīkstam pazaudēt no redzesloka savu īpašo aicinājumu un misiju, kas ir-pasludināt bojā ejošajai pasaulei cerību, kas atrodama "mūžīgajā evaņģēlijā", kā arī brīdināt pasauli par to, kas pār to reiz nāks.

`"Kas nav ar Mani, tas ir pret Mani." (Lk. 11:23) Kā tu saproti, ko Jēzus mums šeit pasaka? Kāpēc šiem vārdiem vajadzētu likt mums pārbaudīt, kur patiesībā atrodas mūsu katra sirds?`