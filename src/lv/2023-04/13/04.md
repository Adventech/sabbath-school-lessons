---
title:  Pēdējā krīze
date:   26/12/2023
---

Saviem mācekļiem un arī mums Jēzus teica: "Tāpēc eita un darait par mācekļiem visas tautas, tās kristīdami Tēva, Dēla un Svētā Gara Vārdā, tās mācīdami turēt visu, ko Es jums esmu pavēlējis. Un redzi, Es esmu pie jums ik dienas līdz pasaules galam." (Mt. 28:19, 20) Šis ir Lielais uzdevums, un daudzējādā ziņā triju eņģeļu vēstis ar aicinājumu "visām tautām un ciltīm, valodām un tautībām" (Atkl. 14:6) vienkārši ir Lielā uzdevuma "mūsu laika patiesības" (2. Pēt. 1:12, KJV) izpausme.

`Izlasi 1. Jņ. 4:8, 2. Pēt. 3:9, 1. Tim. 2:4 un 1. Moz. 12:3. Kāpēc Dievam rūp visas cilvēku grupas?`

Kristus milestība tiek dāvāta visai cilvēcei, un neviena laužu grupa netiek izslēgta. Pretēji teoloģijai, kas māca, ka Kristus nomira tikai iepriekš izraudzītas elites dēļ, Bībele skaidri māca, ka Kristus nāve bija par visiem cilvēkiem, lai arī kāda būtu viņu izcelsme, etniskā piederība vai jebkāds cits faktors. Ja tu esi cilvēks, Kristus nomira par tevi. Punkts. Vienīgais jautājums, kas paliek, ir: kā tu reaģēsi uz Viņa nāvi?

Kad Jēzus atgriezīsies, būs tikai divas pretējas nometnes: tie, kas būs padevušies sātana autoritātei ar reliģisku un politisku institūciju starpniecību, kā tas parādīts Atkl. 13. un 17. nodaļā, un tie, kas būs pilnībā nodevušies Jēzum Kristum, kura ticība ir atklājusies "Dieva baušļu" ievērošanā (Atkl. 14:12).

Kopš iesākuma cilvēkiem ir bijuši pierādījumi tam, kas ir Dievs, kā arī Viņa taisnības un milestības ceļam (Rom. 1:18-21). Tapēc visi cilvēki kopš pagātnes laikiem tiks tiesāti, balstoties uz to, kā viņi sadarbojas ar Dievu un kā katrs dzīvo pēc savas sirdsapziņas-cik nu kurš ir sapratis vai pārpratis (Rom. 2:11–16).

Gala laikā pieaugs polarizācija, un sirdsapziņas brīvība vairs ilgāk netiks respektēta. Cilvēki tiks piespiesti pievienoties sātana pusei. Ir steidzami jāsludina evaņģēlijs un jāatklāj nopietnās ziņas par sātana stratēģijām. Un tieši par to ir trīs eņģeļu vēstījumi un mūsu misija.

`Pakavējies pie fakta, ka Kristus nomira par tevi personīgi. Kas varēja likt tev domāt, ka kaut kas no tā, ko tu esi darījis, lai arī cik tas būtu slikti, nevarētu būt samaksāts ar Kristus krusta nāvi?`