---
title:  Tālākiem pētījumiem
date:   29/12/2023
---

"Beidzot lielais atpestīšanas plāns pasauli iekļaus pilnīgā Dieva labvēlībā. Viss, kas ar grēku tika pazaudēts, būs atjaunots. Ne tikai cilvēks, atbrīvota tiks arī Zeme, lai tā paklausīgajiem kļūtu par mūžīgu Tēviju. Sešus gadu tūkstošus sātans cīnījās, lai iegūtu mūsu planētu par savu īpašumu. Tagad piepildīsies Dieva sākotnējais nodoms, kāds tas bija pie radīšanas. ‘Bet Visaugstā svētie pārņems valdīšanu un to paturēs mūžīgi, pat mūžu mūžos."" (E. Vaita "Sentēvi un pravieši" 342. lpp.)

Bet pirms tas var kļūt par realitāti, mūsu pienākums ir sadarboties ar Dievu Viņa misijā aizsniegt pasauli ar brīdinājuma vēsti, lai cilvēki var pieņemt un būt daļa no Dieva jaunradīšanas apsolījuma.

"Es ilgojos redzēt ļoti daudzus darbiniekus darbā to labā, kas nezina mūsu ticības pierādījumus. Daudzi ir saņēmuši lielu gaismu, dzirdot trīs eņģeļu vēstis, un tagad viņiem vajadzētu pasludināt šīs vēstis visās pasaules daļās. Es vēlos darīt savu daļu un pavērt citiem ceļu nest patiesības gaismu. Lai Tas Kungs mums palīdz uzvilkt bruņas. Ticīgajiem ir jāapvienojas svinīgajā darbā, sniedzot pasaulei pēdējo brīdinājuma vēsti.” (Elena Vaita "Letter 390", 1907. g. (nepublicēta vēstule))

Šajā ceturksnī mēs esam pētījuši dažādus aspektus un jautājumus, kas saistīti ar Dieva misiju. Šonedēļ mēs noslēdzām savu pētījumu, izpētot Atklāsmes grāmatas galvenās tēmas, lai izprastu, kā izskatās atjaunotas attiecības ar Dievu. Tas kulminācija ir vīzija par izpildīto misiju-planētas jaunradīšanu un atjaunošanu. Lai gan ir taisnība, ka grēka un ciešanu iznīcināšana būs visbriesmīgākās dienas zemes vēsturē, Dievs vērš mūsu redzējumu uz vēlāku laiku. Solījums atjaunot zemi sniedz mierinājumu un iedrošinājumu.

**Jautājumi pārrunām**:

`Kas ir "mūžīgais evaņģēlijs”? Kāpēc tas ir “mūžīgs"? Un kāpēc tam, ko tas māca, ir jābūt mūsu misijas pamatā?`

`Kāpēc mums ir tāds uzsvars uz triju eņģeļu vēstīm? Kā tu atbildi uz argumentu, ka mums ir jāpievēršas Jēzum un nevis kaut kam tik “negatīvam” kā šīs vēstis, kas ietver ļoti spēcīgus brīdinājumus?`

`Kā šī ceturkšņa tēma palīdzēja tev labāk saprast ne tikai misijas svarīgumu, bet arī to, kā tava draudze var labāk piedalīties šajā procesā?`