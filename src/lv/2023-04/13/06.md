---
title:  Misija pabeigta
date:   28/12/2023
---

`Izlasi Atkl. 21:1-4 un Atkl. 21:22-22:5. Kāda aina šeit ir aprakstīta?`

Kāda paradīze būs jaunā zeme! Nāve un grēks būs beigušies, sātans un ļaunie būs iznīcināti. Mēs satiksim savu mīlošo Glābēju un no jauna satiksim savus mīļos. Un jauno zemi apdzīvos pārstāvji no visām etniskajām grupām un valodām.

Ģenerālkonferences misijas padome ir apstiprinājusi Globālās misijas skalu, pēc kuras var noteikt, vai cilvēku grupa ir vai nav aizsniegta. “Aizsniegtā grupa" ir tā, kurai ir pietiekams skaits un resursi, lai efektivi liecinātu pārējai grupai bez ārējas palīdzības. Tai ir dievkalpojumi, Bībeles un cita literatūra viņu dzimtajā valodā, kā arī vietējie draudzes vadītāji,kas var liecināt pārējai ļaužu grupai bez tulka palīdzības.

"Neaizsniegtā grupa” ir tā, kurai nav vietējās ticīgo adventistu kopienas ar atbilstošu skaitu un resursiem, lai efektīvi liecinātu vietējai sabiedrībai bez palīdzības no ārpuses. Katrai vietējai draudzei un savienībai jānosaka ļaužu grupa savā kopienā, kas ir jāaizsniedz. Tagad ir laiks ieguldīt Dieva misijā, lai rastos mācekļi visās ļaužu grupās, paātrinot Glābēja atgriešanos un beigās dzīvotu kopā ar viņiem Jaunajās Debesīs un uz Jaunās Zemes, kas mums šeit apsolīta.

`Izaicinājums: Kā tu paātrini Kristus atgriešanos? Vai tu sēj cerības sēklas to sirdīs, kam ir nepieciešams dzirdēt labo vēsti? Vai tu "laisti" jaunos ticīgos, palīdzot viņiem apgūt, ko nozīmē dzīvot paklausībā Kristum? Lūdz pēc iespējām Jaunās Zemes apsolījumu līdzdalīt citiem cilvēkiem no sava ikdienas lūgšanu saraksta.`

`Papildu izaicinājums: Daži no taviem "mācekļiem" var būt gatavi pieņemt Kristu. Tas ietver pievienošanos draudzei vai ticīgo grupai. Iztēlojies sevi viņu vietā, iedomājies, ka esi atnācis uz draudzi pirmo reizi. Kāda būtu viņu pieredze? Cik lielā mērā tava draudze ir gatava pieņemt un vadīt “cilvēkus no malas”? Vai esi atvērts sākt jaunas ticīgo grupas, nevis tikai vairot locekļu skaitu jau esošā draudzē? Izveido stratēģiju, lai tiktu galā ar vājākajām vietām. Līdzdali savas domas draudzes vadībai un strādā ar viņiem, lai ieviestu plānu kļūt par vēl mērķtiecīgāku mācekļus vairojošu draudzi.`