---
title:  Atklāsmes grāmata - Dieva misija pēdējās dienās
date:   24/12/2023
---

Atklāsmes grāmatas ievadvārdi norāda lasītājam, ka šī grāmata pievērš uzmanību Dieva misijai.

`Izlasi Atkl. 1:1-7. Kādus pierādījumus tu redzi tam, ka Atklāsmes grāmata pievēršas Dieva misijai pēdējās dienās?`

Jau pirmajos pantos atklājot, ka Jēzus ir Atklāsmes grāmatas avots un fokuss, Atklāsmes grāmata 1:4, 5 atsaucas uz visām trim Dievības personām, kas vienoti strādā, lai glābtu cilvēkus. Tēvs ir mūžīgais, kas bija, ir un būs. Tiek piesaukts Svētais Gars, kas spēcīgi strādāja pirmā gadsimta draudzēs. Tad Jānis atgādina par Jēzus Kristus statusu"uzticīgais liecinieks", "mirušo pirmdzimtais" (Atkl. 1:5), kam likumīgi pieder šī planēta. Sātana mēģinājums izmantot šo zemi, lai nodibinātu savu valstību, ir cietis sakāvi. Mūsu Radītāja izlietās asinis ne tikai panāca uzvaru pār sātanu, bet arī nomazgā mūsu vainu un kaunu.

`Izlasi Atkl. 1:6 un 1. Pēt. 2:9. Uz ko norāda izglābto tituli šajos pantos?`

Dieva misijas fokuss nav vienkārši ievilkt bojā ejošus cilvēkus drošībā. Dieva glābšana piedāvā jaunu un godājamu statusu, jo mūsos tiek atjaunota Dieva līdzība. Atpestītie kļūst par ķēniņiem, jo mums ir asinsradniecība ar Visuma Ķēniņu, pateicoties Jēzus izlietajām asinīm. Tagad kā karaliski ģimenes locekļi mēs pievienojamies karaliskās ģimenes misijai, lai glābtucitus cilvēkus. Tas draudzes locekļus padara par priesteriem!

Kristus bija izveidojis Savu draudzi par “valstību” un tās locekļus par “priesteriem". Būt valstības loceklim nozīmē būt priesterim.

Atkl. 1:7 mēs lasām, ka misija ir steidzama – Jēzus nāk un tautas vaimanās, jo tās ir pazudušas. Dievs ilgojas pēc tiem, kas ir atsvešinājušies no Viņa. Atklāsmes grāmata tāpēc sākas ar Dieva misiju cilvēku labā.

`Mēs ne tikai esam Dieva raditi, bet mēs esam arī Viņa atpestīti-un par tik pārsteidzošu samaksu. Kāpēc šai patiesībai vajadzētu sniegt mums stipru cerību, lai arī kāda būtu pašreizējā situācija?`