---
title:  Jautājumu jautājums
date:   12/11/2023
---

Kas mēs esam? Kāpēc mēs esam šeit? Kas notiek, kad mēs mirstam? Kāds ir mūsu galējais liktenis? Daudzējādā ziņā šie ir vissvarīgākie jautājumi, ko var uzdot mirstīgas būtnes-būtnes, kas zina, ka tās ir mirstīgas (austeres un vistas arī ir, bet tās to nezina). Lūkas evaņģēlijā kāds nāk pie Jēzus ar būtībā vissvarīgāko jautājumu.

`Izlasi Lk. 10:25. Ko jautāja šis rakstu mācītājs un kāpēc?`

Lai arī cik nopietns ir jautājums pats par sevi, Bībele skaidri apliecina, ka viņš nāca Jēzu kārdināt. Mēs zinām, ka reizēm cilvēki var nākt ar skeptisku attieksmi, pat neticību un varbūt pat nav nopietni domājuši savus jautājumus, bet vienalga viņus jāmēģina aizsniegt. Tieši tā Jēzus uzturējās pret rakstu mācītāju, kaut zināja, ka šī cilvēka sākotnējie nodomi nav patiesi. Tomēr rakstu mācītājam un klātesošajiem šis jautājums bija kā ievads, lai mudinātu izmeklēt katram savu sirdi. Pat zinot rakstu mācītāja motīvus, Jēzus viņu neignorēja un neparādīja necieņu.

Galu galā kurš jautājums varētu būt vēl svarīgāks par šo? "Ko man būs darīt, lai iemantoju mūžīgo dzīvību?" Lai arī kādi būtu cilvēku reliģiskie rituāli vai prakse, aiz tiem stāv šis svarīgais jautājums. Kas vēl varētu būt vienlīdz svarīgi būtnēm, kuru dzīvība ir attēlota kā "tvaiks, kas uz īsu brīdi ir redzams un tad izgaist" (Jēk. 4:14)? Jo kas ir vienīgā mūžīgās dzīvības alternatīva, ja ne mūžīgā nāve?

`Izlasi 1. Kor. 15:30-32. Ar kādu domu Pāvils šeit uzsver mūžīgās dzīvības svarīgumu?`

Lai arī cik apšaubāmi bija viņa motīvi, rakstu mācītājs uzdeva svarīgu jautājumu, un Jēzus, būdams vienmēr modrs izmantot katru izdevību misijas darbam, izmantoja arī šo situāciju, lai aizsniegtu dvēseles.

`Kā arī mēs varam būt modri un izmantot visas iespējas, kas rodas mūsu ceļā, lai liecinātu, pat ja apstākļi nav ideāli?`