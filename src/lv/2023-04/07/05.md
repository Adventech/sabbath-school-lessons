---
title:  Milēt citus kā sevi pašu
date:   15/11/2023
---

`Izlasi Mt. 22:37-40. Kā tas, ko Jēzus šeit saka, saskan ar Viņa atbildi rakstu mācītājam Lk. 10:27, 28?`

Saskaņā ar Mt. 22:37–40 Jēzus ir skaidri pateicis, ka ticības izpausme ikdienas dzīvē ir atkarīga no šiem diviem baušļiem. Lk. 10:27, 28 skaidri pasaka- ja cilvēkam ir šīs divas lietas, tad viņam būs mūžīgā dzīvība.

"Mīlestība ir Dieva valdīšanas pamatprincips gan Debesīs, gan uz zemes, un tai vajadzētu būt arī kristieša rakstura pamatā. Vienīgi tas spēj palīdzēt cilvēkam palikt nelokāmam, un vienīgi tas dod spēku izturēt kārdinājumus un pārbaudījumus." (Elena Vaita "Kristus līdzības" 49. lpp.)

`Izlasi Gal. 5:14, Mihas 6:6-8 un 1. Jņ. 4:20, 21. Kā šie divi panti apstiprina to, ko teica Jēzus?`

Saskaņā ar Pāvilu "visa bauslība ir vienā vārdā izpildīta, proti, tanī: tev būs savu tuvāku mīlēt kā sevi pašu" (Gal. 5:14). Pāvilam mīlestība uz Dievu praktiskā veidā ir redzama tikai tad, kad šī mīlestība atklājas mūsu izturēšanās veidā. Kaut arī viņš apliecināja, ka "taisnais no ticības dzīvos" (Rom. 1:17), tomēr dzīvošana ticībā nav kaut kas tāds, kas ir apslēpts, nezināms vai neredzams citiem. Pāvils, Miha un Jānis skaidri pasaka - praktiskie darbi parāda mūsu apliecinātās ticības realitāti.

1\. Kor.13. nodaļā Pāvils ļoti spēcīgi apliecina-ja kāds saka, ka viņam ir daudz zināšanu vai ka viņš dara labus darbus, vai ka viņam ir liela ticība, vai arī viņš pat ir gatavs atdot dzīvību, bet viņam nav mīlestības, tad šis cilvēks ir kļuvis kā "skanošs varš un šķindošs zvārgulis" (1. Kor. 13:1).

`Izlasi iepriekš citētos Elenas Vaitas vārdus. levēro, viņa saka, ka tikai mīlestībā cilvēki var palikt nelokāmi un izturēt kārdināšanas. Kā šī doma parāda, ka bauslis mīlēt nav glābšanās ar darbiem, bet drīzāk atklāj ticību, kas mums ir Jēzū?`