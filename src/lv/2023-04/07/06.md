---
title:  Mūsdienu stāsts par labo samarieti
date:   16/11/2023
---

Uzslavējot rakstu mācītāju par pareizu atbildi, Jēzus teica: "Dari to, un tu dzīvosi." (Lk. 10:28) Tadējādi Viņš pieskārās pašai cilvēka sirds būtībai. Sniegt pareizās atbildes rakstu mācītājam bija viegli, bet to īstenot bija grūtības gan pirms 2000 gadiem, gan mūsdienās. Rakstu mācītājs gribēja ievilināt Jēzu slazdā un parādīt savas zināšanas. Viņš uzdeva nākamo jautājumu: "Kurš ir mans tuvākais?" (Lk. 10:29)

`Izlasi Lk. 10:30-37. Kā tu apkopotu, ko Jēzus gribēja pateikt ar šo stāstu?`

Vai mums apkārt ir cilvēki, pret kuriem kāds izturas netaisnīgi? Vai mēs esam darījuši visu, lai viņiem palīdzētu?

Tā ir patiesība, ka reizēm mācītāji, vecaji un draudzes locekļi nepalīdz grūtībās nonākušajiem. Gadās, kad cilvēki no citām ticībām ir jaukāki nekā savējie. Kamēr mēs runājam par laipnību, tikmēr citi varbūt apmierina tās cilvēku vajadzības, ko mēs neapmierinām. Ja reiz mūsu ticība ir vērtība, tad mums ir jāaizsniedz cilvēki un jāpalīdz tiem, kas ir grūtībās.

Jēzus noslēdza stāstu par labo samarieti, uzdodot jautājumu, kurš no trim patiešām bija tuvākais cilvēkam, kam bija vajadzīga palīdzība.

"Tā uz jautājumu: 'Kurš ir mans tuvākais?' tika atbildēts uz visiem laikiem. Kristus parādīja, ka mūsu tuvākais nenozīmē tikai kādu no draudzes vai ticības, pie kuras mēs piederam. Šeit nav nozīmes rasei, ādas krāsai vai sabiedriskajai šķirai. Mūsu tuvākais ir katrs cilvēks, kam vajadzīga mūsu palīdzība. Mūsu tuvākais ir ikkatra ienaidnieka ievainotā un sasistā dvēsele. Mūsu tuvākais ir ikviens, kas pieder Dievam." (Elena Vaita "Laikmetu ilgas” 503. lpp.)

`Izaicinājums: sāc katru dienu lūgt par kādu, kas ir citāds nekā tu, vai arī par kādu, ko tu personīgi nepazīsti.`

`Papildu izaicinājums: izveido sarakstu ar vismaz trim paziņām, kas nav adventisti. Uzraksti viņu vajadzības (emocionālās, fiziskās, sociālās) un pārdomā, kā tu personīgi vari viņiem palīdzēt. Ko tu vari praktiski darīt viņu labā jau nākamnedēļ?`