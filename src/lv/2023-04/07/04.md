---
title:  Mantot mūžīgo dzīvību
date:   14/11/2023
---

`Izlasi Lk. 10:27, 28. Kāda bija rakstu mācītāja atbilde uz viņa paša jautājumu?`

Rakstu mācītājs bija uzdevis jautājumu un pats uz to arī atbildēja: "Tev būs Dievu, savu Kungu, mīlēt no visas savas sirds, [..] un savu tuvāko kā sevi pašu." (Lk. 10:27)

Kāda bija Jēzus atbilde? Viņš teica: “Tu pareizi esi atbildējis.” (Lk. 10:28) Jēzus turpināja viņu izaicināt darīt kaut ko šajā ziņā, sakot: “Dari to, un tu dzīvosi.” (Lk. 10:28)

Lielākajai daļai ticīgo nav grūti sniegt pareizās atbildes attiecībā uz doktrīnām un ticību. Bet izaicinājums ir darīt to, kas ir pareizi, un sekot tam, kam tic. Daudzi cilvēki ies bojā, lai gan zina pietiekami, lai tiktu glābti, jo neklausa tam, ko zina. Tieši tik nopietns ir šis jautājums. Vienkārši zināt par Dieva un tuvākā mīlēšanu nav pietiekami. Tas ir arī jādara.

`Izlasi Jēk. 2:17–22. Kas šiem pantiem kopīgs ar to, ko Jēzus teica rakstu mācītājam?`

Ja mīlam Dievu, mēs lasīsim Viņa Vārdu, lūgsim, ievērosim baušļus un paklausīsim Viņa balsij "no visas savas sirds". Ja es saku, ka milu citus, bet nerūpējos par citiem draudzē vai arī ignorēju citu vajadzības, kad ir iespēja palīdzēt, kāds labums tad no manas ticības? Kristietība nav tikai noteiktu ticības punktu apkopojums. Tas ir dzīvesveids.

"Ja brālis vai māsa ir kaili un tiem trūkst dienišķās barības, bet kāds no jums viņiem teiktu: ejiet ar mieru, sildieties un baudiet barību, ― bet nedotu viņiem to, kas miesai vajadzīgs, ko tas palīdz?" (Jēk. 2:15, 16)

`Cik ļoti tu rūpējies par citu labklājību? Cik veiksmīgi tu īsteno Pāvila vārdus"neraudzīdamies katrs uz savām, bet arī uz citu vajadzībām" (Fil. 2:4)? Kā tu Dieva žēlastībā vari iemācīties vairāk rūpēties par citiem?`