---
title:  Tālākiem pētījumiem
date:   17/11/2023
---

Izlasi Elenas Vaitas grāmatā “Laikmetu ilgas” nodaļu “Labais samarietis” (497.—505. lpp.).

Mūsdienu pasaulē ir daudz izsalkušu, grūtībās nonākušu cilvēku un daudz tādu, kam ir nodarīts pāri. Tu vari paveikt savu daļu, lai arī cik tā izskatītos “maza”. Mēs neatrisināsim visas pasaules problēmas pirms Jēzus atgriešanās. Mēs arī neesam bijuši aicināti to darīt. Bet līdz tam mūsu darbs var būt tik vienkāršs kā palīdzēt kādam, ko tu pazīsti un kam nepietiek ēdiena. Vai arī palīdzēt kādam draudzes loceklim, kas piedzīvo netaisnību, varbūt pat fanātismu, kas mūsdienu pasaulē joprojām ir reāla problēma.

"Šķīsta un neaptraipīta reliģija Tēva priekšā ir šī:"Bāreņus un atraitnes viņu bēdās apmeklēt un sevi pašus pasargāt no pasaules neaptraipītu.” (Jēk.1:27) Labie darbi ir augļi, kādus no mums prasa Kristus: laipni vārdi, devība, maiga trūkumcietēju, nabagu un apbēdināto ievērošana. Kad sirds jūt līdzi citām bēdu un mazdūšības nospiestām sirdīm, kad roku sniedz trūkumcietējiem, kad kailie tiek apģērbti, svešinieki laipni uzņemti jūsu viesistabā un atrod vietu arī jūsu sirdī, tad jums cieši blakus nostājas eņģeļi. Tādi darbi rod atbalsi Debesīs. Katrs taisnības, žēlastības un labvēlības darbs tur rada jauku melodiju. Tēvs no Sava troņa raugās uz cilvēkiem, kas dara šos žēlastības darbus un tos pieskaita Saviem vērtīgākajiem dārgumiem. "Un tie piederēs Man, saka Kungs Cebaots, tanī dienā, kad Es sakrāšu Savus dārgakmeņus." (Mal. 3:17) Katru žēlastības darbu cietēju un trūcīgo labā vērtē kā Jēzum darītu. Palīdzot nabagiem, jūtot līdzi apbēdinātiem un apspiestiem un draudzīgi izturoties pret bāreņiem, jūs iestājaties ļoti tuvās radniecīgās attiecībās ar Jēzu." (Elena Vaita "Liecības draudzei" 2. sēj., 25. lpp.)

**Jautājumi pārrunām**:

`Kā mēs varam pārliecināties, ka saprotam to, ka mīlēt Dievu un citus nav glābšana ar darbiem?Pārdomājot, kas ir Jēzus un ko Viņš ir izdarījis mūsu labā pie krusta (sk. Fil. 2:5-8), kāpēc doma, ka mēs varam kaut ko darīt, lai nopelnītu glābšanu, ir tik liela kļūda? Kā mēs varam mācīties atšķirt darbu darīšanu glābšanas dēļ, kas ir tik liktenīga kļūda, no tā, kā mūsu dzīvē izpaužas glābšana, kas mums jau pieder Jēzū?`

`Kā mēs varam mācīties atzīt dažus no mantotajiem aizspriedumiem, kādi mums var būt pret tiem, kas atšķiras no mums?`

`Kādus vēl Bībeles pantus (neskaitot tos, kas bija šīs nedēļas tēmā) tu atrodi attiecībā uz vajadzību parādīt laipnību citiem, lai arī kas viņi būtu?`