---
title:  Tālākiem pētījumiem
date:   06/10/2023
---

"Mūsu pestīšanas plāns nebija kāda vēlāk radusies doma; tas nav pēc Ādama krišanas izstrādāts plāns. Tajā atklājās ‘noslēpums, kas mūžiem bijis neizpausts' (Rom. 16:25). Pestīšanas plānā atklājās tie principi, kas kopš mūžīgiem laikiem ir bijuši Dieva troņa pamats. Jau sākumā Dievs un Kristus zināja, ka sātans atkritīs un ka ar savu viltus varu tas panāks cilvēku krišanu. Dievs nebija noteicis, ka jārodas grēkam, bet Viņš jau iepriekš paredzēja tā rašanos un sagatavojās šai šausmīgajai iespējai. Dievs tik ļoti mīlēja šo pasauli, ka apsolīja dot savu vienpiedzimušo Dēlu, lai neviens, kas viņam tic, nepazustu, bet dabūtu mūžīgo dzīvību (Jāņa 3:16)." (Elena Vaita “Laikmetu ilgas" 22. lpp.)

"Jēzus neteica mācekļiem, ka darbs būs viegls. [..] Bet viņi netiks atstāti, lai cīnītos vieni. Jēzus viņus pārliecināja, ka būs kopā ar viņiem; un, ja viņi ticībā ies uz priekšu, tad varēs darboties Visvarenā aizsardzībā. Viņš pamudināja mācekļus būt drošiem un stipriem, jo viņu rindās uzturēsies Kāds varenāks par eņģeļiem – pats Debesu armijas Virspavēlnieks, kas gādās par visu nepieciešamo viņu darba vajadzībām un uzņemsies atbildību par sekām. Kamēr tie klausīs sava Kunga vārdam un strādās saskaņā ar Viņu, tiem nevar neveikties. Viņš pavēlēja: Ejiet pie visām tautām. Dodieties uz visattālākajiem apdzīvotajiem apgabaliem ar pārliecību, ka arī tur Es esmu kopā ar jums. Darbojieties ticībā un paļāvībā, jo nekad nepienāks tāds laiks, ka Es jūs varētu atstāt. Es vienmēr būšu ar jums, palīdzēdams pildīt pienākumus, vadīdams, iepriecinādams, svētīdams un jūs atbalstīdams, sniegdams veiksmi izteikt vārdus, kas ļaužu uzmanību pievērsīs Debesīm." (Elena Vaita "Apustuļu darbi" 29. lpp.)

**Jautājumi pārrunām**:

`Padomājiet, ko nozīmē tas, ka Dieva pirmie vārdi kritušajai cilvēcei nebija "Ko jūs esat izdarījuši?” vai “Kāpēc jūs Man neklausījāt?”. Pirmie vārdi bija: “Kur tu esi?” Kādu mierinājumu šai patiesībai vajadzētu dot mums attiecībā uz Dieva nodomu mūsu pašu un mūsu mīļo cilvēku dzīvē?`

`Padomājiet, ko nozīmē tas, ka Dievs pats Jēzus personā nāca uz šo pasauli, lai mūs glābtu. Kristus pie krusta bija augstākā Dieva kā Misionāra atklāšanās. Ko tas māca mums par Viņa raksturu?`

`Misija pieder Dievam. Tāpēc Viņš sagatavos un dos visu vajadzīgo Saviem ļaudīm šī uzdevuma veikšanai. Šīs realitātes gaismā, raugoties uz pasaulplašās evaņģelizācijas izaicinājumiem, kā jūs varat tikt galā ar nepiemērotības sajūtu, bailēm un naidīgu attieksmi?`