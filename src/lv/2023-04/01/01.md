---
title:  'Dieva Misija Mūsu Dzīvē: 1. Daļa'
date:   30/09/2023
---

### Nedēļas pētījumiem
1\. Moz. 3:9-15; 1. Moz. 28:15; 2. Moz. 29:43, 45; Mt. 1:18-23; Jņ. 1:14-18; Jņ. 3:16; Jņ. 14:1-3.

> <p>Atmiņas pants</p>
> "Un Dievs Tas Kungs sauca cilvēku, sacīdams: 'Kur tu esi?"" (1. Moz. 3:9)

Misijas sākums un nolūks ir tikai Dievā. Šī misija nesākās ar Ābrāma aicināšanu (1. Moz. 12:1–4) vai ar iziešanu no Ēģiptes (2. Moz. 12:31–42). Tā pat nesākās ar Jēzu Kristu uz zemes (Mt. 1:18–25) vai ar Pāvila misijas ceļojumiem (Ap. d. 13:4-14:26). Šī misija sākās ar pašu Dievu, kad Viņš izsauca Visumu esamībā un vēlāk radīja cilvēci (1. Moz. 1:26, 27).

Rakstos mēs redzam Dievu, kas mērķtiecīgi meklē cilvēku un vēlas būt kopā ar saviem bērniem. Jau pašā iesākumā Viņš dibina attiecības ar Ādamu un levu. Pat pēc tam, kad ienāk grēks, Viņš turpina Savu misiju, bet tagad tā ir Viņa attiecību atjaunošana ar cilvēkiem. Dieva misija reiz tiks pabeigta (Atkl. 21., 22. nodaļa), un tieši tāpēc mums vajadzētu būt motivētiem pasludināt pasaulei mūžīgo evaņģēliju (Atkl. 14:6, 7).

Tāpēc jebkuras misijas pūlēm ir jābūt vērstām uz attiecībām ar Radītāju un pareizu izpratni par Viņa misijas būtību un raksturu. Bet, pirms mēs izprotam Dieva misiju, ir būtiski labāk izprast misijas Dievu.

_lepazīsties ar šīs nedēļas tēmu, lai sagatavotos Bībeles izpētei 7. oktobrī._