---
title:  Dievs, kas ilgojas būt ar mums
date:   02/10/2023
---

`Izlasi 1. Moz. 17:7, 1. Moz. 26:3 un 1. Moz. 28:15. Kas šajos pantos bija galvenais fokuss Dieva apsolījumā Ābrahāmam un viņa pēcnācējiem?`

Vecās Derības stāstījumā Dievs turpina rīkoties saskaņā ar Savu misionāra dabu, lai piepildītu Savus nolūkus. Piemēram, pēc plūdiem Bābeles ļaudis nolēma sapulcēties vienuviet un celt pilsētu un torni, kas sniegtos līdz debesīm. Dievs iejaucās, sajaucot viņu valodu, ar mērķi izkaisīt viņus pa visu pasauli (1. Moz. 11:1-9). Tad Viņš paplašināja Savu misiju, aicinot Ābrāmu (kurš vēlāk kļuva par Ābrahāmu) būt par Viņa svētību kanālu visai pasaulei (1. Moz. 12:1-3). Dieva apsolījumi Ābrahāmam un viņa pēcnācējiem bija daudzkārtēji, bet viens no tiem īpaši izceļas. Dievs vairākkārt viņiem pasludināja: "Es būšu [jūsu] Dievs," "Es būšu ar jums," "Es esmu ar jums" (sk. 1. Moz. 17:7, 8; 1. Moz. 26:3; 1. Moz. 28:15).

Vēsturei turpinoties, Jāzeps nonāk Ēģiptē – bet kā glābšanas instruments Savai tautai. Katrā Jāzepa pieredzes solī, pat visgrūtākajos dzīves brīžos, kā apstiprina Bībele, Kungs bija ar viņu (1. Moz. 39:2, 21, 23). Vairākas paaudzes vēlāk, piepildot Savu misiju, Dievs sūtīja Mozu pie faraona kā Viņa tautas atbrīvotāju no Ēģiptes verdzības. Mozus "uzdevuma" laikā Dievs viņam teica: "Es būšu ar tevi." (2. Moz. 3:12) Laiku pa laikam Jahve apstiprināja Savas dziļās ilgas būt ar Saviem ļaudīm.

Izlasi 2. Moz. 29:43, 45. Kāds bija viens no galvenajiem Vecās Derības svētnīcas nolūkiem? Dievs nolēma būt ar Saviem bērniem īpašā veidā. Viņš apstiprināja Mozum Savas ilgas mājot Israēla bērnu vidū, liekot būvēt telti un iedibināt ļoti apzinātu un mērķtiecīgu sistēmu, kas norādīja uz galēju instrumentu Viņa misijā: Jēzu Kristu. "Upuru ziedojumi un jūdu sistēmas priesterība tika iecelta, lai ainotu Kristus nāvi un starpniecisko darbu. Visām šīm ceremonijām nebija nekādas nozīmes, nekāda labuma, ja tās nebija saistītas ar Kristu." (Elena Vaita "The Advent Review and Herald of the Sabbath", 1872. gada 17. dec.)

`Kādos veidos tu piedzīvo Dieva klātbūtni savā dzīvē?`