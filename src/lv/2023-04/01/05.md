---
title:  Dievs, kas turpina būt ar mums
date:   04/10/2023
---

Jēzus dzīve un kalpošana bija augstākā Dieva atklāsme. Aptuveni trīs gados Dievs par to, kas viņš bija un par ko bija Viņa misija, spēja atklāt vairāk nekā visā, ko viņš bija darījis ar jebkādu citu metodi iepriekšējos laikmetos. Kristus bija "neredzamā Dieva attēls”, Viņš, kurā “visai Dieva pilnībai labpatika iemājot, .. nodibinot ar Viņa krusta asinīm visu starpā mieru (Kol. 1:15, 19, 20). Kristū pilnībā tika darīta zināma Dieva kā misionāra būtība. Jēzus pats atklāja Savu misiju, sakot: "Jo Cilvēka Dēls ir nācis meklēt un glābt pazudušo." (Lk. 19:10)

`Izlasi un rūpīgi pārdomā Jņ. 3:16. Kā tu redzi šeit mijiedarbojamies Dieva mīlestību un misiju?`

Kad tuvojās Kristus kalpošanas pēdējā nedēļa, uz spēles tika likts cilvēces galējais liktenis. Notikumi šajās dienās savienoja pagātnes ekspektācijas ar cerību uz nākotni. Pashā svētku svinību laikā – kas norādīja uz atbrīvošanu no Ēģiptes apspiestības – Jēzus Kristus, iemiesojies Dievs, atdeva Savu dzīvību, lai atbrīvotu mūs no grēka važām. Apustulis Pāvils rakstīja: "To, kas grēka nepazina, Viņš mūsu labā ir darījis par grēku, lai mēs Viņā kļūtu Dieva taisnība." (2. Kor. 5:21)

`Izlasi Mt. 28:18-20. Kādu apsolījumu mēs varam atrast lielajā uzdevumā? Kā tas dod mums garantiju, kad tiekam iesaistīti Dieva misijā?`

Kristus nāve bija daļa no izlīgšanas procesa, nevis tā gals. Pateicoties Savai augšāmcelšanai, Jēzus uzvarēja nāvi un ieguva "visu varu debesīs un virs zemes" (Mt. 28:18). Balstoties uz šo realitāti, Viņš uzticēja uzdevumu visiem Saviem sekotājiem darīt par mācekļiem cilvēkus visā pasaulē ar pārsteidzošo apsolījumu: "Un redzi, Es esmu pie jums ik dienas līdz pasaules galam." (Mt. 28:20)

`Kā jūs esat piedzīvojuši Jēzus apsolījumu būt “pie jums ik dienas” piepildāmies savā personīgajā dzīvē, kad iesaistījāties misijā?`