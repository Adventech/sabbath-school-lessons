---
title:  Dievs, kas mūs meklē
date:   01/10/2023
---

Dievs rada mūs pēc Sava tēla un līdzības. Viņš mums iedeva pilnīgu pasauli, un Viņa nolūks bija, lai mēs dzīvotu pilnīgā savienībā ar Viņu, attiecībās, kas koncentrējas Viņa visdārgākajā īpašībā: mīlestībā. Bet, lai mīlestība būtu reāla, Dievs iedeva mums vēl vienu dārgu dāvanu: brīvo gribu-brīvību izvēlēties, pa kuru ceļu iet. Protams, Dievs Ādamam un levai iedeva skaidrus norādījumus par briesmām un nāvējošajām nepaklausības sekām (1. Moz. 2:16, 17). Savukārt sātans ar krāpšanu pārliecināja levu, ka viņa var ēst no labā un ļaunā atziņas koka augļiem bez kādām negatīvām sekām. Tieši pretēji, viņš apgalvoja, ka viņi būs “kā Dievs, zinādami labu un ļaunu” (1. Moz. 3:5). Diemžēl leva izvēlējās nepaklausīt un deva augli Ādamam, kurš izdarīja tieši tādu pašu izvēli. Ideāli radītā pasaule tika aptraipīta ar grēku.

Tajā brīdī Dieva sākotnējais plāns un nolūks attiecībā uz mūsu planētu izmainījās. Nu vajadzēja īstenot glābšanas misiju, kas bija izveidota "pirms pasaules radīšanas" (Ef. 1:4).

`Izlasi 1. Moz. 3:9-15. Kādi bija pirmie Dieva vārdi Ādamam pēc viņa un levas krišanas, un kāpēc šis apgalvojums ir teoloģiski tik nozīmīgs arī mūsdienās?`

Protams, Dievs precīzi zināja, kur viņi atradās. Ādams un leva, atrodoties baiļu varā, bija tie, kam vajadzēja ieraudzīt, kas notiek. Bet viņiem arī bija jāsastopas ar grūtībām, lai varētu saprast sava grēka briesmīgās sekas. Sātanam arī bija jātiek sakautam. Šī iemesla dēļ Dievs sāka atklāt Savu misiju: glābšanas plānu (sk. 1. Moz. 3:14, 15-vienīgo cerību "salīdzināt pasauli ar Sevi" (2. Kor. 5:19, NKJV)).

Tomēr mums ir jāpievērš uzmanība faktam, ka pirms sadursmes un salīdzināšanas apsolījuma Dievs nāca meklēt kritušo cilvēku. Neskatoties uz šķietami bezcerīgo situāciju, Dievs, iztaujājot Ādamu, īpaši uzsver divus jautājumus: mūsu kritušo stāvokli un Viņa kā misionāra raksturu. Mēs esam pazuduši, un mums ir izmisīga vajadzība pēc glābšanas. Viņš ir tas, kas ar apņemšanos glābt un būt kopā ar mums mūs atrod.

`Visā vēsturē Dievs turpina jautāt: "Kur tu esi?" Ko tas nozīmē tev personīgi, un kā tu Viņam atbildi?`