---
title:  Dievs, kas atgriezīsies pēc mums
date:   05/10/2023
---

`Izlasi Jņ. 14:1-3. Kā tas ir saistīts ar gala laika vēsti, kas atrodama Rakstos?`

Viņa zemes kalpošanas laikā viens no Kristus visdārgākajiem apsolījumiem - svētlaimīgā cerība - vēlreiz atspoguļo Radītāja ilgas būt ar mums visā mūžībā. Jēzus apstiprināja: "Es nākšu atkal un ņemšu jūs pie Sevis, lai tur, kur Es esmu, būtu arī jūs." (Jņ. 14:3)

Saskaņā ar apustuli Jāni, apsolījums beigās kļūs par realitāti. “Un es dzirdēju stipru balsi no troņa sakām: 'Redzi, Dieva mājoklis pie cilvēkiem, Viņš mājos viņu vidū, un tie būs Viņa ļaudis, un Dievs pats būs ar viņiem."" (Atkl. 21:3)

"Pestīšanas darbs tiks pabeigts. Tur, kur vairojās grēks, Dieva žēlastība ir vēl vairāk vairojusies. Tieši zeme, ko sātans uzskatīja par savu, būs ne tikai atpirkta, bet pat paaugstināta. Mūsu mazā pasaule, kas atrodas zem grēka lāsta, šis vienīgais tumšais traips krāšņajā Dieva radībā, tiks pagodināta pāri visām citām pasaulēm Visumā. Šeit, kur Dieva Dēls mājoja cilvēka miesā, kur dzīvoja, cieta un mira Godības Ķēniņš - jā, tieši šeit, kad Viņš visu atjaunos, būs ‘Dieva mājoklis pie cilvēkiem', 'Viņš mājos viņu vidū, un tie būs Viņa ļaudis, un Dievs pats būs ar viņiem' (Atkl. 21:3). Staigādami Kunga gaismā, atpestītie visā mūžībā slavēs Dievu par Viņa neizsakāmi lielo dāvanu-Imanuēlu, 'Dievu ar mums." (Elena Vaita "Laikmetu ilgas" 26. lpp.)

Šeit mēs atrodam visskaistāko glābšanas aprakstu. Misijas Dievs beigās piepildīs Savas ilgas būt kopā ar saviem bērniem mūžīgi. Kāda ārkārtīga priekštiesība būt daļai no šīs realitātes!

Iknedēļas izaicinājums. Šajā ceturksnī mēs aicināsim jūs mērķtiecīgi iesaistīties Dieva misijā. Šī būs iespēja ieraudzīt un piedzīvot, kā jūsu dzīvē darbojas misijas Dievs. Izmantojiet šo mirkli kā personīgas refleksijas iespēju un esiet gatavi līdzdalīt grupā to, ko esat apguvuši nedēļas laikā. Papildu izaicinājums iedrošinās jūs vairāk iesaistīties Dieva misijā.

`Izaicinājums: katru dienu nākamajā nedēļā lūdz Dievu, lai Viņš atver tavu sirdi kļūt par daļu no Viņa misijas.`

`Papildu izaicinājums: uzzini vārdu kādam, ko tu vēl nepazīsti, - kaimiņam, kolēģim, pārdevējai, šoferim, sētniekam utt. Sāc par viņu lūgt katru dienu.`