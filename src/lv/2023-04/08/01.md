---
title:  Misija Grūtībās Nonākušo Labā
date:   18/11/2023
---

### Nedēļas pētījumiem
Lk. 5:17-26, Jņ. 5:1-9, 5. Moz. 10:19, 3. Moz. 23:22; Mt. 25:34-40, Jņ. 15:13.

> <p>Atmiņas pants</p>
> "Tad Ķēniņš tiem atbildēs un sacīs: patiesi Es jums saku: ko jūs esat darījuši vienam no šiem Maniem vismazākajiem brāļiem, to jūs esat Man darījuši." (Mt. 25:40)

Lk. 5:17-26 sniedz daudzas ilustracijas, kā Dievs palīdz tiem, kas ir grūtībās. Dažreiz Dievs izmanto citus, lai palīdzētu mums, vai arī izmanto mūs, lai palīdzētu citiem. Šis darbs var būt izaicinošs, bet nes lielu gandarījumu. Palīdzot grūtībās nonākušajiem, mēs atdarinām Jēzus Kristus kalpošanu. Reizēm ir viegli pateikt, kam ir vajadzīga palīdzība. Reizēm to ir grūti zināt. Jebkurā gadījumā mēs esam aicināti būt Dieva palīgi visiem vajadzībās nonākušajiem, lai arī kas viņi būtu.

Bībele iedrošina mūs veidot ciešu kontaktu ar svešiniekiem, un, iegūstot viņu uzticību, mēs varēsim labāk palīdzēt viņiem atrast Jēzu.

Šajā nedēļā mūsu tēma "Misija grūtībās nonākušo labā" parāda, ka Dievam ir plāns visdažādākajos veidos aizsniegt tos, kas ir grūtībās. Viņu vajadzības var būt fiziskas, emocionālas, finansiālas vai pat sociālas - tas ir, daži var būt atstumtie kopienā vai ģimenē. Lai arī kādas būtu viņu vajadzības, mums ir jābūt gataviem darīt, ko varam. Tas ir galvenais tajā, ko nozīmē būt kristietim un ko ietver misija.

_lepazīsties ar šīs nedēļas tēmu, lai sagatavotos Bībeles izpētei 25. novembrī._