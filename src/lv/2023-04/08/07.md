---
title:  Tālākiem pētījumiem
date:   24/11/2023
---

Izlasi Artura Vaita rakstu "A Few Days at Long Point" grāmatā “Ellen G. White: The Australian Years: 1891-1900” 4. sēj., 100.–104. lpp.

Evaņģēliju autori ir pierakstījuši gadījumus no Jēzus prakses, ceļot tiltus ar cilvēkiem no citām kultūrām, lai glābtu viņus (Mt. 8:28–34, Mk. 5:1–20). Līdzīgi arī mēs tiekam aicināti iegūt draugus un kalpot cilvēkiem no citām kultūrām. Kristus mira ikviena cilvēka dēļ, neskatoties uz rasi, tautību, bagātību vai izcelsmi. Šo mēs nedrīkstam aizmirst. "Viņš ir mūsu grēku izpircējs, ne tikai mūsu vien, bet visas pasaules grēku.” (1. Jņ. 2:2)

"Vīri un sievas nepiepilda Dieva nodomu, ja viņi vienkārši izrāda mīlestību pret savu ģimenes loku,.. izslēdzot no savas mīlestības tos, ko viņi būtu varējuši mierināt un svētīt, atvieglojot viņu vajadzības.."

"Kad Kungs aicina mūs darīt labu citiem ārpus mūsu mājām, Viņš nedomā, ka mūsu mīlestībai pret ģimeni vajadzētu kļūt nenozīmīgākai un ka mums ir jāmīl savi radinieki vai sava zeme mazāk tikai tāpēc, ka Viņš vēlas, lai mēs paplašinām savu līdzjūtību. Bet mums nav jāieslēdz sava milestība un līdzjūtība četrās sienās un jānorobežo svētība, ko Dievs mums ir devis, lai citi negūtu labumu kopā ar mums šajā priekā.” (Elena Vaita "The Advent Review and Sabbath Herald" 1895. g. 15. okt.)

Atbildību, kas mums dota būt par svētību ārpus mūsu komforta zonas, vai tas būtu kādam no citas kultūras vai vienkārši bezpalīdzīgam cilvēkam, ir nepārprotami uzticējis pats Jēzus Kristus (Ap. d. 1:8, Mk. 11:17).

**Jautājumi pārrunām**:

`Kas ir tava personīgā komforta zona, un kāpēc tev ir jābūt labprātīgam izkāpt no tās, ja rodas nepieciešamība?`

`Kāda ietekme ir tam, ka Jēzus tika saukts par "negausi un vīna dzērāju, muitnieku un grēcinieku draugu" (Mt. 11:19)?`

`Cik lielā mērā kristietim vajadzētu iesaistīties svinībās ar neticīgajiem? Kā kristieši to varētu darīt, nepārkāpjot Bibeles principus?`