---
title:  Tikai Kristus metode
date:   20/11/2023
---

**Ko sekojošie stāsti māca mums par kalpošanu grūtībās nonākušajiem?**

`Jn. 5:1-9`

`Mk. 1:23-28`

Jēzus metodi Elena Vaita apraksta käā piecu soļu procesu, kā kalpot, īpaši grūtībās nonākušajiem: "Vienīgi Kristus metode dos patiesas sekmes cilvēku glābšanā. Pestītājs nāca pie cilvēkiem kā tāds, kas vēlas tiem darīt labu. Viņš bija līdzjūtīgs, kalpoja viņu vajadzībām un iemantoja viņu uzticību. Tad Viņš lūdza: 'Sekojiet Man." ("Kristus dziedinošā kalpošana" 143. lpp.)

Vispirms mums jābūt tur, kur ir bezpalīdzīgie, jāpavada laiks kopā, lai viņus iepazītu un saprastu viņu vajadzības ar nodomu darīt viņiem labu. Lūk, ko Jēzus izdarīja ar paralizēto cilvēku pie dīķa. Jēzus bija tur, kur bija "liels pulks slimnieku: aklu, tizlu, izkaltušu" (Jņ. 5:3).

Otrkārt, mums ir jāparāda līdzjūtība. Tas dažos gadījumos var būt izaicinoši neuzticibas dēļ un tāpēc, ka reizēm cilvēki izmanto laipnību kā līdzekli, lai iegūtu kāda uzticību, ko viņivēlāk ļaunprātīgi izmantos. Tomēr Dievs aicina mūs parādīt līdzjūtību, negaidot neko preti.

Trešais solis ir kalpot viņu vajadzībām. Tas ietver ne tikai vārdus. Tas prasa rīcību kalpot drauga vai svešinieka vajadzībām. Jēzus runāja ar paralizēto, jautāja, ko viņš vēlas, un tad darīja brīnumu viņa labā. Stāstā par vīrieti, kam bija "nešķīsts gars", Jēzus pilnībā pārņēma kontroli pār situāciju, darot bezpalīdzīgajam vīram to, ko viņš nevarēja izdarīt pats savā labā.

Ceturtais solis ir iegūt viņu uzticību. Kad mēs kalpojam cilvēkiem, kad mēs viņiem palīdzam, viņi mācās uzticēties mums un tam, ko mēs viņiem sakām, un tāpēc, kad mēs runāsim ar viņiem par Jēzu, viņi būs atvērtāki klausīties. Jēzus negribēja viņus dziedināt tikai fiziski, Viņš gribēja, lai manto mūžīgo dzīvību Viņā (sk. Jņ. 10:10).

Pēdējais solis, lai palīdzētu vadīt pie Jēzus, ir tāds, kas prasa ticību gan no tavas puses, gan no tā, kam tu palīdzi.

`Mēs parasti nevaram darīt tādus brīnumus, kādus darīja Jēzus. Taču kā mēs varam kalpot tiem, kam nepieciešama palīdzība?`