---
title:  Tālākiem pētījumiem
date:   27/10/2023
---

“Ābrahāma lūgumu apgaroja mīlestība uz bojā ejošajām dvēselēm. Viņš ilgojās glābt grēciniekus, kaut arī tam rieba samaitātās pilsētas grēki. Viņa lielā interese par Sodomu norāda uz rūpēm, kādas mums vajadzētu izjust par visiem neatgrieztajiem cilvēkiem. Mums jāienīst grēks, bet jāmīl un jāžēlo grēcinieki. Mums visapkārt dvēseles iet pretī iznīcībai, tikpat bezcerīgai un drausmīgai kā tā, kas skāra Sodomu. Katru dienu vienam vai otram Zemes iedzīvotājam izbeidzas pārbaudes laiks. Katru stundu daži pārkāpj žēlastības sniedzamības robežu. Bet vai ir dzirdamas brīdinošas un lūdzošas balsis, kas tiem liktu bēgt no briesmīgā soda? Kur ir rokas, kas tos tiecas izraut no nāves? Kur ir tie, kas pazemīgi un tomēr neatlaidīgi par viņiem lūdz Dievu?

Ābrahāma gars bija Kristus gars. Dieva Dēls pats ir lielais Starpnieks, kas aizrunā grēcinieku labā. Viņš, kurš samaksājis par katras dvēseles atpirkšanu, zina tās vērtību. Izjuzdams tādu pretīgumu pret grēku, kā to spēj vienīgi tīrs, neaptraipīts raksturs, Kristus parādīja tik lielu milestību uz grēciniekiem, kas var iekļauties vienīgi bezgalīgajā žēlastībā. Visas pasaules grēku nastas nomākts, nāves mokās pie krusta Jēzus lūdza par tiem, kuri Viņu apsmēja un nonāvēja: 'Tēvs, piedod tiem, jo tie nezina, ko tie dara. (Lk. 23:34)" (Elena Vaita "Sentēvi un pravieši" 140. lpp.)

"Apkārtējās tautas Ābrāmu godāja kā varenu kungu, gudru un krietnu vadoni. Viņš ar savu iespaidu nenorobežojās no kaimiņiem. Uzkrītošā pretstatā elku pielūdzējiem, viņa dzīve un raksturs atstāja neizdzēšamu iespaidu patiesās ticības labā. Viņa paļāvība uz Dievu bija nesatricināma, pie kam viņa laipnība un devība citos pamodināja draudzīgas jūtas un nemākslotais cēlums lika to cienīt un godāt." ("Sentēvi un pravieši” 133., 134. lpp.)

**Jautājumi pārrunām**:

`Kādi citi Bibeles stāsti atklāj mums cilvēkus, kas piepildīja savu aicinājumu doties misijā? Kā ir ar Jāni Kristītāju? Vai jūs sauktu viņu par veiksmīgu?`

`Izlasi 1. Moz. 19:30–36. Ko tas stāsta mums par to, kāds raksturs bija dažiem, kas izglābās no Sodomas?`

`Kādas vēl mācības par misiju un tās veikšanu mēs varam gūt no Ābrahāma dzīves?`

`Padomājiet: vai jūs uzskatītu Ābrahāma aizlūgšanu par Sodomu un Gomoru kā veiksmīgu vai neveiksmīgu?`