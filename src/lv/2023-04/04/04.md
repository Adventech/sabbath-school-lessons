---
title:  Ābrahāma lūgšanu gars
date:   24/10/2023
---

`Izlasi 1. Moz. 18:23-32 un Jēk. 5:16. Ko mums vajadzētu mācīties no šiem pantiem par aizlūgšanas spēku?`

Dialogs starp Ābrahāmu un Dievu ir aizlūgšanas paraugs. Ābrahāms šajā nodaļā ir atklāts kā tas, kurš Dieva priekšā aizlūdz par Sodomas un Gomoras iedzīvotājiem. Viņš lūdza par tiem; tas ir, viņš rīkojās kā paraugs, kā simbols Jēzum, kas ir mūsu Aizlūdzējs Tēva priekšā. Mūsu misija būs veiksmīga tikai tad, ja mēs turpināsim šāda veida lūgšanas.

Ābrahāms bija mācījies mīlēt Sodomas un Gomoras, kā arī citu tuvāko pilsētu iedzīvotājus. Tāpēc viņa lūgšanas bija patiesas un sirsnīgas. Viņš bija cīnījies pret dažiem valdniekiem, kas bija sakāvuši Sodomas un Gomoras valdniekus. Pēc Abrahāma uzvaras Sodomas valdnieks Bera nāca satikties ar Ābrahamu un Melhisedeku. Bera lūdza, vai viņa ļaudis var atgriezties mājās. "Dod man dzīvos, bet mantību paturi sev." (1.Moz. 14:21) Tas norāda uz šī valdnieka mīlestību pret saviem ļaudīm. Tā kā viena no Ābrahāma izcilākajām īpašībām bija mīlestība, viņš mīlēja Sodomas un Gomoras valdniekus, un viņš lūdza par viņiem un viņu ļaudīm. "Ābrahāma lūgšanu iedvesmoja milestība pret bojā ejošajām dvēselēm." (Elena Vaita "Sentēvi un pravieši" 140. lpp.)

Ābrahāms savās lūgšanās parādīja pazemību un neatlaidību. Tiklīdz Dievs pieņēma pirmo lūgumu glābt pilsētu, ja tajā atradīsies kaut 50 taisnu cilvēku, viņš nemitējās savās aizlūgšanās.

Mūsumisija nevar būt veiksmīga bez lūgšanas, bez aizlūgšanām. Mums ir jālūdz par cilvēkiem, ar kuriem esam bijuši saskarē, piemēram, pēc svētrunas vai Bībeles izpētes. Dievs ņem vērā šīs lūgšanas, īpaši uzrunājot to cilvēku sirdis, ar kuriem esam satikušies. Mūsu draugus un paziņas neatgriezīs mūsu vārdi vai daiļrunība, bet gan Svētais Gars. Tāpēc jebkurā misijā, kurā esam iesaistīti, mums ir jālūdz par katru cilvēku individuāli.

`Izlasi Rom. 8:34 un Ebr. 7:25. Ko šie panti mums stāsta par to, ko Jēzus dara mūsu labā, un kā šī patiesība var palīdzēt mums labāk saprast mūsu kā aizlūdzēju lomu citu labā?`