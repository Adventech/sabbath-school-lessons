---
title:  Viesmīlības dāvana
date:   22/10/2023
---

`Izlasi 1. Moz. 18:1-15. Kādi viesmīlības elementi ir parādīti Abrahāma atbildē saviem viesiem?`

Ābrahāms sēdēja dienas karstumā pie savas telts ieejas. Šī uzvedība bija neparasta. Tādā vasaras dienas laikā, kad saule ir zenītā, ikviens meklē paēnu un svaigu vēja brīzi. Bet varbūt Ābrahāms pacieta karstumu, lai palīdzētu kādam, kas varētu iet garām?

Tur būdams, viņš ieraudzīja trīs ceļotājus. Viesmīlības piedāvāšana svešiniekiem visdrīzāk bija viņa ieradums. Tāpēc satikšanās bija Ābrahāma iniciatīva: pantā teikts, ka viņš skrēja tiem pretī no savas telts ieejas. Šī ir ļoti svarīga doma: Ābrahāms uzņēmās iniciatīvu viņus satikt, pirms bija pienākuši pie viņa.

"Es likšu atnest drusku ūdens, ko nomazgāt kājas, tad apmetieties zem šī koka. Un es dabūšu kumosu maizes, ka jūs varat savas sirdis stiprināt, pēc jūs varat atkal doties ceļā, jo kādā citā nolūkā tad jūs būtu iegriezušies pie sava kalpa?" (1. Moz. 18:4, 5)

Abrahams apzinājās savu misiju, kas bija dalīties Kunga atziņā ar ikvienu, kas bija pagānisma, elkdievības un politeisma pārņemtajā pasaulē. Kā mēs redzam šajā notikumā, viņa primārais misijas piepildīšanas veids bija parādīt viesmīlību svešiniekiem, kas tik tikko bija parādījušies pie horizonta.

Tajā laikā Abrahāma “lielā saime sastāvēja no vairāk nekā tūkstoš dvēselēm, no kurām daudzas bija ģimeņu galvas, kā arī pietiekami daudz tādu, kas bija jaunatgrieztie no pagānisma. Šādai saimei bija vajadzīga stingra vadības roka. Ar vājām, svārstīgām metodēm nebūtu bijis pietiekami. [..] Ābrahāma ietekme bija plašāka par viņa paša saimi. Lai arī kur viņš uzslēja savu telti, tai blakus viņš uzcēla altāri upurēšanai un pielūgsmei. Kad telts tika nojaukta, altāris palika. Daudzi no klīstošajiem kānaāniešiem, kuru zināšanas par Dievu bija iegūtas no Viņa kalpa Ābrahāma dzīves, palika pie šī altāra un pienesa upuri Jehovam." (Elena Vaita "Audzināšana" 187. lpp.)

No paša sākuma vīrs saprata, ka Dievs ir aicinājis viņu misijā, un viņa došanās uz Apsolīto zemi nebija atvaļinājuma pēc, bet lai būtu par svētību tiem, kas ir ap viņu, un, pateicoties viņa sēklai, par svētību visai pasaulei.

`Kādus Ābrahāma viesmīlības parauga principus tu vari atdarināt savā dzīvē?`