---
title:  Pakļaušanās Dieva gribai
date:   26/10/2023
---

`Izlasi 1. Moz. 12:1-9. Ko šie panti māca par pakļaušanos Dieva gribai, pat tad, ja priekšā esošais ceļš nešķiet skaidrs?`

Viena no Ābrahāma galvenajām rakstura iezīmēm bija pakļaušanās Dieva gribai. Visu Ābrahāma garo pieredzi ar Dievu raksturoja šī paļaušanās.

Ābrahāma aicināšana.-Ābrahāms saņēma no Debesīm izaicinājumu: "Un Tas Kungs sacīja uz Ābrāmu: ‘Izej no savas zemes, no savas cilts un no sava tēva nama uz zemi, kuru Es tev rādīšu." (1. Moz. 12:1) Uzklausot balsi no debesīm, viņa pirmā reakcija varēja būt neņemt vērā šo balsi, pieņemot, ka tā ir tikai halucinācija. Vai arī viņš varēja runāt vēstij pretī: "Es negribu iet, man tepat ir labi." "Zeme, kuru Es tev rādīšu” var likties dīvains galamērķa apraksts. Tomēr viņš pieņēma aicinājumu. Viņš pakļāva savu gribu Dieva gribai un atstāja tēva mājas un savu zemi: “Un Ābrāms izgāja, kā Tas Kungs to viņam bija sacījis." (1. Moz. 12:4)

Zemes izvēle.- Izcēlās strīds starp Lata un Ābrahama kalpiem, bet Ābrahāms nebija cilvēks, kas cīnās ar savu miesu un asinīm. Viņš pakļāvās Dieva gribai, kas atkal viņu svētīja: "Un Tas Kungs teica Ābrāmam pēc tam, kad Lats no viņa bija šķīries: 'Pacel savas acis un raugies no tās vietas, kur tu atrodies, uz ziemeļiem un dienvidiem, uz austrumiem un rietumiem, jo visas tās zemes, ko Es tev rādu, Es uz mūžīgiem laikiem došu tev un taviem pēcnācējiem.” (1. Moz. 13:14, 15)

Sodomas un Gomoras iznīcināšana. - Kad Dievs atklāja Ābrahāmam šo divu pilsētu likteni, Ābrahāms, mīlestības pilns, centās šīs pilsētas glābt. Tā kā pilsētā neatradās pat desmit taisnu cilvēku, pilsētas tika iznīcinātas. Ābrahāms pakļāvās Dieva gribai un pieņēma Dieva spriedumu šīm pilsētām.

Kungs varēja izmantot Ābrahāmu, jo viņš pakļāvās Dievam jebkuros apstākļos. Arī mums jāseko viņa priekšzīmei.

`Izaicinājums: Savās pilsētās mēs sastopamies ar izaicinājumu pienācīgi un efektīvi sludināt evaņģēliju. Lūgsim, lai Dievs iejaucas un palīdz.`

`Papildu izaicinājums: Atrodi veidu, kā iegūt kontaktu ar kādu cilvēku, kas nonācis grūtā situācijā, kas līdzīga tavējai. Pastāsti šim cilvēkam, ka tu lūdz par viņu, un lūdz Dievu parādīt tev, kā tu vari viņam palīdzēt.`