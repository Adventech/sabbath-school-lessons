---
title:  Misija un gaidišana
date:   07/11/2023
---

Lk. 24. nodaļa noslēdzas ar Jēzus pacelšanos Debesis (Lk. 24:50-53). Bet tās nav stāsta beigas. Autors Lūka turpina savu stāstu Apustuļu darbu grāmatā. Tieši pirms Jēzus pacelšanās Debesīs Viņš deva mācekļiem misiju, apsolījumu un tūlītējus norādījumus gaidīt Jeruzalemē ❝spēku no augšienes” (Lk. 24:49; sk. arī Ap. d. 1:4–8).

Jēzus lika mācekļiem gaidīt Jeruzalemē, līdz Viņš būs piepildījis Savu apsolījumu sūtīt Tēva Solījumu (Svēto Garu), kas dos viņiem spēku būt par lieciniekiem Jeruzalemē, Jūdejā, Samarijā un citur.

`Izlasi Ap.d. 1:12-26. Ko gaidot darīja mācekļi (apmēram 120 vīriešu un sieviešu)?`

Jēzus mācekļiem bija iedevis skaidru misiju: viņiem bija jāliecina par Viņu pasaulei. Gaidot viņi gatavojās savai misijai divos veidos. Pirmkārt, kā Lūka saka, viņi turpināja būt vienoti lūgšanā un lūgumos. Neviens no viņiem neapšaubīja to, kādu misiju Jēzus viņiem bija devis, un viņi katrs bija pieņēmuši šo misiju. Tas iedvesmoja viņus savienoties lūgšanā. Lūka nestāsta, par ko viņi lūdza, bet visdrīzāk viņi lūdza pēc gudrības, spēka un drosmes kopā piepildīt misiju. Kāds paraugs mums!

Otrā lieta, ko viņi darīja, bija sagatavošanās misijai organizatoriski. Jūda bija nodevis Jēzu nāvē un pēc tam izdarīja pašnāvību. Divpadsmit mācekļu pulciņā nu bija brīva vieta. Gaidot mācekļi meklēja Dieva vadību un izvēlējās, ko likt vietā. Būtībā mācekļi organizējās un plānoja misijas sākšanu. Šo lēmumu pieņemšanā Pēterim bija vadošā loma. Neviens tam nepretojās, visi šajā plānā saskatīja Dieva gudrību. Valdīja izpratne un uzticība, ka Dievs darbojas viņu vidū. Viņi nepavadīja gaidīšanas laiku laiski, bet piepildija to ar nolūku un uz misiju vērstu rīcību.

Gaidot, kad Svētā Gara izliešanās palīdzēs mums pabeigt lielo Dieva misiju, mums ir jāsavienojas un jāsniedz cits citam iedrošinājums (Ebr. 10:24, 25), lūdzot pēc Dieva Svētā Gara. Mums ir arī jāsaskaņojas pašiem un jāsaskaņo draudze ar Dieva prioritātiglābt pazudušo.

`Kā tu vari iemācīties gaidīt uz Kungu un, to darot, nezaudēt ticību? Kā tu vari gaidot izmantot savu laiku vislabākajā veidā, kā to darīja mācekļi?`