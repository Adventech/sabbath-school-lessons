---
title:  Agrīnās draudzes ainojums
date:   09/11/2023
---

`Izlasi Ap. d. 2:41-47. Kāds agrīnās draudzes ainojums šeit ir atklāts?`

Ap.d. 2. nodaļa noslēdzas ar skaistu ainojumu, kāda bija agrīnā draudze. Ap.d. 2:41 teikts, ka tie, kas bija kristīti, “tiem pievienojās”. Šo aprakstu mēs varētu lasīt kā draudzes locekļu skaita pieauguma aprēķinus, bet tā būtu sekla izpratne. Šajos vārdos apslēpta doma, ka šie jaunkristītie kļūst par līdzvērtīgiem grupas locekļiem.

Galvenā agrīnās kristiešu draudzes funkcija bija māceklība. Kad pievienojās jaunie locekļi, vini kļuva par mācekļiem trīs veidos. Pirmkārt, viņi turpināja pastāvēt apustuļu mācībā un sadraudzībā. Vārdi "mācība" un "sadraudzība❞ šajā pantā burtiski nozīmē "pamācības" un "līdzdalība". Apustuļu sludināšana stājās pretī nepareiziem uzskatiem un piedāvāja jaunus skaidrojumus tam, ko cilvēki redzēja un piedzīvoja. Taču tā nemācīja viņiem, kā dzīvē izdzīvot jauno patiesību. Drīzāk patiesības ieviešana dzīvē notika grupas savstarpējo attiecību ietvaros. Jaunie ticīgie tika rūpīgi un apzināti disciplinēti tiešā mācīšanā, kā arī tiem piedaloties pārējo ticīgo ikdienas dzīvē garīgi nobriedušu un nopamatotu apustuļu uzraudzībā un vadībā.

Ta ir vāja sludināšana, ja cilvēkiem pasaka, ko darīt, nevis kā darīt. Tomēr, pat ja cilvēks lasa grāmatas par to, kā darīt vai klausās svētrunas, kas paskaidro, kā darīt, nekas nevar aizvietot skatīšanos, kā citi to dara, un viņu atdarināšanu. Pāvils to saprata un pamācīja savus sekotājus atdarināt viņu tā, kā viņš bija atdarinājis Jēzu (1. Kor. 11:1). Kad citi redz tevi un tavu reālo pieredzi ar Kristu, tas ietekmēs arī viņus.

`Izaicinājums: padomā par kādu cilvēku savā dzīvē, kuram tu īpaši gribētu palīdzēt kļūt ticīgam. Lūdz par viņu katru dienu, lai viņam rastos personīga pieredze ar Jēzu.`

`Papildu izaicinājums: Kuru cilvēku tu dari par mācekli un vadi attiecībās ar Jēzu? Meklē iespēju vadīt viņu sadraudzībā ar citiem ticīgajiem!`