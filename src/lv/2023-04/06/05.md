---
title:  "Ko jūs esat krustā situši?"
date:   08/11/2023
---

Ap. d. 2. nodaļa ziņo par Svētā Gara izliešanos Vasarsvētkos. Kad Jēzus sekotāji lūdza, uz viņu galvām nolaidās uguns mēles. Viņi atpazina, ka tā bija apsolītā Svētā Gara došana.

`Izlasi Ap. d. 2:1-41. Kas notika ar mācekļiem, kad viņi Vasarsvētkos saņēma Svēto Garu?`

Mācekļi sāka runāt citās valodās, "kā Gars tiem deva izrunāt" (Ap. d. 2:4). Šeit izšķirošais ir tas, ka Dievs izmantoja katru ticīgo, lai kalpotu neticīgo labā. Svētība nebija domāta tikai viņu pašu labumam. Tā nebija svētība, kas darītu viņus derīgus Debesīm vai atvieglotu nodarbošanos ar biznesu svešā valodā. Svētība tika dota, lai piepildītu Dieva misiju bojā ejošo labā. Dievs šodien ikvienu Savu sekotāju aicina izmantot personīgās dāvanas Viņa misijas darbā neticīgo labā. Mums ir dotas dāvanas: vai var būt vēl lielāks aicinājums uz misiju kā izmantot to, kas mums ir dots, lai aizsniegtu citus?

Svētā Gara izliešanās rezultātā daudzi cilvēki nožēloja, ka bija atmetuši Mesiju, jo pavisam noteikti daži atradās Jeruzalemē, kad Viņš nomira. Padomājiet par šeit ietverto spēku: Pēteris apsūdzēja dažus no viņiem, ka tie piesituši Kristu krustā. Acīmredzami viņi saprata, ko bija darījuši, un, būdami pārliecināti, izsaucās: “Brāļi, ko lai mēs darām?" (Ap.d. 2:37)

Un tomēr pat viņi varēja saņemt piedošanu. Pēteris viņiem teica: “Atgriezieties no grēkiem un liecieties kristīties ikviens Jēzus Kristus Vārdā, lai jūs dabūtu grēku piedošanu un saņemtu Svētā Gara dāvanu."” (Ap. d. 2:38)

Strādājot kopā, saskaņā ar Svēto Garu un cits ar citu, šie Jēzus sekotāji sludināja nožēlu un grēku piedošanu - pat tie, kas varēja būt tiešā veidā iesaistīti Jēzus krustā sišanā! Tas ir evaņģēlija spēks. Ja šī vēsts nemotivē mūs misijai, kas tad motivēs? Mēs esam aicināti izplatīt evaņģēliju pasaulei – grēcīgai, kritušai, samaitātai pasaulei ar grēcīgiem, kritušiem un samaitātiem cilvēkiem. Mūsu darbs nav tiesāt, mūsu darbs ir liecināt par Jēzus glābjošo spēku.

`Kāpēc domai par to, ka pat dažiem no tiem, kas bija līdzdalībnieki Kristus nāvē, tika piedāvāta glābšana, vajadzētu iedrošināt mūsu pašu sirdis un iedrošināt liecināt citiem, lai arī cik slikti, šķiet, viņi bija?`