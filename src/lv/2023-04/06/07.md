---
title:  Tālākiem pētījumiem
date:   10/11/2023
---

Mūsu misijas darbam ir jānāk no dziļas mīlestības un pateicības par to, ko Jēzus ir darījis un dara mūsu katra dzīvē. Jebkura cita motivācija ir maldinoša. Iedziļināšanās Vārdā un saskaņošanās ar Vārdu ir atslēga uz veiksmīgu misijas darbu un evaņģelizāciju.

"Mūsu dzīvei ir jābūt cieši saistītai ar Kristus dzīvi; mums pastāvīgi jāsmeļas tieši no Viņa, no dzīvās Maizes, kas nākusi no Debesīm, no mūžam svaigā avota, kas vienmēr piedāvā bagātību pārpilnību. Ja kungu vienmēr turēsim savā priekšā, ja ļausim savām sirdīm sniegties Viņam pretī pateicībā un slavā, tad mūsu reliģiskajā dzīvē vienmēr būs svaigums. Mūsu lūgšanas pārvērtīsies par sarunām ar Dievu; mēs runāsim ar Dievu tā, it kā runātu ar draugu, bet Vinš mums atklās savus noslēpumus. Bieži mūs pārņems patīkama un liksma sajūta par Jēzus klātbūtni. Bieži mūsu sirdis degtin degs, kad Viņš tuvosies mums, lai sarunātos, tāpat kā bija sarunājies ar Ēnohu. Kad tas viss kļūst par reālu kristieša piedzīvojumu, tad viņa dzīvē izpaužas vienkāršība, pazemība, laipnība, sirsnība, kas visiem, ar kuriem šis cilvēks nonāk saskarsmē, atklāj, ka viņš ir bijis kopā ar Jēzu un mācījies no Viņa.”" (Elena Vaita “Kristus līdzības” 129., 130. lpp.)

"Dzīvē, kas koncentrējas ap savu labumu, nevar būt ne pieaugsmes, ne augļu. Ja esi pieņēmis Kristu par savu personīgo Glābēju, tad tev jāaizmirst sevi un jācenšas palīdzēt citiem. Runā par Kristus mīlestību, stāsti, cik Viņš labs. Pildi katru pienākumu, jo tā jau pati par sevi ir liecība. Uzņem savā sirdī citu dvēseļu nastas un ar visiem tev pieejamiem līdzekļiem centies glābt pazudušos. Saņēmis Kristus Garu- šo nesavtīgās mīlestības Garų, kurš aicina strādāt citu labā, – tu pieaugsi un nesīsi augļus. Tavā raksturā nobriedīs Gara svētības. Tava ticība vairosies, tava pārliecība padziļināsies un tava mīlestība kļūs pilnīga." ("Kristus līdzības" 67., 68. lpp.)

**Jautājumi pārrunām**:

`Kā tu saproti Pāvila vārdus Vēstulē filipiešiem par Kristus sludināšanu skaudības, strīdu vai savtīgas godkāres dēļ? Kā mēs varam parliecināties, ka paši nekļūstam vainīgi, darot tieši to?`

`Kada ir bijusi tava personīgā pieredze ar Dievu un Dieva milestības realitāti? Tas ir, balstoties uz savu personīgo pieredzi, vai tu varētu sludināt citiem nopietni un godīgi par Dieva labestību un mīlestību? Kāda būtu tava liecība?`

`Kāda ir bijusi tava pieredze, gaidot uz Kungu, un ko tā ir mācījusi tev par uzticību Viņam un par ticību kopumā?`