### Beidz runāt un sāc kaut ko darīt!

Pirms vairākiem gadiem viens no mūsu adventistu žurnāliem publicēja līdzību par šausmīgu purvu. Kad cilvēki gāja pa taku caur to, viņi bieži tika pārvarēti un iekrita tajā. Viņu pirmsnāves kliedzieni bija dzirdami visā tuvējā ciematā. Tas bija briesmīgi.

Ļaudis noturēja ciemata sapulci. Patiesībā viņi noturēja daudzas sanāksmes. Analizējot cēloņus un meklējot risinājumus, tika radītas dažādas teorijas un sarakstīti daudzi dokumenti. Bet nekad nekas netika darīts, izņemot to, ka turpinājās sanāksmes un runāšana. Gadi gāja, diskusijas turpinājās. Cilvēki par šo tēmu rakstīja disertācijas. Tika piesaistīti vieslektori. Tika rīkoti labdarības tirdziņi un vākti līdzekļi, lai nodrošinātu maltītes tiem, kas daudzas stundas uzupurīgi sēdēja sapulcēs. Visbeidzot pat saziedoja naudu skaņu izolējošas sapulču telpas būvniecībai, lai mirstošo un pazudušo saucieni nepārtrauktu diskusijas. Bet neviens neko nedarīja, lai reāli palīdzētu grūtībās nonākuša- jiem. Un neviens nedarīja neko, lai izbeigtu cilvēku bojāeju purvā. Viņi vienkārši runāja.

Draudze kopumā un īpaši jūsu sabatskolas grupa nevēlas būt tādi kā šī ciemata iedzīvotāji. Mums patīk kopā pavadītais laiks lūdzot, domājot, līdzdalot un pārrunājot. Bet mēs ilgojamies iet tālāk par to un kaut ko darīt to labā, kas ir ap mums, kā arī kopā ar viņiem. Mēs gribam ienest pāmaiņas savā kopienā un visā pasaulē. Mēs gribam, lai darbs tiktu pabeigts, un mēs gribam, lai Jēzus atgriežas.

Šī ceturkšņa pieaugušo sabatskolas materiāls ir veidots tā, lai pievērstu uzmanību iziešanai ārpusē un darīšanai. Mēs pētīsim daudzus Bībeles stāstus. Mēs lasīsim aiz- raujošas pieredzes un ilustrācijas. Mēs uzzināsim par pieejamajiem resursiem, kas var palīdzēt mums aizsniegt savus tuvākos (īpaši tos, kas nav kristieši). Bet tie būs tikai veidi, kā ilustrēt un mūs motivēt. Patiesais fokuss, patiesā katras tēmas sirds ir līdzdalīta katras nedēļas ceturtdienā – izaicinājums iziet ārā un patiešām kaut ko darīt.

Mēs līdzdalīsim teoloģiskus ieskatus un nodrošināsim instrumentus un idejas, ar ko jums strādāt. Katru ceturtdienu jūs saņemsiet rūpīgi pārdomātu, progresējošu izaicinā- jumu. Sākumā tas būs viegls. Ceturksnim turpinoties, izaicinājums mazliet (un arī ne tik mazliet) pieaugs. Mērķis ir, lai mēs katrs pieņemtu šo izaicinājumu, lūgtu pēc Svētā Gara, lai tas mūs vadītu, īstenotu dzīvē to, ko esam mācījušies, un tad nākamajā nedēļā veltītu dažas minūtes, lai pārrunātu, kā mums ir veicies. Tas nebūs laiks, kad lielīties, bet laiks, kad dalīties – gan tajā, kas izdevās, gan arī tajā, kas neizdevās. Šīs liecības sniegs idejas citiem un papildinās lūgšanu sarakstus (gan personīgos, gan kopīgos).

Galu galā mūsu vēlme ir, lai šis ceturksnis paliek atmiņā, bet ne ievērojamo domu, saistošo stāstu vai dziļo teoloģisko konceptu dēļ. Tādu būs daudz. Bet mūsu vēlme ir, lai mēs visi atskatītos atpakaļ uz šo ceturksni kā uz laiku, kad Svētais Gars pieņēma mūsu pazemīgās pūles un darīja misijas brīnumus Viņa vārda godam un slavai.

Globālās misijas centru Ģenerālkonference dibināja 1980. gadā. Tas darbojas Ģenerālkonferences Adventistu misijas biroja vadībā. Šobrīd ir seši šādi centri. To mērķis ir palīdzēt draudzei efektīvāk izveidot jaunas ticīgo grupas pasaules lielākajās nekristīgajās populācijās. Kamēr tapa šis materiāls, tā autori ir bijuši šo centru direktori (Petras Bahadur, Richard Elofer, Kleber Goncalves, Clifmond Shameerudeen, Doug Venn, Amy Whitsett, Greg Whitsett), palīdzot Adventistu misijas direktoram Gerijam Krauzem (Garry Krause), pensionētam Globālās misijas centru direktoram Homēram Trekartinam (Homer Trecartin) un Globālās misijas plānošanas direktoram Džefam Skoginam (Jeff Scoggins). Vairāk informācijas www.GlobalMissionCenters.org.