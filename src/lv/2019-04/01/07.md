---
title:  Tālākiem pētījumiem
date:   04/10/2019
---

Izlasi E. Vaitas grāmatā “Pravieši un ķēniņi” nodaļu “Priesteris un rakstu mācītājs Ezra” (607.–617. lpp.).

Pārdomājiet Ezras čaklo darbu: “Ezra kļuva par Dieva pārstāvi, kas ap viņu dzīvojošos iepazīstināja ar Debesu pamatlikumiem. Atlikušajos dzīves gados, tiklab Medo-Persijas galma tuvumā, kā Jeruzālemē, viņa galvenais uzdevums bija mācīt. Sniedzot citiem atziņas, ko pats bija apguvis, pieauga arī viņa darba spējas, un viņš izveidojās par dedzīgu un dievbijīgu vīru. Viņš pasaulei bija kā dzīva liecība par to, cik lielā mērā Bībeles patiesības dara cēlāku ikdienas dzīvi.” (Elena Vaita “Pravieši un ķēniņi”, 609. lpp.)

“Lai reformas varētu īstenot mūsdienās, ir nepieciešami vīri, kas, līdzīgi Ezram un Nehemijam, neapklāj un neatvaino grēku, kā arī neizvairās aizstāvēt Dieva godu. Tie, kam uzlikta šī darba nasta, nepaliks mierā, redzot nepareizu rīcību, un neapsegs ļaunumu ar neīstas mīlestības mēteli. Tie ņems vērā, ka Dievs neuzlūko cilvēka vaigu un ka stingrība pret dažiem var būt žēlastība pret daudziem. Tāpat tie atcerēsies, ka tam, kas grēku norāj, vienmēr jāparāda Kristus Gars.” (675. lpp.)

**Jautājumi pārrunām**

`1. Jā, mums ir daudz brīnišķīgu apsolījumu no Kunga. Vienlaikus Dievs tomēr mums Sevi neuzspiež. Ko tu varētu mainīt savā dzīvē, lai netraucētu piepildīties Viņa apsolījumiem?`

`2. Izlasi lūgšanu Dan 9:1–23. Kādus principus mēs šeit redzam, ko var attiecināt personīgā veidā uz tavu paša pieredzi? Tas ir, ko Daniēls darīja, kāda bija viņa attieksme, un ko viņš lūdza? Ko vēl jūs šeit redzat, ko varētu attiecināt uz mums mūsdienās?`

`3. Ceturtdienas tēmā mēs lasījām par to, cik centrāls bija Dieva Vārds Ezras kalpošanā un cik čakli viņš darbojās, lai to izplatītu ļaužu vidū. Kādu acīmredzamu un svarīgu mācību mēs gūstam sev mūsdienās attiecībā uz to, cik centrālam mūsu katra dzīvē un draudzēs vajadzētu būt Dieva Vārdam?`