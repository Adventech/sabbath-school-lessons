---
title:  Gūstekņu otrā atgriešanās
date:   01/10/2019
---

Ezras 7:1–10 un 8:1–14 mēs redzam, ka ķēniņš Artakserkss I ļauj Ezram atgriezties Jeruzālemē (457. g. p.m.ē.) un ņemt sev līdzi visus, kas vēlas atgriezties. Nekas daudz nav zināms par attiecībām starp ķēniņu un Ezru, kā arī par to, vai Ezra strādāja galmā. Ezras 8. nodaļa uzskaita to ģimeņu galvas, kas atgriezās, sākot ar priesteriem, kam sekoja ķēniņu dzimta, bet noslēdza vienkāršā jūdu tauta. Divpadsmit ģimenes ir nosauktas īpaši, radot iespaidu, ka šis ir atgādinājums par divpadsmit Israēla cilšu atbrīvošanu.

Pantos minēti aptuveni 1500 vīru, kas kopā varētu būt aptuveni 5000 līdz 6000 kopā, ja skaita sievietes un bērnus. Šī bija daudz mazāka grupa nekā pirmā, kas bija atgriezusies ar Zerubābelu un Jozuu.

`Izlasi Ez 7:1–10. Ko tas mums māca par Ezru?`

Ezra ir rakstvedis ar priestera pilnvarām. Kā priesteris viņš ir  rona pēctecis, Mozus brālis, kas bija pirmais Israēla tautas priesteris. Saskaņā ar ziņojumiem, kas pierakstīti Ezras grāmatā, kā arī Jūdas tradīcijās, Ezras vārds pat mūsdienās ir augstā kārtā. Tas, vai Ezra kalpoja kā rakstvedis ķēniņa Artakserksa galmā, nav zināms, tāpēc šis Ezras kā rakstveža apraksts attiecas uz viņa iepriekšējām atbildībām vai arī uz viņa spējām, ko viņš sāk izmantot pēc savas ierašanās Jūdā. Tomēr vajadzētu būt, ka Ezra ir kalpojis samērā tuvu ķēniņam, jo ķēniņš viņu sūtīja kā ekspedīcijas vadītāju.

Ez 7:6 un 10 Ezra ir nosaukts par “prasmīgu” un “nodevušos” rakstvedi jeb skolotāju. Vārds “prasmīgs” burtiski nozīmē “ātrs”, apzīmējot kādu, kas ātri uztver un mentāli apstrādā informāciju. Ezram bija attīstīts prāts – viņš bija zināms kā Dieva likuma zinātājs un garīgu dziļumu pazinējs. Bez tam fakts, ka ķēniņš izvēlējās Ezru, lai vestu israēliešu grupu uz Jūdu, ir apliecinājums Ezras drosmei un vadītāja spējām.

`Ievēro, ka Ezra bija nodevis “savu sirdi, lai meklētu Kunga bauslību” (Ez 7:10). Kā mēs šo principu varam attiecināt uz savu dzīvi tagad?`