---
title:  Izglītības svarīgums
date:   03/10/2019
---

`Izlasi Ezr 7:6 un 10. Ko šie panti mums māca par pienācīgu reliģisko izglītību?`

Ezras dziļā nodošanās Dievam un viņa lēmums pētīt, īstenot un mācīt Dieva Vārdu (Ezr 7:6, 10) sagatavoja viņu lielākai kalpošanai Israēlā. Bībeles teksts burtiski apliecina, ka viņš nodevās Kunga likuma pētīšanai, īstenošanai un mācīšanai.

Elena Vaita izsaka svarīgas domas: “Dzimis no  rona dēliem, Ezra bija ieguvis priesterim paredzēto izglītību. Turklāt viņš bija pazīstams ar Medo-Persijas valsts gudro, vārdotāju, astrologu un burvju rakstiem, tomēr nebija apmierināts ar savu garīgo stāvokli. Viņš ilgojās pēc pilnīgas saskaņas ar Dievu, pēc gudrības īstenot dzīvē dievišķo gribu. Un tā viņš “bija nodevis savu sirdi, lai meklētu tā Kunga bauslību, lai izpildītu un lai mācītu Israēlā to, kas ir likums un tiesa” (Ezras 7:10). Tāpēc viņš čakli pētīja Dieva tautas vēsturi, visu, kas par to ziņots ķēniņu un praviešu rakstos. Bībeles vēsturiskajās un poētiskajās grāmatās viņš centās rast atbildi, kāpēc Dievs ļāvis Jeruzālemi izpostīt un savus ļaudis aizvest gūstā uz pagānu zemi.” (“Pravieši un ķēniņi”, 608. lpp.)

“Pateicoties viņa rūpīgajam, neatlaidīgajam dzīves darbam, sargājot un pavairojot Svētos Rakstus, Ezras pūles atdzīvināt interesi pētīt Svētos Rakstus vainagojās sekmēm. Viņš savāca visus vēl atrodamos bauslības norakstus un tos pārrakstīja un izplatīja. Tā pavairots un ielikts ļaužu rokās, tīrais Vārds sniedza atziņas, kam bija neaprēķināma vērtība.” (609. lpp.)

Ievēro, ka, lai gan Ezra bija mācījies pagānu ceļus, viņš redzēja, ka tie nav pareizi, tāpēc viņš centās uzzināt patiesību no patiesības avota, kas bija Dieva Vārds un “Kunga bauslība”. Viņam bija daudz kas jāaizmirst no tā, ko viņš bija apguvis laicīgajās universitātēs, jo, bez šaubām, liela daļa no tā, ko tur mācīja, nebija patiesība. Galu galā cik daudz laba viņam varēja izdarīt “astrologu un burvju raksti”?

`Kādos veidos pat mums varētu būt noderīgi aizmirst daudz ko no tā, ko pasaule mums māca?`