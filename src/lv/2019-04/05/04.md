---
title:  Nehemijas darbi
date:   29/10/2019
---

Šķiet, ka rājiens dižciltīgajiem un priekšniekiem – “jūs taču visi nododaties augļošanai cits ar citu” (Neh 5:7) – nenesa vēlamos rezultātus. Tāpēc Nehemija neapstājās, bet turpināja cīnīties pret apspiestajiem viņu vidū. Viņš varēja vienkārši pateikt, ka ir centies mācīt dižciltīgos un priekšniekus, bet tas nav izdevies, un tāpēc viņš ir spiests pārtraukt risināt šo lietu. Galu galā tie bija zemes bagātie un ietekmīgie, pret kuriem viņš būtu nostājies. Bet viņš nebija apmierināts, kamēr nebija atrasts problēmas risinājums, pat ja procesā viņš bija sev radījis spēcīgus ienaidniekus.

`Izlasi Neh 5:7–12. Kādi bija Nehemijas argumenti pret to, kas notika? Ko viņš izmantoja, lai pārliecinātu ļaudis izlabot nepareizo?`

Nehemija sasauca lielu sapulci – visi Israēla ļaudis tika sasaukti kopā, lai risinātu šo jautājumu. Viņš visdrīzāk cer uz iespēju, ka tad, kad visi būs klāt, vadītājiem būs kauns, varbūt pat bail turpināt apspiešanu.

Nehemijas sākotnējais arguments ir vērsts pret verdzību. Daudzi jūdi, visticamāk, ieskaitot Nehemiju, nopirka brīvību citiem jūdiem, kas kalpoja svešiniekiem. Tagad viņi jautā dižciltīgajiem un priekšniekiem, vai viņiem ir pieņemams pirkt un pārdot pašiem savus tautiešus. Vai ir kāda nozīme israēliešiem pirkt jūdus un dot viņiem brīvību, lai viņi atkal nonāktu savu tautiešu verdzībā?

Vadītāji nepiedāvā nekādu atbildi, jo viņi redz, ka šis arguments ir saprātīgs. Tāpēc Nehemija viņiem jautā: “Tad es sacīju: ‘Jūsu rīcība ir necienīga un nav laba. Vai jums nevajadzēja staigāt mūsu Dieva bijībā, lai izvairītos no citu tautu, mūsu pretinieku, izsmiekla?’” (Neh 5:9). Tad Nehemija atzīst, ka viņš pats ir aizdevis cilvēkiem naudu un labību. Sakot “atlaidīsim viņiem šos aizdevumus” (Neh 5:10), viņš apstiprināja likumu, kas aizliedza šo praksi attiecībā uz tautiešiem un parādīja, ka viņš gribētu, lai viņa pārvaldībā cilvēki būtu gādīgi cits pret citu. Pārsteidzoši, ka atbilde ir vienbalsīga. Vadītāji piekrīt atdot tautai tās īpašumus.

`Vai tu esi darījis kādam sliktu? Lielākā daļa no mums, ja godīgi, atbildētu “jā”. Kas tev traucē atlīdzināt – tūlīt pat?`