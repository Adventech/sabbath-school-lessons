---
title:  Nehemijas paraugs
date:   31/10/2019
---

`Izlasi Neh 5:14–19. Kādus iemeslus Nehemija min pārvaldnieka algas neprasīšanai no tautas (Neh 5:18)?`

Nehemija visdrīzāk rakstīja šos pantus pēc savas atgriešanās ķēniņa Artakserksa galmā pēc 12 gadus ilgas valdīšanas Jūdā. Lai gan pārvaldniekiem bija tiesības saņemt ienākumus no saviem padotajiem, Nehemija nekad neizmantoja šīs tiesības, bet pats sevi uzturēja. Viņš ne tikai maksāja savus izdevumus, bet arī rūpējās par savu ģimeni un par visu galmu. Zerubābels, pirmais pārvaldnieks, ir vienīgais no pārējiem pārvaldniekiem, kura vārdu mēs zinām. Runājot par “iepriekšējiem pārvaldniekiem”, viņš, visticamāk, domā pārvaldniekus starp Zerubābelu un sevi. Līdz ar to tad, kad viņš bija aizgājis no ierēdņa darba, viņš, visticamāk, zaudēja arī naudu. Tā vietā, lai iegūtu naudu, kā varētu gaidīt no prestiža stāvokļa, viņš, iespējams, tieši zaudēja bagātību un īpašumus. Nehemija bija bagāts, tieši tāpēc viņš varēja nodrošināt ēdienu daudziem cilvēkiem, un viņš bija dāsns, dodot bagātīgi (Neh 5:17, 18).

Lai gan tas nebija tas pats, ko darīja  brahāms, kad bija izglābis no apkārtējām tautām gūstā paņemtos (sk. 1Moz 14), Nehemijas rīcība šeit atklāj to pašu svarīgo principu.

`Izlasi Neh 5:19. Ko viņš šeit pasaka, un kā mēs saprotam to evaņģēlija kontekstā?`

Tas, ko mēs redzam Nehemijā, ir paraugs cilvēkam, kas ir nolicis Kungu un Kunga darbu pāri savam personīgajam ieguvumam un priekšrocībām. Tā ir laba mācība mums visiem, neskatoties uz mūsu īpašo situāciju. Ir viegli strādāt Kungam, ja tas mums neko daudz nemaksā.

`Izlasi Fil 2:3–8. Kādos veidos tieši tagad tu vari atklāt savā personīgajā dzīvē šeit izteiktos pašaizliedzības principus?`