---
title:  Likuma Gara Pārkāpšana
date:   26/10/2019
---

### Nedēļ as pētījumiem
Neh 5:1–5, 2Moz 21:2–7, Mih 6:8, Neh 5:7–12, 5Moz 23:21–23, Neh 5:14–19.

> <p>Atmiņ as pants</p>
> “Atdodiet viņiem vēl šodien pat viņu tīrumus, vīna dārzus, viņu olīvu dārzus un viņu mājas; atlaidiet viņiem tās pagaidas no naudas un labības, vīnogu sulas un eļļas, ko jūs esat no viņiem ņēmuši kā augļus un kas jums no viņiem vēl prasāmas” (Neh 5:11).

Līdz pat šai dienai mēs, cilvēki, cīnāmies ar jautājumu par bagātību, nabadzību un par plaisu starp bagātajiem un nabadzīgajiem, kā arī ko mēs varam darīt lietas labā. Jā, Jēzus teica, ka “nabagi ir arvien pie jums” (Mt 26:11), bet tas nav attaisnojums, lai neko nedarītu viņu labā. Diez vai mēs varam tad saukt sevi par kristiešiem.

Cik interesanti ir arī tas, ka pat pārbaudījumu un grūtību vidū, kad atjaunošanas procesā esošajā Jeruzālemē atgriežas trimdinieki, atkal šī tēma kļūst aktuāla, nevis tikai par nabadzību un nabagiem, bet arī par vēl problemātiskāku jautājumu, kad bagātie apspiež trūcīgos. Tā bija problēma pirms trimdas, un, kad viņi ir atgriezušies savā zemē, tā atkal parādās.

Šajā nedēļā mēs redzēsim vēl vienu šīs laikmetiem senās problēmas gadījumu un kā Nehemija ar to cīnījās. Kā mēs redzēsim, šo apspiestību vēl ļaunāku padarīja tas, ka tā notika “pēc likuma burta”, citiem vārdiem runājot, kā spēcīgs piemērs tam, cik uzmanīgiem mums ir jābūt, lai noteikumi un regulējumi nekļūtu par pašmērķi, bet lai tie būtu līdzekļi mērķa aizsniegšanai, kas ir Jēzus rakstura atspoguļošana.

_Lūdzu, iepazīsties ar šīs nedēļas tēmu, lai sagatavotos Bībeles izpētei 2. novembrī._