---
title:  Pret likuma garu
date:   28/10/2019
---

`Izlasi Neh 5:6–8 (sk. arī 2Moz 21:2–7). Kāpēc Nehemija atbild ar dusmām?`

Kaut arī mums to ir grūti aptvert, verdzība senajā pasaulē bija kultūras norma. Vecāks varēja vai nu kļūt pats par vergu, vai arī pārdot bērnu. Sociāli un pēc likuma vecākam bija tiesības pārdot dēlus un meitas. Tomēr, tā kā Dievs ir par brīvību, Viņš bija noregulējis Israēla rīcību, prasot atbrīvot vergus ik pēc septiņiem gadiem. Tādējādi Dievs pasargāja ļaudis no ilgstošas verdzības un parādīja Savs ilgas, lai cilvēki dzīvotu brīvi.

Lai gan aizdošana bija atļauta ar likumu, nebija atļauts uzlikt procentus ( Bībeles norādījumus pret augļošanu sk. 2Moz 22:25–27, 3Moz 25:36, 37, 5Moz 23:19, 20). Un tomēr tas, ko prasīja aizdevēji, bija samērā maz, salīdzinot ar to, ko prasīja apkārtējās tautas. Viņiem bija jāmaksā viens procents katru mēnesi. Mezopotāmiešu teksti no 7. gs. norāda, ka par sudrabu bija 50 procenti un par labību 100 procenti gadā. Tādējādi 12 procenti gadā bija maz, salīdzinot ar Mezopotāmijas valstu prasīto. Bet kopumā saskaņā ar Dieva Vārdu vienīgā lieta, ko kreditori darīja nepareizi, ir procentu prasīšana (Neh 5:10), un interesanti, ka ļaudis pat neminēja to savās sūdzībās. Viss pārējais bija saskaņā ar sociālajām normām, kā arī likuma robežās. Tad kāpēc Nehemija ir “ļoti dusmīgs”? Interesanti, ka viņš nerīkojas nekavējoties, bet vispirms lietu nopietni apdomā.

Fakts, ka Nehemija šo jautājumu risina tik apņēmīgi, ir ļoti apbrīnojams. Viņš neatstāj neievērotas sūdzības tikai tāpēc, ka tās tehniski nepārkāpj likumu vai ir sociāli pieņemamas, pat “jaukas” salīdzinājumā ar tās zemes praksi. Tas bija likuma gars, kas šajā situācijā tika pārkāpts. Īpaši ekonomisku grūtību laikā cilvēku uzdevums bija palīdzēt cits citam. Dievs ir apspiesto un trūkumā esošo pusē, un Viņš ir uzdevis praviešiem stāties pret ļaunumu un vardarbību, kas tiek vērsts pret trūcīgajiem.

`Kā mēs varam neapzināti sekot likuma burtam, pārkājot aiz tā esošo garu? (Sk. Mih 6:8.)`