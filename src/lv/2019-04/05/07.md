---
title:  Tālākiem pētījumiem
date:   01/11/2019
---

Elena Vaita “Pravieši un ķēniņi” nodaļa “Rājiens par izspiešanu” (646.–652. lpp.).

“Uzzinājis par šo nežēlīgo izturēšanos, Nehemija sašuta. Viņš raksta: ‘Es kļuvu ļoti dusmīgs, kad dzirdēju viņu brēkšanu un šos vārdus.’ Bija skaidrs: lai lauztu izspiešanas ieradumu, tad noteikti un izšķiroši jānostājas par taisnību, un ar viņam raksturīgo enerģiju un apņēmību tas ķērās pie darba, lai glābtu savus brāļus.” (Elena Vaita “Pravieši un ķēniņi”, 648. lpp.)

“Jēzus turpināja atklāt principu, kas padarīja zvēresta došanu nevajadzīgu. Viņš māca, ka skaidrai runāšanai vajadzētu būt runas likumam. ‘Bet jūsu vārdi lai ir: jā, jā! nē, nē! Kas pāri par to, tas ir no ļauna.’” (Elena Vaita “Domas no svētību kalna”, 67. lpp.)

“Šie vārdi nosoda visas tās bezjēdzīgās frāzes un iestarpinājumus, kas ir uz robežas ar vulgaritāti. Tie nosoda nepatiesus komplimentus, izvairīšanos no patiesības, glaimojošas frāzes, pārspīlējumus un nepatiesības teikšanu tirgojoties, kas valda mūsdienu sabiedrībā un biznesa pasaulē. Tie māca, ka neviens, kas cenšas izlikties par to, kas viņš nav, vai kura vārdi neatklāj patiesās sirds jūtas, nevar tikt saukts par uzticamu.” (68. lpp.)

**Jautājumi pārrunām**

`1. Kāpēc savtība ir mūsu cilvēcisko problēmu būtība, kad runājam par finansēm un savstarpējām attiecībām?`

`2. Kā Dieva ļaudis var izvairīties no mantkārības? Kāds ir Dieva nodrošinājums pret to? Izpēti šos pantus: Jes 58:3–12 un Mih 6:6–8.`

`3. Pakavējies vairāk pie runas dāvanas un pie mūsu vārdu spēka. Kas ir domāts Jņ 1:1, 2, nosaucot Jēzu par “Vārdu”? Kā tas palīdz mums saprast vārdu svarīgumu, un ko tie nozīmē?`

`4. Tas ir pārsteidzoši, ka pirms tūkstoš gadiem Jēzus teica, ka trūcīgie vienmēr būs jūsu vidū. Mēs arī esam pamācīti palīdzēt tiem, kas ir grūtībās. Kā šīs domas sader kopā, palīdzot motivēt kristiešus darbam to labā, kas nav tik veiksmīgi?`