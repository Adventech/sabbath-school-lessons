---
title:  Zvērests
date:   30/10/2019
---

`Izlasi Neh 5:12, 13. Kāpēc Nehemija izteica lāstu tiem, kas neievēroja savu vienošanās daļu?`

Lai gan vadītāji piekrita atjaunot un atdot to, ko viņi bija atņēmuši, Nehemija nebija apmierināts tikai ar vārdiem. Viņam vajadzīgs drošs pierādījums. Tāpēc viņš liek tiem izteikt zvērestu priesteru priekšā. Šī rīcība arī piešķīra procesiem likumīgu spēkā esamību, ja gadījumā viņam vēlāk nāktos atsaukties uz vienošanos.

Bet kāpēc viņš izsaka lāstu? Nehemija veic simbolisku aktu – viņš paņem savas drēbes tā, it kā viņš tajās kaut ko turētu, un tad izkrata tās kā ilustrāciju, ka viņš tās zaudē. Tāpēc tie, kas rīkosies pret šo zvērestu, zaudēs visu. Viņš izteica lāstu, lai liktu saprast, cik nozīmīgs ir noteikts likums vai noteikums. Pastāvēja arī mazāka iespēja, ka ļaudis rīkosies pret likumu, ja lāsts būs saistīts ar tā pārkāpšanu. Nehemija acīmredzot juta, ka šis bija tik svarīgs jautājums, ka viņam vajadzēja darīt kaut ko radikālu, lai nodrošinātu tā izdošanos.

`Ko šie panti Vecajā Derībā mums māca par to, cik svēta lieta viņiem bija zvēresti? (4Moz 30:2, 5Moz 23:21–23, Māc 5:4, 5, 3Moz 19:12, 1Moz 26:31)`

Valoda ir spēcīga dāvana, ko Dievs ir iedevis cilvēkiem. Tā pastāv kā kaut kas radikāli atšķirīgs no tā, kas ir dzīvniekiem. Un mūsu vārdos ir spēks – spēks uz dzīvību un nāvi. Tāpēc mums ir jābūt ļoti uzmanīgiem, ko un kā mēs sakām, ko mēs apsolām un kādus vārdiskus apliecinājumus izsakām. Ir arī svarīgi, lai mūsu darbi saskanētu ar mūsu vārdiem. Cik daudz cilvēku ir pievērsušies kristietībai, pateicoties tiem, kuru vārdi skan kristīgi, bet kuru darbi tādi nepavisam nav?

`Padomā, cik liela ir tavu vārdu ietekme uz citiem. Kā mēs varam mācīties ļoti skaidri izteikt to, ko gribam teikt, un kā mēs to pasakām?`