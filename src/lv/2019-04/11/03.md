---
title:  Levīti tīrumos
date:   09/12/2019
---

`Izlasi Neh 13:10–14. Ko Nehemija šeit cenšas labot?`

Dziedātāji, vārtu sargi un citi tempļa kalpi bija devušies atpakaļ strādāt uz saviem personīgajiem tīrumiem, lai pabarotu savas ģimenes, jo darbs Dievam netika atbalstīts. Visa desmitā un ziedojumu sistēma, kas bija tik rūpīgi ieviesta, tagad bija sagrauta. Nehemijam bija jāsāk no jauna. Visa mešana ārā no telpas norāda uz izmisumu.

“Sagānīts bija ne tikai templis, bet arī upurus izlietoja nepareizi. Tas iedragāja tautas augstsirdību dāvanu pienešanā. Zuda dedzība un nodošanās, un ļaudis vairs negribēja dot desmitos. Kunga mantu nams bija trūcīgi apgādāts, tā ka daudzi dziedātāji un citi dievnama kalpotāji, nedabūdami pietiekošu atbalstu, atstāja Dieva darbu, lai strādātu kur citur.” (“Pravieši un ķēniņi”, 670. lpp.)

Ir fascinējoši redzēt, ka visa Jūdas tauta sanāca kopā no jauna un atjaunoja to, kas bija iznīcināts. Ļaudis bija Nehemijas pusē pret Tobiju un Eljašibu, jo viņi acīmredzot saprata, ka Nehemija darīja visu, ko varēja, lai būtu labi tautai. Bez tam Nehemija uzticēja tempļa teritorijas uzrauga vietu cilvēkiem, ko viņš uzskatīja par uzticamiem un uzticīgiem. Viņiem tika dots uzdevums vākt desmito un ziedojumus, pārliecināties, ka materiālās vērtības tiek pienācīgi uzglabātas, un izdalīt resursus attiecīgajām pusēm. Citiem vārdiem, Nehemija atnāca un izsakņoja samaitāto vadības sistēmu, šķiet, ar vienu vēzienu.

Lai gan Nehemija iecēla uzticīgus vīrus tempļa darba organizēšanā, samaitātais augstais priesteris Eljašibs nezaudēja savu vietu, jo to viņš bija saņēmis kā  rona pēcnācējs. Viņa pienākumi templī pēc Nehemijas īstenotās tīrīšanas, iespējams, tika samazināti, un varbūt vēl kādiem uzticētas atsevišķas augstā priestera atbildības, bet viņš joprojām bija augstais priesteris.

`Nehemija bija lūdzis: “Piemini mani par to, mans Dievs, un neizdeldē no ļaužu piemiņas manus labos darbus, kurus esmu darījis sava Dieva nama un tā uzturēšanas labā!” (Neh 13:14). Kas šajā lūgšanā ir tik cilvēcisks?`