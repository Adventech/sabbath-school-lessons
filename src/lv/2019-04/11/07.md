---
title:  Tālākiem pētījumiem
date:   13/12/2019
---

Elenas Vaitas grāmatā “Ceļš pie Kristus” nodaļa “Prieks Kungā” (115.–126. lpp.).

“Norādot uz Dieva pavēlēm un draudiem, kā arī uz briesmīgo sodu, ko Israēls par šo pašu grēku bija piedzīvojis pagātnē, viņš atmodināja ļaužu sirdsapziņu, un iesākās reformas pasākumi, kas novērsa draudošo sodu un atgrieza Dieva labvēlību un svētības. Daži, kas ieņēma svētus amatus, aizrunāja un lūdza par savām pagānu sievām, teikdami, ka nespēj no tām šķirties. Tomēr izņēmumus nepieļāva un neņēma vērā ne dienesta, ne sabiedrisko stāvokli. Ikvienu priesteri vai valdītāju, kas atteicās saraut saites ar elku kalpiem, nekavējoties atšķīra no kalpošanas Kungam. Augstā priestera mazdēlu, kas bija apprecējis bēdīgi slavenā Sanballata meitu, ne tikai atlaida no amata, bet arī tūlīt izraidīja no Israēla. Nehemija lūdz Kungu: ‘Piemini viņiem, mans Dievs, to, ka viņi visvairāk ir aptraipījuši priesteru kārtas godu un lauzuši derību, ko Tu esi noslēdzis ar priesteriem un levītiem.’” (“Pravieši un ķēniņi”, 673., 674. lpp.)

**Jautājumi pārrunām**

`1. Izlasi augstāk minēto Elenas Vaitas citātu. Grupā pārrunājiet, ko jūs domājat par to, ko Nehemija darīja, nepieļaujot izņēmumus pat tiem, kas, kā likās, patiesi mīlēja savas sievas un nevēlējās no tām šķirties. Vai tu domā, ka Nehemija bija pārāk stingrs, pārāk nepiekāpīgs un varēja pieļaut kādus izņēmumus? Kāpēc jā vai kāpēc nē? Kā draudze šajā pašā kontekstā var piekopt mīlošu un izprotošu disciplīnu un vienlaikus būt saskanīga un nepazemināt Dieva patiesības standartus?`

`2. Lai gan mēs zinām, ka sabata ievērošana nav burta kalpība – tieši tāpat kā burta kalpība nav iekārošana, zagšana vai melošana –, kā mēs varam būt uzmanīgi un nepadarīt sabata ievērošanu (vai paklausību jebkuram bauslim) par burta kalpību? Kāpēc tad, ja vienmēr turam savā priekšā krustu un to, ko Kristus ir izdarījis mūsu labā pie krusta, mums ir vislabākā aizsardzība pret burta kalpības slazdu?`

`3. Vienlaikus kā mēs varam pasargāt sevi no briesmām, kas nāk no lēna, bet neatlaidīga kompromisa, kādam pretī stājās Nehemija?`