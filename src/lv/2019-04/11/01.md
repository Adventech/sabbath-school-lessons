---
title:  Atkritušie Ļaudis
date:   07/12/2019
---

### Nedēļ as pētījumiem
Neh 13:1–9; 5Moz 23:3–6; Neh 13:10–14; 4Moz 18:21–24; Neh 13:15–22; Jņ 5:5–16.

> <p>Atmiņ as pants</p>
> “Tad es sacīju levītiem, lai viņi šķīstās un nāk vārtus sargāt, lai turētu svētu sabata dienu. Piemini arī to manā labā, mans Dievs, un parādi man žēlastību pēc Savas lielās žēlsirdības” (Neh 13:22).

Starpposmā starp 12. un 13. nodaļu Nehemija atgriežas Babilonijā. Mēs nezinām, cik ilgi viņš bija prom, bet, kad viņš atgriezās (iespējams ap 430.–425. g. p.m.ē.), ļaudis bija atslīdējuši atpakaļ. Lai gan viņi bija noslēguši derību ar Dievu par šiem jautājumiem: pirmkārt, neprecēties ar elku pielūdzējiem, otrkārt, rūpīgi ievērot sabatu un, treškārt, rūpēties par templi un tā personālu, maksājot desmito un ziedojumus (Neh 10. nodaļa), – viņi bija pārkāpuši visus šos trīs solījumus.

Kad Nehemija atgriezās, viņš secināja, ka viņu nodošanās Dievam bija stipri atslābusi. Cilvēki vairs neatgrieza desmito un ziedojumus, sāka izmantot tempļa telpas citiem nolūkiem, pārstāja pienācīgi ievērot sabatu un pat bija atgriezušies pie precībām ar cittautiešiem. Visļaunākais bija tas, ka vadība, ko viņš bija atstājis aiz sevis, bija devusi savu ieguldījumu israēliešu attiecību ar Dievu pārtraukšanā. Nav nekāds pārsteigums, ka Nehemija jutās bezspēcīgs, kad viņš atklāja, cik daudz ir mainījies. Tomēr tā vietā, lai ar to samierinātos, viņš rīkojās Dievam par godu, kā to prasīja viņa raksturs.

_Lūdzu, iepazīsties ar šīs nedēļas tēmu, lai sagatavotos Bībeles izpētei 14. decembrī._