---
title:  Desmitais un ziedojumi
date:   10/12/2019
---

Nehemijas reofrmas tempļa kalpošanā ietvēra desmitā un ziedojumu ieviešanu.

`Izlasi 4Moz 18:21–24; Mal 3:10; Mt 23:23; 1kor 9:7–14; 2kor 9:6–8 un Ebr 7:1, 2. Ko šie panti mums māca par desmitā un ziedojumu svarīgumu ne tikai tempļa kalpošanā, bet arī mūsdienās?`

Bez desmitā un ziedojumiem templis nevarētu darboties. Kad tika pārtraukta desmitā atgriešana, kalpošana templī izjuka, un visa pielūgsmes sistēma bija pakļauta briesmām. Tā kā tempļa personāls devās meklēt citu darbu, lai pabarotu savas ģimenes, viņi nevarēja pievērsties rūpēm par templi. Rezultātā Dieva pielūgsme mazinājās.

“Desmitā atgriešanas sistēma ir skaista savā vienkāršībā. Tās vienlīdzība atklājas proporcionālajā prasībā pret bagātajiem un nabagajiem. Proporcionāli tam, kā Dievs ir iedevis mums lietošanā Savu īpašumu, tā mums ir jāatgriež Viņam desmitā tiesa. Kad Dievs aicina atgriezt desmito (Mal 3:10), Viņš neaicina uz pateicību vai dāsnumu. Lai gan pateicībai vajadzētu būt daļai no jebkuras mūsu vēršanās pie Dieva, mēs dodam desmito tāpēc, ka Dievs to ir pavēlējis. Desmitais pieder Kungam, un Viņš prasa, lai mēs to atgriežam Viņam.” ("Seventh-day Adventists Believe . . .", 2nd ed., Boise, Idaho: Pacific Press ® Publishing Association, 2005, 304. lpp.)

Tieši tāpat, kā tas notika ar israēliešu templi, mūsu draudze izjuktu bez tās locekļu desmito un ziedojumu atbalsta. Mūsu draudzes kalpošana nedarbotos, ja nebūtu cilvēki, kam tiek maksāts, lai kalpošana, plānošana un vadīšana būtu kvalitatīva. Tomēr vissvarīgāk ir tas, ka bez desmitā un ziedojumiem nevarētu pastāvēt evaņģelizācija.

Bez tam mēs atgriežam desmito, jo Dievs ir iedibinājis šo sistēmu Savā Vārdā. Reizēm Dievam nav jāpaskaidro, kāpēc Viņš kaut ko ir izveidojis. Viņš sagaida mūsu uzticēšanos, ka Viņš visu kontrolē. Mums vajadzētu saprast, kā sistēma darbojas, un tad pilnībā uzticēt to Viņa rokās.

`Kāpēc desmitā atgriešana ir tik svarīga mūsu pašu garīgumam, un kāpēc desmitais ir kā mēraukla mūsu pašu uzticībai Dievam?`