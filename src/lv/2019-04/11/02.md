---
title:  Tempļa samaitātā vadība
date:   08/12/2019
---

Neh 13. nodaļa sākas ar bažām par amoniešiem un moābiešiem jeb atšķirīgu reliģiju piekritējiem viņu vidū (Neh 13:1–3). Šie panti nerunā par vēršanos pret cittautiešiem vai citām rasēm, kas seko Dievam, bet drīzāk tie attiecas uz elku pielūdzēju, nevis atgriezto cilvēku, aizraidīšanu (sk. arī 5Moz 23:3–6).

`Izlasi Neh 13:1–9. Kas bija Eljašibs un Tobija? Kāpēc tas, ko viņi darīja, nav pieņemams? Izlasi Neh 2:10, 19; 3:1; 12:10, 22; 13:28.`

Gan Eljašibs, gan Tobija ir zināmi Nehemijas grāmatas tēli. Eljašibs bija tautas augstais priesteris un viņš bija arī atbildīgs par templi. Tobija ir minēts kā amoniešu ienaidnieks, kas aizrautīgi pretojās Nehemijas darbam Jeruzālemē. Eljašiba un Tobijas savienība norāda uz attiecībām, kas radušās, pateicoties laulībai.

Kaut arī nav saglabājušies ziņojumi par laulības savienību, mēs zinām, ka Tobijam bija jūdu vārds (kas nozīmē “Kungs ir labs”), un tāpēc visdrīzāk viņam bija jūdiska izcelsme. Viņa sievas ģimene, kas bija Aras pēcteči, lai gan nav sīkāk pateikts, iespējams, bija rados ar Eljašiba ģimeni. Bez tam horonietim Sanballatam, otram Nehemijas pretiniekam, bija meita, kas bija precējusies ar Eljašibas mazdēlu. Tāpēc intrigu loks ap Nehemiju droši vien bija spēcīgs, jo augstākā ranga ierēdņi valstī bija radi, kas bija nostājušies pret Nehemijas vadību.

Pārvaldnieka prombūtnes laikā augstais priesteris bija iedevis Tobijam vienu no istabām templī, kas bija domāta desmitā, dāvanu un ziedojumu glabāšanai. Tobijam bija piešķirta ilgstoša uzturēšanās atļauja templī, kas bija kā veids, kas padarīja viņu par vienu no tautas vadītājiem. Nehemijas ienaidnieki beidzot saņēma to, ko viņi visu laiku bija gribējuši: gāzt Nehemiju un paši ieņemt viņa vietu. Par laimi, Nehemija nebija nolēmis sēdēt un neko nedarīt.

`Vai Dieva ļaudis visā svētajā vēsturē – jūdi senajā Israēlā vai arī kristieši Jaunās Derības laikā un vēlāk – viegli ļāvuši sevi novest no ceļa? Kā mēs varam izvairīties no viņu kļūdām?`