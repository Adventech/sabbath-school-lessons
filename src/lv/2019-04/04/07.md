---
title:  Tālākiem pētījumiem
date:   25/10/2019
---

Elenas Vaitas grāmatā “Pravieši un ķēniņi” nodaļas “Mūru cēlāji”, “Rājiens par izspiešanu” un “Pagānu ļaunie plāni” (635.–660. lpp.).

“Pretestība un grūtības, ko no atklātiem ienaidniekiem un liekulīgiem draugiem piedzīvoja mūru cēlāji Nehemijas dienās, sniedz priekšstatu par to piedzīvojumiem, kas šodien strādā Dieva darbā. Kristiešus pārbauda ne tikai ienaidnieku dusmas, nicinājumi un nežēlība, bet arī to kūtrums, nepastāvīgums, remdenība un nodevība, kas izliekas par draugiem un palīgiem.” (Elena Vaita “Pravieši un ķēniņi”, 644. lpp.)

“Nehemijas stingrā nodošanās Dieva darbam un tikpat noteiktā paļaušanās uz Kungu bija par iemeslu ienaidnieku neveiksmei pakļaut viņu savai ietekmei. Kūtra dvēsele viegli krīt par laupījumu kārdināšanām, bet, ja dzīvē ir cēls mērķis un visu cilvēcisko būtni aizraujoši nolūki, tad ļaunums neatrod atbalstu. Kas pastāvīgi iet uz priekšu, tā ticību nav iespējams novājināt, jo tāds atzīst, ka to no visām pusēm apņem Bezgalīgā Mīlestība, darbodamās, lai visas lietas sekmētu labo nolūku. Patiesie Dieva kalpi strādā ar neizsīkstošu apņēmību, tāpēc ka tie pastāvīgi paļaujas uz Kunga žēlastību.” (660. lpp.)

**Jautājumi pārrunām**

`1. Iedomājies sevi Zerubābela, Ješuas un pārējo vadītāju vietā, kad atnāca tie, kas piedāvāja palīdzību. Tagad atskatoties mēs varam redzēt, ka viņi darīja pareizi, nepieņemot palīdzību. Kā mēs kā adventisti varam zināt, kad sadarboties un kad nesadarboties ar tiem, kas ir no citas ticības? Kā mēs izlemjam, vai tas ir pareizi vai nepareizi? Kādiem kritērijiem mēs sekojam?`

`2. Viscaur Bībeles vēsturē mēs varam redzēt briesmas, kad ticība tiek pakļauta kompromisiem ar pasauli. Patiešām, visa senā Israēla vēsture līdz pat Bābeles gūstam bija šī kompromisa spēcīga ilustrācija. Vienlaikus kas notiek, kad cilvēki nonāk galējībās, cenšoties izvairīties no šīm briesmām? Kad Jēzus tika apsūdzēts sabata pārkāpšanā (sk. Jņ 9:14–16), vai mums nav spēcīgs piemērs otrai galējībai? Kā mēs varam atrast pareizo līdzsvaru?`