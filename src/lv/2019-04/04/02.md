---
title:  Pretestība sākas
date:   20/10/2019
---

`Izlasi Ezr 4:1–5. Kā tu domā, kāpēc israēlieši atteica palīdzības piedāvājumu tempļa atjaunošanā?`

Virspusēji piedāvājums likās kā laipnība un kaimiņu būšana, tad kāpēc noraidīt palīdzību? Vienā ziņā atbilde ir atrodama pašā pantā. “Ienaidnieki” nāca piedāvāt palīdzību. Ienaidnieki? Tas vien ir spēcīgs norādījums, kāpēc israēlieši tā reaģēja.

Kāpēc viņus sauca par “ienaidniekiem”? 2ķēn 17:24–41 paskaidro, ka šie cilvēki bija ievesti Samarijā no citām tautām un no apkārtējā reģiona pēc tam, kad bija izvesti Ziemeļu valsts israēlieši. Asīrijas ķēniņš sūtīja viņiem priesterus, kam bija jāmāca viņiem, kā pielūgt tās zemes Dievu, tas ir, Israēla Dievu. Tomēr iznākumā radās reliģija, kas iekļāva arī kānaāniešu dievus. Tāpēc israēliešu atlikumam bija bail, ka šī reliģija tiks ieviesta arī viņu tempļa kalpošanā. Tādējādi vislabākais un visgudrākais, ko viņi varēja darīt, bija tas, ko viņi darīja, tas ir, pateikt: “Nē, paldies!”

Mums ir jāatceras arī, kāpēc tas viss notika. Pie tempļa iznīcināšanas, kā arī viņu gūsta bija novedusi viņu senču pastāvīgie kompromisi ar apkārt esošajām pagānu ticībām. Iespējams, ka, kamēr viņi bija tikko iesākuši tempļa atjaunošanas procesu, vismazāk viņi vēlējās nonākt pārāk ciešā savienībā ar apkārt esošajām tautām.

`Kas vēl šajos pantos parāda, kāpēc atteikums bija pareizā lieta, ko darīt? (Sk. Ezr 4:4, 5.)`

`Padomājiet, cik viegli viņi varēja loģiski pamatot palīdzības pieņemšanu. Ko 2kor 6:14 mums šajā kontekstā saka?`
