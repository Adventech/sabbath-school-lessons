---
title:  Pārtraukums darbā
date:   22/10/2019
---

`Ko darīja “ienaidnieki” Ezr 4:6–24, lai apstādinātu darbu Jeruzālemē?`

“Tās zemes ļaudis” rakstīja apsūdzību vēstules pret jūdiem un pret viņu darbu vispirms Dārijam (Ezras 5. un 6. nodaļa), tad ķēniņam Kserksam (Ahasveram), kā arī Artakserksam. Viņi darīja visu, kas bija viņu spēkos, lai apstādinātu darbu Jeruzālemē.

Ļaudis no apkārtējām tautām apgalvoja, ka, ja pilsēta tiktu atjaunota, tad ķēniņš zaudētu varu pār to, jo Jeruzāleme pagātnē vienmēr ir bijusi sacelšanās un nemieru vieta. Diemžēl ķēniņš Artakserkss tika pārliecināts, ka jūdi būvē tikai tāpēc, ka viņi grib iegūt neatkarību un tāpēc izraisa konfrontāciju. Viņš pavēlēja pārtraukt darbu, un tika izsūtīta armija, lai neļautu turpināt pilsētas būvniecību. Šī ietekmīgā rīcība apstādināja Dieva darbu.

`Izlasi Ezr 4:23, 24. Kāpēc jūdi pārtrauca būvniecību? Vai viņi nezināja, ka Dievs grib, lai viņi atjauno pilsētu? Kas viņiem iztraucēja?`

Skaidrs ir tas, ka jūdi saprata – Dievs aicināja viņus atjaunot pilsētu un templi, bet spēcīgās pretestības dēļ viņi baidījās. Varbūt viņi izteica tādus aizbildinājumus kā “tagad nav īstais laiks” vai “ja Dievs būtu gribējis, lai mēs to darām, tad viņš būtu sagatavojis ceļu”, vai arī “varbūt mums vispār nevajadzēja šurp atgriezties”. Kad ceļā nostājas pretestība, traucējot mums darīt to, ko mēs uzskatījām par savu aicinājumu, mums ir tieksme sākt šaubīties par Dieva vadību. Mēs varam viegli sevi pārliecināt, ka esam izdarījuši kļūdu. Bailes var paralizēt mūsu prātu, un tā vietā, lai pievērstos Dieva spēkam, mūsu domas var nonākt izmisumā un bezpalīdzībā.

`Vai tu esi piedzīvojis kaut ko līdzīgu, iesākumā būdams pārliecināts, ka Dievs aicina tevi kaut ko darīt, bet vēlāk, kad sāk palikt grūti, kultivēt šaubas? (Padomā, piemēram, par Jāni Kristītāju.) Ko tu esi mācījies no šīs pieredzes?`