---
title:  Praviešu iedrošinājums
date:   21/10/2019
---

Diemžēl pretestība, ko jūdi piedzīvoja no apkārtējām tautām, kā tas aprakstīts Ezr 4–6, iedvesa viņiem bailes un nevēlēšanos strādāt pie tempļa.

Kā minēts iepriekš, Ezr 4:6–6:22 nav rakstīts hronoloģiskā secībā. Tāpēc mēs vispirms aplūkosim 5. nodaļu, bet 4. nodaļa būs pēc tam.

`Izlasi Ezr 5:1–5. Kāpēc Dievs sūtīja pie jūdiem praviešus Hagaju un Zaharju? Kāds bija viņu pravietošanas rezultāts?`

Jūdi pārtrauca būvēšanu, jo viņiem bija bail. Bet Dievs sūtīja viņus uz Jūdu, lai viņi atjaunotu templi un pilsētu, un Viņam bija plāns. Tā kā viņi bija nobijušies, Viņam bija kaut kas jādara, lai tos iedrošinātu. Tāpēc Viņš aicināja divus praviešus. Cilvēciskā pretestība neapstādina Dievu. Kaut arī jūdi paši ar saviem darbiem bija panākuši šo pretestību, Dievs viņus nepameta. Viņš darbojās ar praviešu starpniecību, lai motivētu un mudinātu viņus atkal rīkoties.

`Izlasi Hag 1. nod. Kāda ir viņiem dotā vēsts, un ko mēs varam no tās paņemt sev?`

“Stāties pretī krīzei Kungs aicināja praviešus Hagaju un Zahariju. Ar pamudinošām liecībām šie izredzētie vēstneši atklāja tautai tās grūtību cēloņus. Pravieši norādīja, ka neveiksmes laicīgajā dzīvē izskaidrojamas ar ļaužu nevērīgo izturēšanos pret Dieva interesēm, neierādot tām pirmo vietu. Ja israēlieši būtu pagodinājuši Kungu, ja tie Viņam būtu parādījuši vajadzīgo cieņu un bijāšanu, vispirms rūpējoties par Viņa nama celšanu, tad līdz ar to būtu piesaistījuši Viņa klātbūtnes svētības.” (“Pravieši un ķēniņi”, 573., 574. lpp.)