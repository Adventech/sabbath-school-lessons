---
title:  Pazemība un neatlaidība
date:   26/12/2019
---

`Izlasi Ezr 8:21–23, 31, 32. Vai tu uzskati Ezras lēmumu nerunāt ar ķēniņu par muļķīgu vai drosmīgu? Kā Ezra un tauta parādīja pazemību?`

Kādu laiku vēlāk Nehemija pieņēma ķēniņa pavadoņus aizsardzībai. Savukārt Ezra ticēja, ka Dievs Sevi vislabāk var parādīt, ja viņš ķēniņam neko neprasa. Tāpēc, kad viņi sasniedza Jūdu neskarti, tas tika piedēvēts viņu Dievam. Varbūt noteiktās situācijās mēs pārāk daudz paļaujamies uz citiem cilvēkiem un neļaujam Dievam pietiekami Sevi parādīt. Ezra izvēlējās ļaut Dievam darboties šajā situācijā un pierādīt ķēniņam, ka Dievs patiešām ir spēcīgs Dievs.

Tomēr Ezra nerīkojās pašpaļāvīgi. Viņš sasauca ļaudis kopā, un viņi gavēja un lūdza par šo situāciju. Viņi nedevās ceļā, kamēr nebija pavadījuši pārdomu pilnu laiku kopā ar Dievu. Viņi pazemīgi nāca Dieva priekšā, lūdzot, lai Viņa aizsardzība kļūst par Viņa varas zīmi, un Dievs atbildēja.

`Izlasi Neh 5:14–19. Kā Nehemija parāda pazemību?`

Patiesiem vadītājiem ir jābūt labprātīgiem pazemot sevi un būt kalpiem. Prasmīgi vadītāji neprasa “titulu”, lai mantotu godu, un viņiem tas nav vajadzīgs. Nehemija atvēra savas durvis un dāsni deva cilvēkiem. Viņš parādīja savu ticību Dievam, un šī neticamā nodošanās bija paraugs cilvēkiem. Viņam bija spēcīga personība un lietišķs temperaments, bet viņš neuzskatīja sevi pārāku par citiem. Viņam bija visaugstākais stāvoklis jūdu tautā tajā laikā, un tomēr viņš bija labsirdīgs. Šādā veidā viņš atspoguļoja Jēzus dzīvi un mācību, kas mācīja mums, ka vislabākais vadīšanas veids ir kalpot citiem. Jēzus to darīja, un tāpēc mums, neskatoties uz mūsu stāvokli, ir jādara tas pats.

`“Un Viņš apsēdies atsauca tos divpadsmit un tiem saka: ‘Ja kas grib būt pirmais, tas lai ir no visiem pēdējais un visu kalps.’” (Mk 9:35). Ko Jēzus vārdi šeit māca mums par to, ko nozīmē būt patiesam vadītājam Dieva acīs?`