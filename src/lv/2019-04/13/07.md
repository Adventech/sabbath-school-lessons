---
title:  Tālākiem pētījumiem
date:   27/12/2019
---

Izlasi Elenas Vaitas grāmatā “Ceļš pie Kristus” nodaļu “Lūgšanas priekštiesība” (93.–104. lpp.).

“Atjaunošanas un reformas darbs, ko pie pārnākušajiem trimdiniekiem veica Zerubābels, Ezra un Nehemija, attēlo garīgās atjaunošanas pasākumus, kas jāīsteno šīs zemes vēstures noslēdzošajās dienās. Israēla atlikums bija vāji ļaudis, padoti ienaidnieka postošajai ietekmei, bet ar viņiem Dievs bija nodomājis saglabāt atziņu par sevi un savu bauslību. Tie bija patiesās dievkalpošanas sargi, svēto Dieva Vārdu namturi. Atjaunojot templi un Jeruzālemes mūrus, tiem bija dažādi piedzīvojumi, kuros nācās sastapties ar spēcīgu pretestību. Uz darba vadītājiem gūlās smagas nastas. Tomēr šie vīri gāja uz priekšu nešaubīgā pārliecībā, pazemīgā garā un stipri paļaujoties uz Dievu, ticēdami, ka Viņš savai patiesībai piešķirs uzvaru. Nehemija pieķērās Kungam līdzīgi ķēniņam Hiskijam, kurš “no Dieva nenovērsās un sargāja baušļus, (..) un tas Kungs bija ar viņu” (2. Ķēn. 18:6,7).” (Elena Vaita “Pravieši un ķēniņi”, 677. lpp.)

**Jautājumi pārrunām**

`1. Kāpēc mums ir jādara viss iespējamais, lai atbalstītu savus vadītājus?`

`2. Kāpēc vadītāja kā kalpa vadīšanas stils ir tik grūts, tik daudz prasa no vadītāja, bet vienlaikus sniedz tik lielu gandarījumu? Kāpēc kristīgam vadītājam ir tik svarīgi būt arī kalpam?`

`3. Grāmatas beigās, kā arī vidū Nehemija lūdza Dievu. Gan Ezra, gan Nehemija bija lūgšanu vīri. Izskaiti rūpīgi, cik reizes vārds “lūgšana” vai “lūdza” ir pieminēts Ezras un Nehemijas grāmatās. Šie vadītāji pastāvīgi lūdza. Ko tam vajadzētu mums pateikt par mūsu lūgšanu dzīvi?`

`4. “Viņš cieši pieķērās Tam Kungam, viņš no Dieva nenovērsās un sargāja tos baušļus, ko Tas Kungs bija caur Mozu pavēlējis” (2ķēn 18:6). Kā cilvēks var “cieši pieķerties Kungam”? Ko tas nozīmē? Kā pieķeršanās Kungam ir saistīta ar Viņa baušļu ievērošanu?`