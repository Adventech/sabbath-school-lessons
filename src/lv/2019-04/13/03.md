---
title:  Ļauns Kunga acīs
date:   23/12/2019
---

**Izlasiet šos pantus. Ko mēs uzzinām par šiem vadītājiem un viņu ietekmi uz cilvēkiem, ko viņi vadīja?**

`1ķēn 15:26, 34`

`2ķēn 13:1–3`

`Jņ 11:46–53`

Daudzi no mums, kas esam kaut kāda veida vadītāji, apzināmies, ka mūsu vadīšana var cilvēkus garīgi vai nu pacelt, vai sagraut. Visos šeit aprakstītajos gadījumos sekas bija ārkārtīgi negatīvas.

Precīzāk sakot, mūsu raksturs un nodošanās Kristum ietekmē tos, ar kuriem mēs mijiedarbojamies. Garīgi vadītāji ietekmē cits citu, vai nu vedot tuvāk Dievam, ja viņi paši meklē Dievu, vai arī tuvāk ļaunajam, ja viņi to nedara.

Pretēji tam, ko mēs redzējām šodien, fakts, ka Ezram un Nehemijam bija stipras attiecības ar Dievu, ir nenoliedzams. Gavēņu un lūgšanu daudzums, par ko ir ziņots šajās grāmatās par Ezru un Nehemiju, pārsniedz to, ko Bībele ziņo par citiem lieliem vadītājiem. Tauta staigāja ar Dievu viņu vadībā, pat ja viss nebija ideāli. Viņu dzīves virziens bija pretī Dievam. No otras puses, fakts, ka bija tādi, ko Ezras un Nehemijas ietekme neizmainīja, apliecina, ka neviena cita ticība kā vienīgi mūsu pašu ir tā, kas mūsu dzīvē var ko mainīt. Galu galā paskatieties uz cilvēkiem, kam bija iespēja redzēt Jēzu miesā, dzirdēt Viņa sludināšanu un pat būt Viņa brīnumu aculieciniekiem un dzirdēt par tiem, bet kas beigās Viņu tomēr atmeta. Jā, mums ir sava loma, lai arī kādu vietu mēs dzīvē ieņemam, un mēs varam būt ietekme uz labu vai ļaunu. Bet beigās katrs cilvēks Dieva priekšā atbildēs pats par sevi.

`Padomā par cilvēkiem savā ietekmes lokā. Kā tu varētu uzlabot savu ietekmi?`