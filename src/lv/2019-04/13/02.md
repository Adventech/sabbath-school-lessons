---
title:  Vadītāju ietekme
date:   22/12/2019
---

Viscaur Bībelē mēs varam atrast gan labus, gan sliktus vadītājus un reizēm pat abu sajaukumu. Slikti vadītāji reizēm ir darījuši labas lietas, bet labi vadītāji reizēm smagi kļūdījušies. Galu galā, visi vadītāji ir cilvēki un kā tādi viņi ir spējīgi gan uz labu, gan ļaunu, gan uz pareizu rīcību, gan kļūdainu. Kurš gan nav piedzīvojis šo realitāti?

Tomēr problēma ir tāda – ja tu esi vadītājs, tu atstāj lielu ietekmi vai nu uz labu, vai ļaunu. Ir pietiekami slikti, ka tev ir negatīva ietekme savās mājās vai darba vietā, vai jebkur citur, kur ir jūtama tava klātbūtne. Bet, ja tu esi vadītāja pozīcijā, vienalga, vai tā ir garīga, politiska vara vai abas, ietekme lielā mērā vairojas. Cik tāpēc ir svarīgi jebkurā lomā, bet īpaši kā vadītājam atspoguļot Rakstu principus un mācības!

**Aplūko šos pantus. Kādus vadītāju piemērus mēs šeit varam atrast? Ja labus, paskaidro, kāpēc tie ir labi. Ja sliktus, paskaidro, kāpēc tie ir slikti.**

`Rehabeāms (1ķēn 12:1–16)`

`Pēteris (Apd 15:7–11)`

`Josija (2ķēn 23:1–10)`

`Debora (Soģu 4:1–16)`

`Ahabs (1ķēn 21:1–16)`

`Lai gan šeit nav daudz pateikts, kādas mācības mēs varam gūt no šiem stāstiem par to, kad vadība ir laba un kad slikta, un kā mēs varam attiecināt to, ko mēs mācāmies, uz sevi, lai arī kādā lomā mēs esam?`