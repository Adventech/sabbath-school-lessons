---
title:  Dievs Un Derība
date:   16/11/2019
---

### Nedēļ as pētījumiem
Neh 10:1–29, 1Moz 4:8–19, Ebr 13:20, Joz 24, Neh 10:30–39, Ebr 8:1–7.

> <p>Atmiņ as pants</p>
> “Visa tā dēļ mēs slēdzam un rakstām stipru derību un uz apzīmogotā raksta stāv mūsu lielkungu, mūsu levītu, mūsu priesteru vārdi. [..] Mēs negribam, lai mūsu Dieva namam kā trūktu” (Neh 10:1, 40).

Ko Bībele domā, runājot par “derību”? Vienkāršākais šāda veida Bībeles derības izskaidrojums ir tas, ka tā ir juridisks nopamatojums attiecībām starp Dievu un Viņa ļaudīm. Dievs saka: “Jūs esat mana tauta, un Es esmu jūsu Dievs.” Bez tam mēs varam atrast rakstisku derību izmantojumu arī citās senās pasaules tautās, bieži vien starp vadītājiem un zem viņiem esošajiem vasaļiem.

Šīs derības tika nodibinātas tāpēc, ka tās nāca par labu abām pusēm. Vadītāji rūpējās par tautu, un tauta maksāja nodevas. Bet derība ar Dievu bija citāda. Dievs patiesībā no tā nekā neieguva, un tomēr Viņš apsolīja būt uzticīgs tai, pat ja tauta nebūs. Patiešām, svētības un lāsti, ar ko bija saistīta derība, ļāva israēliešiem uzzināt, ka tad, kad sāk notikt sliktas lietas, viņi ir lauzuši derību.

Šajā nedēļā mēs aplūkosim derību, ko israēlieši atjaunoja ar Dievu Neh 10. nodaļā, un arī pārrunāsim vispārīgo informāciju par vēsturi un Bībelē uzrakstītās derības svarīgumu.

_Lūdzu, iepazīsties ar šīs nedēļas tēmu, lai sagatavotos Bībeles izpētei 23. novembrī._