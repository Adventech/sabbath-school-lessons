---
title:  Solījums
date:   20/11/2019
---

`Izlasi Neh 10:30–39. Kas ir tās četras lietas, ko israēlieši solīja darīt kā daļu no atjaunotās derības?`

Tauta solīja:

1. Nekādu jauktu laulību (nekādu laulību ar partneri, kas varētu ievest elkdievībā).
2. Sabata patiesa ievērošana (nedrīkst novērst darba darīšanas).
3. Parādu atlaišana un sabata gada ievērošana, lai rūpētos par trūcīgajiem un dotu viņiem brīvību.
4. Finansiāla tempļa, tā kalpošanas un personāla atbalstīšana, atnesot pirmos augļus, pirmdzimtos un desmito, tādējādi nodrošinot patiesas pielūgsmes turpināšanos.

Pirmie trīs solījumi bija saistīti ar attiecībām ar citiem (laulība un parādu atlaišana) un ar Dievu (sabats), bet pēdējais attiecas un tempļa uzturēšanu.

Kopienas mērķis bija parādīt, ka viņi ir nodevušies derībai un tāpēc praktiskos veidos īsteno attiecību veidošanu ar Dievu un citiem. Pat ja viņi vienmēr pilnībā neizpildīja derības prasības, viņi saprata, ka pareizi ieradumi un rīcība ietekmēs nākotni. Ja Israēla tautai bija jānostājas uz pareizā ceļa, viņiem bija jāizveido ieradumi, kas vadīs turp, kur viņi gribēja būt. Ja viņi gribēja nokļūt tuvāk Dievam, sabata padarīšana par īpašu dienu un rūpes par templi bija svarīgi soļi šajā virzienā.

Diemžēl viņi pārāk labi neturēja savus solījumus, kā tas aprakstīts Nehemijas pēdējās nodaļās. Tomēr kaut arī ne visi tos turēja, daži vai daudzi to darīja. Ar Dieva palīdzību un pievēršoties Viņam, mēs varam attīstīt labus ieradumus un turēties uz pareizā ceļa.

`“Tavā dzīvē var notikt pilnīgas pārmaiņas, ja pareizi trenēsi gribu. Pakļaujot savu gribu Kristum, tu savienojies ar spēku, kas stāv pāri visām valdībām un varām. Tev būs spēks no augšienes, kas tevi turēs stipri, un tādējādi ar pastāvīgu pakļaušanos Dievam tu spēsi dzīvot jaunu dzīvi, pat ticības dzīvi.” (Elena Vaita “Ceļš pie Kristus”, 48. lpp.) Kas tevi attur piedzīvot to, kas šeit rakstīts?`