---
title:  Templis
date:   21/11/2019
---

`Izlasi vēlreiz Neh 10:32–39. Kāpēc israēliešiem bija svarīga tempļa uzturēšana, kā tas izteikts ar vārdiem: “Mēs negribam, lai mūsu Dieva namam kā trūktu” (Neh 10:40)? Kāpēc templis bija tik svarīgs ticībai kā tādai? (Sk. arī Ebr 8:1–7.)`

Israēlieši solīja rūpēties par templi. Kaut arī viņi bija neliela grupiņa, ko finansiāli apspieda ķēniņi, viņi nolēma, ja nepieciešams, dot no mazumiņa, kas viņiem bija, lai templis uzplauktu, nevis tikai izdzīvotu. Tāpēc viņi izvēlējās katru gadu dot trešdaļu šekeļa tempļa kalpošanā, nevis tikai tad, kad notika skaitīšana, kā noteica likums. Tauta redzēja vajadzību iet pāri prasītajam. Bez tam viņi uzlika atbildību noteiktām ģimenēm dedzināt malku uz altāra, jo viņi saprata, ka bez organizēšanas tas viss izsīks.

Pirmie augļi, pirmdzimtie un desmitais un ziedojumi bija tempļa kalpošanas aspekti, kas uzturēja priesteru un levītu kalpošanu. Desmitajai daļai no visa bija jānonāk pie levītiem. Arī pirmdzimtie tika atpirkti ar naudu, kas tika pievienota summai, ko levīti saņēma. Taču desmitais no levītu desmitā nonāca pie priesteriem.

Templis kalpoja kā Israēla tautas sirdspuksti. Tam bija tik centrāla loma viņu ticībā, ka vislielākā traģēdija notika tad, kad Nebukadnēcars templi izpostīja un aizveda prom svētos priekšmetus.

Kad templis tika pienācīgi vadīts, tas deva tautai enerģisku garīgo dzīvību, jo tas norādīja ļaudīm uz galējo grēka problēmas risinājumu, ko ainoja jēra nāve. Kad Jēzus nomira pie krusta, šis risinājums tika īstenots (Rm 5:5–10). Vēl vairāk – ikgadējā Salīdzināšanas dienas kalpošanā Dieva plāns ir atbrīvoties no ļaunā un no grēka. Citiem vārdiem, templis kalpoja kā vieta, kur ļaudīm atklāt visu glābšanas plānu. Mācības, ko mēs varam apgūt, raugoties uz tempļa kalpošanu, ir milzīgas, un tās mums nepieciešamas, lai vairāk uzzinātu par Dieva raksturu un glābšanas plānu.

`“Tas ir patiess un pilnā mērā atzīstams vārds, ka Kristus Jēzus ir nācis pasaulē izglābt grēciniekus. Es esmu pirmais viņu starpā” (1Tim 1:15). Kāda bija Pāvila cerība, un kā mēs varam to padarīt arī par savu cerību?`