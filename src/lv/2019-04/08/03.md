---
title:  Derības vēsturē
date:   18/11/2019
---

Pēc plūdiem Dievs sāka atkal, tagad ar Noa un pēcplūdu cilvēkiem. Arī ar viņiem Viņš dibināja attiecības, un šajās attiecībās centrālā bija derības ideja. Bībele runā par septiņām galvenajām derībām, ko Dievs ir slēdzis ar cilvēkiem:

- Pirmā derība –  dams (1Moz 1.–3. nod.)
- Otrā derība – Noa (1Moz 6.–9. nod.)
- Trešā derība –  brahāms (1Moz 12:1–3)
- Ceturtā derība – Mozus un Israēla tauta (zināma kā Sinaja derība, 2Moz 19.–24. nod.)
- Piektā derība – Pinehass (4Moz 25:10–13)
- Sestā derība – Dāvids (2Sam 7:5–16)
- Septītā derība – Jaunā derība (Jer 31:31–34)

`Izlasi tālākos pantus. Kas tajos ir domāts ar “mūžīgo derību”? (1Moz 9:16, 17:7, Jes 55:3, Ebr 13:20).`

Bībelē jēdziens “mūžīgā derība” ir minēts sešpadsmit reižu. No tām trīspadsmit īpaši attiecas uz derību ar  brahāmu, Israēlu pie Sinaja un Dāvidu. Katra no derībām, kas minēta iepriekš, bija unikāla, taču nesa “mūžīgās derības” zīmogu. Kā mūžīgais evaņģēlijs pirmo reizi tika pasludināts 1Moz 3:15, bet tad arvien vairāk atklāts viscaur Bībelē, tieši tas pats sakāms par mūžīgo derību. Katra nākamā derība kalpo kā paskaidrojums un padziļinājums mūsu izpratnei par mūžīgo mīlestības derību, kas pilnīgāk ir atklāta glābšanas plānā. Jaunā un Vecā derība, kā tās bieži tiek sauktas, satur tās pašas sastāvdaļas.

1. Svētdarīšana: “Es iedēstīšu Savu bauslību viņos pašos, Es to rakstīšu viņu sirdīs, un Es būšu viņu Dievs, un tie būs Mana tauta” (Jer 31:33, salīdzini ar Ebr 8:10).
2. Izlīgšana: “Es būšu viņu Dievs, un tie būs Mana tauta” (Ebr 31:33, Ebr 8:10).
3. Misija: “Tad nemācīs vairs draugs draugu un brālis brāli, sacīdams: atzīstiet To Kungu! – jo visi Mani pazīs, lielie un mazie” (Jer 31:34, Ebr 8:11).
4. Taisnošana: “Es piedošu viņu noziegumus un nepieminēšu vairs viņu grēku” (Jer 31:34, Ebr 8:12).