---
title:  Tālākiem pētījumiem
date:   22/11/2019
---

Izlasi Elenas Vaitas grāmatā “Ceļš pie Kristus” nodaļu “Nodošanās” (43.–48. lpp.).

“Kalpošana Zemes svētnīcā sastāvēja no divām daļām: priesteri ik dienas kalpoja svētajā vietā, bet vienreiz gadā augstais priesteris izpildīja sevišķu salīdzināšanas darbu, šķīstot svētnīcu ar kalpošanu vissvētākajā vietā. Dienu no dienas grēkus nožēlojošie ļaudis atveda savus upurus pie saiešanas telts durvīm, uzlika rokas uz upura galvas un izsūdzēja grēkus, tā simboliski no sevis tos pārnesot uz nevainīgo upuri. Pēc tam dzīvnieku nokāva. ‘Bez asins izliešanas,’ saka apustulis, ‘nenotiek piedošana’. ‘Miesas dvēsele ir asinis’ (3. Moz.17:11, Glika tulk.). Pārkāptais Dieva likums prasīja pārkāpēja dzīvību. Asinis, kas attēloja grēcinieka zaudēto dzīvību, kura noziegumu uzlika upura dzīvniekam, priesteris ienesa svētajā vietā un slacīja pret priekškaru, aiz kura atradās Derības šķirsts ar grēcinieka pārkāptajiem baušļiem. Izpildot šo ceremoniju, grēku ar asinīm simboliski pārnesa uz svētnīcu. Dažos gadījumos asinis netika ienestas svētajā vietā, bet tad priesterim bija jāēd gaļa, kā Mozus pavēlēja  rona dēliem, sakot: “Jums tas bija dots, lai nestu draudzes grēkus.” (3. Moz.10:17.) Abas ceremonijas vienādi simbolizēja grēka pārnešanu no grēku nožēlotāja uz svēto vietu.” (Elena Vaita “Lielā cīņa”, 418. lpp.)

**Jautājumi pārrunām**

`1. Padomā par solījumiem, ko tu esi lauzis, lai arī cik ļoti tu biji nodomājis tos turēt. Ko tu iemācījies no šīs pieredzes, kas varētu tev palīdzēt neizdarīt vēlreiz līdzīgu kļūdu?`

`2. Derība ir attiecību juridiskais pamats. Mēs esam lauzuši derību ar Dievu, bet Viņš no Savas puses ir vienmēr uzticams, pat ja mēs no savas puses tādi neesam. Kā šī izpratne par Dieva labestību un uzticamību velk cilvēkus tuvākās attiecībās ar Viņu un tādējādi palīdz mums dzīvot tā, kā vajadzētu?`

`3. Padomā par to, cik daudz reižu tu esi bijis neuzticīgs Dievam un apsolījumiem, kādi mums ir doti “jaunajā derībā” (sk. Lk 22:20, Ebr 8:13, 9:15). Kāpēc ir tik svarīgi saprast glābšanas plānu un piedošanas apsolījumu, kas mums ir dots, pateicoties Jēzus upurim, kura asinis ir apzīmogojušas “jauno derību”?`