---
title:  Derības ideja
date:   17/11/2019
---

`Izlasi Neh 10:1–29 (un atsvaidzini atmiņā Neh 9:36–38). Kurš slēdz šo derību, un kāpēc viņi to dara?`

Lai gan vadītāji parakstīja dokumentu, pants ar nolūku norāda, ka “visa pārējā tauta” (Neh 10:29, 30) apņēmās “ar neatsaucamu zvērestu dzīvot Dieva bauslībā” (Neh 10:29, 30). Kas tik nozīmīgs bija derībā, ka viņi visi ilgojās noslēgt vienošanos ar Dievu? Lai atbildētu uz šo jautājumu, mums ir jāatgriežas pie iesākuma un jāsaprot derības ideja Bībelē.

Derība bija svarīga tāpēc, ka tā bija daļa no Dieva stāsta par grēcīgo cilvēci, un tā parādīja Dieva ilgas pēc attiecībām ar cilvēkiem. Tā arī ļāva cilvēkiem parādīt savas ilgas nodoties Dievam.

Bībeles radīšanas stāsts 1Moz 1. un 2. nodaļā atklāj ne tikai pirmo cilvēku radīšanu, bet arī attiecības starp viņiem un Dievu, kā arī citam ar citu. Tomēr tad ienāca grēks un salauza visas šīs attiecības. Grēks ir radīšanas antitēze, ienesot nāvi, kas ir pretēja radīšanai. Ādama ciltsraksti sadalās, kad Kains izvēlas ļauno (1Moz 4:8–19) un Sets pieņem Dievu (1Moz 5:3–24). Kaina ciltsraksti sasniedz kulmināciju Lamehā (1Moz 4:17–19), septītajā no Ādama (ieskaitot), kas iesāka daudzsievību. Vardarbība un atriebība no Kaina puses ir pretstatījums Seta līnijai. Seta ciltsraksti arī ir numurēti, bet septītais šajā līnijā ir Ēnohs, kas “staigāja ar Dievu” (1Moz 5:24) un tika paņemts uz Debesīm.

Diemžēl pasaule pieņēma vairāk ļauno, nevis Dievu, un pienāca brīdis, kad uzticīgo līnija bija ļoti maza, un drīz varēja nebūt nevienas ģimenes, caur ko Dievs varētu piepildīt Savu vārdu – sūtīt apsolīto Sēklu cilvēces glābšanai. Šajā brīdī Dievs iejaucās ar plūdiem. Tomēr plūdi bija pretēji radīšanai, dzīvības iznīcināšana, un tomēr Dievs iznīcināja tikai to, ko cilvēki jau bija sagrāvuši (1Moz 6:11–13).

`Vai tu personīgi esi piedzīvojis grēka iznīcinošā spēka realitāti? Kāds ir vienīgais spēks pret grēku, un kā mēs no tā varam gūt labumu?`