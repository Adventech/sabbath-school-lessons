---
title:  Upuri kā pielūgsmes daļa
date:   04/12/2019
---

`Izlasi Neh 12:43. Kas īpašs bija “lielu upuru” pienešanā, kas bija daļa no dievkalpojuma?`

Upuri bija visbūtiskākais aspekts pielūgsmē tempļa laikā. Vēl dažādi upuri tika izmantoti, piemēram, par piedošanas apsolījumu vai lai izteiktu savu sadraudzības prieku un pateicību Dievam. Upuri nodrošināja pielūgsmes tēmu, jo tie atgādināja pielūdzējiem Dieva patiesību un to, kas Viņš ir, kā arī norādīja uz Apsolīto Sēklu, Mesiju, kas bija gatavs upurēt Savu dzīvību viņu dēļ, jo Viņš ir Dieva Jērs.

`Izlasi Jņ 1:29, 36, 1kor 5:7 un Atkl 5:6, 12, 13. Ko tie mums māca par to, uz ko galu galā norādīja upuri? Ja senie israēlieši varēja priecāties par beigtiem mājdzīvniekiem, kuru nāve tikai nedaudz varēja atklāt patiesību, cik daudz vairāk iemeslu priecāties ir mums?`

Ievēro arī, cik daudz reižu ideja par prieku un priecāšanos parādās tikai Neh 12:43. Tas ir, visas godbijības un bijības vidū, ko tauta piedzīvoja savā dievkalpojumā (galu galā dzīvnieka nogalināšana par viņu grēkiem bija svinīga lieta), bija arī prieks un priecāšanās. Kad mēs tuvojamies Dievam, tam ir jānotiek bijībā, bet arī priecīgi. Ps 95 parāda, ka patiesa pielūgsme ietver aicinājumu dziedāt, gavilēt aiz prieka un muzicēt Dievam (Ps 95:1), kā arī noliekties un zemoties Kunga priekšā (Ps 95:6). Cenšanās panākt līdzsvaru starp prieku un godbijību ir svarīga mūsu Radītāja apbrīnai, slavēšanai un pielūgsmei.

`Ja mēs domājam, ka pie krusta karājās visu lietu Radītājs (sk. Jņ 1:1–3), mirstot par Savas radības grēkiem, kādas emocijas mēs piedzīvojam vispirms? Kāda loma mūsu krusta pieredzē var būt priekam?`