---
title:  Šķīstīšana
date:   02/12/2019
---

Pēc mūru iesvētīšanas un dziedātāju sapulcēšanās nākamais pants Neh 12:30 ir par šķīstīšanu. “Un priesteri un levīti šķīstījās, un viņi šķīstīja arī tautu un vārtus, un mūri.”

Ebreju vārda “šķīstīties” sakne “thr” nozīmē “būt tīram, būt šķīstam”, un tā tiek izmantota daudzos kontekstos Vecajā Derībā, ieskaitot ideju par morālu šķīstīšanos un attīrīšanos Dieva priekšā.

`“Bet, ja mēs dzīvojam gaismā, kā Viņš ir gaismā, tad mums ir sadraudzība savā starpā un Viņa Dēla Jēzus asinis šķīsta mūs no visiem grēkiem. Ja sakām, ka mums nav grēka, tad maldinām paši sevi, un patiesība nav mūsos. Ja atzīstamies savos grēkos, tad Viņš ir uzticīgs un taisns, ka Viņš mums piedod grēkus un šķīsta mūs no visas netaisnības” (1Jņ 1:7–9). Ko šis pants mums māca par 1) cilvēka dabu, 2) Dieva piedošanu un 3) Dieva spēku mūsu dzīvē?`

Templis un kalpošana tajā bija izšķiroša sastāvdaļa senā Israēla reliģijā. Bet templis un tā kalpošana bija līdzeklis, ar ko sasniegt kādu mērķi, nevis pašmērķis. Un šis mērķis, protams, bija ievest cilvēkus glābjošās attiecībās ar derības Dievu, Kungu Jēzu Kristu, kā arī Viņa šķīstījošā spēka iepazīšana dzīvē. Un tā ir atziņa par to, ko Dievs ir izdarījis, no kā Kungs mūs ir izglābis, kas vada mūs mīlēt Viņu un Viņu pielūgt. Tas ir viens iemesls, kāpēc atkal un atkal senais Israēls atgādināja sev, ko Dievs ir darījis ar viņiem pagātnē. Tas palīdzēja viņiem iepazīt Kunga labestību un mīlestību, kas ir tik svarīga priekam un pateicībai, kam bija jāraksturo viņu pielūgsmes pieredze.

Grēku piedošanas pieredzei un tās novērtējumam vajadzētu nākt no pateicības Dievam, no cerības un prieka izjūtas. Tad ir viegli slavēt Kungu un izteikt apbrīnu par Viņa rakstura skaistumu. Vai var būt vēl lielāka Dieva rakstura atklāsme par Jēzu pie krusta, izciešot sodu par mūsu grēkiem, lai mums nebūtu jānes sods pašiem?

`Neskatoties uz taviem pagātnes grēkiem vai tavu pašreizējo raksturu, pie krusta tu vari saņemt pilnīgu piedošanu – uzreiz, acumirklī. Kāpēc gan nepieprasīt sev piedošanu, ko Jēzus piedāvā, tagad un tūlīt?`