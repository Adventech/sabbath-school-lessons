---
title:  Vēstures Dievs
date:   24/11/2019
---

`Izlasi Ezr 1:9–11 un Dan 1:1, 2. Kā šie panti Daniēla grāmatā palīdz mums saprast, uz ko atsaucas Nehemija?`

Ievēro, kā Ezras grāmatā ir uzskaitītas detaļas, bet Daniēla grāmatā atklāta kopaina. Kopā šie panti parāda, ka Kungs visu kontrolē.

“Tautu vēsture uzrunā mūs šodien. Katrai tautai un katram cilvēkam Dievs ir paredzējis vietu Savā lielajā plānā. Šodien cilvēki un tautas tiek pārbaudīti ar svērteni Tā rokā, kurš nepieļauj kļūdas. Ikviens izlemj savu likteni ar personīgo izvēli, un Dievs valda pār visiem, lai īstenotu Savus nodomus.” (Elena Vaita “Pravieši un ķēniņi”, 536. lpp.)

`Izlasi Dan 5. nodaļu. Ko šie panti mums māca par Belsacaram izteikto spriedumu?`

Babilonija krita 539. gada oktobrī, kad Kīrs, Medopersijas armijas ķēniņš, to uzvarēja. Belsacars, kļūdaini paļaujoties uz savu veiksmi, greznību un slavu, bija tik augstprātīgs, ka viņš noorganizēja lielu banketu naktī, un tas beidzās ar viņa nogalināšanu. Dievišķā roka rakstīja uz pils sienas, ka viņa dienas ir skaitītas un izbeigušās. Kaut arī Belsacars par zināja varenā ķēniņa Nebukadnēcara likteni un atgriešanās stāstu, viņš nemācījās no viņa. Vienmēr ir traģiski, ja mēs neklausāmies Dieva brīdinājumos un nesekojam Viņa norādījumiem.

Pravietis Daniēls bija vienmēr klāt, bet viņš tika ignorēts. Kad mēs zaudējam Dieva svētuma un Viņa klātbūtnes izjūtu dzīvē, mēs nostājamies uz ceļa, kas ir pilns ar sarežģījumiem, problēmām un traģēdijām un visbeidzot nāvi.

`Pēc tam, kad Daniēls Belsacaram bija izstāstījis Nebukadnēcara stāstu, pravietis teica: “Tu, viņa dēls, Belsacar, neiedvesi sev pazemību savā sirdī, kaut gan tu visu to zināji” (Dan 5:22). Kā mēs varam pārliecināties, ka paši savā situācijā neizdarām tādu pašu kļūdu, kādu pieļāva Belsacars? Kā krusta realitātei vienmēr vajadzētu mūs uzturēt pazemīgus Dieva priekšā?`