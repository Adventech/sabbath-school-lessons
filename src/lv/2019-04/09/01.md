---
title:  Pārbaudījumi, Likstas un Saraksti
date:   23/11/2019
---

### Nedēļ as pētījumiem
Ezr 1:9–11, Dan 1:1, 2, Dan 5, 5Moz 30:1–6, Ezr 8:1–23, Neh 11:1, 2, 12:1–26.

> <p>Atmiņ as pants</p>
> “Pievienojās ar šo saviem brāļiem, saviem varenajiem, un svēti apsolījās ar neatsaucamu zvērestu dzīvot Dieva bauslībā, kas ir dota caur Dieva kalpu Mozu, turēt un pildīt visus Tā Kunga, mūsu Dieva, pavēles, Viņa tiesas un likumus” (Neh 10:30).

Mēs parasti izlaižam ciltsrakstus un garus uzskaitījumus Bībelē. Bet Kungs tos ir iekļāvis ar nolūku. Bībeles Kungs ir detaļu Dievs. Viņš ievēro detaļas, un tas mūs pārliecina, ka nekad neesam Viņa aizmirsti.

Šie ciltsraksti liecina, ka Dievs zina visu par mūsu ģimenēm, šie saraksti pastāsta mums, ka Dievs rūpējas pat par to, ko citi varētu uzskatīt par “nenozīmīgu”. Jēzus apliecināja, ka Dievs rūpējas par zvirbuļiem un pat skaita mūsu matus: “Vai piecus zvirbuļus nepārdod par divām artavām? Un neviens no tiem nav aizmirsts Dieva priekšā. Tāpat arī jums visi galvas mati ir skaitīti. Nebīstieties, jūs esat vairāk vērti nekā daudz zvirbuļu” (Lk 12:6, 7). Dievs, kas rūpējas par šīm detaļām, rūpējas arī par mums, un Viņš zina pat visu lietu detaļas, kas mūs satrauc.

Tāpēc mēs varam pilnībā paļauties, izkopt uzticību un mieru pārliecībā, ka Kungs rūpējas par katru mūsu dzīves jomu. Tas dod mums mieru un vienlaikus norāda uz to, ka arī mums pašiem jārūpējas par visām jomām.

_Lūdzu, iepazīsties ar šīs nedēļas tēmu, lai sagatavotos Bībeles izpētei 30. novembrī._