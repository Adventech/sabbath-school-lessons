---
title:  Pazemoti Dieva priekšā
date:   27/11/2019
---

`Izlasi 5Moz 30:1–6. Kāds apsolījums šeit ir dots ebreju tautai? Ko šim apsolījumam līdz ar citiem vajadzētu nozīmēt tādiem cilvēkiem kā Ezra un Nehemija?`

Ezra un Nehemija zināja pravietojumus. Viņi zināja, ka Dievs atvedīs ļaudis atpakaļ no gūstniecības. Viņš redzēja Neh 9 nodaļā, ka viņi saprata savu vēsturi un savu problēmu iemeslus. Vienlaikus viņi arī pazina Dieva žēlastību un vadību, par spīti viņu grēkiem.

Tāpēc viņi uzticējās Kungam, ka Viņš atgriešanos no gūstniecības padarīs veiksmīgu. Apsolījumi tomēr nenozīmēja, ka viņiem ceļā nebūs jāpiedzīvo daudz izaicinājumu. Līdz šim šajā ceturksnī mēs esam aplūkojuši pārbaudījumus un grūtības, ko viņi piedzīvoja arī ar visiem Dieva apsolījumiem.

`Izlasi Ezr 8:16–23. Kāds šeit bija izaicinājums, un kā viņi uz to reaģēja?`

Neskatoties uz apsolījumiem, Ezra zināja, cik bīstams bija šis ceļojums. Tāpēc gavēšana un pazemošanās Dieva priekšā bija veids, kā viņi atzina, cik lielā mērā viņu veiksme ir atkarīga no Kunga. Šajā laikā, kad viņu priekšā bija tik daudz briesmu, Ezram vismaz ienāca prātā ideja prasīt ķēniņam palīdzību un aizsardzību. Bet beigās viņš izvēlējās to nedarīt, pretēji Nehemijam (Neh 2:9), kam bija apsargājošs eskorts. Ezra acīmredzot juta, ka, ja viņš to prasītu, tas nestu negodu Kungam, jo viņš jau bija pateicis ķēniņam: “Mūsu Dieva roka valda par glābiņu pār visiem, kas meklē Viņu, bet Viņa vara un dusmas ir pret visiem, kas Viņu atmet” (Ezr 8;22). Šajā gadījumā viņiem viss beidzās labi, jo viņš vēlāk rakstīja (Ezr 8:31), ka Kungs bija viņu pasargājis un viņi bija droši nonākuši galamērķī.

`Protams, mums it visā jāuzticas Dievam. Tomēr kādos brīžos mēs lūdzam palīdzību pat neticīgajiem? Kāpēc daudzos gadījumos tas nav nepareizi, bet varbūt pat piemēroti?`