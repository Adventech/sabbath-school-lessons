---
title:  Nehemija
date:   05/10/2019
---

### Nedēļ as pētījumiem
Neh. 1., 2. nod., 5Moz 7:9, Ps 23:1–6, 4Moz 23:19.

> <p>Atmiņ as pants</p>
> “Kad es dzirdēju šos vārdus, es sēdēju un raudāju un sēroju vairākas dienas; es arī nemitējos gavēt un griezties ar savām lūgšanām pie debesu Dieva. Un es sacīju: ‘Ak, Kungs, debesu Dievs, lielais un bijājamais Dievs, kas sargā derību un parāda žēlastību tiem, kuri mīl Tevi un pilda Tavas pavēles’” (Neh 1:4, 5).

Divas gūstekņu grupas bija atgriezušās Jūdejā, vismaz daļēji piepildot Dieva apsolījumus ebreju tautai.

Bet bija vēl viena gūstekņu grupa, ko Dievs gatavoja. Pēdējās grupas uzdevums bija atrisināt kādu problēmu. Lai gan pirmās divas grupas bija atgriezušās, lai atjaunotu Jeruzālemi un pabeigtu daļu no šī projekta, pabeidzot templi, pārējie atjaunošanas darbi netika veikti apkārtējo tautu pretestības dēļ. Ļaudis no tuvākās apkārtnes negribēja, ka israēlieši būvē pilsētu un tās mūrus, jo baidījās, ka israēlieši varētu kļūt par varenu tautu, kāda tā reiz bijusi (Ezr 4:6–24). Tādēļ israēliešu atgriešanās likās kā drauds, ko viņi bija apņēmušies apstādināt. Bet Dievs nebija aicinājis Savus ļaudis, lai tos pamestu procesa vidū, uz ko pats bija aicinājis.

Tāpēc Viņš sagatavoja citu vīru, kas īstenoja Viņa gribu un piepildīja Viņa nodomus. Viņa vārds bija Nehemija, un mēs pievērsīsimies viņam un viņa darbam Kunga labā.

_Lūdzu, iepazīsties ar šīs nedēļas tēmu, lai sagatavotos Bībeles izpētei 12. oktobrī._