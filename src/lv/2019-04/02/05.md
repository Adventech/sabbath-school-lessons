---
title:  Nehemija – nosūtīts
date:   09/10/2019
---

Ķēniņš sūtīja vēstules līdz ar Nehemiju horonietiem Sanballatam un amonietim Tobijam, Aiz-Eifratas apgabala augstiem ierēdņiem, lai sagatavotu ceļu tam, kas bija jāpaveic Nehemijam. Bez tam ķēniņš pavēlēja Asafam, ķēniņa mežu uzturētājam, lai nodrošina Nehemiju ar visiem kokmateriāliem, kas nepieciešami pilsētas, tās mūru un tempļa vārtu atjaunošanai.

`Izlasi Neh 2:9, 10. Ko šie panti mums stāsta par pretestību, kādu piedzīvos Nehemija un jūdi?`

Nehemija ieradās Jeruzālemē 444. gada otrajā pusē. Šķiet, ka rodas pretestība, pat pirms Nehemija uzsācis kādu darbību, jo lūgums, kas tika nodots pārvaldniekiem, izprovocē problēmas. Lai gan Tobija ir jūdu vārds, kas nozīmē “Kungs ir labs” (viņa dēlam Jehohananam arī bija jūdu vārds – “Kungs ir žēlsirdīgs”), viņš kalpoja kā Amnonas pārvaldnieks. Tādējādi Jeruzāleme bija tās ienaidnieku aplenkta: Sanballats, Samarijas pārvaldnieks ziemeļos, Tobijs, Amnonas pārvaldnieks austrumos un arābs Gešems (Neh 2:18, 19) dienvidos, kas pārvaldīja Edomu un Moābu. Diemžēl vadītāji šajā reģionā izvairījās no Nehemijas, jo viņš bija noraizējies par apspiesto “labklājību”. Terorizētāji nepriecājas par savu upuru veiksmi.

Nehemijas “ierašanās Jeruzālemē karavīru pavadībā, lai arī rādīja, ka tas nācis sevišķā uzdevumā, tomēr izsauca greizsirdību pilsētai tuvu dzīvojošajās pagānu ciltīs, kas jau bieži bija izpaudušas savu naidu pret jūdiem, tos apmelojot un apsūdzot. Galvenie šajā ļaunajā rīcībā bija cilšu vadoņi: horonietis Sanballats, amonietis Tobija un arābs Gešems. No sākuma tie ar kritizējošu skatu modri vēroja katru Nehemijas kustību un, cik vien spēdami, pūlējās izjaukt viņa plānus un aizkavēt darbu.” (Elena Vaita “Pravieši un ķēniņi”, 635. lpp.)

`Kādi Bībeles stāsti vēl ilustrē, kā tie, ko Dievs ir aicinājis darīt Viņa gribu, piedzīvos pretestību? Līdzdali to Bībeles izpētes grupā.`