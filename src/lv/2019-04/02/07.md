---
title:  Tālākiem pētījumiem
date:   11/10/2019
---

Pārdomājiet grāmatas “Pravieši un ķēniņi” nodaļu “Īstais vīrs” (628.–634. lpp.).

Nehemija bija lūgšanu vīrs: “Nehemija bieži bija lūdzis par saviem ļaudīm, bet šoreiz, tā aizrunājot, viņā nobrieda svēts nodoms. Viņš nolēma, ka, ja vien ķēniņš piekritīs un ja būs iespējams sagādāt Jeruzālemes mūru uzcelšanai vajadzīgos līdzekļus, tad viņš pats uzņemsies veikt šo uzdevumu un atjaunot Israēla tautas stiprumu. Griežoties pie ķēniņa, tas lūdza no Kunga sekmes, lai varētu šo plānu izpildīt. “(..) dod jel panākumus Tavam kalpam šodien un piešķir viņam labvēlību tā vīra (ķēniņa) priekšā!” Četrus mēnešus Nehemija gaidīja labvēlīgu brīdi, lai ķēniņam izteiktu savu lūgumu.” (Elena Vaita “Pravieši un ķēniņi”, 629., 630. lpp.)

**Jautājumi pārrunām**

`1. Atbildot uz trešdienas jautājumu, ko nozīmē tas, ka viscaur Bībelē – gan Vecajā, gan Jaunajā Derībā – tie, ko aicināja Dievs, piedzīvoja ļoti lielu pretestību? Ko nozīmē tas, ka tā notika gandrīz katrā gadījumā? Varbūt labāks jautājums būtu: Kādus piemērus tu vari atrast, kur kāds, ko Dievs aicinājis darīt Viņa gribu, nepiedzīvo pretestību? Ko tas mums stāsta par to, ka mums nevajadzētu kļūt mazdūšīgiem, ja, īstenojot savu pārliecību par to, ko Kungs ir aicinājis mūs darīt, mēs piedzīvojam spēcīgus šķēršļus?`

`2. Izlasi Neh 2:18. Ko tas tev stāsta par spēku, kāds var būt personīgai liecībai, un cik tas ir izšķirošs, lai saņemtu pozitīvu atsaucību, kādu Nehemija saņēma no saviem tautiešiem jūdiem?`

`3. Ne Ezra, ne Nehemija nevarētu neko paveikt bez ķēniņa palīdzības. Citiem vārdiem sakot, šie Dieva vīri strādāja sadarbībā ar politiskajām autoritātēm, kas turklāt bija pagāni. Kādu mācību mēs varam gūt no tā, kad un kā mēs kā draudze varam sadarboties ar politiskajiem spēkiem, lai arī kādi tie būtu? Vienlaikus kāpēc draudzei vajadzētu būt ļoti uzmanīgai, to darot?`

`4. Pārlasi Nehemijas lūgšanu (Neh 1:1–11) grupā. Ko jūs varat paņemt no tās, kas var palīdzēt padziļināt jūsu attiecības ar Dievu? Ko tas māca par nodošanos, atzīšanos un balstīšanos uz apsolījumiem?`