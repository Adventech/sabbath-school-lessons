---
title:  Nehemija gatavojas savam uzdevumam
date:   10/10/2019
---

Nav šaubu, Kungs bija aicinājis Nehemiju šim uzdevumam, un Viņš arī nodrošinās visu Nehemijam nepieciešamo. Apbruņojies ar Dieva apsolījumu atziņu un pārliecību par Viņa aicinājumu, Nehemija virzījās uz priekšu. Bet viņš to darīja uzmanīgi un ar lūgšanām. Citiem vārdiem, kaut arī viņš zināja, ka Dievs ir ar viņu, šīs atziņas nepaglāba viņu no rūpīgas plānošanas.

`Izlasi Neh 2:11–20. Ko Nehemija darīja, lai sagatavotos mūru atjaunošanas projektam?`

M CĪBAS VADĪT JIEM. Pirmā mācība: Nehemija nevienam nesaka, kādi ir plāni, ko “Dievs ir ielicis manā sirdī” (Neh 2:12). Viņš nesaka ne tikai ienaidniekam, bet arī jūdu vadītājiem. Viņš atrodas izlūka misijā, lai uzzinātu, ko vajadzētu darīt. Otrā mācība: Pirms kādam kaut ko atklāt, Nehemija izpilda mājasdarbu, izplānojot visu nepieciešamo darbam. Trešā mācība: Kad viņš sāk runāt par uzdevumu, Nehemija vispirms pastāsta, ko Dievs līdz šim ir darījis, vadot šo ekspedīciju, un tad viņš pievieno ķēniņa vārdus. Viņš vispirms iedrošina un tikai tad lūdz iesaistīties. Tas nav nekas cits kā brīnums, ka jūdi atbildēja tik pozitīvi un nolēma būvēt, neskatoties uz paredzamo pretestību. Pateicoties Nehemijas lūgšanām un gavēšanai, Dievs bija sagatavojis ne tikai ķēniņu, bet arī jūdu tautu, lai viņi atsauktos drosmīgi un bez bailēm.

`Izlasi Neh 2:19, 20. Ko šie panti stāsta par Nehemijas ticību? Kā tādi panti kā 5Moz 7:9, Ps 23:1–6 un 4Moz 23:19 ir palīdzējuši Nehemijam?`

Mūsu sarunas parāda, kas mēs esam un kam mēs patiesībā ticam. Nehemija sliecas runāt paceļošus vārdus. Viņš nebaidās iekļaut Dievu visā, ko viņš saka, un arī izteikt Viņam godu, pat ja cilvēki ņirgājas un smejas par viņu. Kaut arī Nehemija zināja, ka ienaidnieki izjūt pret viņu nicinājumu, viņš nerunā aplinkus un neizlaiž Dievu no sava teiktā. Līdzīgi Jāzepam Ēģiptē pirms daudziem gadiem, Nehemija nebaidās paaugstināt savu Dievu to cilvēku priekšā, kas Viņam netic.