---
title:  Kā Tikt Galā Ar Sliktiem Lēmumiem?
date:   14/12/2019
---

### Nedēļ as pētījumiem
Neh 13:23–25; 5Moz 7:3, 4; 2kor 6:14; Ezr 9, 10; 1kor 7:10–17.

> <p>Atmiņ as pants</p>
> “Mans Dievs, es kaunos un bīstos pacelt savu vaigu uz Tevi, mans Dievs, jo mūsu noziegumi ir auguši pāri mūsu galvām un mūsu vaina sniedzas līdz debesīm” (Ezr 9:6).

Ezra un Nehemija kļuva par vadītājiem kopienās, kur precēšanās ar citām tautām bija kļuvusi par normu. Abi vadītāji bija ļoti nobažījušies par to, jo viņi gribēja vadīt tautu tuvākās attiecībās ar Dievu. Viņi apzinājās negatīvo ietekmi, kādu neticīgie un elku pielūdzēji varēja atstāt uz Israēla tautu, jo viņi bija redzējuši šausmīgās sekas visā vēsturē. Kānaāniešu reliģijas bija izplatījušās visā Israēlā, un Baāla un Ašēras pielūgsme notika uz katra augstāka pakalna. Bez tam pagānu dzīvesdraugu ietekme uz Israēla ģimenēm bija postoša. Bileāms ieteica moābiešiem sūtīt savas sievas pie israēliešiem kā drošu veidu, lai israēlieši novērstos no Dieva un kristu šo sieviešu dēļ. Diemžēl viņam bija taisnība. Dzīvesbiedri ne tikai ietekmēja cits citu, bet tika ietekmēta arī viņu bērnu ticība.

Ko darīs Ezra un Nehemija šajā situācijā? Vai viņi ļaus tam visam notikt vai nostāsies pret to? Šajā nedēļā mēs aplūkosim, kā abi vadītāji risināja šo jautājumu.

_Lūdzu, iepazīsties ar šīs nedēļas tēmu, lai sagatavotos Bībeles izpētei 21. decembrī._