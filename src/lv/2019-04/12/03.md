---
title:  Nehemijas rājiens
date:   16/12/2019
---

`Izlasi Neh 13:26, 27. Ko tas mums parāda, cik svarīga ir Bībeles vēsture kā informācijas avots, kas brīdina no briesmām novirzīties no pareizā ceļa?`

Sālamans tika vadīts dziļāk grēkā ar izdarītajām izvēlēm. Būtu pareizi teikt, ka Sālamans izraisīja savu sagrāvi, nepaklausot Dieva pavēlei, kas tika dota Israēla ķēniņam: “Viņš arī nedrīkst apņemt daudzas sievas, lai viņa sirdsprāts nenogriežas no Tā Kunga; lai viņš arī pārāk daudz nekrāj sev sudraba un zelta” (5Moz 17:17). Sālamana dzīve ir izmantota kā negatīvs piemērs: viņš ne tikai apprecēja vairāk nekā vienu sievu, bet, kā Nehemija norāda, viņš izvēlējās sievietes, kas nepielūdza Dievu.

`Kāpēc Nehemijam bija taisnība, norājot tautu par precēšanos ar pagāniem? 1Moz 6:1–4; 1Moz 24:3, 4; 1Moz 28:1, 2; 5Moz 7:3, 4 un 2kor 6:14.`

Pavēle neprecēties ar cittautiešiem nebija saistīta ar nacionālismu, bet gan ar elku pielūgsmi. Cilvēki Bībelē precējās ar tiem, kas nebija israēlieši. Mozus apprecēja Ciporu, midiāniešu sievieti; Boāss apprecēja Ruti, moābieti. Šeit jautājums par precēšanos ar citām tautām ir saistīts ar kāda apprecēšanu, kas ir no atšķirīgas ticības, nevis bez ticības. Problēma bija tā, ka cilvēki Ezras un Nehemijas laikā neizvēlējās precēties ar tiem, kas tic Dievam. Ričards Dāvidsons grāmatā “Flame of Yahweh” apliecina: “Ēdens plāns laulībai .. prasīja abu partneru savstarpēju papildināšanu garīgajā ticībā, kā arī citas svarīgas vērtības.” (Peabody, Mass.: Hendrickson Publishers, 2007, 316. lpp.) Pagānu sievas šajā stāstā neizvēlējās atteikties no elku pielūgsmes. Rezultātā Nehemija varbūt bija vairāk apbēdināts nekā atriebīgs cilvēku izvēles dēļ, jo viņam tas parādīja patiesas nodošanās Dievam trūkumu.

Bībele dod mums formulas tādai rīcībai, kas palīdzēs mums palikt iesakņotiem Dievā un kas ir paredzētas, lai vairotu mūsu laimi. Tādā pašā veidā pavēle savienoties laulībā zem viena un tā paša jūga ir dota, lai palīdzētu mums nodzīvot labāku dzīvi un iedrošināt kopīgu nodošanos Dievam.

`Kādus principus mēs varam paņemt no šiem ziņojumiem mūsdienās, kas var palīdzēt mums pasargāt savu ticību un savas ģimenes ticību?`