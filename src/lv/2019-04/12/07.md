---
title:  Tālākiem pētījumiem
date:   20/12/2019
---

Elena Vaita “Pravieši un ķēniņi”, nodaļa “Reformācija” (669.–678. lpp.).

“Čaklums Kunga nozīmētā pienākuma izpildē ir īstas reliģijas svarīga sastāvdaļa. Cilvēkam apstākļi jāizlieto kā Dieva sagādāti darbarīki, lai izpildītu Viņa gribu. Ar ātru un izšķirošu rīcību īstā laikā var gūt spožas sekmes, kamēr vilcināšanās un nolaidība nes zaudējumus un apkauno Kungu. Ja Dieva darba vadītāji nav dedzīgi, ja tie ir vienaldzīgi un strādā bezmērķīgi, tad draudze būs bezrūpīga, kūtra un izpriecas mīloša, bet, ja vadītāji nenovēršoties seko svētam mērķim kalpot Dievam un vienīgi Viņam, tad ļaudis būs vienprātīgi, cerības pilni un enerģiski. Dieva Vārds pārpilnībā atklāj asus, uzkrītošus pretstatus. Grēks un svētums nostādīts viens otram blakus, lai, tos uzlūkodami, mēs no viena atteiktos un otru pieņemtu.” (Elena Vaita “Pravieši un ķēniņi”, 676. lpp.)

**Jautājumi pārrunām**

`1. Lasot šos stāstus, kļūst skaidrs, ka daudzi no šiem cilvēkiem nebija nolikuši Dievu pirmajā vietā, un tieši tāpēc viņi izvēlējās pagānu sievas. Tādējādi Ezra neatstāj viņus vienkārši īstenot savus plānus, bet mēģina norāt un izlabot viņus, cerot panākt pārmaiņas. Vai pārmaiņas notika? Izmainot viņu uzvedību, vai viņi mainījās arī iekšēji? Vai viņu nodošanās Dievam patiešām pieauga? Kādi mums ir pierādījumi, ka daudzi no viņiem nemainījās? Ko mēs varam mācīties no viņu kļūdām par to, cik svarīga ir sirds pārmaiņa?`

`2. Kā mēs varam palīdzēt tiem mūsu draudzes locekļiem, kam jācīnās ar negudru laulību radītām problēmām?`

`3. Lai gan Dieva principi ir mūžīgi un absolūti, kultūras lielā mērā atšķiras. Kāpēc mums vajadzētu paturēt prātā šīs atšķirības, mēģinot attiecināt Dieva principus uz mūsu pašu dzīvi un situācijām?`