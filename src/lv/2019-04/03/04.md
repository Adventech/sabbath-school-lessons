---
title:  70 nedēļas un 2300 dienas
date:   15/10/2019
---

Vārds “nolemts” no Dan 9:24 burtiski nozīmē: “Septiņdesmit nedēļas ir nogrieztas.” Lai gan vārds, kas tulkots kā “nolemts”, nav izmantots nekur citur Bībelē, tas ir atrodams jūdu literatūrā un nozīmē “nogriezt” no kaut kā garāka. Tā kā Dan 8. nodaļa ietver 2300 gadu pravietojumu, kura sākuma punkts Dan 8. nodaļā nav dots, tad loģiski, ka, nākamajā nodaļā (Dan 9. nod.) runājot par 490 gadiem kā “nolemtiem” vai “nogrieztiem”, tie var būt “nogriezti” tikai no 2300 pravietiskajiem gadiem, kas minēti iepriekšējā nodaļā. Galu galā, no kā gan vēl varētu būt nogriezts šis periods, ja ne no garāka laika pravietojuma?

`Izlasi Dan 8. nodaļu. Kāda bija viena daļa no dotās atklāsmes, kas nebija izskaidrota (sk. īpaši Dan 8:14, 26, 27)?`

Ir daudz iemeslu, kāpēc 70 nedēļu pravietojums no Dan 9:24–27 un 2300 vakaru un rītu pravietojums no Dan 8:14 ir skatāmi kopā: (1) abi ir laika pravietojumi, (2) tos saista specifiskie jēdzieni “atklāsme” un “izpratne” (sk. Dan 8:26, 27 un 9:23), (3) abus pravietojuma skaidrojumus ir devis Gabriēls (sk. Dan 8:16 un 9:21), (4) vienīgā atklāsmes daļa Dan 8. nodaļā, kas nav izskaidrota, ir atklāsme par 2300 vakariem un rītiem (reizēm tulkots kā “dienas”) no Dan 8:14; (5) Dan 8. nodaļa satur atklāsmi un tad daļēju tās skaidrojumu, bet Dan 9. nodaļā ir tikai tās skaidrojums, šajā gadījumā vienīgās Dan 8. nodaļas pravietojuma daļas izskaidrojums – kas bija 2300 dienu pravietojums no Dan 8:14, tās atklāsmes daļas, ko Daniēls nebija sapratis (sk. Dan 8:27).

Informācija, kas mums dota Ezras grāmatā, aizpilda trūkstošās pravietojuma paredzējumu daļas Daniēla grāmatā, proti, kad sākt vēsturiski skaitīt pravietisko laiku attiecībā uz svarīgiem Kristus kalpošanas un darba aspektiem mūsu labā.

<img style="max-width:100%" src="https://sabbath-school-stage.adventech.io/api/v1/lv/quarterlies/2019-04/lessons/03/days/prophecy.png" />