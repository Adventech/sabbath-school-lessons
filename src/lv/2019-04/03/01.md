---
title:  Dieva Aicinājum
date:   12/10/2019
---

### Nedēļ as pētījumiem
Ezr 7:10, Neh 1:1–11, Dan 9:24–27, Dan 8, Rm 8:28, 29, Rm 9, 2Moz 3, 4.

> <p>Atmiņ as pants</p>
> “Slavēts lai ir Tas Kungs, mūsu tēvu Dievs, kas ir licis ķēniņa sirdī tādu lietu kā šo, lai izdaiļotu Tā Kunga namu Jeruzālemē” (Ezr 7:27).

Vai Dievs aicina katru cilvēku kādam īpašam uzdevumam? Vai ir kādi nosacījumi, kas cilvēku kādam noteiktam uzdevumam padara vairāk piemērotu nekā citus? Vai šie nosacījumi cilvēku acīs atšķiras no Dieva redzējuma? Lielākā daļa no mums droši vien teiktu “jā”, īpaši uz pēdējiem diviem jautājumiem. Ir brīži, kad Dievs mūs gatavo kādam īpašam uzdevumam ar izglītības vai pieredzes palīdzību. Citā reizē Viņš izvēlas mūs kalpošanā tikai tāpēc, ka mēs esam labprātīgi un pazemīgi. Ne vienmēr ir viegli saprast, kāds ir Dieva aicinājums mūsu dzīvē. Tomēr Bībele ir pilna ar stāstiem par cilvēkiem, ko Dievs izvēlējies īpašam uzdevumam.

Interesanti, ka Ezru un Nehemiju Dievs aicināja īpašam uzdevumam: atjaunot drupas. Tomēr atjaunošana šajā gadījumā ietvēra dažādus uzdevumus. Viņiem bija jāved Israēla tauta atpakaļ uz Jeruzālemi un jāatjauno templis un pilsēta. Vienlaikus viņiem bija jāmāca cilvēkiem par Dievu un – pāri visam – jāvada cilvēki pie tuvām attiecībām ar Viņu. Runāsim par aicinājumu no Dieva.

_Lūdzu, iepazīsties ar šīs nedēļas tēmu, lai sagatavotos Bībeles izpētei 19. oktobrī._