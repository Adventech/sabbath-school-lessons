---
title:  Dieva izvēlētie
date:   16/10/2019
---

Ir daudz runāts par to, ka Dievs ir izvēlējies mūs darīt kādam uzdevumam. Daudziem ir dažādas idejas, ko šī izredzētība nozīmē. Ko Bībele saka par mūsu izredzētību?

`Izlasi Rm 8:28, 29. Uz ko Dievs mūs aicina? Kam Viņš mūs ir izredzējis?`

Šie panti īpaši apliecina, ka Dievs ir iepriekš nolēmis, lai cilvēki būtu saskaņā ar Viņa Dēlu. Tas nepasaka to, ka Dievs jau iepriekš nolēmis mūs glābšanai vai pazušanai un ka mums nebūtu izvēles šajā jautājumā. Citiem vārdiem, izredzētības mērķis ir mūsu pārveidošana. Mums ir jātiek pārveidotiem, lai atspoguļotu Dieva Dēlu. Šī pārveidošana ir apsolīta šajā rakstvietā (Rm 8:30), kuras autors Pāvils apliecina, ka tos, ko Dievs aicina, Viņš arī taisno (dara taisnus) un pagodina (dara svētus). Tāpēc mēs neesam pamesti, lai paši sevi pārveidotu, bet drīzāk Dievs apsola īstenot šo pārveidošanu Savā spēkā.

`Izlasi Rm 9. nodaļu. Kāda izredzētība vai Dieva aicinājums ir aprakstīts šajā nodaļā?`

Rm 9. nodaļā Pāvils runā par Dieva izredzētību īpašam uzdevumam. Israēlieši tika izredzēti, lai nestu labo vēsti par Dievu pasaulē. Frāze “Jēkabu Es mīlēju un Ēsavu Es ienīdu” (Rm 9:13) ir kopumā pārprasta, ka Dievs būtu mīlējis tikai vienu no brāļiem. Tomēr šo pantu kontekstā Pāvils pasaka, ka Jēkabs bija izredzēts, bet Ēsavs nebija. Kam bija izredzēts Jēkabs? Būt par Israēla tautas tēvu. Līdz ar to ir divu veidu izredzētības no Dieva puses. Pirmkārt, Dievs izvēlas katru vienu no mums glābšanai un grib mūs pārveidot pēc Jēzus līdzības. Otrkārt, Dievs izvēlas dažādus cilvēkus īpašiem uzdevumiem.

`Kāpēc ir iedrošinoši zināt, ka tu esi izredzēts glābšanai? Kāpēc tas tomēr nenozīmē, ka mūsu izvēles nevar panākt Dieva piedāvātās glābšanas zaudēšanu?`