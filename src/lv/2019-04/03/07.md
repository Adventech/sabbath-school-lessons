---
title:  Tālākiem pētījumiem
date:   18/10/2019
---

Izlasiet rūpīgi grāmatā “Pravieši un ķēniņi” 697.–699. lpp. par 70 nedēļu pravietojumu un tā vēsturisko piepildījumu.

“Kristus nākšanas laiks, Viņa svaidīšana ar Svēto Garu, nāve un Evaņģēlija sludināšana pagāniem bija jau iepriekš pravietoti noteikti pieturas punkti. Jūdu tautai pirmajai vajadzēja izprast šos pravietojumus un saskatīt to piepildīšanos Jēzus misijā. Kristus saviem mācekļiem sevišķi uzsvēra pravietojumu pētīšanas nozīmi. Norādīdams uz Daniēlam doto atklāsmi par laiku, Viņš sacīja: ‘Kas to lasa, lai uzmana.’ (Mt 24:15) Pēc savas augšāmcelšanās Viņš mācekļiem atkal paskaidroja ‘visus Rakstus, kas par Viņu rakstīti’. (Lūk 24:27) Pestītājs pats bija runājis ar visu praviešu starpniecību. ‘Kristus Gars viņos’ jau ‘iepriekš liecināja par Kristus ciešanām un tām sekojošo godību’. (1Pēt 1:11)” (Elena Vaita "Laikmetu ilgas", 234. lpp.)

**Jautājumi pārrunām**

`1. Pakavējies vairāk pie domas, ka Dievs aicina tevi darīt kaut ko, kas tev patīk. Kādi ir daži principi, kas tev varētu palīdzēt zināt, ka tu dari Dieva prātu, nevis tikai tad, kad tu dari kaut ko, kas tev patīk, bet vispār?`

`2. Izlasi Jonas stāstu un kā viņš reaģēja uz Dieva aicinājumu savā dzīvē. Kādu mācību mēs varam gūt no viņa piedzīvojuma? Vienlaikus salīdziniet, ko Jona darīja un ko Pāvils darīja, kad viņu aicināja Kungs (sk. Apd 9:1–20). Kādas bija galvenās atšķirības starp viņiem?`

`3. “Jūdas stāsts aino bēdīgo noslēgumu dzīvei, kas varēja būt par pagodinājumu Dievam. Ja Jūda būtu nomiris pirms sava pēdējā ceļojuma uz Jeruzālemi, viņš tiktu uzskatīts par cilvēku, kas ir cienīgs ieņemt vietu starp divpadsmit mācekļiem un kura ļoti pietrūkst.” (Elena Vaita “Laikmetu ilgas”, 716. lpp.) Pārdomājiet stāstu par Jūdu Iskariotu. Vai viņa “aicinājums” bija nodot Jēzu? Ja jā, cik godīgi tas būtu pret viņu? Kā mēs varam saprast Jūdu un iespējas, kādas viņam bija, salīdzinājumā ar to, ko viņš beigās izdarīja? Kādas mācības mēs varam gūt no viņa stāsta par brīvās izvēles spēku mūsu dzīvē?`