---
title:  Tālākiem pētījumiem
date:   15/11/2019
---

Izlasi E. Vaitas grāmatā “Ceļš pie Kristus” nodaļu “Grēku atzīšana” (37.–41. lpp.).

Neh 9:25 ebreji runā par to, kā viņu senči “priecājās” Dieva lielajā labestībā. Vārda sakne ir tā pati, kas nosaukumā “Ēdene” (1Moz 2:15).

Evaņģēlijs galu galā ir atjaunošana, un vai var būt vēl labāks simbols par Ēdeni, lai ainotu to, kādai tad galu galā jābūt atjaunošanai? Dievs aicināja ebreju tautu un vadīja viņus senās pasaules krustcelēs, lai radītu vistuvāko Ēdenes attēlu, kāds vien varēja pastāvēt uz kritušās zemes. Pat pēc gūsta un atgriešanās tas vēl joprojām bija iespējams. “Jo Tas Kungs sajūt žēlastību pret Ciānu, žēlastību pret visām tās drupu kaudzēm, Viņš padarīs visu tās tuksnešu kopu par Ēdeni un tās tuksnesīgo klajumu par Tā Kunga dārzu. Tur radīsies tad prieks un līksmība, tur atskanēs pateicības un slavas dziesmas” (Jes 51:3).

Jā, tauta baudīja materiālas svētības, ko Kungs viņiem bija apsolījis, svētības, kas, lai arī cik lielā mērā iespējamas kritušajā pasaulē, bija atgādinājums par Ēdenes pilnību. Un ar to pietika. Viņiem par to bija jāpriecājas. Dievs radīja fizisko pasauli tieši tādā veidā, lai cilvēki varētu priecāties, un senais Israēls – Dieva svētīts – to arī baudīja. Viņu grēks nebija tik daudz uzskats, ka viņi piedzīvo Ēdenes svētības Dieva lielajā labestībā, bet gan Kunga, kura labestību viņi baudīja, aizmiršana (Ec 23:35). Svētības kļuva par mērķi pašas par sevi, nevis par līdzekli mērķa sasniegšanai, kas bija atklāt Dievu tiem, kas ir ap viņiem.

**Jautājumi pārrunām**

`1. Jēzus teica: “Bet, kas sēts ērkšķos, ir tas, kas vārdu dzird, un šīs pasaules zūdīšanās un bagātības viltība nomāc vārdu, un viņš nenes augļus” (Mt 13:22). Ko Viņš domāja ar “bagātības viltību”, un kā tas attiecas uz grēku nožēlas lūgšanu, ko mēs pētījām šajā nedēļā?`

`2. Pārdomā vēlreiz radīšanas doktrīnu. Ievēro Neh 9. nodaļas lūgšanā, ka viņi gandrīz nekavējoties runāja par Kungu kā Radītāju un Uzturētāju. Ko tas mums stāsta par to, cik svarīga šī doktrīna ir mūsu ticībā?`

`3. Kā mēs varam nonākt pareizajā līdzsvarā, atzīstot savu mantoto grēcīgumu un tomēr vienlaikus neļaujot sātanam izmantot mūsu grēcīgumu tādā veidā, ka mēs varētu zaudēt drosmi un pilnībā atstāt savu ticību?` 