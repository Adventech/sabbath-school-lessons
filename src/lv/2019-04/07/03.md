---
title:  Lūgšanas sākums
date:   11/11/2019
---

Tautas reakcija uz Bībeles lasīšanu bija gara lūgšana, kas apstiprināja Dieva labestību pretstatā Israēla neuzticības pilnajai vēsturei. Mēs varam redzēt, ka atbilde ir vairāk kā svētruna, ne lūgšana, jo gandrīz katram pantam ir paralēls pants citviet Bībelē.

`Izlasi Neh 9:4–8. Kādas ir galvenās tēmas, par kurām runāts šīs lūgšanas ievadā, un kāpēc?`

Pirmajā lūgšanas daļā tauta slavēja Dievu un īpaši Viņa vārdu. Ebreju kultūrā personvārdi nebija tikai tukša skaņa, kā cilvēki cits citu sauca, bet tie raksturoja personas identitāti. Lūk, kādēļ Dieva vārda slavēšana ir svarīga, jo tā parāda pasaulei, ka šis vārds ir slavas un goda cienīgs. Tas ir Universa Radītāja vārds. Lūgšana sākas ar Dieva kā Radītāja un visa Uzturētāja pielūgsmi (Neh 9:6, sk. arī Kol 1:16, 17). Vārds “uzturēt” cēlies no ebreja vārda, kas nozīmē “darīt dzīvu”.

Tas, kurš radījis visu, ir arī izredzējis  brahāmu, cilvēcisku būtni, kas ne ar ko citu neizcēlās kā tikai ar to, ka “viņa sirds” bija “uzticīga”. Šķiet, ka  brahāmam pietrūka ticības daudzos gadījumos, bet, kad viņam bija jāatdod savs dēls, viņš nevilcinājās (sk. 1Moz 22). Viņš bija iemācījies būt uzticīgs – nevis vienā naktī, bet savā garajā ceļojumā ar Dievu. Ebreju domāšanā “sirds” nozīmē prātu. Citiem vārdiem,  brahāms bija attīstījis uzticību domās un darbos, nu saņemot par to Dieva atzinību.

Dažas pirmās lūgšanas frāzes pievēršas Dievam kā (1) Radītājam, (2) Uzturētājam un (3) solījumu Turētājam. Tauta vispirms atgādina sev, kas Dievs ir: Viņš ir uzticīgais, kas mūs ir radījis, kas mūs uztur un kas vienmēr ievēro dotos solījumus. Ja paturam to prātā, tas palīdz mums izprast pašiem savu dzīvi un mācīties uzticēties Viņam pat visgrūtākajās situācijās, kad var likties, ka Viņš ir tālu prom no mums un Viņam neinteresē mūsu izaicinājumi.

`Kāpēc ticībai ir tik svarīga mācība par Dievu kā mūsu Radītāju? Galu galā kāda mācība vēl ir tik svarīga, salīdzinot ar šo vienu, kurā mums Dievs pavēlējis vienu septīto daļu no savas dzīves pieminēt Viņu kā savu Radītāju?`