---
title:  Mūsu Piedodošais Dievs
date:   09/11/2019
---

### Nedēļ as pētījumiem
Neh 9:1–3, Dan 9:4–19, Neh 9:4–8, Kol 1:16, 17, Neh 9:9–38, Rm 5:6–8.

> <p>Atmiņ as pants</p>
> “Kas slēpj savus pārkāpumus, tam neveiksies, kas atzīst un nožēlo, tas tiks apžēlots” (Spam 28:13).

Pēc Būdiņu svētkiem (Sukkot) vadītāji atkal sapulcināja tautu. Viņi bija tikko pavadījuši laiku svinēšanā, tagad bija jāatgriežas pie nepabeigtās grēku atzīšanas un nožēlošanas Dieva priekšā.

Jā, iepriekš vadītāji bija viņiem teikuši, lai pārstāj sērot un skumt par savām kļūdām, bet tas nenozīmē, ka skumjas un grēku atzīšana nebūtu svarīgas. Tāpēc tagad viņi svinēja svētkus, bija pienācis laiks atbilstošai grēku atzīšanai.

Šeit ainotā notikumu secība noteikti nenozīmē, ka tā ir secība, kā parasti notiek priecāšanās un grēku atzīšana. Tas arī nenozīmē, ka ir jāievēro tikai apgriezta kārtība. Lai gan dabiski mēs vispirms atzīstam grēkus un tad seko svinības, varbūt priekam par Dievu mūsu dzīvē vajadzētu būt vispirms. Galu galā Rm 2:4 skaidro, ka “Dieva labestība” ir tā, kas mums atnes nožēlu. Viņa “labestībai” vajadzētu pamudināt uz slavēšanu un svinēšanu, vienlaikus atgādinot, ka mums ir nepieciešams Dievs, kas piedod, attīra un rada no jauna.

_Lūdzu, iepazīsties ar šīs nedēļas tēmu, lai sagatavotos Bībeles izpētei 16. novembrī._