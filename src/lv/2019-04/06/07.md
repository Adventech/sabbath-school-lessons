---
title:  Tālākiem pētījumiem
date:   08/11/2019
---

Elenas Vaitas grāmatā “Pravieši un ķēniņi” nodaļa “Mācīti Dieva bauslībā” (661.–668. lpp.).

“Tagad tiem vajadzēja parādīt ticību Kunga apsolījumiem. Dievs bija pieņēmis viņu atgriešanos; tie pilnā paļāvībā varēja priecāties par grēku piedošanu un dievišķās labvēlības nodrošinājumu. [..] Ikviena patiesa atgriešanās pie Dieva ienes dzīvē paliekošu prieku. Kad grēcinieks pakļaujas Svētā Gara iespaidam, tas ierauga pats savu vainu un garīgo netīrību pretstatā lielā siržu Izmeklētāja svētumam. Viņš atzīst, ka ir pelnījis nosodījumu kā likumu pārkāpējs. Tomēr tādēļ viņam nav jānonāk izmisumā, jo piedošana tam jau ir nodrošināta. Viņš var priecāties apziņā par piedotiem grēkiem, var būt drošs Debesu Tēva mīlestībā. Dievs jūtas pagodināts, ja grēcīgās, nožēlojošās, cilvēciskās būtnes var apskaut savām mīlestības rokām, pārsiet viņu brūces un apģērbt ar pestīšanas drēbēm.” (Elena Vaita “Pravieši un ķēniņi”, 668. lpp.)

**Jautājumi pārrunām**

`1. Kādos apstākļos tu vari piedzīvot “Kunga prieku” (Neh 8:10) kā savu stiprumu? Tas ir, vai ir kaut kas, ko mēs darām, lai piedzīvotu savā dzīvē Dieva spēku un Viņa piedošanu? Ja jā, tad ko?`

`2. Kā mēs varam atrast pareizo līdzsvaru starp žēlošanos par mūsu grēkiem un vienlaikus priecāšanos Kungā? Vai tās nav pretējas emocijas? Kā likums un evaņģēlijs kopā atbild uz šo jautājumu? (Sk. Rm 3:19–24.)`

`3. Izlasi Neh 8:10, kur Nehemija saka tautai: “Ejiet, ēdiet treknu un dzeriet saldu, un dodiet tiem, kam nav nekā, ko ēst, jo šī diena ir svēta mūsu Kungam! Neskumstiet, jūsu patvērums ir prieks, ko dod Kungs!” Ēdiet treknu, dzeriet saldu, dodiet tiem, kam nekā nav, – un dariet to visu tikai tāpēc, ka “šī diena ir svēta mūsu Kungam”? Ko tas māca mums par to, kā mēs varam priecāties Kungā? Ko fakts, ka šī diena ir “svēta”, nozīmē šajā kontekstā?`