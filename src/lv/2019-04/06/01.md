---
title:  Vārda Lasīšana
date:   02/11/2019
---

### Nedēļ as pētījumiem
Neh 8:1–8, 5Moz 31:9–13, Mt 17:5, Apd 8:26–38, Neh 8:9–12, 3Moz 23:39–43.

> <p>Atmiņ as pants</p>
> “Un viņi lasīja no Dieva bauslības grāmatas, izskaidrojot un pārliecinot, un lasītais tika saprasts” (Neh 8:8).

Jeruzālemes mūris bija pabeigts. Ieliekot vārtus, israēlieši Nehemijas vadībā bija pabeiguši galveno uzdevumu. Kad mūris bija pabeigts, apkārtējās tautas bija izbrīnītas un atzina, ka “darbs ir padarīts ar mūsu Dieva palīdzību” (Neh 6:16). Ienaidnieki saprata, ka Israēla Dievs ir reāls, jo, neskatoties uz neticamo pretestību un naidu, ko israēlieši piedzīvoja, viņi tik un tā bija pabeiguši darbu, ko bija uzsākuši.

Pēc mūra pabeigšanas Nehemija iecēla Jeruzālemes pārvaldnieku (savu brāli Hananju) un citadeles vadītāju (Hananiju). Abi vīri tika izraudzīti, balstoties uz viņu patiesumu, uzticamību un Dieva bijību (Neh 7:2), nevis radniecību. Mūris tika pabeigts elula mēnesī (sestais mēnesis, Neh 6:15).

Kas bija jādara tālāk? Sekojošās nodaļas Nehemijas grāmata apraksta svarīgu notikumu virkni, kas notika tišri jeb septītajā mēnesī (Neh 8:2). Šajos pantos mēs varam redzēt paraugu, kā Israēla bērni bija nolēmuši paklausīt Dieva Vārdam un kā viņi priecājās tajā.

_Lūdzu, iepazīsties ar šīs nedēļas tēmu, lai sagatavotos Bībeles izpētei 9. novembrī._