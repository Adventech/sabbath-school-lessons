---
title:  Tautas atbilde
date:   06/11/2019
---

Kad Ezra atver Dieva Vārdu, ebreju Toru, tauta pieceļas. Pirms Ezra lasa, viņš slavē Dievu. Pēc tam, kad viņš ir lasījis, tauta atbild ar vienbalsīgu “ men, āmen!” (Neh 8:6), paceļot savas rokas pret debesīm. Tad viņi noliec savas galvas un pielūdz Dievu ar seju pret zemi.

`Izlasi Neh 8:9–12. Kāpēc vadītāji teica, lai tauta “nesēro un neraud”?`

“Vēlākajos gados, kad Dieva likums tika lasīts Jeruzālemē gūstekņiem, kas bija atgriezušies no Babilonijas un tauta raudāja savu pārkāpumu dēļ, tika izteikti žēlsirdīgi vārdi: ‘Nesērojiet (..). Ejiet, ēdiet treknu un dzeriet saldu, un dodiet tiem, kam nav nekā, ko ēst, jo šī diena ir svēta mūsu Kungam! Neskumstiet, jūsu patvērums ir prieks, ko dod Kungs!’ Neh 8:9, 10.” (Elena Vaita “Kristus dziedinošā kalpošana”, 281. lpp.)

Kad tauta klausījās Dieva vārdus, viņi ieraudzīja savu grēcīgumu un sāka raudāt. Kad Dievs atklāj mums Sevi un mēs sākam aptvert, ka Dievs ir pilns mīlestības, labestības, žēlastības un uzticības, priekšplānā nostājas mūsu pašu nepiemērotība un neveiksmes kļūt tādiem, kādiem mums vajadzētu būt. Redzot Dieva svētumu Viņa Vārdā, mēs ieraugām savu briesmīgumu jaunā gaismā. Šī izpratne lika Israēla tautai raudāt un žēloties, bet viņiem nebija jāsēro, “jo Kunga prieks ir tavs stiprums” (Neh 8:10). Citiem vārdiem, neskatoties uz viņu neveiksmēm, viņi varēja uzticēties Dieva spēkam.

Šī bija arī īpaša diena, svēta diena, Bazūņu svētki (Rosh Hashanah), kuros īsi taures pūtieni norādīja uz to, cik svarīga ir “sirds” sagatavošana Kunga tiesai (Salīdzināšanas diena, kas tika svinēta tišri mēneša desmitajā dienā). Bazūņu pūšana bija aicinājums stāvēt Dieva priekšā un nožēlot. Tā kā šī diena bija paredzēta kā atgādinājums tautai atgriezties pie Dieva, raudāšana un žēlošanās ir saprotama. Tajā pašā laikā vadītāji viņiem atgādināja, ka tad, ja viņi reiz ir nožēlojuši, Dievs viņus ir uzklausījis un tāpēc pienācis laiks priecāties par Dieva piedošanu.

`Ko tam vajadzētu mums stāstīt par to, cik slikts ir grēks, ja reiz bija vajadzīga Jēzus krusta nāve kā vienīgais grēka problēmas risinājums un cerība?`