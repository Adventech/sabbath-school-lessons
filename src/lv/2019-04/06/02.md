---
title:  Tautas sapulce
date:   03/11/2019
---

`Izlasi Neh 8:1, 2. Ko šim vajadzētu mums atklāt par to, cik Dieva Vārds cilvēkiem bija svarīgs?`

Kad jūdi pabeidza mūra celtniecību un pārcēlās uz Jeruzālemi, viņi visi septītajā mēnesī sapulcējās Jeruzālemes atklātajā laukumā. Septītais mēnesis tišri bija, iespējams, vissvarīgākais mēnesis israēliešiem, jo tas bija veltīts Bazūņu svētkiem (sagatavošanās uz Dieva tiesu, kas notika mēneša pirmajā dienā), Salīdzināšanas dienai (Tiesas dienai desmitajā mēnesī) un Būdiņu svētkiem (pieminot Dieva atbrīvošanu no Ēģiptes un Viņa aizgādību ceļojuma laikā tuksnesī mēneša 15. dienā). Sapulcēšanās notika mēneša pirmajā dienā, kad tika svinēti Bazūņu svētki. Vadītāji sasauca kopā uz šo īpašo tautas sanāksmi, lai ar likumu priekšlasījumiem nodrošinātu viņiem iespēju mācīties par viņu Dievu un vēsturi.

Ļaudis aicināja Ezru atnest Mozus likumu grāmatu un lasīt to. Viņi pat izveidoja šim gadījumam platformu, paaugstinājumu. Tas nebija nekas tāds, ko vadītāji būtu uzspieduši draudzei. Tieši pretēji, “viņi”, tauta, teica, lai Ezra atnes Grāmatu. Visdrīzāk Ezra lasīja tautai no Mozus grāmatām, tai skaitā likumu, kas Mozum tika dots Sinaja kalnā.

`Izlasi 5Moz 9:13. Ko Kungs viņiem šeit pasaka un kādas mācības mums no tā ir jāpaņem sev?`

5Moz 31:9–12 Mozus pastāstīja israēliešiem, ka Būdiņu svētku laikā viņiem ir jāsapulcējas un kopā jālasa Dieva likums. Minētas dažādas grupas, kurām bija jāsapulcējas: vīrieši, sievietes, bērni un svešinieki, kas dzīvo tavos vārtos.

`Burtiski lasot, Neh 8:1 teikts, ka viņi sapulcējās kopā kā “viens vīrs”. Ko tas mums stāsta par to, cik svarīga ir vienotība ticīgo draudzē?`