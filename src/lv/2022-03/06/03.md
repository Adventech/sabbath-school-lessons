---
title:  Dievišķā un cilvēciskā apvienojums
date:   01/08/2022
---

Kāds ir tavs vislielākais sasniegums? Iespējams, ka tas, ko tu sasniedzi, nenotika vien- kārši, no rīta izveļoties no gultas. Ja mēs gribam kaut ko vērtīgu sasniegt šajā dzīvē, ir vajadzīgs laiks un pūles. Tieši tāpat ir ar mums kā Kristus mācekļiem.

`Izlasi Kol 1:28, 29. Lai gan Pāvils runā par Dieva darbu viņā, kādos veidos viņš parāda, ka arī cilvēka pūles ir jāiesaista? Sk. arī 5Moz 4:4, Lk 13:24; 1kor 9:25; Ebr 12:4.`

Kol 1:29 ir interesants ieskats tajā, kā Pāvils izprot savas attiecības ar Dievu šajā darbā. Viņš saka, ka viņš cīnās - bet Dieva spēkā.

Šajā pantā lietotais vārds “cīnīties” nozīmē “kļūt nogurušam”, “strādāt līdz izsīkumam”. Šo vārdu sevišķi attiecināja uz atlētiem, kad viņi trenējās. Vārds “cīnīties” dažās valodās var nozīmēt "mocīties". Ta mums rodas aina ar atlētu, kas ir sasprindzinājis visus spēkus, lai uzvarētu. Bet tad Pāvils pievieno šai domai pavērsienu, jo viņš ir saspringts nevis ar visu, kas viņam ir, bet ar to, ko Dievs viņam dod. Tā mēs nonākam pie vienkārša seci- nājuma par Pāvila kalpošanu - tā bija kalpošana, kas veikta ar lielu personīgo piepūli un disciplīnu, bet Dieva spēkā. Šīs attiecības darbojas tieši tādā pašā veidā, kā mēs dzenamies pēc Kristus rakstura attīstības mūsos.

To ir svarīgi atcerēties, jo mēs dzīvojam pasaulē, kurā mēs gribam arvien vairāk un vairāk, bet ar aizvien mazāku piepūli. Šī ideja ir iezagusies arī kristietībā. Daži evaņģēlisti sola – ja jūs vienkārši ticēsiet, Svētais Gars nāks pār jums kā pārsteidzošs pārdabisks spēks un veiks lielus brīnumus. Bet šī ir bīstama puspatiesība, jo tā var likt cilvēkiem izdarīt secinājumu, ka mums tikai jāgaida, kad atnāks Dieva spēks, ērti sēžot krēslos.

`Kāda ir tava personīgā pieredze ar cīņu, par ko runā Pāvils? Kādas lietas Dievs ir uzlicis tavai sirdij, ar kurām tu cīnies? Kā tu vari iemācīties padoties Dieva gribai?`