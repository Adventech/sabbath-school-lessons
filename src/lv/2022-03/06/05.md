---
title:  Radikāla nodošanās
date:   03/08/2022
---

> <p></p>
> "Bet, ja tava labā acs tevi apgrēcina, tad izrauj to un met prom; jo tas tev labāk, ka viens no taviem locekļiem pazūd, nekā ja visa tava miesa top iemesta elle" (Mt 5:29)

`Pārdomājiet Jēzus vārdus augšminētajā pantā. Vai jūs Viņa vārdus sauktu par radikāliem? Ja jā, tad kāpēc?`

Radikāla rīcība ir nepieciešama nevis tāpēc, ka Dievs ir padarījis kristīgo dzīvi grūtu, bet tāpēc, ka mēs un mūsu kultūra esam pārāk tālu novirzījušies no Dieva plāna mūsu dzīvē. Cilvēki bieži pamostas un brīnās par sevi: “Kā es varēju tik tālu aiziet no Dieva?” Atbilde vienmēr ir vienāda: pa mazam solītim.

Izlasi Mt 5:29, 30. Jēzus runā seksuāla grēka kontekstā. Tomēr pamatā esošais prin- cips attiecas arī uz citiem grēkiem. Patiešām, principi var attiekties uz mūsu izaugsmi Kristū kopumā.

`Kādu izšķiroši svarīgu domu Jēzus mums pasaka Mt 5:29, 30? Vai mēs patiešām esam aicināti burtiski sevi sakropļot?`

Jēzus mūs neaicina fiziski kaitēt savam ķermenim-nepavisam! Drīzāk Viņš mūs aicina kontrolēt savu prātu un līdz ar to arī savu miesu, lai arī ko tas maksātu. Ievērojiet, ka pantos nav teikts, ka mums vajadzētu tikai pielūgt un Dievs nekavējoties atņems mūsu grēcīgās tieksmes. Reizēm Dievs to var žēlīgi mūsu labā izdarīt, bet bieži Viņš aicina mūs radikāli no kaut kā atteikties vai arī sākt darīt kaut ko, kas mums nepavisam nepatīk. Kāds tas var būt pārbaudījums! Jo biežāk mēs izdarām pareizu izvēli, jo spēcīgāki mēs kļūstam un jo vājākas kļūst kārdināšanas.

Dievs reizēm izmanto pārbaudījumus, lai piesaistītu mūsu uzmanību, kad ap mums ir daudz trokšņu, kas uzmanību novērš. Pārbaudījumos mēs varam saprast, cik tālu esam novirzījušies no Dieva. Pārbaudījums var būt Dieva aicinājums mums pieņemt radikālu lēmumu atgriezties pie Tēva plāna mūsu dzīvei.