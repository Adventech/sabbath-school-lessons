---
title:  Disciplinētā griba
date:   02/08/2022
---

Viens no lielākajiem mūsu gribas ienaidniekiem ir mūsu pašu jūtas. Mēs arvien vai- rāk dzīvojam kultūrā, kas tiek bombardēta ar attēliem un mūziku, kas var tiešā veidā uzrunāt mūsu jūtas, izsaucot emocijas – dusmas, bailes vai iekāri –, mums pašiem to neapzinoties. Cik bieži mēs domājam kaut ko tādu: "Ko es gribētu ēst vakariņās?" "Ko es gribētu šodien darīt?" "Vai man ir laba sajūta, pērkot šo?" Jūtas ir kļuvušas cieši saistītas ar mūsu lēmumiem. Jūtas nav obligāti sliktas, bet tam, kā es jūtos par kaut ko, var būt pavisam maza saistība ar to, kā ir pareizi vai kā ir vislabāk. Patiešām, jūtas var mums melot (“Sirds ir ļaunprātīgi lokana pret visu, tā ir viltīga” – Jer 17:9) un var nepareizi ainot realitāti, liekot mums izdarīt sliktu izvēli, tādējādi mūs iemetot pašu radītās pārbaudījumu ugunīs.

`Kādus gadījumus jūs varat atrast Bībelē, kur cilvēki izvēli izdarīja, balstoties uz jūtām, nevis Dieva Vārdu? Kādas bija sekas? Sk. piem., 1Moz 3:6; 2Sam 11:2–4; Gal 2:11, 12.`

`Izlasi 1Pēt 1:13. Par ko Pēteris ir nobažījies, un ko viņš grib, lai viņa lasītāji dara?_`

Pēteris saprata, ka prāts ir kā stūre miesai, kas mums jākontrolē. Ja paņemsiet nost prāta kontroli, kontroli pārņems tādas jūtas, kādas vien gadīsies mūsu ceļā.

Iedomājies, ka tu pa šauru ceļu dodies uz Gana mājām. Pa ceļam ir daudzas takas, kas iet dažādos virzienos. Dažas no šīm takām ved uz tādām vietām, ko mēs negribētu apmeklēt. Citas izskatās kārdinošas, tās uzrunā mūsu jūtas, mūsu emocijas, mūsu ilgas. Ja mēs tomēr dodamies pa kādu no tām, mēs novirzāmies no pareizās takas un nonākam uz ceļa, no kura var būt ārkārtīgi grūti nokāpt.

`Kādu svarīgu lēmumu priekšā tu atrodies? Pajautā sev godīgi: "Kā es varu zināt, ka es savu izvēli balstu uz jūtām, emocijām, ilgām, nevis uz Dieva Vārdu?”`