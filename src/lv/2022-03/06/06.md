---
title:  Vajadzība palikt neatlaidīgam
date:   04/08/2022
---

`Izlasi Jēkaba stāstu, kad viņš cīnījās ar Dievu (1Moz 32). Ko šis stāsts atklāj mums par neatlaidību, pat lielas vilšanās vidu? (Paturiet prātā visu Jēkaba situācijas kontekstu, pirms atbildat uz šo jautājumu.)`

Mēs varam zināt, kas ir pareizi, un vingrināt savu gribu darīt pareizi. Bet, kad mēs esam zem spiediena, turēties pie Dieva un Viņa apsolījumiem var būt ļoti grūti. Tas ir tāpēc, ka mēs esam vāji un bailīgi. Tāpēc viena no kristieša svarīgākajām stiprajām pusēm ir neatlaidība, spēja doties uz priekšu, kaut arī gribas padoties.

Viens no izcilākajiem neatlaidības paraugiem Bībelē ir Jēkabs. Pirms daudziem gadiem Jēkabs bija piemānījis savu brāli Ēsavu un tēvu, lai iegūtu pirmdzimtību (1Moz 27. nod.), un kopš tā laika viņš bija bēdzis, baidoties no tā, ka Ēsavs varētu viņu nogalināt. Kaut arī viņam bija doti brīnišķīgi Dieva vadības un svētības apsolījumi sapnī ar kāpnēm, kas sniedzās līdz debesīm (1Moz 28. nod.), viņš vienalga bija nobijies. Jēkabs izmisīgi meklēja Dieva garantiju, ka viņš tiks pieņemts un ka apsolījumi, kas viņam ir doti pirms daudziem gadiem, vēl joprojām ir spēkā. Tā kā viņš cīnījās ar kādu, kas patiesībā bija Jēzus, Jēkabam tika izmežģīts gurns. No tā brīža cīnīties nebija iespējams, jo sāpes bija nepanesamas. Visdrīzāk bija notikusi nemanāma pārmaiņa no cīņas uz pieķeršanos. Jēzus viņam teica: "Atlaid mani, jo rīts sāk aust." (1Moz 32:26) Nepanesamās sāpēs Jēkabs pieķērās Jēzum, līdz viņš saņēma pārliecību par svētību.

Jēkaba svētība nāca tāpēc, ka viņš izturēja sāpes. Tā ir arī ar mums. Dievs var izmežģīt mūsu “gūžu” un tad aicināt mūs pieķerties Viņam mūsu sāpēs. Patiešām, Dievs ļāva sāpīgajām rētām turpināties – Jēkabs vēl joprojām kliboja, kad viņš satikās ar savu brāli. Ārēji tā izskatījās kā vājība, bet Jēkabam tā bija viņa spēka pazīme.

`Kādi praktiski soļi, ko tu vari darīt (asociācijas, dzīvesveids, lasāmviela, veselības ieradumi, garīga dzīve), kārdināšanu un mazdūšības vidū palīdzēs tev labāk palikt pie Kunga?`