---
title:  Tālākiem Pētījumiem
date:   05/08/2022
---

Izlasi Elenas Vaitas grāmatā “Sentēvi un pravieši” nodaļu “Cīņas nakts” (195.–203. lpp.), grāmatā "Ceļš pie Kristus" nodaļu “Nodošanās” (43.–48. lpp.).

“Šī griba, kas ir tik svarīgs faktors cilvēka raksturā, pie grēkā krišanas tika nodota sātana pārvaldībā. Kopš tā laika viņš ir strādājis, lai cilvēks darītu pēc savas gribas un patikas, bet tiktu pilnībā sagrauts un kļūtu nožēlojams.” (Elena Vaita “Liecības draudzei” 5. sēj., 515. lpp.)

"Lai saņemtu palīdzību no Dieva, cilvēkam jāatzīst savs nespēks un savi trūkumi; viņam jālieto savs prāts, lai panāktu tik nepieciešamo sirds pārmaiņu; tam jāizprot nopietnu un neatlaidīgu lūgšanu vajadzība. Ir jāatmet nepareizie ieradumi. Uzvaru var panākt tikai ar apņēmīgu piepūli labot kļūdas un saskaņoties ar pareizajiem pamatliku- miem. Daudzi nekad neaizsniegs to stāvokli, kādu būtu varējuši panākt, jo tie gaida, lai Dievs viņu labā padara to, ko Viņš licis tiem pašiem darīt, piešķirdams tam nepieciešamo spēku. Visiem, kas vēlas būt lietderīgi, jāpakļaujas stingrai tikumiskai un garīgai dis- ciplīnai, un tad Dievs palīdzēs, savienojot dievišķos spēkus ar cilvēcisko piepūli." (Elena Vaita "Sentēvi un pravieši” 248. lpp.)

**Jautājumi Pārrunām**:

`1. Kā jūs domājat, cik lielā mērā mēs patiesībā saprotam to, ka mūsu griba "pie grēkā krišanas tika nodota sātana pārvaldībā”? Kā mēs, pievēršoties Jēzus raksturam, varam labāk saprast, cik krituši mēs esam un cik liela ir Dieva žēlastība pret mums?`

`2. Izlasi Jēzus stāstu Ģetzemanē (Mt 26:36–42). Kādas bija Jēzus jūtas un ilgas-pret- statā Dieva gribai? Ko mēs varam mācīties no šī piemēra?`

`3. Grupā pārrunājiet konkrētas lietas savā kultūrā, kas lauž mūsu aizsargbarjeras un padara ievainojamākus pret sātana uzbrukumiem. Ko mēs varam darīt, lai palīdzētu citiem draudzes locekļiem apzināties šīs briesmas, kā arī palīdzēt tiem, kas izjūt vaja- dzību pēc palīdzības?`

`4. Vai pazīsti kādu savā draudzē, kas ilgāku laiku nav redzēts un, iespējams, gatavojas padoties vai varbūt jau ir padevies? Ko jūs kā grupa varat darīt, lai iedrošinātu šo cilvēku, lai palīdzētu viņam nenovērsties no Jēzus? Kā praktiski jūs varat viņam palīdzēt?`