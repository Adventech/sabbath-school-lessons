---
title:  Tālākiem Pētījumiem
date:   01/07/2022
---

Izlasi Elenas Vaitas 4. sējumā “Liecības draudzei” nodaļu “Misionāri mājās” (143. lpp.) un grāmatā “Laikmetu ilgas” nodaļu “Dievišķais Gans” (476.–484. lpp.).

"Tie, kas beidzot būs uzvarējuši, piedzīvos savā reliģiskajā dzīvē briesmīgus sarež- ģījumu un pārbaudījumu laikus. Bet viņiem nevajadzētu atmest savu pārliecību, jo tā ir daļa no viņu mācībām Kristus skolā, un tā ir būtiska, lai attīrītos no visiem sārņiem. Dieva kalpam ir jāiztur ienaidnieka uzbrukumi, viņa dzēlīgais izsmiekls, un jāuzvar šķēršļi, ko sātans noliks viņa ceļā. [..]

Bet, ja jūs turpināsiet skatīties uz augšu, nevis uz savām grūtībām, jūs nezaudēsiet samaņu ceļā, jūs drīz redzēsiet Jēzu, kas pasniedz Savu roku, lai jums palīdzētu, un jums būs tikai jāpasniedz Viņam pretī sava roka vienkāršā pārliecībā un jāļauj Viņam sevi vadīt. Kļūstot uzticīgi, jūs kļūsiet cerīgāki. [..]

Jūs atradīsiet palīdzību Kristū, lai izveidotu spēcīgu, simetrisku, skaistu raksturu. Sātans nevar padarīt gaismu, kas atspīd no šāda rakstura, neefektīvu. [..] Dievs mums ir iedevis Savu vislabāko dāvanu, pat Savu vienpiedzimušo Dēlu, lai paceltu, padarītu cēlākus un sagatavotu mūs mājām Viņa valstībā, apveltot mūs ar pats Savu pilnīgo raksturu." (Elena Vaita "Messages to Young People”, 63., 64. lpp.)

**Jautājumi Pārrunām**:

`1. Cik lielā mērā tu apzinies, ka “briesmīgie sarežģījumi un pārbaudījumi”, kas ienāk tavā dzīvē, var patiesībā būt daļa no tavām “mācībām Kristus skolā”?`

`2. Kā mūsu palīdzība, mierinājums un iedrošinājums tiem, kas atrodas ielejā, var būt daļa no Gana ceļa, lai izvestu cilvēkus cauri viņu krīzei? Ko jūs kā draudze varat darīt, lai Kungs jūs varētu labāk izmantot, palīdzot tiem, kas ir grūtībās?`

`3. Grupā dodiet katram iespēju pateikt, kā labums un žēlastība viņus "vajā". Ko jūs varat mācīties no citu pieredzēm?`

`4. Pārdomājiet Kristus dzīves pēdējās stundas, kad tuvojās krusta notikumi. Ko, lasot Bībeli vai Elenu Vaitu (piemēram, grāmata "Laikmetu ilgas" ir lielisks avots), jūs varat pateikt par to, kā Jēzum Viņa cilvēcībā bija iespējams izturēt? Ko mēs varam no Viņa parauga paņemt savai dzīvei, lai arī cik smagi būtu mūsu pārbaudījumi?`