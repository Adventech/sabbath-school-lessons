---
title:  Gana Tīģelis
date:   25/06/2022
---

### Nedēļas Pētījumiem:
Ps 23. nod., Rm 12:18–21.

> <p>Atmiņas Pants</p>
> "Viņš atspirdzina manu dvēseli un ved mani pa taisnības ceļiem Sava Vārda dēļ” (Ps 23:3)

Sofija atspiedās pret savas guļamistabas durvīm un noslīdēja uz grīdas. Asaras lija straumēm, un drīz viņa sāka elsot. “Kā viņš to varēja? Kā viņš to varēja!” Sofija bija tikko saņēmusi ziņas, kas dziļi skāra viņas sirdi. Kāds, kuru sieviete bija uzskatījusi par savu draugu, kāds, ko viņa cienīja un kam uzticējās, izplatīja briesmīgas baumas, lai sagrautu viņas reputāciju un darbu. Pagrābusi no gultas savu Bībeli, viņa pēkšņi atklāja, ka ir uzšķīrusi ļoti pazīstamus vārdus: “Viņš atspirdzina manu dvēseli un ved mani pa taisnības ceļiem Sava Vārda dēļ. Jebšu es arī staigāju tumšā ielejā, taču ļaunuma nebis- tos, jo Tu esi pie manis, Tava gana vēzda un Tavs gana zizlis mani iepriecina.” (Ps 23:3, 4)

"Tas nevar būt!" viņa pie sevis noteica. Bet loģika likās neizbēgama. Psalmā aprakstī- tais gans vadīja savas avis pa taisnības ceļiem, bet likās, ka šie paši ceļi ved cauri nāves ēnas ielejai. Vai varēja tā būt, ka Dievs izmantoja šo sāpīgo drauga nodevību, šo tumšo ieleju, lai mācītu viņu taisnībā?

**Nedēļas Kopskats:** Kādos brīžos jūs esat piedzīvojuši lielāku garīgo izaugsmi-labajos laikos vai grūtajos?

_Iepazīsties ar šīs nedēļas tēmu, lai sagatavotos Bībeles izpētei 2. jūlijā._