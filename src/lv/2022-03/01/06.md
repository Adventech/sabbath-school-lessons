---
title:  Skaidrs apsolījums ceļojumam
date:   30/06/2022
---

> <p></p>
> "Tiešām, labums un žēlastība mani pavadīs visu manu mūžu, un es palikšu Tā Kunga namā vienumēr” (Ps 23:6)

Kad mēs atrodamies ielejā vai ienaidnieku apņemti, reizēm ir kārdinājums domāt, ka mēs esam atstāti vieni. Ne vienmēr ir sajūta, ka Dievs dara daudz. Mēs spriežam, ka, ja Viņš būtu palīdzējis, mēs nebūtu nonākuši šajā situācijā. Bet Dāvids acīmredzot tā nedomāja.

`Lai gan Dāvids piedzīvoja pārbaudījumus, kādas divas lietas viņš pasaka Ps 23:6, par kurām viņš ir pārliecināts? (Sk. arī Ef 1:4; 2Pēt 1:10; Ebr 11:13—15.)_`

Dažos tulkojumos teikts, ka labums un nezūdoša mīlestība (Dieva derības apsolījums) "sekos" man visas mana mūža dienas. Tomēr oriģinālais darbības vārds ir daudz spēcī- gāks, un pantu vajadzētu lasīt šādi: labums un nezūdoša mīlestība “vajās” mani visas mana mūža dienas. (Faktiski tas ir tas pats ebreju darbības vārds, kas izmantots tādos pantos kā 1 Moz 14:14, Joz 10:19 un 1Sam 25:29, kur ideja par “vajāšanu” ir ļoti skaidra.)

`Kāda aina rodas tavā prātā, ja tu iztēlojies labumu un nezūdošu mīlestību, kas tevi “vajā”? Kā tu domā, ko Dāvids gribēja pastāstīt par Dievu, šādā veidā aprakstot Savas rūpes par mums?`

Lai arī cik dziļa ir ieleja vai cik neatlaidīgi ienaidnieki, Dieva labestības un nezūdo- šās mīlestības garantija un Viņa vadības garantija līdz pat mūsu ceļojuma galam ir neapšaubāma. Ja šīs domas varēja uzturēt Jēzu, ejot cauri Golgātas notikumiem, arī mēs varam gūt tajos drosmi.

Tomēr pienāk brīži, kad cilvēki, par kuriem mēs rūpējamies, ir jautājumu pilni. Līdzīgi Dāvidam vislabākais veids, kā mēs varam runāt par viņu bažām, nav teoloģisks apraksts tam, ko Dievs var darīt. Ps 23:6 Dāvids mums parāda, ka to var darīt, personīgi līdzdalot pārliecību un patiesību par mūsu Dievu.

`Kā tava personīgā pieredze ilustrē garantiju tam, ka Dieva labestība un nezūdoša mīlestība "dzenas" mums pakal? Kādus pierādījumus no Bībeles tu varētu pievienot? Kā tu varētu līdzdalīt to ar cilvēkiem, kas, iespējams, apšauba Dieva rūpes? Kā krusts var būt izcilākais šīs “vajāšanas” piemērs?`