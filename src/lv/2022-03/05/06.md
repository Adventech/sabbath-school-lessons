---
title:  Galējs karstums
date:   28/07/2022
---

Līdz šim šajā ceturksnī mēs esam pārrunājuši daudzus piemērus pārbaudījumiem, ko Dievs izmanto, lai mūsu dzīvē ienestu šķīstumu un Kristus līdzību. Tomēr daži cilvēki, skatoties uz šiem piemēriem, var izsecināt, ka Dievs ir bargs un prasīgs darbu uzraugs: "Mēs zinām, ka Dievs grib mums kaut ko labu, bet šie piemēri neatklāj daudz rūpju un mīlestību. Tā vietā Dievs vairāk izskatās kā pāridarītājs. Viņš dzenas pēc mērķiem, kas mums rada ievērojamas grūtības, un nav nekā, ko mēs varam darīt, lai tā nebūtu.”

Tā patiešām ir, ka, dzīvojot uz šīs grēka pilnās zemes, mēs tikai mazliet sapratīsim, kāpēc notiek tā, kā tas notiek. Debesīs mēs sapratīsim daudz vairāk (1 kor 4:5, 1kor 13:12), bet tagad mums jāsadzīvo ar spriedzi, ticot, ka Dievs ir klātesošs un rūpējas par mums, pat ja mums neliekas, ka būtu pārāk labi. Šo spriedzi labi apraksta Jesaja.

Izlasi Jes 43:1-7. Otrajā pantā Dievs atklāj, ka Viņa tauta ies cauri ūdeņiem un ugunij. Tie ir tēlaini salīdzinājumi galējām briesmām, bet varbūt tie norāda uz Sarkanās jūras un Jordānas šķērsošanu, kas arī bija baismīgi brīži, toties tie bruģēja ceļu uz jaunu dzīvi. Jūs varbūt sagaidāt, ka Dievs pasargās Savu tautu no šīm briesmām un vadīs viņus pa vieglu ceļu. Tā vietā līdzīgi Ganam 23. psalmā Viņš saka, ka drīzāk tad, kad nāks grūti laiki, Dieva ļaudīm nav jāuztraucas, jo Viņš būs ar viņiem.

`Izlasi Jes 43:1-7. Uzraksti, kādos dažādos veidos Dievs Savai tautai nodrošina mieru uguns un ūdens laikos. Kādu Dieva tēlu tas rada tavā prātā? Kādus apsolījumus tu vari attiecināt uz sevi?`

To, ko esam uzzinājuši par Dieva pārbaudījumiem, mēs varētu apkopot trīs veidos. Pirmkārt, Dieva galējais karstums nav domāts, lai iznīcinātu mūs, bet gan grēku. Otrkārt, Dieva galējais karstums nav domāts, lai padarītu mūs nožēlojamus, bet lai padarītu mūs šķīstus, kādi mēs tikām radīti. Treškārt, Dieva rūpes par mums visās lietās ir nemainīgas un maigas - Viņš nekad neatstās mūs vienus, lai arī kas ar mums notiktu.

`Ko šie panti māca tev par Dieva rīcību un raksturu? Ps 103:13, 14; Mt 28:20; 1kor 10:13; 1Pēt 1:7. Kā tu savā personīgajā dzīvē esi piedzīvojis šo pantu realitāti?`