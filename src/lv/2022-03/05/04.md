---
title:  Izdzīvošana caur pielūgsmi
date:   26/07/2022
---

`Izlasi īj 1:6–2:10. Kas izraisīja Ījaba ciešanas?`

Šeit ir kaut kas pārsteidzošs. Eņģeļi nāk satikties ar Dievu, un sātans nāk līdz ar viņiem. Dievs jautā sātanam, kur viņš ir bijis, un sātans atbild, ka viņš nāk "no ceļojuma un no klejojuma pa visu zemes virsu" (Ij 1:7). Tad Dievs uzdod šo jautājumu: "Vai tu esi ievērojis Manu kalpu Ījabu?" (j 1:8) Jautājums pats par sevi nav nekas īpašs, bet īpašs ir tas, kurš šo jautājumu uzdod. Tas nav sātans, kas norāda uz Ījabu kā cilvēku, ko vajadzētu pārbau- dīt, - tas ir Dievs. Skaidri zinot, kas sekos, Dievs aicina sātanu pievērst uzmanību ījabam, kuram, protams, absolūti nebija nekādas nojausmas, cik karsts kļūs viņa “tīģelis”. Lai gan ir pavisam skaidrs, ka sātans, nevis Dievs, ir tas, kas izraisīja Ījaba ciešanas, skaidrs ir arī tas, ka tieši Dievs sātanam tiešā veidā deva atļauju iznīcināt Ījaba īpašumus, bērnus un viņa paša fizisko veselību. Ja Dievs dod atļauju Ījaba ciešanām, kāda starpība, vai ciešanas izraisa pats Dievs vai sātans? Kā Dievs var būt taisns un svēts, ja Viņš aktīvi ļauj sātanam izraisīt Ījabam tādas sāpes? Vai šī situācija ir īpašs gadījums, vai arī tā raksturo veidu, kā Dievs vēl joprojām izturas pret mums mūsdienās?

`Kā Ījabs reaģē uz pārbaudījumiem lj 1:20, 21?`

Uz šādām ciešanām ir iespējams reaģēt divos veidos. Mēs varam kļūt sarūgtināti un dusmīgi, pagriezt muguru Dievam, ko mēs uzskatām par ļaunu vai neesošu, vai arī mēs varam vēl ciešāk Viņam pieķerties. Ījabs šajā katastrofā izvēlas palikt Dieva klātbūtnē un pielūgt Viņu.

Īj 1:20, 21 mēs redzam trīs pielūgsmes aspektus, kas var palīdzēt mums ciešanās. Pirmkārt, Ījabs pieņem savu bezpalīdzību un atzīst, ka viņam nekas nepieder: "Kails es esmu nācis no savas mātes klēpja, un kails es atkal aiziešu.” (īj 1:21). Otrkārt, Ījabs atzīst, ka Dievs vēl joprojām visu pilnībā kontrolē: "Tas Kungs bija devis, Tas Kungs ir ņēmis." (Ij 1:21) Treškārt, Ījabs noslēgumā vēlreiz apliecina savu ticību Dieva taisnībai: "Tā Kunga vārds lai ir slavēts!" (īj 1:21)

`Vai tu piedzīvo pārbaudījumus? Seko Ījaba soļiem. Kā tie var palīdzēt arī tev?`