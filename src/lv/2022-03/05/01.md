---
title:  Galējs Karstums
date:   23/07/2022
---

### Nedēļas Pētījumiem:
1Moz 22., Hoz 2:1-12, Īj 1:6–2:10, 2kor 11:23–29, Jes 43:1–7.

> <p>Atmiņas Pants</p>
> "Bet Tas Kungs bija lēmis viņu satriekt ar ciešanām. Kad viņš nodos savu dvēseli par salīdzinājuma upuri, viņš redzēs izaugam jaunu dzimumu un dzīvos ilgi, un Tā Kunga gribas piepildīšana svētīgi sekmēsies ar viņa rokas darba palīdzību" (Jes 53:10)

Kad slavenā kristīgā autora K. S. Lūisa sieva mira, Lūiss rakstīja: “Nav tā, ka es esmu (es domāju) lielās briesmās pārstāt ticēt Dievam. Īstās briesmas ir nonākt pie ticības tādām baisām lietām par Viņu. Secinājums, no kā es baidos, nav tāds: 'Dieva nav, bet gan: 'Ak, tas ir tas, kas Dievam patiesībā patīk."” (“A Grief Observed" (New York: HarperCollins Publishers, Inc., 1961), 6., 7. lpp.)

Kad kļūst patiešām sāpīgi, daži atmet Dievu. Citiem līdzīgi Lūisam ir kārdinājums izmainīt savus uzskatus par Dievu un iedomāties visāda veida sliktas lietas par Viņu. Jautājums ir: cik karsti vispār var būt? Cik lielu karstumu Dievs ir labprātīgs riskēt uzlikt Saviem ļaudīm, lai sasniegtu Savu augstāko nolūku veidot mūs “pēc Sava Dēla līdzības” (Rm 8:29, NIV)?

**Nedēļas Kopskats:** Kā tu domā, kāpēc Dievs ir labprātīgs riskēt būt pārprasts no to puses, kurus Viņš vēlas redzēt kā cilvēkus, kas Viņu pazīst un mīl? Kā tu domā, cik lielā mērā Dievs ir labprātīgs būt pārprasts, lai veidotu tevi "pēc Sava Dēla līdzības"?

_Iepazīsties ar šīs nedēļas tēmu, lai sagatavotos Bībeles izpētei 30. jūlijā._