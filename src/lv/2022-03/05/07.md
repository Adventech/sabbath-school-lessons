---
title:  Tālākiem Pētījumiem
date:   29/07/2022
---

Elenas Vaitas grāmatā “Sentēvi un pravieši” izlasi nodaļu "Ticības pārbaudījums” (145.-155. lpp.), 5. sējumā “Liecības draudzei” nodaļu “Slavējiet To Kungu” (315.—319. lpp.).

"Dievs visos laikos savus ļaudis pārbauda bēdu ceplī. Tieši šī cepļa karstumā no īstā kristīgā rakstura zelta atdalās sārņi. Jēzus vēro šo šķīstīšanas procesu. Viņš zina, kas vajadzīgs dārgā metāla attīrīšanai, lai tas atspoguļotu Viņa mīlestības skaistumu. Tieši ar šādām sevišķām grūtībām Dievs audzina savus kalpus. Kungs redz, ka dažiem cilvē- kiem ir spējas, kuras var izmantot Viņa darbā, un tad Viņš pats šos cilvēkus pārbauda. Savā tālredzībā Viņš tos ved cauri tādiem apstākļiem, kas norūda raksturu. [..] Viņš tiem uzrāda cilvēcisko vājumu un māca paļauties uz Viņu. [..] Tie tiek izglītoti, audzināti, vadīti un sagatavoti izpildīt lielo uzdevumu, kura dēļ tiem ir doti attiecīgie spēki." (Elena Vaita "Sentēvi un pravieši” 129., 130. lpp.)

"Ja Dieva aizgādībā mēs esam aicināti izturēt pārbaudījumus, tad pieņemsim krustu un dzersim rūgto kausu, atceroties, ka Tēva roka to tur pie mūsu lūpām. Uzticēsimies Viņam tumsā tieši tāpat kā dienā. Vai tad mēs neticam, ka Viņš mums dod visu, kas mums nāk par labu? [..] Kā gan mēs varam atteikties pacelt savas sirdis un balsi patei- cīgā slavā, atceroties mīlestību, kas atklāta pie Golgātas krusta?” (Elena Vaita “Liecības draudzei" 5. sēj., 316. lpp.)

**Jautājumi Pārrunām**:

`1. Lai kāds no grupas dalās ar ticības pārbaudījumu, kas, lai arī nebūdams tik spēcīgs kā Ābrahāma, vienalga bija pietiekami smags. Ko jūs varat mācīties no šī grupas biedra piedzīvotā, no viņa veiksmēm un neveiksmēm?`

`2. Pārdomājiet pēdējās Kristus dzīves 24 stundas tieši pirms krustā sišanas. Kādus galējus apstākļus Viņš piedzīvoja? Kā Viņš izturēja? Kādus principus mēs varam smelties no Viņa parauga un attiecināt uz sevi, kad mēs atrodamies paši savā pārbaudījumu ceplī?`

`3. Pārrunājiet domu, kas aizskarta šajā nedēļā, par to, kā mēs paši savās ciešanās varam kalpot citiem, kas cieš. Lai arī cik patiesi tas būtu, ar kādām problēmām mēs varam saskarties, pieķeroties šai idejai?`

`4. Elena Vaita rakstīja: “Uzticēsimies Viņam tumsā tieši tāpat kā dienā.” To ir vieglāk pateikt nekā izdarīt. Kā mēs varam palīdzēt cits citam attīstīt tādu ticību, kas darītu mūs spējīgus to izdarīt? Kāpēc ir svarīgi uzticēties Dievam sliktajos brīžos?`