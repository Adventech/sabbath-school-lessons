---
title:  Neprātīgais Israēls
date:   25/07/2022
---

Hozejas stāstā ir spēcīgas mācības, ko mums apgūt. Hozejas situācija ir ievērības cienīga. Viņa sieva Gomēra aizbēg, un viņai ir bērni no cita vīrieša. Lai gan viņa ir seksuāli neuzticīga, Dievs aicina Hozeju atvest savu sievu atpakaļ un parādīt viņai atkal savu mīlestību. Šis stāsts ir domāts kā līdzība par Dievu un Israēlu. Israēlieši bija atstājuši Dievu un garīgi dzīvoja netiklībā ar citiem dieviem, bet Dievs tik un tā viņus mīlēja un gribēja parādīt viņiem Savu mīlestību. Bet ieskatieties, kādas ir Dieva metodes!

**Izlasi Hoz 2:1–12. Ko Dievs saka, kādas metodes Viņš izmantos, lai vilktu Israēlu atpakaļ pie Sevis? Kā šie piedzīvojumi varēja likt cilvēkiem justies?**

`Hoz 2:2, 3`

`Hoz 2:5-7`

`Hoz 2:8,9`

`Hoz 2:10`

Šis stāsts paceļ divus svarīgus jautājumus par to, kā mēs piedzīvojam Dievu, kad Viņš vada mūs uz nožēlu. Pirmkārt, mēs riskējam neatzīt, ka darbojas Dievs. Ejot cauri tik smagiem un sāpīgiem pārdzīvojumiem, Israēlam acīmredzot bija grūti atzīt, ka Dievs darbojas viņu glābšanas labā. Kad mūsu ceļu bloķē asi ērkšķi vai arī mēs esam tik iegrožoti, ka nezinām, uz kurieni mēs ejam (Hoz 2:6), -vai to dara Dievs? Kad pazūd mūsu pamatvajadzības vai arī mēs esam nokaunējušies (Hoz 2:9, 10)-vai Tēvs varētu būt visā tajā iesaistīts? Patiesība ir tā, ka, lai arī ko mēs justu, Dievs vienmēr strādā, lai vadītu mūs uz nožēlu, jo Viņš mūs ļoti mīl.

Otrkārt, mēs riskējam pārprast Dievu, kad Viņš darbojas. Mēs varam atzīt, ka Dievs darbojas, bet mums var nepatikt tas, ko Viņš dara. Jūtoties ievainotiem un apkaunotiem, ir viegli vainot Dievu, ka Viņš ir nežēlīgs, neiejaucas un nerūpējas. Bet Dievs visu laiku darbojas, lai caur mums atjaunotu Savu mīlestības derību.

`Izlasi Hoz 2:14–23. Ko šie panti atklāj par Dievu? Lūdz, lai Svētais Gars parāda tev, vai tu bēdz no Dieva kādā no savas dzīves aspektiem. Ja esi pārliecinājies, ka bēdz, tad kāpēc gaidīt pārbaudījumu ugunis? Kas neļauj tev nodot visu Kungam tieši tagad?`