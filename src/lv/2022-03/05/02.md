---
title:  Ābrahāms pārbaudījumu ugunis
date:   24/07/2022
---

Izlasi 1Moz 22. nodaļu. Ne no kurienes un bez paskaidrojumiem Dievs pēkšņi aicina Ābrahāmu upurēt savu dēlu kā dedzināmo upuri. Vai vari iedomāties, kā Ābrahāms jutās? Tā bija pilnīgi pretrunīga ideja, ka svētais Dievs varētu prasīt, lai tu upurē savu personīgo dēlu. Pat ja Ābrahāms domāja, ka tas ir pieņemami, kā ar Dieva apsolījumu par mantinieku? Bez šī dēla apsolījums nevarētu piepildīties.

`Kāpēc Dievs prasīja Ābrahāmam pienest šo upuri? Ja Dievs zina visu, tad kāda tam bija jēga?`

Dieva prasība un tās laiks nebija nejauši. Patiešām, tas bija izvēlēts, lai sagādātu visdziļākās iespējamās ciešanas, jo “Dievs bija paglabājis Savu pēdējo, vislielāko pār- baudījumu Ābrahāmam līdz brīdim, kad pār viņu smagi gūlās gadu nasta un viņš ilgo- jās pēc atpūtas” (Elena Vaita “Sentēvi un pravieši”, 147. lpp.). Vai tas bija traka Dieva pārbaudījums? Ne pavisam, jo “sirdssāpes, kuras tas izcieta tumšo dienu briesmīgajos pārdzīvojumos, tika pieļautas, lai viņš no sava personīgā piedzīvojuma kaut mazliet varētu nojaust tā upura lielumu, ko cilvēka atpestīšanai ir devis mūžīgais Dievs” (“Sentēvi un pravieši", 154. lpp.).

Tas bija tikai pārbaudījums - Dieva nolūks nebija, ka Ābrahāms nogalina savu dēlu. Tas izgaismo kaut ko ļoti svarīgu par to, kā Dievs reizēm darbojas. Dievs var lūgt, lai mēs ietu tur, kur viņš nekad nebūtu gribējis, lai mēs nonāktu. Dievam ir svarīgi tas, ko mēs iemācāmies, tiekot pārveidoti procesā.

Jēzus, iespējams, domāja par Ābrahāma pieredzi, kad Viņš jūdiem teica: “Jūsu tēvs Ābrahāms kļuva līksms, noprazdams, ka redzēs Manu dienu, un viņš to redzēja un prie- cājās par to.” (Jņ 8:56) Ābrahāms varēja palaist garām šo ieskatu, uztverot norādījumus kā no sātana nākušus. Atslēga tam, ka Ābrahāms izdzīvoja un mācījās visā šajā procesā, bija tas, ka viņš pazina Dieva balsi.

`Kā tu vari pazīt Dieva balsi? Kā tu zini, ka Dievs ar tevi runā? Kādā veidā Viņš atklāj tev Savu gribu?`