---
title:  Izdzīvošana caur cerību
date:   27/07/2022
---

> <p></p>
> "Mēs negribam jūs, brāļi, atstāt bez ziņām par mūsu bēdām, kas mums bija Āzijā; tās bija pārāk smagas un gāja pāri mūsu spēkiem, tā ka jau gandrīz vairs necerējām palikt dzīvi. Pēc mūsu pašu domām, bijām jau nāvei lemti, tā ka vairs nepaļāvāmies paši uz sevi, bet uz Dievu, kas uzmodina mirušos” (2kor 1:8,9)

Būdams Dieva izraudzīts, apustulis Pāvils izcieta vairāk nekā lielākā daļa cilvēku. Tomēr Pāvils netika satriekts. Drīzāk viņš piedzīvoja izaugsmi Dieva slavēšanā. Izlasi viņa grūtību sarakstu 2kor 11:23–29. Pēc tam izlasi 2kor 1:3–11.

`Pāvils 2kor 1:4 apliecina-iemesls tam, ka viņš ir saņēmis Dieva līdzjūtību un mierinā- jumu, ir, lai "mēs tos, kam ir kādas bēdas, varam iepriecināt ar to iepriecu, ko paši no Dieva esam saņēmuši”. Cik lielā mērā ciešanas var būt aicinājums kalpot? Kā mēs varam kļūt modrāki attiecībā uz šādu iespējamību?`

Dievs grib ar mūsu starpniecību kalpot ievainotiem cilvēkiem. Tas nozīmē, ka Viņš vispirms ļauj mums piedzīvot tāda paša veida ievainojumus. Tad mēs sniegsim iedroši- nājumu nevis no teorētiskās puses, bet paši no savas pieredzes, kā mēs esam saņēmuši līdzjūtību un mierinājumu no Dieva. Šis ir Jēzus dzīves princips (sk. Ebr 4:15).

Pāvila spilgtais grūtību apraksts nav tāpēc, lai mēs izjustu žēlumu pret viņu. Tas ir domāts mums, lai mēs zinātu, ka pat tad, kad mēs esam dziļumos, Tēvs tik un tā var iejaukties un sniegt mums Savu līdzjūtību un mierinājumu. Mūsu dzīve var būt bez- cerīga un mēs pat varam tikt nogalināti, bet nebaidieties, Dievs māca mums paļauties uz Viņu. Mēs varam uzticēties Viņam, jo mūsu Dievs “uzmodina mirušos” (2kor 1:9).

Nebaidoties turpināt pasludināt evaņģēliju, Pāvils zina, ka Dievs nākotnē glābs arī viņu. Pāvila spēju palikt stipram atbalsta trīs lietas, ko viņš min 2kor 1:10, 11. Pirmkārt, ziņojums par Dieva sniegumu pagātnē: "No tādām nāves briesmām Viņš mūs ir izglā- bis un arī turpmāk izglābs." (2kor 1:10) Otrkārt, Pāvila apņemšanās pievērsties pašam Dievam: "Uz Viņu mēs liekam savu cerību, ka Viņš mūs joprojām glābs." (2kor 1:10) Treškārt, svēto nepārtrauktās aizlūgšanas: “Jūs mums palīdzēsiet ar savām aizlūgša- nām." (2kor 1:11)

`Ko tu vari mācīties no Pāvila, kas var palīdzēt tev neiekrist sevis žēlošanā savu personīgo cīņu laikā?`