---
title:  Tālākiem Pētījumiem
date:   16/09/2022
---

Izlasi Elenas Vaitas grāmatā "Sentēvi un pravieši" nodaļu "Ēlis un viņa dēli" 575-580.lpp. un “Saula pārdrošība” 616.–626. lpp.)

Pakļaušanās Dieva gribai notiek, kad mēs nomirstam savām ilgām un ambīcijām. Tas atver ceļu patiesai kalpošanai citiem. Mēs nevaram dzīvot Dievam, nekļūstot par upuri un nedzīvojot pastāvīgā atvērtībā Dieva balsij. Lai mēs patiesi pakļautu savu gribu Tēva gribai, mums ir jāatzīst briesmas paļauties uz sevi un uz Dieva Vārda un spēka aizvietotājiem. Tā kā pakļaušanās Dieva gribai ir Kristum līdzīgas dzīves centrā, Dievs var ļaut pārbaudījumiem mācīt mums atkarību no Viņa.

“Ēļa nevērība ir skaidri atklāta katram tēvam un mātei šajā zemē. Viņa nesvētotās pieķeršanās dēļ vai arī tāpēc, ka viņš negribēja darīt nepatīkamu pienākumu, viņš pļāva netaisnības augļus savos samaitātajos dēlos. Gan vecāks, kurš pieļāva ļaunumu, gan bērni, kas to praktizēja, bija vainīgi Dieva priekšā, un Viņš nepieņems nekādu upuri vai ziedojumu par viņu pārkāpumu." (Elena Vaita "Bērna vadonis" 276. lpp.)

**Jautājumi Pārrunām**:

`1. Grupā pārrunājiet apbrīnojamo Dieva Dēla žēlastību, nākot uz zemi kā cilvēkam, lai mirtu par mūsu grēkiem. Ko tas stāsta katram no mums par to, ko nozīmē pašuzupu- rēšanās un pašaizliedzība citu labā? Lai gan mēs noteikti nevaram paveikt neko līdzīgu tam, ko paveica Jēzus, šeit mēs redzam principu, ko mums vajadzētu vienmēr turēt savā priekšā. Kā mēs savā darbības laukā varam censties parādīt līdzīgu pakļaušanos un pašuzupurēšanos, kādu Jēzus parādīja pie krusta?`

`2. Daudziem cilvēkiem pakļaušanās Dievam, nezinot, kas notiks tālāk, var šķist pārāk satraucoša. Kādu padomu jūs dotu cilvēkiem, kas paļaujas drīzāk uz sevi, nevis Dievu? Ko jūs teiktu, lai palīdzētu viņiem atbrīvoties no bailēm nezināt vai nebūt spējīgiem kontrolēt nākotni?`

`3. Grupā pavadiet kādu laiku, lūdzot par cilvēkiem, kuriem, kā jūs zināt, ir grūtības pakļauties Dieva gribai, lai viņi varētu ieraudzīt, ka uzticēšanās Dieva gribai ir vieni- gais ceļš uz ilgstošu mieru. Vienlaikus ko praktisku jūs varat darīt, lai palīdzētu viņiem ieraudzīt, ka viņi var padoties Dievam un ka Viņa ceļš ir vislabākais? Citiem vārdiem, kā Dievs var izmantot tevi, lai palīdzētu citiem iepazīt Viņa mīlestību un labprātību rūpēties un gādāt?`