---
title:  Pakļaušanās kalpošanai
date:   11/09/2022
---

`Izlasi Fil 2:5—9. Kāda svarīga vēsts ir ietverta mums šajos pantos?`

Mūsdienu kultūra mudina mūs pieprasīt un aizstāvēt savas tiesības. Tas viss ir labi, un bieži tam tā arī vajadzētu būt. Bet Dieva griba var aicināt mūs labprātīgi atteikties no savām tiesībām, lai kalpotu Tēvam tādā veidā, kas atstās mūžīgu ietekmi uz Dieva valstību, kā to darīja Jēzus. Padošanās process var būt grūts un neērts, radot pārbau- dījumam līdzīgus apstākļus.

Lūk, kā to paveica Jēzus (Fil 2:5-8). Šie panti apraksta trīs soļus, kas Jēzum bija jāsper, lai nodotu Sevi Tēva gribai. Sākumā Pāvils mums atgādina: “Savā starpā turiet tādu pat prātu, kāds ir arī Kristū Jēzū.” (Fil 2:5)

Lai varētu mūs izglābt, Jēzus atstāja Savu vienlīdzību ar Tēvu un atnāca uz šo zemi cilvēka veidā līdz ar visiem ar to saistītajiem ierobežojumiem (Fil 2:6, 7).

Jēzus nenāca kā varens un godības pilns cilvēks, bet kā citu cilvēku kalps (Fil 2:7).

Kā cilvēku kalps Jēzus nedzīvoja mierīgu un ilgu dzīvi, bet kļuva "paklausīgs līdz nāvei". Bet viņš pat nemira cēlā un godības pilnā veidā. Nē, Viņš bija “paklausīgs līdz nāvei, līdz pat krusta nāvei!" (Fil 2:8).

`Kādās dzīves jomās šis Jēzus piemērs var būt par modeli mums? Ja tiesības un vienlīdzība ir labas un tās ir jāsargā, kā jūs varētu izskaidrot loģiku, kāpēc reizēm kaut kādā ziņā ir vajadzība padoties? Tad izlasi Fil 2:9. Kādos veidos šis pants palīdz mums saprast loģiku, kāpēc padoties Tēva gribai?`

`Lūdz pēc gudrības no Svētā Gara, jautājot: “Kādas manas tiesības šobrīd drīzāk ir barjera, lai pakļautos Jēzus gribai, kalpojot savai ģimenei, draudzei un apkārtējiem? Cik lielā mērā esmu labprātīgs panest diskomfortu, lai kalpotu citiem efektīvāk?"`