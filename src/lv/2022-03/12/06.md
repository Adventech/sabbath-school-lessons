---
title:  Aizvietotāji
date:   15/09/2022
---

Kā mēs vakar redzējām, pakļaušanās Dieva gribai var tikt mazināta, paļaujoties uz saviem spēkiem. Ir arī iespējams paļauties uz citiem Dieva aizvietotājiem. Reizēm, kad cilvēki jūtas nospiesti, viņi dodas iepirkties, lai sevi iepriecinātu. Ja kāds jūtas nenovēr- tēts, viņš dzenas pēc slavas. Ja kādam rodas grūtības ar dzīvesbiedru, viņš meklē citu, kas sniegs viņam intimitāti un iedvesmu.

Daudzas lietas, ko mēs izmantojam, var atvieglot spiedienu, bet tās obligāti neat- risina problēmu un arī nemāca mums, kā nākamreiz labāk tikt galā ar situāciju. To var paveikt tikai pārdabiska palīdzība no Dieva. Problēma ir, ka daudzas reizes mēs esam drīzāk atkarīgi no Dieva aizvietotājiem nekā no paša Dieva.

Lūk, trīs aizvietotāji, ko cilvēki izmanto Dieva vietā:

1. Cilvēka loģika vai pagātnes pieredze, kad mums ir vajadzīga svaiga dievišķa atklāsme. 2. Bloķējošas mūsu prāta problēmas, kad mums ir vajadzīgi dievišķi risinājumi. 3. Bēgšana no realitātes un izvairīšanās no Dieva, kad mums ir vajadzīga satikšanās ar Dievu, lai iegūtu dievišķu spēku.

Caharija palīdz mums pievērsties tam, kas ir patiešām svarīgi, kad mēs tiekam kār- dināti izmantot aizvietotājus. Pēc daudziem gadiem trimdinieki beidzot atgriezās no Bābeles un nekavējoties sāka atjaunot templi. Bet viņi piedzīvoja neticami lielu pre- testību (ar kontekstu varat iepazīties Ezras 4.–6. nod.). Tāpēc Caharija nāca ar savu iedrošinājuma vēsti pie darbu vadītāja Zerubābela.

`Izlasi šo vēsti Cah 4. nod. Ko Dievs pasaka Cah 4:6? Kā būvniecības projekta pabeigšana var būt saistīta ar Svētā Gara ietekmi? Ko tas mums māca par Svētā Gara saistību ar praktiskām lietām, mūsu ikdienu?`

Dievs nepasargāja no pretestības tempļa būvniecībā, ne arī aiztaupīja Zerubābelam stresu, risinot šo jautājumu. Un Dievs mūs vienmēr nepasargās no pretestības. Bet, kad nāk pretestība, Dievs var izmantot to kā pārbaudījumu, lai mācītu mūs būt atkarīgiem no Vina.

`Kāda ir tava pirmā reakcija, kad tuvojas spriedzes pilna situācija? Ēdiens? Televīzija? Lūgšana? Pakļaušanās Dievam? Ko tava atbilde liecina par tevi un par lietām, kas tev ir vajadzīgas, lai mācītos vai mainītos?`