---
title:  Mirt Ka Graudam
date:   10/09/2022
---

### Nedēļas Pētījumiem:
Fil 2:5-9; Rm 12:1, 2; 1Sam 2:12–3:18; 1Sam 13:1–14; Cah 4:1–14.

> <p>Atmiņas Pants</p>
> “Patiesi, patiesi Es jums saku: ja kviešu grauds nekrīt zemē un nemirst, viņš paliek viens; bet, ja viņš mirst, viņš nes daudz augļu” (Jņ 12:24)

Jēzus līdzība par kvieša grauda miršanu ir pārsteidzoša līdzība par pakļaušanos Dieva gribai. Vispirms ir krišana. Grauds, kas izkrīt no kviešu stiebra, nekontrolē, kur un kā viņš nokrīt zemē. Tam nav kontroles pār zemi, kas ir apkārt un pēc tam to pārņem.

Otrkārt, vajadzīgs gaidīšanas laiks. Kviešu graudam guļot zemē, tas nezina, kas gaida nākotnē, jo tas ir tikai kviešu grauds.

Treškārt, notiek miršana. Grauds nevar kļūt par kviešu stiebru, ja tas neatstāj savu drošo, ērto grauda stāvokli. Tam ir “jāmirst”; tas ir, mums jāatstāj tas, kas mēs līdz šim bijām, lai varētu tiktu pārveidoti no sēklas par augļus nesošu augu.

**Nedēļas Kopskats:** Ja mēs zinām, ka Dieva griba mums ir vislabākais, kāpēc mums ir tik grūti to pieņemt? Kādu pakļaušanās piemēru Kristus mums ir atstājis? Kā jums šķiet, kā līdzību par kviešu graudu varētu attiecināt uz jūsu personīgo dzīvi?

_Iepazīsties ar šīs nedēļas tēmu, lai sagatavotos Bībeles izpētei 17. septembrī._