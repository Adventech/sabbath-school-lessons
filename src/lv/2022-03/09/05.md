---
title:  Liecinieks, kas pārliecina
date:   24/08/2022
---

Apustuļu darbu grāmatā slavēšanai uz klausītājiem bija pārsteidzoša ietekme. Izlasi Apd 16:16-34. Saņēmuši smagus sitienus, Pāvils un Sila tika iemesti cietumā. Tur nebija neviena, kas ieziestu viņu ievainotās muguras. Lielās fiziskās sāpēs ar kājām siekstā viņi tiek novietoti iekšējā cietuma tumsā. Bet, citiem cietumniekiem dzirdot, Pāvils un Sila sāk lūgt un dziedāt.

Pēc zemestrīces un pēc tam, kad cietuma sargs bija atklājis, ka ne Pāvils, ne Sīla, ne arī citi cietumnieki nav izbēguši, viņš "drebēdams metās zemē Pāvila un Sīlas priekšā un, izvedis tos ārā, sacīja: 'Kungi, kas man jādara, lai es tiktu pestīts?" (Apd 16:29-30).

`Kāpēc šis notikums lika cietuma sargam pievērsties savai vajadzībai pēc glābšanas? Kā tu domā, kāda bija Pāvila un Sīlas lūgšanu un dziesmu loma tajā, ka cietumnieki neaizbēga, un šī vīra un visas viņa ģimenes atgriešanā?`

Doma, ka mūsu slava var pārveidot to cilvēku mūžīgo likteni, kas ir ap mums, ir pār- steidzoša. Ja Pāvils un Sīla būtu sēdējuši tumšā purpinādami un sūdzēdamies, kā to bieži dara cietumnieki, vai tad kāds tajā naktī tiktu izglābts?

Mēs nezinām, kas notika ar cietuma sargu un viņa ģimeni vēlāk, bet mēs varam iedomāties, ka viņi lasīja vārdus, ko Pāvils vēlāk rakstīja no kāda cita cietuma Romā: “Jo jums dota žēlastība ne vien uz Kristu ticēt, bet arī par Viņu ciest, jums, kam tā pati cīņa, kādu jūs pie manis redzējāt un par kādu tagad dzirdat." (Fil 1:29, 30) Ja viņi to lasīja un pārdomāja, kā Pāvila ciešanas ir atnesušas viņiem prieku, tad tas noteikti viņu sirdī ielika dziesmu un jaunu izaicinājumu palikt uzticīgiem, lai arī ko tas maksātu.

`Kā tu domā, kuru cilvēku varētu ietekmēt slavas dziesma, kas nāk no tavas sirds? Pielieciet noteiktas pūles, lai būtu atvērtāki un ietekmīgāki, dziedot slavas dziesmas Dievam citu klātbūtnē. Jūs nezināt, kāda pozitīva ietekme tam var būt.`