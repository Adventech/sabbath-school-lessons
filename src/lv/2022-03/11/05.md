---
title:  "Elija: problēma ar steigu"
date:   07/09/2022
---

Spēku parāde Karmela kalnā bija beigusies (1ķēn 18). Uguns bija nākusi no debe- sīm, visi cilvēki bija atzinuši patieso Dievu, un viltus pravieši bija gājuši bojā. Dievs bija attaisnots. Jūs varbūt domājāt, ka šīs dienas beigās Elija bija pieaudzis garīgajā spēkā, bet pēkšņi viņš izdzird kaut ko, kas viņu iedzen tādās šausmās, ka viņš grib mirt. Izlasi pārējo stāstu 1ķēn 19:1-9. Pēdējie vārdi šajā pantā ir satraucoši: "Kunga vārds nāca pār viņu: 'Ko tu šeit dari, Elija?" (1ķēn 19:9, NIV) Acīmredzot Elijas bailes lika viņam skriet un nonākt nepareizajā vietā.

`Pēc tādas spēcīgas Kunga iejaukšanās uz Karmela kalna Elijam vajadzēja būt ticības un uzticības pilnam. Tā vietā viņš bailēs bēg, lai glābtu savu dzīvību. Kādas mācības mēs varam gūt no šī sliktā piemēra?`

Šis stāsts ilustrē kaut ko svarīgu: kad mēs steidzamies, mēs varam viegli nonākt nepareizā vietā. Elijas gadījumā viņa bailes bija tās, kas viņu pārņēma un steidzināja uz tuksnesi, ilgodamies, kaut viņš nekad nebūtu dzimis. Bet ir arī citas lietas, kas liek mums steigties prom no Dieva plāna mūsu dzīvei.

`Izlasiet šos pantus: 1Moz 161–3; 4Moz 20:10–12; Soģu 14:1–3; Mt 20:20, 21; Lk 9:52–56; Apd 9:1. Kas lika šeit aprakstītajiem cilvēkiem bēgt prom no Dieva gribas?`

Cik gan viegli ir ļaut tādām lietām kā ambīcijas, dusmas, kaisle, ticības trūkums vai iedomāta dedzība par Kungu likt mums steigties tur, kur mums nevajadzētu būt! Neviens nav imūns pret šīm briesmām. Risinājums ir izkopt uzticību Dieva labestībai un žēlastībai, jo, kā mēs zinām, Dievs mīl mūs un grib darīt mums vislabāko. Tas neno- tiek automātiski. Ticība var būt dāvana, bet tā ir dāvana, kas ir jāizkopj, jāaudzina un dedzīgi jāsargā.