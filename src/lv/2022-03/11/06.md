---
title:  Mācīties meklēt prieku Kungā
date:   08/09/2022
---

> <p></p>
> "Meklē savu prieku savā Kungā, tad Viņš tev dos, pēc kā tava sirds ilgojas!" (Ps 37:4)

Ps 37:4 ir brīnišķīgs apsolījums. Iedomājies, ka vari dabūt visu, ko tu vienmēr esi gri- bējis. Bet saņemt to, ko sirds kāro, ir atkarīgs no tā, vai tev ir sirds, kas priecājas Kungā. Ko tad nozīmē "meklēt savu prieku Kunga"?

Izlasi Ps 37:1-11. Ps 37:4 konteksts ir varbūt mazliet pārsteidzošs. Dāvids raksta par to, ka ap viņu ir cilvēki, kas darbojas pret viņu un Dievu. Kad cilvēki darbojas pret mums, dabiskā reakcija bieži ir kļūt dusmīgam vai sākt sevi attaisnot. Bet Dāvids iesaka ko citu.

**Kāds ir Dāvida padoms Dieva ļaudīm šajā situācijā?**

`Ps 37:1`

`Ps 37:5.`

`Ps 37:7.`

`Ps 37:8`

`Izlasi vēlreiz Ps 37:4. Ņemot vērā jūsu piezīmes pie iepriekš minētajiem pantiem, ko nozīmē "meklēt prieku Kungā”?`

Dāvids atkal un atkal dažādos veidos atkārto: “Uzticieties Dievam.” Uzticieties, ka Viņš darbojas. Nesamulstiet, jo Dievs ir jūsu Dievs, un Viņš darbojas jūsu labā – pat tagad. Jums nav jāuzņemas atbildība un jācenšas visu sakārtot pašiem. Jūsu Tēvs Debesīs ir uzņēmies atbildību. Uzticieties Viņam. Uzticieties Viņam pilnībā.

Šajā kontekstā Dāvids raksta par prieka meklēšanu Kungā. Meklēt prieku Dievā nozīmē, ka mēs dzīvojam pilnīgas uzticības stāvoklī. Nekas nevar atņemt mums mieru, jo Dievs ir šeit un darbojas. Mēs varam Viņu slavēt, mēs varam pat smaidīt, jo neviens nevar pārspēt mūsu Dievu! Ja mēs mācīsimies to darīt, mēs patiešām saņemsim to, pēc kā mūsu sirds ilgojas, jo mēs saņemsim to, ko mūsu mīlošais Tēvs grib mums dot, - laikā, kas mums un Viņa valstībai būs vispiemērotākais.

`Kā jūs varat mācīties "meklēt prieku Kungā"? Pavadiet kādu laiku lūgšanā, meklējot Dieva vadību, lai saprastu, kā tas var kļūt par realitāti tavā dzīvē.`