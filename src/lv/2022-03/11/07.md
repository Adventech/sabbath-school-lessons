---
title:  Tālākiem Pētījumiem
date:   09/09/2022
---

Izlasi Elenas Vaitas grāmatā “Sentēvi un pravieši” nodaļu “Dāvida svaidīšana” (637.-642. lpp.).

"Dieva plāns mūsu dzīvei var ietvert to, ka mums var būt ilgi jāgaida, un tas patiešām liek justies kā “tīģelī”. Pacietības mācīšanās šajā laikā var notikt, mācoties pievērsties Dievam un uzticēties, ka Viņš darbojas mūsu labā. Ir daudz iemeslu gaidīšanai, bet visi ir saistīti ar Dieva plānu piepildīšanu mūsu un Viņa valstības labā. Mēs varam zaudēt daudz, ja steidzamies Dievam pa priekšu, bet mēs varam iegūt daudz, saglabājot uzti- cības attieksmi un prieku Viņā.

Kungs sver un mēra katru pārbaudījumu. Es nevaru nolasīt Dieva nodomu visās manās grūtībās, bet Viņš zina, kas ir vislabākais, un es nodošu savu dvēseli, miesu un garu Viņam kā savam uzticīgajam Radītājam. Jo es zinu, kam es esmu paļāvies, un esmu pārliecināts, ka Viņš ir spēcīgs pasargāt man uzticēto mantu līdz viņai dienai.' (2 Tim 1:12) Ja mēs izglītotu un apmācītu savas dvēseles, lai tām ir vairāk ticības, vairāk mīlestības, lielāka pacietība un lielāka uzticība mūsu Debesu Tēvam, tad es zinu, ka mums būtu vairāk miera un laimes katru dienu, ejot cauri dzīves grūtībām.

Kungs nav iepriecināts, ka mēs raizējamies un uztraucamies Jēzus rokās. Ir vajadzīgs vairāk gan klusu gaidīt, gan vērot. Mēs domājam, ka, ja mēs nejūtam, tad neesam uz pareizā ceļa, un mēs turpinām meklēt kādu zīmi, kas to apliecina. Bet atskaites punkts ir nevis jūtas, bet ticība." (Elena Vaita “Izmeklētas vēstis” 2. sēj., 242. lpp.)

**Jautājumi Pārrunām**:

`1. Ko nozīmē tas, ka Jēzus “sver un mēra” katru pārbaudījumu? Kā tas, ka mēs to zinām, var palīdzēt, kamēr mēs gaidām?`

`2. Lūdziet, lai grupas dalībnieki sniedz personīgas liecības, ko nozīmē pacietīga gai- dīšana. Kādas bija viņu bailes, viņu prieki? Kā viņi tika ar to galā? Ko viņi iemācījās? Kādiem apsolījumiem viņi pieķērās?`

`3. Ko jūs kā draudze vai grupa varat darīt, lai palīdzētu citiem, kas atrodas pārbau- dījumu ugunīs, gaidot Dieva nolikto laiku kaut kam?`

`4. Kāda ir lūgšanas loma pacietības attīstīšanā? Vai ir kāds, par ko jūs varat lūgt, lai Gars attīsta viņa dzīvē pacietību?`