---
title:  Dieva laikā
date:   05/09/2022
---

`Izlasi Rm 5:6 un Gal 4:4. Ko šie panti mums atklāj par Dieva nolikto laiku?`

Pāvils šajos pantos mums paziņo, ka Jēzus nāca, lai mirtu par mums tieši īstajā laikā. Bet Pāvils nepasaka, kāpēc tas bija īstais laiks. Ir ļoti viegli lasīt šos pantus un domāt: kāpēc Jēzus gaidīja tūkstoš gadus, līdz Viņš nāca uz zemi, lai tiktu galā ar grēku? Vai universs nesaprata, ka grēks ir ļoti slikts jau sen pirms tam? Mēs arī varam jautāt, kāpēc Jēzus gaida, lai nāktu otrreiz? Mēs arī varam jautāt, kāpēc Kungs gaida tik ilgi, lai atbil- dētu uz mūsu lūgšanām?

`Padomājiet, piemēram par 70 nedēļu pravietojumu no Dan 9:24–27. Tas ir pravietojums, kas norāda uz Jēzu kā Mesiju (pārskatiet to, ja jums tas nepieciešams). Cik ilgs bija šis laika periods? Ko tas stāsta jums par mācīšanos gaidīt Dieva nolikto laiku, pat ja tas mums liekas ilgs laiks?`

Ir daudz svarīgu garīgu iemeslu, kāpēc mēs piedzīvosim gaidīšanas laikus. Pirmkārt, gaidot mēs varam pārvirzīt savu uzmanību no tā, ko gaidām, uz pašu Dievu. Otrkārt, gaidīšana ļauj mums attīstīt skaidrāku izpratni par mūsu pašu motīviem un ilgām. Treškārt, gaidīšana veido neatlaidību-garīgu stāju. Ceturtkārt, gaidīšana atver durvis, lai varētu attīstīties daudzas garīgas īpašības, tādas kā ticība un uzticība. Piektkārt, gaidīšana ļauj Dievam ielikt vietā citus puzles gabaliņus no lielākā attēla. Sestkārt, mēs varbūt nekad neuzzināsim iemeslu, kāpēc mums ir jāgaida. Tapēc mēs mācāmies dzīvot ticībā. Vai vari izdomāt vēl kādu iemeslu gaidīšanai?

`Kādus piemērus tu vari atrast Bībelē tam, kā Dievs visu dara Savā laikā, un kā šie piemēri varētu palīdzēt tev iemācīties uzticēties, ka Viņš darīs tavā labā to, kas ir vislabākais, īstajā laikā? (Padomājiet, piemēram, par Abrahamu, Sāru un apsolīto dēlu.) Vienlaikus jautājiet sev: “Ko es varbūt daru tādu, kas var aizkavēt atbildi uz lūgšanu, uz ko jau sen varēja atbildēt?"`