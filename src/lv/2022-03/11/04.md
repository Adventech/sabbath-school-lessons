---
title:  Dāvids-paraugs gaidīšanā
date:   06/09/2022
---


1Sam 16:1-13 mēs redzam jauno Dāvidu, ko Samuēls svaida kā ķēniņu. Tomēr no viņa tēva Isaja laukiem līdz Jeruzalemes tronim bija tāls ceļš. Nav šaubu, reizēm viņš jutās kā uguni.

Vispirms puisis tiek aicināts spēlēt mūziku, lai mierinātu Saula satraukto garu (1 Sam 16). Vēlāk viņš kļūst par Israēla varoni, nogalinot Goliātu (1Sam 17). Tad paiet daudz gadu, kuru laikā Dāvids dzīvo savu dzīvi. Gan Sauls, gan viņa dēls Jonatāns zina, ka Dāvidam ir lemts kļūt par nākamo ķēniņu (1Sam 23:17, 1Sam 24:20). Bet Dāvids nedara neko, lai virzītu uz priekšu savu Dieva doto likteni. Patiesībā šķiet, ka viņš dara pretējo. Pat tad, kad Sauls mēģina viņu nogalināt un Dāvids nocērt gabalu no viņa ķēniņa apģērba, viņš vēlas, kaut viņš nekad nebūtu to darījis (1Sam 24:5-7). Kad Sauls atkal cenšas nogalināt Dāvidu, Dāvids atsakās nogalināt Saulu, kaut arī rodas tāda izdevība (1Sam 26:7-11).

`Izlasi 1Sam 26:1–11. Kāpēc Dāvids atsakās nogalināt Saulu? Kādus principus tas māca mums par to, kā Dievs īsteno Savus plānus mūsu dzīvē?`

`Tagad izlasi 1Sam 26:12–25. Kā Dāvida atteikšanās nogalināt Saulu ietekmē pašu Saulu? Ko tas māca mums par to, kādas priekšrocības ir gaidīšanai uz Dievu?`

Paraugoties kopumā uz Dāvida ceļu līdz tronim, mēs varētu to apkopot īsā teikumā – negrāb to, ko Dievs tev nav vēl iedevis. Dieva dāvanas vienmēr vislabāk ir saņemt no Viņa rokas un Viņa laikā. Tas var prasīt ļoti ilgu gaidīšanas laiku. Pupiņu asni var izaugt burtiski dažu stundu laikā, bet līdz ozolam paies daudzi gadi. Toties, kad nāks spēcīgi vēji, koku varenās saknes tos noturēs.

`Padomā, cik viegli Dāvids varētu attaisnot Saula nogalināšanu. (Galu galā Dāvidam bija teikts, ka tronis piederēs viņam, un Sauls taču bija tik ļauns.) Tomēr viņa rīcība runā par patiesu uzticību Dievam. Ko tu varētu paņemt no viņa piemēra, lai arī kas būtu tas, ko gaidi tu?`