---
title:  Krustā sistais Dievs
date:   21/09/2022
---


Nāve pie krusta bija viens no skarbākajiem sodiem, ko romieši kādam piesprieda. Tas tika uzskatīts par sliktāko veidu, kā nomirt. Tādējādi cik šausmīgi bija tas, ka kāds tika nogalināts šādā veidā, īpaši Dieva Dēls! Mums vienmēr vajadzētu atcerēties, ka Jēzus nāca tādā pašā miesā kā mēs. Ņemot vērā sitienus, pletnes cirtienus, naglas, kas tika iedzītas Viņa rokās un kājās, to, ka viņa paša ķermeņa svars plēsa viņa brūces, fiziskām sāpēm vajadzētu būt nepanesamām. Tas bija skarbi, pat visļaunākajam noziedzniekam. Tāpēc cik negodīgi, ka Jēzum, kas bija nevainīgs, vajadzēja piedzīvot šādu likteni.

Tomēr, kā mēs zinām, Kristus fiziskās ciešanas bija maigas pretstatā tam, kas patiesībā notika. Tas bija kaut kas vairāk nekā tikai nevainīga cilvēka nogalināšana.

**Kuri notikumi saistībā ar Jēzus nāvi parādīja, ka notika kaut kas vairāk, nekā lielākā daļa cilvēku to tajā brīdī saprata? Kādu nozīmi mēs varam atrast katrā no šiem notikumiem, kas palīdzēs atklāt notiekošo?**

`Mt 27:45`

`Mt 27:51, 52`

`Mk 15:38`

Skaidrs, ka šeit notika kaut kas vairāk nekā tikai nevainīga cilvēka nāve, kaut arī tas vien jau bija negodīgi. Saskaņā ar Rakstiem Dieva dusmas pret grēku - mūsu grēku - tika izlietas pār Jēzu. Jēzus pie krusta cieta taisna Dieva taisnīgu sašutumu pret grēku, pret visas pasaules grēkiem. Līdz ar to Jēzus cieta kaut ko dziļāku, tumšāku un sāpīgāku, nekā jebkurš cilvēks jebkad varētu zināt vai piedzīvot.

`Lai arī kādas cīņas tu šobrīd piedzīvo, kādu cerību un mierinājumu tu vari gūt no realitātes, ka Kristus cieta tavā labā pie krusta?`