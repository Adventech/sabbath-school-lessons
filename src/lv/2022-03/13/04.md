---
title:  Jēzus Ģetzemanē
date:   20/09/2022
---

> <p></p>
> "Mana dvēsele ir noskumusi līdz nāvei. Palieciet šeit un esiet nomodā” (Mk 14:34) Nekas no tā, ko Jēzus cieta Savos 33 gados, atrodoties virs zemes, nav salīdzināms ar to, ko viņš piedzīvoja pēdējās stundās pirms krusta notikumiem. Viņa upurēšana par pasaules grēkiem bija ieplānota kopš mūžīgiem laikiem (Ef 1:1–4; 2 Tim 1:8, 9; Tit 1:1, 2), un tagad bija pienācis laiks to īstenot.

`Ko šie panti stāsta mums par Kristus ciešanām Ģetzemanē? Mt 26:39, Mk 14:33–36, Lk 22:41-44.`

“Tad Kristus pagāja mazliet tālāk, bet tomēr tā, lai Viņu varētu redzēt un dzirdēt, un pakrita ar seju pie zemes. Viņš juta, ka grēka dēļ tiek atšķirts no Tēva. Bezdibenis bija tik plats, tumšs un dziļš, ka Jēzus gars tā priekšā nodrebēja. Viņš nedrīkstēja izmantot savu dievišķo spēku, lai izbēgtu no šīm ciešanām. Sodu par pasaules grēkiem Viņam bija jāizcieš kā cilvēkam. Kā cilvēkam Viņam bija arī jāpanes Dieva taisnīgās dusmas.

Vēl nekad agrāk Kristus nebija atradies tādā stāvoklī. Viņa pārdzīvojumu vislabāk izsaka pravieša vārdi: “Zoben, pacelies un vērsies pret Manu Ganu un pret to vīru, kas Man tuvs!' saka tas Kungs Cebaots.” (Cah. 13:7) Kā grēcīgā cilvēka vietnieks un galvo- tājs Kristus cieta no Dieva taisnajā tiesā. Viņš piedzīvoja to, ko prasa taisnība. Līdz šim Viņš bija aizlūdzis par citiem, bet tagad ilgojās, lai kāds aizlūgtu par Viņu." (Elena Vaita “Laikmetu ilgas” 686. lpp.)

`Pārdomājiet, kas notika ar Jēzu Ģetzemanē. Pasaules grēki jau sāka nākt pār Viņu. Mēģiniet iedomāties, kā tas varēja būt. Neviens cilvēks nekad nav bijis aicināts piedzīvot kaut ko tamlīdzīgu. Ko tas mums stāsta par Dieva mīlestību uz mums? Kādu cerību no šī jūs varat sev gūt?`