---
title:  Cilvēku nicināts un atmests
date:   19/09/2022
---

`Izlasi uzskaitītos pantus, paturot prātā faktu, ka Jēzus bija dievišķs Debesu un zemes Radītājs un ka Viņš nāca piedāvāt Sevi kā upuri par visas pasaules grēkiem (Mt 12:22–24; Lk 4:21–30; Jņ 8:58, 59). Kā šie panti palīdz mums saprast ciešanas, ko Jēzus piedzīvoja virs zemes?`

Vai nu no vadītāju, vai pat no vienkāršo cilvēku puses Jēzus dzīve, darbi un mācības pastāvīgi tika pārprastas, tādējādi tiekot atstumtam un ienīstam no tiem, kurus Viņš bija nācis glābt. Zināmā mērā tas varētu būt līdzīgi vecākam, kas redz savu kļūdaino bērnu vajadzību pēc palīdzības, un, lai gan vecāks ir labprātīgs atdot visu bērna dēļ, bērns noraida vecāku, izrādot nicinājumu un atstumjot, iespējams, vienīgo personu, kas var pasargāt no galējas iznīcības. Tieši to Jēzus piedzīvoja, esot virs zemes. Cik sāpīgi tas Viņam varēja būt!

`Izlasi Mt 23:37. Ko tas stāsta mums par to, kā Kristus jutās atstumtības dēļ? Lasot jautājiet sev: vai viņš jutās slikti par Sevi, vai arī tas bija cita iemesla dēļ? Ja bija cits iemesls, kas tas bija? (Kā mēs bieži jūtamies, kad piedzīvojam atstumtību?)`

Mēs visi esam izjutuši atstumtības dzēlienu, un varbūt mūsu piedzīvotais bija līdzīgs Kristum sāpēm tajā ziņā, ka sāpes bija nesavtīgas: mēs jutāmies sāpināti ne tāpēc, ka tikām atstumti, bet tā dēļ, ko šī atstumtība nodarīs cilvēkam, kas mūs ir atstūmis (piemēram, kāds mums tuvs cilvēks atsakās pieņemt glābšanu Kristū). Iedomājies, kā to pārdzīvoja Jēzus, pilnībā apzinoties, kas Viņam būs jāpiedzīvo, lai cilvēkus glābtu, un vienlaikus pilnībā apzinājās, kādas sekas būs, ja tie Jēzu atstums. “Savas nevainības dēļ Viņš [Kristus] spēcīgi izjuta sātana uzbrukumus.” (Elena Vaita “Izmeklētas vēstis” 3. sēj., 129. lpp.)

`Ko jūs varat mācīties no Kristus, kas palīdzēs jums labāk tikt galā ar atstumtības sāpēm? Ko Viņa paraugs jums parāda? Kā jūs varat to attiecināt uz savu personīgo dzīvi?`