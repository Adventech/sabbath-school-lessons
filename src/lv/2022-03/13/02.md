---
title:  Agrīnās dienas
date:   18/09/2022
---

Raksti mums sniedz maz informācijas par Jēzus bērnību. Nedaudzie panti tomēr pasaka mums kaut ko par to, kādos apstākļos un kādā pasaulē Glābējs ienāca.

`Izlasi Lk 2:7, 22–24 (sk. arī 3Moz 12:6–8) un Mt 2:1–18. Kādas norādes mēs redzam šajos pantos, kāda bija Jēzus dzīve tās sākumā?`

Protams, Jēzus nebija pirmais cilvēks, kurš dzīvoja nabadzībā vai arī kurš piedzīvoja, ka kāds Viņu grib nogalināt jau bērnībā. Tomēr vēl kāds elements palīdz mums saprast, cik unikāls ir Kristus izciestais bērnībā.

`Izlasi Jņ 1:46. Kādu elementu šis pants pievieno, kas palīdz mums saprast, kādas ciešanas piedzīvoja jaunais Jēzus?`

Izņemot Ādamu un levu pirms krišanas, Jēzus bija vienīgais bezgrēcīgais cilvēks, kas jebkad dzīvojis virs zemes. Savā šķīstumā, Savā bezgrēcīgumā Viņš bija nonācis grēka pasaulē. Kādas tās bija mokas pat kā bērnam, jo Viņa šķīstā dvēsele pastāvīgi sadūrās ar grēku. Pat mēs paši savās grēka radītajās dzīves grūtībās bieži vairāmies no saskarsmes ar grēkiem un ļaunuma, ko mēs uzskatām par riebīgu. Iedomājieties, kā jutās Kristus, kura dvēsele bija šķīsta un grēka neaptraipīta. Padomājiet par aso kontrastu starp Viņu un apkārtējiem cilvēkiem šajā jautājumā. Viņam tas noteikti bija ārkārtīgi sāpīgi.

`Jautā sev: "Cik jutīgs es esmu pret grēkiem, kas riņķo ap mani? Vai es par tiem satraucos, vai arī esmu nocietinājies pret tiem?” Ja tu esi pret tiem nocietinājies, vai tas varētu būt pateicoties tam, ko tu lasi, skaties un varbūt pat dari? Padomā par to!`