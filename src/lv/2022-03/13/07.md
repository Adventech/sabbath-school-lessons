---
title:  Tālākiem Pētījumiem
date:   23/09/2022
---

Izlasi Elenas Vaitas grāmatā "Laikmetu ilgas" nodaļas "Ģetzemane" (685.-697. lpp.) un "Golgāta" (741.-757. lpp.).

“Šo lūgšanu Viņš atkārto trīs reizes. Trīs reizes Jēzus cilvēciskums bailēs vairās no pēdējā, visu vainagojošā upura. Bet tad pasaules Glābēja acu priekšā nostājas visa cil- vēces vēsture. Viņš redz, ka, ja likuma pārkāpējus neviens neglābs, tiem jāaiziet bojā. Viņš saprot cilvēku nespēku un grēka varu. Viņš redz nāvei nolemto ļaužu postu un vaimanas, viņu nenovēršamo likteni, un izšķiras glābt – glābt cilvēku, lai tas maksā ko maksādams. Viņš izcietīs asins kristību, lai bojāejai pakļautie cilvēku miljoni varētu iegūt mūžīgu dzīvību. Viņš jau ir atstājis skaidros, svētos un godības pilnos Debesu pagalmus, lai glābtu vienu pazudušo avi - to vienu pasauli, kas grimusi noziegumos. Viņš nenovērsīsies no savas misijas. Viņš kļūs par Salīdzinātāju cilvēcei, kas izvēlējās grēku. Tādēļ Viņa lūgšana noslēdzas ar mierīgu padevību: ‘Mans Tēvs, ja šis biķeris Man nevar iet garām, lai tas nebūtu jādzer, tad lai notiek Tavs prāts." (Elena Vaita “Laikmetu ilgas" 690.-693. lpp.)

**Jautājumi Pārrunām**:

`1. Kā mums ciešanās palīdz atziņa, ka Dievs pats Kristus personā cieta vairāk, nekā jebkurš no mums kādreiz vispār varētu ciest? Ko Kristus ciešanām mūsu labā mums vajadzētu nozīmēt? Kādu mierinājumu mēs varam gūt no šīs pārsteidzošās patiesības? Pārdomājot savu atbildi, paturiet prātā šo Elenas Vaitas apgalvojumu: “Jebkuras cie- šanas, kas ir grēka sekas, tika izlietas pār bezgrēcīgo Dieva Dēlu.” (“Izmeklētas vēstis” 3. sēj., 129. lpp.)`

`2. Grupā pārrunājiet Kristus ciešanas, ko mēs aplūkojām šīs nedēļas tēmā. Kas bija tie pārbaudījumi, kurus piedzīvoja Kristus? Kādā ziņā tie ir līdzīgi mūsējiem, un kādā ziņā tie ir atšķirīgi? Ko mēs savās grūtajās situācijās varam mācīties no tā, kā Viņš tika galā ar šiem izaicinājumiem?`

`3. Kuri ir tavi mīļākie Bībeles apsolījumi, pie kuriem tu vari pieķerties ciešanās un sāpēs? Pieraksti tos, attiecini tos uz sevi un dalies ar tiem grupā.`

`4. Uzraksti kopsavilkumu, izgaismojot dažas galvenās atziņas, ko tu ieguvi no šī ceturkšņa tēmas. Uz kuriem jautājumiem tu guvi atbildes? Kas vēl paliek neatbildēts? Kā mēs varam cits citam palīdzēt tikt galā ar to, kas vēl joprojām mūs lielā mērā mulsina un rada nemieru?`