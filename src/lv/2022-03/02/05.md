---
title:  Šķīstīšanas tīģelis
date:   06/07/2022
---

> <p></p>
> "Tādēļ Tas Kungs Cebaots arī saka: 'Redzi, Es tos kausēšu un dzidrināšu! Jo ko Es citu lai daru ar Savas tautas meitu?"" (Jer 9:6)

"Ja Dieva Gars ienes tavā prātā Kunga vārdu, kas tevi ievaino, tu vari būt drošs, ka tevī ir kaut kas, ko Viņš grib ievainot līdz pat nāvei." (Oswald Chambers "My Utmost for His Highest" (Uhrichsville, OH: Barbour & Company, Inc., 1963), p. 271.)

`Kā tu saproti augstāk citēto Bībeles pantu un citātu? Kāda ir bijusi tava pieredze ar sāpēm, kas saistītas ar šķīstīšanas procesu?`

`Izlasi Jer 9:6-16. Dievs saka, ka viņš “kausēs un dzidrinās” Jūdu un Jeruzalemi (Jer 9:6). Kādus divus iemeslus Dievs tam min? (Jer 9:13, 14). Kā notiks attīrīšana? (Jer 9:15, 16).`

Dieva kausēšana un dzidrināšana ietvēra drastisku rīcību. Var būt trīs iemesli, kāpēc kausēšana un dzidrināšana var likties kā "tīģelis". Pirmkārt, mēs piedzīvojam sāpes, kad Dievs ļauj apstākļiem mūsu grēku nolikt uzmanības centrā. Mazliet vēlāk Jeremija nelaimīgs raksta: “Plēšas gan pūta, bet no uguns iznāca tikai alva; kausētājs bija velti kausējis, sārņi nebija ļāvušies sevi atšķirt." (Jer 6:29) Tadējādi reizēm ir vajadzīga drastiska rīcība, lai pievērstu mūsu uzmanību. Otrkārt, mēs piedzīvojam mokas, izjūtot ciešanas par grēku, ko mēs tagad skaidri redzam. Treškārt, mēs piedzīvojam frustrāciju, cenšoties dzīvot citādi. Var būt neērti un grūti uz visiem laikiem atbrīvoties no tā, kas veidojis lielu daļu mūsu dzīves.

`Padomā par grēkiem, ar kuriem tu cīnies. Ja Dievs tevi “kausētu un dzidrinātu” šodien, kā Viņš to darītu? Ko tu varētu darīt jau tagad, pirms Dievs izvēlas spert drastiskus soļus tavā dzīvē, kā Viņš to darīja ar Israēlu?`