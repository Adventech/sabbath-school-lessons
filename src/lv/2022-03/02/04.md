---
title:  Grēka tīģeļi
date:   05/07/2022
---

> <p></p>
> "Jo Dieva dusmība no debesīm parādās pār visu cilvēku bezdievību un netaisnību, kas savā netaisnībā apslāpē patiesību" (Rm 1:18)

Visam, ko mēs darām, ir sekas. Ja tu stāvi karstā saulē ar saldējumu rokās, tas noteikti izkusis. Sekas un cēloņi vienmēr darbojas kopā. Lai arī cik izmisīgi mēs gribētu, lai mūsu dzīvē viss būtu citādi, tieši tāpat ir ar grēku. Tam vienmēr ir sekas. Nav tā, ka Dievs sēž debesīs un domā, ko briesmīgu viņš varētu izdarīt cilvēkiem, kas grēko. Nē, grēkam pašam par sevi ir savas sekas.

Problēma ir tāda, ka mēs bieži domājam, ka varam kaut kā pārspēt Dievu viltībā un grēkot, nepiedzīvojot sekas. Tā nekad nenotiek. Pāvils ļoti skaidri pasaka, ka grēkošanai ir sekas ne tikai mūžībā, bet arī sāpīgas un mokošas sekas tagad.

`Rm 1:21-32 Pāvils apraksta procesu, kā cilvēki krīt grēkā, un šo grēku sekas. Izlasi šos pantus uzmanīgi un ar lūgšanām un apkopo būtiskāko, ko Pāvils pasaka, īpaši pievēršoties grēka pakāpēm un sekām.`

Dažus pantus iepriekš Pāvils apraksta šīs sekas kā “Dieva dusmību” (Rm 1:18). Dieva dusmas šajā pantā ir vienkārši tas, ka Dievs ļauj cilvēkiem pļaut to, ko viņi sēj. Pat kris- tiešu dzīvē Dievs ne vienmēr iejaucas nekavējoties, lai atņemtu sāpes, kuru sekas ir mūsu pašu rīcība. Bieži Viņš ļauj mums piedzīvot savas rīcības sekas, lai mēs saprastu, cik dziļi kaitējošs un uzbrūkošs ir mūsu grēks.

Mēs esam pārdomājuši, kādas sekas ir Dieva morāles likumu pārkāpšanai. Bet kā ir ar Dieva veselības likumu pārkāpšanu? Mūsu ķermenis ir Dieva mājoklis. Ja mēs darām pāri savam ķermenim, neēdot veselīgi vai neesot fiziski aktīvi, vai arī ja mēs regulāri pārstrādājamies, tas arī ir grēks pret Dievu. Tam ir sekas, kas var radīt “tīģeļa” apstākļus.

`Vai tu savā dzīvē esi pļāvis tūlītējas sava grēka sekas? Kādas mācības tu esi apguvis? Kādas izmaiņas tev jāveic, lai nepiedzīvotu kaut ko līdzīgu vēlreiz?`