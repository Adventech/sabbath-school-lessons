---
title:  '"Tīģeļi", Ko Piedzīvojam'
date:   02/07/2022
---

### Nedēļas Pētījumiem:
1Pēt 4:12-19, 1Pēt 5:8–11, Rm 1:21–32, Jer 9:7–16, 2kor 12:7-10.

> <p>Atmiņas Pants</p>
> "Mīļie, nebrīnaities par bēdu karstumu jūsu vidū, kas nāk jums par pārbaudījumu, it kā jums notiktu kaut kas neparasts. Bet, tā kā nu jums ir daļa pie Kristus ciešanām, priecājieties, lai jūs arī, Viņam godībā parādoties, varētu līksmoties un priecāties" (1 Pēt 4:12, 13)

Kīmijas laboratorijās bieži dažādus materiālus ieliek nelielā konteinerā un karsē līdz galējai temperatūrai. Konteineram kļūstot karstākam, materiāls vai nu kūst, izčūkst, sprakšķ vai spoži deg, atkarībā no sastāva. Šo konteineru sauc par tīģeli.

"Tīģelis" angļu valodas vārdnīcā ir definēts kā (1) trauks, ko izmanto kādas vielas, kas prasa augstu temperatūru, kausēšanai, (2) smags pārbaudījums, (3) vieta vai situācija, kurā mijiedarbojas koncentrēti spēki, lai panāktu pārmaiņas vai attīstību.

Šīs definīcijas arī dod mums noderīgu ieskatu tajā, kas notiek mūsu garīgajā dzīvē. Šajā nedēļā izgaismosim dažus iemeslus, kāpēc mēs varam pēkšņi atrasties zem spie- diena un piedzīvot pārbaudījumus vietās, kurās apstākļi liek mums mainīties, attīstīties un piedzīvot rakstura izaugsmi. Tas palīdzēs mums apzināties, ko Dievs dara mūsu dzīvē, lai tad, kad mēs nonāksim "tīģeli", mēs zinātu, kā reaģēt.

**Nedēļas Kopskats:** Kādi ir iemesli grūtajiem brīžiem, ko mēs savā dzīvē piedzīvojam?

_Iepazīsties ar šīs nedēļas tēmu, lai sagatavotos Bībeles izpētei 9. jūlijā._