---
title:  Pārsteigumi
date:   03/07/2022
---

> <p></p>
> "Milie, nebrīnaities par bēdu karstumu jūsu vidū, kas nāk jums par pārbaudījumu, it kā jums notiktu kaut kas neparasts” (1 Pēt 4:12)

Pārsteigumi – sāpīgi pārsteigumi – nāk daudzos veidos. Kāda mašīna izbrauc tev priekšā uz ceļa. Pēkšņi saņem ziņu, ka esi zaudējis darbu. Medicīnas testi nes tev negai- dītas sliktas ziņas. Tevi piekrāpj kāds, ko tu mīlēji, kamēr tu domāji, ka arī šis cilvēks tevi mil. Lai arī cik sāpīgas ir sāpes, tās vienmēr ir īpaši sāpīgas, ja tās pārsteidz nesagatavotu.

Šajā nedēļā mēs aplūkosim dažus specifiskus sāpīgu situāciju jeb “tīģeļu” veidus, kuriem nevajadzētu mūs pārsteigt.

Sākumā atgriezīsimies pie 1 Pēt 4:12. Grieķu vārds "pārsteigums" 1 Pēt 4:12 nozīmē būt “tālam” vai “svešam”. Pēteris aicina lasītājus neiekrist slazdā, domājot, ka “bēdu karstums” jeb pārbaudījumi ir sveši kristieša dzīvē. Drīzāk tie jāuzskata par normāliem – tie var notikt un mums pat vajadzētu tos gaidīt.

Vārds, kas tulkots kā “bēdu karstums”, ir kopā ar citu grieķu vārdu, un tas nozīmē “degšana”. Citās vietās tas tulkots kā “ceplis”. Šī ciešanu pieredzi savas ticības dēļ līdz ar to var uzskatīt par “kausēšanas procesu".

`Izlasi 1Pēt 4:12-19. Kāda ir Pētera vēsts?`

Daudzi no mums ir pārsteigti par ciešanām, jo mēs bieži pārāk vienkāršojam kris- tieša pieredzi. Mēs zinām, ka ir divas puses - Dievs, kas ir labs, un sātans, kas ir ļauns. Bet mēs bieži automātiski sametam visu, ko sajūtam kā labu, Dieva “kastē”, un visu, ko sajūtam kā sliktu, sātana “kastē”. Bet dzīve nav tik vienkārša. Mēs nevaram uz savu jūtu pamata izlemt, kas ir no Dieva un kas no sātana. Dažreiz staigāšana ar Dievu var būt izaicinoša un grūta, kamēr sekošana sātanam var šķietami nest lielu atalgojumu. Ījabs, kas bija taisns, bet tomēr piedzīvoja ciešanas, ilustrē to ar jautājumu Dievam: “Kāpēc bezdievīgie paliek dzīvi, top veci un pieņemas pat vareni spēkā?" (ij 21:7)

`Pēteris runā par pārbaudījumiem, kas ir sekas tam, ka esam nostājušies Kristus pusē. Bet ir arī citi iemesli, kāpēc mēs piedzīvojam pārbaudījumus. Kā 1Pēt 4:12–19 var palīdzēt tev iejūtīgi paskaidrot draugam, kāpēc nevajadzētu būt pārsteigtiem par sāpīgiem pārbaudījumiem?`