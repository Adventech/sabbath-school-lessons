---
title:  Brieduma tīģeļi
date:   07/07/2022
---

> <p></p>
> "Lai es nepaaugstinātos īpašo atklāsmju dēļ, man ir dots dzelonis miesā, sātana eņģelis, lai tas sistu mani, ka netopu iedomīgs" (2kor 12:7)

Ir liela atšķirība starp zaru izgriešanu un nociršanu. Mēs nocērtam augus, kurus vairs nevēlamies. Mēs izgriežam zarus augiem, ko gribam attīstīt par auglīgākiem. Tomēr abi procesi ietver asu nazi. Patiešām, dažkārt tiek izgrieztas daudzas auga daļas, kas jaunam dārzniekam var izskatīties pēc tā iznīcināšanas. Garīgā kontekstā Brūss Vilkinsons raksta: "Vai jūs lūdzat Dieva bagātīgas svētības un lūdzat, lai Viņš dara jūs līdzīgākus Viņa Dēlam? Ja jūsu atbilde ir jā, tad jūs lūdzat viņam dzirkles." (Bruce Wilkinson "Secrets of the Vine" (Sisters, OR: Multnomah Publishers, Inc., 2001), p. 60.)

Cilvēki prāto, ko Pāvils patiesībā ir domājis ar "dzeloni miesā" (2kor 12:7). Idejas ir visdažādākās- sākot ar to, ka Pāvilam bija pastāvīgi uzbrukumi no ienaidniekiem līdz pat runas grūtībām. Šķiet, ka patiesībā tās bija problēmas ar redzi (sk. Elenas Vaitas komentāru "The SDA Bible Commentary, 6. sēj., 1107. lpp.). Pārsteidzošā kārtā Pāvils uzskatīja, ka šis "dzelonis" viņam ir "dots".

`Kā tu domā, ko Pāvils domāja ar “man ir dots”? Kas viņam to iedeva? Kā Dievs bija spējīgs izmantot to Pāvilam par labu?`

Ievēro, ka Pāvila "dzelonim” bija noteikts nolūks –“lai es nepaaugstinātos” (2kor12:7). Tas nebija kāda īpaša grēka dēļ, ko viņš būtu izdarījis, bet lai pasargātu viņu no grēko- šanas nākotnē. Pāvils atzina, ka pēc dabas viņam bija vājība grēkot un ka šis "dzelonis" varēja no tā pasargāt.

`Izlasi 2kor 12:7-10. Kā Pāvils tiek galā ar šo “dzeloni”? Vai tu domā, ka Pāvila vājumam bija vēl kādas citas garīgās svētības? Kā veids, kā Pāvils reaģēja, var palīdzēt tev tikt galā ar ērkšķiem, kas tev ir jānes?`

`Kādos veidos Dieva domas par tavu garīgo attīstību var būt ļoti atšķirīgas no tavām paša domām? Padomā par tām dzīves jomām, kurās tev ir jākļūst auglīgākam taisnībā. Kādas garīgas īpašības tu gribētu lūgt Dievam attīstīt tevī caur Viņa “zaru izgriešanu"?`