---
title:  Sātana tīģeļi
date:   04/07/2022
---

> <p></p>
> "Esiet skaidrā prātā, esiet modrīgi! Jūsu pretinieks velns staigā apkārt kā lauva rūkdams un meklē, ko tas varētu aprīt" (1Pēt 5:8)

`Izlasi augstāk citēto pantu. Kāda ir tajā ietvertā vēsts mums? Jautā sev: “Cik nopietni es uztveru šos vārdus?” Ko tu dari savā dzīvē, kas parāda, vai tu pret tiem izturies nopietni?`

Vai esi kādreiz vērojis izsalkušu lauvu? Tāds zvērs var noķert un apēst jebko, ko vēlas. Pēteris brīdina, ka sātans staigā apkārt tieši tāpat. Paskatoties apkārt, mēs varam redzēt sekas viņa vēlmei nogalināt. Nāve, ciešanas un morāles un vērtību sagrozīšana un sabo- jāšana ir atrodama visapkārt. Mēs nevaram neredzēt sātana darbu.

`Izlasi 1Pēt 5:8–11. Kā kristiešiem vajadzētu reaģēt uz sātana klejošanu?`

`Ko Dievs apsola tiem, kas cieš? (1Pēt 5:10)`

Pēteris šos vārdus velta tam, kā reaģēt uz sātana uzbrukumiem kristīgajai ticībai. Bet, kā mēs jau minējām, sātans darbojas daudzos un dažādos veidos. Un, lai gan mums ir jāapzinās sava ienaidnieka realitāte un spēks, mēs nedrīkstam kļūt mazdūšīgi, jo mums vienmēr ir jāatceras, ka Jēzus ir sakāvis sātanu, ka sātans ir sakauts ienaidnieks un ka tik ilgi, kamēr mēs paliksim savienoti ar Jēzu, kamēr mēs pieķersimies Viņam ticībā, mēs nekad netiksim sakauti. Krusta dēļ Kristus uzvara ir mūsu uzvara.

`Padomā, kādos vēl veidos sātans rada sāpes. Kā 1Pēt 5:8–11 lasīšana palīdz mums tikt galā ar ciešanām, ko mēs piedzīvojam tāpēc, ka dzīvojam grēcīgā pasaulē, kuru posta sātans?`