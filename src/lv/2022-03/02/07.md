---
title:  Tālākiem Pētījumiem
date:   08/07/2022
---

Izlasi Elenas Vaitas rakstu “Effectual Prayer" žurnālā “Signs of the Times” (1903. gada 18. nov.), Elenas Vaitas komentāru "The SDA Bible Commentary” (4. sēj., 1182. lpp.) un grāmatā "My Life Today" nodaļu "God Permits Trial and Afflication to Purify Me" (92. lpp.).

"Viņš, kurš lasa cilvēku sirdis, pazīst viņu raksturus labāk, nekā viņi paši tos pazīst. Viņš redz, ka dažiem ir stiprās un vājās vietas, kas, pareizi virzītas, var tikt izmantotas, lai virzītu uz priekšu Viņa darbu. Savā aizgādībā Viņš ieved šos cilvēkus atšķirīgās pozīcijās un dažādos apstākļos, lai viņi varētu atklāt savus rakstura trūkumus, kas bija apslēpti viņu zināšanai. Viņš dod viņiem iespēju izlabot šos trūkumus un sagatavoties kalpošanai Viņam. Bieži Viņš ļauj viņiem uzbrukt nelaimju ugunīm, lai viņi tiktu šķīstīti.” (Elena Vaita "Kristus dziedinošā kalpošana”, 471. lpp.)

**Jautājumi Pārrunām**:

`1. Var patiešām būt grūti pļaut savu grēku sekas. "Vai es kādreiz spēšu atkal būt taisns Dieva priekšā?" mēs jautājam. Kādus apsolījumus Dievs izsaka, lai iedrošinātu mūs izturēt šādos brīžos un nepadoties? (Izlasiet, ko Pāvils raksta vēlāk Rm 5:1-11.) Ko tu varētu teikt cilvēkam, kas uzdod tev šo jautājumu?`

`2. Ko Elena Vaita domāja ar “Viņa aizgādību”? Kā tas darbojas? Kā tu vari zināt, ka kaut kas notiek Dieva aizgādībā? Kādi Dieva “aizgādības” darbi ir ieveduši tevi dzīves pārbaudījumos? Grupā pārrunājiet, ko jūs esat iemācījušies šajā laikā. Kā tu varētu palīdzēt cilvēkam, kas šaubās, vai kāds notikums patiešām ir “Viņa aizgādība”?`

`3. Ja tu zini kādu, kas šobrīd piedzīvo smagus pārbaudījumus, vai ir kāda nozīme tam, kas tos izsaucis? Tas ir, kā tev vajadzētu reaģēt uz cilvēku un uz viņa ciešanām, neskatoties uz to, kas tās radījis?`

`4. Kāds jauns kristietis, kas dzīvoja Dienvidamerikā, piedzīvoja smagus pārbaudī- jumus. Kad tie bija beigušies, viņš devās uz Eiropu un vēlāk kādam teica: “Es savu līķi atstāju Dienvidamerikā.” Ko tas nozīmē? Kāpēc mums visiem kaut kādā ziņā vajadzētu kaut kur atstāt savu līķi?`

`5. Grupā izplānojiet došanos uz kādu slimnīcu vai citu vietu, kur jūs varētu palīdzēt, mierināt un iepriecināt tos, kas kaut kāda iemesla dēļ atrodas “tīģelī”!`