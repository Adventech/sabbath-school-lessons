---
title:  Tālākiem Pētījumiem
date:   19/08/2022
---

Izlasi Elenas Vaitas grāmatā “Pravieši un ķēniņi” nodaļu “Ķēniņienes Esteres dienās” (598.-606. lpp.).

"Vai Dievs nav teicis, ka Viņš dos Svēto Garu tiem, kas Viņam to prasīs? Un vai šis Gars nav reāls, patiess vadonis? Daži cilvēki, šķiet, baidās turēt Dievu pie vārda, it kā tā būtu pašpaļāvība. Viņi lūdz, lai Kungs viņus māca, un tomēr baidās uzticēties tam, kas ir apsolīts Dieva vārdā, un ticēt, ka Viņš mūs ir mācījis. Kamēr mēs nākam pie sava Debesu Tēva pazemīgi un ar vēlmi būt mācīti, labprātīgi un dedzīgi mācīties, kāpēc mums vajadzētu apšaubīt, ka Dievs piepildīs pats Savus apsolījumus? Jums nevajadzētu nevienu mirkli apšaubīt Viņu un tādā veidā parādīt Viņam negodu. Kad jūs cenšaties uzzināt Viņa gribu, jūsu daļa sadarbībā ar Dievu ir ticēt, ka jūs tiksiet vadīti un svētīti, darot Viņa gribu. Mēs varam neuzticēties sev, lai mēs nepārprastu Viņa mācības, bet pat to padariet par savu lūgšanu tēmu un uzticieties Viņam, tik un tā uzticieties Viņam vislielākajā mērā, lai Viņa Svētais Gars vadītu jūs pareizi skaidrot Viņa plānus un Viņa aizgādības darbu." (Elena Vaita “Manuscript Releases” 6. sēj., 225. lpp.)

“Ticība kļūst stipra, nonākot konfliktā ar šaubām un pretējām ietekmēm. Pieredzei, kas gūta šādos pārbaudījumos, ir lielāka vērtība nekā visdārgākajiem dārgakmeņiem." (Elena Vaita "Liecības draudzei" 3. sēj., 555. lpp.)

**Jautājumi Pārrunām**:

`1. Grupā pārrunājiet, kas ir tas, kam mēs ticam, bet ko neredzam, - tam, par ko mēs zinām, ka tas ir reāls, tomēr paliek mūsu redzei nepieejams. Kā tas var palīdzēt mums saprast, ko nozīmē redzēt “Viņu, kas ir neredzams”?`

`2. Pārrunājiet pēdējo jautājumu, kas atrodams trešdienas pētījuma beigās. Cik bieži mēs atrodam sevi šādā situācijā? Ko mēs varam darīt, kas palīdzētu mums uzticēties, ka Kunga ceļš ir vislabākais, pat ja tas nav tas, ko mēs gribējām?`

`3. Ja “ticība kļūst stipra, nonākot konfliktā ar šaubām un pretējām ietekmēm" un tas vada pie kaut kā ārkārtīgi vērtīga, pie "lielākas vērtības nekā visdārgākie dārgakmeņi", kā tam vajadzētu mainīt to, kā mēs raugāmies uz šādiem konfliktiem?`

`4. Lielākā daļa no mums ir redzējuši cilvēkus, pat kristiešus, tādās situācijās, kurās vismaz no mūsu perspektīvas iznākums ir bijis šausmīgs. Ir noticis sliktākais, ko mēs varējām iedomāties, neskatoties uz lūgšanām un visnopietnākajām pūlēm. Kā to var skaidrot mūsu pētījumu gaismā?`