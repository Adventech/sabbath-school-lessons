---
title:  Jēzus vārdā
date:   15/08/2022
---

> <p></p>
> "Ko jūs lūgsit Manā Vārdā, to Es darīšu” (Jņ 14:14)

Jēzus vairs ilgāk nebūs kopā ar mācekļiem. Viņu atbalsts un iedrošinājums gatavo- jās doties uz Debesīm, un mācekļi sāka justies samulsuši un bezspēcīgi. Bet, kaut arī mācekļi vairs nevarēs Viņu redzēt fiziski, Jēzus deva viņiem ievērojamu apsolījumu.

`Izlasi Jņ 14:1-14. Saskaņā ar 13. un 14. pantu Jēzus apsola darīt mūsu labā "jebko" (NKJV), ko mēs lūgsim Viņa vārdā. Tāpēc mēs gandrīz vienmēr savas lūgšanas beigās pievienojam "Jēzus vārdā, āmen".`

`Kā mēs parasti domājam, ko tas nozīmē, kad mēs to sakām? Ko Jēzus domā, kad Viņš iedrošina mūs šādā veidā lūgt? Kādi pavedieni ir šajos pantos, kas palīdz mums saprast Viņa izteikto domu?`

Kad mēs lūdzam “Jēzus vārdā”, mēs varam būt droši, ka visa Debesu sistēma strādā mūsu labā. Mēs varam neredzēt eņģeļus, kas strādā mums visapkārt. Bet tie ir sūtīti no Debesu troņa Jēzus vārdā, lai piepildītu mūsu lūgumus.

Reizēm, kad mēs lūdzam Jēzus vārdā, mēs atveram acis un gaidām, ka viss ap mums būs citādi, - bet viss izskatās tieši tāpat. Tomēr, lai gan Dieva spēks var nākt dramatiskā veidā, kā tas bija tad, kad Jēzus apklusināja vētru, tas var arī nākt kluss, nemanāms, kā tas bija tad, kad Dievs uzturēja Jēzu Ģetzemanē. Var nenotikt pēkšņi kaut kas drama- tisks, bet tas nenozīmē, ka Dievs nedarbojas mūsu labā.

`Izlasi vēlreiz Jņ 14:1-14. Lasot iedomājies, ka Jēzus uzrunā tevi tiešā veidā, vaigu vaigā. Kādu cerību un iedrošinājumu tu vari paņemt no šiem apsolījumiem? Vienlaikus jautā sev: “Kas manā dzīvē stāv ceļā, lai šie apsolījumi varētu piepildīties manā dzīvē? Kādas izmaiņas man vajadzētu apņemties izdarīt savā sirdī?”`