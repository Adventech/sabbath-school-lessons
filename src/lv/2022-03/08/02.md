---
title:  Mūsu Tēva izšķērdība
date:   14/08/2022
---

“Ja Dievs patiešām mani mīlētu, Viņš noteikti manā labā darītu _____________! Interesanti, cik bieži šī doma uzzibsnījusi mūsu prātā. Mēs raugāmies uz saviem aps- tākļiem un tad sākam domāt, vai Dievs patiešām mūs mīl, jo, ja Viņš to patiešām darītu, tad viss būtu citādi.

Ir divi prāta apsvērumi, kas bieži liek apšaubīt Dieva labestību. Pirmkārt, ja mūsu sirdīs un prātos ir dedzīgas ilgas pēc kaut kā, ko mēs uzskatām par labu, doma, ka Dievs varētu gribēt no mums kaut ko citu, var šķist smieklīga. Otrkārt, mēs sākam apšaubīt Dieva labestību, kad mūsu pieredze saduras ar to, kam mēs ticam. Ja kaut kas izskatās labi, rada labas sajūtas, skan labi vai garšo labi, tad tam jābūt labam. Un, ja mēs to nevaram dabūt, tad esam dusmīgi uz Dievu.

Šajā vienādojumā ienāk ticība. Ticība ienāk darbībā tieši tajos brīžos, kuros mēs tiekam kārdināti apšaubīt Dievu un Viņa labestību.

`Rm 8:28–39 ir spēcīgi panti, kas apraksta Dieva labestību pret mums. Ko tu vari atrast šajos pantos, kas palīdz pasargāt mūsu prātu no Dieva labestības apšaubīšanas?`

Rm 8:32 atklāta svarīga loģika, kas ir ārkārtīgi noderīga, sargājot mūs no tā, ka apstākļi sāk mūs pārņemt. “Ja Dievs nevilcinājās atdot visu mūsu dēļ, uzņemoties mūsu stāvokli un ļaujot ar sevi notikt ļaunākajam, sūtot savu Dēlu, vai ir kaut kas, ko Viņš nebūtu priecīgs labprātīgi darīt mūsu labā?” (“Message” tulkojums) Kā gan mēs varam domāt, ka Dievs būtu sūtījis Jēzu mirt mūsu vietā un tad pārvērstos par nejauku un skopu būtni?

Tas nozīmē, ka patiesībai par Dieva dāsnumu pret mums, kā tā atklājas Kristus nāvē, ir jābūt spēcīgākai ietekmei uz mūsu domāšanu nekā visām mūsu šaubām, ko mūsos var radīt pārbaudījumu ugunis.

`Kā patiesībai (Dieva labestībai) varētu būt spēcīgāka ietekme uz tevi nekā tavām šaubām? Pavadi kādu laiku, pārdomājot patiesību, ka Dievs ir devis Jēzu, lai Viņš mirtu mūsu vietā, un ka šis neticamais dāsnums turpinās tūkstošiem dažādos veidos tavā dzīvē tagad. Kā šī doma ietekmē tavu ticību?`