---
title:  Redzot Neredzamo
date:   13/08/2022
---

### Nedēļas Pētījumiem:
Rm 8:28-39, Jņ 14:1-14, Ef 1:18-23, Jes 40:27-31.

> <p>Atmiņas Pants</p>
> "Ticībā viņš atstāja Ēģipti, nebīdamies no valdnieka dusmām, jo, it kā neredzamo redzēdams, viņš izturēja" (Ebr 11:27)

Ticības definīcija Vēstulē ebrejiem ir izaicinoša. "Jo ticība ir stipra paļaušanās uz to, kas cerams, pārliecība par neredzamām lietām.” (Ebr 11:1) Kā mēs varam būt droši par to, ko neredzam? Tomēr tieši to Mozus ilustrē mūsu atmiņas pantā: "Viņš izturēja, jo viņš redzēja Viņu, kas ir neredzams." (Ebr 11:27, NIV)

Vēl izaicinošāk ir saprast, ka mēs esam aicināti redzēt “Viņu, kas ir neredzams" - nevis vienkārši labos laikos, bet īpaši tad, kad viss iet greizi. Tam mums ir vajadzīga ticība, Kristum līdzīga ticība, kurai ir jātiek veidotai patiesībā par Dievu un Dieva valstību. Patiesība par mūsu Tēva labestību, par spēku Jēzus vārdā, par augšāmcelšanās spēku un Dieva līdzjūtību ir būtiskas patiesības, kas darīs mūs spējīgus stāvēt stipri, atrodoties pārbaudījumos un kārdināšanā visu apšaubīt.

**Nedēļas Kopskats:** Kādas patiesības par Dievu var palīdzēt mūs uzturēt pat vissliktākajās situācijās?

_Iepazīsties ar šīs nedēļas tēmu, lai sagatavotos Bībeles izpētei 20. augustā._