---
title:  Augšāmcelšanās spēks
date:   16/08/2022
---

Augšāmcelšana runā par cilvēka bezspēcīguma problēmu. Domājot par Jēzus dzīvi, nāvi un augšāmcelšanos, mēs bieži domājam par to, ka Jēzus nāve bija notikums, kas juridiski padarīja mūs taisnus Dieva priekšā. Tā, protams, ir patiesība.

Tomēr augšāmcelšanās pievieno glābšanai īpašu dimensiju. Jēzus augšāmcelšanās ir nozīmīga ne tikai tāpēc, ka tā parāda mums, ka kādu dienu mēs arī tiksim augšāmcelti. Augšāmcelšana nostādīja Jēzu pie Tēva labās rokas varas un autoritātes pozīcijā. Šis augšāmcelšanas spēks ir tas pats spēks, ko Dievs padara mums pieejamu arī mūsdienās!

`Ef 1:18-23 Pāvils runā par Dieva spēku. Ko šie panti māca mums par augšāmcelšanās spēku? Kādu cerību un apsolījumus jūs varat atrast sev šajos pantos?`

Pāvils lūdz, lai efezieši saprot dažas lietas, ko pareizi saprast var tikai ar dievišķu palīdzību: (1) pastāv pārveidošanas un mūžīgas nākotnes cerība, uz ko Jēzus mūs ir aicinājis; (2) mēs varam saprast spēku, kas ir atklājies mūsu labā.

Tad Pāvils cenšas aprakstīt, cik pārsteidzošs ir šis spēks. Spēks, kas ir mums pieejams tagad, ir tas pats spēks, kas augšāmcēla Jēzu ne tikai no pīšļiem atpakaļ dzīvē, bet varas pozīcijā pie Tēva labās rokas.

Bet Pāvils šeit neapstājas. Augšāmcelšana nepiešķīra Jēzum vienkārši kaut kādu varu, bet gan varu valdīt un nodrošināt visu iespējamo, kas Viņa ļaudīm jebkad varētu būt vajadzīgs-visā mūžībā!

`Sastādi sarakstu ar dzīves jomām, kurās tev ir nepieciešams augšāmceltā Jēzus spēks. Kad esi pabeidzis, lūdz, lai šis spēks tiktu attiecināts uz visām šīm jomām. Vienlaikus ko tu vari vairāk darīt, lai ļautu šim spēkam brīvi darboties tavā dzīvē?`