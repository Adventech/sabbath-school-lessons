---
title:  Kas ir mūsu Tēvs
date:   08/08/2022
---

Osvalds Čembers (Oswald Chamber) raksta: "Vai tu esi jautājis Dievam, ko Viņš plāno darīt? Viņš to tev nekad neteiks. Dievs nesaka, ko Viņš plāno darīt. Viņš mums atklāj, kas Viņš ir." ("My Utmost of His Highest" (Uhrichsville, OH: Barbour & Company, Inc., 1963), Jan. 2.)

`Kā tu domā, ko Čembers ar šo domu vēlas pateikt?`

Kā mēs zinām, Ījaba grāmata sākas ar lielu personīgu traģēdiju Ījaba dzīvē. Viņš zaudē visu, izņemot savu dzīvību un sievu, kura ierosina viņam “nolādēt Dievu un mirt" (Ij2:9, NIV). Tam seko diskusija, kurā viņa draugi cenšas izzināt, kāpēc tas viss ir noticis. Visās šajās diskusijās Dievs stāv klusu.

Tad pēkšņi īj 38. nodaļā Dievs parādās un saka: "Kas ir tas, kas Dieva glābšanas nodo- mus aptumšo ar vārdiem, kuriem nav jēgas?” (īj 38:2) Dievs bez apstājas uzdot Ījabam aptuveni 60 pārsteidzošus jautājumus. Atver Bībeli un pārlasi tos īj 38. un 39. nodaļā.

Pēc pēdējā jautājuma Ījabs atbild: “Redzi, es esmu visai niecīgs, ko lai es Tev atbildu? Es uzlieku roku savai mutei. Es reiz jau esmu runājis, bet tagad vairs neatbildēšu; es esmu gan runājis vēl otrreiz, bet turpmāk to vairs nekad nedarīšu.” (Īj 40:4, 5) Bet Dievs vēl nav beidzis. Viņš turpina uzdot nākamo "lielo" jautājumu kopu.

`Izlasi Ījaba pēdējo atbildi lj 42:1-6. Ko Dievs centās Ījabam pateikt, un kādu ietekmi tas uz viņu atstāja?`

Dievs neatbildēja uz nevienu no "kāpēc” jautājumiem, ko uzdod ījaba draugi. Bet Dievs veidoja Viņa nesalīdzināmā lieluma ainu, kā tas atklājies pārsteidzošajos radīšanas darbos. Galu galā no Ījaba noteikti nav vajadzīgas atbildes. Vajadzību pēc paskaidro- jumiem ir aizēnojusi visu pārņemošās Dieva varenības atainojums.

Šis stāsts atklāj fascinējošu paradoksu. Cerība un iedrošinājums var nākt no mūsu atskārsmes, ka mēs zinām tik maz. Mēs instinktīvi cenšamies rast mierinājumu tajā, ka visu zinām, un mēs kļūstam mazdūšīgi, aptverot, ka mēs nevaram zināt visu. Bet reizēm Dievs izgaismo mūsu nezināšanu, lai mēs varētu saprast, ka cilvēka cerība var atrast drošību tikai Būtnē, kas ir lielāka par mums pašiem.

`Vai šobrīd notiek lietas, ko jūs nevarat saprast? Ja jā, tad pievērsieties Dieva raksturam. Kā tas var dot cerību, kas jums ir tik nepieciešama, lai paliktu neatlaidīgi, ejot cauri tam, kas šobrīd jums šķiet neaptverams?`