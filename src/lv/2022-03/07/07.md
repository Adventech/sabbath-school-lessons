---
title:  Tālākiem Pētījumiem
date:   12/08/2022
---

Izlasi Elenas Vaitas grāmatā “Audzināšana” nodaļu “Mūžības skola” (301.–309. lpp.); grāmatā "Kristus dziedinošā kalpošana” nodaļu “Palīgs ikdienā” (470., 471. lpp.).

"Katra cilvēka piedzīvojumos reiz pienāk brīdis, kad nospiež vilšanās un pilnīga maz- dūšība, — dienas, kad sirdi apņem bēdas un grūti ticēt, ka Dievs vēl ir labvēlīgs saviem zemes bērniem; dienas, kad grūtības biedē dvēseli, līdz nāve šķiet vēlamāka par dzīvību. Tad daudzi zaudē paļāvību uz Kungu un nonāk šaubu varā un neticības saitēs. Ja mēs tādos brīžos ar garīgu skatu spētu iedziļināties Dieva aizgādības nolūkos, tad ieraudzītu, kā eņģeļi cenšas mūs glābt no mums pašiem, ka tie cenšas mūsu kājas nostādīt uz pamata, kas stiprāks nekā mūžīgie kalni. Tad mums uzaustu jauna ticība, rastos jauna dzīvība!" (Elena Vaita “Pravieši un ķēniņi” 162. lpp.)

**Jautājumi Pārrunām**:

`1. Elena Vaita saka, ka mēs visi piedzīvojam "vilšanās un pilnīgas mazdūšības" brīžus. Cik labi mēs pamanām cits citu, ejot cauri šādiem brīžiem? Kā mēs varam iemācīties būt labāki cerības nesēji cits citam, kad piedzīvojam šādas rūgtas vilšanās?`

`2. Grupā pārskatiet savas atbildes uz otrdienas pēdējo jautājumu. Kādu izmaiņu tavā dzīvē ienesa tas, ka tu savā priekšā turēji Dieva tuvuma realitāti?`

`3. Grupā izlasiet skaļi Ij 38.-41. nodaļu. Kādu Dieva ainojumu tās atklāj? Kā šajā ainojumā iederas sabats? Kā tas palīdz mums turēt savā priekšā Dieva dabu un raksturu?`

`4. Cerība, kas pārveido, nāk no Debesīm. Tas nozīmē, ka mēs varam lūgt cits par citu, lai mūsu dzīvē tiek ienesta cerība. Pavadiet laiku, lūdzot par tiem, kuru cerība nesen ir sagrīļojusies, lai tā atjaunotos. Ko jūs varat darīt to labā, kas izmisīgi cenšas rast cerību?`

`5. Ja kāds ir labprātīgs padalīties, lūdziet, lai šis cilvēks atceras laiku, kad izmisums un pārbaudījumi lika viņam zaudēt cerību un ticību. Kas izmainīja šo cilvēku? Ko mēs varam līdzdalīt cits citam, kas varētu palīdzēt šaubu un izmisuma brīžos?`