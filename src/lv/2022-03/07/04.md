---
title:  Mūsu Tēva klātbūtne
date:   09/08/2022
---

> <p></p>
> "Jo Es, Tas Kungs, tavs Dievs, daru stipru tavu labo roku, Es, kas tev saku: "Nebīsties, Es tev palidzu!" (Jes 41:13)

Kāds reiz teica: "Brīžos, kad Dievs liekas tālu, kurš ir tas, kurš ir pārvietojies?" Kad rodas problēmas, mēs pieņemam, ka Dievs mūs ir pametis. Patiesība ir tā, ka Viņš nekur nav aizgājis.

Jūdiem trimdā likās, ka Dievs ir ļoti tālu prom. Tomēr, pateicoties Jesajam, Dievs pārliecina viņus par atbrīvošanu nākotnē. Lai gan īstā atgriešanās Jeruzalemē vēl bija daudzus gadus tālā nākotnē, Dievs gribēja, lai Viņa ļaudis zina, ka Viņš nav no viņiem aizgājis un ka viņiem ir visi iemesli cerībai.

`Izlasi Jes 41:8–14. Kādus iemeslus cerībai jūs varat atrast cilvēkiem, kas dedzīgi gaida atbrīvošanu nākotnē? Kā šis apsolījums palīdz mums-gaidot, kad beigsies mūsu trimda virs zemes?`

Viens no spēcīgākajiem ainojumiem šajos pantos ir atrodams Jes 41:13. Suverēnais universa Dievs paziņo, ka Viņa ļaudīm nav jābaidās, jo Viņš ir tas, kurš "tur tavu labo roku" (NIV). Viena lieta ir iedomāties, ka Dievs vada notikumus virs zemes no milzīga troņa, kas atrodas neskaitāmu gaismas gadu attālumā no mūsu zemes. Bet pavisam kas cits ir saprast, ka Viņš ir pietiekami tuvu, lai turētu Savu mīļoto cilvēku rokas.

Kad mēs esam aizņemti, var būt grūti atcerēties, ka Dievs mums ir tik tuvu. Bet, ja mēs atceramies, ka Viņš ir Imanuēls, "Dievs ar mums", tas visu maina. Ja ar mums ir Dieva klātbūtne, tad līdz ar to arī Viņa nodomi, Viņa apsolījumi un Viņa pārveidojošais spēks.

`Tuvākajās dienās izmēģini šādu eksperimentu. Katrā iespējamā brīdī mēģini sev atgādināt, ka universa Dievs ir pietiekami tuvu, lai turētu tavu roku, un ka Viņš personīgi apsola tev palīdzēt. Pieraksti, kā tas maina tavu dzīvi. Esi gatavs pārrunāt savu pieredzi Bībeles izpētes grupā.`