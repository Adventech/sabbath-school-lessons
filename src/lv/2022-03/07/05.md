---
title:  Mūsu Tēva plāns mums
date:   10/08/2022
---

`Ikviens meklē cerību. Bet kur to atrast? Dažiem cilvēkiem cerība ir atrodama drauga smaidā. Citiem cerība rodas no finansiālas drošības vai stabilām laulības attiecībām. Kur tu parasti meklē cerību un drosmi?`

Jeremijas grāmatā pravietis raksta cilvēkiem, kas trimdā ir zaudējuši cerību. “Pie Bābeles upēm- tur mēs sēdējām un raudājām, kad pieminējām Ciānu."” (Ps 137:1) Kaut arī viņu sirdis ir salauztas, Jeremija uzskaita iemeslus, kāpēc viņiem nevajadzētu atmest cerības.

`Kādi iemesli cerībai doti Jer 29:1-10?`

Šajos pantos ir trīs svarīgi cerības avoti, ko ir vērts izgaismot.

Pirmkārt, Dievs saka Saviem ļaudīm, ka viņiem nevajadzētu atmest cerību, jo viņu situācija nav nejaušības vai neparedzama ļaunuma rezultāts. Jo Dievs pats saka: "Es liku izvest no Jeruzalemes uz Bābeli.” (Jer 29:4) Lai gan šķiet, ka ļaunums viņus apņem, Jūda nekad nebija atstājis Dieva apskāvienu.

Otrkārt, Dievs stāsta Saviem ļaudīm, ka viņiem nevajadzētu pārstāt cerēt, jo viņš var strādāt pat viņu tagadējās grūtībās. "Rūpējieties par tās pilsētas labklājību, kurp Es jūs liku aizvest, un pielūdziet To Kungu par to, jo tās labklājība būs arī jūsu labklājība." (Jer 29:7)

Treškārt, Dievs stāsta Saviem ļaudīm, ka viņiem nevajadzētu atmest cerību, jo viņš noteiktā laikā izbeigs viņu trimdu: "Tiešām tā saka Tas Kungs: kad septiņdesmit gadi Bābelē būs pilnīgi pagājuši, tad Es atkal par jums gādāšu un izpildīšu Savu apsolījumu, ka Es jūs atvedīšu atpakaļ šinī vietā." (Jer 29:10)

Pēc tam, kad Dievs paskaidro, kā par tiem gādājis pagātnē, ka Viņš atbild par viņu tagadni un atbildēs arī par nākotni, tad Viņš skaisti izklāsta Savas maigās rūpes par Viņa ļaudīm (sk. Jer 29:11-14).

`Izlasi Jer 29:11—14, ieliekot savu vārdu pēc vārda “tu”, it kā Dievs šos apsolījumus būtu izteicis tev personīgi. Attiecini šos apsolījumus uz sevi, lai arī kādā personīgā cīņā tu šobrīd atrastos.`