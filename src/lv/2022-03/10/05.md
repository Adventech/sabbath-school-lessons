---
title:  Klusēšana
date:   31/08/2022
---

`Visspēcīgākais lēnprātības paraugs pārbaudījumu ugunīs ir Jēzus. Kad Viņš teica, lai mēs nākam un "mācāmies no Vina, jo Vinš ir lēnprātīgs un no sirds pazemīgs" (Mt 11:29), Viņš to domāja tādos veidos, ko mēs pat iedomāties nevaram.`

`Izlasi 1Pēt 2:18-25. Pēteris piedāvā vergiem pārsteidzošu padomu. Viņš apraksta, kā Jēzus atbildēja uz netaisnu un sāpīgu izturēšanos, un norāda, ka Viņš ir atstājis tiem “priekšzīmi, lai jūs sekotu Viņa pēdām” (1Pēt 2:21). Kādus lēnprātības un pazemības principus pārbaudījumos mēs varam mācīties no Jēzus, kā to šeit atklāj Pēteris?`

Ir briesmīgi noskatīties, ja pret kādu izturas netaisnīgi. Un ir ārkārtīgi sāpīgi, ja mēs esam tie, kas saņemam šādu izturēšanos. Tā kā mums parasti ir spēcīga taisnīguma izjūta, mēs, notiekot netaisnībai, instinktīvi vēlamies "nokārtot visu taisnīgi", īstenojot to, ko mēs uzskatām par taisnām un godīgām dusmām.

Nav viegli tā dzīvot. Un varbūt pat neiespējami, ja mēs nepieņemam izšķirošo patie- sību- ka visās netaisnajās situācijās mums ir jātic, ka mūsu Debesu Tēvs visu kontrolē un ka Viņš rīkosies mūsu labā – saskaņā ar Viņa gribu. Tas nozīmē arī to, ka mums ir jābūt atvērtiem iespējai, ka mēs līdzīgi Jēzum netiksim vienmēr izglābti no netaisnības. Bet mums vienmēr jāatceras, ka mūsu Debesu Tēvs vienalga ir ar mums un uzņemas atbildību.

Pētera padoms, ņemts no Jēzus dzīves, ir pārsteidzošs, jo šķiet, ka būt tik klusam, piedzīvojot netaisnas ciešanas, ir lielāka liecība Dieva godam, nekā "cilvēku vešana pie taisnības". Kad Kajafa un Pilāts uzdeva jautājumus, Jēzus būtu varējis pateikt daudz, lai izlabotu situāciju un Sevi attaisnotu, bet Viņš to nedarīja. Viņa klusēšana bija liecība Viņa lēnprātībai.

`Kā tu tiec galā ar situācijām, kurās pret tevi izturas netaisnīgi? Kā tu varētu īstenot savā dzīvē vismaz dažus no principiem, ko mēs šodien aplūkojām?`