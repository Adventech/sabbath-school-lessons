---
title:  Tālākiem Pētījumiem
date:   02/09/2022
---

Izlasi Elenas Vaitas grāmatā "Kristus dziedinošā kalpošana” nodaļu “Patiesas izpratnes meklējumu nozīme” (453., 454. lpp.), grāmatā “Laikmetu ilgas” nodaļu “Kalna svētruna” (298.-314. lpp.), grāmatā "Evaņģelizācija” nodaļu "Strādnieki un viņu īpašības" (630. lpp.).

"Grūtības, ar kurām mums jāsastopas, lielā mērā var mazināt ar lēnprātību, kas apslēpta Kristū. Ja mums būs mūsu Meistara pazemība, mēs pacelsimies pāri nievām, noraidījumiem un īgnumam, kuriem ik dienas esam pakļauti, un tie vairs neapēnos mūsu garu. Visaugstākais cēluma pierādījums kristietī ir pašsavaldīšanās. Tas, kas paze- mojumos un cietsirdīgas izturēšanās gadījumā nespēj saglabāt mierīgu, paļāvīgu garu, nolaupa Dievam tiesības viņā atklāt dievišķā rakstura pilnību. Spēks, kas Kristus seko- tājiem dod uzvaru, ir sirds pazemība, tā ir zīme par viņu saitēm ar Debesu pagalmiem." (Elena Vaita "Laikmetu ilgas" 301. lpp.)

**Jautājumi Pārrunām**:

`1. Kā pazemība ļauj mums “pacelties pāri” nievām un noraidījumiem? Kā tu domā, kas ir vissvarīgākā pazemības iezīme, kas ļauj mums to darīt?`

`2. Kā jūsu kultūrā skatās uz tādām rakstura īpašībām kā pazemība un lēnprātība? Vai tās tiek cienītas vai noniecinātas? Kādu spiedienu jūs piedzīvojat savā kultūrā, kas darbojas pret šādu rakstura īpašību attīstīšanu?`

`3. Vai starp mūsdienu cilvēkiem var atrast izcilus lēnprātības un pazemības piemē- rus? Ja jā, kas ir šie cilvēki, kā viņi pauž šīs iezīmes un ko jūs no viņiem varat mācīties?`

`4. Kāpēc mēs tik bieži lēnprātību un pazemību pielīdzinām vājumam?`

`5. Mēs redzējām, kā Dāvids meklēja Kungu kā patvērumu. Bet kā tas darbojas? Kā vienmēr atklājas šis patvērums? Citiem vārdiem, kā mēs kā draudze varam būt patvē- rums tiem, kam tas ir vajadzīgs? Kāda veida patvērumu piedāvā jūsu vietējā draudze? Ko jūs varat darīt, lai palīdzētu to veidot kā patvēruma vietu tiem, kam tas ir vajadzīgs?`