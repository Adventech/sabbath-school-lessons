---
title:  Lēnprātība Pārbaudījumos
date:   27/08/2022
---

### Nedēļas Pētījumiem:
Ec 24:15-27, 2Moz 32:1-14, Mt 5:43–48, 1Pēt 2:18-25, Ps 62:1-8.

> <p>Atmiņas Pants</p>
> "Svētīgi lēnprātīgie, jo tie iemantos zemi" (Mt 5:5)

Vārdu “lēnprātīgs” mēs nedzirdam bieži, varbūt vienīgi tad, kad lasām par Mozu vai pētām Svētību vārdus. Nav arī grūti izdomāt, kāpēc tā. Lēnprātība ir definēta kā “ievainojuma izturēšana ar pacietību un bez aizvainojuma”. Nav brīnums, ka mēs par to daudz nedzirdam. Tā ir īpašība, ko mūsdienu kultūrā ne pārāk ciena. Reizēm Bībele tulko šo vārdu kā "pazemīgs". Arī pazemība ir rakstura iezīme, kas lielākajā daļā kultūru netiek uzskatīta par vēlamu.

Tomēr lēnprātība, ievainojuma izturēšana ar pacietību un bez aizvainojuma, ir viena no visspēcīgākajām Jēzus un Viņa sekotāju rakstura īpašībām. Tajā pašā laikā tā nav pašmērķis; gara lēnprātība var būt spēcīgs ierocis to rokās, kas atrodas sāpēs un cie- šanās. Patiešām, pārbaudījumu ugunis ir lieliska vieta, kur mācīties sirds lēnprātību, jo, pateicoties mūsu pašu lēnprātībai un salauztajām vietām, mēs varam būt spēcīgi liecinieki Dievam.

**Nedēļas Kopskats:** Kāda ir saistība starp ciešanām un lēnprātību? Kā mēs savā lēnprātībā un dzīves neveiksmēs varam būt liecinieki citiem? Kā lēnprātība kristiešiem patiešām var būt spēks, nevis vājums?

_Iepazīsties ar šīs nedēļas tēmu, lai sagatavotos Bībeles izpētei 3. septembrī._