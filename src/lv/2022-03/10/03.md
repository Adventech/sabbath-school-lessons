---
title:  Aizlūdzot par žēlastību
date:   29/08/2022
---

`Izlasi 2Moz 32:1-14. Kāda ir Mozus loma šeit?`

Pēc tam, kad cilvēki bija sākuši pielūgt zelta teļu, Dievs nolēma, ka viņi ir aizgājuši par tālu, un paziņoja, ka Viņš iznīcinās šos cilvēkus un padarīs Mozu par lielu tautu. Bet tā vietā, lai pieņemtu Dieva piedāvājumu, Mozus lūdza Dievu parādīt žēlastību Viņa ļaudīm, un Dievs atmaiga.

2Moz 32:1-14 izvirza divus svarīgus jautājumus. Pirmkārt, Dieva piedāvājums iznīcināt dumpīgos cilvēkus un svētīt Mozu bija pārbaudījums viņam. Dievs gribēja, lai Mozus parāda, cik daudz līdzjūtības viņš izjūt pret šiem ārkārtīgi nepaklausīgajiem ļaudīm. Un Mozus pārbaudījumu izturēja. Līdzīgi Jēzum viņš lūdza pēc žēlastības grēciniekiem. Tas atklāj kaut ko ļoti interesantu: dažreiz Dievs var mums palīdzēt piedzīvot pretestību; Viņš var ļaut mums nokļūt pārbaudījumu ugunīs, lai Viņš, mēs un vērojošais universs varētu novērtēt, cik daudz žēlastības mums ir pret tiem, kas ir untumaini.

`Kādus iemeslus Mozus nosauca, lūdzot Kungu neiznīcināt Israēlu?`

Otrkārt, šie panti parāda, ka pretestība un nepaklausība ir aicinājums atklāt žēlastību. Žēlastība ir vajadzīga, kad cilvēki to vismazāk ir pelnījuši. Bet, kad viņi vismazāk to ir pelnījuši, mēs arī jūtamies vismazāk gatavi to piedāvāt. Kad Mozus māsa Mirjama viņu kritizēja, viņš sauca uz Kungu, lai Viņš dziedina viņu no spitālības (4Moz 12). Kad Dievs bija dusmīgs uz Korahu un viņa sekotājiem un draudēja viņus visus iznīcināt, Mozus krita uz sava vaiga, lai lūgtu pasargāt viņa dzīvību. Nākamajā dienā, kad Israēls kurnēja uz Mozu dumpinieku nāves dēļ un Dievs atkal draudēja viņus iznīcināt, Mozus krita uz sava vaiga un lūdza Āronu ātri veikt salīdzināšanu par viņiem visiem (4Moz 16). Savā lēnprātībā, savā nesavtībā šī pārbaudījuma vidū Mozus meklēja žēlastību to labā, kas noteikti nebija to pelnījuši.

`Padomā par cilvēkiem ap tevi, kas, pēc tavām domām, vismazāk ir pelnījuši žēlastību. Kā tu vari lēnprātībā un nesavtīgā pazemībā būt viņiem par Dieva žēlastības atklāsmi?`