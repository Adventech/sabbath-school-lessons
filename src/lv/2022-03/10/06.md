---
title:  Mūsu klints un patvērums
date:   01/09/2022
---

Cik gan bieži vislepnākie, visiedomīgākie un uzstājīgākie cilvēki ir tie, kas cieš no zema pašvērtējuma. Viņu iedomība un lepnums- un pilnīgs lēnprātības un pazemības trūkums-ir kā apsegs, varbūt pat neapzināti, tam, kas viņiem trūkst iekšienē. Viņiem ir vajadzīgs tas, kas ir vajadzīgs mums visiem: drošības, vērtības, pieņemšanas izjūta, īpaši saspringtos un ciešanu brīžos. Mēs to varam atrast tikai Kungā. Īsāk sakot, lēnprātība un pazemība, tā vietā, lai būtu vājuma pazīmes, bieži vien ir visspēcīgākā pazīme, ka dvēsele ir stingri nostājusies uz Klints.

`Izlasi Ps 62:1–8. Kas, šķiet, ir šī psalma konteksts? Kādas domas Dāvids pasaka? Kādus garīgus principus tu vari mācīties no tā, ko viņš saka? Vēl svarīgāk, kā tu vari mācīties attiecināt šos principus uz savu personīgo dzīvi?`

“Cilvēki bez iemesla kļūs par mūsu ienaidniekiem. Dieva ļaužu motīvi tiks pārprasti, ne tikai no pasaules puses, bet arī no brāļiem. Kunga kalpi tiks nolikti grūtās vietās. No oda tiks uzpūsti ziloņi, lai attaisnotu cilvēkus, kas īsteno savtīgus, netaisnus nodomus. [..] Vīri tiks atklāti nepareizā gaismā, tērpti tumšos negodīguma talāros, jo ārpus viņu kontroles esoši apstākļi būs padarījuši viņu darbu sarežģītu. Uz viņiem norādīs kā uz cilvēkiem, kam nevar uzticēties. Un to darīs draudzes locekļi. Dieva kalpiem ir jāapbru- ņojas ar Kristus prātu. Viņiem nevajadzētu gaidīt, ka varēs izbēgt no ievainojumiem un nepareiza sprieduma. Viņi tiks saukti par entuziastiem un fanātiķiem. Bet lai viņi nekļūst mazdūšīgi. Dieva rokas tur Viņa aizgādības stūri, vadot Viņa darbu Viņa vārda pagodināšanai." (Elena Vaita "The Upward Look" 177. lpp.)

`Cik imūns tu esi pret citu nosodījumu un dzeloņiem? Visdrīzāk ne tik ļoti, vai ne? Kā tu vari pieķerties Kungam un noenkurot savu pašvērtību Viņā, kas tevi mīl tik ļoti, ka ir nomiris par taviem grēkiem, tādējādi palīdzot sev aizsargāties no citu izrādītās necieņas?`