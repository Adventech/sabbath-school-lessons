---
title:  Milot tos, kas mūs ievaino
date:   30/08/2022
---

Kāds reiz teicis: "Mīlēt savus ienaidniekus nenozīmē, ka mums ir jāmīl netīrumi, kuros ir apglabāta pērle; drīzāk tas nozīmē, ka mēs mīlam pērli, kas atrodas pīšļos [..]. Dievs nemīl mūs tāpēc, ka mēs pēc savas dabas būtu mīlami. Bet mēs kļūstam mīlami, jo Viņš mūs mīl."

`Kad tu raugies uz saviem “ienaidniekiem”, ko tu parasti redzi - pērli vai ap to esošos netīrumus?`

`Izlasi Mt 5:43–48. Jēzus aicina mūs mīlēt un lūgt par saviem ienaidniekiem. Kādu piemēru no dabas Jēzus šeit min, lai palīdzētu mums saprast, kāpēc mums vajadzētu mīlēt savus ienaidniekus? Ko Viņš šeit vēlas mums iemācīt?`

Mt 5:45 Jēzus izmanto Savu Debesu Tēvu kā piemēru, lai ilustrētu, kā mums vajadzētu izturēties pret tiem, kas mūs ievaino, kas varbūt noliek mūs visļaunākajos pārbaudīju- mos. Jēzus saka, ka Viņa Tēvs sūta svētību lietu gan pār taisnajiem, gan pār netaisnajiem. Ja Dievs dod lietu pat netaisnajiem, tad kā arī mums pret viņiem vajadzētu izturēties?

Jēzus necenšas pateikt, ka mums vienmēr ir jābūt siltām, pūkainām jūtām pret ikvienu, kas mums sagādā problēmas, lai gan arī tas ir iespējams. Pamatā mīlestība pret ienaidniekiem nav domāta kā jūtas, kas mums ir pret viņiem, bet kā īpaša darbība pret viņiem, kas atklāj rūpes un gādību.

Jēzus noslēdz šo sadaļu ar pantu, kas bieži izraisa daudz debašu: “Tāpēc esiet pilnīgi, kā jūsu Debesu Tēvs ir pilnīgs.” (Mt 5:48) Bet kontekstā šī panta nozīme ir ļoti skaidra: tiem cilvēkiem, kas grib būt pilnīgi, kā Dievs ir pilnīgs, ir jāparāda mīlestība pret saviem ienaidniekiem, kā Dievs parāda mīlestību pret Saviem ienaidniekiem. Būt pilnīgam Dieva skatījumā nozīmē mīlēt pretestību, un, lai to izdarītu, ir nepieciešama sirds lēn- prātība, ko tikai Dievs var dot.

`Paturot prātā mūsu lēnprātības definīciju ("izturēt ievainojumu ar pacietību un bez aizvainojuma”), izveido sarakstu ar izmaiņām, kam jānotiek, lai ļautu Kungam dot tev tādu sirds lēnprātību, kas palīdzēs tev iegūt pareizo attieksmi pret "ienaidniekiem".`