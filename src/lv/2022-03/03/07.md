---
title:  Tālākiem Pētījumiem
date:   15/07/2022
---

Izlasi Elenas Vaitas grāmatā “Sentēvi un pravieši” nodaļas “Iziešana” (281.—290. lpp.), "No Sarkanās jūras līdz Sinaja kalnam” (291.–302. lpp.), grāmatā “Laikmetu ilgas" nodaļu "Kārdināšanas" (114.–123. lpp.).

"Senatnē Kungs vadīja savu tautu uz Refidimu, un Viņš var izvēlēties vadīt turp arī mūs, lai pārbaudītu mūsu uzticību. Viņš neved mūs vienmēr uz patīkamām vietām. Ja viņš to darītu, mēs savā pašpietiekamībā aizmirstu, ka Viņš ir mūsu palīgs. Viņš ilgojas atklāt Sevi mums, atklāt bagātīgos resursus, kas ir mūsu lietošanā, un Viņš ļauj mums piedzīvot pārbaudījumus un vilšanās, lai mēs varētu saprast savu bezpalīdzību un iemā- cītos saukt Viņu pēc palīdzības. Viņš var likt vēsām straumēm plūst no cietas klints. Tikai tad, kad satiksim Dievu vaigu vaigā, kad redzēsim tā, kā mūs redz, un pazīsim tā, kā mūs pazīst, mēs uzzināsim, cik daudz nastas Viņš ir nesis mūsu vietā un cik daudz nastas Viņš būtu bijis priecīgs nest, ja mēs bērnišķīgā ticībā būtu tās pienesuši pie Viņa kājām." (Elena Vaita "Rephidim", Advent Review and Sabbath Herald, 1903. gada 7. apr.)

**Jautājumi Pārrunām**:

`1. Mēs bieži runājam par kārdināšanām kā par kaut ko individuālu, kā tas, protams, arī ir. Bet vai pastāv kādas kopīgas kārdināšanas, no kā mums kā konfesijai vai vietējās draudzes ģimenei vajadzētu sargāties? Ja jā, tad kādas?`

`2. Pajautā tiem, kas ir labprātīgi runāt par kādu no “nepatīkamajām vietām”, uz kurām viņi ir bijuši aizvesti. Kāpēc tās bija nepatīkamas? Ja viņiem būtu šodien jāpārskata šie piedzīvojumi, vai viņi tos redzētu citādi?`

`3. Mēs visi saprotam principu, kas stāv aiz tā, ka Dievs ļauj pārbaudījumiem mūs šķīstīt un attīrīt. Kā mēs saprotam situācijas, kurās pārbaudījumiem, šķiet, nav nekā- das vērtības, - piemēram, kāds tiek uz vietas nogalināts automašīnas vrakā? Grupā pārrunājiet iespējamās atbildes.`

`4. Grupā atvēliet laiku, lai lūgtu cits par citu - lai katrs varētu tikt stiprināts izturēt pārbaudījumus un palikt uzticīgs.`

`5. Vai kāds no grupas pazīst kādu, kas, piedzīvojis grūtības, ir pazaudējis ceļu? Ja jā, ko jūs kā grupa varat darīt, lai taustāmā veidā palīdzētu vest šo cilvēku atpakaļ?`