---
title:  Pārbaudījums uguni
date:   14/07/2022
---

Bija kāds jauns vīrietis, ko mēs sauksim par Aleksi. Viņam bija ļoti vētraina jaunība: narkotikas, vardarbība, pat vairākas reizes cietumā. Bet tad, pateicoties kāda vietējā draudzes locekļa laipnībai (Aleksis bija viņu apzadzis), viņš uzzināja par Dievu un atdeva savu sirdi Jēzum. Lai gan viņam vēl joprojām bija zināmas problēmas un cīņas un lai gan viņa pagātnes elementi vēl joprojām vilkās līdzi, Aleksis bija jauns cilvēks Jēzū. Viņš mīlēja Dievu un centās izpaust šo mīlestību, paklausot Viņa baušļiem (1Jņ 5:1, 2). Kādā brīdī Aleksis sajuta, ka viņš varētu būt mācītājs. Viss uz to norādīja. Viņš atsaucās Dieva aicinājumam, nešauboties par to.

Koledžā sākumā viss bija labi. Tad sāka šķobīties viss pēc kārtas, un viņa dzīve sāka brukt. Viņa finanses izsīka, pret viņu pēkšņi ar nepatiesām apsūdzībām vērsās kāds tuvs draugs, tādējādi bojājot viņa reputāciju. Pēc tam viņš saslima, un neviens nezināja, kas tā bija par slimību, bet tas ietekmēja viņa studijas tādā mērā, ka viņš baidījās pilnībā izkrist no skolas. Turklāt viņš joprojām cīnījās ar spēcīgām kārdināšanām lietot narko- tikas, kas vietējā kopienā bija brīvi pieejamas. Kādā brīdī viņš pat sāka to darīt. Aleksis nevarēja saprast, kāpēc tas viss notiek, īpaši tāpēc, ka viņš bija pārliecināts-Kungs viņu bija vadījis uz šo skolu. Vai Aleksis bija kļūdījies šajā ziņā? Ja jā, vai visa viņa pieredze ar Dievu bija liela kļūda? Viņš sāka apšaubīt pat ticības pamatus.

`Iedomājies, ka šīs krīzes vidū Aleksis nāk pie tevis un lūdz pēc padoma. Ko tu teiktu? Kāda ir tava paša pieredze, kas varētu palīdzēt cilvēkiem, kas piedzīvo ko līdzīgu? Kādus Bībeles pantus tu izmantotu? Cik noderīgi varētu būt tālākie panti šādā situācijā? (Sak 3. nod., Jer 29:13, Rm 8:28, 2kor 12:9, Ebr 13:5)`

`Gandrīz visi, kas seko Kungam, ir piedzīvojuši krīzes, kuru laikā viņi ir bijuši kārdināti apšaubīt Kunga vadību. Šādās situācijās ir svarīgi pieķerties apsolījumiem, atcerēties Dieva vadību pagātnē un lūgt pēc ticības un izturības. Kungs nekad nepadosies attiecībā uz mums. Jautājums mums ir: kā lai mēs nepadodamies kārdināšanām un neatstājam Viņu?`