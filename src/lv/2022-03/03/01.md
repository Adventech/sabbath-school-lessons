---
title:  Putnu Būris
date:   09/07/2022
---

### Nedēļas Pētījumiem:
2Moz 14. nod., 2Moz 15:22-27, 2Moz 17:1-7, Sak 3. nod., Lk 4:1-13, 1 Pēt 1:6-9.

> <p>Atmiņas Pants</p>
> "Tad jūs līksmosities, tagad, ja tas ir vajadzīgs, drusku noskumdināti dažādos pār- baudījumos" (1Pēt 1:6)

"Būrītī iesprostots putniņš gaišā dienas laikā, dzirdot citu balsu skaņas, nedziedās dziesmu, ko tā saimnieks cenšas tam iemācīt. Tas apgūst kādu fragmentu no vienas, kādu skaņu no otras dziesmas, bet nekad vienu atsevišķu melodiju. Tad saimnieks apsedz būrīti un novieto to tur, kur putniņš dzirdēs tikai vienu dziesmu, kas tam jāiemācās. Tumsā tas atkārtoti dziedās vajadzīgo melodiju, līdz beidzot to iegaumēs un spēs nevainojami atskaņot. Kad putnu novieto iepriekšējā vietā, tas uz visu mūžu būs pieņēmis šo dziesmu par savu, un spēs to dziedāt arī gaismā. Līdzīgi Dievs izturas pret saviem bērniem. Viņam ir kāda dziesma, kas mums jāiemācās, un, apguvuši to bēdu tumsā, pēc tam mēs vienmēr pratīsim to dziedāt.” (Elena Vaita "Kristus dziedinošā kalpošana", 472. lpp.)

Ievēro, ka putniņu tumsā aiznes pats saimnieks.

Ir viegli saprast, ka sātans rada sāpes, bet vai Dievs pats aktīvi piedalītos, ievedot mūs pārbaudījumos, kur mēs piedzīvojam apjukumu un sāpes?

**Nedēļas Kopskats:** Kādus gadījumus tu vari atrast Bībelē, kur Dievs pats vada cilvēkus tādos piedzīvo- jumos, par kuriem Viņš zina, ka tie iekļaus ciešanas? Kā tu domā, kas bija tās jaunās dziesmas, ko viņš gribēja, lai viņi dzied?

_Iepazīsties ar šīs nedēļas tēmu, lai sagatavotos Bībeles izpētei 16. jūlijā._