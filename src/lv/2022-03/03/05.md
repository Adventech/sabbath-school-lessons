---
title:  Nevīstošais mantojums
date:   13/07/2022
---

`Izlasi 1Pēt 1:6, 7. Ko Pēteris saka?`

Pēteris raksta cilvēkiem, kas cīnās ar grūtībām un bieži jūtas ļoti vientuļi. Viņš rakstīja "Dieva izredzētajiem, trimdiniekiem, kas izkaisīti Pontā, Galatijā, Kapadokijā, Āzijā un Bitinija" (1 Pēt 1:1, NIV). Tas ir apgabals, ko mēs mūsdienās pazīstam kā Turcijas rietu- mus. Dažus pantus tālāk Pēteris saka, ka viņš zina – viņi piedzīvo “skumjas visu veidu pārbaudījumos” (1 Pēt 1:6, NIV).

`Ko Pēteris domā, sakot, ka viņi ir “trimdinieki” un “izkaisīti”? Kā tas padara viņu pārbaudījumu smagāku?`

Būt kristietim tajos laikos bija kaut kas jauns; ticīgie bija nelielā skaitā un dažādās vietās, kur viņi bija pārliecinošā mazākumā. Labākajā gadījumā viņi bieži tika pārprasti, sliktākajā gadījumā – vajāti. Pēteris viņus tomēr pārliecina, ka šie pārbaudījumi nav nejauši vai haotiski (1Pēt 1:6, 7). Tiem, kas paliek neatlaidīgi "visu veidu pārbaudījumos", mērķis ir iegūt patiesu ticību.

`Izlasi 1Pēt 1:6-9. Kādu augstāku pārliecību Pēteris cenšas sniegt šiem cilvēkiem viņu pārbaudījumos? Ko šī cerība nozīmē arī mums?`

Lai arī kādi būtu viņu pārbaudījumi, lai arī ko viņi ciestu, kā to var salīdzināt ar mūžību, kas viņus sagaida, kad Kristus atgriezīsies? Pētera vārdi viņiem ir Dieva vārdi mums, lai arī ko mēs piedzīvojam. Lai arī cik grūti vai sāpīgi ir mūsu pārbaudījumi, mēs nedrīk- stam no sava redzesloka zaudēt augstāko mērķi, mūžīgo dzīvību jaunajās debesīs un uz jaunās zemes, kur nebūs sāpju, ciešanu un nāves. Ja mums ir šāds apsolījums, kas mums garantēts Jēzus nāvē, cik gan svarīgi, ka mēs nezaudējam ticību un lūdzam Kungu pārbaudījumos šķīstīt mūs no visa, kas stāv ceļā mūsu ticībai.