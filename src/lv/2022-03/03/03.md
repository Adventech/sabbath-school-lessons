---
title:  Rūgtie ūdeņi
date:   11/07/2022
---

> <p></p>
> "Un visa Israēla bērnu draudze uz Tā Kunga pavēli devās ceļā no Sina tuksneša vairākos pārgājienos un apmetās nometnē pie Refidimas, bet tur ļaudīm nebija dzeramā ūdens" (2Moz 17:1)

Varbūt mēs nesaņemam no Dieva visu, ko gribam, bet varbūt mēs nevaram sagaidīt, kad saņemsim visu, kas mums ir vajadzīgs? Nevis to, ko, mūsuprāt, mums vajag, bet ko mums patiešām vajag?

Tas, ko israēliešiem pavisam noteikti vajadzēja, bija ūdens. Uzreiz pēc tam, kad Dievs mākonī vadīja israēliešus cauri Sarkanajai jūrai, viņi trīs dienas sekojam Viņam cauri karstam, sausam tuksnesim. Viņu izmisums ir saprotams, īpaši tuksnesī, kur atrast ūdeni ir tik svarīgi. Kad viņi dabūs ūdeni, kas viņiem tik ļoti bija vajadzīgs?

Uz kurieni Dievs viņus veda? Pīlārs vadīja uz Māru, kur beidzot bija ūdens. Viņi droši vien bija sajūsmā. Bet, kad viņi ūdeni pagaršoja, viņi to tūlīt pat izspļāva, jo tas bija rūgts. “Un tauta kurnēja uz Mozu, teikdama: 'Ko mēs dzersim?"" (2Moz 15:24)

Pēc dažām dienām Dievs to izdarīja vēlreiz. Šoreiz pīlārs apstājās tur, kur vispār nav ūdens (2Moz 17:1).

`Izlasi 2Moz 15:22-27 un 2Moz 17:1-7. Ko Dievs Israēlam atklāja par sevi pie Māras un pie Refidimas? Kādas mācības viņiem bija jāapgūst?`

`Kādu jautājumu Refidimā uzdeva Israēla bērni? 2Moz 17:7. Vai tu esi kādreiz uzdevis tādu pašu jautājumu? Ja jā, tad kāpēc? Kā tu juties un kādas mācības tu apguvi pēc tam, kad biji saņēmis atbildi uz šo jautājumu? Cik daudz reižu tev vajadzēja saņemt atbildi uz šo jautājumu, lai pārtrauktu to jebkad uzdot?`