---
title:  Uz Apsolīto zemi cauri strupceļam
date:   10/07/2022
---

> <p></p>
> "Kad faraons bija tuvu klāt pienācis, Israēla bērni pacēla savas acis, un, redzi, ēģiptieši bija cieši aiz viņiem; tad tie ļoti izbijās un brēca uz Dievu" (2Moz 14:10)

Vai esi kādreiz sagrābts, ievests slazdā vai strupceļā? Reizēm tas var būt jauki, jo beigās negaidīti tu ieej istabā, kur draugi tevi sagaida ar saucieniem: “Pārsteigums! Priecīgu dzimšanas dienu!" Citā reizē tas var būt diezgan liels šoks, pat ļoti nepatīkams. Tie varbūt bija varmākas, kad gāji skolā, vai arī kolēģi darbā, kas centās nomelnot tevi.

Kopš tās dienas, kad israēlieši atstāja Ēģipti, līdz viņi sasniedza Apsolīto Zemi, "Tas Kungs viņiem gāja pa priekšu dienā mākoņu stabā, lai tos vadītu pa ceļu, bet naktī uguns stabā, lai ceļš tiem būtu apgaismots dienu un nakti" (2Moz 13:21). Dievs pats vadīja katru viņu ceļojuma daļu. Bet paskaties, uz kurieni Viņš tos vadīja vispirms: uz vietu, kur viņu priekšā bija jūra un kalni abās pusēs, kamēr faraona armija stāvēja tieši aiz viņiem!

`Izlasi 2Moz 14. nodaļu. Kāpēc Dievs vadīja israēliešus uz vietu, kur, kā Viņš zināja, viņi būs šausmu pārņemti?`

Sekošana “pīlāram” nenodrošina, ka mēs visu laiku būsim priecīgi. Tā var arī būt smaga pieredze, jo mācīšana taisnībā aizved mūs uz vietām, kas pārbauda mūsu sirdis, kas pēc savas dabas ir tik viltīgas (Jer 17:9). Šo grūtību laikā pārliecība, ka mēs patiešām sekojam Dievam, obligāti nenozīmē pārbaudījumu un sāpju iztrūkumu, bet drīzāk atvērtību Dieva pamācībām un nepārtrauktu mūsu prātu un siržu pakļaušanu Viņa vadībai.

`Kādu mācību no šīs pieredzes guva israēlieši? 2Moz 14:31`

`Kāpēc reizēm ir tik grūti uzticēties Dievam, pat ja mēs zinām daudzus brīnišķīgus apsolījumus, ko Viņš mums ir devis? Atminies kādas grūtas situācijas, kad tu uzskatīji, ka Kungs tevi ir tajās ievedis, lai iemācītu “ticēt” un “bīties” Viņu.`