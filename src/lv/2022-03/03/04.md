---
title:  Lielā cīņa tuksnesī
date:   12/07/2022
---

> <p></p>
> "Bet Jēzus, Svētā Gara pilns, aizgāja no Jordānas un garā tapa pa tuksnesi vadīts četr- desmit dienas un velna kārdināts. Šinīs dienās Viņš nekā nebija ēdis, un, kad tās bija pagājušas, Viņam gribējās ēst" (Lk 4:1, 2)

`Izlasi Lk 4:1–13. Kādas mācības tu vari gūt no šī ziņojuma par to, kā uzvarēt kārdināšanas un nepadoties grēkam?`

Kārdināšanas var būt ļoti grūtas, jo tās ir saistītas ar to, pēc kā mēs patiešām ilgoja- mies, un šķiet, ka tās vienmēr uzbrūk vājākajos brīžos.

Lk 4. nodaļa ir sākums stāstam par Jēzus kārdināšanām no sātana puses, un tas pievērš mūsu uzmanību dažiem grūtiem jautājumiem. Sākumā liekas, ka Svētais Gars vada Jēzu kārdināšanā. Tomēr Dievs mūs nekad nekārdina (Jēk 1:13). Drīzāk, kā mēs redzējām, Dievs vada mūs pārbaudījumu ugunīs. Lk 4. nodaļā pārsteidzoši ir tas, ka Svētais Gars var mūs ievest pārbaudījumu periodos, kas ietver visas mūsu būtības nodošanu sātana kārdināšanām. Tādos brīžos, kad mēs tik spēcīgi izjūtam šīs kārdināšanas, mēs varam pārprast un domāt, ka mēs neesam pareizi sekojuši Dievam. Bet tai nav obligāti jābūt patiesībai. "Bieži nonākot grūtā situācijā, mēs sākam šaubīties, vai mūs ir vadījis Svētais Gars. Bet tā bija Gara vadība, kas Jēzum lika iet tuksnesī, lai sātans Viņu kārdinātu. Kad Dievs mūs ieved pārbaudījumos, tad Viņam ir kāds nodoms mūsu labā. Jēzus neiztu- rējās pārgalvīgi pret Dieva apsolījumiem, lai bez vajadzības tiktu kārdināts. Viņš arī nepadevās izmisumam, kārdināšanām uzbrūkot. Tāpat jārīkojas mums.” (Elena Vaita "Laikmetu ilgas", 126., 127. lpp.)

Reizēm, esot pārbaudījumos, mēs tiekam drīzāk dedzināti, nevis šķīstīti. Tāpēc ir ļoti iedrošinoši zināt, ka, būdami kārdināšanu satriekti, mēs varam no jauna atgūt cerību, pateicoties tam, ka Jēzus stāvēja nelokāms. Labā ziņa ir: tā kā Jēzus ir mūsu grēku Nesējs, tā kā Viņš samaksāja sodu par mūsu nespēju izturēt kārdināšanu (lai arī kāda tā būtu), tā kā Viņš piedzīvoja pārbaudījumu ugunis, kas bija karstākas, nekā jebkurš no mums jebkad piedzīvos, mēs neesam Dieva atmesti vai atstāti. Cerība pastāv pat “pirmajam” starp grēciniekiem (1Tim 1:15).

`Kādas kārdināšanas tu piedzīvo šobrīd? Velti kādu laiku lūgšanām! Lūdz Kungu iemācīt tev, kā uz savu dzīvi attiecināt mācības no Jēzus atstātā parauga. Atceries, ka tev nav jāpadodas kārdināšanām. Nekad! Atceries arī, ka tad, ja tu padodies, tev ir Glābējs.`