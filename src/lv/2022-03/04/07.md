---
title:  Tālākiem Pētījumiem
date:   22/07/2022
---

Izlasi Elenas Vaitas grāmatā “Sons and Daughters of God” nodaļu “God Promises Us a New Heart of Flesh” (100. lpp.); grāmatā “Kristus līdzības” nodaļu “Satikt līgavaini” (405.-421. lpp.), grāmatā “Lielā cīņa” nodaļu "Bēdu laiks" (613.-634. lpp.).

"Rakstura veidošana ir vissvarīgākais darbs, kāds jebkad ir uzticēts cilvēkiem; nekad iepriekš tā čakla pētīšana nav bijusi tik svarīga kā tagad. Nekad iepriekšējās paaudzes nav bijušas aicinātas sastapties ar izaicinājumiem tik pēkšņi; nekad iepriekš jaunieši nav saskārušies ar tik lielām briesmām, ar kādām viņi saskaras mūsdienās." (Elena Vaita "Audzināšana", 225. lpp.)

"Līdzībā nesaprātīgās jaunavas attēlotas kā tādas, kas lūdz pēc eļļas, bet viņām neizdo- das to saņemt. Tas simbolizē tos, kas nav sagatavojušies, attīstot savu raksturu, lai varētu pastāvēt krīzes laikā. Tas ir tā, it kā viņiem būtu jāiet pie saviem kaimiņiem un jāsaka: 'ledod man savu raksturu, vai arī es būšu pazudis. Tās, kas bija saprātīgas, nevarēja iedot savu eļļu negudro jaunavu dziestošajām lampām. Raksturu nevar nodod tālāk. To nevar nopirkt vai pārdot, tas ir jāiegūst. Kungs katram cilvēkam ir devis iespēju iegūt taisnu raksturu pārbaudījumu stundās, bet Viņš nav nodrošinājis veidu, kā viens cilvēks varētu piešķirt citam raksturu, ko viņš ir attīstījis, ejot cauri grūtām pieredzēm, mācoties mācības no lielā Skolotāja, lai viņš varētu parādīt pacietību pārbaudījumos un vingrināt ticību pārvietot neiespējamību kalnus.” (Elena Vaita "The Youth's Instructor" 1896. gada 16. janv.)

**Jautājumi Pārrunām**:

`1. Ko nozīmē "rakstura veidošana”? Kā tu to vari darīt? Cik lielā mērā rakstura veidošana ir pamanāma prioritāte tavā personīgajā dzīvē un draudzes kopienā?`

`2. Ceturtdienas tēmā bija runa par kopienas svarīgo lomu kristieša dzīvē. Cik labi jūsu vietējā draudze darbojas kā Kristus miesa? Cik labi jūs pārstāvat Kungu kā kopiena? Grupā pārrunājiet, ko jūs varat darīt, lai to uzlabotu?`

`3. Grupā pārrunājiet jautājumu, kāpēc rakstura veidošana ir svarīga, pat ja mēs tie- kam glābti tikai ticībā Jēzum. Ja Viņa taisnība un Viņa pilnīgais raksturs ir tas, kas mūs glābj, tad kāpēc mums ir jāattīsta raksturs?`

`4. Helēna Kellere, kas bija kurla un akla jau no agras bērnības, rakstīja: "Raksturu nevar attīstīt viegli un mierīgi. Tikai pārbaudījumu un ciešanu pieredzē dvēsele var tikt stiprināta, vīzija apskaidrota, centieni iedvesmoti un sasniegta veiksme." ("Leadership" 17. sēj., nr. 4.) Vai jūs piekrītat? Pārrunājiet attiecības starp raksturu, ciešanām un lielo cīņu.`