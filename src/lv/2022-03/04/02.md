---
title:  Pēc Savas līdzības
date:   17/07/2022
---

> <p></p>
> "Jo, kurus Viņš sākumā nozīmējis, tos Viņš nolēmis darīt līdzīgus Sava Dēla tēlam, lai Viņš būtu pirmdzimtais daudzu brāļu starpā” (Rm 8:29)

Sākumā Dievs mūs radīja pēc Savas līdzības (1Moz1:27), bet grēks šo līdzību sabojāja.

`Kādos veidos mēs cilvēcē redzam šo Dieva tēla izkropļojumu?`

Ir acīmredzams: mēs visi esam bijuši grēka samaitāti (Rm 3:10–19). Tomēr Dieva ilgas ir atjaunot mūsos to, kas mēs bijām sākotnēji. Šeit iederas mūsu šodienas pants. Tas atklāj Dieva plānu, ka tie, kas nodod savu dzīvi Svētajam Garam, var būt “darīti līdzīgi Viņa Dēla tēlam" (Rm 8:29, NIV).

Bet ir vēl cita dimensija. "Dieva līdzībai ir jātiek atjaunotai cilvēcē. Dieva gods, Kristus gods ir iesaistīts Viņa ļaužu rakstura pilnveidošanā." (Elena Vaita "Laikmetu ilgas", 671. lpp.)

`Kā jūs saprotat, ko Elena Vaita pasaka mums augstākminētajā citātā? Sk. arī lj 1. nod., Mt 5:16, 1kor 4:9, Ef 3:10.`

Mēs kā kristieši nekad nedrīkstam aizmirst, ka atrodamies kosmiskās drāmas vidū. Lielā cīņa starp Kristu un sātanu risinās ap mums. Kaujas izpaužas daudzās formās un veidos. Lai gan daudz kas ir apslēpts mūsu acīm, mēs varam saprast, ka mums kā Kristus sekotājiem ir sava daļa šajā drāmā un mēs varam ar savu dzīvi pagodināt Kristu.

`Iedomājies, ka atrodies milzīga stadiona vidū. Vienā pusē tribīnēs sēž Debesu būtnes, kas ir uzticīgas Kungam. Otrā pusē ir būtnes, kas ir kritušas kopā ar Luciferu. Iedomājies, ka tava dzīve pēdējās 24 stundas ir norisinājusies šajā stadionā. Kurai pusei būtu vairāk iemeslu priecāties? Ko tava atbilde pasaka par tevi?`