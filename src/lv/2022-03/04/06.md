---
title:  Raksturs un kopiena
date:   21/07/2022
---

Kādā dziesmā ir šādi vārdi: “Es esmu klints, es esmu sala.” Vai jūs kādreiz esat tā jutušies - ka gribat stāvēt vieni? Jūs varbūt pat esat dzirdējuši, ka cilvēki saka: "Mans ceļš ar Dievu ir mana personīgā darīšana. Tas nav kaut kas tāds, par ko es vēlos runāt.”

`Izlasi Ef 4:11-16. Ko Pāvils šeit pasaka? Kādu lomu viņš šeit piešķir kopienai?`

Kad Pāvils raksta efeziešiem, viņš apraksta draudzi kā miesu. Jēzus ir galva, un Viņa ļaudis veido pārējo. Ja jūs papētītu Ef 4:13, jūs pamanīsiet, kāds ir augstākais mērķis dzīvošanai šādā kopienā-piedzīvot "Kristus diženuma pilnības mēru". Un, lai tas notiktu, mēs esam cits citam vajadzīgi!

Pavisam noteikti ir iespējams būt kristietim vienam pašam. Patiešām, kā tas ir bijis daudziem cilvēkiem iepriekšējos gadsimtos, kas tikuši izsmieti vai vajāti, pastāvēšana vienam bieži ir bijusi neizbēgama. Kad cilvēki netiek salauzti apkārtējā spiediena dēļ, tā ir iespaidīga liecība par Dieva spēku. Tomēr Pāvils vēlas uzsvērt citu svarīgu patiesību: mēs piedzīvojam un atklājam Kristus pilnību, kad darbojamies kopā sadraudzībā cits ar citu.

`Izlasi Ef 4:11-16. Ko Pāvils saka, kam ir jānotiek, pirms Kristus pilnība var atklāties mūsu kristīgajā kopienā?`

`Kāda ir atšķirība starp kopienu, kas atklāj Kristus pilnību, un atsevišķu personu, kas atklāj Kristus pilnību? Kāda tam ir ietekme lielās cīņas kontekstā? Sk. Ef 3:10.`

Ir viegli būt jaukam, kad esi viens vai kopā ar svešiem cilvēkiem, bet daudz grūtāk ir būt jaukam pret cilvēkiem, kurus tu vai nu pazīsti ļoti labi, vai arī kas tev nepatīk. Tas nozīmē, ka tad, kad mēs parādām šiem cilvēkiem žēlastību un laipnību, mēs nodrošinām neapgāžamu liecību patiesībai par Dievu.