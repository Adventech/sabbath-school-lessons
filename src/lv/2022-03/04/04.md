---
title:  Jēzus pēdējie vārdi
date:   19/07/2022
---

Jēzus bija Jeruzalemē, tuvojās Viņa nāves brīdis. Saskaņā ar Mateja evaņģēliju, pēdējo mācību stundu pirms Pashā svētkiem Jēzus pavadīja, stāstot mācekļiem līdzības, ieskai- tot līdzību par desmit jaunavām un par avīm un āžiem. Šie stāsti ir saistīti ar to, kā mums vajadzētu dzīvot, gaidot Jēzus nākšanu. Tāpēc to aktualitāte nekad nav bijusi nozīmīgāka kā šobrīd - kad Jēzus drīzās nākšanas zīmes ir mums visapkārt.

Līdzībā par desmit jaunavām (Mt 25:1-12) daudzi komentētāji norāda, ka eļļa ir Svētā Gara simbols. Elena Vaita tam piekrīt, bet arī norāda, ka šī eļļa ir rakstura simbols - kas tāds, ko neviens cits mums nevar sagādāt.

**Izlasi līdzību. Kādos veidos mainās stāsta nozīme atkarībā no tā, vai tu eļļu uzskati par Svētā Gara simbolu vai personīgo raksturu? Kāda ir stāsta ietekme uz tevi, ja eļļa aino Svēto Garu, un kāda tā ir tad, ja eļļa ir Kristum līdzīgs raksturs?**

`Svētais Gars`

`Raksturs`

`Izlasi līdzību par avīm un āžiem Mt 25:31–46. Kādi kritēriji ir izmantoti, lai atšķirtu aitas no āžiem?`

Ievēro, ka ķēniņš atdala avis no āžiem, balstoties uz viņu darbiem, viņu raksturu. Lai gan Jēzus šeit nemāca glābšanu ar darbiem, mēs varam redzēt, cik svarīga ir rakstura attīstība glābšanas plānā un kā tie, kas patiesi ir glābti Kristū, atspoguļos šo glābšanu savā dzīvē un raksturā.

`Ir teiciens, ka “raksturs ir tas, kas cilvēks ir tumsā”. Kāda veida cilvēks tu esi, kad neviens neskatās? Ko tava atbilde liecina par to, kādas izmaiņas tev vēl nepieciešamas?`