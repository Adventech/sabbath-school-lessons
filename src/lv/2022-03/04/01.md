---
title:  Redzēt Zeltkaļa Seju
date:   16/07/2022
---

### Nedēļas Pētījumiem:
Mt 5:16, 1kor 4:9, Ef 3:10, lj 23:1-10, Mt 25:1-12, Dan 12:1-10, Ef 4:11-16.

> <p>Atmiņas Pants</p>
> "Bet mēs visi, atsegtām sejām, Dieva godību redzēdami kā spogulī, topam pārvērsti Viņa paša līdzībā no spožuma uz spožumu. To dara Tā Kunga Gars” (2kor 3:18)

Eimija Kārmaikla (Amy Carmichael) aizveda bērnu grupu pie tradicionālā zeltkaļa Indijā. Ogļu ugunskura vidū bija ielikts izliekts jumta dakstiņš. Uz dakstiņa atradās sāls, tamarinda auglis un ķieģeļu putekļi. Šajā maisījumā bija arī zelts. Kad uguns aprija maisījumu, zelts kļuva tīrāks. Zeltkalis izņēma zeltu ar knaiblēm ārā un, ja tas nebija pietiekami tīrs, viņš ielika to vēlreiz ugunī ar jaunu maisījumu. Bet katru reizi, kad zelts tika ievietots no jauna, karstums tika palielināts. Grupa jautāja: "Kā jūs varat zināt, ka zelts ir attīrīts?" Viņš atbildēja: “Kad es tajā varu redzēt savu seju.” (Amy Carmichael "Learning of God" (Fort Washington, PA: Christian Literature Crusade, 1989), 50. lpp.)

Dievs cenšas mūs attīrīt, šķīstīt kā zeltu, pārveidot mūs pēc Savas līdzības. Tas ir apbrī- nojams mērķis, un vēl pārsteidzošāk ir tas, ka Kristum līdzīgs raksturs mūsos attīstās tikai tad, kad ejam cauri dzīves pārbaudījumiem.

**Nedēļas Kopskats:** Kāda loma attīrīšanas procesā ir ciešanām? Kā mēs to visu saprotam lielās cīņas kontekstā?

_Iepazīsties ar šīs nedēļas tēmu, lai sagatavotos Bībeles izpētei 23. jūlijā._