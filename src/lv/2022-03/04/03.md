---
title:  Ticība, atrodoties šķīstījošajās ugunis
date:   18/07/2022
---

Viena lieta ir atrasties kaujā. Pavisam kas cits ir pat neredzēt spēkus, kas šajā kaujā ir iesaistīti. Zināmā mērā tieši ar to mums kā kristiešiem jātiek galā. Mēs zinām, ka ārpusē ir spēki, mēs varam tos just savā dzīvē, un tomēr mums ir jādodas uz priekšu ticībā, uzticoties Viņam, “kas ir neredzams” (Ebr 11:27, NKJV).

`Izlasi īj 23:1-10. Kāda ir Ījaba cīņas būtība? Ko viņš neredz? Vienlaikus ko viņš pieņem ticībā, neskatoties uz visiem saviem pārbaudījumiem?`

Pat briesmīgo pārbaudījumu vidū Ījabs uzticējās Kungam. Neskatoties uz visu, Ījabs bija apņēmies izturēt. Viena no lietām, kas viņam palīdzēja būt neatlaidīgam, bija zelts. Nevis kāda zelta medaļa, bet drīzāk viņš raudzījās nākotnē un saprata, ka, ja viņš turēsies pie Dieva, viņš no šīs uguns iznāks ārā labāks – viņš iznāks ārā kā zelts. Cik daudz Ījabs zināja, kas notiek aizkulisēs, mums nav pateikts. Neskatoties uz to, cik daudz no viņa bija apslēpts, viņš jebkurā gadījumā izturēja šķīstījošo uguni.

Vai tu baidies no uguns? Vai tu raizējies par karstumu, ko rada apstākļi? Varbūt tev tāpat kā Ījabam Dieva karstums šķiet nepanesams. Tās var būt grūtības pielāgoties jauniem pienākumiem vai jaunai mājai. Varbūt tā ir vajadzība izturēt sliktu attieksmi darbā vai pat savā ģimenē. Tā var būt slimība vai finansiāli zaudējumi. Lai arī cik grūti to ir saprast, Dievs var izmantot šos pārbaudījumus, lai attīrītu un šķīstītu tevi un lai tavā raksturā izveidotu Savu līdzību.

Šķiet, ka būt pārbaudītam zeltam Ījabam šeit ir stimuls, kas tāds, kam pievērst acis un kas palīdz viņam iziet cauri grūtībām. Tas, ka visu šo sāpju un ciešanu vidū viņš spēja sajust šķīstījošā procesa realitāti, jau ir spēcīga liecība par viņa raksturu. Lai arī viņš daudz ko nesaprata, viņš zināja, ka šie pārbaudījumi viņu attīrīs.

`Kā pārbaudījumi attīrījuši un šķīstījuši tevi tavā personīgajā pieredzē? Kādos citos veidos jūs būtu varējuši tikt attīrīti, ja ne caur ciešanām?`