---
title:  Rūpes par Dieva tautu
date:   20/03/2022
---

`Izlasi Ebr 13:1, 2; Rm 12:13; 1Tim 3:2; Tit 1:8 un 1Pēt 4:9. Kāda bija viesmīlības loma agrinajā draudzē?`

Kristietība bija ceļojoša kustība, kas bieži bija atkarīga gan no kristiešu, gan nekristiešu viesmīlības. Pamācība “neaizmirst” parādīt viesmīlību neattiecas vienkārši uz neizdošanos padomāt par kāda uzņemšanu, bet uz apzinātu nevērību.

Pāvilam prātā ir ne tikai viesmīlība pret ticības biedriem. Viņš saviem lasītājiem atgā- dina, ka, uzņemot svešiniekus, daži nezinot ir uzņēmuši eņģeļus (Ebr 13:2). Iespējams, ka viņš ar to domāja Ābrahāma un Sāras ciemiņus - trīs vīrus (1 Moz 18:2–15). Viesmīlības piedāvājums ietver dalīšanos ar kādu citu cilvēku tajā, kas man pieder, un līdzcietību pret citiem, kā to Jēzus parādīja mums (Ebr 2:10–18).

Brāļu mīlestība pret tiem, kas ir cietumā, ietver ne tikai to, ka ticīgie cietumniekus pieminēja savās lūgšanās, bet arī materiālu un emocionālu atbalstu. Pastāvēja risks nevērīgi izturēties pret cietumniekiem. Tie, kas nodrošināja materiālu un emocionālu atbalstu sabiedrības atstumtajiem, identificēja sevi ar viņiem. Kaut kādā ziņā viņi kļuva "partneri" ar viņiem un varēja kļūt par sociālās vardarbības upuriem (Ebr 10:32–34)

Pāvils pamāca ar tādiem vārdiem un salīdzinājumiem, lai iedrošinātu lasītājus palīdzēt cietumniekiem. Pirmkārt, autors atsauc atmiņā pašu lasītāju atbalstu saviem apcietinā- tajiem brāļiem pagātnē. Viņi bija kļuvuši par“sabiedrotajiem” jeb “partneriem”tiem, kas bija “nodoti atklātam izsmieklam” (Ebr 10:33). Otrkārt, teksti par sliktu apiešanos atsauc atmiņā Mozus attieksmi,"labāk gribēdams kopā ar Dieva tautu ciest ļaunumu nekā īsu laiku baudīt grēcīgu laimi” (Ebr 11:25). Visbeidzot Pāvils runā par brāļu mīlestības ideālu. Viņš atgādina lasītājiem, ka viņi "paši” ir “miesā” (Ebr 13:3). Viņiem ir tāda pati cilvēcīga daba, un viņiem ir jāizturas pret citiem tā, kā viņi gribētu, lai izturas pret viņiem, ja viņi būtu tādos pašos apstākļos, tas ir, cietumā. Tāpēc cilvēkiem vajadzētu nodrošināt materiālu un emocionālu atbalstu cietumniekiem, parādot viņiem, ka viņi nav atmesti.

`Ko vēl mēs varam darīt to labā, kas ir cietumā, vienalga, vai tie ir draudzes locekļi vai nav?`