---
title:  Mantkārība un seksuāla netikumība
date:   21/03/2022
---

`Izlasi Ebr 13:4, 5; Lk 16:10–18; 1kor 5:1; Ef 5:3-5 un Kol 3:5. Kādi divi ļaunumi ir savienoti kopā šajos pantos?`

Pāvils brīdina lasītājus no seksuālas netikumības un mantkārības, jo tie bija divi lie- lākie draudi brāļu mīlestībai. Jaunās Derības autori un senie tikumības aizstāvji bija pamanījuši saistību starp tiem.

Pāvila aicinājums godāt laulību ietvēra izvairīšanos no visa, kas to varētu pazemināt. Šī izvairīšanās ietvēra gan atturēšanos no laulības zvēresta pārkāpšanas, gan nepamatotas šķiršanās (salidzini ar Mt 19:9). Pamācība saglabāt laulības gultu neaptraipītu attiecas uz laulības neapgānīšanu ar seksuālām attiecībām ārpus laulības. Izteiciens “netikļi” Jaunajā Derībā attiecas uz jebkura veida seksuālo netikumību (1kor 5:9–11; 1kor 6:9, 10; Ef 5:5; 1Tim 1:9,10; Atkl 21:8; Atkl 22:15). Bez tam, grieķu-romiešu sabiedrība bija vaļīga attiecībā uz seksuālo ētiku. Bieži sastopams bija divkāršs standarts, kas ļāva vīriešiem praktizēt viņu seksuālās attiecības, ja vien viņi bija piesardzīgi. Pāvils tomēr brīdina, ka Dievs tiesās laulības pārkāpējus. Ticīgajiem nevajadzētu ļaut sabiedrības normām veidot savus ētikas standartus.

“Milestība uz naudu" bija viena no galvenajām ļaunuma kategorijām grieķu-romiešu pasaulē. Kādā citā vēstulē Pāvils atsaucas uz “mīlestību uz naudu” kā uz visa ļaunuma avotu (1Tim 6:10).

Aizsardzība pret šo ļaunumu ir pareiza attieksme, par ko Pāvils runā vairākās vēstu- lēs. Pirmkārt, mums vajadzētu būt “apmierinātiem” ar to, kas mums ir (sk. arī zkor 9:8; Fil 4:11, 12). Turklāt kristiešiem vajadzēja pieņemt Dieva apsolījumus un ticēt, ka Dievs viņus “neatstās” un “nepametīs” (Ebr 13:5). Šis apsolījums Viņa ļaudīm tika dots vairā- kās vietās un gadījumos, un tas ir pieejams arī mums (1Moz 28:15; 5Moz 31:6, 8; Joz 1:5; 1L28:20). Ticīgie ir aicināti atsaukties uz Dieva apsolījumu ar Ps 118:6 vārdiem: “Tas Kungs ir ar mani, es nebīstos nenieka. Ko cilvēki man darīs?"Šī atsauce uz Ps 118 ir atbilstoša, jo dziesminieks šeit izteica savu pārliecību par Dievu, neskatoties uz ciešanām, ko viņam bija nodarījuši neticīgie.

`Kādos veidos mūsdienu sabiedrība pazemina seksuālas šķīstības standartu un vienlaikus baro milestību uz naudu? Kādos praktiskos veidos mēs varam stiprināt savu aizsardzību pret šiem diviem bīstamajiem ienaidniekiem?`