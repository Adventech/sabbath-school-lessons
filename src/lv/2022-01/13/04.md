---
title:  Pieminiet savus vadītājus
date:   22/03/2022
---

`Izlasi Ebr 13:7–17. Kādām vajadzētu būt mūsu attiecībām ar mūsu vadītājiem?`

Ebr 13:7–17 satur pamācību cienīt draudzes vadītājus un paklausīt viņiem. Teksts sākas ar aicinājumu “pieminēt" agrākos vadītājus, kas viņiem bija runājuši Dieva vārdu, un tas noslēdzas ar aicinājumu "paklausīt" šodienas vadītājiem (Ebr 13:17). Vadītāji pagātnē visdrīzāk ir tie, kas pirmie sludināja vārdu un dibināja draudzi. Aicinājums “pieminēt” viņus neattiecas vienkārši uz atmiņu cilāšanu vai ārēju cieņas parādīšanu. Pāvils paskaidro, ka viņiem ir “jāpiemin” šie vadītāji, pārdomājot viņu uzvedības iznākumu un imitējot viņu ticību.

Pāvilam vislielākais piemiņas un slavas akts šiem paraugiem nozīmē lidzināšanos viņiem. Šādā ziņā Pāvils pievieno draudzes dibinātājus ticības varoņu sarakstam, ko ticīgajiem vajadzētu rūpīgi pārdomāt. Šis saraksts ietverticības varoņus no Ebr 11. nodaļas un Jēzu, pilnīgo ticības paraugu Ebr 12. nodaļā. Tālāk autors atzīmē, ka Jēzus ir “vakar un šodien tas pats un mūžīgi” (Ebr 13:8). Viņš ir krasā pretstatā viltus skolotājiem, kas ar laiku mainās un kuru mācības kļūst “dažādas” un “dīvainas” (Ebr 13:9).

Aicinājums pieminēt vadītājus Ebr 13:7 ir vēl spēcīgāk atkārtots ar vēl spēcīgākiem vārdiem dotā teksta beigās. Ticīgie ir pamācīti paklausīt vadītājiem, jo viņi modri vēro savas dvēseles. Vadītāji šeit ir aprakstīti kā mācītāji, kas ir atbildīgi par draudzes, sava ganāmpulka, garīgo labklājību, kā arī viņiem būs jāatbild Dieva priekšā par savu garīgo stāvokli (sk. arī 1Pēt 5:1-4, 1kor 3:10–15). Pavisam noteikti šai izpratnei vajadzētu arī mūs- dienās attiekties uz visiem mūsu draudzes vadītājiem visos konfesijas līmeņos.

Konteksts arī norāda, ka šie vadītāji ir gani, kas kalpo Jēzus, “lielā avju gana”, vadībā (Ebr 13:20). Rūpes kopā ar uzticību no vadītāju puses un draudzes locekļu paklausība jeb uzticība nesīs abpusēju prieku. Tas varētu nozīmēt to, ka vadītāji spēs kalpot draudzei ar “prieku”, vai arī to, ka viņi ziņos Dievam par draudzi ar prieku, nevis skumjām.

`Ko jūs varat darīt, lai stiprinātu jeb uzlabotu vadītāju un draudzes loceklu attiecības savā draudzē, kā arī attiecības ar vadītājiem visā pasaulē?`