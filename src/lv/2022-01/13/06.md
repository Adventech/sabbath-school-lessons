---
title:  Ejiet pie Jēzus ārpus nometnes
date:   24/03/2022
---

`Salīdzini Ebr 13:10–14, Mk 8:34, Mt 10:38, Lk 14:27 un Gal 2:20. Ko nozīmē iet pie Jēzus ārpus nometnes?`

Vieta ārpus vārtiem bija visnešķistākā visā nometnē. Tur tika sadedzinātas upu- rējamo dzīvnieku miesas (3Moz 4:12). Ari lepras slimnieki tika izslēgti no nometnes (3Moz 13:46), savukārt zaimotājiem un citiem noziedzniekiem tur tika izpildīts nāves- sods (3Moz 24:10–16, 23; 1ķēn 21:13; Apd 7:58). Šo regulējumu pamatā bija uzskats, ka Dieva klātbūtne ir nometnes iekšpusē. Jebkas, kas bija nešķīsts, tika izsviests ārā, jo Dievs nelabprāt uzlūko jebko, kas ir “nešķīsts” vai “piedauzīgs” (4Moz 5:3, 5Moz 23:14).

Jēzus cieta pie krusta ārpus Jeruzalemes (ņ 19:17-20). Tas uzsver kaunu, kas tika uzlikts Viņam (Ebr 12:2). Viņš bija oficiāli nosodīts kā tāds, kas “zaimo Vārdu”, un tāpēc Israēls Viņu atraidīja un izpildīja nāvessodu ārpus mūriem (Mk 14:63, 64; sk. 3Moz 24:11, 16). Jēzus netika izmests ārpus nometnes kā “kaunpilns”, “nešķīsts” vai “piedauzīgs” (Ebr 12:2). Tomēr Pāvils pamāca ticīgos sekot Jēzum ārpus vārtiem, paciešot kaunu, ko Viņš pacieta (Ebr 12:2, sk. Ebr 13:13). Šis bija arī tas ceļš, pa kuru gāja Mozus, kas Ēģiptes bagātību vietā izvēlējās nest "Kristus negodu” (Ebr 11:26).

Tomēr paradoksāli - Vēstule ebrejiem tagad norāda, ka Dieva klātbūtne ir ārpus nometnes. Sekošana Jēzum ārpus nometnes nozīmē ne tikai “Viņa negoda nešanu” vai kaunu, bet arī “iešanu pie Viņa” (Ebr 13:13), tieši tāpat kā tie israēlieši, kas “meklēja to Kungu", gāja “ārā no nometnes” tuksnesī, uz kurieni Mozus bija pārcēlis Saiešanas telti pēc notikuma ar zelta teļu (2 Moz 33:7). Šis ziņojums norāda, ka Jēzus atmešana no neticīgo puses iekļāva arī Dieva atmešanu, kā tas notika Israēla atkrišanā ar zelta teļu (2 Moz 32:33). Tāpēc ciešanu un kauna ceļš ir arī paša Dieva ceļš.

Pāvils aicina lasītājus sekot Jēzum kā viņu ticības “iesācējam un pabeidzējam” (Ebr 12:2), netiešā veidā arī aicinot tagadējās ciešanas uzskatīt kā īslaicīgu mācību, kas nesīs“taisnības miera augli” (Ebr 12:11). Viņi atstāj aiz sevis samaitāto pilsētu jeb nometni, meklēdami “pilsētu, kurai jānāk” un kuras arhitekts ir Dievs (Ebr 13:14; Ebr 11:10, 16).

`Ko tev nozīmē sekot Jēzum “ārpus nometnes”? Kas ir tie ticības dzīves aspekti Jēzū, kas var atnest “negodu” vai “kaunu” tiem, kas ir ap tevi?`