---
title:  Neaizraujieties ar visvisādām svesam mācībām
date:   23/03/2022
---

`Salīdzini Ebr 13:9; Ebr 2:9; Ebr 4:16 un Ebr 6:19, 20. Kur var iegūt žēlastību? Kā tiek stiprinātas jūsu sirdis?`

Saistība starp viltus mācību un ēdienu, par ko ir runāts Ebr 13:9, iespējams, neattiecas uz atšķirību starp šķistu un nešķistu ēdienu.

Kāpēc?

Pirmkārt, Pāvils, šķiet, vēstulē nav nobažījies par atšķirību starp šķīstu un nešķīstu ēdienu. No Apd 15. nod. mēs zinām, ka agrīnajā draudzē pieņēma gan to, ka ticīgie tiek glābti žēlastībā (Apd 15:7–11), gan to, ka viņiem vajadzētu turpināt ievērot dažus ēšanas noteikumus (Apd 15:19, 20). Atšķirība starp šķistu un nešķistu pārtiku un citiem Bībeles noteikumiem nav pretēja žēlastībai. Patiesībā Pāvils saka, ka jaunā derība ir ielikusi likumu sirdi (Ebr 8:10–12). Tas, ko autors tomēr ļoti skaidri pasaka, ir, ka dzīvnieku upuri un levītu priesteru starpniecība svētnīcā ir aizstāta ar augstāku upuri un priestera starp- niecību Jēzū (Ebr 8:4, 5; Ebr 10:1–18).

Otrkārt, konteksts norāda, ka Pāvils kritizē lasītājus nevis par atturēšanos no noteiktas pārtikas, bet par piedalīšanos rituālos ar mērķi kaut kā nopelnīt žēlastību (Ebr 13:9). Viņš, iespējams, bridina nepiedalīties jūdu rituālos vai kulta mielastos, kas tika uzskatīti kā papildinājums tempļa dzīvnieku upurēšanai un kuriem vajadzēja dāvāt garīgu labumu jeb žēlastību. Bet žēlastība netiek nodota ar upura mielastu palīdzību; žēlastība nāk tikai no Jēzus Kristus upura un priesterīgās starpniecības. Ticīgajiem “ir altāris” (Ebr 13:10), Kristus krusts, no kā viņi var ēst (Jņ 6:47–58).

Vēstulē Ebrejiem “žēlastība” nāk no Dieva troņa (Ebr 4:16). Šīžēlastība, kuras starpnieks ir Kristus, ir “drošs un stiprs enkurs”, kas ir piestiprināts pie paša Dieva troņa (Ebr 6:19,20; salīdzini ar 4:16). Pateicoties Kristus upurim, mēs saņemam šo žēlastību, kas nodrošina stabilitāti un pārliecību mūsu sirdīs. Kad mūsu sirdis šādā veidā ir “nostiprinātas”, tās "neaizraus" jaunas doktrīnas (Ebr 13:9), ne arī tās aizslīdēs prom no Dieva (Ebr 2:1).

`Pakavējies pie Kristus pilnīgā upura. Kāpēc ideja par to, ka mēs kaut ko “pievienojam” šim upurim, ir tik pretēja evaņģēlijam un tajā atrodamajai žēlastībai Jēzū?`