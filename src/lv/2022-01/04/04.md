---
title:  Miesa un asinis kā mums
date:   18/01/2022
---

Vēstulē ebrejiem teikts, ka Jēzus pieņēma mūsu cilvēcisko dabu, lai viņš varētu mūs pārstāvēt un mirt par mums (Ebr 2:9, 14–16; Ebr 10:5-10). Lūk, pamatojums glābšanas plānam un mūsu vienīgajai cerībai uz mūžīgo dzīvību.

`Izlasi Mt 16:17, Gal 1:16, 1kor 15:50 un Ef 6:12. Ar kādiem cilvēciskās dabas trūkumiem šajos pantos ir saistīts izteiciens “miesa un asinis"?`

Izteiciens “miesa un asinis" uzsver cilvēka stāvokļa trauslumu, vājumu (Ef 6:12), izprat- nes trūkumu (Mt 16:17, Gal 1:16) un pakļautību nāves varai (1kor 15:50). Vēstulē ebrejiem teikts, ka Jēzus bija radīts līdzīgs Saviem brāliem "visās lietās” (Ebr 2:17). Šis izteiciens nozīmē, ka Jēzus kļuva pilnīgs cilvēks. Jēzus nevis vienkārši “izskatījās līdzīgs” vai “izlikās” kā cilvēks; Viņš patiešām bija cilvēks, patiešām viens no mums.

Taču Vēstulē ebrejiem arī teikts, ka Jēzus bija atšķirīgs no mums attiecībā uz grēku. Pirmkārt, Jēzus neizdarīja nevienu grēku (Ebr 4:15). Otrkārt, Jēzum bija cilvēka daba, kas bija “svēta, bez ļaunuma, neaptraipīta, atšķirta no grēciniekiem un pacelta augstāk par debesīm” (Ebr 7:26). Mēs visi esam grēkojuši, un mums visiem ir ļaunas tieksmes. Mūsu verdzība grēkam sākas kaut kur dziļi mūsu būtībā. Mēs esam "miesigi, pārdoti grēka vara” (Rm 7:14; sk. arī Rm 7:15-20). Lepnums un cita veida grēcīga motivācija bieži aptraipa pat mūsu labos darbus. Taču Jēzus daba nebija grēka sabojāta. Tam tā bija jābūt. Ja Jēzus būtu “miesīgs, pārdots grēka varā”, līdzīgs mums, arī Viņam būtu bijis vajadzīgs Glābējs. Taču Jēzus nāca kā mūsu Glābējs un piedāvāja Sevi Dievam kā upuri “bez vainas” mūsu labā (Ebr 7:26-28, Ebr 9:14).

Tad Jēzus iznīcināja velna spēkus, nomirstot kā bezgrēcīgs upuris par mūsu grēkiem, tādējādi padarot iespējamu mūsu piedošanu un izlīgšanu ar Dievu (Ebr 2:14–17). Jēzus arī salauza grēka varu, dodot mums spēku dzīvot taisnu dzīvi, pateicoties Viņa jaunās derības apsolījumam rakstīt likumu mūsu sirdīs (Ebr 8:10). Tādējādi Jēzus sakāva ienaid- nieku un atbrīvoja mūs, lai mēs varētu kalpot "dzīvajam Dievam" (Ebr 9:14). Sātana galēja iznīcināšana notiks pēdējā tiesā (Atkl 20:1-3, 10).

`Kāpēc tik daudzi no mums vēl joprojām cīnās ar grēku, ja, pateicoties Jēzum, mums ir uzvaras apsolījums? Ko mēs darām nepareizi, un, vēl svarīgāk, kā mēs varam sākt dzīvot saskaņā ar savu augsto aicinājumu Kristū?`