---
title:  Brālis kā Glābējs
date:   16/01/2022
---

`Izlasi 3Moz 25:25–27, 47–49. Kurš varēja izglābt personu, kas bija zaudējusi savu īpašumu vai brīvību nabadzības dē?`

Mozus likums noteica, ka tad, ja cilvēks ir tik trūcīgs, ka viņam, lai izdzīvotu, ir bijis jāpārdod savs īpašums – un pat pašam sevi –, viņš atgūs šo īpašumu un savu brīvību ik pēc piecdesmit gadiem, gaviļu gadā. Gaviļu gads bija “lielais” sabata gads, kurā tika piedoti parādi, atgūti īpašumi un gūstekņiem pasludināta brīvība.

Piecdesmit gadi tomēr bija ilgs laiks, ko gaidīt. Tāpēc Mozus likums arī noteica, ka tuvākais radinieks varēja samaksāt daļu, kas vēl bija jāatmaksā, un tādā veidā izpirkt savu radinieku daudz ātrāk.

Tuvākais radinieks arī bija tas, kurš garantēja, ka slepkavības gadījumā notiek pēc taisnības. Asinsradinieks varēja noķert sava tuvākā radinieka slepkavu un viņu sodīt (4Moz 35:9-15).

`Izlasi Ebr 2:14-16. Kā Jēzus un mēs esam aprakstīti šajos pantos?`

Šie panti apraksta mūs kā velna vergus, bet Jēzu kā mūsu Glābēju. Kad Ādams grēkoja, cilvēki nonāca sātana varā. Līdz ar to mums nav spēka stāties pretī grēkam (Rm 7:14–24). Vēl sliktāk ir tas, ka mūsu pārkāpumi pieprasīja nāves sodu, ko mēs nevarējām samaksāt (Rm 6:23). Līdz ar to mūsu situācija bija acīmredzami bezcerīga.

Taču Jēzus pieņēma mūsu cilvēka dabu un kļuva par miesu un asinīm, kādi esam mēs. Viņš kļuva par mūsu tuvāko radinieku un mūs atpirka. Viņš nekautrējās saukt mūs par "brāļiem” (Ebr 2:11).

Paradoksāli, ka, pieņemot mūsu būtību un mūs izpērkot, Jēzus atklāja arī savu die- višķo dabu. Vecajā Derībā patiesais Israēla glābējs un tuvākais radinieks ir Jahve (piem., Ps 19:14, Jes 41:14, Jes 43:14, Jes 44:22, Jer 31:11, Hoz 13:14).

`Kādos veidos tu vari iemācīties piedzīvot dzilāk realitāti, cik tuvs Kristus var tev būt? Kāpēc šī pieredze ir tik svarīga tavai ticībai?`