---
title:  Nekaunas tos saukt par brāļiem
date:   17/01/2022
---

Vēstule ebrejiem saka, ka Jēzus nekaunējās saukt viņus par Saviem brāļiem (Ebr 2:11). Neskatoties uz to, ka Jēzus bija viens ar Dievu, Viņš pieņēma mūs kā daļu no Savas ģime- nes. Ši solidaritāte ir pretstats publiskajai kaunināšanai, ko ebreju lasītāji piedzīvoja savās kopienās (Ebr 10:33).

`Izlasi Ebr 11:24–26. Kādos veidos Mozus lēmumi ir paraugs tam, ko Jēzus paveica mūsu labā?`

Vai esi iztēlojies, ko Mozum nozīmēja būt par “faraona meitas dēlu"? Viņš bija spē- cīga personība tā laika visspēcīgākajā impērijā. Viņš saņēma augstāko civilo un militāro apmācību un kļuva par ievērojamu cilvēku. Stefans saka, ka Mozus bija “varens vārdos un darbos” (Apd 7:22). Elena Vaita arī saka, ka viņš bija iemīļots Ēģiptes armijā” un ka faraons "bija nolēmis savu adoptēto mazdēlu padarīt par savu troņmantinieku” (sk. “Sentēvi un pravieši" 245. lpp.). Tomēr Mozus atmeta visas šīs privilēģijas, izvēloties uzskatīt sevi par israēlieti, vienu no vergu tautas bez izglītības un varas.

`Izlasi Mt 10:32, 33; 2Tim 1:8, 12 un Ebr 13:12–15. Ko Dievs no mums prasa?`

Šī bija daļa no problēmas Vēstules ebrejiem lasītājiem. Pēc izciestajām vajāšanām un atstumtības daudzi no viņiem sāka izjust kaunu Jēzus dēļ. Ar savu rīcību daži drīzāk bija gatavi Jēzu“publiski apkaunot", nevis Viņu godāt (Ebr 6:6). Tadējādi Pāvils pastāvīgi aicina lasītājus “turēties stipri” pie savas ticības apliecības” (Ebr 4:14, Ebr 10:23).

Dievs grib, lai mēs atzīstam Jēzu kā mūsu Dievu un mūsu brāli. Kā mūsu Pestītājs Jēzus ir samaksājis mūsu parādu. Kā mūsu brālis Jēzus ir parādījis, kā mums vajadzētu dzīvot, lai mūs varētu darīt “līdzīgus Sava Dēla tēlam, lai viņš būtu pirmdzimtais daudzu brāļu starpā” (Rm 8:29).

`Padomā kādu brīdi par lēmumu, kas Jēzum bija jāizdara, lai pieņemtu mūs kā “brāļus”. Kāpēc tas, ko Jēzus darīja, bija tik daudz pazemojošāk nekā tas, ko izdarīja Mozus? Ko tas stāsta mums par Dieva mīlestību pret mums?`