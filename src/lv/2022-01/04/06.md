---
title:  Brālis kā paraugs
date:   20/01/2022
---

Vēl viens iemesls, kāpēc Jēzus pieņēma cilvēka dabu un dzīvoja mūsu vidū, bija tas, lai viņš varētu būt mūsu paraugs - vienīgais, kurš varēja mums parādīt, kā pareizi dzīvot Dieva priekšā.

`Izlasi Ebr 12:1–4. Pēc apustula teiktā, kā mums vajadzētu skriet kristīgās dzīves sacīkstēs?`

Šajos pantos Jēzus ir kulminācija garam cilvēku sarakstam, ko apustulis min kā tici- bas paraugus. Šie panti nosauc Jēzu par “ticības iesācēju un piepildītāju”. Grieķu vārdu “archegos” (“dibinātājs”) var tulkot arī kā “celmlauzis”. Jēzus ir cilvēces celmlauzis tādā ziņā, ka Viņš iet ticīgajiem pa priekšu. Patiesībā Ebr 6:20 Jēzu nosauc par mūsu ceļvedi”. Vards “piepildītājs” norāda uz domu, ka Jēzus bija parādījis ticību Dievam visšķīstākajā formā. Šie panti māca gan to, ka Jēzus ir pirmais, kas iet pa priekšu mūsu sacīkstēs un gūst panākumus, kā arī to, ka Viņš ir viens no tiem, kas dzīvi ticībā padarīja pilnīgu.

Ebr 2:13 lasām: “Un atkal: Es paļaušos uz Viņu. Un atkal: lūk, še Es esmu un bērni, ko Dievs Man devis.” Šeit atklāts Jēzus teiktais, ka Viņš paļausies uz Dievu. Šī ir atsauce uz Jes 8:17, 18.

Jesaja šos vārdus izteica, piedzīvojot briesmu pilnus draudus no Ziemeļisraēlas un Sīrijas iebrukuma (Jes 7:1, 2). Viņa ticība bija pretēja ķēniņa Ahasa ticības trūkumam (2ķēn 16:5–18). Dievs bija pamudinājis Ahasu Viņam uzticēties un lūgt zīmi tam, ka Viņš to izglābs (Jes 7:1–11). Dievs jau bija apsolījis viņam kā Dāvida dēlam, ka Viņš pasargās Ahasu kā Savu personīgo dēlu. Tagad Dievs žēlsirdīgi piedāvāja Ahasam apstiprināt šo apsolījumu ar zīmi. Tomēr Ahass atteicās lūgt zīmi un tā vietā sūtīja vēstnešus pie Tiglat-Pilesera, Asīrijas ķēniņa, sakot: “Es esmu tavs kalps un tavs dēls” (2ķēn 16:7). Cik skumji! Ahass labāk gribēja būt Tiglat-Pilesera dēls”, nevis Dieva dēls.

Savukārt Jēzus uzticējās Dievam un Viņa apsolījumam, ka Viņšliks Savus ienaid zem kājām (Ebr 1:13; Ebr 10:12, 13). Dievs mums ir izteicis to pašu apsolījumu, un mums ir jātic Viņam, tieši tāpat kā to darīja Jēzus (Rm 16:20).

`Kā mēs varam mācīties uzticēties Dievam, ik dienas izdarot pareizu izvēli, atspogulojot šo uzticību? Kas ir nākamā svarīgā izvēle, un kā jūs varat pārliecināties, ka tā atklāj uzticību Dievam?`