---
title:  Jūs esat atnākuši pie Dieva, visu Tiesneša
date:   14/03/2022
---

`Izlasi Ebr 12:23. Ja šīs ir svinības, tad kāpēc Dievs ir aprakstīts kā tiesnesis? Kā tiesnesis var būt daļa no svinībām vai arī svinību iemesls? Izlasi arī Dan 7:9, 10, 13–22.`

Svinības, kas aprakstītas Ebr 12:22-24, netieši norāda uz nākotnes tiesu. Dievs, ties- nesis, ir sēdes vadītājs, tiek izmantotas grāmatas, un gala iznākums šai nākotnes tiesai no grāmatām ir tāds, ka Dieva ļaudis saņem valstību (Ebr 12:28).

Ši aina atsauc atmiņā lielo pirmsadventes tiesu, kas aprakstīta Dan 7. nodaļā, kur attēlota tiesas aina. Dievs, “Laiku Vecais” (Dan 7:9), sēž uguns tronī, un ap viņu ir "desmit tūkstoši reiz desmit tūkstoši" eņģeļu (Dan 7:10). Grāmatas tiek atvērtas (Dan 7:10), un tiesa tiek spriesta par labu “Visaugstā svētajiem”, kas tad “iemantos valstību” (Dan 7:22).

Līdzīgi Ebr 12:22–29 apraksta tiesas ainu Ciānas kalnā, Debesu Jeruzalemē, kur Dievs, “visu Tiesnesis", atrodas “tūkstošu tūkstošiem" eņģeļu apņemts. Šī aina ari ir ugunīga (Ebr 12:29). Tā ietver grāmatas, jo svētie tajās ir reģistrēti (Ebr 12:23, ESV), kas svētajiem nozīmē labvēlīgu tiesas spriedumu.

Jēzus ir ainas centrā (Ebr 12:24). Ebr 2. nodaļā Viņš bija aprakstīts kā cilvēka Dēls, kas “kronēts ar slavu un godu" pēc tam, kad bija baudījis “nāvi" mūsu labā (Ebr 2:9). Saskaņā ar Ebr 2:10 "cilvēka dēls” (sk. Ebr 2:6) cieta, lai viņš varētu vest “daudzus dēlus godībā” (ESV); tas ir, lai ticīgie arī varētu tikt“kronēti ar slavu un godu”. Pateicoties jaunās derības svētībām (Ebr 12:22–24), “Dēls” nu ir aizvedis ticīgos uz Ciānu, Debesu Jeruzalemi, kur viņiem ir apsolīts saņemt valstību (Ebr 12:28).

Šī tiesa ir patiešām labā vēsts ticīgajiem, jo tā ir tiesa, kas lemj viņiem par labu. Ta viņus attaisno. Ta ir tiesa, kas sakauj ienaidnieku - pūķi, kas slēpjas aiz šausmīgajiem zvēriem un ir vajājis ticīgos (Dan 7. nod.), un vajās arī nākotnē (Atkl 13. nod.)

`Kā tas, ko mēs pētījām šodien, palīdz mums saprast, ka Dieva tiesa triju engelu vēstīs ir "labā vēsts" šim laikam (Atkl 14:6, 7; salīdzini ar 5Moz 32:36; 1L 16:33–35)?`