---
title:  Saņemot Nesatricināmu Valstību
date:   12/03/2022
---

### Nedēļas pētījumiem
Ebr 12:18–29; 2 Moz 32:32; Dan 7:9,10,13–22; Hag 2:6–9,20–22, Ps 15:5; Ps 16:8; Ebr 13:15,16.

> <p>Atmiņas pants</p>
> “Tāpēc, saņemot nesatricināmu valstību, būsim pateicīgi. Tā mēs Dievam patikami kalposim, ar bijību un bailēm" (Ebr 12:28).

Panti, ko mēs pētīsim šajā nedēļā, - Ebr 12:18-29-ir vēstules kulminācija, un tie ir kā kopsavilkums tās galvenajai domai, atkārtojot to, ar ko tā sākās: Dievs ir runājis uz mums Sava Dēla personā, un mums ir jāpievērš Viņam uzmanība (Ebr 1:1, 2; Ebr12:25). Jēzus apraksts Ebr 12:22–24 ir kā konspekts vēstules apgalvojumiem par Viņu: Jēzus ir jaunās derības Starpnieks, un Viņa asinis nodrošina ticīgajiem glābšanu. Viņa priesterīgā un ķēnišķīgā kalpošana mūsu labā ir Debesu pulku svinību iemesls. Un, visbei- dzot, Ebr 12:25–29 satur pēdējo un spēcīgāko apgalvojumu: Dieva tiesa tuvojas. Tā atnesīs iznīcību Viņa ienaidniekiem, bet attaisnošanu un valstību Viņa tautai (Ebr 12:28, 29).

Nobeigums vēlreiz apliecina, cik svarīgi bija Jēzus sasniegumi pie krusta, un pie- vērš ticīgos Jēzus uzvarai Otrās nākšanas laikā. Pāvils izmantoja Dan 7. nodaļas sali- dzinājumus, lai atgādinātu lasītājiem, ka Jēzus ir saņēmis valstību no Dieva, Tiesneša (Dan 7:9-14), un arī līdzdalis Savu valstību ar ticīgajiem, “Visaugstā svētajiem", kas to iemantos uz mūžīgiem laikiem (Dan 7:18).

_Iepazīsties ar šīs nedēļas tēmu, lai sagatavotos Bibeles izpētei 19. martā._