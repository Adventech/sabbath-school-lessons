---
title:  Tālākiem Pētījumiem
date:   18/03/2022
---

“Tūkstoš gadu laikā starp pirmo un otro augšāmcelšanos notiek bezdievīgo tiesa. Apustulis Pāvils uz šo tiesu norāda kā uz otrajai adventei sekojošu notikumu. 'Tad nu netiesājiet neko priekšlaikā, kamēr Kungs nāks. Tas arī vedis gaismā, kas apslēpts tum- sībā, un darīs zināmus siržu padomus' (1 kor 4:5, Glika tulk.). Daniēls ziņo, ka, nākot Laiku Vecajam, Visaugstākā svētiem tiek dots uzdevums spriest tiesu (Dan 7:22). Šajā laikā taisnie valda jau kā ķēniņi un Dieva priesteri. Atklāsmes grāmatā Jānis saka: “Es redzēju troņus, uz tiem apsēdās kādi, tiem bija dots tiesu spriest (..). (..) tie būs Dieva un Kristus priesteri un valdis kopā ar Viņu tūkstoš gadus' (Atkl 20:4,6). Par šo laiku Pāvils runāja jau iepriekš, apliecinot, ka 'svētie tiesās pasauli' (1kor 6:2). Kopā ar Kristu viņi tiesās bezdievi- gos, salīdzinot to rīcību ar likumu krājumu, Bībeli, un izlemjot katru gadījumu atsevišķi, atbilstoši darītajiem darbiem. Tad arī tiks piespriesta daļa, kas ļaunajiem jācieš saskaņā ar viņu darbiem, un lēmumu ierakstīs pretī viņu vārdiem nāves grāmatā.

Kristus un Viņa ļaudis tiesās arī sātanu un ļaunos engeļus. Pāvils saka: 'Vai nezināt, ka mēs tiesāsim eņģeļus?' (1kor 6:3) Un Jūda ziņo, ka eņģeļus, kas savu augsto stāvokli nebija nosargājuši, bet savu mājokli atstājuši, Viņš tur mūžīgās saitēs saistītus, ieslēgtus tumsā lielās dienas tiesai’ (Jūdas 1:6).” (Elena Vaita “Lielā cīņa” 660., 661. Ipp.)

**Jautājumi pārrunām**


`1. Ko svēto līdzdalība ļauno tiesāšanā (1kor 6:3, Jūdas 1:6) stāsta par Dievu un to, cik atklāts Viņš būs ar mums, parādot Savu labestību un godīgumu tajā, kā Viņš ir izturējies pret grēku un ļaunumu?`

`2. Izlasi 2 Moz 32:32, Ps 56:8, Ps 69:28, Ps 139:16, Jes 4:3, Dan 12:1, Mal 3:16, Lk 10:20, Atkl 13:8 un Atkl 17:8. Šis ir atsauces uz Dieva grāmatām Debesīs. Kas ir reģistrēts šajās grāmatās? Kāpēc ir svarīgi, ka Dievs saglabā, piemēram, ierakstu par mūsu asarām (Ps 56:8)? Ja Dievs zina visu, kāds ir šo grāmatu vai ierakstu nolūks?`

`3. Kā tu domā, kāpēc ir svarīgi, lai Vēstulē ebrejiem noslēdzošie argumenti būtu saistīti ar Dan 7. nodaļas apsolījumiem? Kāpēc šī saistība ir svarīga saistībā ar Jēzus kalpošanu Debesīs? Ko Dan 7. nodaļa māca mums par visu laicīgo un kritušo lietu galu?`