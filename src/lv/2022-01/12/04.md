---
title:  Zemes un debess kustināšana
date:   15/03/2022
---

Pēc Debesu svinību apraksta Pāvils brīdina lasītājus, lai pievērš uzmanību Dieva balsij, jo Dievs kustinās “vēlreiz... ne tikai zemi, bet arī debesis” (Ebr 12:26). Kā raksta Pāvils, lai gan Jēzus ir kāpis tronī Debesīs, mūsu glābšana vēl nav pabeigta. Mums ir jābūt uzma- nīgiem, jo vēl jānotiek kaut kam svarīgam.

`Salīdzini Hag 2:6–9, 20–22, Ps 96:9, 10, Ps 99:1 un Ebr 12:26, 27. Kāds ir Dieva nolūks, kustinot debesis un zemi? Ko tas nozīmē?`

Vecajā Derībā zemes kustēšanās bija bieži sastopams simbols Dieva klātbūtnei, kas nāk, lai atbrīvotu Savu tautu. Kad Debora un Baraks cīnījās pret Siseru, Dievs cīnījās no Debesīm viņu labā (Soğu 5:20). Lasām par spēcīgu zemestrīci, zemes un kalnu kustē- šanos Dieva klātbūtnes iespaidā (Soğu 5:4, 5). Šādu salīdzinājumu, kad Dievs ceļas, lai atbrīvotu apspiestos, atrodam daudzviet Vecajā Derībā (Ps 68:7, 8; Ps 60:2; Ps 77:17, 18). Tādējādi kustēšanās signalizēja Dieva tiesu, Viņam izvirzot Savu autoritāti pār zemes iedzīvotājiem. Pravieši paredzēja, ka tas notiks Kunga dienā (Jes 13:13, Jes 24:18-23).

Vēstulē ebrejiem zemes un debess “kustināšana” attiecas uz Dieva ienaidnieku iznīci- nāšanu. Tieši to Dievs apsolīja, Jēzum sēžoties tronī. Dievs Viņam teica: “Sēdies Man pa labai rokai, tiekāms Es lieku Tavus ienaidniekus par Tavu kāju pameslu" (Ebr 1:13). Tādējādi Jēzus ir sakāvis ienaidnieku (Ebr 2:14–16) un sēdies troni (Ebr 1:5–14), bet ienaidnieki vēl nav iznīcināti (Ebr 10:11–14, 1kor 15:23–25).

Bet Dievs iznīcinās šos ienaidniekus nākotnē, kad Dievs kustinās debesis un zemi. Tas nozīmē, ka tiks iznīcināti zemes varas, kas vajājušas Dieva tautu, un, vēl svarīgāk, ļaunie spēki (sātans un viņa eņģeļi), kas stāv aiz zemes varām un tās kontrolē.

`Kāpēc apsolījums, ka reiz notiks pēc taisnības un ka launums, kas ir bijis tik dominējošs mūsu pasaulē, kādu dienu tiks iznīcināts, ir tik cerības pilns apsolījums mums visiem, īpaši tiem, kas ir tiešā veidā cietuši no ļaunuma?`