---
title:  Būsim pateicīgi
date:   17/03/2022
---

Vēstule ebrejiem noslēdz šo sadaļu, norādot, ka atbilstoša atbilde Dievam par visām šīm brīnišķīgajām lietām, ko viņš ir darījis mūsu labā, ir pateicība, pienesot Viņam atbil- stošu kalpošanu.

`Salīdzini Ebr 12:28 un Ebr 13:15, 16. Kā mēs pienesam Dievam pieņemamu pielūgsmi?`

Vecās derības sistēmā dzīvnieku upuri bija veids, kā cilvēki parādīja nožēlu un patei- cību, bet šiem upuriem vajadzēja būt dievlūdzēja sirds pateicībai un nožēlai. Tādējādi Dievs Psalmos un caur praviešiem skaidri pateica, ka tas, kas viņu patiešām iepriecina, ir nevis dzīvnieku asinis, bet pateicība, labi darbi un ticīgā cilvēka taisnība (Ps 50:7-23, Jes 1:11-17).

Tādējādi Pāvils aicina mūs pielūgt Dievu Debesu svētnīcā, pienesot slavas, grēku atzi- šanas, pateicības un labo darbu upuri, kas ir patiesā pielūgsme, kas viņu iepriecina. Mēs pienesam šos upurus uz zemes, bet tie tiek pieņemti kā tādi, kas iepriecina Dievu Debesīs. Šis aicinājums ietver visus citus aicinājumus, ko autors ir izteicis visā vēstulē, aicinot apliecināt Jēzus vārdu (Ebr 3:1, Ebr 4:14, Ebr 10:23) un mudinot, lai mēs turpinām darīt labus darbus (Ebr 6:10–12; Ebr 13:1, 2, 16).

Pāvila aicinājums lasītājiem “pienest Dievam pieņemamu upuri” (Ebr 12:28, ESV) ietver to, ka ticīgie tagad patiešām ir priesteru tauta, kas ir darīta pilnīga un svēta, pateicoties Jēzus upurim (Ebr 10:10–14, 19–23). Tas piepilda Dieva sākotnējo nodomu Israēlam, ka viņi būs priesteru tauta, caur ko viņš varēs pasludināt glābšanas labo vēsti pasaulei (2Moz 19:4–6; 1 Pēt 2:9, 10; Atkl 1:6; Atkl 5:10).

Ebr 13:1–6 praktiski apraksta, ko nozīmē darīt labu un līdzdalīt to, kas mums ir. Tas nozīmē parādīt brālīgu mīlestību, tieši tāpat kā Jēzus mums parādīja brālīgu mīlestību (Ebr 2:11, 12). Tas nozīmē būt viesmīlīgiem, apmeklēt tos, kas ir cietumā vai kuriem ir nodarīts pāri (Ebr 13:3), un atmest mantkārību un laulības pārkāpšanu.

`Kāpēc ir svarīgi uzskatīt labus darbus un dalīšanos tajā, kas mums ir, kā daļu no mūsu Dieva pielūgsmes? Vienlaikus kādos reālos veidos mūsu garīgie upuri Dievam var tikt sabojāti (Jes 1:11–17)?`