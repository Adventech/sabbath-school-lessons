---
title:  Jūs esat atnākuši uz Ciānas kalnu
date:   13/03/2022
---

`Izlasi Ebr 12:22–24. Ko Pāvils šeit apraksta?` Vēstule ebrejiem apstiprina, ka mēs esam atnākuši uz Ciānas kalnu un piedalāmies lielās svinībās. “Bet jūs esat tuvojušies Ciānas kalnam un dzīvā Dieva pilsētai, debesu Jeruzalemei un eņģeļu neskaitāmiem pulkiem, svētku sapulcei” (Ebr 12:22). Mēs esam atnākuši ticībā savam pārstāvim Jēzum. Šajās svinībās mēs atrodam neskaitāmus eņģeļu pulkus, pašu Dievu un Jēzu, kas ir svinību centrā. Mēs nākam kā daļa no "debesīs pierak- stito pirmdzimto draudzes” (Ebr 12:23). Mūsu vārdi ir rakstīti Debesu grāmatās, kur ir uzskaitīti Dieva ļaudis (2 Moz 32:32, Ps 56:8, Dan 12:1, Mal 3:16, Lk 10:20, Atkl 13:8, Atkl 17:8).

Mēs esam pirmdzimtie, jo dalāmies Pirmdzimtā Jēzus mantojumā (Ebr1:6). Tāpēc mēs neesam atnākuši kā viesi, bet kā pilsoņi (salīdziniet ar Fil 3:20). Mēs arī esam aprakstīti kā “pilnību sasniegušo taisno gari” (Ebr 12:23). Šis izteiciens ir tēlains izteiksmes līdzeklis, kurā mūsu cilvēciskās dabas dimensija ir apzīmēta kā viens veselums. Tas ir analogs izteicienam "garu Tēvs” (Ebr 12:9), kas attiecas uz Dievu kā Tēvu mums visiem - cilvēkiem, kas ir garīgi pēc savas būtības.

Svētku sanāksmē svin Jēzus ķēnišķās valdīšanas un jaunās derības sākumu. Vēstulē ebrejiem Ciānas kalns ir vieta, kur visi šie pasākumi notiek. (Ps 2:6, 7; Ps 110:1, 2; Ps 102:21–27)

Ciānas kalns ir arī vieta, kur Dēls ir iecelts par “priesteri mūžīgi” (Ebr 5:6), kas ir citāts no Ps 110:4. Saskaņā ar Ps 110 Dēla iecelšana par Augsto Priesteri arī notiek uz Ciānas kalna (Ps 110:2). Visbeidzot, Vēstule ebrejiem saka, ka Jēzus priesterības uzsākšana iezīmē arī jaunās derības sākumu (Ebr 7:11–22). Tādējādi Ciānas kalns ir arī vieta, kur tiek ratificēta jaunā derība. Ebr 12:22–24 tātad apraksta svētku sanāksmi, kas notiek Debesis, Jēzum tur nonākot.

`Kādā īpašā veidā mēs varam savā dzīvē un kalpošanā svinēt Jēzus priesterīgās kalpošanas un jaunās derības realitāti? Kāpēc prieks par šo lielo patiesību tik lielā mērā nostiprina ticību?`