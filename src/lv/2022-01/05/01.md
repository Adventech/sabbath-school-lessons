---
title:  Jēzus – Miera Nesējs
date:   22/01/2022
---

### Nedēļas pētījumiem
1Moz 15:13–21; Ebr 3:12–19; Ebr 4:6–11; Ebr 4:1, 3, 5, 10; 5Moz 5:12–15; Ebr 4:8–11.

> <p>Atmiņas pants</p>
> “Tātad vēl atliek svēta dusa Dieva tautai” (Ebr 4:9).

Ebr1. un 2. nodaļa pievēršas Jēzus kā Dieva tautas valdnieka un atbrīvotāja kāpšanai tronī. Ebr 3. un 4. nodaļa iepazīstina ar Jēzu kā tādu, kas mums nes mieru. Šāda virzība uz priekšu ir jēgpilna, ja atceramies, ka Dāvida derība apsolīja – Dievs dos apsolītajam ķēniņam un viņa tautai“mieru” no ienaidniekiem (2Sam 7:10, 11). Šis miers ir pieejams mums tagad, kad Jēzus ir apsēdies pie Dieva labās rokas.

Vēstule ebrejiem apraksta mieru gan kā mieru, kas pieder Dievam, gan kā sabata mieru (Ebr 4:1-11). Dievs šo atpūtu, kas bija viņam, padarīja pieejamu Ādamam un levai. Pirmais sabats bija pilnības piedzīvojums kopā ar to, kurš padarīja šo pilnību iespējamu. Dievs arī apsola sabata mieru, jo patiesa sabata ievērošana ietver apsolījumu, ka Dievs atgriezīs šo pilnību.

Ievērojot sabatu, mēs pieminam, ka Dievs mums ir nodrošinājis pilnīgi visu nepiecie- šamo, radot pasauli un izpērkot to pie krusta. Tomēr patiesa sabata ievērošana, pirmkārt un galvenokārt norādot atpakaļ uz radīšanu, piedāvā mums šajā nepilnīgajā pasaulē prieku par nākotni, ko Dievs ir apsolījis.

_Iepazīsties ar šīs nedēļas tēmu, lai sagatavotos Bībeles izpētei 29. janvārī._