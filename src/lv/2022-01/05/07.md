---
title:  Tālākiem Pētījumiem
date:   28/01/2022
---

“Ir ļoti nozīmīgi, ka Pāvils Vēstulē ebrejiem izmanto sabata atpūtu un nevis svētdienu kā simbolu glābšanai žēlastībā, ko Dievs mums piedāvā. Sabata atdusas izmantošana šādā veidā ietver to, ka ticīgie ievēroja un loloja sabatu. No otrā gadsimta un vēlāk tomēr mēs atrodam pierādījumus noteiktai izmaiņai draudzē. Sabata ievērošana vairs netika uzskatīta par glābšanas simbolu, bet tika uzskatīta par lojalitāti jūdaismam un Vecajai derībai, no kuras vajadzēja izvairīties. Sabata ievērošana kļuva par vienlīdzīgu “seko- šanai judaismam". Piemēram, Antiohijas Ignācijs (ap 110. gadu mūsu ērā) teica: “Tie, kas dzīvoja saskaņā ar veco kārtību, bija atraduši jaunu cerību. Viņi vairs ilgāk neievē- roja sabatu, bet Kunga dienu - dienu, kad mūsu dzīve tika augšāmcelta lidz ar Kristu." (Jacques B. Doukhan, Israel and the Church: Two Voices for the Same God [Peabody, MA: Hendrickson Publishers, 2002), p. 42) Līdzīgi Marcions pavēlēja saviem sekotājiem gavēt sabatā, ar to apliecinot jūdu un viņu Dieva atmešanu. Savukārt Viktorinus negri- bēja, lai izskatītos, ka viņš “ievēro judu sabatu" (sk. “Israel and the Church", pp. 41-45). Pie sabata atmešanas kristīgajā baznīcā noveda tas, ka bija zudusi izpratne par sabatu kā simbolu glābšanai žēlastībā.

“Sabats ir Kristus spēka zīme darīt mūs svētus. Tas ir dots visiem, ko Kristus dara svētu. Kā Viņa svētdarošā spēka zīme sabats ir dots visiem, kas Kristū kļūst par daļu no Israēla Dieva. [..] Sabats norāda viņiem uz radīšanas darbiem kā uz pierādījumu Viņa varenajam glābšanas spēkam. Lai gan tas aicina atgūt Ēdenē zaudēto mieru, tas stāsta par mieru, ko var atjaunot, pateicoties Glābējam. Dabā viss atkārto Viņa aicinā- jumu: 'Nāciet šurp pie Manis visi, kas esat bēdīgi un grūtsirdīgi, Es jūs gribu atvieglināt (Mt 11:28). (Elena Vaita "Laikmetu ilgas” 288., 289. lpp.)

**Jautājumi pārrunām**

`1. Kādas attiecības pastāv starp sabata ievērošanu un taisnošanu ticībā?`

`2. Kāda ir atšķirība starp patiesu sabata ievērošanu un burta kalpību? Kā mēs varam ne tikai izprast atšķirību, bet arī piedzīvot šo atšķirību savā sabata ievērošanā?`