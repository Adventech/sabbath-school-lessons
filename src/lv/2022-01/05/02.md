---
title:  Zeme kā miera vieta
date:   23/01/2022
---

`Izlasi 1Moz 15:13–21. Ko Dievs Ābrahāmam apsolīja?`

Kad Dievs izglāba Israēlu no verdzības Ēģiptē, Viņa nolūks bija aizvest Israēlu uz Kānaāna zemi, kur viņi varētu brīvi kalpot un paklausīt Viņam (2Moz 8:1; Ps 105:43-45), ieskaitot sabata miera baudīšanu, ko faraons bija aizliedzis (2 Moz 5:5). Kānaānas zeme bija mantojums, ko Dievs bija apsolījis viņu tēvam Abrahāmam, jo viņš bija paklausījis Dieva balsij un atstājis dzimteni, lai dotos uz apsolīto zemi (1Moz 11:31–12:4).

Dieva nolūks, dodot Israēlam zemi, nebija vienkārši tāpēc, lai viņiem tā piederētu. Dievs veda viņus pie sevis (2Moz 19:4). Dievs gribēja, lai tauta dzīvo zemē, kur viņi varētu baudīt tuvas attiecības ar Radītāju bez kādiem šķēršļiem, un arī būtu liecinieki pasaulē tam, kas ir patiesais Dievs un ko viņš piedāvā Saviem ļaudīm. Līdzīgi sabata radīšanai Kānaāna zeme bija ietvars, kurā bija iespējamas tuvas attiecības ar Glābēju un Viņa labestības baudīšana.

5Moz 12:1-14 Kungs pateica tautai, ka viņi ieies atdusā nevis vienkārši tad, kad viņi ieies apsolītajā zemē, bet tad, kad šķīstīs zemi no elku pielūgsmes. Pēc tam Dievs parādis viņiem izraudzīto vietu, kur viņš mājos to vidū.

`Izlasi 2Moz 20:8-11 un 5Moz 5:12–15. Kādiem diviem notikumiem sabats ir piemiņa, un kā tie ir savstarpēji saistīti?`

Dievs saistīja sabata iecelšanu ar atbrīvošanu no Ēģiptes. Viņš pamācīja Israēlu ievērot sabatu kā radīšanas piemiņu un kā piemiņu viņu izglābšanai no Ēģiptes. Sabata bausli ir ietverta gan radīšana, gan glābšana. Kā mēs neesam radījuši paši sevi, tieši tāpat mēs arī nevaram izglābt paši sevi. Tas ir darbs, ko var paveikt tikai Dievs, un atpūšoties mēs atzīstam savu atkarību no Viņa – ne tikai eksistences, bet arī glābšanas ziņā. Sabata ievērošana ir spēcīgs veids, kā paust glābšanu tikai ticībā.

`Kā sabata ievērošanai vajadzētu palīdzēt mums saprast savu pilnīgo atkarību no Dieva – ne tikai eksistences, bet arī glābšanas ziņā?`