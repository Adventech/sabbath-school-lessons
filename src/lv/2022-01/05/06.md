---
title:  Jaunradīšanas priekšnojauta
date:   27/01/2022
---

`Salīdzini 2 Moz 20:8–11, 5Moz 5:12–15 un Ebr 4:8–11. Kādas atšķirības tu atrodi attiecībā uz sabata atpūtu?`

Kā mēs jau redzējām, šie panti Otrajā un Piektajā Mozus grāmatā aicina mūs atska- tīties pagātnē. Tie pārliecina mūs atpūsties sabatā, lai atzīmētu Dieva paveikto radīšanā un glābšanā. Ebr 4:9–11 tomēr aicina mūs raudzīties nākotnē. Šie panti stāsta mums, ka Dievs ir sagatavojis sabata atpūtu nākotnē. Tie norāda uz jaunu dimensiju sabata ievērošanā. Sabata atpūta ir piemiņa ne tikai Dieva uzvarām pagātnē, bet arī atzīmē Dieva apsolījumus nākotnei.

Nākotnes dimensija sabata ievērošanā ir bijusi vienmēr, bet tā bieži ir bijusi atstāta novārtā. Pēc grēkā krišanas tā ietver arī apsolījumu, ka Dievs kādu dienu atjaunos radīšanu tās sākotnējā godībā, pateicoties Mesijam. Dievs pavēlēja mums svinēt Viņa glābšanas darbus ar sabata ievērošanu, jo sabats norāda uz glābšanas kulmināciju jaunradīšanā. Sabata ievērošana norāda uz Debesu gaidīšanu, dzīvojot šajā nepilnīgajā pasaulē.

Jūdu tradīcijās tas vienmēr ir bijis skaidrs. Darbā “Adama un levas dzīve” ("Life of Adam and Eve”), kas tapis laikā starp 100. un 200.gadu mūsu ērā (James H. Charlesworth, ed., The Old Testament Pseudepigrapha [New Haven, London: Yale University Press, 1985), vol. 2, p. 18), teikts: “Septītā diena ir augšāmcelšanās zīme, gaidāmā laikmeta atdusa." Kādā citā senā jūdu avotā teikts: “[Gaidāmais laikmets] ir diena, kas ir pilnīga sabata atpūta uz mūžīgiem laikiem.” (Jacob Neusner, The Mishnah, a New Translation [New Haven: Yale University Press, 1988], p. 873.) Kāds vēlāks avots “Othiot of Rabbi Akiba” saka: “Israēls teica Svētā priekšā: “Svētīts lai ir Viņš, pasaules Meistars. Ja mēs ievērosim baušļus, kāda būs mūsu alga?'Viņš tiem teica: "Nākamā pasaule. Tie viņam teica:'Parādi mums, kam tā līdzīga'Viņš tiem parādīja sabatu.” (Theodore Friedman, “The Sabbath Anticipation of Redemption," Judaism: A Quarterly Journal, vol. 16, pp. 443, 444.)

Sabats ir domāts svinēšanai, priekam un pateicībai. Ievērojot sabatu, mēs parādām, ka ticam Dieva apsolījumiem un pieņemam Viņa žēlastības dāvanu. Sabats ir dzīva un enerģiska ticība. Cik tālu sniedzas darbi, sabata ievērošana, iespējams, ir vispilnīgākā mūsu pārliecības izpausme, ka mēs esam glābti žēlastībā, pateicoties ticībai Viņam.

`Kā jūs varat mācīties ievērot sabatu tā, lai tas patiešām parādītu, kāda ir mūsu izpratne parglābšanu ticībā, nevis ar bauslības darbiem? Kā sabata atpūta pauž glābšanu žēlastībā?`