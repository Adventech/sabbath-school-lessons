---
title:  Ieejot Viņa atdusā
date:   26/01/2022
---

`Izlasi Ebr 3:11 un Ebr 4:1, 3, 5, 10. Kā Dievs raksturo atpūtu, kurā Viņš aicina mūs ieiet?`

Gan sabata bauslis 2 Moz 20:8–11, gan Mozus apliecinājums 5Moz 5:12–15 aicina mūs pieminēt, ko Dievs ir darījis mūsu labā. Kā mēs redzējām, tas, ko Dievs rakstīja uz akmens plāksnēm, norāda mums uz Viņa radīšanas darba nobeigumu (2 Moz 31:18;34:28). 5Moz grāmatā Israēlam tiek pavēlēts ievērot sabatu, paturot prātā Dieva pabeigto darbu, atbrīvojot no Ēģiptes verdzības. Iziešana no Ēģiptes norādīja uz augstāko atbrīvošanas darbu, tas ir, atbrīvošanu no grēka, ko Kristus paveica pie krusta, sakot: “Ir piepildīts!" (Jņ 19:30) Tā sabats ir divkārša svētība un īpaši nozīmīgs kristiešiem.

`Izlasi Ebr 4:9–11, 16. Ko mēs esam aicināti darīt?`

Sabata atdusa atzīmē faktu, ka Dievs pabeidza jeb noslēdza Savu radīšanas darbu (1 Moz 2:1-3,2 Moz 20:8-11) un glābšanu (5Moz 5:12–15). Līdzīgi Jēzus kāpšana troni Debesu templī norāda uz to, ka Viņš ir pabeidzis pilnīgā upura pienešanu par mūsu glābšanu (Ebr 10:12-14).

levērojiet, Dievs atpūšas tikai tad, kad ir nodrošinājis mūsu labklājību. Pie radīšanas Dievs atpūtās, kad Viņš bija pabeidzis pasaules radīšanu. Vēlāk Dievs atpūtās templi tikai pēc tam, kad zeme, ko viņš bija apsolījis Abrahamam, bija iekarota, pateicoties Dāvida uzvarām, un Israēls “dzīvoja drošībā” (1ķēn 4:21-25, salīdzināt ar 2Moz 15:18–21, 5Moz 11:24, 2Sam 8:1–14). Dievs uzbūvēja Sev mājokli tikai pēc tam, kad Israēlam un ķēniņam bija savas mājas.

`Kā mēs varam ieiet Viņa atdusā jau tagad? Tas ir, kā mēs varam ticībā atdusēties, būdami pārliecināti par glābšanu, kas mums ir Kristū, nevis meklējot glābšanu sevī?`