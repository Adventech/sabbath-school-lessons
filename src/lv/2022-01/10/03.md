---
title:  Dieva ielūgums
date:   28/02/2022
---

`Izlasi Ebr 12:18–21. Kāda bija Israēla pieredze pie Sinaja kalna?`

Kad Dievs aicināja Israēlu iziet no Ēģiptes, Viņa plāns bija izveidot personīgas, tuvas attiecības ar cilvēkiem. Viņš teica: “Jūs esat redzējuši, ko Es esmu darījis ēģiptiešiem un kā Es jūs esmu nesis uz ērgļa spārniem” (2Moz 19:4).

Tādējādi caur Mozu Dievs deva nepieciešamās pamācības, lai sagatavotu ļaudis satikt Viņu. Tautai bija jāveltī sevi vispirms Viņam (2 Moz 19:10–15). Tie, kas pacelsies līdz kalna pakājei bez sagatavošanās, mirs. Tomēr, kad tauta divas dienas bija gatavoju- sies uz mirkli, "kad atskanēs taures skaņa" trešajā dienā, Dievs lika, lai tauta “kāpj kalnā" (2Moz 19:13). Viņš gribēja, lai viņiem ir tāda pati pieredze kā Mozum un tautas vadītājiem, kad viņi kāpa kalnā un “redzēja Dievu, ēda un dzēra" Viņa klātbūtnē (2 Moz 24:9–11). Tauta vēlāk saprata, ka viņi bija redzējuši Dieva godību un ka Dievam bija iespējams runāt "ar cilvēkiem un.. tie tomēr paliek dzīvi” (5MOZ 5:24). Bet, kad pienāca tas brīdis, viņiem pietrūka ticības. Pēc vairākiem gadiem Mozus paskaidroja: "Jūs izbijāties no uguns un nekāpāt kalnā" (5Moz 5:5). Tā vietā viņi lūdza Mozu būt starpniekam (5Moz 5:25-27, salīdzini ar 2Moz 20:18–21).

Dieva svētuma atklāsmei pie Sinaja kalna vajadzēja mācīt cilvēkiem “bities" jeb cie- nit Viņu. “Kunga bijāšana" ved preti dzīvībai, gudrībai un godam (5Moz 4:10; salidzini ar Ps 111:10, Sak 1:7, Sak 9:10, Sak 10:27) - un arī māca, ka Viņš ir žēlīgs un žēlsirdīgs (2Moz 34:4–8). Tādējādi, lai gan Dievs gribēja, lai Israēls nāk pie Viņa, ļaudis nobijās un lūdza Mozu kalpot kā starpniekam. Sinaja notikumu apraksts Vēstulē ebrejiem galve- nokārt pievēršas Mozus atgādinājumam par tautas ticības trūkumu un viņu atkrišanu ar zelta teļu un tam, kā viņš baidījās satikt Dievu ļaužu grēka dē! (5Moz 9:19). Tautas reakcija nebija Dieva plāns attiecībā uz viņiem. Tās patiešām bija viņu neticības sekas.

`Kāpēc mums nevajadzētu baidīties nākt tuvu svētajam Dievam? Kādi ir nosacījumi, lai mēs spētu tuvoties Viņam?`