---
title:  Vajadzība pēc priekškara
date:   01/03/2022
---

Priekškaram ir divkārša funkcija. Jēdziens, kas ebreju valodā apzīmē priekškaru (katepetasma), varētu attiekties uz pagalma aizkaru (2Moz 38:18), aizkaru pie svētnīcas ārējās ieejas (2Moz 36:37) vai iekšējo aizkaru, kas atdalīja svēto vietu no vissvētākās (2 Moz 26:31–35). Šie trīs priekškari bija gan ieejas, gan robežas, ko varēja šķērsot tikai daži cilvēki.

`Izlasi 3Moz 16:1, 2 un 3Moz 10:1–3. Kāds brīdinājums mums dots šajos pantos?`

Priekškars bija priesteru aizsardzība, kalpojot svētā Dieva priekšā. Pēc grēka ar zelta teļu Dievs teica Mozum, ka nepavadis viņus ceļā uz apsolīto zemi, lai Dievs viņus neiz- nīcinātu, jo viņi ir "spitīgi ļaudis” (2 Moz 33:3). Tādējādi Mozus devās uz saiešanas telti un uzcēla to tālu ārpus nometnes (2 Moz 33:7). Pēc Mozus aizlūgšanām Dievs tomēr devās kopā ar tautu (2Moz 33:12–20), taču viņš veica izmaiņas, lai pasargātu tautu, Viņam mājojot viņu vidū.

Piemēram, Israēla nometne tika celta pēc stingras kārtības, tā ka vidū, kur bija uzcelta telts, veidojās tukšs kvadrāts. Pie tam levīti cēla nometni apkārt teltij, lai pasargātu svēt- nicu un tās aprīkojumu no svešiniekiem (4 Moz 1:51,4 Moz 3:10). Viņi bija tāds kā cilvēku priekškars, kas pasargāja Israēla tautu: “Bet leviti lai novietojas ap Liecības mājokli, tam apkārt, lai pār Israēla bērnu draudzi nenāktu nekādas Dieva dusmas; tāpēc lai levīti pilda savu pienākumu, sargādami Liecības mājokli” (4Moz 1:53).

Jēzus kā mūsu Priesteris arī bija mūsu priekškars. Ar Viņa iemiesošanos Dievs uzcēla Savu telti mūsu vidū un darīja mums iespējamu skatīt viņa godību (Jņ 1:14–18). Viņš darīja iespējamu svētajam Dievam dzīvot grēcīgu cilvēku vidū.

`Padomājiet, ko nozīmē tas, ka Dievs Radītājs, kas bija veidojis universu, mājoja Savas tautas vidū, kas tajā laikā bija izbēgušu vergu tauta. Ko tas mums māca par to, cik Dievs var būt mums tuvs?`