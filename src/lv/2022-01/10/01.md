---
title:  Jēzus Atver Ceļu Caur Priekškaru
date:   26/02/2022
---

### Nedēļas pētījumiem
Ebr 9:24; 2Moz 19:3, 4; Ebr 12:18–21; 3 Moz 16:1, 2; Ebr 10:19–22; Kol 3:1.

> <p>Atmiņas pants</p>
> “Jo Kristus nav iegājis rokām taisītā svētnīcā, patiesās attēlā, bet pašās debesīs, lai tagad par mums parāditos Dieva vaiga priekša" (Ebr 9:24).

Kad mācekļi uzreiz pēc Jēzus pacelšanās Debesīs atgriezās no Eļļas kalna, viņi bija prieka un gaviļu pilni. Viņu Meistars un Draugs bija kļuvis par visas pasaules vald- nieku un bija aicinājis viņus tuvoties Dievam Viņa vārdā ar pilnīgu pārliecību, ka Dievs labvēlīgi atbildēs uz viņu lūgšanām (Jņ 14:13, 14). Kaut arī viņi turpināja dzīvot pasaulē, ko bija pārņēmuši ļaunā spēki, viņu cerība bija stipra. Viņi zināja, ka Jēzus ir aizgājis sagatavot viņiem vietu (ņ 14:1-3). Viņi zināja, ka Jēzus ir viņu glābšanas Kapteinis un ka Viņš ar Savām asinīm ir atvēris ceļu uz Debesu dzimteni.

Jēzus pacelšanās Debesis ir centrāls punkts ebreju teoloģijā. Ta iezīmē Jēzus valdi- šanas sākumu un Viņa kā Augstā Priestera kalpošanas sākumu mūsu labā. Visbeidzot, vēl svarīgāk, Jēzus debesbraukšana iezīmē to mirkli, kurā ir iesākusies jaunā derība, kas nodrošina to, ka mēs varam drosmīgi ticībā tuvoties Dievam. Mūsu priekštiesība ir tagad tuvoties Dievam pārliecībā par Jēzus un Viņa taisnības nopelnu.

_Iepazīsties ar šīs nedēļas tēmu, lai sagatavotos Bībeles izpētei 5. martā._