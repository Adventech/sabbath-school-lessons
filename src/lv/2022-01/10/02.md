---
title:  Jēzus Tēva priekšā
date:   27/02/2022
---

`Izlasi Ebr 9:24. Saskaņā ar šo pantu kāds nolūks bija Jēzus debesbraukšanai?`

Dievs pamācīja Israēlu, ka vīriešu kārtas pārstāvjiem vajadzētu trīs reizes gadā doties uz Jeruzalemi “parādīties Kunga priekša" ar upuri. Norādītajos laikos bija Pashā svētki (Neraudzētā maize), Nedēļu svētki (Vasarsvētki) un Būdiņu svētki (2 Moz 23:14-17, 5Moz 16:16). Pashā svētkos svinēja Israēla atbrīvošanu no Ēģiptes. Vasarsvētkos svinēja miežu ražu, un Jaunās Derības laikā tie tika saistīti ar likuma došanu pie Sinaja. Būdiņu svētkos svinēja Dieva rūpes par Israēlu tuksneša ceļojuma laikā. Saskaņā ar Jauno Derību visiem Vecās Derības svētkiem bija arī pravietiska nozīme.

Ebr 9:24 apraksta Jēzus pacelšanos Debesīs Tēva klātbūtnē. Viņš ieradās “īstaja” Debesu svētnīcā, lai “nāktu” Dieva priekšā ar labāku upuri (Ebr 9:23, 24) – savām asinīm.

Jēzus piepildīja svētceļnieku svētku pravietisko nozīmi ar pārsteidzošu precizitāti. Viņš nomira dienā, kad notika gatavošanās Pashā svētkiem, devītajā stundā, brīdi, kad tika upurēts Pashā jērs (Jņ 19:14, Mt 27:45–50). Jēzus tika augšāmcelts trešajā dienā un pacēlās Debesīs, lai saņemtu apstiprinājumu, ka Viņa upuris ir pieņemts (Jņ 20:17, 1kor 15:20), savukārt priesterim bija jālīgo ar nobriedušu miežu kūlīti no pirmās pļaujas (3 Moz 23:10–12). Tad Viņš pēc 40 dienām pacēlās Debesis, lai sēstos Dievam pie labās rokas un iesāktu jauno derību Vasarsvētku dienā (Apd 1., 2. nod.).

Svētceļnieku mērķis senajā Israēlā bija "uzlūkot Dieva vaigu" (Ps 42:2, NRSV). Tas nozīmēja piedzīvot Dieva labvēlību (Ps 17:15). Līdzīgi Vēstulē ebrejiem izteiciens "meklēt Dieva vaigu” nozīmēja lūgt Dievu pēc palīdzības (2L 7:14, Ps 27:8, Ps 105:4). Lūk, kāda ir Jēzus debesbraukšanas nozīme Vēstulē ebrejiem. Jēzus pacēlās pie Dieva ar nevainojamu upuri. Jēzus pacēlās Debesis arī kā mūsu ceļvedis Dieva klātbūtnē (Ebr 6:19, 20). Viņš arī padarīja reālu apsolījumu ticīgajiem, kas ceļo, “meklēdami dzimteni”, ilgodamies “pēc labākas zemes”, gaidīdami “pilsētu, kuras arhitekts un celtnieks ir Dievs” (Ebr 11:10, 13-16, NRSV).

`Kāpēc ne tikai tam, ko Kristus ir izdarījis mūsu labā pie krusta, bet arī ko Vinš dara šobrīd Debesīs, vajadzētu sniegt mums pārliecību par glābšanu?`