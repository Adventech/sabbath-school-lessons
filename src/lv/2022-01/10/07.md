---
title:  Tālākiem Pētījumiem
date:   04/03/2022
---

“Kristus pacelšanās Debesīs bija signāls, ka Viņa sekotājiem jāsaņem apsolītās svētības. Tās viņi tagad gaidīja, pirms uzsāka savu darbu. Kristum ieejot pa Debesu vārtiem, Viņš pielūdzošo enģeļu vidū no jauna tika nosēdināts uz troņa. Tikko šī ceremonija beidzās, pār mācekļiem bagātīgi nonāca Svētais Gars, un Kristus tādā veidā tika pagodināts ar to godību, kas viņam bija kopā ar Tēvu visā mūžībā. Gara izliešanās Vasarsvētkos bija Debesu paziņojums, ka ir pabeigta Pestītāja inaugurācija. Saskaņā ar apsolījumu Viņš no Debesim saviem sekotājiem sūtīja Svēto Garu par zīmi, ka Viņš, būdams Priesteris un ķēniņš, ir saņēmis varu Debesīs un virs Zemes un ir Svaidītais pār saviem ļaudim. [..]

Jēzus vārdu tie tagad varēja izrunāt ar drošību, jo vai tad viņš nebija to Draugs un vecākais Brālis? lekļauti ciešā savienībā ar Kristu, tie lidz ar Viņu piedalījās dievišķajā darbā. Cik dedzīgos vārdos tie izteica savas domas, liecinot par Meistaru!” (Elena Vaita “Apustuļu darbi” 38., 46. Ipp.)

**Jautājumi pārrunām**

`1. Dziesminieks saka: “Mana dvēsele slāpst pēc Dieva, pēc dzīvā Dieva. Kad es nokļūšu tur, kur es varēšu parādīties Dieva vaiga priekšā?" (Ps 42:3) Vai mums ir tādas pašas slāpes nākt Dieva priekšā? Ja mēs nepriecājamies šodien par Dieva klātbūtni, pielūdzot Viņu un nākot Viņa priekšā ticībā, vai mēs priecāsimies nākotnē? Kas ir tie faktori, kas liek priecāties Dieva priekšā?`

`2. Kādā grāmatā, izsmejot ticību, bija izdomāts robots, kas ticēja mūsu vietā. Kā mēs varam būt uzmanīgi un nedarīt tā, kā Israēls izdarīja tuksnesī, tas ir, prasīt starpnieku starp mums un Dievu? Mēs sliecamies ļaut citiem cilvēkiem pētīt Bībeli mūsu vietā un atrast patiesības pērles Bībelē. Daži cilvēki var būt kārdināti domāt, ka citu lūgšanas viņu labā ir ietekmīgākas Dieva priekšā nekā viņu pašu lūgšanas. Kāpēc mums vajadzētu izvairīties no šī garīgā slazda? Kāpēc, pateicoties Jēzum, mēs varam tuvoties Dievam bez vajadzības pēc kāda starpnieka?`

`3. Vēstule ebrejiem ir par glābšanas garantiju. Kāpēc mums tomēr vajadzētu būt uzmanīgiem, lai nekļūdītos, pieņemot šo pārliecību?`