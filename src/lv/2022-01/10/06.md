---
title:  Viņi skatis Viņa vaigu
date:   03/03/2022
---

`Izlasi Ebr 12:22–24. Kādā ziņā mēs esam nonākuši pie Debesu Jeruzalemes Dieva klātbūtnē?`

Mēdz teikt, ka ticīgie, pateicoties savai ticībai, ir nonākuši" pie Ciānas kalna, Debesu Jeruzalemes. Šajā ziņā viņu pieredze iesniedzas nākotnē. Tādējādi Debesu Jeruzaleme pieder pie tā, “kas cerams” un “neredzams”, bet tomēr tiek dots mums ticībā (Ebr 11:1).

Lai gan tā tas ir, tā nav visa šo pantu nozīme. Mēs esam nonākuši pie Ciānas kalna, pašā Dieva klātbūtnē, pateicoties savam pārstāvim Jēzum (Ef 2:5, 6; Kol 3:1). Jēzus debesbrauk- šana nav ticības jautājums, tas ir fakts. Šajā vēsturiskajā dimensijā Jēzus augšāmcelša- nās ir Vēstules ebrejiem pārliecinošais spēks turēties stipri pie savas ticības apliecības (Ebr 4:14, Ebr 10:23). Pāvils saka: “Tā kā mums ir liels augstais priesteris, kas izgājis caur debesīm,.. tad ar pārliecību tuvosimies Viņam” (Ebr 4:14, 16, ESV).

Tātad mēs jau esam ieradušies Viņa klātbūtnē, pateicoties savam Pārstāvim, un tāpēc mums vajadzētu atbilstoši rīkoties. Pateicoties Viņam, mēs esam "baudījuši Dieva dāva- nas, .. un baudījuši labo Dieva vārdu un nākamā laika spēkus” (Ebr 6:4, 5). Jēzus debes- braukšanas realitāte un kalpošana Debesu svētnīcā ir "drošs un stiprs dvēseles enkurs" (Ebr 6:19), garantija, ka apsolījums ir jēgpilns un uzticības cienīgs (Ebr 7:22). Mūsu ticībai ir vēsturisks enkurs.

Dieva nolūks tiks piepildīts ne tikai Jēzū, bet arī mūsos. Mēs esam noskaidrojuši, ka Jēzus debesbraukšana ir piepildījusi pirmo divu gadu Israēla svētceļojuma, Pashā svētku un Vasarsvētku, simboliku. Saskaņā ar Vēstuli ebrejiem un Atklāsmes grāmatu pēdējais svētceļojums, Būdiņu svētki, vēl piepildīsies. Mēs tos svinēsim kopā ar Jēzu, kad būsim “pilsētā, kuras cēlējs un radītājs ir Dievs", Debesu dzimtenē (Ebr 11:10,13–16). Mēs nebū- vēsim būdiņas, bet Dieva telts jeb mājoklis nonāks no Debesīm un mēs dzīvosim ar Viņu kopā mūžīgi (Atkl 7:15–17; Atkl 21:1-4; Atkl 22:1-5; 4Moz 6:24-26).

`Kā mēs varam mācīties padarīt mūžīgās dzīvības apsolījumu sev reālu šodien, dzīvojot pasaulē, kas ir sāpju un ciešanu pilna? Kādu atbildi jūs varat sniegt tiem, kas saka, ka tas viss ir tikai fantāzija, lai palīdzētu mums justies labāk?`