---
title:  Pēc Melhisedeka kārtas
date:   31/01/2022
---

`Izlasi 1Moz 14:18–20 un Ebr 7:1–3. Kas bija Melhisedeks, un kā viņš atklāja Jēzu?`

Melhisedeks bija gan ķēniņš, gan priesteris. Viņš bija arī augstāks par Ābrahāmu, jo Abrahams maksāja viņam desmito. Tāpat arī Jēzus bija ķēniņš un priesteris (Ebr 1:3). Tomēr atšķirībā no Melhisedeka Jēzus bija bez grēka (Ebr 7:26-28).

Ebr 7:15 paskaidro, ka Jēzus bija priesteris “pēc Melhisedeka līdzības”. Tieši to nozīmē agrāk minētais Ebr 5:6-"pēc Melhisedeka kārtas". Jēzus nebija Melhisedeka sekotājs, bet Viņa priesterība bija lidziga.

Piemēram, Pāvils saka, ka Melhisedeks bija bez tēva, mātes, ciltsrakstiem, dzimšanas un nāves. Daži domā, ka Melhisedeks bija iemiesojies Jēzus Abrahāma laikā. Bet šī doma nesaskan ar Vēstules ebrejiem argumentu. Melhisedeks “atgādina” Jēzu, kas norāda, ka Viņš bija kaut kas cits, nevis Jēzus (Ebr 7:3, ESV).

Pastāv arī uzskats, ka Melhisedeks bija Debesu būtne, bet tas apgāztu Vēstulē ebrejiem izteikto argumentu. Ja Melhisedeks bija bez tēva, mātes, sākuma un beigām, viņam vajadzētu būt pašam Dievam. Tas rada problēmu. Melhisedeka debešķīgā, pilnīgi die- višķā priesterība būtu pārspējusi Jēzus kalpošanu. Ja tas tā būtu, "kāda vēl bija vajadzība celties citam priesterim" (Ebr 7:11)?

Tā vietā Vēstule ebrejiem klusē attiecībā uz Melhisedeka dzimšanu, nāvi un ciltsraks- tiem, lai veidotu simbolu Jēzus kā priestera kalpošanai (1 Moz 14:18–20). Tā arī atklāj, ka Jēzus bija mūžīgs. Īsāk sakot, Melhisedeks bija kānaāniešu ķēniņš-priesteris, kas kalpoja kā Kristus prototips.

"Kristus bija tas, kas runāja ar Melhisedeka starpniecību, visaugstākā Dieva priesteri. Melhisedeks nebija Kristus, bet viņš bija Dieva balss pasaulē, Tēva pārstāvis. Kristus ir runājis visās aizgājušajās paaudzēs; Kristus ir vadījis Savu tautu un bijis pasaules gaisma." (Elena Vaita "Izmeklētas vēstis" 1.sēj., 409. Ipp.)

`Ko atklāsme par Melhisedeku mums māca, kā Dievs darbojas pie cilvēkiem, kas nekad nav sastapuši misionārus, kas tiem nestu vēsti?`