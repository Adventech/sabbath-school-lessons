---
title:  Jēzus – Uzticīgais Priesteris
date:   29/01/2022
---

### Nedēļas pētījumiem
Ebr 5:1-10; 1 Moz 14:18–20; 1 Pēt 2:9; Ebr 7:1-3; Ebr 7:11–16, 22, 26.

> <p>Atmiņas pants</p>
> “Jo tāds augstais priesteris mums arī pienācās, svēts, bez ļaunuma, neaptraipīts, atšķirts no grēciniekiem un pacelts augstāk par debesīm” (Ebr 7:26).

Aizu, kas pastāv starp mums un Dievu, ir radījis grēks. Problēma bija sarežģīta, jo grēks ietvēra arī mūsu būtības sabojāšanu. Dievs ir svēts, un grēks Viņa klātbūtnē nevar pastāvēt. Tāpēc mūsu pašu sabojātā būtība atšķīra mūs no Dieva, līdzīgi kā divi magnēti nepareizā virzienā atgrūžas viens no otra. Pie tam mūsu sabojātā daba padarīja cilvēkam neiespējamu paklausību Dieva likumam. Grēks ietver arī pārpratu- mus. Cilvēki zaudēja izpratni par Dieva milestību un žēlastību un sāka Vinu uzlūkot kā dusmīgu un prasīgu.

Šajā nedēļā mēs pētīsim, kādus brīnišķīgus darbus Tēvs un Dēls darīja, lai uzceltu tiltu pār šo aizu. Ebr 5.-7. nodaļa nodrošina rūpīgu Jēzus priesterības apskatu. Autors analizē tās izcelsmi un nolūku (Ebr 5:1-10) un tad pārliecina lasītājus ņemt to vērā (Ebr 5:11–6:8) un turēties stipri pie cerības pārliecības, ko tā sniedz (Ebr 6:9–20). Viņš arī paskaidro Savas priesterības raksturojumu (Ebr 7:1-10) un tās ietekmi uz Dieva attiecībām ar ticīgajiem (Ebr 7:11-28). Šajā nedēļā mēs īpaši pievērsīsimies Ebr 5:1-10 un Ebr 7:1–28.

_Iepazīsties ar šīs nedēļas tēmu, lai sagatavotos Bibeles izpētei 5. februārī._