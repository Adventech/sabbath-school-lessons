---
title:  Mūžīgs priesteris
date:   02/02/2022
---

`Izlasi Ebr 7:16. Uz kāda pamata Jēzus kļuva par priesteri?`

Jēzus saņēma priesterību, balstoties uz neiznīcināmu dzīvību un to, ka Viņa kalpošana ir mūžīga. Šo faktu atstātās sekas ir pārsteidzošas. Tas nozīmē, ka Jēzus kalpošana nekad netiks pārspēta vai atstumta. Jēzus glābj pilnīgi, mūžīgi, "uz visiem laikiem” (Ebr 7:25). Glābšana, ko nodrošina Jēzus, ir pilnīga un galēja. Tā iesniedzas cilvēka dabas visdzi- ļākajos aspektos (Ebr 4:12, Ebr 9:14, Ebr 10:1-4). Jēzus aizlūgšanas Dieva priekšā ietver visus labumus, kas ir piešķirti jaunajā derībā.

Šie labumi ietver vairāk nekā tikai grēku piedošanu. Tie attiecas uz likuma rakstīšanu mūsu sirdīs, uz mūsu pārveidošanu par jauniem cilvēkiem Viņā un evaņģēlija izplatīšanu pasaulē (Ebr 8:10–12). Jēzus kā viens ar Dievu un cilvēkiem pārstāv mūs Tēva priekšā. Upurējot dzīvību mūsu labā, Jēzus bauda nešaubīgu labvēlību Dieva priekšā.

`Izlasi Ebr 7:22. Kas ir Jēzus saistība ar jauno derību?`

Jēzus ir jaunās derības drošība, jo Dievs zvērēja, ka Jēzus būs priesteris “mūžīgi” (Ebr 7:21). Ir ļoti viegli nesaprast šī zvēresta svarīgumu. Pāvils jau bija atsaucies uz zvē- restiem, ko Dievs bija izteicis tuksneša paaudzei un Abrahamam (Ebr 3:7–11, Ebr 6:13-15). Atšķirība starp šiem zvērestiem un zvērestu, ko Dievs bija devis Savam Dēlam, ir tāda, ka šie zvēresti bija izteikti mirstīgām būtnēm. Zvēresti paliek spēkā tik ilgi, kamēr dzīvi ir tā saņēmēji. Dieva zvērests tuksneša paaudzei un Ābrahāmam bija saistošs tik ilgi, kamēr vien bija dzīva tuksneša paaudze un Ābrahāma pēcnācēji (sk. Gal 3:29).

Taču Dēla gadījumā, kura dzīvība bija “neiznīcināma”, viņam izteiktais Dieva zvērests bija saistošs uz mūžīgiem laikiem.

Persona, kas galvo par kādu citu, ir pakļauta tādiem pašiem sodiem kā persona, par kuru galvo, ieskaitot nāvessodu. Tomēr Tēvs iecēla Jēzu kā garantiju mums, ka Viņš neat- teiksies no Saviem solījumiem. Tieši tik pārliecināti mēs varam būt par glābšanu, kas mums ir dota Jēzu.