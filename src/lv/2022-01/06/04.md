---
title:  Ietekmīgs priesteris
date:   01/02/2022
---

**“Jo, ja nu pilnība būtu sasniegta ar Levija priestera amatu, jo tautai ar bauslību tas bija dots, kāda vēl bija vajadzība celties citam priesterim pēc Melhisedeka kārtas un nesaukties pēc Ārona kārtas?” (Ebr 7:11)**

Priesteri ir vidutāji starp Dievu un cilvēkiem. Vēstule ebrejiem tomēr saka, ka levītu priesteri nevarēja nodrošināt pilnīgi drošu pieeju pie Dieva, jo viņi nebija pilnīgi (Ebr 7:11, 18, 19). Galu galā, ja viņi paši nebija pilnīgi, tad kā viņi varēja kaut kādā veidā sniegt pilnību citiem?

Dzīvnieku upuri nevarēja arī šķīstīt grēcinieka sirdsapziņu. To nolūks bija norādīt uz Jēzus kalpošanu un Viņa upuri, kas vienīgais var nodrošināt patiesu šķīstīšanu no grēka (Ebr 9:14; Ebr 10:1-3, 10-14). Levītu priesteru funkcija un viņu upuri bija ilustratīvi un uz noteiktu laiku. Pateicoties viņu kalpošanai, Dievs gribēja vadīt ļaudis tā, lai viņi ticētu Jēzus kalpošanai nākotnē, "Dieva Jēram, kas nes pasaules grēkus” Oņ 1:29).

`Izlasi Ebr 7:11–16. Kāpēc bija vajadzība mainīt likumu?`

Ebr 7:12 paskaidro, ka izmaiņas priesterībā padarīja nepieciešamas izmaiņas likumā. Kāpēc? Jo bija ļoti stingrs likums, kas aizliedza cilvēkiem, kas nebija no Levija cilts ar Ārona saknēm, kalpot kā priesteriem (4Moz 3:10; 4 Moz 16:39,40). Ebr 7:13, 14 paskaidro, ka Jēzus bija no Jūdas cilts, līdz ar to šis likums aizliedza Viņam būt par levitu priesteri. Tāpēc Pāvils uzstāja, ka Jēzus iecelšana par priesteri nozīmēja to, ka Dievs ir izmainījis priesterības likumu.

Jēzus nākšana ietvēra arī izmaiņas upurēšanas kārtībā. Lai iegūtu salīdzināšanu, grēci- niekiem prasīja pienest citādus upurus (3 Moz1.-7. nod.), bet tagad, kad Jēzus bija atnācis un piedāvājis pilnīgu upuri, dzīvnieku upurēšanas likums arī ir atcelts (Ebr 10:17, 18), pateicoties jaunajai derībai un pilnīgākai tās atklāsmei glābšanas plānā.

`Padomājiet par neskaitāmiem dzīvnieku upuriem, kas pienesti visos senajos laikos un kas visi norādīja uz Jēzu un tomēr neviens no tiem nevarēja pilnībā samaksāt par mūsu grēkiem. Kāpēc tikai Jēzus nāve varēja par tiem samaksāt?`