---
title:  Bezgrēcīgs priesteris
date:   03/02/2022
---

`Izlasi Ebr7:26. Kādas ir piecas Jēzus rakstura īpašības šajā pantā?`

Jēzus bija “svēts”. Tas nozīmē, ka Dieva priekšā Jēzus bija bez vainas (Ebr 2:18; Ebr 4:15; Ebr 5:7,8). Sengrieķu Vecās Derības tulkojumā, lai apzīmētu tos, kas saglabā savas derības attiecības ar Dievu un cilvēkiem, ir izmantots viens un tas pats grieķu valodas termins.

Jēzus bija “bez vainas”. Viņš palika šķīsts un ļaunuma neskarts, neskatoties uz to, ka tika kārdināts “visās lietās” (Ebr 4:15, Ebr 2:18). Jēzus pilnīgais bezgrēcīgums ir svarīgs Viņa priesterībai. Vecā derība paredzēja, ka upuriem bija jābūt “bez vainas”, lai tie būtu Dievam pieņemami (3 Moz1:3, 10 utt.). Jēzus pilnīgā paklausība Viņa zemes dzīves laikā padarīja viņam iespējamu piedāvāt Sevi kā Dievam pieņemamu upuri (Ebr 9:14).

Kad Jēzus pacēlās debesīs, Viņš tika “atšķirts no grēciniekiem”. Grieķu darbības vārda izteiksme norāda, ka tas ir Jēzus tagadnes stāvoklis, kas ir sācies kādā konkrētā laikā. Jēzus izturēja naidu no grēcinieku puses zemes dzīves laikā un tad tika nosēdināts pie Dieva labās rokas (Ebr 12:2, 3). Jēzus ir arī “atšķirts no grēciniekiem” tādā ziņā, ka Viņš bija pilnībā bez grēka (Ebr 4:15).

Jēzus bija “pacelts augstāk par debesīm”. Tas nozīmē, ka Jēzus bija pacelts augstāk par visu, kas ir, un tāpēc viņš ir viens ar Dievu. Psalmos Dievs ir tas, kurš ir “pacelts augstāk par debesīm" (Ps 57:5, 11; Ps 108:5).

Jēzus bija pilnīgs cilvēks, bet Viņš nebija grēcīgs, kādi esam mēs (Ebr 2:14–16, Ebr 4:15). Jēzus ir pilnīgs nevis vienkārši tāpēc, ka Viņš nekad nav grēkojis, bet tāpēc, ka Viņš nebija grēka samaitāts, kādi esam mēs.

Tomēr tāpēc, ka Viņš bija arī pilnībā cilvēks, Viņš ir arī mūsu paraugs. Viņš parāda mums, kā mums skriet dzīves sacīkstēs (Ebr 12:1-4). Viņš ir paraugs, kam mums jāseko (1Pēt 2:21-23). Ta kā Viņš ir “svēts, bez ļaunuma, neaptraipīts, atšķirts no grēciniekiem" (Ebr 7:26), Viņš ir mūsu glābējs un arī mēs varam atspoguļot Viņa raksturu.

`Lai gan Jēzus bija cilvēks, kas līdzīgs mums, Viņš nekad negrēkoja. Kā mēs saprotam šo brīniškigo domu? Padomājiet, cik svēts Vinš bija! Kāpēc tad apsolījums par Viņa svētuma piešķiršanu ticībā palīdz mūs pārliecināt par glābšanu?`