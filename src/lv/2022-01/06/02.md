---
title:  Priesteris cilvēku labā
date:   30/01/2022
---

`Izlasi Ebr 5:1–10. Kāda ir priesterības loma, un kā saskaņā ar šiem pantiem Jēzus izpilda šo lomu?`

3Moz grāmatas priesterības galvenais mērķis bija vidutājība starp grēcīgo cilvēku un Dievu. Priesteri bija Dieva iecelti, lai kalpotu cilvēku labā; tāpēc viņiem bija jābūt žēlsirdīgiem un izprotošiem pret cilvēku vājībām.

Ebr5:5–10 Pāvils parāda, ka Jēzus pilnībā piepilda šo mērķi: Dievs Viņu iecēla (Ebr 5:5,6), un Jēzus mūs saprot, jo arī Viņš piedzīvoja ciešanas (Ebr 5:7,8). Tomēr ir dažas būtiskas atšķirības. Jēzus nebija “no cilvēku vidus ņemts” (Ebr 5:1). Vēstule ebrejiem runā par otro nāvi, no kuras Dievs izglāba Jēzu, kad Viņš tika augšāmcelts (Ebr 13:20). Vēstule ebrejiem arī saka, ka Jēzus “mācījās paklausību no tā, ko cieta” (Ebr 5:8). Paklausība Jēzum bija kaut kas jauns. Ne tāpēc, ka Viņš būtu nepaklausīgs, bet gan tāpēc, ka Viņš bija Dievs. Kā universa valdniekam Jēzum nebija nevienam jāklausa, jo visi paklausīja Viņam.

Jēzus ciešanas un nāve pie krusta ir būtiska Viņa kā priestera kalpošanas daļa. Ciešanas nepadarīja Jēzu pilnīgu tādā ziņā, ka Viņš būtu kļuvis morāli vai ētiski labāks. Ciešanas nepadarīja Viņu žēlsirdīgāku. Tieši pretēji, Jēzus nāca uz šo zemi, jo viņš vienmēr bijis žēlsirdīgs, tāpēc Viņš parādīja līdzjūtību pret mums (Ebr 2:17). Vēstule ebrejiem drīzāk norāda, ka ciešanās tika patiesi izpausta un atklāta Jēzus brālīgās mīlestības realitāte, Viņa cilvēciskās dabas autentiskums un Viņa kā cilvēces pārstāvja pakļaušanās dziļums. Viņš bija "darīts pilnīgs” tādā ziņā, ka Viņa ciešanas sagatavoja Viņu būt par mūsu Augsto Priesteri. Upuri, ko Jēzus pienesa Teva priekšā kā mūsu priesteris, veido Viņa dzīve pilnīgā paklausībā un Viņa nāve pie krusta.

`1Pēt 2:9 teikts, ka mēs esam “kēnišķi priesteri". Ko Jēzus dzīve atklāj, kādām vajadzētu būt mūsu attiecībām ar citiem cilvēkiem, pateicoties mūsu svētajai lomai?`