---
title:  Jaunajai derībai ir labāki apsolījumi
date:   16/02/2022
---

Mēs varam būt kārdināti domāt, ka jaunajai derībai ir "labāki apsolījumi” tādā ziņā, ka tai ir lielāks atalgojums nekā vecajai derībai (Debesu dzimtene, mūžīgā dzīvība utt). Patiesība ir tāda, ka Vecās Derības ticīgajiem Dievs piedāvāja tādas pašas balvas kā mums (izlasi Ebr 11:10, 13–16). Ebr 8:6 “labākie apsolījumi” ir cita veida apsolījumi.

Derība starp Dievu un Israēlu bija formāla apsolījumu apmaiņa starp Dievu un Israēlu. Dievs uzņēmās iniciatīvu un izveda Israēlu no Ēģiptes, apsolīja vest viņus uz apsolīto zemi.

`Salīdzini 2 Moz 24:1–8 un Ebr 10:5–10. Kas līdzīgs un kas atšķirīgs starp šiem diviem apsolījumiem?`

Derība starp Dievu un Israēlu tika ratificēta ar asinīm. Šīs asinis tika izšļakstītas gan pār altāri, gan zem tā. Israēla tauta apsolīja klausīt visam, ko Kungs bija runājis.

“Mūžīgās dzīvības apsolījums tagad ir tieši tāds pats, kāds tas ir bijis vienmēr, kāds tas bija Ēdenes dārzā pirms mūsu pirmo vecāku krišanas, - tas ir, pilnīga paklausība Dieva likumam, pilnīga taisnība. Ja mūžīgā dzīvība tiktu garantēta ar kādiem mazākiem nosacījumiem par šiem, tad būtu pakļauta briesmām visa universa laime. Tiktu atvērts ceļš grēkam līdz ar visām tā ciešanām un nelaimēm, kas tiktu padarītas mūžīgas.” (Elena Vaita "Ceļš pie Kristus" 62. Ipp.)

Dievs apmierina pilnīgi visas jaunās derības prasības mūsu labā, jo viņš atdeva Savu Dēlu, lai nāktu un dzīvotu pilnīgu dzīvi un tādējādi Viņā tiktu piepildīti derības apsoli- jumi, kas pēc tam tiktu piedāvāti mums ticībā Jēzum. Jēzus paklausība garantē derības apsolījumus (Ebr 7:22). Ta pieprasa, lai Dievs dotu Viņam svētības, kuras pēc tam tiek dotas mums. Patiešām, tie, kas ir “Kristū”, baudīs šos apsolījumus līdz ar Viņu. Otrkārt, Dievs dod mums Savu Svēto Garu, lai mēs varētu izpildīt Viņa likumu.

`Kristus apmierināja derības prasības, tāpēc Dieva apsolījumu piepildīšana mums nav apšaubāma. Kā tas palīdz saprast zkor 1:20-22 nozīmi? Kāda brīniškīga cerība mums šeit ir atrodama?`