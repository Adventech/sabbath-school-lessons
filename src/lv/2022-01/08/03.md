---
title:  Jauns un atjaunots
date:   14/02/2022
---

`Salīdzini Ebr8:10–12 ar 5Moz 6:4–6,5M0Z 30:11–14 un Jer 31:31–34. Ko tas māca mums par jaunās derības raksturu?`

Jaunās derības apsolījums Vēstulē ebrejiem sasaucas ar Jeremijas grāmatu. Saskaņā ar Jeremiju Dieva jaunās derības apsolījums bija derības atjaunošana, ko viņš ar Mozus starpniecību vispirms bija slēdzis ar Israēlu (Jer 31:31-34). Varētu strīdēties, ka tad Jer 31. nodaļa nerunā par “jauno" derību, bet par sākotnējās derības ar Israēlu “atjau- nošanu”. Ebreju vārda “hadašah” nozīme var būt gan “atjaunots”, gan “pilnīgi jauns”.

Problēma ar veco derību bija tāda, ka tauta to bija lauzusi (Ebr 8:8,9). Derība nebija kļūdaina; kļūdaini bija cilvēki. Ja Israēls būtu simbolos saskatījis gaidāmo Mesiju un ticējis Viņam, derība nebūtu lauzta. Tomēr nav arī šaubu par to, ka Israēla vēsturē bija daudzi ticīgie, kuros tika piepildīts derības nolūks un kuriem likums bija ierakstīts sirdīs (Ps 37:31, Ps 40:8, Ps 119:11, Jes 51:7).

Lai gan jaunā derība ir atjaunota vecā derība, vienā ziņā tā patiešām ir jauna. Jeremijas “Jaunās derības” apsolījums neparedzēja tikai atjaunot jau iepriekš trimdā esošos nosa- cījumus, kas tika lauzti un atjaunoti vairākas reizes, jo tauta vairākas reizes bija atkri- tusi. Atkrišana notika tikai tāpēc, ka ļaudis vienkārši nevēlējās ievērot derības ar Dievu nosacījumus (Jer 13:23). Tāpēc Dievs apsolīja darīt “ko jaunu” (Jer 31:22). Derība nebūs lidziga tai derībai, ko Dievs bija slēdzis ar viņu tēviem (Jer 31:32). Tautas neuzticības dē! apsolījumi, ko Dievs bija devis Mozus derības ietvaros, nekad netika piepildīti. Tagad ar Dēla galvojumu (Ebr 7:22) Dievs piepildis Savas derības nolūku. Dievs neizmainīja Savu likumu un nepazemināja Savus standartus; tā vietā Viņš sūtīja Savu Dēlu kā derības apsolījumu garantiju (Ebr 7:22; Ebr 6:18–20). Tieši tāpēc šai derībai nav lāstu. Tai ir tikai svētības, jo Jēzus piepildīja to pilnībā, kļūstot par mūsu lāstu (Gal 3:13).

`Izlasi 2Tim 2:13. Ko mēs varam mācīties no Dieva uzticības Saviem ļaudīm un saviem plāniem, pārdomājot savas attiecības ar citiem, kā arī savus plānus?`