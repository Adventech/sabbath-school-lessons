---
title:  Jaunā derība ir atrisinājusi sirds problēmu
date:   17/02/2022
---

`Salīdzini jaunās derības apsolījumus Jer 31:33 un Ec 36:26, 27. Kā tie ir saistīti?`

Pirmo derības dokumentu Dievs uzrakstīja uz akmens plāksnēm un uzglabāja derības šķirstā kā svarīgu apliecinājumu Dieva derībai ar Savu tautu (2 Moz 31:18, 5Moz 10:1-4). Dokumenti, kas bija rakstīti akmenī, tomēr varēja tikt salauzti, un rulli, kā to piedzīvoja Jeremija, varēja saplēst un sadedzināt (Jer 36:23).

Bet jaunajā derībā Dievs rakstīs Savu likumu cilvēku sirdīs. Sirds nozīmē prātu, kas ir atmiņas un izpratnes orgāns (Jer 3:15,5Moz 29:4), un īpaši tad, kad tiek pieņemti apzināti lēmumi (Jer 3:10, Jer 29:13).

Šis apsolījums nebija tāds, kas vienkārši nodrošina ikvienam pieeju zināšanām par likumu. Vēl svarīgāk bija tas, ka tam bija jānodrošina izmaiņas tautas sirdī. Israēla prob- lēma bija tāda, ka viņu grēki bija iegravēti “ar dzelzs rakstāmo un ierakstīti ar dimanta smaili viņu sirds plāksnēs” (Jer 17:1). Viņiem bija ietiepīga sirds (Jer 13:10; Jer 23:17); tāpēc viņiem bija neiespējami darīt to, kas bija pareizi (Jer 13:23).

Jeremija nepasludināja likuma maiņu, jo Israēla problēma bija nevis likums, bet sirds. Dievs kā pateicīgu atbildi uz to, ko viņš bija darījis Israēla labā, gribēja viņu uzticību. Tādēļ Viņš deva tiem desmit baušļus līdz ar vēsturisku prologu, kas izteica Viņa mīlestību un rūpes par viņiem (2 Moz 20:1, 2). Dievs gribēja, lai Israēls paklausa Viņa likumam, ar to paužot, ka atzīst Viņa ilgas sniegt viņiem visu to labāko- tas atklājās lielajā atbrīvošanā no Ēģiptes. Viņu paklausībai vajadzēja būt pateicības izpausmei, attiecību esamības redzamajai daļai.

Tas pats attiecas uz mums. Jēzus milestība un rūpes par mums, mirstot mūsu labā, ir prologs jaunajai derībai (Lk 22:20). Patiesa paklausība nāk no sirds kā mīlestības izpausme (Mt 22:34-40). Šīmilestība ir Svētā Gara klātbūtnes atpazīšanas zīme ticīgo dzīvē. Dievs izlej Savu mīlestību pār mums, pateicoties Viņa Garam (Rm 5:5), kas izpaužas milestībā (Gal 5:22).

`Ja senajam Israēlam bija jāmil Dievs, pat neizprotot Kristus nāvi, vai gan mums nevajadzētu mīlēt Dievu pat vēl vairāk nekā viņiem? Kā paklausība padara šīs milestības realitāti redzamu?`