---
title:  Jaunajai derībai ir labāks starpnieks
date:   15/02/2022
---

`Izlasi Ebr 8:1–6. Kāpēc Jēzus ir labāks derības Starpnieks?`

Grieķu vārds “mesitēs” (starpnieks) nāk no vārda “mesos” (“vidus”) un apzīmē kādu, kas iet vai stāv vidū. Tas bija tehnisks termins un attiecās uz cilvēku, kas izpildīja vienu vai vairākas funkcijas: (1) vidutājs starp divām vai vairāk pusēm, (2) sarunu vedējs jeb darījuma mākleris, (3) liecinieks juridiskā ziņā vai (4) kāds, kurš ir galvotājs un tādējādi garantē līguma izpildi.

Jēdziens “starpnieks” ir pārāk šaurs, lai ar to tulkotu ebreju vārdu “mesitēs”, jo tas pievēršas tikai pirmajām divām vai trim grieķu vārda nozīmēm. Tomēr Vēstule ebrejiem uzsver ceturto nozīmi. Jēzus nav "starpnieks” tādā ziņā, ka Viņš šķirtu strīdu starp Tēvu un cilvēkiem, vai kā miera nesējs, kurš samierina naidīgas puses, vai arī kā liecinieks, kas apliecina līguma eksistenci vai tā izpildi. Kā apliecina Vēstule ebrejiem, Jēzus ir galvo- tājs (jeb garantija) jaunajai derībai (Ebr 7:22). Vēstulē ebrejiem jēdziens “starpnieks” ir ekvivalents “galvotājam”. Viņš garantē, ka derības apsolījumi tiks izpildīti.

Kristus nāve padara jaunas derības iecelšanu iespējamu, jo tā apmierina pirmās derības ar Israēlu (un pat ar pirmajiem cilvēkiem Edenē) prasības, kas netika izpildītas (Ebr 9:15–22). Šajā ziņā Jēzus ir galvotājs, kas pats uzņēmās visas lauztās derības juridis- kās saistības. No otras puses, Jēzus paaugstināšana Debesīs garantē, ka Dieva solījumi cilvēkiem tiks izpildīti (Ebr 6:19, 20). Jēzus garantē derību, jo viņš ir parādījis, ka Dieva apsolījumi ir patiesi. Augšāmcelot Jēzu un apsēdinot Viņu pie Savas labās rokas, Tēvs ir parādījis, ka Viņš arī mūs cels augšā un ņems pie sevis.

Jēzus ir lielāks Starpnieks nekā Mozus, jo viņš kalpo Debesu svētnīcā un ir piedāvājis mums Sevi kā pilnīgu upuri (Ebr 8:1–5, Ebr10:5–10). Mozus seja atspoguļoja Dieva godību (2 Moz 34:29–35), bet Jēzus pats ir Dieva godība (Ebr 1:3, Jņ 1:14). Mozus runāja ar Dievu vaigu vaigā (2 Moz 33:11), bet Jēzus ir personificēts Dieva Vārds (Ebr 4:12, 13; Jņ 1:1-3, 14).

`Jā, Kristus ir apmierinājis derības prasības pēc paklausības. Ņemot šo vērā, kāda ir paklausības loma mūsu dzīvē un kāpēc tā vēl joprojām ir tik svarīga?`