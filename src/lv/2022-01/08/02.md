---
title:  Vajadzība pēc jaunas derības
date:   13/02/2022
---

`Izlasi Ebr 7:11–19. Kāpēc ir vajadzīga jauna derība?`

Saskaņā ar Vēstuli ebrejiem fakts, ka Jēzus bija pēc Melhisedeka kārtas iecelts pries- teris, nozīmēja, ka ir iesākusies jaunā derība. Vecā derība bija dota uz levītu priesteri- bas pamata (Ebr 7:11). Levītu priesteri darbojās kā starpnieki starp Dievu un Israēlu, un likums visus pārējos no priesterības izslēdza. Autors secina, ka priesterības izmaiņas ietver priesterības likuma maiņu, kā arī derības maiņu (Ebr 7:12, 18, 19).

Problēma ar veco derību bija tāda, ka tā nevarēja nodrošināt pilnību (Ebr 7:11). Pāvils runā par levitu priesterību un viņu kalpošanu (upurēšanu, svētkiem utt.). Dzīvnieku upuri, ko viņi pienesa, nevarēja nodrošināt patiesu, pilnīgu šķīstīšanu no grēka, nedz arī pieeju pie Dieva (Ebr 10:1-4; Ebr 9:13, 14; Ebr 10:19–23).

Fakts, ka jaunā derība bija nepieciešama, nenozīmē, ka Dievs bija negodīgs ar Israēlu, dodot viņiem veco derību. Levītu kalpošana un tempļa ceremonijas bija domātas, lai pasargātu viņus no elkdievības un arī norādītu viņiem uz Jēzus kalpošanu nākotnē. Vēstule ebrejiem uzsver, ka upuri bija “nākamo labumu ēna” (Ebr 10:1).

Norādot viņiem uz Jēzu, upuriem vajadzēja palīdzēt cilvēkiem likt savu cerību un ticību uz “Dieva Jēru, kas nes pasaules grēku" (ņ1:29; salīdziniet ar Jes 53.nod.). To pašu domu izsaka Pāvils, rakstot, ka bauslība bija “mūsu audzinātāja, lai mēs ticībā kļūtu taisnoti," (Gal 3:24) un ka “Kristus ir likuma kulminācija, lai varētu būt taisnība ikvienam, kas tic" (Rm 10:4, KJV).

Citiem vārdiem, pat desmit baušļi, lai cik tie būtu labi un pilnīgi, nevar nodrošināt glābšanu (Rm 3:20–28, Rm 7:12–14). Tie nodrošina pilnīgu taisnības standartu, bet nevar sniegt pilnīgu taisnību, tieši tāpat kā, vienkārši skatoties spogulī, nevar izdzēst vecuma grumbas. Pilnīgai taisnībai mums ir vajadzīgs Jēzus kā Starpnieks.

`Kāpēc likums nevar mūs izglābt? Galu galā, ja mēs ievērojam visus baušļus un to izdarām labi, pat nevainojami, kāpēc vienalga tas nevar mūs izglābt?`