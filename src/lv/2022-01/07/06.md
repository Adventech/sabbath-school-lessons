---
title:  Jēzus - dvēseles Enkurs
date:   10/02/2022
---

Pāvils ar brīnišķīgu, pacilājošu Kristus iemiesošanās apliecinājumu aizved līdz kul- minācijai savu brīdinājumu pret atkrišanu un iedrošinājumu mīlēt un ticēt.

`Izlasi Ebr 6:17–20. Kā Dievs garantē mums Savus apsolījumus?`

Dievs garantē Savus mums dotos apsolījumus vairākos veidos. Saskaņā ar Rakstiem, Dieva zvērests Ābrahamam un Dāvidam kļuva par augstāko pamatu paļāvībai uz Dieva nezūdošo labvēlību pret Israēlu. Kad Mozus centās nodrošināt Israēlam Dieva piedošanu pēc atkrišanas ar zelta teļu, viņš atsaucās uz Dieva zvērestu Abrahāmam (sk. 2 Moz 32:11–14,1 Moz 22:16–18). Šī lūguma spēks bija tas, ka Dieva zvērests ir negrozāms (Rm 9:4; Rm 11:28, 29).

Tāpat arī tad, kad dziesminieks iestājās Dieva priekšā par Israēlu, viņš balstījās uz Dāvidam doto Dieva zvērestu. Dievs bija teicis: “Savu žēlastību Es viņam neatraušu, nedz liegšu Savu uzticību. Savu derību Es nepadarīšu par neesošu, nedz grozīšu to, kas nācis pār manām lūpām. Reiz pār visām reizēm Es esmu pie Sava svētuma zvērējis -un nekad nemelošu Dāvidam-viņa dzimums pastāvēs mūžīgi, un viņa tronis būs kā saule Mana priekšā” (Ps 89:34-37). Saskaņā ar Jauno Derību, abi zvēresti tika piepildīti Jēzū, Ābrahāma sēklā, kas ir pacēlies Debesīs un apsēdies uz Dāvida troņa (Gal 3:13–16; Lk 1:31-33,54,55).

Otrkārt, Dievs ir garantējis Savu mums doto apsolījumu ar Jēzus apsēšanos pie Viņa labās rokas. Jēzus augšāmcelšanās mērķis ir apsolījuma apstiprinājums, jo Jēzus ir pacē- lies Debesīs kā mūsu "ceļvedis” (Ebr 6:20). Tādējādi debesbraukšana atklāj mums Dieva glābšanas garantiju. Dievs vadīja Jēzu godībā caur “nāves ciešanām", lai viņš varētu vest "daudz bērnu.. uz godību" (Ebr 2:9,10). Jēzus klātbūtne Teva priekšā ir "dvēseles enkurs" (Ebr 6:19), kas ir nostiprināts pie Dieva troņa. Saistībā ar Dieva doto apsolījumu Jēzū uz spēles likts Viņa kā valdnieka gods. Kāda gan garantija mums vēl ir vajadzīga?!

`Ko tu izjūti, domājot par to, ka Dievs tev ir devis zvērestu? Kāpēc šai domai vien vajadzētu palīdzēt dot tev pārliecību par glābšanu, pat ja tu jūties nevērtīgs?`