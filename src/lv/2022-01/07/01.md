---
title:  Jēzus – Dvēseles Enkurs
date:   05/02/2022
---

### Nedēļas pētījumiem
Ebr 6:4-6, Mt 16:24, Rm 6:6, Ebr 10:26-29, Ebr 6:9–13, Ebr 6:17–20.

> <p>Atmiņas pants</p>
> “Tā mums ir par drošu un stipru dvēseles enkuru, kas sniedzas iekšā aiz priekškara, kur Jēzus par mums iegājis kā ceļvedis, kļūdams uz mūžiem par augsto priesteri pēc Melhisedeka kārtas" (Ebr 6:19, 20).

Ebr 5:11-6:20 pārtrauc teoloģisko izklāstu par Jēzus priesterību mūsu labā. Šeit Pāvils iestarpina nopietnu brīdinājumu par atkrišanu no Kristus. Acīmredzot cilvēki bija patiesās briesmās noslīdēt pa slideno sevis žēlošanas un neticības nogāzi. Apustulis Pāvils ir nobažījies, ka viņa lasītāji un klausītāji, iespējams, ir notrulinājuši garīgās manas grūtajās situācijās, kas jāpiedzīvo, un tādējādi pārstājuši augt evaņģēlija izpratnē un pieredzē.

Vai tās nav potenciālas briesmas mums visiem -zaudēt drosmi pārbaudījumu dēļ un tāpēc atkrist?

Tomēr nopietnais brīdinājums sasniedz kulmināciju sirsnīgā iedrošinājumā. Pāvils paužticību saviem lasītājiem un paaugstina Jēzu kā viņiem dotā nelaužamā Dieva glāb- šanas apsolījuma iemiesojumu (Ebr 6:9–20). Šis brīdinājumu un iedrošinājumu cikls atkārtojas Ebr 10:26–39.

Mēs pētīsim šo ciklu un pievērsīsimies spēcīgajiem iedrošinājuma vārdiem, ko mums saka Jēzus.

_Iepazīsties ar šīs nedēļas tēmu, lai sagatavotos Bībeles izpētei 12. februārī._