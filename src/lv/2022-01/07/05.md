---
title:  Labākas lietas
date:   09/02/2022
---

Pēc spēcīgiem un sirsnīgiem brīdinājumiem Ebr 6:4-8 Pāvils izsaka pārliecību, ka lasītāji nav ne atkrituši no Dēla, ne arī to darīs nākotnē. Viņš tic, ka klausītāji pieņems brīdinājumu un nesīs atbilstošus augļus. Viņi ir kā “zeme", ko Dievs kopj un kas dod augļus, kādus Viņš sagaida. Šie cilvēki saņems svētības no Dieva (Ebr 6:7), kas ir “glāb- šana” (Ebr 6:9).

`Izlasi Ebr 6:9-12. Uzskaiti labās lietas, ko klausītāji bija darījuši un turpina darīt, un paskaidrojiet, ko tās nozīmē.`

Kalpojot svētajiem, ticīgie parāda savu mīlestību pret Dieva "vārdu", tas ir, pret pašu Dievu. Tie nav atsevišķi darbi pagātnē, bet pastāvīga rīcība, kas sniedzas līdz pat tagadnei. Izņēmuma kārtā darīti darbi neatklāj cilvēka patieso raksturu. Spēcīgākie pierādījumi mīlestībai uz Dievuir nevis “reliģiski” darbi kā tādi, bet milestības darbi pret līdzcilvēkiem, īpaši pret neaizsargātākajiem (Mt 10:42, Mt 25:31-46). Tādējādi Pāvils mudina ticīgos “neaizmirst” darīt labu (Ebr 13:2, 16).

Izlasi Ebr 6:12. Tas brīdina nekļūt“kūtriem”, kas raksturīgs tiem, kas neiegūst briedumu un kam draud atkrišana (Ebr 5:11, Ebr 6:12). Cerība netiek uzturēta dzīva ar intelektuāliem ticības vingrinājumiem, bet ticībā, kas izpaužas mīlestības darbos (Rm 13:8–10).

Pāvils grib, lai lasītāji atdarina tos, kas ticībā un pacietībā ir iemantojuši apsolījumus. Viņš jau ir atklājis tuksneša paaudzi kā negativu piemēru tam, kā ticības un neatlai- dības trūkuma dēļ neiemantot apsolīto. Tad viņš runā par Ābrahāmu (Ebr 6:13–15) kā paraugu, kas “ticībā un pacietībā” ir mantojis apsolījumus. Pozitīvo piemēru saraksts ir pagarināts ar ticības varoņiem Ebr 11. nodaļā un sasniedz kulmināciju Ebr 12. nodaļā ar Jēzu kā vislielāko ticības un pacietības paraugu (Ebr 12:1-4). Atkl 14:12 ticība, pacietība un baušļu ievērošana ir pēdējo dienu svēto raksturojums.

`Reizēm mums ir jāizsaka brīdinājuma vārdi tiem, ko mēs mīlam. Ko mēs varam mācīties no apustuļa jautājumā par citu brīdināšanu un iedrošināšanu?`