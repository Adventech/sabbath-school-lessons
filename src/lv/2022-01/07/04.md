---
title:  Neatliek vairs upuris par grēkiem
date:   08/02/2022
---

Brīdinājums Ebr 6:4-6 ir ļoti līdzīgs brīdinājumam, kas atrodams Ebr 10:26–29. Pāvils paskaidro, ka Jēzus upura atmešana atstās lasītājus bez jebkādām grēku piedošanas iespējām, jo bez Jēzus nav citu līdzekļu piedošanai (Ebr 10:1–14).

`Izlasi Ebr 10:26–29. Kādos trīs veidos autors apraksta grēku, ko nevar piedot?`

Autors nepasaka, ka nav salīdzināšanas nevienam grēkam, kas ir izdarīts pēc patiesības atziņas saņemšanas. Dievs ir iecēlis Jēzu kā mūsu Aizstāvi (1Jņ 2:1). Pateicoties Viņam, mums ir grēku piedošana (1Jņ 1:9). Grēks, par ko nav upura vai salīdzināšanas, ir Dieva Dēla mīšana ar kājām, derības asiņu apgānīšana un Svētā Gara nievāšana (Ebr 10:29). Pārskatīsim šo izteicienu nozīmi.

Izteiciens “Dieva Dēlu minis kājām” (Ebr 10:29) apraksta Jēzus valdīšanas atmešanu. Tituls “Dieva Dēls” atgādina klausītājiem, ka Dievs ir iecēlis Jēzu pie Savas labās rokas un apsolījis padarīt Viņa ienaidniekus par“kāju pameslu” (Ebr 1:13, sk. arī Ebr1:5-12,14). Jēzus mīšana ar kājām ietver to, ka atkritušais ir izturējies pret Jēzu kā pret ienaidnieku. Vēstules argumentu kontekstā (Ebr 1:13) varētu norādīt, ka, ciktāl runa ir par atkritēja dzīvi, Jēzus ir norauts no troņa (ko tagad aizņem pats atkritējs) un nolikts kā kāju pamesls. Tieši to Lucifers gribēja panākt Debesīs (Jes 14:12-14), un to pašu “bezdievīgie” mēģinās darīt nākotnē (2tes 2:3,4).

Izteiciens “derības asinis ... turējis par nesvētām” attiecas uz Jēzus upura atmešanu (Ebr 9:15–22). Tas norāda, ka Jēzus asinis ir zaudējušas šķīstījošo spēku.

Izteiciens“žēlastības Garu nievājis”ir ļoti spēcīgs. Grieķu termins “enybrisas” (“ievainot”, “apvainot”) ietver pašlepnuma atklāšanos, kas saistīta ar“nekaunību” vai “augstprātību”. Šis jēdziens ir krasā pretstatā Svētā Gara kā “žēlastības Gara” aprakstam. Tas ietver to, ka atkritējs uz Dieva žēlastības piedāvājumu ir atbildējis ar apvainojumu.

Atkritušais ir neaizsargātā pozīcijā. Viņš atmet Jēzu, Viņa upuri un Svēto Garu.