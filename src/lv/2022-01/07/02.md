---
title:  Baudot labo Dieva vārdu
date:   06/02/2022
---

`Izlasi Ebr 6:4, 5. Kas ticīgajiem ir dots Kristū?`

“Saņemt gaismu” nozīmē piedzīvot atgriešanos (Ebr 10:32). Tas attiecas uz tiem, kas ir novērsušies no sātana “tumsas” spēkiem un pievērsušies Dieva“gaismai” (Apd 26:17, 18). Tas ietver atbrīvošanu no grēka (Ef 5:11) un nezināšanas (ites 5:4, 5). Šeit izmantotā dar- bības vārda forma norāda, ka šī apgaismošana ir Dieva darbs, kas noticis, pateicoties Jēzum, “Viņa godības spožumam" (Ebr 1:3, NKJV).

“Baudīt Debesu dāvanu” un “kļūt Svētā Gara līdzdalībniekiem” (NKJV) ir sinonīmi iztei- cieni. Dieva “dāvana” var attiekties uz Viņa žēlastību (Rm 5:15) vai uz Svēto Garu, caur ko Dievs šo žēlastību piešķir (Apd 2:38). Tie, kas ir “baudījuši" Svēto Garu (ņ 7:37–39, 1kor 12:13), ir piedzīvojuši Dieva “žēlastību”, ieskaitot spēku piepildīt viņa gribu (Gal 5:22, 23).

“Baudīt labo Dieva vārdu” (Ebr 6:5) nozīmē personīgi piedzīvot evaņģēlija patiesību (1Pēt 2:2, 3). “Nākamā laika spēki" attiecas uz brīnumiem, ko Dievs paveiks ticīgo labā nākotnē: augšāmcelšanās (1ņ 5:28, 29), mūsu miesas pārveidošana un mūžīgā dzīvība. Tomēr ticīgie sāk tos “baudīt” jau tagad. Viņi ir piedzīvojuši garīgu augšāmcelšanos (Kol 2:12, 13), atjaunotu prātu (Rm 12:2) un mūžīgu dzīvi Kristū (In 5:24).

Iespējams, ka Pāvilam prātā bija tuksneša paaudze, kas piedzīvoja Dieva žēlastību un Viņa glābšanu. Tuksneša paaudze bija “saņēmusi gaismu” uguns stabā (Neh 9:12,19; Ps 105:39), baudījusi debesu mannas dāvanu (2MoZ 16:15), piedzīvojusi Svēto Garu (Neh 9:20), baudījusi "labo Dieva vārdu” (Joz 21:45) un “nākamā laika spēkus”“zīmēs un brīnumos”, kas tika veikti viņu atbrīvošanā no Ēģiptes (Apd 7:36). Pāvils tomēr norāda: tieši tāpat kā tuksneša paaudze atkrita no Dieva, neskatoties uz šiem pierādījumiem (4 MoZ 14:1-35), Vēstules ebrejiem lasītāji bija briesmās izdarīt to pašu, neskatoties uz visiem Dieva labvēlības pierādījumiem, ko viņi baudīja.

`Kāda ir bijusi jūsu personīgā pieredze jautājumos, kas apskatīti šajos Vēstules ebrejiem pantos? Piemēram, kā jūs esat piedzīvojuši gaismas saņemšanu, par šeit ko runāts?`