---
title:  Spiedieties kopā
date:   29/12/2021
---

Kādu padomu apustulis deva lasītājiem attiecībā uz viņu situāciju? Ko no Vēstules ebrejiem mēs varam mācīties, kas nāktu mums par labu? Pārrunāsim, kā Dievs palīdzēja Elijam atgūties no mazdūšības.

`Izlasi ikēn 19:5–18. Ko Dievs darīja, lai atjaunotu Elijas, Sava kalpa, ticību?`

Stāsts par Dieva rīcību ar Eliju pēc Karmela kalna ir fascinējošs, jo tas parāda maigās rūpes un gudrību, ar ko Dievs kalpo tiem, kas piedzīvo spriedzi un cīņas, lai atgūtu ticību. Dievs Elijas labā darīja vairākas lietas. Vispirms Viņš rūpējās par viņa fiziskajām vajadzī- bām. Viņš nodrošināja ēdienu un ļāva tam atpūsties. Tad alā Viņš to laipni norāja-“Ko tu šeit dari, Elija?” (NKJV)-un palīdzēja viņam atgūt dziļāku izpratni par to, kā Viņš strādā un piepilda Savus nodomus. Dievs neatklājās vējā, zemestrīcē vai ugunī, bet gan klusā, maigā balsī. Tad Dievs iedeva Elijam uzdevumu un nomierināja viņu.

`Izlasi Ebr 2:1, Ebr 3:12–14, Ebr 5:11–6:3 un Ebr 10:19–25. Ko Pāvils ierosināja ticīgajiem darīt?`

Visā Vēstulē ebrejiem mēs varam atrast vairākas norādes, ko apustulis deva lasītājiem, lai palīdzētu viņiem atgūt sākotnējo spēku un ticību. Viens aspekts, ko Pāvils uzsver, ir rūpes par ticības biedru fiziskajām vajadzībām. Viņš ierosina praktizēt viesmīlību un apmeklēt tos, kas ir cietumā, kā arī rūpēties par ieslodzīto vajadzībām. Apustulis mudina lasītājus būt dāsniem, atceroties, ka Dievs viņus neatstās (Ebr 13:1-6). Pāvils arī izteica viņiem pārmetumu un vienlaikus iedrošināja. Apustulis brīdināja, lai viņi pakāpeniski "netiek aizskaloti prom” (Ebr 2:1) un neiemanto "neticības ļauno sirdi” (Ebr 3:12), un viņš arī iedrošināja augt savā ticības izpratnē (Ebr 5:11–6:3). Viņš piebilda, cik svarīgi ir regulāri apmeklēt draudzes sanāksmes (Ebr 10:25). Kopsavilkumā viņš dod padomu spiesties kopā, iedrošināt citam citu un izkopt milestību un labus darbus, bet arī paaugstināt Jēzu un Viņa kalpošanu Debesu svētnīcā viņu labā (Ebr 8:1, 2; Ebr 12:1-4).