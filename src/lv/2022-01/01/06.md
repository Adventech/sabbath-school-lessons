---
title:  Šīs pēdējās dienas
date:   30/12/2021
---

`Izlasi Ebr 1:2; Ebr 9:26–28; Ebr 10:25, 36–38 un Ebr 12:25–28. Kādu domu Pāvils šeit uzsver, ipaši attiecībā uz laiku?`

Šeit apustulis uzsver ļoti svarīgu elementu, kas pievieno viņa vārdiem steidzamības izjūtu: lasītāji dzīvo “pēdējās dienās" (Ebr1:2) un ir jāpiepildās apsolījumiem (Ebr 10:36–38). Interesanti, ka visā dokumentā, kā mēs redzēsim, Pāvils salīdzina savus klausītājus ar tuksneša paaudzi, kas stāvēja tieši pie Kānaānas robežas, gatavībā ieiet Apsolītajā zemē. Viņš tiem atgādina: “Jo vēl mazs brīdis, un Tas, kam jānāk, nāks un nekavēsies” (Ebr 10:37). Un tad viņš tos iedrošina: “Bet mēs neesam tie, kas atkāpjas uz pazušanu, bet kas tic un iemanto dzīvību” (Ebr 10:39). Šie pēdējie vārdi atgādināja lasītājiem (un arī mums) par briesmām, ko Dieva ļaudis vēsturē piedzīvoja tieši pirms Dieva apsolījumu piepildīšanās.

Ceturtā Mozus grāmata runā tieši par to. Bībele ziņo, ka divas reizes, tieši pirms ieiešanas Apsolītajā zemē, Israēls cieta nozīmīgas sakāves. Pirmā reize, kas uzrakstīta 4Moz 13. un 14. nodaļā, stāsta mums par šaubām, ko vairāki vadītāji izplatīja draudzē, kā rezultātā Israēla ticība cieta neveiksmi. Draudze nolēma iecelt jaunu vadītāju un atgriezties Ēģiptē – tieši tajā brīdī, kad viņiem bija jāieiet Kanaānā.

Otrajā reizē israēlieši sapinās ar juteklību un nepareizu pielūgsmi Baal-Peorā (4 Moz 24., 25. nod.). Lai gan Bileāms nespēja izteikt israēliešiem lāstu, sātans izmantoja seksuālas kārdināšanas, lai Israēlu ievestu viltus pielūgsmē un grēkā un izsauktu pār viņiem Dieva nepatiku.

Pāvils brīdina Vēstules ebrejiem lasītājus no abām briesmām. Pirmkārt, viņš pārlie- cina viņus stingri turēties pie savas ticības apliecības un pievērst acis Jēzum (Ebr 4:14, Ebr 10:23, Ebr 12:1-4). Otrkārt, viņš uzstājas pret nemirstību un alkatību (Ebr 13:4-6). Visbeidzot viņš pārliecina klausīt saviem vadītājiem (Ebr 13:7,17).

`Pārdomājot mūsu izpratni par mirušo stāvokli un to, ka, tiklīdz mēs aizveram savas acis nāvē, nākamais, ko mēs uzzinām, ir Kristus Otrā nākšana, kāpēc mēs varam teikt, ka visi cilvēki ir dzīvojuši “pēdējās dienās"?`