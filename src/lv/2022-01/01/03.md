---
title:  Cīņa
date:   27/12/2021
---

Kad ticīgie apliecināja savu ticību Kristum un pievienojās draudzei, viņi nolika robež- zīmi, kas atšķīra viņus no pārējās sabiedrības. Diemžēl tas kļuva par konflikta avotu, jo netiešā veidā nodeva negativu spriedumu par kopienu un tās vērtībām.

`Izlasi Ebr 10:32–34 un Ebr 13:3. Kāda bija Vēstules ebrejiem lasītāju pieredze pēc atgriešanās?`

Ir ļoti iespējams, ka Vēstules ebrejiem lasītāji verbāli un fiziski cieta no pūla, ko uzjun- dīja pretinieki (piem., Apd 16:19–22, Apd 17:1-9). Viņi arī tika apcietināti, un ir iespējams, ka viņi arī tika sisti, jo ierēdņiem, kamēr tika vākti pierādījumi, bija vara apcietināt un piemērot sodus, bieži bez juridiskām normām (piem., Apd 16:22, 23).

`Izlasi Ebr 11:24–26 un 1Pēt 4:14, 16. Kā Mozus un Pētera vēstules lasītāju pieredze palīdz mums saprast, kāpēc kristieši tika vajāti?`

“Nest Kristus negodu” (NKJV) vienkārši nozīmē atzīt sevi par Kristus sekotāju un paciest kaunu un vardarbību, ko ietvēra šī draudzība. Sabiedrības naidīgums pret kristiešiem bija viņu atšķirīgo reliģisko uzskatu dēļ. Cilvēkus var aizvainot reliģiskā prakse, ko viņi nesaprot, vai cilvēki, kuru dzīvesveids un morāle varētu likt viņiem justies vainīgiem vai apkaunotiem. Līdz pirmā gadsimta vidum Tacits kristiešus uzskatīja par vainīgiem "naidā pret cilvēci". (Alfred J. Church and William J. Brodribb, trans., The Complete Works of Tacitus, (New York: The Modern Library, 1942) Annals 15.44.1.) Lai arī kāds tieši bija apsūdzības iemesls, daudzi agrīnie kristieši, piemēram, tie, kam Pāvils bija rakstījis šo vēstuli, cieta savas ticības dēļ.

`Ikviens, vai tas būtu kristietis vai ne, cieš. Taču ko tas nozīmē, ciest Kristus dēļ? Cik daudz ciešanu, ko mēs piedzīvojam, ir Kristus dēļ, un cik daudz ciešanu rada mūsu pašu izvēle?`