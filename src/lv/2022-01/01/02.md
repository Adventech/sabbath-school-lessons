---
title:  Godības pilns iesākums
date:   26/12/2021
---

Lai saprastu šo svētrunu un attiecinātu tās vēsti uz sevi, mums ir jāsaprot draudzes vēsture un apstākļi, kādos šī vēstule no apustuļa tika saņemta.

`Izlasi Ebr 2:3, 4. Kāda bija Vēstules ebrejiem adresātu pieredze, kad viņi pirmo reizi atgriezās?`

Šajos pantos ir ietverts tas, ka Vēstules ebrejiem saņēmēji nebija dzirdējuši paša Jēzus sludināšanu. Bet viņi bija saņēmuši evaņģēliju no citiem evaņģēlistiem, kas bija pasludinājuši viņiem “glābšanas” vēsti.

Pāvils arī saka, ka evaņģēlisti ir “apstiprinājuši” vēsti viņiem un ka Dievs pats ir nesis “liecību ar zīmēm un brīnumiem” (NKJV). Tas nozīmē, ka Dievs pats ir nodrošinājis pie- redzē balstītu apstiprinājumu evaņģēlijam ar zīmēm un citiem spēcīgiem darbiem-starp tiem “Svētā Gara dāvanu” izdalīšanu. Jaunā Derība stāsta, ka evaņģēlija pasludināšanu jaunās vietās bieži pavadīja tādas zīmes kā brīnumaina dziedināšana, ļauno garu izdzī- šana un gara dāvanu izliešanās.

Kristīgās draudzes sākumā Dievs izlēja Savu Garu pār apustuļiem Jeruzalemē, lai viņi spētu pasludināt evaņģēliju iepriekš nezināmās valodās un darīt brīnumus (Apd 2., 3. nod.). Filips darīja līdzīgus brīnumus Samarijā (Apd 8. nod.), Pēteris Jopē un Cēzarejā (Apd 9., 10. nod.) un Pāvils visas savas kalpošanas laikā Mazāzijā un Eiropā (Apd 13.- 28. nod.). Šie spēcīgie darbi bija pieredzē balstīti pierādījumi, kas apstiprināja “glābša- nas” vēsti – Dieva valstības nodibināšanu, glābšanu no soda un atbrīvošanu no ļauniem spēkiem (Ebr 12:25–29).

Gars agrīnajiem kristiešu ticīgajiem deva pārliecību, ka viņu grēki ir piedoti; tādējādi viņi nebaidījās no tiesas un rezultātā viņu lūgšanas bija drosmīgas un pārliecinātas, viņu reliģiskā pieredze - prieka pilna (Apd 2:37–47). Gars arī atbrīvoja tos, kas bija kļuvuši par ļauno spēku vergiem. Tā bija neapgāžama liecība par Dieva varas pārākumu pār ļaunuma spēkiem un atklāja, ka viņu dzīvē ir iesākusies Dieva valstība.

`Kāds ir tavs atgriešanās stāsts? Kā ir apstiprināta tava ticība Jēzum Kristum kā Glābējam un Kungam? Kāpēc reizēm ir labi atcerēties, kā Dievs sākumā darbojās tavā dzīvē, lai aizvestu tevi pie Vina?`