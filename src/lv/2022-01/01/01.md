---
title:  Vēstule Ebrejiem Un Mums
date:   25/12/2021
---

### Nedēļas pētījumiem
Ebr 2:3, 4; 1Pēt 4:14, 16; Ebr 13:1-9, 13; 1ķēn 19:1–18; Ebr 3:12–14, 4 Moz 13. nod.

> <p>Atmiņas pants</p>
> Jojums vajag pacietības, lai, Dieva prātu darījuši, iemantotu apsolījumu” (Ebr 10:36).

Vai esat kādreiz iedomājušies, kā būtu dzirdēt sludinām Jēzu vai kādu no apustu- liem? Mums ir dažu viņu svētrunu izvilkumi un kopsavilkumi rakstītā veidā, bet tie sniedz tikai nelielu priekšstatu, kā bija viņos klausīties. Dievs tomēr ir saglabājis mums Rakstos vismaz vienu pilnu svētrunu: Pāvila vēstuli ebrejiem.

Pāvils, Vēstules ebrejiem autors, nosauc savu darbu par“pamācības vārdu” (Ebr 13:22). Šis izteiksmes veids tika izmantots, lai apzīmētu svētrunu gan sinagogā (Apd 13:15), gan kristīgajā pielūgsmē (1Tim 4:13). Tādējādi var teikt, ka Vēstule ebrejiem ir senākā “pilnā kristīgā svētruna", kas mums ir pieejama. Vēstule ebrejiem tika adresēta ticīgajiem, kas pieņēma Jēzu, bet tad piedzīvoja grūtības. Daži tika publiski kaunināti un vajāti (Ebr 10:32–34). Citi piedzīvoja finansiālas problēmas (Ebr 13:5, 6). Daudzi bija noguruši un sāka apšaubīt savu ticību (Ebr 3:12, 13). Vai kāds no mums piedzīvo ko līdzīgu?

Taču apustulis saviļņojošā svētrunā aicina viņus (un arī mūs) saglabāt ticību un pie- vērst acis Jēzum, kas tagad atrodas Debesu svētnīcā.

_Iepazīsties ar šīs nedēļas tēmu, lai sagatavotos Bībeles izpētei 1. janvārī._