---
title:  Dievs uz mums ir runājis caur Savu Dēlu
date:   10/01/2022
---

`Izlasi Ebr 1:14–4. Kāda ir šo pantu galvenā doma?`

Oriģināltekstā grieķu valodā Ebr 1:1-4 ir tikai viens teikums, un mēdz teikt, ka tas ir visskaistākais visā Jaunajā Derībā, ņemot vērā tā retorisko meistarību. Tā galvenā doma ir, ka Dievs ir runājis uz mums caur Savu Dēlu – Jēzu.

Pirmā gadsimta jūdi sen nebija dzirdējuši Dieva vārdu. Pēdējā atklāsme, kas zināma rakstītajā Dieva Vārdā, bija pravieša Maleahijas, Ezras un Nehemijas kalpošana pirms četriem gadsimtiem. Bet tagad, pateicoties Jēzum, Dievs atkal viņus uzrunāja.

Dieva atklāsme caur Jēzu tomēr bija pārāka par to, ko Dievs bija devis caur pravie- šiem, jo Jēzus ir nesalīdzināmi lielāks atklāsmes līdzeklis. Viņš ir pats Dievs, kas radījis Debesis un zemi un valda universā. Pāvils nekad nešaubījās par Kristus dievišķumu. Tas tika pieņemts bez šaubīšanās.

Pāvilam ari Vecā Derība bija Dieva Vārds. Tas pats Dievs, kas runāja pagātnē, turpina runāt tagad. Vecā Derība nodeva tālāk patiesas zināšanas par Dieva gribu.

Tomēr pilnāku tās nozīmi bija iespējams saprast tikai tad, kad Dēls ieradās uz šo zemi. Autora prātā Teva atklāsme Dēlā deva atslēgu, lai saprastu patieso Vecās Derības platumu, tieši tāpat kā attēls uz puzles iepakojuma ir atslēga, lai atrastu pareizo vietu katram spēles gabaliņam. Jēzus izgaismoja lielu daļu Vecās Derības.

Vienlaikus Jēzus nāca, lai būtu mūsu Pārstāvis un mūsu Glābējs. Viņš ieņems mūsu vietu kaujā un uzvarēs čūsku. Līdzīgi Vēstulē ebrejiem Jēzus ir "celmlauzis” jeb“kaptei- nis” un ticīgo ceļvedis” (Ebr 2:10, Ebr 6:20). Viņš cīnās mūsu labā un pārstāv mūs. Tas arī nozīmē, ka to, ko Dievs darīja Jēzus, mūsu Pārstāvja, labā, viņš vēlas darīt arī mūsu labā. Viņš, kas paaugstina Jēzu pie Savas labās rokas, arī grib, lai mēs sēdētu ar Jēzu Viņa troni (Atkl 3:21). Dieva vēsts mums Jēzū ietver ne tikai to, ko Jēzus teica, bet arī ko Tēvs darīja caur Viņu un Viņa labā mūsu laicīgās un mūžīgās labklājības dēļ.

`Pārdomā, ko nozīmē tas, ka Jēzus - Dievs – nāca uz šo zemi. Kāpēc šai patiesībai vajadzētu nest mums tik daudz cerību?`