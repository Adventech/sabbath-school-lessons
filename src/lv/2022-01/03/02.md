---
title:  Šinīs pēdējās dienās
date:   09/01/2022
---

Kā atklāj vēstules ebrejiem pirmā nodaļa, Pāvils uzskatīja, ka viņš dzīvo “pēdējās dienās”. Par nākotni Raksti izmanto divus izteicienus ar atšķirīgu nozīmi. Pravieši izmantoja izteicienu “pēdējās dienas” vai “visu dienu gals”, lai runātu par nākotni kopumā (5Moz 4:30, 31; Jer 23:20). Pravietis Daniēls izmantoja citu izteicienu, “gala laiks”, lai runātu konkrētāk par zemes vēstures pēdējām dienām (Dan 8:17, Dan 12:4).

`Izlasi 4 Moz 24:14-19 un Jes 2:2, 3. Ko Dievs apsolīja darīt Savas tautas labā “pēdējās dienās”?`

Vairāki Vecās Derības pravieši pasludināja, ka “pēdējās dienās” Dievs iecels ķēniņu, kas iznīcinās Viņa ļaužu ienaidniekus (4Moz 24:14–19) un kas piesaistīs tautas Israēlam (Jes 2:2,3). Pāvils saka, ka šie apsolījumi tika piepildīti Jēzū. Viņš sakāva sātanu un, patei- coties evaņģēlija pasludināšanai, piesaista visas tautas Sev (Kol 2:15. Jņ 12:32). Šajā ziņā “pēdējās dienas” ir sākušās, jo Jēzus ir piepildījis Dieva apsolījumus.

Mūsu garīgie tēvi nomira ticībā. Viņi redzēja un apsveica apsolījumus no “tālienes”, bet tos nesagaidīja. Turpretī mēs esam redzējuši to piepildīšanos Jēzū.

Uz brīdi padomājiet par Dieva apsolījumiem un Jēzu. Tēvs apsolīja uzmodināt Savus bērnus no mirušajiem (ites 4:15, 16). Brīnišķīgā vēsts ir, ka Viņš iesāka Savu bērnu aug- šāmcelšanu, pieceļot Jēzu (1kor 15:20, Mt 27:51–53). Tēvs arī apsolīja radīt visu no jauna (Jes 65:17). Viņš ir sācis piepildīt šo apsolījumu, radot mūsos jaunu garīgu dzīvību (2kor 5:17, Gal 6:15). Viņš apsolīja nodibināt savu mūžīgo valstību (Dan 2:44). Viņš ieviesa šo valstību, atbrīvojot mūs no sātana varas un ieceļot Jēzu kā mūsu valdnieku (Mt 12:28-30, Lk 10:18–20). Tomēr tas ir tikai sākums. Ko Tēvs sāka darīt pie Jēzus pirmās nākšanas, Viņš pabeigs otrās nākšanas laikā.

`Aplūkojiet visus apsolījumus, ko Dievs piepildīja pagātnē. Kā tam vajadzētu palīdzēt mums uzticēties Viņam attiecībā uz apsolījumiem, kas vēl nav piepildījušies?`