---
title:  Šodien Es Tevi esmu dzemdinājis
date:   13/01/2022
---

Ebr 1:5 ziņo par šādiem Tēva vārdiem Jēzum: “Mans Dēls Tu esi, šodien Es Tevi esmu dzemdinājis." Ko nozīmē tas, ka Jēzus tika dzemdināts”, un kad tas notika? Vai tas nepa- rāda, ka Jēzus kaut kādā veidā pagātnē tika Dieva radīts, kā daudzi uzskata?

`Izlasi Ebr 1:5; 2Sam 7:12–14; Ps 2:7 un Lk 1:31, 32. Kādu Dāvidam dotu apsolījumu Pāvils Vēstulē ebrejiem attiecina uz Jēzu?`

Jēzus tika dzemdināts tādā ziņā, ka Dievs Viņu iecēla jeb pieņēma kā apsolīto vald- nieku, Dāvida dēlu. Valdnieka dievišķās adopcijas koncepts bija izplatīts grieķu-romiešu pasaulē un austrumos. Tas deva valdniekam likumīgu varu pār zemi.

Dievs apsolīja Dāvidam, ka viņa Dēls būs patiesais likumīgais valdnieks pār tautām. Viņš“adoptēs” Dāvida dēlu kā Savu paša Dēlu. Šajā procesā Dāvida izcelsmes ķēniņš kļūs par Dieva acuraugu un Viņa mantinieku. Dievs sakaus Savus ienaidniekus un dos Viņam tautas kā Savu mantojumu (Ps 89:27; Ps 2:7,8).

Kā mēs varam lasīt Rm 1:3, 4 un Apd 13:32, 33, Jēzus publiski tika atklāts kā Dieva Dēls. Jēzus kristības un apskaidrošana bija mirkļi, kad Dievs nosauca Jēzu par Savu Dēlu (Mt 3:17, Mt 17:5).

Tomēr saskaņā ar Jauno Derību Jēzus kļuva par “Dieva Dēlu ar lielu spēku”, kad viņš tika augšāmcelts un nosēdināts pie Dieva labās rokas. Tas bija brīdis, kad Dievs piepildīja Savu Dāvidam doto apsolījumu, ka viņa dēls tiks pieņemts kā paša Dieva Dēls un Viņa tronis pār tautām tiks nostiprināts mūžīgi (2Sam 7:12–14).

Tapēc Cēzars (Romas simbols) nebija likumīgais "dieva dēls", valdnieks pār tautām. Tas bija Jēzus Kristus. Jēzus dzemdināšana" attiecas uz Jēzus valdīšanas pār tautām sākumu un nevis uz Viņa eksistences sākumu, jo Jēzus ir eksistējis vienmēr. Nekad nav bijis tāda laika, kad Jēzus nebūtu eksistējis, jo viņš ir Dievs.

Patiesībā Ebr 7:3 saka, ka Jēzum nav "sākuma vai gala” (salīdzini ar Ebr 13:8), jo viņš ir mūžīgs. Tādējādi doma par Jēzu kā Dieva "vienpiedzimušo dēlu” nav jautājums par Kristus kā dievības dabu, bet par Viņa lomu glābšanas plānā. lemiesojoties Kristus pie- pildīja visus derības apsolījumus.