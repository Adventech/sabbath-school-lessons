---
title:  Caur ko viņš arī pasauli radījis
date:   12/01/2022
---

Vēstule ebrejiem apstiprina, ka Dievs pasauli radīja “caur” Jēzu un ka Jēzus uztur pasauli ar Savu spēcīgo vārdu. `Izlasi Jes 44:24, Jes 45:18 un Neh 9:6. Tā kā Vecajā Derībā Kungs apstiprināja, ka Viņš ir radījis pasauli “viens" un ka Viņš ir "vienīgais Dievs”, kā mēs varam saskaņot šo apgalvojumu ar vārdiem Jaunajā Derībā, ka Dievs radījis universu “caur” Jēzu (Ebr 1:2, 3)?`

Daži domā, ka Jēzus bija tikai instruments, ar kura palīdzību Dievs radīja. Tas nav iespējams. Pirmkārt, Pāvilam Jēzus ir Kungs, kas radīja pasauli; Viņš nebija palīgs. Ebr 1:10 teikts, ka Jēzus ir Kungs, kas radīja zemi un debesis, un Pāvils arī attiecina uz Viņu Ps 102:25–27 teikto par Kungu (Jahve) kā Radītāju. Otrkārt, Ebr 2:10 saka, ka universs tika radits “caur” Tēvu (precīzi tie paši izteicieni, kas attiecināti uz Jēzu Ebr 1:2). Tēvs radīja un arī Jēzus radīja (Ebr 1:2, 10; Ebr 2:10). Starp Tēvu un Dēlu ir pilnīga saskaņa mērķos un aktivitātēs. Ši ir daļa no Trīsvienības noslēpuma. Jēzus radīja un Dievs radīja, bet ir tikai viens Raditājs. No tā jāsecina, ka Jēzus ir Dievs.

Vienlaikus Ebr 4:13 parāda, ka Jēzus ir arī Tiesnesis. Viņa pilnvaras valdīt un tiesāt izriet no fakta, ka Dievs ir radījis visu un uztur visu universu (Jes 44:24-28).

Ebr 1:3 un Kol 1:17 apstiprina, ka Jēzus arī uztur universu. Šī uzturēšana, iespējams, ietver domu par vadību un pārvaldību. Grieķu vārds “pheron" (uzturēt, rūpēties) ir izmantots, lai aprakstītu vēju, kas dzen laivu (Apd 27:1517) vai Dievu, kas vada praviešus (2Pēt 1:21). Tadējādi, šī vārda tiešajā nozīmē, Jēzus ne tikai mūs ir radījis, bet arī mūs uztur. Katrs elpas vilciens, katrs sirdspuksts, katrs mūsu eksistences mirklis izriet no Viņa, Jēzus, visas radītās pasaules fundamenta.

`Izlasiet Apd 17:28. Ko tas stāsta mums par Jēzu un Viņa spēku? Pēc tam padomājiet par to, kāda ietekme ir tam, ka šis pats Jēzus mirst pie krusta par mūsu grēkiem. Ko šī patiesība māca mums par mūsu Kunga pašaizliedzīgo raksturu?`