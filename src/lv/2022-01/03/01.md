---
title:  Apsolītais Dēls
date:   08/01/2022
---

### Nedēļas pētījumiem
Jes 2:2, 3; Ebr 1:1-4; 2Moz 24:16, 17; Jes 44:24; Ebr 1:10; Lk 1:31, 32; Ebr 1:5.

> <p>Atmiņas pants</p>
> “Šinīs pēdīgajās dienās Viņš uz mums ir runājis caur Dēlu, ko viņš ir iecēlis par visu lietu mantinieku, caur ko viņš arī pasauli radījis. Dēls ir Viņa godības atspulgs un būtības attēls" (Ebr 1:2, 3, NIV).

Uzreiz pēc tam, kad Ādams un leva grēkoja, Dievs apsolīja viņiem “sēklu”, Dēlu, kas atbrīvos viņus no ienaidnieka, atgūs mantojumu, kas bija zaudēts, un piepildīs nodomu, kā dēļ viņi bija radīti (1Moz 3:15). Šis Dēls viņus gan pārstāvēs, gan izglābs, ieņemot viņu vietu un beigās iznīcinot čūsku.

“Kad Ādams un leva pirmo reizi dzirdēja apsolījumu, viņi gaidīja ātru tā piepildi- šanos. Viņi priecīgi sagaidīja savu pirmdzimto dēlu, cerot, ka viņš būs Atbrīvotājs. Bet apsolījuma piepildīšanās kavējās.” (Elena Vaita "Laikmetu ilgas” 31. Ipp.) Apsolījums vēlāk tika apstiprināts Ābrahāmam. Dievs zvērēja Ābrahāmam, ka viņam būs “sēkla”, Dēls, caur ko visas zemes tautas tiks svētītas (1 Moz 22:16–18, Gal 3:16). Tas pats notika ar Dāvidu. Viņš apsolīja Dāvidam, ka viņa pēcnācējs būs Dieva Dēls un Viņš tiks iecelts kā taisnīgs valdnieks par visiem zemes valdniekiem (2Sam 7:12–14, Ps 89:27–29). Taču tas, ko Ādams un leva, Abrahāms un Dāvids, iespējams, nekad nespēja iedomāties, bija tas, ka šis glābjošais Dēls būs pats Dievs.

_Iepazīsties ar šīs nedēļas tēmu, lai sagatavotos Bībeles izpētei 15. janvārī._