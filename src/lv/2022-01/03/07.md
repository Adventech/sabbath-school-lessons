---
title:  Tālākiem Pētījumiem
date:   14/01/2022
---

Jēzus nākšana uz šo zemi kā Dieva Dēlam pildīja vairākas funkcijas vienlaikus. Vispirms kā dievišķais Dieva Dēls Jēzus nāca atklāt mums Tēvu. Savos darbos un vārdos Jēzus parādīja mums, kāds patiesībā ir Tēvs un kāpēc mēs varam Viņam paklausīt un uzticēties.

Jēzus arī nāca kā apsolītais Dāvida, Abrahāma un Ādama Dēls, caur kuriem Dievs bija apsolījis sakaut ienaidnieku un valdīt pār pasauli. Tādējādi Jēzus nāca ieņemt Ādama vietu cilvēces priekšgalā un piepildīt Dieva sākotnējo nodomu viņu dzīvē (1Moz1:26–28, Ps 8:3–8). Jēzus nāca, lai būtu taisns valdnieks, kādu Viņš vienmēr ir gribējis šai pasaulei.

"Pie Jordānas Jēzum teiktie vārdi: "Šis ir Mans mīļais Dēls, pie kā Man labs prāts, ' attiecas uz visu cilvēci. Dievs Jēzu uzrunāja kā mūsu pārstāvi. Neskatoties uz visiem grēkiem un vājībām, mēs neesam atmesti kā bezvērtīgi. Viņš mūs ir pieņēmis ‘savā mīļotajā Dēlā (Ef. 1:6). Godība, kas dusēja Kristū, ir galvojums Dieva mīlestībai pret mums. [..] Gaisma, kas caur atvērtajiem vārtiem apspīdēja mūsu Pestītāja seju, apspīdēs arī mūs, kad mēs lūgsim pēc palīdzības atvairīt kārdināšanas. Balss, kas uzrunāja Jēzu, katrai ticīgai dvē- selei saka: “Šis ir Mans mīļais bērns, pie kā Man labs prāts."" (Elena Vaita “Laikmetu ilgas" 113. Ipp.)

**Jautājumi pārrunām**

`1. Mēs esam uzzinājuši, ka labāka Jēzus vārdu un darbu izpratne palidz mums labāk saprast Dievu Tēvu. Kādos praktiskos veidos labākai Jēzus izpratnei vajadzētu bagātināt mūsu attiecības ar Dievu Tēvu?`

`2. Mēs uzzinājām, ka veids, kā Dievs runāja un izturējās pret Jēzu, ir veids, kā Viņš grib runāt un izturēties pret mums. Ko tam vajadzētu stāstīt mums par to, kā mums vajadzētu izturēties pret citiem?`

`3. Pakavējieties vairāk pie tā, kāpēc ir svarīgi, ka Kristus ir mūžīgs Dievs. Kas tiek zaudēts, ja mēs domājam, ka Jēzus ir radīta, mums līdzīga būtne, bet devās uz krustu? Pretstatiet šo domu realitātei, ka Kristus ir mūžīgs Dievs un ka Viņš pats devās uz krustu. Kur slēpjas lielā atšķirība starp abiem uzskatiem?`

`4. Grupā pārrunājiet goda došanu Dievam. Izlasiet Atkl 14:7. Kā goda došana Dievam var būt daļa no tagadējās patiesības un triju enģeļu vēstīm?`