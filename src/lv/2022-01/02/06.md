---
title:  Jēzus ir Starpnieks labākai derībai
date:   06/01/2022
---

Ebr 8.-10. nodaļa pievēršas Jēzum kā jaunās derības starpniekam. Vecā derība vien- kārši bija tikai gaidāmo labo lietu ēna. Tās ceremonijas un rituāli bija kā prototips, lai ilustrētu darbu, ko Jēzus darīs nākotnē. Tādējādi priesteri bija Jēzus prototipi, bet viņi bija mirstīgi un grēcīgi. Viņi nespēja nodrošināt pilnību, kāda bija Jēzum. Un viņi kalpoja svētnīcā, kas bija Debesu svētnīcas "atveids un ēna” (Ebr 8:5).

Jēzus kalpo patiesajā svētnīcā un nodrošina mums pieeju pie Dieva. Dzīvnieku upuri bija prototips Jēzus nāvei kā upurim mūsu labā, bet viņu asinis nevarēja šķīstīt sirdsap- ziņu. Toties Jēzus asinis šķīsta mūsu sirdsapziņu un, pateicoties Viņam, ticot Viņam un pieņemot Viņa starpniecisko darbu mūsu labā, mēs varam drosmīgi tuvoties Dievam (Ebr 10:19-22)

`Izlasi Ebr 8:8–12. Ko Dievs mums apsolīja jaunajā derībā?`

leceļot Jēzu kā mūsu Augsto Priesteri, Tēvs iesāka jauno derību, kas paveiks to, ko vecā derība varēja tikai nojaust. Jaunā derība sniedz to, ko var tikai bezgrēcīgs, mūžīgs, cilvēciski dievišķs priesteris. Šis Augstais Priesteris ne tikai izskaidro Dieva likumu, bet arī iedēsta likumu mūsu sirdīs. Šis priesteris piedāvā upuri, kas nes piedošanu. Šis Priesteris mūs šķīsta un pārveido. Viņš pārveido mūsu akmens sirdis miesā (Ec 36:26). Viņš patie- šām rada mūs no jauna (2kor 5:17). Šis priesteris svēti mūs visneticamākajos veidos, nodrošinot mums pieeju paša Tēva klātbūtnei.

Dievs iecēla veco derību, lai norādītu uz nākotni, uz Jēzus darbu. Tā bija skaista savā būtībā un nolūkā. Tomēr daļa cilvēku pārprata tās mērķi. Nevēloties atstāt simbolus, ēnas un pieņemt patiesības, uz kurām simboli norādīja, viņi palaida garām brīnišķīgas svētības, ko viņiem piedāvāja Jēzus kalpošana.

“Kristus bija tempļa pamats un dzīvība. Kalpošana tajā bija prototips Dieva Dēla upurim. Priesterība tika iecelta, lai ainotu Kristus raksturu un darbu. Viss upurēšanas kalpošanas plāns bija priekšvēstnesis Glābēja nāvei, lai glābtu pasauli. Šiem upuriem nebūs nekādas jēgas, ja lielie notikumi, uz ko tie bija norādījuši jau laikmetiem ilgi, tiks atstāti neievēroti." (Elena Vaita "Laikmetu ilgas" 165. Ipp.)