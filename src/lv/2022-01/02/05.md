---
title:  Jēzus ir mūsu Augstais Priesteris
date:   05/01/2022
---

Ebr 5.-7. nodaļa iepazīstina ar Jēzus otro darbības sfēru. Viņš ir mūsu Augstais Priesteris. Autors paskaidro, ka tas piepilda apsolījumu, ko Dievs ir devis apsolītajam Dāvida izcelsmes ķēniņam, ka Viņš būs “priesteris mūžīgi pēc Melhisedeka kārtas” (Ps 110:4, citēts Ebr 5:5, 6).

`Izlasi 3Moz 1:1-9, 3Moz 10:8-11, Mal 2:7, 4Moz 6:22–26 un Ebr 5:1-4. Kādas bija priestera funkcijas?`

Priesteri tika iecelti cilvēku labā, lai pārstāvētu viņus un būtu par starpniekiem viņu attiecībās ar Dievu un visā, kas saistīts ar Viņu. Priesteris bija starpnieks. Tā tas bija jebkurā priesterības sistēmā, vai tā būtu jūdu, grieķu, romiešu vai cita. Priesteris padara mums iespējamu nonākt attiecībās ar Dievu, un visam, ko priesteris dara, ir mērķis veicināt attiecības starp mums un Dievu.

Priesteris pienes upurus cilvēku labā. Cilvēks nevar pienest Dievam šos upurus per- sonīgi. Priesteris zina, kā pienest pieņemamu upuri, lai Dievs mūsu dāvanas pieņemtu vai lai tās panāktu šķīstīšanu un piedošanu.

Priesteri arī mācīja ļaudīm Dieva likumu. Viņi bija eksperti Dieva baušļu jautājumos un bija atbildīgi par to izskaidrošanu un piemērošanu.

Visbeidzot priesteriem bija arī atbildība svētīt Jahves vārdā. Ar viņu starpniecību Dievs pauda Savu gribu un tautai labvēlīgos nodomus.

Tomēr 1Pēt 2:9 mēs redzam vēl kaut ko. Mēs, kas ticam Jēzum, esam aicināti būt“ķēniš- ķīgi priesteri”. Šī loma ietver neticamas priekštiesības. Priesteri varēja tuvoties Dievam svētnīcā. Mūsdienās mēs ar pārliecību varam tuvoties Dievam lūgšanā (Ebr 4:14-16; Ebr 10:19–23). Ir arī svarīgas atbildības. Mums ir jāsadarbojas ar Dievu Viņa darbā, lai glābtu pasauli. Viņš grib, lai mēs mācām un izskaidrojam Dieva likumus un priekšrak- stus citiem. Viņš arī grib, lai mēs pienesam slavas un labo darbu upurus, kas ir Viņam patīkami. Kāda priekštiesība un atbildība!

`Kādu ietekmi uz mūsu dzīvēm vajadzētu atstāt tam, ka mēs patiešām esam “ķēnišķīgi priesteri"? Kā šai patiesībai vajadzētu ietekmēt to, kā mēs dzīvojam?`