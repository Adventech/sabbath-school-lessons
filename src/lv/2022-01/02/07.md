---
title:  Tālākiem Pētījumiem
date:   07/01/2022
---

Neskatoties uz visām labajām un cerības pilnajām patiesībām Vēstulē ebrejiem, tajā atrodama arī vesela rinda brīdinājumu, kas kulmināciju sasniedz 10.-12. nodaļā. Šīm Rakstu vietām ir vismaz divi kopīgi elementi. Pirmkārt, tās visas salīdzina tuksneša paaudzi ar šīs vēstules lasītājiem. Otrkārt, tās pārliecina mūs iemantot ticību.

Tuksneša paaudze bija tā, kas redzēja brīnišķīgo Dieva spēku atklājamies zīmēs un brīnumos, izvedot tautu no Ēģiptes. Viņi arī dzirdēja Dievu pasludinām no Sinaja kalna desmit baušļus. Viņi redzēja uguns stabu nakti un sargājošu mākoni dienā. Viņi ēda mannu, maizi no Debesīm. Viņi arī dzēra ūdeni, kas izplūda no klints vienmēr, kad viņi izveidoja apmetni. Bet, kad viņi ieradās pie apsolītās zemes robežām, viņi nespēja uzticēties Dievam. Viņiem pietrūka ticības, kas ir pamats tam, ko Dievs prasa. “Bet bez ticības nevar patikt” (Ebr 11:6).

Pāvils saka, ka mēs līdzīgi tuksneša paaudzei stāvam pie Apsolītās Zemes robežām (Ebr 10:37-39). Mūsu priekštiesības un atbildības tomēr ir daudz lielākas. Lai arī mēs neesam dzirdējuši Dievu runājam no Sinaja kalna, tomēr mēs esam redzējuši Rakstos Dieva atklāsmi, kas ir lielāka nekā tā, kas bija Ciānas kalnā: Dievs miesā, Jēzus Kristus (Ebr 12:18–24). Jautājums ir: Vai mums būs ticība? Autors iedrošina mūs sekot veselam sarakstam paraugu, kas sasniedz kulmināciju pašā Jēzū.

**Jautājumi pārrunām**

`1. Mēs esam uzzinājuši, ka Jēzus ir mūsu Varonis, kas iet mums pa priekšu kaujā pret velnu. Kā mēs varam cīnīties kopā, vienoti, kā draudze aiz sava Varoņa? Kas ir tas, kas neļauj šai vienotībai notikt? Kādos veidos sātans var vājināt mūs kā draudzi? Kā sātans vājināja Israēlu pagātnē?`

`2. Kā ticīgie mēs esam priesteru kopiena Dieva vadībā. Kā jūsu vietējā draudze var pienest labākus slavas un labo darbu upurus Dievam? Lūdzu, miniet konkrētus un prak- tiskus piemērus!`

`3. Kādā veidā mūsu stāvoklis ir līdzīgs tuksneša paaudzes situācijai tieši pirms ieiešanas apsolītajā zemē? Kādas mācības mēs varam smelties no šīm līdzībām?`