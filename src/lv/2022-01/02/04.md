---
title:  Jēzus ir mūsu Varonis
date:   04/01/2022
---

`Salīdzini 1Sam 8:19, 20 un Ebr 2:14–16. Ko israēlieši meklēja ķēniņā, un kā šīs vēlmes piepildījās Jēzū?`

Israēlieši gribēja, lai ķēniņš ir viņu tiesnesis un vadītājs kaujā, jo viņi aizmirsa, ka Dievs ir viņu ķēniņš. Pilnīga Dieva ietekmes atjaunošana pār Viņa tautu nāca caur Jēzu. Jēzus kā mūsu ķēniņš vada mūs kaujā pret ienaidnieku.

Ebr 2:14–16 apraksta Jēzu kā vājo cilvēku Aizstāvi. Kristus stājas pretī, uzvar sātanu kaujā viens pret vienu un atbrīvo mūs no verdzības. Šis apraksts atgādina mums par kauju starp Dāvidu un Goliātu. Pēc svaidīšanas par ķēniņu (1Sam 16. nod.) Dāvids izglāba savus brāļus no verdzības, uzvarot Goliātu. Saskaņā ar kaujas likumiem uzvarētājs paņem kā vergus otras puses cilvēkus (1Sam 17:8-10). Tādējādi Dāvids rīkojās kā Israēla varonis. Viņš pārstāvēja savu tautu.

`Izlasi Jes 42:13 un Jes 59:15–20. Kā Jahve apraksta Sevi šajos pantos?`

Ebr 2:14–16 netieši norāda, ka Dievs izglābs Israēlu vienā kaujā. Ievērojiet šos pantus no Jesajas grāmatas: "Arī paša stiprākā gūstekņus viņam var atņemt, un savu laupījumu viņš var atkal zaudēt: Es pats cīnīšos ar taviem pretiniekiem, un Es pats izglābšu tavus bērnus" (Jes 49:25).

Kā kristieši mēs bieži domājam, ka esam iesaistīti viens pret vienu kaujā ar sātanu. Lasot Ef 6:10–18, mēs redzam, ka, jā, mums ir karš ar sātanu. Bet Dievs ir mūsu Varonis, un Viņš dodas kaujā pirms mums. Mēs esam daļa no viņa armijas, tāpēc mums ir jāiz- manto Viņa ieroči. Mēs arī necīnāmies vieni. Ef 6. nodaļa ir rakstīta daudzskaitli. Mēs kā draudze ņemam ieročus un cīnāmies kopā aiz sava Varoņa, kas ir pats Dievs.

`Ko nozīmē aplikt Dieva ieročus? Tas ir, kā mēs savās ikdienas cīnās ar sevi, kārdināšanām un citām problēmām varam iegūt spēku, kas dod mums iespēju Dieva spēkā būt uzticīgiem?`