---
title:  Jēzus ir mūsu ķēniņš
date:   02/01/2022
---

Vēstules ebrejiem galvenā doma ir, ka Jēzus ir Valdnieks, kas ir apsēdies pie Tēva labās rokas (Ebr 8:11). Jēzus, būdams Dievs, ir vienmēr valdījis universā. Bet, kad Ādams un leva apgrēkojās, sātans kļuva par šīs pasaules valdnieku (Jņ 12:31, Jņ 14:30, Jņ 16:11). Bet tad atnāca Jēzus un uzvarēja sātanu pie krusta, atjaunojot tiesības valdīt tiem, kas pieņem Viņu kā savu Glābēju (Kol 2:13–15).

Pirmās divas nodaļas Vēstulē ebrejiem īpaši pievēršas Jēzus kā ķēniņa inaugurācijai.

`Izlasi Ebr 1:5–14. Kas šeit notiek?`

Šie panti ir sakārtoti trīs daļās. Katra daļa iesākas ar kādu aspektu no Dēla troņa man- tošanas ceremonijas. Vispirms Dievs ieceļ Jēzu par ķēnišķo Dēlu (Ebr 1:5). Pēc tam Dievs iepazīstina Dēlu ar Debesu galmu, kas viņu pielūdz (Ebr 1:6, 8), kamēr Tēvs pasludina Dēlu kā mūžīgo Radītāju un Valdnieku (Ebr 1:8–12). Treškārt, Dievs ieceļ troni Dēlu - patieso Valdnieku pār zemi (Ebr 1:13, 14).

Viena no vissvarīgākajām Jaunās Derības ticības apliecībām ir tas, ka Jēzū Dievs pie- pildīja Savu Dāvidam doto apsolījumu (sk. 2Sam 7:8–16 un Lk 1:30–33). Jēzus piedzima Dāvida ciltī, Dāvida pilsētā (Mt1:1-16; Lk 2:10,11). Viņa kalpošanas laikā cilvēki bieži sauca Viņu par“Dāvida dēlu”. Viņam tika izpildīts nāvessods saskaņā ar apsūdzību, ka Viņš Sevi saucis par“jūdu ķēniņu” (Mt 27:37). Pēteris un Pāvils sludināja, ka Jēzus ir augšāmcēlies no nāves, piepildot Dāvidam dotos apsolījumus (Apd 2:22–36, Apd 13:22—37). Un Jānis nosauca Jēzu par “Lauvu no Jūdas cilts” (Atkl 5:5).

Vēstule ebrejiem, protams, iepriekšminētajam piebalso. Dievs ir piepildījis Savus Dāvidam dotos apsolījumus Jēzū: Dievs deva Viņam augstu "vārdu” (Ebr 1:4), iecēla Viņu kā Savu Dēlu (Ebr 1:5), apstiprināja viņu uz mūžīgiem laikiem kā Radītāju un Kungu (Ebr 1:8–12) un apsēdināja viņu pie Savas “labās rokas” (Ebr 1:13, 14). Pie tam, saskaņā ar Ebr 4. nodaļu, Jēzus vada ļaudis Dieva atpūtā un atgādina mums, ka Jēzus ir Dieva nama cēlājs (Ebr 3:3, 4).

Tātad Jēzus ir likumīgs šīs zemes valdnieks, kas ir uzsācis karu ar sātanu, mūsu uzti- cibas uzurpatoru.

`Kā mēs varam gūt mierinājumu, īpaši pārbaudījumos, zinot, ka Jēzus ir universa valdnieks?`