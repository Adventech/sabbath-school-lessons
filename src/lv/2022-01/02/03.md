---
title:  Jēzus ir mūsu Starpnieks
date:   03/01/2022
---

Interesants Vecās Derības teoloģijas koncepts ir tas, ka apsolītais ķēniņš no Dāvida cilts pārstāvēs tautu Dieva priekšā.

`Salīdzini 2 Moz 4:22, 23 ar 2Sam 7:12–14; 5Moz 12:8–10 ar 2Sam 7:9–11 un 5Moz 12:13, 14 ar Ps 132:1-5, 11–14. Kādi Israēlam dotie apsolījumi piepildījās, pateicoties apsolītajam Ķēniņam no Dāvida cilts?`

Israēls bija Dieva dēls, un Dievs deva viņiem vietu, kur atpūsties no saviem ienaid- niekiem. Dievs ari izvēlējās vietu viņu vidū, kur Viņa vārds varēja mājot. Šie Israēlam dotie apsolījumi nu varēja tikt piepildīti, pateicoties apsolītajam ķēniņam no Dāvida cilts. Viņš tiks pieņemts kā Dieva Dēls, Dievs dos Viņam mieru no viņa ienaidniekiem, un viņš uzcels Dievam templi Cianā, kur mājos Dieva vārds. Tas nozīmē, ka Dievs pie- pildīs Savus apsolījumus Israēlam, pateicoties apsolītajam Dāvida izcelsmes ķēniņam. Šis Ķēniņš pārstāvēs Israēlu Dieva priekšā.

Starpnieks Dieva un Israēla attiecībās padarīja iespējamu derības attiecību turpi- nāšanos. Mozus derība prasīja visa Israēla uzticību, lai saņemtu Dieva aizsardzību un svētības (sk. Joz 7:1–13). Dāvida derība tomēr nodrošināja Dieva derības svētības pār Israēlu, pateicoties vienas personas – Dāvida izcelsmes ķēniņa - uzticībai.

Diemžēl Dāvida cilts ķēniņi galvenokārt bija neuzticīgi, un Dievs nevarēja Israēlu svētīt, kā Viņš gribēja. Vecā Derība ir pilna ar ziņojumiem par to, cik patiesībā neuzticīgi bija daudzi no šiem ķēniņiem.

Labā ziņa ir, ka Dievs sūtīja Savu Dēlu, lai tas piedzimtu kā Dāvida Dēls, un viņš bija pilnībā uzticīgs. Tāpēc Dievs spēja piepildīt viņā visus apsolījumus, ko viņš bija devis Savai tautai. Kad Dievs svētīja ķēniņu, svētības saņēma visa tauta. Tapēc Jēzus ir Dieva svētību Starpnieks mums. Viņš ir Starpnieks tādā ziņā, ka Viņš ir kā kanāls, pa kuru plūst Dieva svētības. Mūsu augstākā glābšanas cerība ir atrodama tikai Jēzū un tajā, ko viņš ir darījis mūsu labā.

`Padomājiet, cik bieži jūs esat bijuši neuzticigi saviem derības pienākumiem. Ko tas māca mums par to, ka, lai saņemtu glābšanu, mēs varam uzticēties tikai Jēzum?`