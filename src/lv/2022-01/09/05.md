---
title:  Krusts un piedošanas cena
date:   23/02/2022
---

`Izlasi Ebr 9:22–28. Košie panti stāsta mums par Kristus darbu Debesu svētnīcā?`

Doma, ka Debesu svētnīcai nepieciešama šķīstīšana, piešķir nozīmi Vecās Derības svētnīcas kontekstam. Svētnīca ir Dieva valdīšanas simbols (1Sam 4:4, 2Sam 6:2). Veids, kā Dievs rīkojas ar Savas tautas grēku, ietekmē Viņa valdīšanas taisnīguma uztveri tautā (Ps 97:2). Kā valdnieks Dievs ir Savu ļaužu Tiesnesis, un no viņa sagaida, ka Viņš būs godīgs, aizstāvēs nevainīgos un nosodīs vainīgos. Tadējādi, kad Dievs piedod grēciniekam, Viņš nes juridisku atbildību. Svētnīca, kas aino Dieva raksturu un vadību, ir aptraipīta. Tas izskaidro, kāpēc Dievs nes mūsu grēkus, kad Viņš piedod (2Moz 34:7, 4Moz 14:17–19; ebreju valodas vārds “piedošana” [nośē] šajos pantos nozīmē “vest, nest").

Šo domu ilustrē upurēšanas sistēma israēliešu svētnīcā. Ja cilvēks meklēja piedošanu, viņš pienesa upura dzīvnieku savā labā, izsūdzēja grēkus pārto un to nokāva. Dzīvnieka asinis tika izziestas uz altāra ragiem un izslacinātas tempļa pirmā nodalījuma priekš- kara priekšā. Tādējādi grēks simboliski tika pārnests uz svētnīcu. Dievs uzņēmās tautas grēkus un pats tos nesa.

Israēliešu sistēma, šķīstot jeb salīdzinot grēkus, notika divās fāzēs. Gada laikā nožē- lojošais grēcinieks nesa upurus uz svētnīcu, kas viņu šķīstīja no grēka, bet pašu grēku pārnesa uz svētnīcu, uz pašu Dievu. Gada beigās Salīdzināšanas dienā, kas bija tiesas diena, Dievs šķīstīja svētnīcu, atrisinot Savu tiesisko atbildību ar grēku pārnešanu no svētnīcas uz grēkāzi Azazēlu, kas pārstāvēja sātanu (3Moz 16:15–22).

Šī divu fāžu sistēma, ko pārstāvēja divi zemes svētnīcas nodalījumi, kas taisīti pēc Debesu svētnīcas parauga (2 Moz 25:9, Ebr 8:5), ļāva Dievam parādīt žēlastību un taisnību vienlaikus. Kas izsūdzēja savus grēkus gada laikā, tie parādīja uzticību Dievam, ievērojot svētu dusu un gavēni Salīdzināšanas dienā (3Moz 16:29–31). Tie, kas neparādīja uzticību, tika “izdeldēti” (3Moz 23:27-32).

`Padomājiet, ko jūs piedzīvotu, ja jums būtu jāsaņem taisns sods par saviem grēkiem. Kā šai patiesībai vajadzētu palīdzēt jums saprast, ko Kristus ir jūsu labā paveicis?`