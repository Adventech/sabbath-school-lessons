---
title:  Citādi upuri
date:   21/02/2022
---

Jēzus nāve nodrošināja mūsu grēku piedošanu jeb atlaišanu. Tomēr mūsu grēku atlaišana ietver daudz vairāk nekā tikai soda atcelšanu par derības laušanu. Tā ietver citus tikpat svarīgus elementus. Tāpēc israēliešu upuru sistēmai bija pieci dažāda veida upuri. Katrs no tiem bija nepieciešams, lai izteiktu Kristus krusta nozīmju bagātību.

`Izlasi Ef 3:14-19. Kāda bija Pāvila aizlūgšanas vajadzība par ticīgajiem?`

Uguns upuris (jeb dedzināmais upuris) prasīja, lai viss dzīvnieks tiktu sadedzināts uz altāra (3 Moz 1. nod.). Tas pārstāvēja Jēzu, kura dzīvība tika atdota mūsu dēļ. Izpirkšana prasīja Jēzus pilnīgu nodošanos mūsu labā. Kaut arī Viņš bija līdzvērtīgs Dievam, Jēzus “iztukšoja Sevi, pieņemot kalpa veidu” (Fil 2:5–8, ESV).

Labības upuris bija pateicības dāvana par Dieva aizgādību, nodrošinot Savas tautas iztiku (3 Moz 2.nod.). Tas arī ainoja Jēzu, "dzīvības maizi" |ņ 6:35,48), ar kura starpniecību mums ir mūžīgā dzīvība.

Miera jeb sadraudzības upuris ietvēra kopīgu mielastu ar ģimeni un draugiem, lai atzīmētu Dieva doto labklājību (3Moz 3. nod.). Tas aino Kristu, kura upuris nodrošināja mums mieru (Jes 53:5, Rm 5:1, Ef 2:14). Tas arī uzsver, ka mums ir jāpiedalās Jēzus upuri, ēdot Viņa miesu un dzerot Viņa asinis (Jņ 6:51-56).

Grēka jeb šķīstīšanas upuris nodrošināja grēku izpirkšanu (3Moz 4:1–5:13). Šis upuris uzsvēra dzīvnieka asiņu lomu - kas simbolizēja tā dzīvību -, lai nodrošinātu glābšanu no grēkiem (3Moz 17:11) un norādīja uz Jēzus asinīm, kas mūs glābj no mūsu grēkiem (Mt 26:28, Rm 3:25, Ebr 9:14).

Vainas izpirkšanas upuris (3Moz 5:14–6:7) nodrošināja piedošanu gadījumos, kad nebija iespējama labošana vai atlīdzināšana. Tas stāsta mums, ka Dieva piedošana neatbrīvo mūs no atbildības nodrošināt izlabošanu vai atlīdzināšanu tiem, kam tika izdarīts pāri, ja vien tas bija iespējams.

Svētnīcas upuri māca mums, ka glābšanas pieredze ir kaut kas vairāk nekā tikai Jēzus kā mūsu Aizvietotāja pieņemšana. Mums arī “jāpārtiek” no Viņa, jādalās Viņa svētībās ar citiem un jānodrošina atlīdzība tiem, kam esam izdarījuši pāri.