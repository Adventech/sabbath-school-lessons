---
title:  Tiesa un Dieva raksturs
date:   24/02/2022
---

`Izlasi Rm 3;21–26, Rm 1:16, 17 un Rm 5:8. Ko par Dievu atklāj glābšana pie krusta, lai piedotu mūsu grēkus?`

Mūsu grēku piedošana ietver divas fāzes Jēzus kā starpnieka darbā abos Debesu svētnīcas nodalījumos. Pirmkārt, Jēzus atņēma mums grēkus un pienesa pats tos pie krusta, lai nodrošinātu piedošanu katram, kas viņam tic (Apd 2:38, Apd 5:31). Pie krusta Jēzus ieguva tiesības piedot ikvienam, kas viņam tic, jo viņš ir nesis mūsu grēkus. Viņš ir arī iesācis jaunu derību, kas ļauj Viņam rakstīt Dieva likumu ticīgo sirdis ar Svētā Gara palīdzību (Ebr 8:10-12, Ec 36:25-27).

Otrā Jēzus kalpošanas fāze sastāv no tiesas, pirmsadventes tiesas, kas no ebreju skatu punkta bija vēl nākotnē (Ebr 2:1-4, Ebr 6:2; Ebr 9:27,28; Ebr 10:25). Šītiesa sākas ar Dieva ļaudīm un ir aprakstīta Dan 7:9–27, Mt 22:1–14 un Atkl 14:7. Tās nolūks ir parādīt Dieva taisnību, piedodot Saviem ļaudīm. Šajā tiesā tiks atvērti ziņojumi par viņu dzīvēm, lai tos redzētu viss universs. Dievs parādīs, kas notika ar ticīgo sirdīm un kā viņi pieņēma Jēzu kā savu Glābēju un uzņēma Svēto Garu savā dzīvē.

Runājot par šo tiesu, Elena Vaita rakstīja: "Cilvēks pats nespēj stāties pretī šīm apsū- dzībām. Dieva priekšā tas stāv grēka aptraipītās drēbēs, atzīdams savus noziegumus. Bet Jēzus, mūsu Aizstāvis, efektīvi aizlūdz par visiem, kas grēku nožēlā un ticībā nodevuši savas dvēseles Viņa apsardzībai. Viņš tos aizstāv un ar Golgātas varenajiem pierādīju- miem uzvar apsūdzētāju. Viņa pilnīgā paklausība Dieva baušļiem, pat līdz krusta nāvei, ir Viņam devusi visu varu Debesīs un virs zemes, un Viņš no sava Tēva prasa žēlastību un salīdzināšanu vainīgajam cilvēkam. [..] Bet, saprotot savu grēcīgo stāvokli, mums tajā pašā laikā jāpaļaujas uz Kristu kā mūsu taisnību, mūsu svētošanas un mūsu pestīšanas klinti. Mēs nespējam atbildēt uz apvainojumiem, ko sātans vērš pret mums. Vienīgi Kristus var ietekmīgi aizlūgt mūsu labā. Viņš var apklusināt apsūdzētāju ar pierādījumiem, kas dibināti ne uz mūsu, bet uz Viņa paša nopelnu." ("Liecības draudzei” 5. sēj., 471., 472. Ipp.)

`Kāpēc krusts un Jēzus kalpošana mūsu labā norāda, ka mums vajadzētu raudzīties uz tiesu ar paļāvību, bet arī ar pazemību un nožēlojošu sirdi?`