---
title:  Tālākiem Pētījumiem
date:   25/02/2022
---

Izlasi Elenas Vaitas grāmatā “Laikmetu ilgas” nodaļas “Golgāta" (741.-757. Ipp.) un “Ir piepildīts” (758.-764. Ipp.).

Profesors Jirži Moskala ir izskaidrojis pirmsadventes tiesas būtību. Dievs "nav tur, lai izliktu manus grēkus kā veikala skatlogā. Tieši pretēji, Viņš norādīs vispirms uz Savu pārsteidzošo pārveidojošo, spēcīgo žēlastību un visa universa priekšā Viņš kā visas manas dzīves patiesais Liecinieks izskaidros manu attieksmi pret Dievu, manus iekšējos motīvus, domāšanu, darbus, dzīves orientāciju un virzienu. Viņš to parādis visiem. Jēzus aplie- cinās, ka es esmu izdarījis daudz kļūdu, ka es esmu pārkāpis Viņa svēto likumu, bet arī ka es nožēloju un lūdzu piedošanu un tiku pārveidots Viņa žēlastībā. Viņš pasludinās: ‘Manas asinis ir pietiekamas grēciniekam Moskalam, viņa dzīves orientācija esmu Es, viņa attieksme pret Mani un citiem cilvēkiem ir silta un nesavtīga, viņš ir uzticams, viņš ir Mans labais un uzticamais kalps." ("Toward a Biblical Theology of God's Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): p. 155.)

"Gan izglābtajām, gan nekritušajām būtnēm Kristus krusts būs zinātne un dziesma. Būs redzams, ka godība, kas atspīd Jēzus sejā, ir pašuzupurīgas mīlestības godība. Gaismā, kas atspīd no Golgātas, būs redzams, ka sevis aizliedzošas milestības likums ir dzīvības likums uz zemes un Debesīs; ka mīlestība, kas “nemeklē savu labumu”, izriet no Dieva sirds un ka Lēnprātīgajā un Pazemīgajā atklājas Tā raksturs, kas mājo gaismā, kurai neviens cilvēks nevar tuvoties." (Elena Vaita “Laikmetu ilgas" 19., 20. lpp.)

**Jautājumi pārrunām**

`1. Cilvēkiem vienmēr ir bijusi tieksme pienest dažādus upurus Dievam apmaiņā pret piedošanu vai glābšanu. Daži piedāvā Dievam varoņdarbus (garus ceļojumus utt.), citi piedāvā kalpošanas dzīvi vai sevis aizliegšanas aktus utt. Kā vajadzētu uz visu šo rīcību raudzīties Jēzus upura un Rakstu gaismā, kas apliecina, ka krusts ir pārtraucis jebkādus upurus (Dan 9:27, Ebr 10:18)?`

`2. Kāda ir upuru loma ticīgo dzīvē? Ko Jēzus domāja, sakot, ka mums ir jāņem savs krusts un jāseko Viņam (Mt 16:24), vai arī ko domāja apustulis Pāvils ar to, ka mums vajadzētu pienest savu miesu kā "dzīvu, svētu Dievam patīkamu upuri" (Rm 12:1)? Kāda ir saistība starp Jēzus pamācībām (Mt 16:24), Pāvila norādījumiem (Rm 12:1) un Ebr 13:15, 16?`