---
title:  Kāpēc bija vajadzīgi upuri?
date:   20/02/2022
---

Ebr 9:15 paskaidro, ka Jēzus kā upura nāves nolūks bija nodrošināt “atpestīšanu no pirmās derības laikā izdarītajiem pārkāpumiem”, lai aicinātie saņemtu apsolīto mūžības mantojumu".

Senajos Tuvajos Austrumos derība starp diviem cilvēkiem vai tautām bija ļoti nopietns jautājums. Tas ietvēra solījumu apmaiņu zem zvēresta. Tas ietvēra pieņēmumu, ka dievi sodīs tos, kas zvērestu lauzīs. Bieži šīs derības tika ratificētas ar dzīvnieka upurēšanu.

Piemēram, kad Dievs slēdza derību ar Ābrahāmu, ceremonija ietvēra dzīvnieka pār- griešanu uz pusēm (1Moz 15:6–21). Abām pusēm bija jāstaigā starp daļām, ar to izsakot savu piekrišanu, ka šie dzīvnieki aino to likteni, kas derību lauzīs. Zīmīgi, ka tikai Dievs stai- gāja starp dzīvniekiem, lai nodotu Ābrahāmam vēsti, ka Viņš Savu apsolījumu nelauzīs.

`Salīdzini 1Moz 15:6–12 un Jer 34:8–22. Ko šie panti māca par derību?`

Derība ar Dievu deva Israēlam pieeju apsolītajai zemei kā savam mantojumam. Taču tā ietvēra arī baušļus un asins izslacināšanu pār altāri. Šī izslacināšana norādīja uz tās daļas likteni, kas derību lauzīs. Tieši tāpēc Vēstulē ebrejiem teikts, ka "bez asins izliešanas nav [grēku) atlaišanas” (Ebr 9:22, burtisks tulkojums).

Kad Israēls lauza derību, Dievs saskārās ar sāpīgu dilemmu. Derība prasīja pārkāpēja nāvi, bet Dievs milēja Savus ļaudis. Ja Dievs būtu vienkārši skatījies citā virzienā vai atteicies sodīt pārkāpējus, Viņa baušļi nebūtu piemēroti un šī pasaule nonāktu haosā.

Tomēr Dieva Dēls piedāvāja sevi kā Aizvietotāju. Viņš nomira mūsu vietā, lai mēs “varētu saņemt apsolīto mūžīgo mantojumu” (Ebr 9:15, 26, ESV; Rm 3:21-26). Tas ir, Viņš paaugstinās Sava likuma svētumu, vienlaikus glābjot tos, kas ir pārkāpuši likumu. Un Viņš to varēja izdarīt tikai ar krusta palīdzību.

`Kā mēs varam šeit redzēt, kāpēc likumam ir tik centrāla loma evaņģēlija vēstī?`