---
title:  Jēzus pilnīgais upuris
date:   22/02/2022
---

`Izlasi Ebr 7:27 un Ebr 10:10. Kā šajos pantos ir aprakstīts Jēzus upuris?`

Levītu priesteri – kas bija daudzi... kļuvuši par priesteriem, bet nāve tiem neļāva ilgāk palikt” (Ebr 7:23) – tika pretstatīti Jēzum, kas dzīvo mūžīgi un kam ir mūžīga priesterība (Ebr 7:24, 25). Levītu priesteri “katru dienu” (Ebr 7:27) un “katru gadu” (Ebr 9:25) pienesa dāvanas un upurus, kas "nevar padarīt pēc sirdsapziņas pilnīgu" (Ebr 9:9; Ebr 10:1-4).

Tomēr Jēzus pienesa Sevi – “vienu reizi uz visiem laikiem” “vienu upuri” (Ebr 10:10, 12–14), kas šķīsta mūsu sirdsapziņu (Ebr 9:14, Ebr 10:10) un iznīcina grēku (Ebr 9:26). Jezus upuris ir pārāks par dzīvnieku upuriem, jo Jēzus bija Dieva Dēls (Ebr 7:26-28), kas bez vainas piepildīja Dieva gribu (Ebr 10:5-10).

Jēzus upura apraksts kā tāds, kas ir pienests “vienu reizi uz visiem laikiem”, ietver vairākas svarīgas sekas.

Pirmkārt, Jēzus upuris ir absolūti efektīvs un nekad netiks pārspēts. Levītu priesteru upuri tika atkārtoti, jo tie nebija tik pilnīgi, citādi “upurēšana nebūtu mitējusies, tāpēc ka upurētāji, reiz šķīstīti, neapzinātos vairs nekādus grēkus” (Ebr 10:2).

Otrkārt, visi dažādie upuru veidi atrada savu piepildījumu pie krusta. Tadējādi Jēzus ne tikai šķīsta mūs no grēka (Ebr 9:14), Viņš arī nodrošina grēka izzušanu no mūsu dzīves (Ebr 9:26). Pirms priesteri varēja tuvoties Dievam svētnīcā un kalpot viņu labā saviem līdzcilvēkiem, viņiem bija jātiek šķīstītiem un svētītiem jeb iesvētītiem (3Moz 8.,9. nod.). Jēzus upuris šķīsta un iesvēta mūs (Ebr 10:10–14), lai mēs varam tuvoties Dievam ar paļāvību (Ebr 10:19–23) un kalpotu Viņam kā “ķēnišķīgi priesteri” (Ebr 9:14, 1 Pet 2:9).

Visbeidzot Jēzus upuris nodrošina barību mūsu garīgajai dzīvei. Tas nodrošina paraugu, kas mums ir jāvēro un kam jāseko. Tādējādi Vēstule ebrejiem aicina mūs pievērst savas acis Jēzum, īpaši krusta notikumiem, un sekot Viņa vadībai (Ebr 12:1-4, Ebr 13:12, 13).

`Krusts ir pamats visiem labumiem, ar ko Dievs mūs apveltī. Tas nodrošina šķīstīšanu no grēka, svētdarīšanu kalpošanai un garīgo maizi augšanai. Kā mēs varam labāk piedzīvot to, kas mums ir dots Jēzū?`