---
title:  Jēzus – Pilnīgs Upuris
date:   19/02/2022
---

### Nedēļas pētījumiem
Ebr 9:15, 1 Moz 15:6–21, Jer 34:8–22, Ef 3:14–19, Ebr 7:27, Ebr 10:10, Ebr 9:22–28.

> <p>Atmiņas pants</p>
> “Jo ar vienu upuri Viņš uz visiem laikiem ir padarījis pilnīgus tos, kas tiek darīti svēti” (Ebr 10:14)

Senajam domāšanas veidam ideja, ka vajadzētu kā Dievu pielūgt cilvēku, kas atzīts par vainīgu un kam izpildīts nāvessods pie krusta, bija aizvainojoša. Nedaudzās norādes uz krustu romiešu literatūrā parāda viņu riebumu pret šo domu. Jūdiem ar likumu bija noteikts, ka cilvēks, kas pienaglots pie krusta, ir Dieva nolādēts (5Moz 21:23).

Tāpēc pirmie motīvi, ko mēs atrodam kristiešu katakombu zīmējumos, bija pāvi (domājams, tas simbolizēja nemirstību), dūja, atlēta uzvaras palmas zars un zivs. Vēlāk parādījās arī citas tēmas: Noa šķirsts, Abrahams un auna upurēšana Izāka vietā, Daniēls lauvu bedrē, no zivs mutes izspļautais Jona, gans, kas nes avi vai brīnumu atainojumi, kā, piemēram, paralizētā vīra dziedināšana un Lācara augšāmcelšana. Šie bija glābšanas, uzvaras un rūpju simboli. Turpretī krusts norādīja uz zināmu sakāvi un kaunu. Tomēr tieši krusts kļuva par kristietības simbolu. Pāvils sauca evaņģēliju vienkārši par “krusta vēsti” (1kor 1:8, ESV).

Šajā nedēļā mēs aplūkosim krustu, kā tas atklāts Vēstulē ebrejiem.

_Iepazīsties ar šīs nedēļas tēmu, lai sagatavotos Bībeles izpētei 26. februārī._