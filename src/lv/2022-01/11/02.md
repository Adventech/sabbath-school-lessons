---
title:  Taisnais dzīvos ticībā
date:   06/03/2022
---

`Izlasi Ebr 10:35–39. Ko Dievs mums šajos pantos pasaka?`

Izturība ir gala laika Dieva ļaužu rakstura īpašība, bez kuras viņi nespēs saņemt apso- lījumus (Atkl 13:10, Atkl 14:12). Lai iegūtu izturību, ticīgajiem tomēr ir“jāturas nešaubīgi” pie savas ticības (Ebr 10:23, Ebr 4:14). Tuksneša paaudze nespēja saņemt apsolījumu, jo viņiem trūka ticības (Ebr 3:19). Vēstule ebrejiem attēlo ticīgos kā tādus, kas atrodas pie apsolījuma piepildījuma sliekšņa (Ebr 9:28; Ebr 10:25, 36–38) un kam jāvingrina ticība, ja viņi vēlas saņemt apsolījumus (Ebr 10:39).

Ticības apskatu Pāvils iesāk ar citātu no Habakuka 2:2–4. Habakuks bija jautājis Dievam, kāpēc Viņš pacieš nodevīgus cilvēkus, kas apspiežtaisnos (Hab 1:12–17). Pravietis un viņa tauta cieta. Tāpēc viņi gribēja, lai Dievs rīkojas. Taču Dievs atbildēja, ka Viņa apsolījumi piepildīsies noteiktā laikā un viņiem ir jāgaida (Hab 2:2–4). Habakuks un viņa tauta dzīvoja līdzīgā laikā kā mēs-starp apsolījumiem un to piepildīšanos. Dieva vēsts turpinās Vēstulē ebrejiem: “Jo vēl mazs brīdis, un Tas, kam jānāk, nāks un nekavēsies" (Ebr 10:37; sk. arī Hab 2:3).

Šīvēsts runā par Jēzu. Viņš ir taisnais, ticības iemiesojums, kas patīk Dievam un nodro- šina dzīvību (Ebr 10:5-10).

Kāpēc tad Viņš “kavējas"? Viņš to nedara. Viņš jau ir atnācis un par mums nomiris (Ebr 9:15–26) un noteiktajā laikā noteikti atgriezīsies (Ebr 9:27, 28; Ebr 10:25).

Dieva vēsts turpinās: “Bet Mans taisnais no ticības dzīvos” (Ebr 10:38). To pašu Pāvils apliecina Rm 1:17 un Gal 3:11. Rm 1:16, 17 ir īpaši apgaismojoši panti, jo tie paskaidro, ka Dieva taisnais “atklājas .. no ticības uz ticību”. Tas, ko Pāvils ar to domā, ir ka Dieva uzticība Saviem apsolījumiem ir pirmā un šīs uzticības rezultāts ir mūsu ticība/uzticība.

Tāpēc, ja Dievs paliek uzticīgs Saviem apsolījumiem (2Tim 2:13), taisnais, atsaucoties uz Dieva uzticību, arī paliks uzticīgs.

`Kāpēc ir svarīgi atzīt, ka mūsu ticība nāk no Dieva uzticamības un pārtiek no tās? Kā mēs varam mācīties vairāk uzticēties Viņa uzticībai mums un apsolījumiem, ko Viņš mums ir devis?`