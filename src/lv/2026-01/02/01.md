---
title:  Iemesli pateicībai un lūgšanām
date:   03/01/2026
---

### Nedēļas pētījumiem

Fil. 1:1-18; 1. Kor. 13:1-8; Jer. 17:9; Kol. 1:1-12; 1. Pēt. 1:4; Ps. 119:105; Jes. 30:21.

> <p>Atmiņas pants</p>
> “Būdams pārliecināts, ka tas, kas jūsu sirdīs labo darbu iesācis, to pabeigs līdz Kristus Jēzus dienai” (Fil. 1:6).

Pāvils savas vēstules pavisam apzināti sāk ar sveicieniem un pateicību. “Žēlastība jums un miers no Dieva, mūsu Tēva! Mēs pastāvīgi savās lūgšanās pateicamies Dievam, mūsu Kunga Jēzus Kristus Tēvam” (Kol. 1:2, 3).

Arī mums, tāpat kā Pāvilam, ir daudz par ko būt pateicīgiem. Mēs esam pieredzējuši Dieva žēlastību dziļos, pat eņģeļiem neaptveramos veidos. Tas pats attiecas arī uz Dieva dāvāto mieru, ietverot saskaņu ar Dievu un cerību, kas izriet no Viņa mīlestības.

Cilvēciskā līmenī mēs varam izrādīt pateicību citiem un cerēt, ka cilvēki novērtēs to, ko viņiem darām. Vecāki lūdzas, lai viņu bērni mīlētu Dievu un kādu dienu – ja ne tagad – novērtētu upurus, ko viņi ir nesuši, lai sniegtu viņiem labāko iespējamo audzināšanu. Bet kā cilvēki mēs pieļaujam daudz kļūdu, un mēs no tām mācāmies (vai vismaz mums vajadzētu mācīties).

Šonedēļ mēs aplūkosim Pāvila ievadvārdus Vēstulē filipiešiem un Vēstulē kolosiešiem, kas satur pateicību un lūgšanu – tie var bagātināt un stiprināt arī mūsu katra lūgšanu dzīvi.

_Iepazīsimies ar šīs nedēļas tēmu, lai sagatavotos Bībeles izpētei 10. janvārī._