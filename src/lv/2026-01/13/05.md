---
title:  Dzīvojot šajā pasaulē, bet nebūt no tās
date:   25/03/2026
---

`Izlasi Kol. 4:14, 15 un 2. Tim. 4:10, 11. Kā Lūka atšķiras no Dēmas un kāpēc?`

Apustulis Jānis saka: “Nemīliet pasauli, nedz to, kas ir pasaulē. Ja kāds mīl pasauli, tad viņā nav Tēva mīlestības” (1. Jņ. 2:15). Lūkas mīlestība pret Jēzu un Viņa valstību lika palikt uzticīgam Pāvilam līdz galam, lai arī kāds būtu liktenis, tikmēr Dēma šo pasauli mīlēja vairāk nekā nākamo pasauli.

**Izlasi šādus pantus. Kāds padoms tiek dots tiem, kas gaida Kristus otro atnākšanu?**

`Mk. 13:32-37`

`Tit. 2:11-14`

`2. Pēt. 3:10-14`

`Atkl. 3:17-21`

Jēzus un apustuļi bieži brīdina mūs “būt nomodā”, būt modriem un vienmēr gataviem Kunga atnākšanai, lai mēs netiktu pārsteigti nesagatavoti. Tāpat kā mācekļi, kas nepaklausīja Jēzus pavēlei “būt nomodā un lūgt” (Mk. 14:38), diemžēl daudzi neveiks nepieciešamo sagatavošanos. Viss ir atkarīgs no tā, kam pieder mūsu sirds, jo mēs nevaram kalpot diviem kungiem.

Vēstījumā Laodiķejai Jēzus dod skaidru norādi. Pirmkārt, nožēlot grēkus. Otrkārt, atvērt sirdi Jēzum un ļaut Viņam valdīt, kas tad (treškārt) ļaus mums iegūt ticības “zeltu” un mīlestību, kas pārbaudīta un uzvarējusi kārdinājumus.

`Ko konkrēti Jēzus, tavuprāt, aicina tevi nožēlot savā dzīvē? Kuras Viņa norādes tev šobrīd ir visaktuālākās?`