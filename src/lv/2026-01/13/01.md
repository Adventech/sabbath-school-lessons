---
title:  Pastāvēt visā Dieva gribā
date:   21/03/2026
---

### Nedēļas pētījumiem

Kol. 4:7-18; Ef. 6:21; Ap. d. 15:36-40; 2. Tim. 4:10, 11; 2. Pēt. 3:10-14; Jes. 60:1-3.

> <p>Atmiņas pants</p>
> “Par visu esiet pateicīgi! Jo tāda ir Dieva griba Kristū Jēzū attiecībā uz jums” (1. Tes. 5:18).

Šī pēdējā Vēstules kolosiešiem daļa atklāj Pāvila plašāku līdzgaitnieku tīklu. Apustuļu darbu grāmata rāda, ka vispirms viņš sadarbojās ar Barnabu, pēc tam ar Sīlu, un tad sniedz pārskatu par viņa trim misijas ceļojumiem.

Šonedēļ aplūkosim Pāvila misijas stratēģiju, kas ietvēra ļoti efektīvu laika un resursu izmantošanu, lai sasniegtu galvenos Romas impērijas centrus, kā arī apmācītu daudzsološus laju kalpus, lai sasniegtu pilsētas un ciemus, kurus Pāvils pats neapmeklēja, piemēram, Kolosu, Laodiķeju un Hierapoli.

Ar personīgiem apciemojumiem ceļojumu laikā un īpaši kā cietumnieks – ar vēstuļu palīdzību – Pāvils pastāvīgi veidoja sakarus starp cilvēkiem un draudzēm. Viņš saprata, ka evaņģēlija misijas veiksme ir atkarīga no visu kopdarba – sadarbojoties gan ebreju, gan pagānu kristiešiem, vīriešiem un sievietēm, tādiem cilvēkiem kā Tihiks, Aristarks, Justs, Epafrs, Lūka un Nimfa. Interesanti, ka pieminēta arī vēstule, ko viņš rakstījis Laodiķejai, bet nav saglabājusies. Pāvils šajos pēdējos pantos ietver daudz, arī personīgu pamudinājumu vīram vārdā Arhips. Viņš darīja visu iespējamo, lai stiprinātu draudzes, kamēr vēl varēja.

_Iepazīsimies ar šīs nedēļas tēmu, lai sagatavotos Bībeles izpētei 28. martā._