---
title:  Vēstījums Laodiķejai
date:   26/03/2026
---

`Izlasi Kol. 4:16-18; salīdzini ar Kol. 2:1-3. Domājot par Jēzus vēstījumu Laodiķejai (sk. vakardienas tēmu), kādas saistības tu vari ieraudzīt ar vēstījumu kolosiešiem, kuru tolaik arī bija paredzēts lasīt Laodiķejas draudzē?`

Atskatoties uz Dieva tautas vēsturi cauri laikmetiem, tās pašas problēmas atkārtojas. Pravieši sarāja Israēlu par vēlmi pielūgt līdzīgi pasaulei un aicināja viņus nožēlot, kamēr vēl nav par vēlu. Jesaja pat sūrojās: “Kā gan tik uzticīga pilsēta kļuvusi par netikli!” (Jes. 1:21) un aicināja cilvēkus vērsties pie Dieva pēc piedošanas un šķīstīšanas (Jes. 1:16-20). Gan Jānis Kristītājs (Mt. 3:2, 8-10), gan Jēzus (Mt. 4:17; 12:33-37) aicināja Israēlu nožēlot grēkus un nest augļus, kas iztur pēdējo dienu tiesas pārbaudi. Līdzīgu vēstījumu pauda arī apustuļi (Ap. d. 2:38; 3:19; 17:30; 2. Kor. 7:9, 10).

Salīdzini Jes. 60:1-3 ar Atkl. 18:1-4 un Jes. 62:1-5 ar Atkl. 19:7, 8. Kādas līdzības pastāv starp vēstījumiem abās grāmatās?

Dievs apvienos Debesis un zemi. Bet lielās cīņas dēļ tas notiks pakāpeniski:

1. Golgātā sātans debesu iemītnieku acīs zaudēja jebkādu mīlestību pret sevi (Jņ. 12:31).
2. Pateicoties Kristus kalpošanai Debesu svētnīcā, Dieva tauta tiek “ikkatrā labā darbā [padarīta] spējīga piepildīt Viņa gribu” (Ebr. 13:21) un sagatavota Debesīm.
3. Pateicoties tūkstošgades tiesai un pēdējai tiesai pēc tūkstošgades, visas atlikušās neskaidrības tiek izšķirtas, un grēks un grēcinieki neatgriezeniski tiek iznīcināti mūžīgā uguns ezera ugunī, kas arī attīra zemi (Atkl. 21:8).
4. Tikai beidzoties grēkam, Debesu un zemes savienība var kļūt pilnīga (Atkl. 21:3).

`Ko tu pats vari darīt, lai paliktu uzticīgs Dievam un Viņa patiesībai? Kādas tavas izvēles atklāj, kam īstenībā pieder tava sirds?`