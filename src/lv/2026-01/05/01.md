---
title:  Mirdzēt kā spīdekļiem pasaulē
date:   24/01/2026
---

### Nedēļas pētījumiem

Fil. 2:12-30; Rm. 3:23, 24; 5:8; 2. Tim. 4:6; 1. Kor. 4:17; 2. Tim. 4:21, 13; Lk. 7:2.

> <p>Atmiņas pants</p>
> “Dariet visu bez kurnēšanas un šaubīšanās, lai jūs būtu nevainojami un šķīsti, nepeļami Dieva bērni sabojātas un samaitātas paaudzes vidū, un tanī mirdzētu kā spīdekļi pasaulē” (Fil. 2:14, 15).

Dievs pavēlēja ebrejiem paklausīt, jo tā “būs jūsu gudrība un saprašana to tautu priekšā, kuras, kad tās dzirdēs visus šos likumus, teiks: tiešām, šī lielā tauta ir saprātīga un gudra tauta” (5. Moz. 4:6).

Gadsimtus vēlāk Jēzus sacīja: “ES ESMU pasaules gaisma; kas seko Man, tas patiesi nestaigās tumsībā, bet tam būs dzīvības gaisma” (Jņ. 8:12). Viņš arī sacīja: “Jūs esat pasaules gaišums; pilsēta, kas stāv kalnā, nevar būt apslēpta” (Mt. 5:14). Kā mēs varam būt gaisma? Tikai pateicoties ciešajai saiknei ar Jēzu – Viņš ir “patiesais gaišums, .. kas apgaismo ikvienu cilvēku” (Jņ. 1:9). Kā Fil. 2. nodaļā teikts, Dievs “Viņu ļoti paaugstinājis un dāvinājis Viņam Vārdu pāri visiem vārdiem, lai Jēzus Vārdā locītos visi ceļi debesīs, zemes virsū un pazemē un visas mēles apliecinātu, ka Jēzus Kristus ir Kungs Dievam Tēvam par godu” (Fil. 2:9-11).

Debesu gaisma un spēks ir pieejami visiem, kas ir atdevuši savu dzīvi Jēzum. Taču pārāk bieži mēs gaidām, ka Dievs visu izdarīs mūsu vietā, vai arī mūsu pašu idejas un plāni stāv ceļā. Tāpēc Pāvila vārdi filipiešiem ir tik nozīmīgi arī šodien.

_Iepazīsimies ar šīs nedēļas tēmu, lai sagatavotos Bībeles izpētei 31. janvārī._