---
title:  Tālākiem pētījumiem
date:   23/01/2026
---

“Visa vecāku mīlestība, kas no paaudzes uz paaudzi ir plūdusi pa cilvēku sirds kanālu, visi maiguma avoti, kas atvērušies cilvēku dvēselē salīdzinājumā ar bezgalīgo, neizsmeļamo Dieva mīlestību, ir tikai kā sīks strautiņš pret neizmērojamu okeānu. Mēle to nevar izteikt, spalva to nevar aprakstīt. Jūs varat čakli pētīt Rakstus, lai to saprastu; jūs varat sakopot visus spēkus un spējas, ko Dievs jums devis, cenšoties aptvert Debesu Tēva mīlestību un līdzjūtību; tomēr vēl atliks bezgalība. Jūs šo mīlestību varat pētīt visu mūžu; tomēr jūs nekad pilnīgi nesapratīsit Dieva mīlestības garumu un platumu, augstumu un dziļumu, atdodot Savu Dēlu, lai Viņš mirtu par pasauli. Pat mūžība to nekad nevarēs pilnīgi atklāt. Tomēr, pētot Bībeli un pārdomājot Kristus dzīvi un pestīšanas plānu, šie diženie temati mūsu izpratnei atklāsies arvien vairāk un vairāk.” (Elena Vaita “Liecības draudzei” 5. sēj., 740. lpp.)

“Kad mēs kā Mozus mācāmies Kristus skolā, ko mēs iemācāmies? Vai kļūstam augstprātīgi? Vai sākam uzskatīt sevi par pārākiem? Nē, gluži pretēji. Jo vairāk mācāmies šajā skolā, jo vairāk attīstām pazemību un lēnprātību. Mums nevajadzētu domāt, ka esam iemācījušies visu, ko ir vērts zināt. Mums jāizmanto Dieva dotie talanti pēc iespējas labāk, lai, pārejot no mirstības nemirstībā, mēs neatstātu aiz sevis to, ko esam sasnieguši, bet varētu to paņemt līdzi otrā pusē. Visu mūžību Kristus un Viņa pestīšanas darbs būs mūsu mācību tēma.” (Elena Vaita, Manuskripts 36, 1885)

**Jautājumi pārrunām:**

`Kā tu personīgi esi pieredzējis Dieva mīlestības realitāti? Dalies grupā ar dažādām pieredzēm, kā tu esi iepazinis un izjutis Viņa mīlestību.`

`Ko nozīmē tas, ka Jēzus bija “cilvēkiem līdzīgs” (Fil. 2:7)? Salīdzini ar Rm. 8:3. Pārrunājiet šos pantus kopā.`

`Kādas vienotības problēmas tava draudze šobrīd piedzīvo? Kā gatavība būt pazemīgam un vēlme nedarīt neko “strīdēdamies vai tukšā lielībā” (Fil. 2:3) varētu palīdzēt risināt šos sarežģījumus?`