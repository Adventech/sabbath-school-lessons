---
title:  Nesaskaņas Filipu draudzē
date:   18/01/2026
---

`Izlasi Fil. 2:1-3. Kādi faktori, šķiet, izraisīja nesaskaņas draudzē? Ko Pāvils iesaka kā risinājumu?`

Filipu draudze, ko Pāvils bija dibinājis un kuru ļoti mīlēja, noteikti bija milzīgs vilšanās avots, redzot, ka tā bija sašķelta un pilna ar strīdiem. Viņš lieto ļoti spēcīgu valodu, lai aprakstītu šīs problēmas. “Patmīlība” (grieķu valodā “eritheia”), ko Pāvils lieto Fil. 1:17, attiecas uz Pāvila savtīgajiem pretiniekiem Romā, kas tiecās paaugstināt sevi, nevis Kristus lietu.

“Patmīlība” ir viena no miesas darbiem (Gal. 5:20, NKJV), un, kā norāda Jēkabs, “kur ir skaudība un ķildas, tur ir juceklis un visāda nelietība” (Jēk. 3:16). Jaunās Derības grieķu oriģināltekstā šis vārds lietots tikai šeit un nozīmē augstprātību, tukšu lepnumu un pārāk augstu pašvērtējumu. Pāvils līdzīgu vārdu lieto, brīdinot galatiešus: “Nedzīsimies pēc tukša goda, cits citu izaicinādami, cits citu apskauzdami” (Gal. 5:26).

Pievērs uzmanību Pāvila minētajiem risinājumiem šīm problēmām:

1\. Mierinājums Kristū. Pāvils turpinās lietot Kristus piemēru kā spēcīgu motivāciju.

2\. Mīlestības mierinājums. Jēzus atklāj dievišķo mīlestību un pavēl mums – “lai jūs cits citu mīlat, kā Es jūs esmu mīlējis” (Jņ. 15:12).

3\. Gara sadraudzība. Svētā Gara klātbūtne rada ciešu kristīgu saikni, kāda valdīja agrīnajā draudzē (Ap. d. 2:42; sal. 2. Kor. 13:14).

4\. Līdzjūtība. Šī dievišķā īpašība bieži izpaudās Kristus dzīvē (sk. Mt. 9:36, 20:34; Mk. 1:41) un aprakstīta līdzībās par labo samarieti un pazudušo dēlu (Lk. 10:33, 15:20).

5\. Žēlsirdība. Šī īpašība, ko atklāja Jēzus, ir jāsaskata arī Viņa sekotāju dzīvē (Lk. 6:36).

6\. Vienprātība, viena mīlestība – vienā sirdī un vienā prātā. Cik brīnišķīga aina! Grūti iedomāties, kā Pāvils varētu vēl stiprāk uzsvērt vienotības nozīmi. Viņš arī norādīs, ka tāda domāšana “bija arī Kristū Jēzū” (Fil. 2:5).