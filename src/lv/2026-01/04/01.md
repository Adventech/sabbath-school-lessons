---
title:  Vienotība pazemībā
date:   17/01/2026
---

### Nedēļas pētījumiem

Fil. 2:1-11; Jer. 17:9; Fil. 4:8; 1. Kor. 8:2; Rm. 8:3; Ebr. 2:14-18.

> <p>Atmiņas pants</p>
> “Tad piepildait manu prieku, turēdamies vienā prātā, lolodami vienu mīlestību, dvēselēs vienoti, ar vienu mērķi” (Fil. 2:2).

Vienotība ir spēks. Taču zināt, kas ir patiesība, nav tas pats, kas to īstenot. Mēs visi dažkārt kļūdāmies, neskatoties uz mūsu vislabākajiem centieniem pēc vienotības. Bet tas nav tas pats, kas apzināti graut vienotību. Nav brīnums, ka Pāvils, turpinot rakstīt filipiešiem, vēlas, lai viņi būtu “vienotā saskaņā, vienā prātā” (Fil. 2:2, NKJV).

Pāvils vienotības nepieciešamību balsta uz Jēzus mācību un piemēru. Tā ir tēma, ko atrodam visā Jaunajā Derībā, it īpaši vēstulēs. Nesaskaņu sākums Visumā radās no viena Debesu eņģeļa lepnuma un vēlmes pēc augsta stāvokļa un varas – šīs jūtas ātri izplatījās pat šajā ideālajā pasaulē (sk. Jes. 14:12-14). Tad tas ieguva atbalsi Ēdenē ar līdzīgu neapmierinātību par Dieva noteikumiem un vēlmi pacelties augstākā sfērā, nekā Dievs bija paredzējis (1. Moz. 3:1-6).

Šonedēļ mēs aplūkosim Bībeles pamatus attiecībā uz vienotību draudzē, īpašu uzmanību pievēršot Jēzus pārsteidzošajai pazemībai, mācībām, ko varam gūt, raugoties uz Viņu, un kā mēs varam kļūt līdzīgāki Viņam.

_Iepazīsimies ar šīs nedēļas tēmu, lai sagatavotos Bībeles izpētei 24. janvārī._