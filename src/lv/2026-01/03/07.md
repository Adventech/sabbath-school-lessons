---
title:  Tālākiem pētījumiem
date:   16/01/2026
---

“No moku soliem un kauna stabiem, no pazemes cietumiem, no zemes bedrēm un alām viņa ausīs skan mocekļu uzvaras saucieni. Viņš dzird nelokāmu, paļāvības pilnu Dieva bērnu liecības, kas, lai gan ciešot trūkumu, apbēdināti un mocīti, tomēr bezbailīgi un svinīgi apliecina ticību, teikdami: “Es zinu, kam esmu ticējis.” Atdodami dzīvību par savu gaišo cerību, tie pasaulei droši paziņo, ka Viņš, kuram tie uzticas, ir spējīgs tos glābt vienmēr un visur.” (Elena Vaita “Apustuļu darbi”, 512. lpp.)

“Kristietībā nekad nav bijis tik daudz dažādu ticības novirzienu kā tagad, un, ja garīgās dāvanas bija nepieciešamas, lai pasargātu pirmās kristīgās draudzes vienotību, cik daudz vajadzīgākas tās ir šodien, lai vienību atjaunotu. Pravietojumi skaidri rāda, ka tieši tāds ir Dieva nodoms pēdējā laikā, un mēs esam pārliecināti, ka tad, kad Kungs Ciānu atgriezīs, sargi atkal būs vienprātīgi, „saprātīgie” domās vienādi. Kad tas piepildīsies, tad starp visiem, kurus Kungs uzskata par saprātīgiem, ticībā valdīs pilnīga saskaņa, jo nevar būt, ka ļaudīm, kas tiešām visu pareizi saprot, izpratne būtu dažāda. [..] No tādām pārdomām kļūst skaidri redzams, ka draudzes pilnības stāvoklis, par kuru šeit runāts, vēl gaidāms nākotnē. Līdz ar to varam secināt, ka garīgās dāvanas tad vēl nebija sasniegušas savu mērķi.” (R. F. Kotrela ievads Elenas Vaitas grāmatā “Agrīnie raksti”, 140. lpp.)

**Jautājumi pārrunām:**

`Kas šodien, ņemot vērā augšminēto R. F. Kotrela citātu, ir nepieciešams, lai Svētais Gars ienestu vienotību Dieva draudzē? Cik svarīga draudzes vienotībai ir praviešu dāvanas doto padomu ieviešana praksē?`

`Kā tu Bībeles mācību par nāvi izskaidrotu draugam, kurš domā, ka Pāvils un citi mirušie kristieši jau tagad ir “ar Kristu” Debesīs?`

`Kā mēs varam saprast šīs pasaules ciešanu šausmīgo realitāti? Kāpēc “lielās cīņas” motīvs ir tik noderīgs, lai to izprastu? Un kāpēc galu galā mums jāskatās uz Jēzu pie krusta kā uz vispilnīgāko Tēva mīlestības izpausmi un jāiemācās Viņam uzticēties pat vissmagākajos brīžos?`