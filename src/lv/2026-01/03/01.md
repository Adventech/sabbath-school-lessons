---
title:  Dzīvība un nāve
date:   10/01/2026
---

### Nedēļas pētījumiem

Fil. 1:19-30; 1. Kor. 4:14-16; 2. Kor. 10:3-6; Jņ. 17:17-19; Mih. 6:8; Ap. d. 14:22.

> <p>Atmiņas pants</p>
> “Jo dzīvot man ir – Kristus, un mirt – ieguvums” (Fil. 1:21).

Mēs bieži dzirdam, ka nāve ir tikai dzīves daļa. Tie ir meli. Nāve ir dzīves pretstats, dzīves ienaidnieks. Nāve nav dabīga dzīves daļa, tāpat kā vraks nav automašīnas dzīves daļa. Pāvils stingri apliecina, ka Kristus nomira, lai “iznīcinātu to, kam nāves vara, tas ir, velnu, un atsvabinātu visus, kas visu mūžu nāves baiļu dēļ bija verdzībā” (Ebr. 2:14, 15).

Lai gan Pāvils bija gatavs mirt Kristus dēļ, viņš bija pārliecināts par savu ilgtermiņa likteni. Pašlaik viņam vissvarīgākais bija gan ar savu dzīvi, gan nāvi godināt Kristu un sludināt evaņģēliju pēc iespējas lielākam cilvēku lokam. Varbūt tas ir viens no iemesliem, kāpēc mums ir tik daudz vēstuļu, kas nes viņa vārdu. Ar saviem rakstiem viņš varēja aizsniegt daudzus cilvēkus un vietas, arī tās, kuras pats nekad nebija apmeklējis.

Dzīve ir īsa, un laikā, ko Dievs mums dod, ir ļoti svarīgi atstāt pēc iespējas lielāku ietekmi par labu Dieva valstībai. Liela daļa no šīs ietekmes saistīta ar mūsu spēju veicināt “vienotību ticībā”. Kā mēs redzēsim šonedēļ, šī tēma bija viens no svarīgajiem iemesliem, kāpēc Pāvils rakstīja filipiešiem.

_Iepazīsimies ar šīs nedēļas tēmu, lai sagatavotos Bībeles izpētei 11. janvārī._