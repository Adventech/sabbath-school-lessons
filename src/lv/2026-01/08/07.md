---
title:  Tālākiem pētījumiem
date:   20/02/2026
---

“Cilvēks, kurš būtu tikai cilvēks un sacītu tādas lietas, kādas sacīja Jēzus, nebūtu liels morāls skolotājs. Viņš būtu vai nu traks – līdzvērtīgs cilvēkam, kurš saka, ka ir vārīta ola, – vai arī pats elles velns. Tev jāizvēlas. Vai nu šis cilvēks bija – un ir – Dieva Dēls, vai arī viņš bija traks vai kas vēl ļaunāks. Tu vari viņu nosodīt kā muļķi, vari uz viņu spļaut un viņu nogalināt kā dēmonu; vai arī tu vari krist pie Viņa kājām un saukt Viņu par Kungu un Dievu. Bet nenāc pie mums ar kādu aizbildniecisku muļķību, ka Viņš bija liels cilvēku skolotājs. Viņš to nav atstājis kā iespēju. Viņš to nav arī vēlējies.” (C. S. Lewis “Mere Christianity” (Ņujorka, Collier Books, 1952), 41. lpp.)

“Tēvs ir visa Dievības pilnība miesā un ir neredzams cilvēka acij. Dēls ir visa Dievības pilnība atklātībā. Dieva Vārds Viņu raksturo kā ‘Viņa būtības attēlu’.” (Elena Vaita “Evaņģelizācija” 614. lpp.)

“Kristus ir pirmmūžīgais, pašeksistējošais Dieva Dēls. [..] Runājot par Savu pirmmūžību, Kristus ved prātu atpakaļ caur bezlaika laikmetiem. Viņš mūs pārliecina, ka nekad nav bijis tāda laika, kad Viņš nebūtu bijis ciešā sadraudzībā ar mūžīgo Dievu. [..] Viņš bija vienāds ar Dievu, bezgalīgs un visvarens. [..] Viņš ir mūžīgais, pašeksistējošais Dēls.” (Elena Vaita “Evaņģelizācija”, 615. lpp.)

**Jautājumi pārrunām:**

`Pārdomājiet dziļāk Jēzus mūžīgās dievības jautājumu. Apsveriet pestīšanas plāna nozīmi un upura pie krusta jēgu, ja Jēzus nebūtu mūžīgais Dievs, bet būtu jebkādā veidā radīts. Kāpēc šī mācība ir tik svarīga? Bībeles izpētes grupā pārrunājiet, ko tas nozīmētu, ja Jēzus nebūtu mūžīgs. Ko šāda doma atņemtu evaņģēlijam?`

`Kad domājam par Jēzu, evaņģēliju un pestīšanas plānu, kāpēc mums vienmēr jādomā arī par visa Visuma iesaisti un interesi par to, ko Jēzus ir darījis šeit uz Zemes? Ko viņi varēja domāt, kad redzēja savu Radītāju – mūžīgo Radītāju – pie krusta? Mēs to varam apbrīnot, bet nekritušais Visums Viņu bija pazinis Viņa mūžīgajā godībā. Kas varēja norisināties viņu prātos, kad viņi redzēja To, kuru viņi pielūdza Debesīs, mirstam pie krusta?`

`Ko tu teiktu cilvēkam, kurš netic, ka Tēvs un Dēls vienmēr ir pastāvējuši līdzās? Kāpēc šī patiesība ir tik būtiska? Kā tu paskaidrotu, ka nekad nav bijis tāda brīža, kad Tēvs būtu bez Dēla, izņemot pie krusta, kad notika īslaicīga “dievišķo spēku šķiršanās”? (Sk. Elenas Vaitas komentārus “SDA Bible Commentary” 7. sēj., 924. lpp.)`