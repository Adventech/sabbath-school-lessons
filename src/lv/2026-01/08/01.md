---
title:  Kristus pārākums
date:   14/02/2026
---

### Nedēļas pētījumiem

1\. Moz. 1:26, 27; Kol. 1:13-19; Jņ. 1:1-3; Ef. 1:22; 1. Kor. 12:12-27; 1. Kor. 4:9; Rom. 6:3, 4.

> <p>Atmiņas pants</p>
> “Jo Viņš ir neredzamā Dieva attēls, visas radības pirmdzimtais; Viņā radītas visas lietas debesīs un virs zemes, redzamās un neredzamās, gan troņi, gan kundzības, gan valdības, gan varas. Viss ir radīts caur Viņu un uz Viņu, bet Viņš pats ir pirms visa, un viss pastāv Viņā” (Kol. 1:15-17).

Ar šīs nedēļas tēmu mēs turpinām pētīt Vēstuli kolosiešiem (sk. 1. un 2. nodarbību). 2. tēmas ceturtdienā mēs redzējām, ka Kol. 1:9-12 Pāvils lūdz par ticīgajiem Kolosā, lai viņi dzīvotu tādu dzīvi, kas patīk Dievam. 12. un 13. pantā viņš pretstata divas valstības – “gaismas valstību” (Kol. 1:12, NIV) un “tumsības varu” (Kol. 1:13, NIV). Dievs Tēvs mūs ir darījis cienīgus saņemt mūžīgo mantojumu gaismas valstībā, mūs izglābis no tumsas varas un “pārlicis mūs Sava mīļotā Dēla valstībā, kurā mums ir pestīšana, grēku piedošana” (Kol. 1:13, 14, ESV).

Citiem vārdiem sakot, mēs esam saņēmuši pestīšanu tieši Jēzū – personā, kas reizē ir arī Dievs un mūsu Radītājs. Viņš paveica mūsu pestīšanas darbu, un ticībā Viņam mēs esam pārcelti no tumsas valstības uz Viņa mīļotā Dēla valstību.

Šonedēļ aplūkosim vienu no visaptverošākajiem un cēlākajiem Jēzus aprakstiem Jaunajā Derībā. Ko nozīmē tas, ka Jēzus ir “neredzamā Dieva attēls”, bet vienlaikus arī “visas radības pirmdzimtais” (Kol. 1:15)?

_Iepazīsimies ar šīs nedēļas tēmu, lai sagatavotos Bībeles izpētei 21. februārī._