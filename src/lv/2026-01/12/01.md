---
title:  Dzīvot citam ar citu
date:   14/03/2026
---

### Nedēļas pētījumiem

Kol. 3:18–4:6; Ef. 5:22-25, 33; Sal. pam. 22:6, 15; 1. Pēt. 2:16; 1. Tes. 5:17.

> <p>Atmiņas pants</p>
> “Jūsu runa lai aizvien ir tīkama, ar sāli sālīta, lai jūs zinātu, kā ikvienam atbildēt” (Kol. 4:6).

Kad cilvēki dzīvo un strādā ciešā tuvumā, viņiem rodas dažādi izaicinājumi. Viedokļu atšķirības var izraisīt spriedzi; var rasties strīdi. Jo tuvākas ir attiecības, jo svarīgāk ir, lai visi šajās attiecībās labi saprastos.

Tuvākās attiecības, protams, ir ģimenē. Mājas dažkārt sauc par “ģimenes uzņēmumu”. Tas ir interesants veids, kā aprakstīt ģimenes darbību. Starp uzņēmuma vadīšanu un mājsaimniecības vadīšanu pastāv acīmredzamas līdzības. Vajadzētu vienoties par kopīgām vispārīgajām vērtībām, mērķiem un uzdevumiem. Ikvienam vajadzētu labi saprasties un darīt savu daļu, lai viss ritētu gludi. Līdzīgi principi attiecas arī uz draudzi, kas būtībā ir viena liela ģimene.

Šīs nedēļas tekstā Pāvils sniedz svarīgus principus tam, kā kristiešu ģimenēm vislabāk funkcionēt. Tā kā kristīga ģimene ir jāvada pēc Bībeles principiem, tā funkcionēja nedaudz atšķirīgi no parastas romiešu mājsaimniecības. Pāvils dod arī citus vērtīgus principus, kas noder dažādām sociālām attiecībām gan mājās, gan ārpus tām.

_Iepazīsimies ar šīs nedēļas tēmu, lai sagatavotos Bībeles izpētei 21. martā._