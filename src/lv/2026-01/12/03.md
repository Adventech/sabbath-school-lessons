---
title:  Vecāki un bērni
date:   16/03/2026
---

Bērniem ir ļoti svarīga loma kā ģimenes uzņēmuma daļai. Viņiem jāzina, ka viņus mīl un novērtē gan kā ģimenes locekļus, gan kā Debesu valstības pilsoņus. Ģimenes dievkalpojums ir būtisks – vienkāršs, bet regulārs, no rīta un vakarā. Jau agrā vecumā bērni var sākt palīdzēt mājas uzkopšanā un citos pienākumos. Visnozīmīgākais ir, ka viņi ievēro Pāvila pavēli: “Klausiet saviem vecākiem visās lietās, jo tas patīk Kungam” (Kol. 3:20).

**Izlasi šos tekstus. Kādi principi ir doti bērnu audzināšanai?**

`Sal. pam. 22:6, 15`

`Mt. 19:14`

`5. Moz. 6:6, 7`

`Sal. pam. 1:8, 9`

Ja bērni tiek pareizi audzināti Kungam, gan ar pamācību, gan paraugu, viņi būs svētība ģimenei, draudzei un visiem citiem. Pāvila norādījums vecākiem, tāpat kā vīriem un sievām, ir sabalansēts un savstarpējs: “Tēvi, nekaitiniet savus bērnus, lai tie netop bailīgi” (Kol. 3:21). Tas, kā vecāki, īpaši tēvs, saskaras ar bērniem un disciplinē viņus, dziļi ietekmē viņu garīgo audzināšanu.

Pētījumi rāda – ja abi vecāki apmeklē baznīcu, lielāks procents bērnu paliek draudzē, salīdzinot ar gadījumiem, kad tikai viens no vecākiem apmeklē baznīcu. Vēl pārsteidzošāk – ja tēvs regulāri apmeklē baznīcu, pat vairāk nekā māte, tad vairāk bērnu paliek draudzē arī pieaugušā vecumā. Tēva loma bērnu garīgajā audzināšanā ir ļoti būtiska. Cik svarīgi, lai tēvi uztvertu savus pienākumus nopietni!

`Tomēr, maigi sakot, ne visi tēvi ir bijuši paraugs saviem bērniem. Kā Dieva kā mūsu Tēva izpratne var palīdzēt dziedināt to, kas jādziedina, īpaši, ja šīszemes tēvi ir mums nodarījuši lielas sāpes?`