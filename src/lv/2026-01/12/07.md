---
title:  Tālākiem pētījumiem
date:   20/03/2026
---

“Katram ģimenes loceklim jāapzinās, ka uz viņa pleciem gulstas atbildība darīt savu daļu, lai veicinātu ģimenes komfortu, kārtību un regularitāti. Neviens nedrīkst strādāt pret otru. Visiem vienoti jāiesaistās labajā darbā – citam citu jāiedrošina, jāizrāda maigums, pacietība un sapratne, jārunā klusi un mierīgi, izvairoties no mulsināšanas; un katram jādara viss iespējamais, lai atvieglotu mātes nastas. [..] Katram ģimenes loceklim jāzina tieši sava loma, kas jāveic sadarbībā ar pārējiem. Visiem, sākot no sešu gadu vecuma, jāapzinās, ka no viņiem tiek prasīts nest savu daļu dzīves nastu.” (Elena Vaita “Adventistu māja”, 179., 180. lpp.)

“Mums jāļauj Kristum ienākt mūsu sirdīs un mājās, ja vēlamies dzīvot gaismā. Mājām vajadzētu būt visam tam, ko šis vārds ietver, – mazam Debesu gabaliņam virs zemes, vietai, kur jūtas izkopj, nevis tās rūpīgi apspiež. Mūsu laime ir atkarīga no šīs mīlestības, līdzjūtības un patiesas pieklājības citam pret citu izkopšanas. [..] Mums jābūt nesavtīgiem, vienmēr meklējot iespējas pat mazās lietās izrādīt pateicību par saņemtajiem labumiem, kā arī meklēt iespējas iepriecināt citus, mazināt un atvieglot viņu bēdas un nastas ar maigām laipnībām un maziem mīlestības darbiem. Šīs iejūtīgās pieklājības, kas sākas mūsu ģimenē un izplatās ārpus tās, veido dzīves laimes kopsummu; bet šo mazāko lietu ignorēšana veido dzīves rūgtumu un bēdas.” (Elena Vaita “Apliecinājumi draudzei” 3. sēj., 539., 540. lpp.)

**Jautājumi pārrunām:**

`Ja esat precēts pāris, kādi principi ir palīdzējuši jūsu attiecībās? Kādu padomu jūs dotu neprecētajiem, kā viņiem gatavoties izaicinājumiem, ko laulības vienmēr sagādā?`

`Daudzi mīloši un rūpīgi vecāki, kas audzinājuši bērnus kristīgā garā, bieži saskaras ar problēmu, ka pieaugušā vecumā bērni atsakās no ticības. Kādu padomu un mierinājumu jūs viņiem dotu? Ko, iespējams, labāk vispār neteikt?`

`Dziļāk pārrunājiet aicinājumu “dzīvot gudri”. Kāds būtu pretstats – ko nozīmē dzīvot “muļķīgi”? Ko esat iemācījušies no brīžiem, kad esat dzīvojuši vienā vai otrā veidā?`