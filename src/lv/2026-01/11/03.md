---
title:  Nost ar pasaulīgumu!
date:   09/03/2026
---

Mūsdienās dzirdam daudz saukļu: “PRET karu!”, “Izbeigt mežu izciršanu!”, “PRET kodolieročiem!” Bet, iespējams, nekad neesam dzirdējuši saukli “Nost ar pasaulīgumu!” Tas mūsu laikmeta domāšanai neiet pie sirds. Nav tā, ka pārējie saukļi vai to idejas būtu nepareizas – tās ir īslaicīgas perspektīvas, jo mēs taču dzīvojam mūžības tuvumā. Mūsu uzmanībai jābūt paceltai augstāk, mūžīgi augstāk.

`Izlasi Kol. 3:5, 6 (sk. arī Rm. 6:1-7). Kā mēs piedzīvojam to, ka esam miruši sev un pasaulei, bet esam dzīvi tam, kas “ir augšā” (Kol. 3:1)?`

Lai gan garīgi esam miruši kopā ar Kristu, mūsu “locekļi” – tas ir, kārdinājumi, ko mums pasniedz mūsu ķermenis un prāts, – arī ir jānonāvē.

Saistībā ar šo pavēli mums ir jāapzinās divas lietas. Pirmkārt, Kol. 3:1 Pāvils pieņem, ka mēs jau esam augšāmcēlušies ar Kristu. Otrkārt, pavēle Kol. 3:5 izriet no šī fakta (“tāpēc”). Mēs varam nonāvēt laicīgās lietas (nešķīstību, netiklību, kaisli, ļaunu iekāri, mantkārību utt.) tikai tāpēc, ka esam augšāmcēlušies ar Kristu un Viņš mums dod garīgu dzīvību un spēku atbrīvoties no šīm lietām kā prātā, tā dzīvē.

Interesanti, ka otra vienīgā vieta, kur grieķu tekstā parādās tāds pats izteiciens “Dieva dusmas” kā Kol. 3:6, ir Rm. 1:18. Dievs “atstāj” cilvēkus viņu ļaunajiem ceļiem, un tā Viņa dusmas nāk “pār nepaklausības dēliem” (Kol. 3:6). Rm. 1:18 Pāvils runā par “bezdievību un netaisnību” un precīzi sasaista “netiklību” (to pašu grieķu vārdu, ko lasām Kol. 3:5) ar cilvēkiem, kas ļaujas “savām sirds kārībām, lai pazemotu savas miesas” (Rm. 1:24, NKJV).

Kā viņi pazemo savas miesas? Pirmkārt, noraidot Radītāju, bet arī ar “bīstamām kaislībām”. “Sievietes apmainījušas dabisko dzimumu kopdzīvi ar pretdabisko. Tāpat arī vīrieši, atmezdami dabisko kopdzīvi ar sievieti, cits pret citu iekaisuši savā iekārē, piekopdami netiklību, vīrietis ar vīrieti, paši saņemdami sodu par savu maldīšanos” (Rm. 1:26, 27).

`Kā tu īsteno vārdus: “Nonāvējiet sevī to, kas pieder zemei” (Kol. 3:5)?`