---
title:  Atjaunoti zināšanās
date:   10/03/2026
---

`Izlasi Kol. 3:6-11. Kā Pāvils turpina šo domu?`

Kol. 3:8 sākas ar vārdiem “bet tagad”, kas signalizē dramatiskas un galīgas pārmaiņas no nāves uz dzīvību. Grieķu valodā vārds “tagad” ir ļoti uzsvērts. Tā kā tu esi augšāmcēlies ar Kristu un tiecies pēc debesu lietām, tavai tagadējai dzīvei jāpauž būtisku atšķirību no iepriekšējās dzīves. Pēc tam, kad esi nonāvējis “sevī to, kas pieder zemei” (Kol. 3:5), “tagad visu to atmetiet: dusmas, ātrsirdību, ļaunprātību, zaimus un nekaunīgas runas, kas ir jūsu mutē” (Kol. 3:8).

Dusmas un niknums var raksturot Dieva taisnīgās dusmas pret grēku (kā spriedām vakar), gan arī Jēzus dusmas (Mk. 3:5; Atkl. 6:16). Taču mums ieteikts: Esi “čakls klausīties, kūtrs runāt, kūtrs dusmoties, jo cilvēka dusmas nesagādā Dieva taisnību” (Jēk. 1:19, 20). Ļaunprātība vēlas nodarīt ļaunu citam. Apmelošana ir paredzēta, lai apkaunotu. Pā­­vils nosoda arī aizvainojošu un necenzētu valodu. Visbeidzot tiek aizliegta melošana (sal. 3. Moz. 19:11, 18), jo “tu esi novilcis veco cilvēku ar tā darbiem” (Kol. 3:9).

`Ko Pāvils domā ar “veco cilvēku”, salīdzinot to ar “jauno cilvēku”? Sk. Rm. 6:6 un Ef. 4:22-24.`

Pāvils lieto darbības vārdus, kas saistīti ar ģērbšanos, it kā mēs novilktu vecas, netīras drēbes un tiktu apģērbti jaunās, baltās drēbēs (salīdzini ar Cak. 3:4). Līdzīga metafora par “veco” un “jauno” ir attiecināta uz veco un jauno derību, kas raksturotas kā likuma vēstule salīdzinājumā ar likumu, ko sirdī ierakstījis Gars (2. Kor. 3:4-18).

Šīs metaforas apraksta atgriešanos un tās sekas, ko Pāvils sauc par “jaunu radību” (2. Kor. 5:17). Ticīgais tiek “atjaunots atziņā pēc viņa Radītāja tēla” (Kol. 3:10), kas ir neredzamā Dieva attēls (Kol. 1:15). Piepildoties Kristus iepazīšanā caur Viņa vārdu, mēs tiekam pārvērsti “no godības uz godību” (2. Kor. 3:18). Tas mūs paceļ pāri visām etniskajām, ģeogrāfiskajām un sociālajām robežām (Kol. 3:11), jo esam augstākas valstības pilsoņi.