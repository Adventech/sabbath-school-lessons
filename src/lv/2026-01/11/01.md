---
title:  Dzīvot ar Kristu
date:   07/03/2026
---

### Nedēļas pētījumiem

Kol. 3:1-17; Rm. 1:18; 6:1-7; Ef. 4:22-24, 5. Moz. 7:6-8; 1. Sam. 16:23.

> <p>Atmiņas pants</p>
> “Un pāri visam tam lai ir mīlestība, kas ir pilnības saite” (Kol. 3:14).

Parasti cilvēkiem iesaka pārlieku nedomāt par Debesīm, citādi mēs nebūšot lietderīgi šajā dzīvē. Lai gan daļēji tas ir patiesi, Vēstules kolosiešiem 3. nodaļā Pāvils pasvītro vēl vienu svarīgu domu: ja mēs būsim pārāk pievērsušies zemei, mēs nebūsim noderīgi Debesu Kungam.

Pāvils vērš mūsu uzmanību uz daudzām praktiskām, dzīvei svarīgām patiesībām, kas nāk no Debesīm un kuras saprot tikai tie, kas ir “augšāmcēlušies kopā ar Kristu” (Kol. 3:1).

Pāvila padomi ir ļoti reāli, praktiski principi, kas uzlabo visas mūsu attiecības, ne tikai draudzē.

Jēzus sacīja: “Mīliet savus ienaidniekus un lūdziet Dievu par tiem, kas jūs vajā, ka jūs topat sava Debesu Tēva bērni, jo Viņš liek Savai saulei uzlēkt pār ļauniem un labiem un liek lietum līt pār taisniem un netaisniem” (Mt. 5:44–45).

Vai tas šķiet neiespējami? Cilvēciski raugoties – jā. Vecajai dabai ir vispirms jānomirst, lai mēs patiesi dzīvotu Dievam. Tāpēc mums ir jābūt vērstiem uz Debesīm, ja ceram būt lietderīgi savam Debesu Tēvam.

Šonedēļ mēs redzēsim, kā dzīve ar Kristu var ietekmēt mūsu tagadni un mūžību.

_Iepazīsimies ar šīs nedēļas tēmu, lai sagatavotos Bībeles izpētei 14. martā._