---
title:  Debesu pilsonība
date:   07/02/2026
---

### Nedēļas pētījumiem

Fil. 3:17-4:23; 1. Kor. 15:42-44; Jņ. 14:27; Ps. 119:165; Īj. 1:21; 1. Tim. 6:7.

> <p>Atmiņas pants</p>
> “Nezūdaities nemaz, bet jūsu lūgumi lai nāk zināmi Dieva priekšā ar pateicību ikvienā pielūgšanā un lūgšanā” (Fil. 4:6).

Šīs nedēļas tēma noslēdz mūsu studijas par Vēstuli filipiešiem un ir pilna ar vērtīgām mācībām un atziņām ikdienas dzīvei. Izskatās, ka daudzas augstās morālās vērtības, kas vadīja apustuļa Pāvila dzīvi, atrodamas vēstules noslēdzošajos pantos. Tāpat kā Jēzus mācības, kas koncentrējas uz iekšējo cilvēku, arī Pāvils dalās ar mums noslēpumos par priecīgu kristīgu dzīvi.

Pat tad, kad lietas nenotiek tā, kā vēlamies (kas novērojams biežāk, nekā mums gribētos), mums nav jāuztraucas, jābīstas vai jājūtas nomāktiem. Tā vietā pastāv principi, kas palīdzēs mums atrast iekšēju spēku, lai stātos pretī dzīves izaicinājumiem, un tādējādi mēs varēsim piedzīvot stabilu un pastāvīgu mieru, kādu dāvā tikai Dievs. Tagadne un nākotne ir Viņa rokās, un Viņš nodrošinās visu, kas mums nepieciešams.

Vissvarīgākais – mums nav jāliek cerības uz šīszemes varas sistēmām, kas regulāri mūs pieviļ. Kā kristieši mēs esam Dieva Debesu valstības pilsoņi, un kopā ar šo pilsonību nāk ne tikai brīnišķīgas privilēģijas, bet arī atbildība.

_Iepazīsimies ar šīs nedēļas tēmu, lai sagatavotos Bībeles izpētei 14. februārī._