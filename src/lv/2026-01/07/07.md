---
title:  Tālākiem pētījumiem
date:   13/02/2026
---

“Tikai tie, kas pastāvīgi saņem svaigu žēlastības pieplūdumu, iegūs spēku, kas atbilst viņu ikdienas vajadzībām un spējai šo spēku izmantot. Tā vietā, lai gaidītu kādu nākotnes laiku, kad caur īpašu garīgu spēka dāvanu viņi tiks brīnumaini sagatavoti dvēseļu glābšanai, viņi ik dienas nododas Dievam, lai Viņš darītu viņus par piemērotiem instrumentiem Savā darbā. Ik dienas viņi pilnveido kalpošanas iespējas, kas ir viņu rīcībā. Ik dienas viņi liecina par Kungu, kur vien atrodas, vai tas būtu kāds necils mājas darbs vai publiska kalpošana. Ticīgajam darbniekam ir brīnišķīgs mierinājums, zinot, ka pat Kristus, dzīvojot virs zemes, ik dienas meklēja Tēvu svaigai žēlastības pieplūduma devai; un no šīs kopības ar Dievu Viņš izgāja, lai stiprinātu un svētītu citus. [..] Katrais darbnieks, kas seko Kristus piemēram, būs gatavs saņemt un izmantot spēku, ko Dievs ir apsolījis Savai draudzei zemes ražas nobriedināšanai.” (Elena Vaita “God’s Amazing Grace”, 117. lpp.)

“Dievs zina mūsu vajadzības un ir par tām parūpējies. Kungs ir sagatavojis dāvanu krātuvi Saviem bērniem un var dot viņiem visu vajadzīgo jebkuros apstākļos. Tad kāpēc mēs Viņam neticam? Viņš Saviem bērniem ir devis dārgus apsolījumus, uzstādot uzticīgas paklausības nosacījumu. Nav nevienas nastas, ko Viņš nevarētu atņemt, nevienas tumsas, ko Viņš nevarētu izkliedēt, neviena vājuma, ko Viņš nevarētu pārvērst spēkā, nevienu baiļu, ko Viņš nevarētu nomierināt, nevienu vērtīgu ilgu, ko Viņš nevarētu vadīt un īstenot. Mums nevajag skatīties uz sevi. Jo vairāk domāsim par savām nepilnībām, jo mazāk spēka mums būs tās pārvarēt.” (Elena Vaita “That I May Know Him”, 224. lpp.)

**Jautājumi pārrunām:**

`Padomā par spilgtākajām reizēm, kad tavas lūgšanas tika atbildētas. Kā tās ir palīdzējušas tev piedzīvot Dieva mieru, kas pārsniedz saprašanu? Kā ir ar tām lūgšanām, kas nav atbildētas? Kā tu tomēr vari piedzīvot solīto mieru?`

`Fil. 4:8 kontekstā – kādās domās tu pavadi savu laiku? Cik labi tas, par ko tu domā, stiprina tavu ticību un gaitas ar Kungu?`

`Pārdomājiet pēdējo citātu. Kādas ir sekas apgalvojumam: “Jo vairāk domāsim par savām nepilnībām, jo mazāk spēka mums būs tās pārvarēt.” Kāda tad ir pārvarēšanas atslēga?`