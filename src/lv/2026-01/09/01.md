---
title:  Samierināšana un cerība
date:   21/02/2026
---

### Nedēļas pētījumiem

Kol. 1:20-29; Ef. 5:27; Ef. 3:17; Rm. 8:18; Ef. 1:7-10; Ef. 3:3-6; Sal. pam. 14:12.

> <p>Atmiņas pants</p>
> “To, kas grēka nepazina, Viņš mūsu labā ir darījis par grēku, lai mēs Viņā kļūtu Dieva taisnība” (2. Kor. 5:21).

Pāvils turpina samierināšanas tēmu, kas tik spilgti tika izcelta Kol. 1:20 (sk. 8. tē­­­mas ceturtdienu). Tur viņš aprakstīja tās kosmisko mērogu, bet turpmāk tā kļūst personiska un individuāla. Ar Savu nāvi pie krusta Jēzus ir panācis samierināšanu visiem un visam, īpaši cilvēkiem, kuri grēka dēļ bija atsvešināti no Dieva dzīvības, bet tagad caur ticību var tikt ar Viņu samierināti.

Šīs nedēļas tēmā ir atklāts individuālais samierināšanas process. Tāpat kā kosmiskajā sfērā, tas notiek, pateicoties Kristus nāvei. Individuālā līmenī krusts, kas nebūt nav pasīvs simbols, kļūst par aktīvu realitāti, kur Dieva mīlestība pārveido cilvēkus, uzklausot evaņģēliju un pieņemot pašu Kristu – godības cerību.

Pāvils arī runā par “noslēpumu, kas ļaužu ciltīm bija apslēpts no mūžīgiem laikiem” (Kol. 1:26). Kas ir šis noslēpums un ko ietver – gan attiecībā uz indivīdu, gan uz Visumu? Kā šis “noslēpums” attiecas uz evaņģēliju, ko Pāvils tik kaislīgi ir sludinājis?

_Iepazīsimies ar šīs nedēļas tēmu, lai sagatavotos Bībeles izpētei 28. februārī._