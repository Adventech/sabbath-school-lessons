---
title:  Tālākiem pētījumiem
date:   27/02/2026
---

“Mums pašiem nav nekādas taisnības, kas apmierinātu Dieva likuma prasības. Bet Kristus mums ir sagatavojis glābšanas ceļu. [..] Ja tu nododies Viņam un pieņem Viņu par savu Pestītāju, tad, lai arī cik grēcīga būtu bijusi tava dzīve, Viņa dēļ tu tiec uzskatīts par taisnu. Kristus raksturs stājas tava rakstura vietā, un Dievs tevi pieņem tādu, it kā tu nekad nebūtu grēkojis. Vēl vairāk, Kristus pārmaina sirdi. Pateicoties ticībai, Viņš mājo tavā sirdī. Ticot un nepārtraukti pakļaujot savu gribu Viņam, tev jāsaglabā šī savienība ar Kristu; un tik ilgi, kamēr tu to darīsi, Viņš dos tev gribu un veiksmi pēc labpatikas. [..]

Mums pašiem nav nekā, ar ko varētu lielīties. Mums nav iemesla sevi paaugstināt. Mūsu vienīgais cerības pamats ir mums piedēvētā Kristus taisnība un tas, ko Viņa Gars paveic mūsos un caur mums.” (Elena Vaita “Ceļš pie Kristus”, 62., 63. lpp.)

“Man ir dota visai pārliecinoša gaisma, ka ļaudis no mums šķirsies, sekodami pavedinošiem gariem un velnu mācībām. Tāpēc Kungs vēlas, lai ikviena dvēsele, kas apliecina ticību patiesībai, visā pilnībā arī saprastu, kas ir patiesība.” (Elena Vaita “Evaņģelizācija”, 363. lpp.)

**Jautājumi pārrunām:**

`Atceries vēlreiz atmiņas pantu: “To, kas grēka nepazina, Viņš mūsu labā darīja par grēku, lai mēs Viņā kļūtu Dieva taisnība.” (2. Kor. 5:21). Ko šie vārdi nozīmē? Ko nozīmē tas, ka Kristus kļuva par grēku mūsu vietā, un kā tas palīdz mums izprast krusta aizvietojošo nozīmi? Un ko nozīmē “kļūt Dieva taisnībai Viņā”?`

`Pārdomā vairāk mācību “vienreiz glābts, uz visiem laikiem glābts”, kurai tic daudzi kristieši. Kāpēc mēs uzskatām šo par nepareizu mācību? Kādi ir acīmredzamie draudi tiem, kas tam tic? Un kā mēs, pat noraidot šo mācību, tomēr varam būt droši par savu pestīšanu?`

`Cik “stiprs un nelokāms” (Kol. 1:23) tu esi savā ticībā? Cik labi tu zini, kam tu tici un kāpēc tu tam tici? Ko tu vari darīt, lai labāk izprastu savu ticību? Un kāpēc ir tik svarīgi būt “stipriem un nelokāmiem” ticībā?`