---
title:  Tālākiem pētījumiem
date:   02/01/2026
---

“Dievs ir jūs izraudzījis pestīšanai caur Gara svētdarīšanu un ticību patiesībai. Tāpēc stāviet stipri. [..] Ja jūs kalposit Dievam uzticīgi, jūs sastapsities ar aizspriedumiem un pretestību; bet neļaujieties piekāpties, ja ciešat netaisnīgi. Neatbildiet ar ļaunu. Saglabājiet savu godprātīgumu Jēzū Kristū. Pagrieziet savu skatu nelokāmi Debesu virzienā. Ļaujiet citiem runāt savus vārdus un sekot viņu pašu ceļiem; jūsu uzdevums ir turpināt doties uz priekšu Kristus pazemībā un jaukumā. Strādājiet ar neatlaidību, sirds šķīstību un visu savu spēku, atbalstoties uz Dieva stipro roku. Sava darba patieso un cēlo būtību jūs, iespējams, nekad neuzzināsit. Savu vērtību jūs varat izmērīt tikai pēc dzīvības, kas par jums atdota, lai jūs glābtu. [..]

Ikvienai dvēselei, kas aug Kristū, būs brīži, kad cīņa būs nopietna un ilgstoša; tumsas spēkiem ir lemts stāties pretī izaugsmes ceļam. Bet, kad mēs raugāmies uz Kristus krustu pēc žēlastības, mums nevar neizdoties. Pestītāja apsolījums ir: ‘Es tevi nekad neatstāšu un nepametīšu.’ ‘Es esmu ar jums līdz pat pasaules galam.’” (Elena Vaita “The Youth’s Instructor”, 1899. g. 9. nov.)

**Jautājumi pārrunām:**

`Pāvils vairākkārt tika netaisnīgi apcietināts. Kā tu reaģē, ja pret tevi nepamatoti izturas cietsirdīgi? Kādus Bībeles apsolījumus tu varētu ieteikt šādos brīžos?`

`Runājot par kristiešu vajāšanām, agrīnais baznīcas vadonis Tertuliāns sacīja: “Jo biežāk jūs mūs nopļaujat, jo vairāk mūsu kļūst; kristiešu asinis ir sēkla.” (Alexander Roberts & James Donaldson “Ante-Nicene Fathers” 3. sēj., 55. lpp.) Tajā pašā laikā vajāšanas dažās vietās ievērojami kavēja draudzes darbu. Kā mēs varam atbalstīt tos, kas ticības dēļ cieš vajāšanas?`

`Apsver šīs nedēļas atmiņas pantu visu to grūtību, ko piedzīvoja Pāvils, kontekstā. “Vienmēr priecājieties”? Ko tas nozīmē? Kā mēs to varam īstenot? Iespējams, kāds tev tuvs cilvēks ir slims vai miris. Tu varbūt esi zaudējis darbu. Tu piedzīvo lielas fiziskas sāpes. Varbūt atslēgas jautājums ir: “Par ko iespējams priecāties vienmēr?” Tas ir, neatkarīgi no mūsu situācijas, par ko mēs varam vienmēr priecāties?`