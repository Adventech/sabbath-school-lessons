---
title:  Vajāti, bet ne pamesti
date:   27/12/2025
---

### Nedēļas pētījumiem

Ef. 3:1; 2. Kor. 4:7-12; Ap. d. 9:16; Filem. 15, 16; Kol. 4:9; Fil. 1:1-3; Kol. 1:1, 2.

> <p>Atmiņas pants</p>
> “Priecājieties iekš Tā Kunga vienumēr; es vēlreiz teikšu, priecājieties!” (Fil. 4:4)

Adventistu mācītājs, kurš tika nepamatoti apsūdzēts un ieslodzīts, pavadīja gandrīz divus gadus cietumā.

Lai gan sākumā viņš bija ļoti apmulsis, viņš saprata, ka cietums ir Dieva dāvātais misijas lauks viņam. Kad citi ieslodzītie uzzināja, ka viņš ir mācītājs, tad lūdza viņu sludināt. Viņš to darīja un arī izdalīja literatūru. Viņš pat kristīja ieslodzītos un vadīja Svētā Vakarēdiena dievkalpojumus. Viņš atzina, ka “dažkārt bija grūti kalpot cietumā, bet tur bija arī prieks, īpaši tad, kad redzēju atbildētas lūgšanas un izmainītas dzīves”.

Apustulis Pāvils no cietuma sarakstīja Vēstules filipiešiem un kolosiešiem (sk. Fil. 1:7; Kol. 4:3). Patiesībā pašos Filipos, pēc tam, kad Pāvils un Sīla tika netaisnīgi apsūdzēti, cietuma uzraugs “viņu kājas iekala siekstās” (Ap. d. 16:24). Pusnaktī viņi, “lūgdami Dievu, dziedāja slavas dziesmas, un ieslodzītie viņos klausījās” (Ap. d. 16:25). Tiešām, viņi zināja, kā “vienmēr priecāties”.

Šonedēļ aplūkosim apstākļus, ar kādiem Pāvils saskārās. Tajā, kas ar viņu notika, viņš saskatīja lielāku mērķi, un varbūt arī mēs no viņa varam šo mācīties, kad mums – agri vai vēlu – jāsastopas ar saviem pārbaudījumiem.

_Iepazīsimies ar šīs nedēļas tēmu, lai sagatavotos Bībeles izpētei 3. janvārī._