---
title:  Būt pilnīgiem Kristū
date:   28/02/2026
---

### Nedēļas pētījumiem

Kol. 2; Ebr. 7:11; Jes. 61:3; 1. Kor. 3:6; 5. Moz. 31:24-26; Rm. 2:28, 29; 7:7.

> <p>Atmiņas pants</p>
> “Tāpēc lai neviens jūs netiesā ēdienu un dzērienu dēļ vai sakarā ar svētkiem, jauno mēnesi vai sabatu. Šīs lietas ir nākamo lietu ēna, bet miesa pieder Kristum” (Kol. 2:16, 17).

Vai tev kādreiz ir jautāts, kāpēc tu ievēro sabatu? Varbūt jautātājs pat izmantoja šīs nedēļas ievadpantus kā “pierādījumu”, ka sabats nebūtu jāievēro. Taču šis pants nav par ceturto bausli, bet tika rakstīts kā reakcija uz kļūdām, ko mācīja daži maldu mācītāji draudzē. Kādas bija šīs kļūdas?

Pirmkārt, nepareizā mācība tiek aprakstīta kā “filozofija”, “cilvēku mācības”, “pasaules pirmspēki” un “ne uz Kristu” (Kol. 2:8). Tā ietvēra arī apgraizīšanu un ebreju svētku ievērošanu (Kol. 2:11, 16), kā arī šķīstības rituālus un noteikumus attiecībā uz ēdienu (Kol. 2:16, 21).

Tā bija saistīta ar eņģeļu pielūgšanu vai centieniem līdzināties eņģeļu pielūgsmei (Kol. 2:18). Un, visbeidzot, tā balstījās uz “cilvēku baušļiem un mācībām” un, iespējams, ietvēra askētiskas prakses (Kol. 2:22, 23).

Šie maldu mācītāji noteikti bija reliģiozi un sirsnīgi, bet viņi pārprata evaņģēliju. Šonedēļ mēs uzzināsim, kāpēc. Un arī – kāpēc šīs nedēļas atmiņas pants nav nekādā veidā saistīts ar septītās dienas sabata ievērošanu.

_Iepazīsimies ar šīs nedēļas tēmu, lai sagatavotos Bībeles izpētei 7. martā._