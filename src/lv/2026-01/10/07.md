---
title:  Tālākiem pētījumiem
date:   06/03/2026
---

“Kā apustuļu dienās ļaudis mēģināja ar tradicionāliem uzskatiem un filosofiju iznīcināt ticību Rakstiem, tā šodien ar “augstākās kritikas”, evolūcijas, spiritisma, teozofijas un panteisma valdzinošajiem uzskatiem patiesības ienaidnieks cenšas vadīt dvēseles aizliegtās takās. Daudziem Bībele ir kā spuldze bez eļļas, jo tie savu prātu ievirzījuši spekulatīvas ticības kanālos, kas rada pārpratumus un sajukumu. ‘Augstākās kritikas’ darbs analizējot, pieņemot un pārveidojot iznīcina ticību Bībelei kā dievišķai atklāsmei. Tas Dieva Vārdam laupa spēku pārvaldīt, pacelt un apgarot cilvēka dzīvi. Spiritisms ļoti daudzus ir iemācījis domāt, ka vēlēšanās ir visaugstākais likums, ka patvaļa ir brīvība un ka cilvēks ir atbildīgs vienīgi pats pret sevi.

Kristus sekotājs sastapsies ar ‘vilinošiem vārdiem’, no kā apustulis brīdināja ticīgos Kolosā. Tas sadursies ar spiritiskiem Rakstu izskaidrojumiem, bet viņam tie nav jāpieņem. Tā balsij jākļūst dzirdamai, skaidri apliecinot Bībeles mūžīgās patiesības. Cieši raugoties uz Kristu, tam neatlaidīgi jāiet uz priekšu pa nosprausto ceļu, atmetot visas domas, kas nesaskan ar Viņa mācību. Dieva patiesībai jābūt ikviena kristieša pārdomu un pētīšanas priekšmetam, uzskatot Bībeli par Dieva balsi, kas runā tieši uz viņu. Tā viņš iepazīsies ar dievišķo gudrību.” (Elena Vaita “Apustuļu darbi”, 474., 475. lpp.)

**Jautājumi pārrunām:**

`Ko nozīmē, ka Kristū mājo visa dievišķības pilnība miesā un ka Viņš ir “galva visām valdībām un varām”? (Kol. 2:9, 10, NKJV) Skatīt arī Jņ. 1:1; Ebr. 1:3; 1. Pēt. 3:22.`

`Mēs, iespējams, visi esam dzirdējuši, ka Kol. 2:14-16 tiek izmantots kā arguments pret septītās dienas sabata ievērošanu. Kādas vēl problēmas, papildus šīs nedēļas mācībā minētajām, rodas, ja šos tekstus izmanto, lai apgalvotu, ka ievērot ceturto bausli vairs nav nepieciešams?`

`Ko tu saki tiem, kas uzstāj, ka mums jāturpina ievērot ceremoniālos likumus? Pat ja no to ievērošanas varētu gūt kādu garīgu vai teoloģisku labumu, kādas problēmas rodas, ja tos uzspiež kā obligātus?`

`Elena Vaita augšminētajā citātā norādīja, ka mums Bībele jāuztver kā “Dieva balss, kas runā tieši uz mums”. Kāpēc mums jābūt ļoti modriem, lai neļautu nevienam un nekam vājināt mūsu ticību Bībeles autoritātei un inspirācijai, pat ja daži Bībeles fragmenti mūs mulsina vai nepatīkami izaicina?`