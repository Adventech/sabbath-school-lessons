---
title:  Cilvēku baušļi
date:   05/03/2026
---

`Izlasi Kol. 2:20–23. Kā tu saproti Pāvila pamācību, ņemot vērā šajā nodaļā apskatītos jautājumus?`

Līdzīgi kā Vēstulē galatiešiem, Pāvils šeit raksturo bažas par jūdu ceremoniju kā “pasaules darbības pamatprincipu” ievērošanu (Kol. 2:8, 20; sal. ar Gal. 4:3, 9). Citiem vārdiem, šīs lietas ir pasaulīgas, līdzīgi kā zemes templis, bet mūsu pilsonība ir Debesīs. Ceremoniālā bauslība tika dota no Dieva, bet, tā kā tā bija tikai Kristus ēna, vairs nav nepieciešamības pēc tās.

Tas, ka šie noteikumi tika atcelti pie krusta, simboliski saskatāms tajā, kā Dieva roka pārplēsa tempļa priekškaru (Mt. 27:51; sal. ar Dan. 9:27). Tādēļ arī kristieši, tai skaitā jūdu izcelsmes, vairs nav pakļauti šiem noteikumiem. Ja mēs tiem atkal pakļaujamies, mēs identificējam sevi ar šo zūdošo pasauli, nevis ar jauno pasauli, kas mums apsolīta Kristū.

Galu galā, mēs gaidām “jaunas debesis un jaunu zemi, kur taisnība mājo” (2. Pēt. 3:13), nevis tikai šīs vecās zemes renovāciju.

Pie tam farizeji un rakstu mācītāji Mozus bauslībai bija pievienojuši arī cilvēciskus priekšrakstus (sk. Mk. 7:1-13). Ceremonijas, kuras Kristus piepildīja, vairs nebija dievišķi prasītas, bet gan cilvēku uzlikti pienākumi. Ticību tās apgrūtināja, nevis stiprināja. Ir viegli sākt domāt, ka šādu lietu darīšana padara mūs pārākus par citiem, bet tā, protams, nav. Vēl ļaunāk būtu iedomāties, ka ar to varam nopelnīt pestīšanu. Tās ir lamatas, kurās mums nevajadzētu iekrist.

Visā kristietības vēsturē ir bijuši Bībeles skolotāji, kuri piesavinājušies Svētā Gara lomu, vadot ticīgos attiecībā uz to, ko nozīmē šis pants. Taču patiesība nāk no Kristus, kas ir Avots visam, ko mācīja Pāvils un pārējie Bībeles autori.

`Kā mēs varam pārliecināties, ka mūsu vienīgais pestīšanas pamats ir tas, ko Jēzus ir paveicis mūsu labā, mūsu vietā – neatkarīgi no tā, ko Viņš dara mūsos?`