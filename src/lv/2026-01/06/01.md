---
title:  Pārliecība tikai Kristū
date:   31/01/2026
---

### Nedēļas pētījumiem

Fil. 3:1-16; Rom. 2:25-29; Jņ. 9:1-39; Ef. 1:4, 10; 1. Kor. 9:24-27.

> <p>Atmiņas pants</p>
> “Lai atzītu Viņu un Viņa augšāmcelšanās spēku un Viņa ciešanu sadraudzību; tā es pielīdzinos Viņa nāvei cerībā sasniegt augšāmcelšanos no miroņiem” (Fil. 3:10, 11).

Mūsos kaut kas joprojām ar aizdomām raugās uz pestīšanu ticībā vien, bez bauslības darbiem. Kaut kādu iemeslu dēļ mēs mēdzam paļauties uz saviem darbiem, it kā tie spētu kaut ko pielikt mūsu pestīšanai. Pāvils šo jautājumu risina diezgan uzkrītošā veidā, asi diskutējot ar tiem, kas uzstāj, ka apgraizīšana ir nepieciešama pestīšanai.

Lai novērstu iespēju, ka kāds varētu uzskatīt savus darbus, piemēram, apgraizīšanu, par nozīmīgu pestīšanas iegūšanā, Pāvils skaidri parāda, ka taisnība nāk no Kristus kā dāvana, kas saņemama ticībā, nevis caur bauslību. Lai gan apgraizīšana mūsdienās, iespējams, nav aktuāls jautājums, principi, kas šeit atklāti, joprojām ir ļoti būtiski.

Protestantu reformācija sākās tieši šī paša jautājuma dēļ: kāda ir ticības un darbu loma Kristus sekotāja dzīvē. Galu galā, Kristus mums ir viss, “ticības iesācējs un piepildītājs” (Ebr. 12:2). Ja mūsu prioritātes ir pareizā vietā, mēs dzīvosim ar pārliecību par Dieva mīlestību un jau tagad baudīsim pestīšanas apsolījumu, neuzticoties miesai (Fil. 3:3).

_Iepazīsimies ar šīs nedēļas tēmu, lai sagatavotos Bībeles izpētei 7. februārī._