---
title:  Tālākiem pētījumiem
date:   06/02/2026
---

“Kas vēlas izveidot spēcīgu, vispusīgi attīstītu raksturu, kas grib kļūt par līdzsvarotu kristieti, tam vajag pilnībā nodoties Kristum, jo Pestītājs nepieņem daļēju kalpošanu. Tam ik dienas jāmācās, ko nozīmē tāda pakļaušanās. Viņam jāpētī Dieva Vārds, cenšoties to saprast un paklausīt tā priekšrakstiem. Tā viņš varēs sasniegt kristietim paredzēto pilnību. Tad dienu no dienas Dievs ar viņu sadarbosies, veidojot raksturu, lai varētu pastāvēt pēdējos pārbaudījumos. Un dienu no dienas ticīgais būs kā cēls piemērs cilvēku un eņģeļu priekšā, sniedzot liecību par to, ko Evaņģēlijs var darīt kritušo cilvēcīgo būtņu labā.” (Elena Vaita “Apustuļu darbi”, 483. lpp.)

“Tiem, kas gaida līgavaiņa nākšanu, ir jāsaka cilvēkiem: ‘Redziet, jūsu Dievs.’ Pēdējie žēlastības pilnie gaismas stari, pēdējā žēlastības vēsts, kas jāsniedz pasaulei, ir Viņa mīlestības rakstura atklāsme. Dieva bērniem ir jāparāda Viņa godība. Ar savu dzīvi un raksturu viņiem jāatklāj, ko Dieva žēlastība viņiem darījusi. Taisnības Saules gaismai ir jāatspīd labos darbos – patiesības vārdos un svētuma pavadītā rīcībā.” (Elena Vaita “Kristus līdzības”, 415., 416. lpp.)

**Jautājumi pārrunām:**

`Dziļāk pārdomājiet tēmu par “priecāšanos Kungā”. Ņemiet vērā, ka šeit nav teikts priecāties par savām ciešanām (lai gan arī tas ir Bībeles aicinājums), bet gan priecāties Kungā. Kāpēc ir tik svarīgi vienmēr turēt acu priekšā Kungu – Viņa labestību, spēku, mīlestību un pestīšanu? Kā šāda attieksme var būt liela svētība laikā, kad nāk neizbēgami dzīves pārbaudījumi?`

`Pievērsiet uzmanību tam, kā augstāk citētajos pantos ir aprakstīta žēlastības loma, lai radītu “labos darbus”, ko mēs darām kā kristieši. Kāpēc šī žēlastības funkcija ir tik svarīga, raugoties uz Kristus drīzo atnākšanu? Tātad, kaut arī mēs netiekam glābti, pateicoties labajiem darbiem, vai mēs vispār esam patiesi glābti, ja šo darbu mūsu dzīvē nav?`

`Pakavējieties pie domas par to, ka mums “nav jāuzticas miesai”. Ko tas nozīmē? Kāpēc mums nevajadzētu paļauties uz to? Vai tad mūsu miesa nav Dieva dota dāvana?`