---
title:  अनुशासित इच्छाशक्ति वा कामना
date:  02/08/2022
---

हाम्रा इच्छाशक्तिहरूको ठूलो शत्रुहरूमा हाम्रा आफ्नै भावना, भावुकता र सोचबिचारहरू हुन्। हामी यस्तो समाजमा छौँ जहाँ दिनदिनै विभिन्न विद्युतिय, सामाजिक, राजनैतिक, संस्कार, सांस्कृतिक, परम्परा,धार्मिक, साङ्गतिक, मानव कला वा रङ्गमञ्च, खबर र माध्यमहरूले हामीहरूका रिस, त्रास, कामना, अरूहरूलाई गिराएर प्रतिस्पर्धा गर्ने प्रवृत्ति जस्ता तत्वहरूले हाम्रो दिमागमा अखडा जमाइरहेका छन्। हामीले सोच्नै नचाहेतापनि कुनै न कुनै रूपमा ती तत्वहरू हाम्रो दिमागमा घुसेर हाम्रो दिमागनै धल्मल्याइरहेका हुन्छन्।  कतिपय समयमा आज हामी के खाने, आज के गर्नुपर्छ होला, मैले यो किनुँ कि नकिनुँ, यो किनेर मलाई फाइदा हुन्छ कि हुँदैन, हेरेर पढेर के मलाईँ खुशी पार्दछ र? भन्दै सोच्दै, फेसबुकमा घन्टौँसम्म समय बिताएर संतुष्ट अनुभव भएकाहरूको लेखाजोखी नै छैन। हामीले गर्ने प्रत्येक निर्णयमा कुनै नीति वा सिद्धान्त र प्रभुको ज्ञान न घुसि व्यक्तिगत भावनाहरूले माथ गरेका हुन्छन्। भावनाहरू आफै नराम्रो त होइन। तर मलाई भएको भावनाले मेरो निम्ति उत्तम र ठिक कसरी छ भनेर कसरी थाहा पाउने? हाम्रा भावनाहरूले वा हाम्रो मनको व्यक्तिगत सोचहरूले हामीलाई धोखा दिन सक्छ। प्रभुले यर्मियाद्वारा हाम्रो हृदय, सोच, नियतहरूलाई यसरी पर्दाफास गर्नुहुन्छ, "मानिसको हृदय सबै कुराभन्‍दा छली हुन्‍छ, र त्‍यसलाई निको पार्न सकिँदैन। त्‍यसलाई कसले जान्‍न सक्‍छ र?"  यर्मिया १७:९। कतिपय समयमा वास्तविक जीवनलाई गलत चित्रण गर्न सक्छ, गलत निर्णयहरू गर्न उक्साउँछ र हाम्रै कारणले अनेकौँ अनावश्यक दु:ख, पीडा र परीक्षाहरू झेल्नुपर्ने हुन्छ।

`प्रभुको वचन, निर्देशन, आज्ञा र चाहनाहरूको सट्टा आफ्नै भावनाहरू र आत्मनिर्णयले खराब निर्णयहरू गरेका उदाहरणहरू बाइबलमा प्रसस्त छन्। ती निर्णयहरूको परिणाम तिनीहरूले भोग्नुपरेको कुरा पनि पर्दाफास गरिएका छन्। हेर्नुहोस् केही उदाहरणहरू: उत्पत्ति ३:१-१३, २ शमूएल ११:२-१८ र गलाती २:११-१३।`

`१ पत्रुस १:१३-१६ पढ्नुहोस्। पत्रुसको सरोकार के थियो? उनका पाठकहरूले के गरेको उनी चाहन्छन्?`

हाम्रो शरीर, जीवनशैली, मनमस्थितिलाई चलाइ राख्‍ने, घुमाइ राख्ने तत्व, उपकरण वा रडर हाम्रो दिमाग हो भनेर पत्रुसले बुझेका थिए। दिमागलाई नियन्त्रण गर्ने तत्वलाई अनेकौँ माध्यम वा ब्रेन वाश गर्ने प्रक्रियाद्वारा निकालिदिनुहोस् त, अनि हामीहरूलाई हाम्रो सोचबिचार, बुद्धि ज्ञान आदिले होइन हाम्रा आवेग, भावुक वा भावनाहरूले हामीलाई नियन्त्रणमा राख्दछन्।

साँघुरो बाटोबाट गोठालोले भेँडालाई लगेको सोच्नुहोस्। बाटोमा अनेकौँ सानोतिनो बाटोहरू हुन्छन् जुन हेर्दा सजिलो र राम्रै लागेतापनि विभिन्न दिशातिर लग्दछन्। कतिपय ती बाटोहरूमा हामी जान्छौँ जहाँ हामी जानपनि मनपराउँदैनौँ। अरू बाटो त आकर्षित, मनमोहक, रमाइलो, रमझमिलो र मनबहालाउने जस्तो हुन्छन्। तिनीहरूले हाम्रा भावना, जोश, जाँगर र चाहना वा कामनाहरूलाई तान्दछन्। यदि तिनीहरूमा एउटामा पनि भड्किएर गयौँ भने फेरि ठिक बाटोमा आउन धेरै कठिन पनि हुनसक्दछ।

`तपाईँले अहिले नै आफ्नो जीवनमा के महत्त्वपूर्ण निर्णयहरूको सामना गरिरहनुभएको छ? हृदय खोतलेर सोध्नुहोस्, "मेरा निर्णयहरू मेरो भावना, जोश, चाहनाले परिचालित भएको छ कि प्रभुको वचनले?"`