---
title: कथा
date:  05/08/2022
---

### नयाँ चर्चको निम्ति प्रार्थना, ब्राजिल

_सिमोन_

ब्राजिलको दक्षिण भागमा रहेको अस्पतालमा नर्स काम गरिरहेकी सिमोन अस्पतालकै सौचालयमा एक रात गएकी थिइन्। त्यसबेला त्यस सौचालयमा टेलिभिजन खोलै थियो। उनले त्यस टेलिभिजनको च्यानल बदल्न खोजिन्। तब त्यसबेला एक जना पाको मानिस त्यस टेलिभिजनबाट बोलिरहेको सुनिन्। त्यस मानिसले के भनिरहेका थिए सो चासो मानेर सुन्न थालिन्। उनका शब्दहरूले सिमोनलाई आकर्षित गरायो। उनले स्वास्थको बारेमा बोलिरहेका थिए। सिमोनलाई अझ त्यस स्वास्थको बारेमा अझ सुन्न मन लगाइन्। त्यो कार्यक्रम ब्राजिलको नोभा टेम्पो टेलिभिजन प्रसारण थियो। यो अन्तराष्ट्रिय होप च्यानल टेलिभिजनको ब्राजिलिएन भाषामा प्रसारण हुँदै थियो।

त्यस रातदेखि सिमोनले नियमितरूपमा नोभा टेम्पो प्रसारण हेर्न थालिन्। त्यसमा भएका कार्यक्रमहरूप्रति उनको मोह भयो। त्यसको फलस्वरूप उनी सेभेन्थ-डे एडभेन्टिस्ट चर्चको बारेमा जान्न उत्सुक भइन्।

केही समयदेखि, सिमोनले स्थायी कामको लागि परमेश्‍वरसँग प्रार्थना गर्दै थिइन्। विभिन्न अस्पतालहरूमा अस्थाइ नर्सको काम गर्दै थिइन्। उनी कहिले यो अस्पताल कहिले त्यो अस्पतालमा दगुरादगुर गरेर काम गर्नुपरेको थियो, तर उनी स्थाइ काम पाउन चाहना गर्दथिन्। उनले आफ्नै घर किनेर आफ्ना दुई छोरीहरू जाकलिनी र आना क्लडियको निम्ति आर्थिक सुरक्षा दिन चाहेकी थिइन्।

"प्रभु मलाई स्थाइ काम पाउन सहयोग गर्नुहोस्," उनले प्रार्थना गरिन्। जब उनी प्रार्थना गरिन् तब उनलाई ९०० माइल वा १५०० किलोमिटर टाढाको सहरमा रहेको अस्पतालमा करार नर्सको काम पाइन्। यो ब्राजिलको केन्द्र भागको उत्तरपत्ति थियो। उनी नोभा टेम्पो कार्यक्रम हेर्न छुटाएकी थिइनन्। नयाँ सहरमा उनले एडभेन्टिस्ट खोजेकी थिइन् तर त्यहाँ एडभेन्टिस्ट चर्च थिएन।

अनि उनले आफ्नो प्रार्थनामा केही परिवर्तन गरिन्। "प्रभु यहाँ एडभेन्टिस्ट चर्च खोल्नुहोस," भनेर पुकार्न थालिन्। केही समयपछि आफ्नो बासस्थानबाट अर्को नजिकको अस्पतालमा करार नर्सको निम्ति काम पाइन्। त्यो सहर युरिटा थियो जुन कारबाट केवल२५ मिनेटकोमात्र यात्रा थियो। त्यस नयाँ सहरमा पनि एडेन्टिस्ट चर्च खोजिन् तर भेट्टाइनन्। अनि फेरि त्यस सहरमा एडभेन्टिस्ट चर्च खोल्न प्रभुसँग पुकारा गरिन्, "प्रिय परमेश्‍वर यहाँ एडभेन्टिस्ट चर्च खोल्नुहोस्।"

एक दिन जब उनी अस्पतालको कामबाट घरमा फर्किन्दै थिइन् तब सहरको मूख्य भागमा रहेको एउटा भवन बाहिर "नोभा टेम्पो" लेखिएको साइनबोर्ड देखिन्। ब्राजिलमा धेरै एडभेन्टिस्ट चर्चहरूमा "नोभा टेम्पो" भनेर लेखिएको साइनबोर्ड हुन्छ। उनले त आफ्नो आँखालाई विश्‍वासै गर्न सकिन्। उनको सहरमा भर्खर नयाँ सेभेन्थ-डे एडभेन्टिस्ट चर्च खोलेको थियो। उनी आनन्दले यस्तो उत्तेजित भएको थियो उनको छाटीबाट मुटुनै निस्केला जस्तो भएको थियो। परमेश्‍वरले उनको प्रार्थना सुन्नुभएको थियो! सिमोन सिधै चर्चमा गइन। त्यो चर्च भर्खरै उद्‍घाटन भएको थियो। अत्यन्तै खुशी भएर उनले दुई जना पास्टहरू, लुइज र इज्राएललाई खुशी भएर आफ्नो चिनारी दिइन्। "धेरै समयदेखि यस सहरमा एडेन्टिस्ट चर्च खोलियोस् भनेर म प्रार्थना गर्दै थिएँ," चिच्याएर उनले तिनीहरूलाई सुनाइन्। दुवै पास्टरहरू उनलाई भेटेर खुशी भए। नोभा टेम्पोबाट एडभेन्टिस्ट चर्चको बारेमा सुनेकोले ती दुवै पास्टर धेरै खुशी भए।

यस लेख लेखिएसम्म सिमोन बाइबल अध्ययन गरिरहेकी छिन् र बप्‍तिस्माद्वारा आफ्नो जीवन येशूलाई सुम्पिन तयार गरिरहेकी छिन्। तर उनी अहिले नै येशूको निम्ति जोशिलो साक्षी भइरहेकी छिन्। जब उनलाई मौका मिल्छ तब कसै न कसैलाई आफ्नो प्रार्थना सुन्नुहुने परमेश्‍वरको बारेमा थाहा पाउन चर्चमा आउन आमन्त्रण गर्छिन्। "मेरो सहरमा एडभेन्टिस्ट चर्च खोलियोस् भन्ने मेरो सपना थियो। अहिले त्यो पूरा भयो। अब म परमेश्‍वरसँग यही प्रार्थना गरिरहेको छु कि हामीलाई अझै जोशिलो बनाओस र सम्हालियोस् ताकि उहाँको काम यस सहरमा बढोस् र धेरैले उहाँको प्रेमको बारेमा जान्न सकुन्," यस लेखकलाई हँसिलो भएर उनले सुनाइन्।

_-आन्ड्रयु मेकचेस्ने।_