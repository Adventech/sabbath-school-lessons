---
title: आफूसँग भएका सबै तागत र बल...
date:  30/07/2022
---

### यस अध्यायका मूल पदहरू
यूहन्ना १६:५-१५, कलस्सी १:२८,२९, १ पत्रुस १:१३, मत्ती ५:२९ र उत्पत्ति ३२।

> <p>यस अध्यायको मूल सार पद</p>
> "मेरो विवेक वा अन्‍तस्‍करणमा उहाँले नै जोड़सँग प्रेरणा दिनुभएको शक्तिअनुसार म यसैको निम्‍ति कठोर र सशक्त परिश्रम गर्दछु।" कलस्सी १:२९ रूपान्तरित।

टेलिभिजनको संवाद कार्यक्रममा एक जना पुरुष र महिला सहभागी भएका थिए। दुवैको बालक हत्या भएको थियो। त्यो अनुभव तिनीहरूको निम्ति पीडादायी थियो। महिलाको छोरो २० वर्ष अघि हत्या भएको थियो। उनको रिस, कटु र तितोपना जहिले पनि चर्को भएर बढिरहेको थियो। तर पुरुषको मनस्थिति फरक थियो। केही वर्ष अघि उनकी प्रिय छोरी आतङ्ककारीहरूले निर्मम हत्या गरा थिए। उसले हत्याराहरूलाई क्षमा दिने कुरा गरेको थियो र त्यस कठोर अनुभवमा प्रभुले उसको हृदय कसरी परिवर्तन गर्नुभयो भनेर सुनाउँदै थियो। भयाभव अनुभवको बीचमा र अन्धकारका क्षणहरूमा प्रभुले उसका चोटहरू निको पार्नु भएको थियो। प्रभुलाई विश्वास गरियो भने उहाँले हाम्रा चोट, पीडाहरू सम्हाल्नुहुन्छ भन्ने उदाहरण त्यस पुरुषको मुखबाट आइरहेको थियो।

दुवैका प्रिय सन्तानको निर्मम हत्या, तर त्यसको प्रतिक्रिया फरक थियो। येशूभक्तको जीवनमा आत्मिक परिवर्तन कसरी हुनुपर्दछ र विश्वासमा परिपक्व कसरी हुनुपर्दछ जब अग्निपरीक्षामा होमीरहेको हुन्छ। ती आततायी परिस्थितिहरूले उसलाई निल्न दिनुको सट्टा ती परिस्थितिहरूलाई कसरी निल्ने?

**यस अध्यायको झलक**: पाप, स्वार्थ, आफ्नो भाऊ खोज्ने प्रवृत्तिहरूसँग युद्ध गर्नुपर्दा हाम्रो विवेक, अन्तरआत्मा, चेतना र आत्मनिर्णयको भूमिका के छ? हाम्रा भावनाहरूले होइन तर नीतिहरूले हाम्रा निर्णयहरूलाई नियन्त्रण गर्न दिने? यस्तो विषम र आततायी पीडादायी परस्थितिमा कसरी लगनशीलभएर हाम्रो जीवनलाई अगाडि बढाइराख्‍ने?