---
title:  सत्यको आत्मा
date:  31/07/2022
---

"प्रभु मलाई असल, सज्जन र भलादमी बनाउनुहोस्," भनेर कहिल्यै प्रार्थना गर्नुभएको छ? तर प्रार्थना गरेपछि असल हुने अनेकौँ प्रयास गर्दा गर्दै पनि हामी जस्ताको त्यस्तै भइरहन्छौँ। प्रभुको परिवर्तन गर्ने महान् शक्ति र आत्मा हामीमा काम गरियोस् भनेर हामी प्रार्थना गर्छौँ, पुकार्दछौँ, उपवास आदि बसेर चाहना पनि गर्दछौँ तर वास्तविकतामा हाम्रो जीवनमा केही खास परिवर्तन भएको देखिन्दैन न त महसुस नै गर्न सक्छौँ। प्रभुसँग असिमित शक्ति, स्रोत छ र आफ्ना जनहरूलाई त्यो प्रदान गर्न इच्छुक हुनुहुन्छ भन्ने कुरा हामीलाई थाहा छ। त्यसको फाइदा हामी उठाउन चाहन्छौँ, तर हाम्रो जीवन त्यस्तो परिवर्तन भएको देखिन्दैन जुन प्रभुले दिन चाहनुभएका आशिषहरू दिन हामी योग्य ठहरिरहेका हुन्छौँ।

किन त? एउटा कारण छ जुन सोच्न नसक्ने गरेर सरल र स्पष्ट छ: पवित्र आत्माले हामीलाई आमूल परिवर्तन गर्ने शक्ति हुँदा हुँदै पनि हाम्रो आफ्नै निर्णयहरूले परमेश्‍वरले हाम्रो जीवनमा गर्ने  सक्ने र गर्नुहुने कामलाई बन्देज गर्छ वा रोक्छ।

`पवित्र आत्मालाई येशूले "सत्यताको आत्मा" भनेर सम्बोधन गर्नुभएको छ। पवित्र आत्माले हाम्रो जीवनमा कसरी काम गर्नुहुन्छ भन्ने कुरा उहाँको त्यस वचनले कसरी  देखाउँदछ? हेर्नुहोस् यूहन्‍ना १६:५-१५।`

पवित्र आत्मा आवाज हो। उहाँ औजार होइन। उहाँले हामीलाई हाम्रो पाप, अधर्म र दुष्ट चरित्रलाई उदाङ्ग पार्नुहुन्छ र पर्दाफास गर्नुहुन्छ तर त्यसप्रति दु:खमनाऊ गरेर पश्चाताप र स्वीकार गर्न उहाँले आफ्नो बल प्रयोग गर्नुहुन्न। त्यो आत्मनिर्णयको अधिकार वा पापको बारेमा थाहा पाउँदा पाउँदै त्यसबाट फर्किने वा नफर्किने विवेकको स्वतन्त्रता प्रत्येक व्यक्तिको वैयक्तित वा व्यक्तिगत अधिकार हो। पवित्र आत्माले हाम्रो अनुमति बिना हाम्रो जीवनलाई हस्तक्षेप गर्नुहुन्न न त बदल्न दवाव नै दिनुहुन्छ। प्रभुको बारेमा महान् सत्य र आत्मज्ञानहरू पवित्र आत्माले देखाउ सक्नुहुन्छ तर त्यसलाई विश्वास गर्न र त्यसको पालन गर्न उहाँले जबरजस्त गर्नुहुन्न। यदि अलिकति पनि उहाँले जबरजस्ती हाम्रो इच्छाविपरित तान्नुभयो भने हामी हाम्रो आत्मनिर्णय, विवेकको स्वतन्त्रता, चेतनाको स्वतन्त्रतालाई गुमाउने हुन्छौँ। हाम्रा दिमाग, हृदयहरू र जीवनलाई प्रभुले घुमाइरहनुभएको छ भन्ने आरोप लगाउन सैतान सफल हुन्छ। प्रभु र सैतानको बीचमा भइरहेको महासंग्राममा उहाँले ठगिरहनुभएको छ भनेर सैतानले दोष लगाउन सजिलो हुन्छ। जब स्वर्गमा महान विवाद र संग्राम सुरु भयो हाम्रो पिताले आफू असल हुनुहुन्छ, सैतान र उसका दूतहरू पश्चाताप गरेर ठिक बाटोमा आउन् भनेर जबरजस्ती आफ्नो नीति लाड्नुभएन। अदनको बगैँचामा त्यो सत्यलाई प्रभुकै इच्छा अनुसार सारा जगतको सामु चित्रण गर्नुभएको थियो। उहाँलाई थाहा थियो कि मानिसको भूलले सबै भताभुङ्ग हुन्छ। बगैँचामा असल र खराब दिने ज्ञानको रूख राखेर त्यो चुन्ने नचुन्ने अधिकार मानिसकै अधिकारमा सुम्पिएको थियो। जब आदम र हव्वाले आफ्नो स्वविवेक प्रयोग गरेर प्रभुको आज्ञा उलङ्घन गरे तब उहाँले त्यसलाई "ल ल, त्यतातिर नजाऊ," भनेर रोक्नुभएन। त्यसबेला होस् वा अहिले होस् कहिल्यै परिवर्तन नहुने वा आफ्नो मनस्थितिलाई नबदल्ने प्रभुको प्रतिवद्धता कायमै छ। तर पवित्र आत्माले प्रभुको बारेमा, पापको बारेमा, हाम्रो खराब चरित्रको बारेमा, हामीमाभएको घटी कम्जोरीहरूको बारेमा औँल्याउनुहुन्छ र भन्नुहुन्छ, "हेर, मैले तिमीलाई जे देखाएको छु। अब तिमीले के गर्ने?"

हामी दु:खकष्ट र अग्निवाणको विषम परिस्थितिहरूमा गुज्रनु परेतापनि उहाँलाई चुनेर उहाँको साथमा रहिरहने वा नचुन्ने अधिकार हामीलाई नै सुम्पिएको हुन्छ। कतिपय समयमा हामीले थाहा पाउँदा पाउँदै पनि प्रभुको वचनलाई पालन गर्दैनौँ वा हाम्रा पापहरूबाट हामी फर्किन चाहन्दैनौँ, अनि हाम्रो आफ्नै कारणले दु:खकष्ट पनि निम्त्याएका हुन्छौँ। तर त्यसमा हाम्रा पिताले काम त गरिरहुनहुन्छ ताकि उहाँमा पश्चाताप गरेर उहाँतिर फर्कौँ र उहाँको आज्ञा पालन गरौँ भन्ने ढोका खुला गरिराखेको हुन्छ। अनि त्यसभित्र प्रभुको बल र शक्ति पसाएर उहाँलाई हामी काम गर्न दिन्छौँ र हाम्रो जीवनलाई उहाँले आमूल परिवर्तन गर्ने प्रक्रिया ठाल्न दिन्छौँ।

`तपाईँको दिमागमा सत्यताको आत्माले कहिले काम गर्न दिनुभएको छ? पवित्र आत्माको आवाजलाई तपाईँले सफलरूपमा कसरी सुनिरहनुभएको छ? अझ भन्नुपर्दा प्रभुको आवाजलाई मान्न वा नमान्न तपाईँले स्वविवेक, आत्मनिर्णय र चेतनाको स्वतन्त्रतालाई क्षण क्षणमा कसरी प्रयोग गरिरहनुभएको छ?`