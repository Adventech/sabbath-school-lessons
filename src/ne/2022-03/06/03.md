---
title:  प्रभु र मानिसको संमिश्रण वा संयोग
date:  01/08/2022
---

तपाईँको जीवनमा सबभन्दा ठूलो उपलब्धी के हो? त्यो उपलब्धी अचानक बिहान उठ्नुभएको बेलामा भएन होला? यदि यस जीवनमा तपाईँले केही उपलब्धी गर्न चाहनुहुन्छ भने तपाईँ हात बाँधेर बसेर होइन तर त्यसको निम्ति तपाईँले समय दिनुपर्छ र सतप्रयास त गर्नैपर्छ। येशूमा अनुशासित जीवन पनि त्यस्तै हो। प्रार्थना नगरि वा नियमित र लगनशील बाइबल अध्ययन नगरि आत्मिक जागरण र जीवन हावाबाट त्यसै बग्दैन। येशूभक्तको जीवनमा तालिम, प्रभुबाट पाइने वा घचेटिड्ने बल,  लगनशिलता र अनुशासनको आवश्यकता छ।

`पावलले उनको जीवनमा प्रभुले काम गर्नुहुन्छ भनेर चर्चा गर्दछन्। तर के आफूचाहीँ चुपचाप बस्ने र प्रभुलाईमात्र काम गर्न दिने? के प्रभुले हाम्रो जीवनमा काम गर्न दिने प्रावधानमा हाम्रो प्रयास वा व्यक्तिगत परिश्रमको लगानी समावेश हुन्न र? हेर्नुहोस कलस्सी १:२८-२९, व्यवस्था ४:४, लूका १३:२४, १ कोरिन्थी ९:२४-२७ र हिब्रू १२:१-६।`

प्रभुको लागि काम गर्ने शिलशिलामा आफ्नो सम्बन्ध वा सहकार्य प्रभुसँग कस्तो छ भनेर बढो रोचक तरिकाले प्रस्तुन गर्दछन्। उनको भित्री आत्मज्ञान ठाहा पाउनसक्नु हाम्रो निम्ति अत्यन्तै फाइदा हुन्छ भनेर सोच्नुपर्दछ। आफ्नो बल वा तागतले आफू संघर्ष वा परिश्रम गरिरहेको छ भनेर पावलले त स्वीकार्दछन् तर आफ्नै शक्तिले होइन आफूमा भएको प्रभुको उर्जा वा शक्तिले काम गरिरहेको हुन्छ।

परिश्रम भन्ने शब्दले काम गर्दा गर्दा थाकेको भनेर बुझाउँछ। त्यतिमात्र होइन कामले थकान, पेलान र दविएर र परिश्रम गर्दा गर्दै आफू सिद्धिएको अनुभव गर्नु पनि हो। यो शब्द प्रायजसो खेलाडीहरूलाई प्रयोग गरिन्छ। खेलमा भाग लिन तिनीहरू अत्यन्तै परिश्रम गर्नुपर्दछ र कठोर तालिम लिनुपर्दछ। संघर्षको अर्थ पीडा पनि जनाउँछ। अब यसमा खेलाडीले कठोर परिश्रम गर्नुपर्ने, नियमित तालिममा ध्यान दिनुपर्ने, अनुशासनमा बस्नुपर्ने माग गर्दछ यदि उसले कुनै खेल जित्‍नुछ भने। खेलाडीले कतिपय समयम आफ्नो शरीरलाई बशमा राख्‍न तनावको पनि सामना गर्नु पर्दछ। तर पावलले अर्कै धारणा प्रस्तुत गर्दछ। आफू कठोर परिश्रम त गरिरहेको छु तर आफूसँग जे छ त्यसको आधारमा होइन सबै थोक प्रभुले दिनुभएको आधारमा। यसरी पावलको सेवाकार्य मामिला एउटा सरल नीति प्रस्तुत गरिएको छ। आफूले गर्ने सेवाकार्यमा ठूलो व्यक्तिगत प्रयास, परिश्रम र अनुशासन त छ नै तर आफ्नै बाहुबल वा उर्जाले होइन प्रभुको शक्ति आपूर्तिले रे। यस खालको सम्बन्ध वा प्रयास जब हामीमा ख्रीष्टको स्वभावको विकास हुन्छ तब लागु हुन्छ।

यो याद गर्नु अति महत्त्व छ। यस संसारमा हामी सजिलो बाटोबाट धनि र फलिफाप हुन चाहन्छौँ। सकेसम्म केही प्रयास वा परिश्रम नगरि हुरुक्‍क सफल भएको चाहन्छौँ। यस्तो किसिमको धारणा इसाई जगतमा पनि घुसेको पाइन्छ। कतिपय प्रचारकले मानिसहरूलाई उत्तेजित गर्दै प्रचार गर्दछन् कि केवल विश्वासमात्र गर्नुहोस् पवित्र आत्मा तपाईँमाथि स्वत आउनुहुनेछ र तपाईँको जीवनमा अचम्मको अलौकिय शक्ति आउँछ र महान् आश्‍चर्य कामहरू गर्न सशक्त बनाइ दिन्छ। यो त खतरामय आधा सत्य हुनसक्छ। यसमा ज्ञानभन्दा भावनात्मक र जोश समाबेश हुन्छ । केही नगरि चुपचाप सुविधा सम्पन्न आशनमा बसेर पवित्र आत्माको निम्ति पर्खिँदा उहाँको शक्ति आइहाल्छ रे!

`पावलले संघर्ष गरिरहेको मामिलाको जस्तै तपाईँको आफ्नै अनुभव के हो? तपाईँको हृदय वा दिमागमा परमेश्‍वरले के बोझ हालिदिनुभएको जसले गर्दा तपाईँ परिश्रम गर्न संघर्ष गरिरहनुभएको छ? प्रभुको इच्छामा तपाईँ कसरी सुम्पिने?`