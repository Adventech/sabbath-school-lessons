---
title:  थप जानकारी
date:  05/08/2022
---

दिदीमाँ एलेन, पाट्रियार्क एण्ड प्रोफेटस, पृ. १९५-२०३, "द नाइट अभ रेस्लिङ्ग," र स्टेप्स टु क्राइस्ट पृ. ४३-४८को "कन्सिक्रेशन।"

"मानिसको आत्मनिर्णय गर्ने वा स्वविवेकको स्वतन्त्रताले मानिसको चरित्रलाई उचाल्न र ढाल्न सक्रिय भूमिका खेल्दछ। सैतानको वचनमा लागेर मानिसमा हुनपर्ने  त्यो स्वइच्छाशक्ति उसैलाई सुम्पिन पुग्यो। त्यसैबेलादेखि सैतानले मानिसका दिमाग र आत्मनिर्णयको स्वतन्त्रतालाई आफ्नै कब्जामा राखेको छ। उसकै चाहना अनुसार र आफ्नै रमाइलोको निम्ति सैतानले मानिसहरूलाई फनफन्ती घुमाइरहेको छ। त्यसको फलस्वरूपमा आज मानिस एकदम तल खसेको छ, भ्रष्ट भएको छ र दयनीय बनिएको छ।"-टेस्टिमोनिज फर द चर्च, ठेली ५, पृ. ५१५बाट रूपान्तरित।

"प्रभुको सहायता पाउन मानिसले आफ्नो कमजोर, असहाय,  घटी र हीनतालाई स्वीकार गर्नै पर्दछ। आफूमा आएका परिवर्तनहरूलाई आफ्नै दिमागमा परिचालन गर्न सक्नुपर्दछ। प्रार्थनामा लगनशील भएर भित्री हृदयदेखि नै प्रयत्‍न गरेर आफू जोगिन चाहने चाहना उसमा हुनुपर्दछ। गलत जीवनशैली, आनिबानी, चालचलन, नियतहरू, संस्कारहरूलाई हल्लाएर फ्याँकिदिनुपर्दछ। यदि त्यस्तो गर्ने निर्णय गर्ने प्रतिवद्धता गरेर अघि बढ्यो भने उसले अनेकौँ गलत आदतहरूलाई सच्याउन सक्दछ। विजयी जीवन बिताउने ठिक र धर्मी नीतिहरू उसले आफ्नो दिमागमा घुसार्दछ र यस संसारमा अर्थमूलक जीवन बिताउन उसलाई बल मिल्दछ। कतिपयले तिनीहरू हुनुपर्ने स्थानमा तिनीहरू पुग्न आवश्यकता छैन। प्रभुले तिनीहरूलाई परिवर्तन गर्न दिएको शक्तिलाई प्रयोग नगरि प्रभुले नै गरोस् भनेर कति पर्खिरनहन्छन्। सबै जना जो प्रभुको कामको निम्ति योग्य बनाइन्छ तिनीहरू गम्भिर मानसिक, नैतिक र आत्मिक अनुशासनमा तालिम लिनै पर्दछ। अनि प्रभुले आफ्नै शक्ति त्यस व्यक्तिको प्रयाससँग मिसाउनुभएर उहाँसँग एक भएर अघि जाने जुरमुराउन इच्छाशक्ति दिनुहुन्छ।"-पाट्रियार्क एण्ड प्रोफेटस, पृ. २५८बाट रूपान्तरित।

**चिन्तनमनन**

`पतनको समयमा हाम्रो आत्मनिर्णयको अधिकार सैतानलाई नै सुम्पिएको थियो भन्ने धारणाको वास्तविकतालाई संसारको इतिहासको परिप्रेक्ष्यमा कसरी व्याख्या गर्न सक्नुहुन्छ?  येशूको चरित्रमा ध्यान दिने वा सोचिरहने बानीले गर्दा हामी कतिको खस्किएको र हामीलाई प्रभुको महान् अनुग्रह र सदाशयताको खाँचो छ भनेर कसरी महसुस गरिरहने?`

`मत्ती २६:३६-४२मा लेखिएको येशूको कथामा ध्यान दिनुहोस्। परमेश्वरको इच्छा बिपरित मानवीय येशूको आफ्नै चाहना र भावनाहरू कस्ता थिए? यस उदाहरणबाट हामी के सिक्न सक्दछौँ? हेर्नुहोस् "३६ तब येशू गेतसमनी भन्‍ने ठाउँमा तिनीहरूसँग जानुभयो, र चेलाहरूलाई भन्‍नुभयो, “तिमीहरू यहीँ बस, मचाहिँ अलि पर गएर प्रार्थना गर्छु।” ३७ र आफूसँग पत्रुस र जब्‍दियाका दुई छोराहरूलाई लिएर उहाँ शोकित र व्‍याकुल हुन लाग्‍नुभयो। ३८ तब उहाँले तिनीहरूलाई भन्‍नुभयो, “मेरो प्राण गहिरो शोकले मरेतुल्‍य भएको छ। तिमीहरू यहीँ बस, र मसँग जागा रहो।” ३९ अनि उहाँले अलि अगाडि गएर लम्‍पसार परी प्रार्थना गर्नुभयो, “हे मेरा पिता, हुन सक्‍छ भने, यो कचौरा मबाट हटोस्‌। तरै पनि मैले इच्‍छा गरेबमोजिम होइन, तर तपाईंले इच्‍छा गर्नुभएबमोजिम होस्‌।”  ४० तब उहाँ चेलाहरूकहाँ आएर तिनीहरूलाई निदाइरहेका भेट्टाउनुभयो, र पत्रुसलाई भन्‍नुभयो, “के तिमीहरू मसँग एक घण्‍टा पनि जागा बस्‍न सकेनौ? ४१ जागा रहो, प्रार्थना गर, र परीक्षामा नपर। आत्‍मा त साँच्‍चै तयार छ, तर शरीर दुर्बल छ।”  ४२ फेरि दोस्रो पल्‍ट गएर उहाँले प्रार्थना गर्नुभयो, “मेरा पिता, मैले यो नपिई हुँदैन भने तपाईंकै इच्‍छा पूरा होस्‌।”`

`तपाईँको देश परिवेश, संस्कार, परम्परा, संस्कृति, चालचलन, राजनैतिक, नैतिक र सामाजिक चालचलनहरू के छन् जसलाई तपाईँले समातिराख्दा तपाईँलाई सैतानले आफ्नो कब्जामा राख्‍न सजिलो पार्दछ। विश्वासीहरूको बीचमा ती तत्वहरूको बारेमा कसरी सजग बनाउने ताकि पारस्परिक रूपमा हामी सहयोग गर्न सक्दछौँ।`

`चर्चमा धेरै समयसम्म नआउने कोही तपाईँले चिन्नुभएको छ? हताशनिराश र उदासिन भएर आफ्नै जीवन खतम पार्ने त्यो व्यक्ति सुरमा होला। चर्च वा व्यक्तिगत हैशियतले त्यस खालको मानिसलाई तपाईँले कसरी सहयोग गर्न सक्नुहुन्छ? येशूलाई नत्याग्न तपाईँले उसलाई के के उपयोगात्मक सुझावहरू दिन सक्नुहुन्छ?`