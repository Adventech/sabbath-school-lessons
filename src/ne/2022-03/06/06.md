---
title:  अनवरत वा अथक प्रयत्‍नको आवश्यकता
date:  04/08/2022
---

`अनेकौँ महान् निराशको बीचमा याकूबले प्रभुसँगै पो कुस्ती खेल्न पुगे। उहाँसँगको कुस्तीमा याकूबले उहाँलाई त्यसै छोडेनन्। त्यस कथामा निराशको समयमा पनि याकूबको अनवरत प्रयत्‍न र लगनशीलताको बारेमा हामीलाई के सिकाउँदछ? (याकूब कुन परिस्थितिमा थिए त्यो पनि सोच्नुहोस्)।  हेर्नुहोस्, उत्पत्ति ३२।`

यदि ठिक काम गर्न चाह्यौँ भनेर के ठिक छ र कसरी गर्ने भनेर हाम्रा चाहनाहरूलाई अभ्यास गर्न सक्छौँ; तर हामी दवाव र तनावमा पर्दा प्रभुलाई र उहाँका प्रतिज्ञाहरूलाई पक्री राख्‍न धेरै कठिन हुनसक्छ। किनभने हामी कमजोर, त्रसित र अलमलमा हुन्छौँ। त्यसकारण येशूभक्तले अपनाउनुपर्ने धेरै बलहरूमा निरन्तर प्रयत्‍नशील, लगनशील पनि हो किनभने यसले तपाईँ हतोत्साह भएर जेसुकै होस् भन्ने उदासिन भएर त्याग्ने मनस्थितिबाट जोगाइ राख्दछ।

यस मामिलामा सबभन्दा अनुसरणीय, ज्वलन्त महान् उदाहणहरूमा याकूब एक हुन्। धेरै वर्ष अघि याकूबले आफ्ना दाजु एसावलाई छल गरेका थिए। जेठा सम्पत्तिको अधिकार उनले खोसेका थिए (उत्पत्ति २७)। त्यसबेलादेखि नै अब मेरो दाजुले मलाई मार्छ भनेर याकूब भाग्दै हिँडेका थिए। आफ्नो मामा घरमा भाग्ने क्रममा बीचको मरुभूमिमा राती सुत्दा उनले सपनाम लामो भरेङ्ग स्वर्गसम्म गएको उनले देखेका थिए र प्रभुले उनलाई अचम्मका प्रतिज्ञाहरू र अगुवाइ गर्ने वाचा गर्नुभएको थियो (उत्पत्ति २८)। तैपनि जब एसाव ठूलो जमातसाथ उनलाई भेट्न आउँदै छ भन्ने खबर सुने तब उनको त सातोपुत्लो नै गएको थियो। त्यस विषम परिस्थितिमा प्रभुको  आश्वासन र ढाढसको आवश्यकता उनलाई भएको थियो। उहाँले उनलाई क्षमा दिनुभयो, स्वीकार गर्नुभयो र धेरै वर्ष अघि उनलाई प्रभुले गर्नुभएको प्रतिज्ञा कायमै छ भन्ने उनले थाहा पाउन चाहेका थिए। त्यस अन्धकार रात एक जना बीरसँग कुस्ती खेले तब याकूबको कुम खुस्किन पुग्यो। त्यो बीर अरू कुनै नभएर येशू आफै हुनुहुन्थ्यो। त्यसबेलादेखि उनी येशूसँग लड्न नै सकेनन् किनभने उनको तिघ्राको चोत पीडादायी थियो। त्यसबेला लड्नुको सट्टामा केही गर्ने कुरामा उनी अडिग हुन पुगेका थिए। असह्य पीडामा पनि याकूबले येशूलाई पक्री नै राखे र आफ्नो लागि आशिषको माग पनि गरे। येशूले उनलाई भन्नुभयो, "मलाई जान देऊ किनभने बिहानै हुन लागेको छ।" उत्पत्ति ३२:२६।

असह्य पीडामा पनि याकूबले प्रभुलाई पक्री नै राखे, जसको फलस्वरूप उनले आशिष पाए। हामीलाई पनि त्यस्तै हो। कहिलेकाहीँ हाम्रो तिघ्रा वा कम्मरलाई खुम्चाइदिनु हुन्छ होला र त्यस पीडामा पनि उहाँलाई पक्री राख्‍न उहाँले हामीलाई आह्वान गर्नुहुन्छ। त्यो दुखाइ वा चोत तुरन्तै निको पनि भएको थिएन।जब उनले आफ्ना दाजुलाई भेट तब उनी लरबराउँदै थिए। बाहिरबाट उनी कमजोर देखिएतापनि उनमा भित्री ताकत थियो भनेर त्यसले देखाएको थियो।

`निराश, उदासिन र विभिन्न प्रलोभनहरूको बीचमा प्रभुसँग निरन्तर हिँडिरहन तपाईँमा के व्यवहारिक निर्णयहरू गर्नुपर्छ? जस्तै साथीभाइहरूको सङ्गत, जीवनशैली, टेलिभिजन वा विद्युतिय छापाहरूप्रति मोह, पढ्ने सामग्रीहरू मोबाइलमात्र चलाउने चलन, स्वास्थ आनिबानी र आत्मिक जीवनमा के परिवर्तन ल्याउनुपर्दछ?`