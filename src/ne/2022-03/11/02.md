---
title:  धैर्यता र सहनशीलताको परमेश्‍वर
date:  04/09/2022
---

`हाम्रो निम्ति रोमी १५:४,५मा के लेखिएको छ।`

हामीले चाहेको वा हामीलाई वचन दिएको थोकलाई पाउन हामी आत्तुरी हुन्छौँ। यो मानव प्राणीको  साधारण स्वभाव हो। अनि हामीले चाहेको कुरा पाएपछि मात्र हामी संतुष्ट हुन्छौँ। यो सबै प्राणीको स्वभाव हो। तर हामीले अपेक्षा गरेका वा हामीलाई वचन दिएका कुरा पाउँदैनौँ तब हामी रिस, झोक, अधैर्य र व्याकुलको शिकार हुन्छौँ। जब हामी यस स्थितिमा हुन्छौँ तब हामीमा शान्ति हुँदेन र  न परमेश्वरमाथि भरोसा राख्‍न पनि झर्को लाग्न थाल्दछ।

पर्खनु भन्ने परिभाषा नै पीडादायी छ। हिब्रू भाषामा धैर्यतासाथ पर्खिनु (भजन ३७:७) भन्नेलाई "अत्यन्तै पीडामा पर्नु", "बेसरी हल्लिनु वा डगमगिनु," "काम्नु", "घाइटे हुनु" र "शोकाकुल हुनु" र "खिन्न हुनु" हुन्। धैर्यता हुन सिक्नु सजिलो छैन। कतिपय समयमा कठोर परीक्षा वा अग्निज्वाला पर्दा धैर्यताको पाठ सिक्न पुग्छौँ।

`देहायका पदहरू पढ्नुहोस्। ती पदहरूले हामीलाई के बताइरहेका छन्? धैर्यताले कतातिर लम्काउँछ? हेर्नुहोस्, भजनसंग्रह २७:१४, भजनसंग्रह ३७:७-८, भजनसंग्रह ३७:३४, र रोमी ५:१-५।`

कुनैं न कुनै समयमा वा कुनै न कुनैको निम्ति हामी पर्खिन्दा हाम्रो ध्यान दुईमा एकतिर लगाउन सक्छौँ। केको लागि हामी पर्खेकाछौँ त्यसको निम्ति छटपटिएर पर्खिन सक्छौँ वा हामी प्रभुमा नै दृष्टि राखेर अगिबढ्न सक्दछौँ किनभने हाम्रो जीवन उहाँको हातमा राखेका छौँ। हामी कति समयसम्म पर्खिने त्यसको खास सरोकार हाम्रो हुँदैन तर पर्खेर बस्दा हाम्रो दिमागमा के खेलिरहन्छ त्यसको सवाल छ। यदि हामीले प्रभुमा सत्यनिष्ठा भएर भरोसा राख्यौँ भने, हाम्रा जीवन र सबै योजनाहरू उहाँको हातमा सुम्पयौँ भने, हामीहरूका चाहना, महत्त्वाकाँक्षाहरू उहाँमा सुम्पियौँ भने तब हाम्रो उत्तम हितको निम्ति उहाँले नै कदम चाल्नुहुन्छ भनेर उहाँमा भरोसा राख्‍न सक्छौँ। जब हाम्रै उत्तम हितको निम्ति प्रभु सक्रिय हुनुहुन्छ भने वा त्यसलाई विश्वास गर्न कहिलेकाहीँ कठिन भएतापनि हामी पर्खिने बेलामा हामी व्याकुल हुँदैनौँ।

`अहिले नै तपाईँ बेचैन भएर छटपटिन्दै के को लागि पर्खिरहनुभएको छ? सबै थोक प्रभुमा र उहाँको समयको चालमा समर्पण गर्न कसरी सिक्ने? प्रभुमा सबै समर्पण गर्ने खुबीको निम्ति प्रार्थना गर्नु होस्।`