---
title: कठोर परीक्षा वा महासंकटमा पर्खेर बस्नु
date:  03/09/2022
---

### यस अध्यायका मूल पदहरू
रोमी १५:४,५, रोमी ५:३-५, १ शमूएल २६ र भजन ३७:१-११।

> <p>यस अध्यायको मूल सार पद</p>
> "पवित्र आत्‍माको फलचाहिँ धैर्य वा सहनशीलता..हुन्।" गलाती ५:२२।

एक समय एक जना वैज्ञानिकले ४ वर्ष उमेरका केही बालबालिकाहरू र मार्शमेलो अर्थात् तिनीहरूले मनपर्ने मिठाइको परिक्षण गरेका थिए। ती बालबालिका सबैलाई एउटा कोठामा राखिएका थिए। तिनीहरूको अगाडी त्यस मिठाइको ठूलो पोको राखिएको थियो। प्रत्येक बालबालिकाले केवल एउटामात्र त्यो मिठाइ खान पाउँछ तर तिनीहरू वैज्ञानिकले आफ्नो कामबाट नफर्कुञ्जेल पर्खन सके थप दुईवटा मिठाइ पाउँछ भनेर त्यो वैज्ञानिक बाहिर निस्किए।वैज्ञानकले ढोका बन्द गरेर निस्के बित्तिक्‍कै कतिपय बालबालिकाहरूले मिठाइ मुखभरि कोचे। अरूहरू पर्खेर बसे। त्यहाँ दुई थरिका बालबालिकाहरू भएको त्यस वैज्ञानिकले महसुस गरे।

ती बालबालिका युवाअवस्था नहुञ्जेल तिनीहरूसँग राख्दै तिनीहरूको लेखाजोखा राखे। जो बालबालिकाहरू थप मिठाइ खान पर्खेका थिए, तिनीहरू हुर्केपछि राम्रो मिल्न सक्ने, उत्तम विद्यार्थी र आत्मविश्वासमा बलियो भएका थिए, तर नपर्खिनेहरू त्यसको ठिक उल्टो भएका थिए। धैर्यता वा सहनशीलताको गुण हुँदा त्यसले अझ बढी गुणहरूतिर डोर्‍याउने रहेछ भनेर त्यस वैज्ञानिकले पत्ता लगाए। धैर्यवान वा सहनशील हुने गुण वा स्वभाव मानव जीवनको निम्ति आवश्यक र चाहिने गुण हो। त्यसैकारण प्रभुले त्यस गुणलाई संवर्धन गर्नु भनेर प्रभुले हामीलाई भन्नुभएको थियो।

अत्यन्तै कठोर परीक्षा वा महासंकटको पछाडि के के होला भनेर यस अध्यायमा हामी हेर्नेछौँ। पर्खनु कस्तो कठोर रहेछ भनेर हामी केलाउने छौँ।

**यस अध्यायको झलक**: हामीले अपेक्षा गरिएको कुनै कुरा हुन कहिलेकाहीँ किन धेरै समयसम्म पर्खिनुपर्छ? कठोर समयमा पनि धैर्य हुन के पाठहरू हामी सिक्नपर्दछ?