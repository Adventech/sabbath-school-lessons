---
title:  "दाउद: कुर्नुको अनुकरणीय उदाहरण"
date:  06/09/2022
---

भेँडाहरू चराइरहेका केटा दाउदलाई राजा बनाउन भनेर शमूएलले अभिषेक  गरेका थिए भनेर १ शमूएल १६:१-१३मा उल्लेख गरिएको छ। तर बाबु यशैका खेतबारीबाट यरुशलेमको गद्दीमा बस्ने उनले लामो र कठिन यात्रा गर्नुपरेको थियो। कतिपय समयमा उनी यस्तो आतङ्कमा परेका थिए कि उनको ज्यानै खतरामा परेको थियो।

पहिलो त, राजाको छटपटीएको आत्मा वा मिजासलाई शान्त पार्न दाउदलाई बीना बजाउन दरवारमा नियुक्त गरिएको थियो (१ शमूएल १६)। पछि जब उनले ६ फुट अग्लो गोलियाथलाई मारे तब उनी इस्राएलको प्रख्यात बीर वा हिरो हुन पुगेका थिए (१ शमूएल १७)। अनि धेरै वर्ष ससुरा राजाबाट आफ्नो ज्यान जोगाउन भागेर भूमिगत हुनु परेको थियो। राजा सावल र उनका छोरा जोनाथानलाई थाहा थियो कि दाउद दोस्रो राजा हुने निश्‍चय थियो (१ शमूएल २३:१७, १ शमूएल २४:२०)। तर परमेश्वरले निर्धारण गर्नुभएको लक्ष्यमा पुग्न दाउद आफैले केही प्रयास गरेनन्। बरु त्यसको बिपरित पो भ्एका थिए। सावलले उनलाई मार्न सारा शक्ति लगाएर खोजेर प्रयास गरिरहेका बेलामा दाउदले उनलाई मार्न अवसर पाएको थियो।तर राजाको वस्त्रलाई अलिकतीमात्र काटे, त्यो पनि उनलाई पश्चाताप भएको थियो (१ शमूएल २४:५-७)। फेरि सावलले दाउदलाई मार्न खोजेको बेलामा सावललाई मार्न उनलाई अवसर मिलेको थियो, त्यसबेलामा पनि उनले मौकाको फाइदा उठाएन (१ शमूएल २६:७-११)।

`१ शमूएल २६:१-११ पढ्नुहोस्। राजा सावलको हत्या गर्न दाउदले किन इन्कार गरे? प्रभुले हाम्रो जीवनमा उहाँकै समय अनुसार काम गर्नुहुन्छ भन्ने नीतिहरू यस कथाबाट हामीले कसरी सिक्ने? हेर्नुहोस्, १ शमूएल २६:१-११।`

`दाउदले अवसर पाएर सावललाई मार्न अस्वीकार गर्दा त्यसको प्रभाव सावललाई कस्तो परेको थियो? परमेश्‍वरको समयमा पर्खनुको के फाइदा छ भनेर अब १ शमूएल २६:१२-२५ पढ्नुहोस्।`

गाउँले गोठालो जीवनबाट यात्रा गर्दा गर्दैं गद्दीमा आशिन हुन पुगेका दाउदको कथाको बारेमा  एउटा वाक्यले संक्षिप्‍त सार निकाल्न सकिन्छ-परमेश्वरले नदिएको कुरालाई खोसेर लिन नखोज्नु। परमेश्वरले दिनुहुने उपहार उहाँकै हातबाट र उहाँकै समयमा लिनु अति उत्तम ठान्नुपर्दछ। यसको निम्ति धेरै लामो समयसम्म कुर्नु पनि पर्ने हुन्छ। गेडागुडीहरूलाई भिजायो भने त्यसको टुसा केही घन्टाभित्रै पलाउन सक्छ। तर रूखको बिऊ हुर्कन धेरै वर्ष लाग्न सक्छ। तर जब हुरी बतास आउँछ तब त्यो प्रायजसो जरै देखि उखेलिन्दैन।

`सावललाई मार्दा ठिकै गरेँ भनेर दाउदले सोच्न सक्थ्यो होला। दाउद राजा हुनेछ र सावल दुष्ट भएको थियो भनेर दाउदलाई त थाहा थियो नि। तर दाउदको व्यवहारले प्रभुमाथि उनको सत्यनिष्ठा कस्तो थियो देखाउँदछ। तपाईँ जेसुकैको निम्ति पर्खिरहनुभएतापनि दाउदको अनुकरणीय उदाहरणले तपाईँ के सिक्नसक्नु हुन्छ?`