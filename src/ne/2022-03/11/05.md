---
title:  "एलिया: हतार हतार र आवेगमा कार्वाही गर्ने समस्या भएको परमेश्‍वरकै व्यक्ति"
date:  07/09/2022
---

राजा र सारा जनसमूहको अगाडि कार्मेल पहाडमा परमेश्वरको अस्तित्वको भव्य प्रदर्शन एलियाको संयोजकमा भएको थियो। स्वर्गबाट नै सिधै आगो आएर बलि र बेदीलाई भष्म परेको थियो। इस्राएलीहरूलाई झुठमुठ, मन्त्रतन्त्र, मूर्तिपूजा गर्न लगाएर फसाउने झुटो पूजारी र भविष्यवक्ताहरू मारिएका थिए। सारा मानिसहरूको अगाडि हातले बनाएका र मानिसहरूले नै सृजिएका र आविष्कार गरेका देवीदेवताहरू अस्तित्वविहिन भएको तर सनातन सृष्टिकर्ता परमप्रभु परमेश्वरको अस्तित्वको पुष्टि भएको थियो (१ राजा १८)। त्यस परिवेशमा एलिया त आत्मिक बलमा बलियो हुँदै गएका थिए भनेर तपाईँले सोच्नुहोला। तर अचानक उनले एउटा खबर पाए जसले उनको साटोपुल्टै उडाइदियो र भयभित बनाएको थियो। त्यो खबरले उनी बाँच्न पनि चाहेन र मर्नको निम्ति परमेश्वरसँग अनुरोध पनि गरे। प्रार्थानानै नगरि, आफ्नो घरबाट सुइकुच्चा ठोकेर भागेर धेरै टाडा अनकङ्टार पहाडको गुफामा चालिस दिन यात्रा गरेर लुक्ने पुगेका थिए। हेर्नहोस्,  १ राजा १९:१-९

एलियाको पिरलाई थाहा पाउँदा पाउँदे परमेश्वरले उनलाई हपार्नुहुन्छ, ".....ए यलिया तिमी यहाँ के गर्दछौ?" एलिया डरले भयभित भएर भाग्दा उनी गलत ठाउँमा लुक्न पुगेका थिए।

`कार्मेलको पहाडमा परमेश्वरले बिशाल र शक्तिसाली हस्तक्षेपपछि एलिया तर विश्वास र भरौसाले भरिपूर्ण हुनुपर्थ्यो। बरू त्यसको सट्टा आफ्नो ज्यान डराएर जोगाउन उनी भाग्दछन्। एलियाको गलत उदाहरणले हामीले के पाठ सिक्नुपर्दछ?`

यस कथाले हामीलाई  केही महत्त्वपूर्ण पाठ सिकाउँछ: जब हामी घबराउँछौँ, आवेगमा चल्छौँ, हतारिन्छौँ तब हामी प्रायजसो गलत ठाउँमा हामी पर्न धेरै सजिलो हुन्छ। एलियाको मामिलामा उनमा भएको डरले उनलाई छोपेको थियो। अनि मरुभूमि र पहाड हुँदै भागाभाग भएको थिए र आफू कहिले पनि नजन्मेको भएपनि हुन्थ्यो भनेर सन्ताप गरेका थिए। उनलाई परमेश्‍वरको योजना थाहानै थिएन न त उनले सोधे। तर हाम्रो जीवनमा अरू कारणहरू पनि छन् जुन प्रभुको योजनाभन्दा बाहिर रहेर घवराउन सक्छौँ।

`परमेश्‍वरको चाहना वा मनोरथभन्दा बाहिर गएर प्रार्थना नै नगरि हतारहतारमा र आवेगमा चल्ने पात्रहरू बाइबलमा धेरै छन्। तिनीहरूमा केही उदाहरणहरू देहायका पदहरूमा दिइएका छन्।तिनीहरू के कारणले घवराए त? उत्पत्ति १६:१-४, गन्ती २०:६-१२, न्यायकर्ताहरू १४:१-३, मत्ती २०:२०-२८, लूका ९:४९-५६, र प्रेरित ९:१-२`

रिस, अभिलाषा, आफ्नो भाऊ खोज्ने वा अरूलाई दवाएर आफू माथि आउने, उच्चआकाङ्‍क्षा, आवेग, सोख, होसबिनाको जोशहरू, अविश्वास र धर्मको नाउँमा अतिवादी भएर आफ्नो समूह, विश्वास, वा चर्चमा नभएकोलाई अर्थात् इसाई नहुनेहरूलाई भौतिक कार्यवाही गर्ने जोशले हामी कहाँ हुनुनपर्ने त्यहाँ हतारहतारमा पुर्‍याउने तत्वहरू हुन्। यस खालको स्वभावमा कोही पनि वा कुनै पनि मैहुँ भन्ने इसाई पनि स्वतन्त्र छ भन्ने छैन। तर त्यस खालको प्रवृत्ति वा मानसिकताले हामीलाई छोप्‍न नदिन मूल मन्त्र,  परमेश्वरको भलाइ, सदाशयता र करुणाको सत्यनिष्ठामा रहिरहने खुबी हुनु हो। प्रभुले हामीलाई माया गर्नुहुन्छ र हाम्रो सर्वोच्च हित चाहनुहुन्छ भन्ने आत्मज्ञान हामीमा नभएको त होइन। तर हामीमा प्रभुले चाहनु भएको सदाशयता र माथि उल्लेख गरेका मानवीय दुर्गणहरू स्व:त एकै दिनमा वा येशूलाई विश्वास गर्‍यो भन्दैमा तुरन्तै हट्दैन। प्रभुमा विश्वास र आस्था पवित्र आत्माको बरदान होला, तर त्यो बरदानको उन्नति वा आवादी हामीले गर्नुपर्छ, सम्भार गर्नुपर्छ, हुर्काउनुपर्दछ र निगरानीसाथ सुरक्षित राख्‍नुपर्दछ।