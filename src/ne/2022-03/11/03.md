---
title:  परमेश्वरको समयमा
date:  05/09/2022
---

`परमेश्‍वरको आफ्नै समयको बारेमा देहायका पदहरूले हामीलाई के बताउँछ? हेर्नुहोस्, रोमी ५:६ र गलाती ४:४।`

ठिक, उपयुक्त र तोकिएको समयमा हाम्रो निम्ति येशू आउनुभयो र मर्नुभयो भनेर पावलले माथिका पदहरूमा बताउँदछन्। तर हामी मानवीय सोचले ती पदहरू पढ्दै अचम्म मान्न सक्दछौ, पापसँग कारोबार गर्न येशू किन हजारौँ वर्ष पर्खनु भयो? के उहाँ र सारा जगतलाई थाहा थिएन कि पाप र त्यसको  ज्यादति कति खराब छ? त्यो पनि उहाँ आउनभन्दा अगाडि जगत र उहाँका जनहरूलाई थाहा थिए न? दोस्रो आगमनको निम्ति पनि उहाँ किन कुरिरहनुभएको छ?

`येशू मसीह हुनुन्छ भनेर ठोकुवा गर्ने ७० हप्‍ताको भविष्यवाणी दानिएल ९:२४-२७ पढ्नुहोस्। त्यो समय कति लामो थियो? हाम्रो मानवीय हिसाबमा लामो भएतापनि जेहुन्छ त्यसको निम्ति परमेश्वरको समयको निम्ति पर्खन सिक्नुपर्छ भनेर त्यस भविष्यवाणीले कसरी देखाउँदछ?`

हामी पर्खिरहने अनुभव किन हुन्छ भनेर बताउन हामीलाई धेरै महत्त्वपूर्ण आत्मिक कारणहरू दिएका छन्। तिनीहरूमा केही: १. पर्खिने क्रममा हाम्रो दिमागलाई संसारको र सांसारिक लक्ष्यमा केन्द्रित गर्नुको सट्टा प्रभुतिर पुनकेन्द्रित गर्न सघाउँछ। २. जब हामी पर्खिन्छौँ त्यसबेला हाम्रो दिमागमा भाँडभैलो जान्छ र अनेकौँ चिन्तनमननहरूको ओइरो लाग्दछ। त्यसबेला हाम्रा चाहना र नियतहरूलाई केलाएर हाम्रो दिमाग र यस जीवनमा जिउनुको सही चित्रण विकाश गर्न समय दिन्छ। ३. पर्खिने परिस्थितिले हाम्रो अथक प्रयास र लगनशीलताको निर्माण हुनसक्छ, जसको फलस्वरूप हामीमा आत्मिक शक्ति वा बल प्राप्‍त गर्न सकिन्छ। ४. पर्खिरहने खुबीले धेरै आत्मिक वा आध्यात्मिक क्षमता वा गुणहरूको विकाश गर्न ढोका खोल्दछ, जस्तै विश्वास, आस्था, सत्यनिष्ठा, आशा, भरोसा आदि। ५. जब हामी पर्खिन्छौँ तब हामीले नबुझेका चित्रहरूलाई ठूलो चित्रमा राख्‍न उहाँलाई समय दिन्छौँ। कतिपय समयमा सानोतिनो कुराले हामीलाई विचलित वा अन्यौल बनाउँछ। तर तिनीहरूलाई प्रभुको दृष्टिकोणमा हेर्न सकियो भने हामीले शान्तिको अनुभव गर्न सक्दछौँ। ६. यस संसारमा कतिपय कुराहरूको निम्ति किन पर्खिनुपर्छ भन्ने कारण हामीले कहिल्यै पनि नसक्ला। त्यसकारण हामी विश्वासबाट जिउन सिक्दछौँ। अरू कारणहरू के तपाईँले सोच्न सक्नुहुन्छ?

`बाइबलमा के उदारणहरू छन् प्रभुले आफ्नै समयमा काम सम्पन्न गर्नुभएको थियो? तपाईँको जीवनमा पनि उहाँको ठिक समयमा काम गर्नुहुनेछ भनेर पनि उहाँमाथि कसरी भरोसा राख्‍ने? अब्राहम र सारालाई छोरो दिने प्रतिज्ञाको बारेमा सोच्नुहोस्। फेरि त्यसैबखत तपाईँले आफैलाई सोध्नुहोस् तपाईँले के गरिरहनुभएको छ जसले तपाईँको प्रार्थनाको जवाफ पाउन ढिलो भइरहेको छ जुन अगाडि नै पाउनुपर्थ्यो?`