---
title:  थप जानकारी
date:  09/09/2022
---

दिदीमाँ एलेन: पाट्रियार्क एण्ड प्रोफेटस, पृ. ६३७-६४२, "द आन्वाइन्टसङ्ग अभ देभिद।"

जब हामी परमप्रभुको योजनाभित्र रहन राजी हुन्छौँ तब धेरै धेरै पर्खिने खुबी हुनु आवश्यकता पर्दछ। यो पर्खिने समय तीन हिब्रुहरू आगोको भट्टीमा परेको जस्तै हामीलाई पनि अग्निज्वालामा परिरहेको अनुभव गर्न सक्दछौँ। त्यसबेला धैर्यता र शहनशीलता सिक्दछौँ जब हामीले हाम्रा नजरहरू परमप्रभुको व्यक्तित्वमा राख्दछौँ र उहाँ नै हाम्रो निम्ति सक्रिय भएर काम गरिरहनुभएको छ भनेर उहाँमा भरोसा राख्दै अगि बढ्छौ। पर्खिनु पर्ने धेरै कारणहरू छन्। तर ती सबै हाम्रो निम्ति परमप्रभुका योजना पूरा हुने कार्य र उहाँको राज्यसँग सरोकार हुन्छन्। परमप्रभुभन्दा अगि हतारहतारमा दुगुर्‍यौँ भने हामीले धेरै थोक गुमाउनुपर्ने हुन्छ। तर उहाँमा भरोसा राख्‍ने मनस्थितिले र उहाँमा आनन्द हुने मिजासले हामीले धेरै थोकहरू पाउन सक्छौँ। हामीहरूको प्रत्येक परीक्षा, कष्ट, पीडा आदि उहाँले जोख्‍नुहुन्छ र नाप्नुहुन्छ।

"मेरा दु:ख, कष्ट र पीडाहरूमा परमप्रभुको लक्ष्यलाई म पढ्न सक्दिनँ। तर मेरो लागि के उत्तम छ सो उहाँलाई थाहाछ, मेरो सबै आत्मा, जोश, जाँगर, शरीरलाई उहाँलाई समर्पण गर्नेछु। उहाँ नै मेरो विश्वासिलो सृष्टिकर्ता हुनुहुन्छ। "म शर्माउँदिनँ, किनभने मैले कसमाथि विश्‍वास राखेको छु सो म जान्‍दछु, र मलाई निश्‍चय छ, जुन कुरा त्‍यस दिनसम्‍म मैले उहाँलाई सुम्‍पेको छु, त्‍यो सुरक्षित राख्‍न सक्‍ने उहाँ नै हुनुहुन्‍छ।" २ तिमोथी १:१२ (Nepal Bible Society - Nepali New Revised Version 1.2)। यदि हामीले हाम्रा दिमाग, आत्मालाई परमप्रभुमा बढि विश्वास र निष्ठावान हुन, बढि प्रेमिलो हुन, अत्यधिक धैर्यता हुन र अझ परिपक्वरूमा स्वर्गमा रहनुहुने परमपितामाथि भरोसा राख्‍न शिक्षित बनायौँ र तालिम दियौँ भने हामीमा अझ बढि शान्ति र सुखी दिनदिनै बढ्दै जानेछ, त्यो पनि जीवनको अनेकौँ द्वन्द्वमा।

"येशूको पाखुराबाट बाहिर रहेर हामी चिन्ता, फिक्री, दिक्‍क, उदासिन भएको परमप्रभु चाहनुहुन्न र कोही पनि इसाई भनेर दावी गर्नेहरू त्यस स्थितिमा आफूलाई पार्‍यो भने उहाँ प्रशन्न हुनुहुन्न। अझ धेरै चुपचापसँग पर्खिनु र चनाखो दुवैलाई मिलाउनु आवश्यक छ। कतिपयले ममा मलाई उत्तेजना गर्ने भावनाहरू उर्लेर आएन भने म ठिक बाटोमा छैन भनेर सोच्दछन् र त्यसको निम्ति अवसरहरू खोज्दछौँ, तर आत्मिक अनुमानमा उत्तेजित वा ममा पवित्र आत्मा आयो भनेर भावविभोर भएर उफ्रनुको लेखाजोखा राखिन्दैन बरू विश्वासको चाहिँ राखिन्छ।"-सेलेक्टेड मेसेजेज, बुक २, २४२बाट रूपानतरित।

**चिन्तनमनन**

`हाम्रो सबै दु:खकष्ट, परीक्षा र पीडालाई येशूले नाप्नुहुन्छ र जोख्‍नुहुन्छ भन्नुको अर्थ के हो? यो कुरा थाहा पाएर हामीलाई पर्खन कसरी सहयोग हुन्छ?`

`धैर्यतापूर्वक पर्खिन्दा डर, त्रास र आनन्दको अनुभव गरेका विश्वासीहरूको व्यक्तिगत गवाही सुन्नुहोस्। तिनीहरू कसरी सहनशील हुन सके? तिनीहरूले के सिके? कुन प्रतिज्ञाहरूमा तिनीहरू झुण्डिरहे?`

`केही कुरा पर्खिन्दा पीडादायी भएका मानिसहरूलाई तपाईँ र चर्चको हैशियतले कसरी सहयोग गर्न सक्नुहुन्छ?`

`धैर्यधारण र सहनशीलताको निर्माण गर्न  प्रार्थना र साधनो के भूमिका छ? के कोही अरूहरू छन् जसको निम्ति तपाईँ प्रार्थना गर्नुभएर तिनीहरूको जीवनमा धैर्यताको निर्माण गर्न पवित्र आत्माले सघाउन्?`