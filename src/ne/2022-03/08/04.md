---
title:  पुनरुत्थानको शक्ति
date:  16/08/2022
---

मानिसहरू कतिको नीरिह र असहाय छ भन्ने समस्यालाई पुनरुत्थानको  घट्नाले सम्बोधन गर्दछ। जब हामी येशूको जीवन, मृत्यु र पुनरुत्थानको बारेमा सोच्दछौँ तब उहाँको मृत्युको घट्नाले परमेश्वरसँग बैधानिकता र आधिकारिकरूपमा सम्बन्धमा मेल हुन गएका हुन्छौँ। यो कुनै मन बहलाउने कुरा नभएर सत्य हो।

तर, पुनरुत्थानले मुक्तिको आयाममा विशेष स्थान ओगटेको छ। एक दिन हामी पनि पुनरुत्थान हुनेछौँ भनेर मात्र येशूको पुनरुत्थानले हामीलाई देखाएको छैन। येशूको पुनरुत्थानले उहाँलाई पिताको दाहिने हातमा अधिकार र शक्तिसम्पन्न भएर आशिन गरिनुभएको थियो। दुई हजार वर्ष अघिमात्र होइन, येशूले पुनरुत्थानमा पाउनुभएको अधिकार र शक्ति हाम्रो निम्ति अहिले पनि उपलब्ध छ!

`परम पिताको शक्तिको बारेमा पावलले एफिसीमा चर्चा गर्दछन्। एफिसीमा लेखिएका पदहरूले पुनरुत्थानको शक्तिको बारेमा हामीलाई के सिकाउँदछ? ती पदहरूमा तपाईँकै निम्ति के आशा र प्रतिज्ञाहरू पाउनुहुन्छ? हेर्नुहोस् एफिसी १:३-२३।`

ईश्वरीय शक्ति र ज्ञानको सहयोगलेमात्र एफिसीका विश्वासीहरूले केही ठोस विद्या जानोस् भनेर पावलले प्रार्थना गर्दछन्: (१) येशूले बोलाउनुभएका हामीहरू एक दिन भौतिक, आत्मिक, मानसिकरूपमा कायापलट वा यस मरणशीलबाट प्रभुको स्वरूपमा परिवर्तन हुनेछौँ; (२) हाम्रो निम्ति प्रभुले प्रकट गर्नुभएको अथाह शक्तिलाई हामी बुझ्दछौँ।

यो शक्ति कस्तो चकित छभनेर पावलले वर्णन गर्न प्रयास गर्दछ। जुन शक्ति अहिले पनि हामीलाई उपलब्ध गराइएको छ त्यो केवल मृत्युमा जमिनमा गाडिएर पुनरुत्थानको निम्तिमात्र होइन तर हामीलाई पिताको दाहिने हातमा राख्ने अधिकार पनि दिइएकोछ।

त्यतिमात्रै भनेर पावलल यहाँ रोक्दैनन्। पुनरुत्थानले येशूलाई केवल केही शक्तिमात्र दिइएन तर शासन गर्ने अधिकार र शक्ति र सारा अनन्तभरि उहाँका जनहरूलाई भएको आवश्यकतालाई पूरा गर्न उहाँलाई सशक्त बनाइएको छ।

`पुनरुत्थान हुनुभएको येशूको शक्ति तपाईँको जीवनको कुन कुन पक्षहरूमा आवश्यक छ त्यसको सूची बनाउनुहोस्। अनि प्रार्थना गर्नुहोस् कि तपाईँलाई चाहिने क्षेत्रहरूमा त्यो शक्ति उपलब्ध गराइयोस्। अझ तपाईँ आफूले के आत्मनिर्णय गर्न सक्नुहुन्छ जसले गर्दा त्यस शक्तिलाई तपाईँमा काम गर्न सजिलो बनाउँदछ?`