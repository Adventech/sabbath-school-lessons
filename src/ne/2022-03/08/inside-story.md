---
title: कथा
date:  19/08/2022
---

### आँपको रूखमूनि चर्च, ब्राजिल

_कार्ला_

चर्च पास्टरले आफ्नो प्रवचनमा विश्‍वासीहरूलाई अपिल गरेका थिए जुन कार्लाले बिर्सन सकेन। "भाइबहिनीहरू हो, हाम्रो सहरभन्दा बाहिर गाउँमा कसैले चर्च स्थापना गरोस् भनेर मैले दुई वर्षदेखि प्रार्थना गरिरहेको छु। त्यो गाउँ हाम्रो सहरभन्दा टाढा छ सो मलाई थाहा छ। त्यहाँ यात्रा गर्न पनि गार्‍हो छ सो मलाई थाहा छ। यो  पनि मलाई थाहा छ कि त्यो गाउँ हाम्रो  सहरको निम्ति अनकङ्टार पनि छ। तर यदि हाम्रा गाउँघरमा हाम्रा भाइबहिनीहरू सुसमाचार सुनाउन गएन भने को जाला र?"

कार्ला डेन्टिस्ट थिइन् र आफ्नो श्रीमानसँग ब्राजिलको उत्तरपश्‍चिमा भागमा सरेकी थिइन्। परमेश्‍वरले आफूलाई उहाँको महिमाको निम्ति परिचालन गरुन् भनेर उनले प्रार्थना गरिरहेकी थिइन्। पास्टरको अनुरोध उनको दिमागमा किला गाडेको जस्तै भयो। गाउँमा चर्च स्थापना गर्न उनले सहयोग गर्न चाहेकी थिइन्। उनले चर्चमा एउटा काठको एउटा बाकस राखिन् र गाउँमा चर्च स्थापना गर्न चन्दा सङ्कलन गर्न थालिन्। एक वर्षपछि सहरमा चर्चको निर्माण गर्न जग्गा किन्न तरखरमा लागिन्। सहरको वरिपरि जग्गा धेरै महंगो थियो।

अनि उनले सहरको सडकको छेउमा एउटा आकर्षित घडेरी देखिन्। त्यो जग्गा कम मूल्यमा विक्रि गर्दैछ भनेर उनले सुनिन्। उनले जग्गा धनीलाई भेटिन्। त्यस धनीले केवल ३५,००० ब्राजिलियन रियल वा अमेरिकी डलर ६,६५० अर्थात् सात लाख रुपैयाँमा बेच्ने कुरा गरे। आफूसँग पर्याप्‍त पैसा नभएकोले उनले यो प्रस्ताव गरिन्, "यदि तपाईँलाई ५००० रियल वा ९५० डलर बैना दिएँ भने बाकीँ महिना महिनामा दिने मञ्‍जुर गर्नुहुन्छ कि?" "कति  महिना लाग्छ?" धनीले सोधे। "हामी महिनाको ५०० रियल वा ९५ डलरमात्र दिन सक्छौँ," उनले जवाफ दिइन्।

"६० महिना? यदि मेरो जग्गाको पैसा पाउन पाँच वर्प लाग्छ भने म त टाट पल्टिनेछु!" जग्गा धनीले सुनाए।

"तर यो असल कामको निम्ति हो। यहाँ हामी चर्च निर्माण गर्न चाहन्छौँ। तपाईँले परमेश्‍वरको लागि घर बनाउन सहायता गर्नुभएको हुन्छ। के तपाईँले परमेश्‍वरको निम्ति कहिल्यै घर बनाउनु भएको छ?" उनले जिकिर गरेर सोधिन्। उनले छैन भनेर टाउको हल्लाए। "ल परमेश्‍वरको घर बनाउने अवसर अहिले नै हो," कार्लाले भनिन्। अनि जग्गा धनीले कार्लाको प्रस्तावमा जग्गा बेच्न तयार भए। तर कार्लासँग बैना दिन ५,००० रियल थिएन। उनले चर्चका सदस्यहरूसँग सहयोग मागे। उनले २७०० वा ५१५ डलर जम्मा गरिन्। तर उनलाई अझै २३०० रियलको आवश्यकता थियो। अनि उनले काठको बाकस सम्झिन्। उनले त्यो बाकस खोलिन् र २३०० रियल जम्मा भएको पाइन्। त्यसरी उनले पहिलो बैना दिन सफल भइन्।

त्यसपछि कार्लाले आफ्नो वचन अनुसार प्रत्येक महिना पैसा दिइन्। अझ कति दिइन् उनलाई त थाहा नै भएन। एक वर्ष वित्यो, दुई वर्ष बित्यो। अनि तेस्रो वर्षमा परमेश्‍वरको यो प्रार्थना गर्न आँट गरिन्। "हे प्रभु यसै वर्ष सबै ऋण चुक्ता गर्न सकौँ ताकि दुई वर्ष अघि नै यस जग्गामा भवन निर्माण गरेर तपाईँको आराधना गर्न सकौँ," उनले परमेश्‍वरसँग बिन्ति गरिन्। आफ्नो प्रार्थनाको बारेमा उनले कसैलाई पनि सुनाइनन्। तर परमेश्‍वरले सुन्नुभएको थियो। उनले महिनमा एक बैनाको सट्टा दुई, तिन, चार र पाँच पनि दिन थालिन्। एक दिन त्यस जग्गा धनीकी श्रीमतीसँग कति पैसा दिनुछ भनेर सोधिन् किनकि उनले त्यसको हिसाबकिताब राखेकी थिइन्। उनले हिसाब गर्दा त्यही वर्षको सेप्टेम्बर मा सबै पैसा तिरी सक्नेछ भनेर सुनाइन्। सेप्टेम्बरमा कार्लाले जग्गा धनीलाई अन्तिम पैसा दिएको पास्टरले भिडियो खिचे। अब जग्गाको लालपूर्जा पाउने भयो भनेर खुशीले घर फर्किन्।

तर घर पुग्दा त उनलाई केही न केही असजिलो भएको जस्तो लाग्यो। उनको विवेकले उनलाई सोध्दै थियो, कार्ला तिमीले खास गरेर कति पैसा दियौ?" हिचिकिचाएर उनले आफ्नो हिसाबकिता हेरिन्। उनले ४८ पल्टमात्र पैसा दिएकी थिइन्। उनी निराश भइन्। अझ पैसा तिर्न एक वर्ष लाग्ने भएको उनले थाहा पाइन्। दु:खित मानेर यो कुरो जग्गाधनीलाई उनले सुनाइन्। जग्गाधनीलाई आफ्नो गल्ती देखाइन्।

अर्को साबथमा साबथ स्कूलको शिक्षकले क्लासमा एक चुनौति दिए। "म कागतको सानो टुक्रा बाँड्छु। यो वर्षको अन्त्यमा के असम्भव कुरो पूरो भएको चाहनुहुन्छ सो लेख्‍नुहोस्," उनले अर्‍हाए। कार्लाले लेखिन्, "तीन महिनाभित्र सबै ऋण चुक्ता गर्ने।" मानवीय हिसाबले यो असम्भव नै थियो।

तर अक्टोबरमा पाँच किस्ता दिइन्। नभेम्बरमा चार र डिसेम्बरमा अन्तिम तीन। चर्चका सदस्यहरूले डिसेम्बर १९मा चर्चको निम्ति लालपूर्जा पाएकोले खुशियाली मनाए। आज त्यहाँ २० जना चर्चका सदस्यहरू प्रत्येक साबथ भेला हुन्छ। त्यस चर्चलाई "आँपको रूखमूनिको चर्च" भनेर नाउँ दिएको छ। जब चर्च भवन बन्दै थियो तब विश्‍वासीहरू नजिकको आँपको मूनि भेला भएर जम्मा भएर आराधना गर्दथे।

कार्लाले भन्छिन्, "हाम्रो पूरै हृदयले चिताएको मनोरथ परमेश्‍वरले पूरा गरिदिनुहुन्छ। उहाँ हाम्रो प्रिय परमेश्‍वर हुनुहुन्छ।

_-आन्ड्र्यु मेकचेस्नी_