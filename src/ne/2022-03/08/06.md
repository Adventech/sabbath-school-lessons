---
title:  प्रभुलाई नदेखेतापनि विश्वास र निष्ठामा अटल रहनु
date:  18/08/2022
---

हामी रोग, कोभिन जस्तो महामारीको  भूमरिमा एक्लै फेँकिरहेका हौँला, अनेकौँ पारिवारिक र व्यक्तिगत समस्याको जालोमा हामी होऔँला, र कसैले मलाई वास्ता गर्दैन र कोही आएर मेरो निम्ति प्रार्थना पनि गर्दैन भन्ने जस्ता कहलाग्दो कुराहरूलाई दिमागमा खेलाइरहनु धेरै रमाइलो कुरा त पक्कै पनि होइन। तर त्यसमा पनि मलाई के भइरहेको सो प्रभुलाई थाहा छैन न उहाँले वास्ता नै गर्नुहुन्छ भन्ने उहाँप्रति विरोधावास जनाइराख्नु झन पीडादायक हुनसक्छ।

विदेशमा युद्धबन्दी भएर बेबिलोनमा दासत्वको निर्वासनमा जाने परेका यहूदा देशका मानिसहरूको निम्ति प्रभुले तिनीहरूलाई चटक्कै छोड्नुभयो भन्ने देखिएको थियो। तिनीहरू बिदेशम शरणार्थी भएका थिए। तिनीहरूकै पापको कारण तिनीहरूले दु:ख भोगिरहेका थिए। प्रभुले तिनीहरूलाई त्याग्नुभयो भन्ने महसुस तिनीहरूले भौतिकरूपमै गरिरहेका थिए। तर तिनीहरूको कालरात्रीको समय यशैयाले घामको किरण जस्तै देखापरेर तिनीहरूलाई सान्त्वना दिने वचनहरू बोल्दछन्। यशैया ४० अत्यन्तै सौन्दर्यात्मक शैलीमा लेखिएको अध्याय हो। मानिसहरू जे भएतापनि तिनीहरूको प्रभु कस्तो हुनुहुन्छ भनेर उहाँको कोमल स्वभाव र चरित्रको बारेमा यशैयाले लेख्दछन्। यशैया ४०:११मा भावुक भएर यसरी प्रभुको मायाको बारेमा मार्मिक भावना व्यक्त गर्दछन् "उहाँले आफ्‍नो बगाललाई गोठालाले झैँ चराउनुहुन्‍छ। उहाँले थुमाहरूलाई आफ्‍नै अँगालोमा लिनुहुन्‍छ, र तिनीहरूलाई आफ्‍नै हृदयको नजिक बोक्‍नुहुन्‍छ। उहाँले स-साना बच्‍चा भएकालाई चाहिँ बिस्‍तार-बिस्‍तार डोर्‍याउनुहुन्‍छ।" धेरै वर्षसम्म विदेशमा निर्वासित यातनामय जीवन बिताइरहेकाहरूले तपाईँ कहाँ हुनुहुन्छ, हे प्रभु, हाम्रो माझमा तपाईँ हुनुहुन्छ र हामीलाई वास्ता किन गर्नुहुन्न जस्ता भावनाहरू पोखाउनु कुनै अनौठो त पक्का पनि होइन।

`यशैया ४०:२७-३१को साथमा बाँकि अंश पनि पढ्नुहोस्। यशैयाले प्रभुको बारेमा कस्तो चित्रण गरेका छन्? "मेरा चल्ने मार्गहरू प्रभुबाट लुकिएको छ। मेरा दु:खकष्टलाई प्रभुले वास्ता नै गर्नुहुन्न" भन्ने दुखेसोलाई यशैयाले कसरी जवाफ दिन्छन्?`

आफ्नो निर्वासित जीवनबाट प्रभु लुक्नुभएको छ भन्ने आभास पाउने अर्को समूह थियो। त्यो समूह एस्थरको पुस्तकमा पाइन्छ। यस पुस्तक बाइबलमा समावेश भएतापनि परमेश्वरको नाउँ एक ठाउँमा पनि उल्लेख गरिएको छैन। तर त्‍यस कथाले उहाँका जनहरूलाई मृत्यदण्डबाट प्रभुले कसरी बचाउनुभयो र हस्तक्षेप गर्नुभयो भन्ने नाटकलाई एक एक गरेर उघारेको पाइन्छ। यस पुस्तकले विगतका मानिसहरूको अनुभवमात्र होइन प्रतिकको रूपमा प्रभुका जनहरूले भविष्यमा सतावटको सामना गर्नुपर्नेछ र तिनीहरूको सर्वनाशको निम्ति अनेकौँ मृत्यदण्डको घोषणा लाडीनेछ भनेर प्रस्तुत गरिएको छ (प्रकाश १३:१५)। त्यस्तो भिषम, भयानक, आततायी र पीडादायी परिस्थितिमा परमेश्वर करौँडौ माइल टाढा लुकिरहुनभएको छ र तिनीहरूलाई त्याग्नुभएको छ भन्ने भावनाले सताउनु के अनौठो मान्नु पर्दछ र? त्यही प्रभु जसले एस्थरको समयमा आफ्ना जनहरूलाई उद्धार गर्नुभयो पृथ्वीको अन्तको महाकष्टको समयमा पनि उद्धार गर्नुहुनेछ।

`निर्वासित जीवन बिताइरहेकाहरूलाई यशैयाले प्रभुको चित्रण हामीले हेर्यौँ। मानिसहरूको जीवनमा प्रभु अलप हुनुभयो भनेर अनुभव गर्नेहरूको निम्ति उहाँको बारेमा कसरी सम्झाउने? मानवीय आँखाहरूले होइन, तिनीहरूको वरिपरि परिस्थितिहरू होइन न त अरूहरूलाई प्रभुले के गर्नुभयो वा गर्नुभएन भन्ने  निश्कर्षमा होइन तर आत्मज्ञान र विश्वासको आँखाले प्रभुलाई हेर्ने खुबीको  बिकास कसरी गराउने?`