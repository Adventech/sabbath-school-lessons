---
title:  थप जानकारी
date:  19/08/2022
---

दिदीमाँ एलेन, प्रोफेटस एण्ड किङ्गस, पृ. ५९८-६०६को "इन द डेज अभ क्विन एस्थर।"

"पवित्र आत्मा माग्नेलाई दिइनेछ भनेर के प्रभुले वाचा गर्नुभएन र?  के पवित्र आत्मा कुनै मनगढन्ते र मानिसलाई बहलाउने विभिन्न आत्मिक आवाज र शक्ति नभएर येशूभक्तको जीवनमा वास्तविक छैन र? उहाँनै हाम्रो सही मार्गनिर्देशक होइन र? कतिपय मानिसहरूले प्रभुको वचनलाई आत्मसात् गर्न डराउँछन् पनि। बाइबल अनुसार चल्नु आफैलाई जोखिममा पार्नु हो भनेर पनि तिनीहरूले सोच्दछन्। प्रभु हामीलाई सिकाउनुहोस् भनेर तिनीहरू प्रार्थना गर्छन् तर तिनीहरूलाई सिकाइएको र देखाइएको वचनमा प्रतिवद्धता गरेर चल्न डराउँछन्। प्रभुले तिनीहरूलाई के सिकाउनुभयो सोलाई विश्वास गर्न तिनीहरू हिचकिचाउँछन्। जबसम्म नम्र भएर  प्रभु पिताकहाँ आउँछौँ, उहाँका शिक्षाहरू सिक्न उत्सुक र जाँगरिलो हुन्छौँ र उहाँले सिकाएको अनुसार चल्न उहाँलाई वचन दिन्छौँ, तब उहाँले दिनुभएको प्रतिज्ञा हामीमा पूरा गर्नुहुनेछ भन्ने कुरामा हामी किन शङ्का गर्ने? एक क्षण पनि तपाईँले उहाँको बारेमा शङ्का गर्नु हुँदैन र यसले उहाँको अपमान हुन्छ। उहाँका वचनहरूलाई हामीले गलत ढङ्गले व्याख्या नगरियोस र नसकिइयोस भनेर हामी आफूले आफैलाई विश्वास नगर्न पनि सक्छौँ। तर यो पनि तपाईँको प्रार्थनाको विषयबस्तु होस। उहाँमाथि भरोसा राख्नुहोस्। जतिसक्यो त्यति उहाँलाई विश्वास गर्नुहोस् ताकि उहाँको पवित्र आत्माले तपाईँमा उहाँका योजनाहरू प्रकट गरियुन र तपाईँले बुझ्न सकुन। उहाँले नै तपाईँको जीवनमा काम गर्न दिनुहोस्।" म्यानुस्क्रिप्ट रिलिज, ठेली ६, पृ. २२५बाट रूपान्तरित।

"अनेकौँ परीक्षा, द्वन्द्व, शङ्का, विद्रोहीहरूको सामना र दु:खकष्टको बीचमा प्रभुप्रतिको आस्था र निष्ठा बढ्दै बलियो हुँदै जान्छ। यस परीक्षाको घडीमा आर्जन गरिएको अनुभव कुनै पनि बहुमूल्य हिरामोती भन्दा उत्तम र अत्यन्त महँगो हुन्छ"-टेस्टिमोनिज फर द चर्च, ठेली ३, पृ. ५५५बाट रूपान्तरित।

**चिन्तनमनन**

`कतिपय कुराहरू हाम्रो नाङ्गो आँखाले देख्दैनौँ न त हामी बुझ्न सक्दछौँ तर हामी विश्वास गर्दछौँ, तिनीहरूको चलखेलले हामीलाई प्रभाव पाररहेको हुन्छ। कतिजनाले महामारी कोभिडलाई देखेको छ र? त्यस परिप्रेक्ष्यमा हामीले प्रभुलाई नदेखेतापनि उहाँलाई विश्वास गर्ने के के आधारहरू छन् जसले उहाँमा रहिरहन सहयोग गर्दछ?`

`हामीलाई जुनसुकै परिक्षणको स्थितिमा राखिएतापनि, हामीले नबुझेतापनि र हामीले चाहेको अनुसार नतिजा ननिस्केतापनि प्रभुलाई विश्वास गर्नु नै हाम्रो निम्ति उत्तम छ भनेर कसरी विश्वासगरि राख्ने?`

`"अनेकौँ परीक्षा, द्वन्द्व, शङ्का, विद्रोहीहरूको सामना र दु:खकष्टको बीचमा प्रभुप्रतिको आस्था र निष्ठा बढ्दै बलियो हुँदै जान्छ। यस परीक्षाको घडीमा आर्जन गरिएको अनुभव कुनै पनि बहुमूल्य हिरामोती भन्दा उत्तम र अत्यन्त महँगो हुन्छ" भन्ने कथनले द्वन्द्व तपाईलाई ठिक ठाउँमा ढाल्न प्रयोग हुन्छ भन्ने कुरालाई तपाईले कतिको बुझ्नु हुन्छ?`

`कतिपय मानिसहरू र हाम्रै मित्र इसाईहरू भयानक परिस्थितिमा गुज्रेको वा गुज्रिरहेको हामीले देखेकाछौँ। तिनीहरूले भयानक नतिजाहरू भोग्न वाध्य भएको पनि हामी निरिह भएर हेर्नुपरेको हुन्छ। प्रार्थना र अनेकौँ अथक प्रयासको कारण पनि हामीले कल्पना गर्न नसकेका सवभन्दा खराब कुरो भएको हामी पाउँछौँ। हामीले अध्ययन गरिरहेको शिलशिलामा त्यस द्वन्द्वामक परिस्थितिलाई कसरी बुझ्ने?`