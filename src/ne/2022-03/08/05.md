---
title:  हाम्रा सबै चिन्ताफिक्री बोक्न दिने
date:  17/08/2022
---

कतिपयको घरमा यो कथन झुन्ड्याइएको पाइन्छ "जब हामी प्रार्थना गर्छौँ तब किन चिन्ता गर्ने?" यस कथनले हामीलाई हँसाउँदछ, किनभने हाम्रा चिन्ताफिक्री प्रभुलाई दिनुभन्दा हामी आफै चिन्ता गर्छौँ र त्यसलाई सुल्झाउन आफैले कोशिश गर्छौँ।

कसैले यो पनि भन्छ जब हाम्रा जीवनका हामीले फुट्काउन नसकेका सबै गाँठोहरू प्रभुलाई सुम्प र उहाँले नै फुट्काउनुहुन्छ। हो, प्रभुले त्यही गर्न उत्सुक हुनुहुन्छ। तर अचम्म त यो छ हाम्रा सबै गाँठो, समस्याहरूलाई पकडि नै राख्छौँ र एकदिन एक एक गरेर तिनीहरू चुड्न थाल्दछ र हामी अन्धकारको भूमरिमा पर्दछौँ। इसाई भनाउँदाहरू नै किन नहुन् तिनीहरू आत्महत्यातिर नलागेको छैन भन्न मिल्दैन। तर हामी बिचलित नहुँञ्जेल किन पर्खिने? अहिले नै जुनसुकै अवस्थामा हामी भएतापनि प्रभुकहाँ किन नजाने?

`देहायका पदहरू पढ्नुहोस्। तिनीहरूमा मौलिक सन्देश के छ? हेर्नुहोस्, १ पत्रुस ५:६-७, भजनसंग्रह ५५:२२ र मत्ती ६:२५-३४।`

१ पत्रुस ५:७ धेरै सरल र बुझ्न सकिने खालको पद हो। यसमा कुनै पनि गोप्यकुरा वा ज्ञानहरू लुकिएका छैनन्। यसले व्यक्त गरिएको के वचन हो त्यसको अर्थ त्यही हो। चिन्ताफिक्री सुम्पिनुदिनुको अर्थ फेँक्नु, त्याग्नु, छोड, ताकि त्यसले ल्याउने चासो, पीडा, चिन्तासँग तपाईँको कुनै सरोकार हुँदैन। तर हाम्रा बोझ जहाँपायो त्यहीँ छोड्ने पनि होइन। अनेकौँ ध्यान, धर्मकर्म, दर्शनहरू सोचेर र दिमागलाई खेलाएर वा अरूहरूको कब्जामा राख्न दिँदा हाम्रा चिन्ताफिक्रि बिलाएर जाँदैन। तिनीहरू स्वर्गमा रहनुभएको सनातन सृष्टिकर्ता परमपितालाई सुम्पिनुपर्छ भनेर येशूले मत्तिमा भन्नुभएको छ। उहाँले नै सम्हाल्नु हुनेछ भनेर प्रतिज्ञा गरिएको छ। यो गर्न कठिन त छैन तर यो गर्न सजिलो भएको र सत्य नै भएकोले नै हामीलाई कठिन भएको हो।

विभिन्न कारणहरूले मानिस चिन्ता र उदासमा पर्दछ। कामको चापले पनिहुनसक्छ। आफ्ना प्रियजन र विश्वासी जनहरूले अपेक्षा नगरिएको आरोप वा आलोचना, हामीलाई कसले मन पराउँछ र वास्ता गर्छ र भन्ने उदासिन मनस्थिति, स्वास्थ, पारिवारिक र आर्थिक आदिहरूले हामीलाई सताउँदछ। अझ प्रभुको अगाडि हाम असल, सज्जन, धर्मात्मा छैन भन्ने कुराले पनि हामीलाई चिन्ता गराउन सक्छ। जति असल हुन खोजे पनि कमजोरको कमजोर नै छु र प्रभुले मलाई क्षमा दिनुभएको छैन भन्ने उदासिन मनस्थिति हामीमा हुनसक्दछ।

ती चिन्ताफिक्री जेभएतापनि तिनीहरूलाई हामीले नै पकडि राख्ने बानीले गर्दा त्यसको समाधानको निम्ति न त प्रभु न त अरू कसैको खाँचो छ। मेरो खुट्टामा म आफै उभिएको छु मेरो समस्या मैले नै सुल्झाउँछु भन्ने मनस्थिति हामीमा हुने भएकोले हामी झनझन अन्धकारमा होमिन पुग्दछौँ। यस्ता किसिमका धारणाहरूलाई फेरि सोच्नु भनेर पत्रुसले हामीलाई सिकाउँदछ। प्रभुले हामीलाई हेरचाह गर्नुहुन्छ, वास्ता गर्नुहुन्छ र सरोकार राख्नुहुन्छ। त्यसैकारण हामीले चिन्ता गर्नु आवश्यक छैन भनेर पत्रुसले हामीलाई बताउन खोजेको पाइन्छ। पारपाचुकेको कठिन परिस्थितिमा हामी पर्दा, अनेकौँ समस्या र हामी बेकारका छौँ भनेर उदासिन भएको बेलामा पनि के प्रभुले हामीलाई वास्ता गर्नुहुन्छ र? हाम्रा परिस्थितहरूलाई परिवर्तन गर्न प्रभु इच्छुक हुनुहुन्छ भनेर बाइबलले हामीलाई बताउँदछ।

`तपाईँको जीवनमा अहिले के के चिन्ताफिक्रीहरू छन्? तिनीहरू वैधानिकता भएतापनि र दु:खदिने खालको भएतापनि तिनीहरूलाई बोक्न प्रभुलाई गार्‍हो छ त? तर हामीलाई ठूलो समस्या यो हुनसक्छ कि प्रभुलाई हाम्रा समस्याहरू सबै थाहा छ र उहाँले सम्हाल्न सक्नुहुन्छ भनेर थाहा पाउँदापाउँदै पनि हाम्रा समस्याहरू उहाँले समाधान गर्नुहुन्छ भन्ने कुरामा भित्री हृदयदेखि विश्वास गर्दैनौँ। यो तपाईँको जीवनमा यो सही भएको पाउनुभएको छ?`