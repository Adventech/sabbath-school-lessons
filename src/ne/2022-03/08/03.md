---
title:  येशूको नाउँमा
date:  15/08/2022
---

> <p></p>
> "मेरो नाउँमा तिमीहरूले जे मागेतापनि म तिमीलाई गरिदिनेछु" यूहन्ना १४:१४।

समय आइरहेको थियो येशू आफ्ना चेलाहरूसँग छुटिन लाग्नुभएको थियो। तिनीहरूलाई सहयोग गर्ने, तिनीहरूको निम्ति धर्मगुरूहरूसँग मुखामुख गर्नुहुने, तिनीहरूलाई शान्तिको राहत दिनुहुने, तिनीहरूलाई सान्त्वना र उत्साह दिनुहुने, तिनीहरूसँग हुँदा आनन्दको प्रत्याभूति दिनु हुने र बिरामीहरूलाई निको पार्ने शक्ति र अधिकार दिनुहुने प्रभु अब तिनीहरूबाट अलगिएर स्वर्गमा एक्लै जाँदै हुनुहुन्छ रे! अपेक्षा नगरिएको त्यो अवस्था तिनीहरूले सामना गर्नुपर्ला भनेर तिनीहरूले सोचेक पनि थिएनन्। अब तिमीहरू अलमलमा पर्न थाले, बलहिन र उदासिन हुन पुगेका थिए। चेलाहरूले उहाँलाई भौतिकरूपमा देख्न नसकेतापनि उहाँले अत्यन्तै उल्लेखनीय र मार्मिक प्रतिज्ञा तिनीहरूको माझमा छोड्नुभएको थियो। उहाँले भन्नुभयो उहाँको नाउँमा जे मागेपनि उहाँले दिनुहुन्छ रे! त्यही वचनले प्रभावित भएर नै जब हामी प्रार्थना गर्छौँ तब हामी भावबिभोर भएर "येशूको नाउँमा आमेन" भनेर व्यक्त गर्दछौ। हेर्नुहोस् यूहन्ना १४:१-१४

`जब हामी ती पदहरू पढ्छौँ तब साधारणतया के सोच्दछौँ? त्यस खालको प्रार्थना वा उहाँको नाउँमा माग्ने चलन उहाँले किन हाम्रो माझमा भित्राउनुभयो? उहाँले हामीलाई के भन्न खोजिरहनुभएको त्यसको आभास् ती पदहरूमा के दिइएको छ?`

जब हामी येशूको  नाउँमा जे पनि अनुरोध गर्छौँ तब स्वर्गका सारा पार्टपूर्जाहरू हाम्रो निम्ति सक्रिय हुन थाल्दछ। हाम्रै वरिपरि स्वर्गदूतहरूको चलखेल भइरहेको हुन्छ। तर तिनीहरू स्वर्गको सिंहासनबाट नै येशूको नाउँमा हामीकहाँ पठाइएको हुन्छ। हाम्रा अनुरोधहरूलाई पूरा गर्न तिनीहरू सक्रिय भइरहेको हुन्छ।

कहिलेकाहीँ प्रभुको नाउँमा हामी प्रार्थना गर्दा आँखा खोल्छौँ र हाम्रा वरिपरि हामीले अपेक्षा गरेको अनुसारभएको हेर्न चाहन्छौँ। तर यथास्थितिमा ती जस्ताको त्यस्तै भइरहेको हामी देख्दछौँ। तैपनि कहिलेकाहीँ प्रभुको शक्ति अत्यन्तै नाटकियरूपमा आएतापनि जसरी येशूले हुरीबतासलाई साम्य पार्नुभएको थियो, प्रायजसो उहाँले मौन तरिकाले कसैले थाहा नै नपाउने गरेर काम गरिरहेको हुन्छ। गेतसमनीको बगैँचामा येशूलाई पिताको शक्ति आयो होला जसले गर्दा उहाँ आफूलाई सम्हाल्न सक्नुभएको थियो। कुनै कुरा अचानक नाटकिय तरिकाले नहोला, त्यसको अर्थ यो होइन कि प्रभुले हाम्रो निम्ति काम गरिरहनुभएको छैन।

`यूहनन् १४:१-१४ फेरि पढ्नुहोस्। यो अंश पढ्नुहुँदा त्यो तपाईँलाई नै सिधै मुखामुख भएर येशू बोलिरहनुभएको छ। यहाँ उल्लेखित प्रतिज्ञाहरूमा तपाईँले के आशा र उत्साह पाउन सक्नुहुन्छ? फेर त्यसैबखत तपाईँ आफूले आफैलाई सोध्नुहोस्, "मेरो जीवनमा के वाधाहरू मैले आइरहन दिएको छु जसले गर्दा यहाँ लेखिएका प्रतिज्ञाहरूको उपभोग मैले गरिरहेको छैन? मेरो हृदय, दिमाग र मौलिकतामा के परिवर्तन ल्याउनुपर्दछ ताकि ती प्रतिज्ञाहरूको उपभोग गर्न सकुँ?`