---
title: नदेखिने वा अदृश्यलाई हेर्ने खुबी
date:  13/08/2022
---

### यस अध्यायका मूल पदहरू
रोमफ ८:२८-२९, युहन्ना १४:१-१४, एफिसी १:२८-२३ र यशैया ४०:२७-३१।

> <p>यस अध्यायको मूल सार पद</p>
> "राजाको क्रोधसँग नडराएर विश्‍वासद्वारा तिनले मिश्रदेश छोड़े। किनकि अदृश्‍य हुनुहुनेलाई देखेझैँ गरी तिनी स्‍थिर रहे।" हिब्रू ११:२७।

परमेश्वरमाथिको विश्वास, आस्था र निष्ठा के हो भनेर व्याख्यामा हिब्रूको पुस्तक जहिले पनि चुनौतीको रूपमा रहिन्छ। "अब विश्‍वासचाहिँ आशा राखिएका कुराको निश्‍चय र नदेखिएका कुराको ढृढ़ भरोसा हो।" हिब्रू ११:१। हामीले नदेखेका कुराहरू सत्य हुन् भनेर कसरी ठोकुवा गर्ने। तर मोशाको मामिलामा त्यसको ठ्याक्क चित्रण गरेको छ, "अदृश्‍य हुनुहुनेलाई देखेझैँ गरी तिनी स्‍थिर रहे वा अनबरत प्रयत्न गर्दै अगाडि बढिरहे।" हिब्रू ११:२७ रूपान्तरित।

नदेखिके परमेश्वरलाई हेरिरहनु भन्ने निर्देशन त झन चुनौतीपूर्ण छ। अझ सबै कुरो ठिक ठिक र हाम्रो इच्छा अनुसार चलेको बेलामामात्र होइन सबै थोक प्रतिकुल वा नराम्रो भइरहेको बेलामा पनि उहाँलाई हेरिरहनुपर्छ रे! यसको निम्ति हामीलाई विश्वास र आस्था चाहिन्छ। त्यो पनि कुनै मानवीय विश्वास होइन येशूकै विश्वास हामीमा हुनुपर्दछ। हामीमा भएको विश्वासलाई प्रभुको र उहाँको राज्यकोबारेमा भएको सत्यले आकार दिनुपर्दछ। हामीप्रति परमपिताको हित, येशूको नाउँमा शक्ति, येशूको पुनरुत्थानको शक्ति र परमेश्वरको करुणा जस्ता केही महत्त्वपूर्ण सत्यहरू हामीमा हुनुपर्दछ। यदी तिनीहरू हाम्रो दिमागमा गाँसिरहन सक्यो भने,  कुनै पनि प्रतिकूल परिस्थिति, अग्निहोत्र र सबै थोक शङ्का गर्ने मनस्थितिबाट हामी जोगिएर बस्न सक्दछौँ।

**यस अध्यायको झलक**: जीवनमा भीषण परिस्थितिको सामना गरिरहेको बेलामा प्रभुको बारेमा के सत्यहरूलाई आत्मसात् गरिराख्नु पर्छ जसले गर्दा डरलाग्दो परिस्थितिबाट हटेर होइन डटेर सामना गर्ने दक्षता हामीमा हुनसक्दछ?