---
title:  हाम्रा पिताको चर्को प्रेम
date:  14/08/2022
---

"यदि प्रभुले मलाई साँच्चिक्‍कै माया गर्नुहुन्छ भने उहाँले मेरो निम्ति यो यो गर्नुहुनेछ!" भन्ने सोचहरू हाम्रो दिमागमा कतिपटक घुसेको होला। हामीले हाम्रा परिस्थितिहरूलाई हेर्छौँ र भन्छौँ प्रभुले के हामीलाई माया गर्नुहुन्छ र? यदि गर्नुहुन्छ भने यस्तो परिस्थिति किन आयो?

हामीप्रति प्रभुको हित र भलाइलाई शङ्का गर्ने दुई कारणहरू छन्। पहिलो त, हाम्रै हृदय र दिमागमा जल्दोबल्दो चाहना यो छ कि हामीले सोचेको अनुसार असल काम गर्न चाहन्छौँ र सज्जन हुन चाहन्छौँ। त्यो भन्दा फरक हामी होओस् भन्ने प्रभुको इच्छा हो भनेर ठान्नुपनि मूर्खता देखिन्छ। दोस्रोमा, हामीप्रति प्रभुको हित र भलाइको शङ्का गर्न त्यसबेला गर्न पुग्छौँ जब हाम्री विश्वासमा टक्कर लिन थाल्दछ।  भावनामा आधारित कुनै कुरो असल छ, मिठासपना छ, राम्रो देखिन्छ, स्वादिलो र रमाइलो छ तब तिनीहरू असल छ र हामीले पाउनुपर्छ भनेर हामी ठोकुवा गर्न पुग्छौँ। जब हामीले सोचेको अनुसार हामीले पाएनौँ भने हामी प्रभुसँग रिसाउन थाल्दछौँ।

यहाँ नै विश्वासको चलखेल सुरु हुन्छ। विश्वास त्यसबेला सक्रिय हुन्छ जब प्रभुको भलाइ, करुणा र सदाशयताप्रति शङ्का उपशङ्का गर्न पुग्छौँ।

`देहायका पदहरूमा प्रभुको हित हामीप्रति कस्तो छ भनेर उल्लेखनीयरूपमा प्रस्तुत गरिएको छ। जब हामीप्रति प्रभुको प्रेमको शङ्का गर्न थाल्छौँ तब त्यसबेला यहाँ के पदहरू तपाईँलाई याद दिलाउन सक्छ जसले गर्दा प्रभुको विरोध गर्न सुरक्षा दिन्दछ? हेर्नुहोस् रोमी ८:२८-३९।`

प्रतिकूल परिस्थितीले हामीलाई नलियोस् भन्ने तर्कलाई मनमा राखि छोड्न रोमी ८:३२मा एउटा महत्त्वपूर्ण नीति हाम्रो सामु तेर्स्याइएको छ। "हामी ठिक ठाउँमा आऔँ भनेर प्रभुले हाम्रो निम्ति सबै थोक हाम्रै हितको बाटोमा राख्नुभएको छ। अझ हाम्रो अवस्थालाई थाहा पाएर नै येशूलाई पठाउनुभएर सबभन्दा खराब र खतरा अवस्थामा पारिदिनुभयो। के त्यस प्रभुले हाम्रो निम्ति खुशी भएर हर्षसाथ सित्तैँमा केही गर्नुहुन्न र?" हाम्रो सर्बोच्च हितको निम्ति अनन्त जीवनको निम्ति सारा स्वर्ग नै रित्याएर आफ्नो प्रियपुत्र पठाउनुहुने प्रभुले हामीलाई नराम्रो, छुच्चो र रिस व्यबहार गर्नुहुन्छ भन्ने सोच्ने आँट पनि कहाँबाट आउँछ र?

यसको अर्थ हामीप्रति परमेश्वरको उदारताको सत्य सन्देश येशूको मृत्युमा हामी प्रत्यक्ष हेर्न सक्दछौँ। हामीमा आउने अनेकौँ अग्निबाणहरू र हामीभित्र जाग्ने प्रभुप्रति कुनै पनि शङका र विरोधावासका सोचहरूलाई माथ गरिराख्न येशूको मृत्युको सन्देशमा हामी भिजिरहनुपर्दछ भन्ने कुरामा हामी ठोकुवा हुनै पर्दछ।

`तपाईँको शङ्का र विरोधावासमा प्रभुको भलाइको सत्यताले नियन्त्रण गर्नुपर्छ अनिमात्र तिनीहरूको सामना गर्न हामीमा सबल हुन्छ। तपाईँको ठाउँमा येशू मर्नुभयो भन्ने दिव्यज्ञानलाई केही समय सोच्नुहोस्। उहाँको भलाइ तपाईँलाई हजारौँ तरिकाले त देखाइरहुनभएको छ। यस सत्य ज्ञानले तपाईँको विश्वास, आस्था र निष्ठालाई कसरी असर पार्दछ?`