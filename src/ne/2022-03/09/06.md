---
title:  जित्‍ने अस्त्रहरू
date:  25/08/2022
---

यो पढ्नुहोस् २ इतिहास २०:१५-३३।

स्तुति प्रशंसा र प्रभुको बारेमा जय गाउनु शत्रुसँग लड्न शक्तिशाली अस्त्र रहेछ भनेर यहोशापातले पत्ता लगाएका थिए। उनीसँग युद्ध गर्न उनको शत्रुले सैनिकका विशाल दलहरू आइरहेको छ भनेर उनले थाहा पाए। तर उनले तुरन्तै आफ्ना सारा सैनिकहरूलाई जम्मा गरेर शत्रुसँग कसरी संग्राम गर्ने भनेर रणनीति बनाएनन्। शत्रु आउँदैछन् के गर्ने भनेर विचलित नभएर उनले प्रभुसँग सोध्ने निर्णय गरेका थिए। यहूदाका मानिसहरू यरुशलेममा उपवास बस्न आएका थिए तब तिनीहरूलाई परिस्थितिको वास्तविकतालाई असहाय भएर सुनाएका थिए, "हाम्रो देशलाई आक्रमण गर्न आइरहेको यो ठूलो सैन्‍य-दलको सामना गर्न हाम्रो केही शक्ति छैन। हामीले जे गर्नुपर्ने हो सो हामी जान्‍दैनौं, तर हामी आफ्‍ना आँखा तपाईंतिर उठाउँछौं।” २ इतिहास २०:१२।

`जब तपाईँलाई आक्रमण गर्न कोही ठूलो सैनिक वा गुण्डाहरू आउँछन् भने मानवीय प्रवृत्ति अनुसार तपाईँको प्रतिक्रियो के हुन्छ? यहोशापातले के गर्ने निर्णय गरे, हेर्नुहोस् फेरि, २ इतिहास ३०:३-१२। यस्तो आततायी र मानिसको दिमागलै भ्याउन नसक्ने डरलाग्दो परिस्थितिलाई कसरी सम्हाल्ने भनेर त्यसबाट तपाईँ सिक्न सक्नुहुन्छ?`

प्रभुको आत्मा यहासेलमाथि आउँदा उनी निडर भएर यो घोषणा गरे, "यो लड़ाइँ तिमीहरूले लड्‌नुपर्नेछैन। ताँतीमा दृढ़ भएर पर्खिबस। परमप्रभुले तिमीहरूका उद्धारको काम गर्नुभएको तिमीहरू देख्‍नेछौ। नडराओ, न त आत्तिओ। भोलि उनीहरूको सामना गर्न तिमीहरू निस्‍किआओ। किनभने परमप्रभु तिमीहरूतर्फ हुनुहुनेछ’।” २ इतिहास २०:१७। त्यसपछि तिनीहरू प्रभुको आराधना गरे तिनीहरूले चर्को सारेले परमप्रभु इस्राएलका परमेश्‍वरको प्रशंसा गरे।२ इतिहास २०:१९। तिनीहरूको निम्ति प्रभुले युद्ध गर्ने भएतापनि तिनीहरूले भगवान भरोसा भनेर हात बाँधेर बसेन। तिनीहरू गएर शत्रुसँग भिड्नु नै परेको थियो।

यो युद्ध त असाधारण नै मान्नु पर्दछ। यहोशापातले क्वायर वा सङ्गीत टोली खडा गरे। जब तिनीहरू शत्रसँग भिड्न लम्के तब तिनीहरू हताश निराश भएर होइन प्रभुको स्तुति गुञ्जाउँदै अघि बढे। २ इतिहास २०:२२-२८।

तिनीहरूले प्रभुको प्रतिज्ञामा विश्वास गरेर जब अघि बढे तब उहाँले त्यही क्षणमा तिनीहरूको निम्ति हस्तक्षेप गर्नुभएको थियो। परमप्रभुको स्‍तुतिगान र उहाँका पवित्रताको प्रतापको प्रशंसा गर्न थालेपछि तिनीहरूसँग प्रभु सरिक हुनुभएको थियो।

`२ इतिहास २०:१-३० फेरि पढ्नुहोस्। प्रभुसँग हिँड्ने क्रममा त्यस कथामा तपाईँले समयसापेक्षित के आत्मिक नीतिहरू पाउन सक्नुहुन्छ? विशेष गरेर भीषण परिस्थितिमा के गर्नु पर्छ भनेर त्यस कथाले तपाईँलाई बताउछ?`