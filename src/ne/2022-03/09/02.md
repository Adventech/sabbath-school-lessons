---
title:  प्रशंसाको ढाँचा
date:  21/08/2022
---

फिडोर डोस्टोयिभस्की (१८२१-१८८१) इसाई परिवारमा जन्मेका रूसको महान् साहित्यकार थिए। रुस अनकौँ राजनैतिक उथलपुथलमा लागिरहेको थियो। राज्यबाट नै धेरै मानिसहरूको हत्या गरिएका थिए। त्यही क्रममा उनलाई पनि मृत्युदण्ड सुनाइएको थियो। तर त्यो कार्यन्वयन नगरि चार वर्षसम्म साइबेरियाको कठोर हिँउको राज्यमा बन्दी बनाएको थियो। झ्यालखानामा आफ्नो कठोर जीवनको अनुभवको बारेमा यसरी लेखेका थिए, "अन्तको समयसम्म तपाईँ बाँच्नुहुन्छ भनेर विश्वास गर्नुहोस्। सबै मानिसहरू तपाईँबाट तितरबितर भएतापनि र तपाईँ एकमात्र निष्ठामा अडिग हुनवाध्य भएतापनि तपाईँको भेटी ल्याउनुहोस्, तपाईँको एक्लोपनामा प्रभुको प्रशंसाको भेटी ल्याउनुहोस्।"

येशूको धुरन्धर र धरोहर पावले विश्वासै गर्न नसकिने गरि दवाव र प्रतिरोधहरूको सामना गर्नुपरेको थियो।  आफ्ना जाति यहूदी, तत्कालिन विश्वसाम्राज्य रोम र कठित इसाईहरूबाट नै अनेकौँ मानसिक, भौतिक र आत्मिक यातना उनले भोगेका थिए। उनको जीवनका अन्तिम क्षणहरू क्रुर र निरङ्कुस सम्रात निरोको हुकुममा रोमको झ्यालखाना मृत्युदण्डको फैसला पाएर थुनिएको थियो। कालो, चिसो र अन्धकार झ्यालखाना छटपटिएर बस्नुपरेतापनि उनी उदासिन र खिन्न थिएन। बरू १०००किलोमिटर रहेका ग्रीसको फिलिप्पीमा रहेका येशूभक्तहरूलाई बढो उत्सुकतासाथ हौशला र उत्साह दिन पत्र लेखेका थिए!

`रोमको कालो कोठरीमा निरोको तरवार हानको निम्ति पर्खिरहेका पावलले फिलिप्पीको पत्र लेखेका थिए। त्यसतो आततायी परिस्थितिमा पावलले विश्वासीहरूलाई उत्साह दिने चिठी कसरी लेख्न सकेको होला? त्यस पत्रमा प्रभुको शान्तको कसरी उपभोग गर्ने भनेर उनले लेखेका थिए। फिलिप्पी ४ पढ्नुहोस्। विशेष गरेर पद ४-७मा ध्यान दिनुहोस्।`

सबै कुरो ठिक, अनुकूल वातावरण, रमाइलो क्षणहरूमा आनन्दित हुनु र खुशीले गदगद हुनु सजिलो छ। तर जुनसुकै परिस्थिति र समयमा आनन्द मनाउनु र खुशीको मिजासलाई आफ्नो हृदयमा सजाउनु भनेर पावलले आग्रह गर्दछन्। सांसारिक र प्रभुलाई विश्वास नगर्नेहरूको निम्ति यो अनौठो कुरो हो। यदि पावलको आग्रहलाई अक्षरस वा वास्तविकरूपमा लिने हो भने हाम्रो निम्ति दुई निर्णायत्मक धारणाहरूलाई अङ्गाल्नुपर्ने हुन्छ।

प्रथम्, यदि हामी सधैँ खुशी र आनन्दको मुद्रा वा मिजासमा हुनुपर्छ भने खुशी हुनुपर्ने परिस्थितिमा हामी नपरेतापनि आनन्दित भइरहनुपर्दछ। दु:खकष्ट, सतावटमा पनि हाम्रो भित्री हृदयमा आनन्दको मुहान उर्लिरहनुपर्दछ। दोस्रो, यदि हामी सधैँ आनन्द हुनुपर्ने हो भने हामी आनन्द हुन मननपराएको बेलामा पनि आनन्दित हुनुपर्दछ रे।

खुशी, आनन्द र प्रभुको प्रशंसा हामीमा स्वाभाविकै नभएतापनि ती सकारात्मक मनस्थितिमा हामी रहनुपर्दछ भनेर पावलले हामीलाई आह्वान गर्दछन्। संसारको निम्ति यस्तो आह्वान तर्कहिन र हास्यास्पद देखिन्छ। अझ बहुला भयो कि के हो भनेर पनि कतिपयले सोच्न सक्छन्। तर विश्वासीको जीवनमा खुशी हुने कुनै कारणनै नभएतापनि हामीलाई खुशी र आनन्द हुन बोलाइएको छ। अर्को शब्दमा भन्ने हो भने प्रभुको स्तुति र प्रशंसा गर्नु नै हामीमा भएको विश्वास र निष्ठाको उपज हो। विश्वास कुनै परिस्थिति वा अनुकूल वातावरणमा भरपर्दैन बरू हामीमा भएको प्रभुको सत्य ज्ञानमा आधारित हुन्छ। त्यसरी नै हामीलाई राम्रो भएको समयमा प्रशंसा गर्ने होइन, बरू हामीलाई प्रभुको सत्यतालाई चिनेको र उहाँको प्रतिज्ञालाई आत्मसात् गर्न सकेकोले नै हामी उहाँको स्तुति र प्रशंसा गर्दछौँ। अचम्म कुरो त यो छ, यही खालको विश्वासले नै हाम्रा सोच, बिचार, भावनाहरू र परिस्थितिहरूको आकृति बन्दछ।

`झ्यालखानामा जस्तो मृत्युशैयामा तरवारको मारको निम्ति पर्खिरहेको समयमा पनि प्रभुको सत्य थाहा पाएर आनन्द हुने खुबीहुनुभनेको के हो? तपाईँ आफैलाई प्रभुको बारेमा के छ सोको सूची बनाउनुहोस्। ती सूचीलाई हेरेर प्रभुलाई धन्यवाद र स्तुति चढाउनुहोस्। यसले तपाईँको भावनालाई कसरी असर पार्न सक्छ र तपाईँको परिस्थितिलाई हेर्ने दृष्टिकोणलाई कसरी परिवर्तन गर्न सक्छ?`