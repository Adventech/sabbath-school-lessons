---
title:  प्रार्थनाद्वारा जीवनमा ठड्याएका पर्खालहरू भत्काउनु
date:  22/08/2022
---

एउटा कहावत छ "कुनामा रङ्ग लगाउनु।" कोही मानिस कोठामा रङ्ग लगाउँदा लगाउँदै कोठाको कुनामा आइपुग्छ। अनि त्यस कुनामा रङ्ग लगाएपछि त्यस ठाउँबाट निस्कन कि त ताजा रङ्गलाई कुल्चेर निस्कनुपर्छ कि त रङ्ग सुकेपछिमात्र त्यस कुनाबाट निस्कन सकिन्छ।

कहिलेकाहीँ हाम्रो विश्वासले हामीलाई कुनामा पछारेको जस्तो हुन्छ। हामीले नै लगाएको विश्वासको रङ्गले हामीलाई धरापमा पार्दछ। हामीले परिस्थितिलाई हेर्दछौँ। कित प्रभु, हाम्रा आस्थाका विद्याहरूलाई त्याग्दछौँ कित असम्भव देखिने कुराहरूलाई विश्वासगर्नमा कर लगाउँछ।

प्रभुले इस्राएलीहरूलाई विभिन्न कुनाहरूमा ल्याउनुभएको थियो। तिनीहरू ४० वर्षसम्म मरुभूमिमा भौँतारिएका थिए। प्रभुले तिनीहरूलाई हरियो, रमणीय उपत्यकातिर तिनीहरूलाई डोर्याउनुभएन। अन्तमा आएर बलियो किल्ला नै किल्ला र पर्खाल भएको यरिहो सहरमा ल्याउनुभयो। छलाख जति इस्राएलीहरूलाई त्यस सहरलाई उत्तिकै गएर हमला गरि कब्जा गर भनेर आदेश दिनुभएन। तर कुनै पनि मानवीय योजनाको बिपरित त्यस सहरको वरिपरि चुपचाप छ दिन घुम्न आदेश दिनुभयो। अनि सातौँ दिनमा तिनीहरू तुरही फुकेर चिच्याउनु रे, अनि तिनीहरूले त्यो सहर कब्जा गर्ने छ रे!

`देहायका पदहरू पढ्नुहोस्। प्रभुले इस्राएलीहरूलाई के सिकाउन प्रयास गर्नुभएको थियो? हेर्नुहोस्, यहोशू ५ र यहोशू ६:१-२१।`

वास्तविक कुरो त ठूलो स्वरले चिच्याउँदा त्यसको थर्कले पर्खालहरू भत्किने होइन। जब प्रभुले इस्राएलीहरूलाई चिच्याउ भन्नुभयो तब त्यही खालको चिच्याहत दाउदले भजन लेखेका थिए, "हे सारा पृथ्‍वी, आनन्‍दसाथ परमेश्‍वरको जयजय गर। उहाँका नाउँको महिमाको स्‍तुति गाओ, उहाँको प्रशंसालाई महिमित तुल्‍याओ।" भजनसंग्रह ६६:१-२। यो त स्तुति प्रशंसाको चिच्याहत थियो। छ दिनसम्म भयानक पर्खालहरू देखेपछि ती पर्खालहरूलाई भत्काएर यरियो सहर लिन सक्छ भन्ने आँट तिनीहरूमा भएको थिएन।

`यस धारणालाई बुझ्न हिब्रू ११:३०ले हामीलाई कसरी सघाउँछ?`

`तपाईँको जीवन कुनै नयाँ काम गर्न प्रभुले थाल्न चाहनुहुन्छ भने उहाँले तपाईँलाई यरियोमा ल्याउन सक्नुहुन्छ। हामीहरूकै शक्ति र रणनीतिले हामीमा जित्ने शक्ति हुँदैन भनेर उहाँले हामीलाई सिकाउन आवश्यक हुनसक्छ। हामी जे गर्छौँ प्रत्येक थोक हामीभन्दा बाहिरबाटआउनुपर्छ। हाम्रो अगाडि जे भएतापनि र जतिसुकै असम्भव देखिएतापनि हाम्रो काम भनेको प्रभुको प्रशंसा गर्नु हो। उहाँ नै हामीलाई चाहिने प्रत्येक थोकको स्रोत हुनुहुनुहुन्छ। यसैलाई विश्वास, निष्ठा र आस्थालाई प्रयोग गरेर देखाउनु भनेको हो।`