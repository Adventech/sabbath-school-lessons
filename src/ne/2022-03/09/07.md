---
title:  थप जानकारी
date:  26/08/2022
---

दिदीमा एलेन, पाट्रियार्क एण्ड प्रोफेटस पृ. १९०-२०३ को "यहोशापात" र त्यही पुस्तकको पृ. ४८७-४९८को "द फल अभ जेरिको" पढ्नुहोस्।

"त्यसकारण प्रभुको अतुलनीय प्रेमको बारेमा स्तुति र प्रशंसा हृदय र ओठहरूबाट उच्चारण गर्न हामीले हामीलाई नै शिक्षित बनाऔँ। क्रूसबाट आउने चम्किलो ज्योतिभित्र गुटमुटिएर बस्न र आशामा बाँचिरहन हाम्रा आत्माहरूलाई शिक्षित बनाऔँ। हामी स्वर्गका महाराजाका छोराछोरीहरू हौँ भनेर हामीले कहिल्यै पनि नभुलौँ। हामी सारा जगतको मालिकका छोराछोरीहरू हौँ। शान्तभएर हाम्रा सबै जीवन उहाँमा थन्काउनु हाम्रो विशेष अवसर हो।" मिनिस्त्री अभ हिलिङ्ग, पृ. २५३बाट रूपान्तरित।

"जब म उहाँको आराधना, उपासना र अतिप्रशंसा गरेर उहाँको गरिमामय अस्तित्वलाई बढाउँछु तब तपाईँहरू पनि मसँग त्यही गर्न आग्रह गर्दछु। तपाईँहरू अन्धकारमा पर्नुभएतापनि प्रभुको प्रशंसा गर्नुहोस्। तपाईँहरू सैतानका प्रलोभनहरू, परीक्षा र पासोमा परेतापनि उहाँको स्तुति गर्नुहोस्।पावलले भन्दछन्, "प्रभुमा सधैँ आनन्द गर, फेरि पनि आनन्द गर।" जब तपाईँ प्रभुमा आनन्द गर्नुहुन्छ के तपाईँमा र तपाईँको परिवारमा अन्धकार, विरक्तता र खिन्नता आउन सक्छ र? अहँ, बरु यसले घामको किरण तपाईँको मुहार र जीवनमा चम्किनेछ। महिमित सिंहासनबाट तपाईँले अनन्त ज्योतिका किरणहरू जम्मा गर्नुहुनेछ र तपाईँका वरिपरिरहेकाहरूमा तपाईँले छर्नुहुनेछ। यस गरिमामय काममा लाग्न म तपाईँहरूलाई हार्दिक आग्रह गर्दछु। तपाईँमा भएको किरण तपाईँको बाटोमा र जीवनमा मात्र होइन वरिपरि तपाईसँग परिचित हुनेहरूको माझमा पनि फैलाउनुहोस्। तपाईँको जीवनको लक्ष्य यो हुन दिनुहोस्: तपाईँको वरिपरि रहेका मानिसहरू र तपाईँको सम्पर्कमा आएका मानिसहरूको जीवनलाई अझ राम्रो बनाउने, तिनीहरूलाई उचाल्ने, तिनीहरूको उन्नति गर्ने, स्वर्गको महिमातिर औँल्याउँने, संसारको धनसम्पत्ति भन्दा अनन्तको दौलतको पछि लगाउन, अमर सम्पत्तितिर आँखा लगाउन दिने कार्यमा तल्लिन हुने प्रतिवद्धता। प्रभुका दौलतहरू कहिल्यै नास नहुनेभएकोले   त्यतातिर तपाईँको मात्र होइन तपाईको सम्पर्कमा आएको प्रत्येक मानिसलाई डोर्याउनुहोस्।" टेस्टिमोनिज फर द चर्च, ठेली २, पृ. ५९३, ५९४बाट रूपान्तरित।

**चिन्तनमनन**

`इसाईहरूको जीवनमा स्तुति र प्रशंसाको जीवन बिताउन तपाईँ रहनुभएको समूदाय वा समाजको भूमिका के हुन सक्छ? तपाईँको साबथको कार्यक्रमहरूमा स्तुति कसरी गरिएको छ? यसले गर्दा के विश्वासीहरूको दु:ख, कष्ट र आघातमा सहयोग हुनसक्छ र? यदि भएन भने के गरिनुपर्दछ?`

`तपाईँ अन्धकारमा पर्नुभएतापनि वा परीक्षामा परिरहनुभएतापनि प्रभुको प्रशंसा गर्नु रे! त्यसको अर्थ के हो? तपाईँको स्तुति र प्रशंसाले त्यसबाट राहत दिन सक्दछ?`

`विश्वासीहरूको जीवनमा प्रशंसा र स्तुतिले कसरी प्रभाव पारे भन्ने गवाहीहरू बाँड्न दिनुहोस् ।`

`कुनै भजन छान्नुहोस् त्यसलाई ध्यान दिन केही समय बिताउनु होस्। यसले स्तुतिको बारेका के भन्छ? तपाईँकै विश्वास र आस्थामा स्तुति, प्रशंसा र भजनले कसरी प्रभाव पारेको छ?`