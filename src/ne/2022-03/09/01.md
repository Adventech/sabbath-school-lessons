---
title: स्तुति र प्रशंसाको जीवन
date:  20/08/2022
---

### यस अध्यायका मूल पदहरू
फिलिप्पी ४:४-७, यहोशू ५:१३-६:२०, भजन १४५, प्रेरित १६:१६-३४ र २ इतिहास २०:१-३०।

> <p>यस अध्यायको मूल सार पद</p>
> "प्रभुमा सधैँ आनन्‍द गर। म फेरि पनि भन्‍दछु, आनन्‍द गर।"  फिलिप्पी ४:४।

जब हामी खुशियालीमा छौँ, मन हर्षभइरहेको हुन्छ र सबै थोकहरू आनन्दले भरिएको हुन्छ तब त्यसबेला प्रभुमा खुशी भएर चिच्याउन सजिलो हुन्छ। तर हामीले चाहेका अनुसार काम भएन, खराबहरू आइपर्‍यो, हामीले कल्पना नगरेको परिस्थितिमा हामी होमियौँ भने खुशी भएर कसरी उफ्रिने? तर, यही नै हामीलाई आवश्यकता छ। अरू समयभन्दा प्रतिकूल समयमा प्रभुको स्तुति गर्दा हाम्रो विश्वास र आस्थाले हामीलाई सम्हाली राख्न सहयोग गर्दछ।

हाम्रो अत्यन्तै अन्धकार वातावरणलाई स्तुतिप्रशंसाले परिवर्तन गर्न सक्दछ। हाम्रा वरिपरिका वातावरणहरू परिवर्तन हुन्छ भन्न खोजेको त होइन तर प्रभुको स्तुतिले हामीलाई परिवर्तन गर्न सक्दछ। हाम्रा वरिपरि रहेकाहरूलाई पनि यसरी परिवर्तन गर्न सक्छ कि कुनै पनि चुनौतीहरूको सामना गर्न हाम्रा स्तुति र प्रशंसाले बल दिन सक्छ।

स्तुति र प्रशंसा गर्नुभनेको विश्वास कसरी सक्रिय भएको छ भनेर देखाउँदछ। प्रभुको स्तुति गर्न सधै स्वभाविक हुन्छ भन्ने छैन। तर जब हामी स्तुति र प्रशंसालाई व्यवहारमा उतार्छौँ तब त्यसलाई हाम्रो जीवनको स्वभावको भाग बनाउँछौँ। यसले हाम्रो आत्मिक जीवनलाई परिवर्तन गर्न सक्छ र सैतानका कदमहरूसँग भिड्न पनि सक्ने हुन्छौँ।

**यस अध्यायको झलक**: स्तुतिप्रशंसा भनेको के हो? कठिन परिस्थितिमा स्तुतिप्रशंसा गरिन्दा त्यो शक्तिशालि आत्मिक अस्त्र किन हुनसक्छ? हामीलाई र हाम्रा वरपरिका परिस्थितिहरूलाई प्रार्थना र स्तुतिले कसरी परिवर्तन ल्याउन सक्छ?