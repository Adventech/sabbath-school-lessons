---
title:  मनै छुने गरेर प्रभुको निम्ति गवाही बन्नु
date:  24/08/2022
---

स्तुति प्रशंसा सुन्नेहरूमा चकित पार्ने प्रभावहरू भएको विवरण प्रेरितको पुस्तकमा दिएको। हेर्नुहोस् उदाहरणमा, प्रेरित १६:१६-३४।

रोमको उपनिबेश ग्रीकको फिलिप्पी सहरमा प्रभुको बारेमा प्रचार गर्न पावल र साइलस पुगेका थिए। दुष्ट आत्माले एक जना केटीलाई आफ्नो कब्जामा राखेको थियो। त्यस केटीले मानिसहरूको जोखना हेरेर उनको मालिकलाई धेरै धन आर्जन गराउँथी। जब पावलले उनबाट दुष्टआत्मा निकालियो तब उनकी मालिक र सहरको भिँडले उत्तेजित भएर विदेशी धर्म ल्याउने भनेर पावल र सिलासमाथि निर्मम आक्रमण गरेका थिए। कुनै खोजनिति नै नगरि पावल र सिलासलाई फिलिप्पी सहरको नगर प्रमुखले तिनीहरूलाई पिट्दै नाङ्गो बनाउँदै झ्यालखानमा ठिँगुरोमा राखेर थुनिदिए। तिनीहरूको पीडादायी घाऊहरूमा मलमपट्टी लगाउने कोही पनि थिएन। अत्यन्तै शारीरिक कष्ट र यातना दिएर तिनीहरूलाई झ्यालखानाको कालकोठरीमा सिक्रीले बाँधेर थुनी दिएका थिए। तर जब अरू कैदीहरू सुन्दै थिए पावल र साइलस प्रार्थना र स्तुति गर्न थाले।

तिनीहरूको त्यो स्तुति र प्रार्थनाले झ्यालखाननै हल्लिएको थियो। भुकम्पमा सबै भागे भनेर त्राही त्राही भएर झ्यालखानाको हाकिमले आत्महत्या गर्न खोजेको थियो। पावल र साइलसमा सताउन र पिट्न त्यस हाकिमको पनि प्रमुख हात थियो। पावलले आफूलाई नमार्नु किनुभने कुनै पनि भागेको छैन भनेर चिच्याएपछि त्यस हाकिम बत्ती लिएर पावल र सिलासकहाँ आए। अनि थरथर काम्दै पावल र सिलासको अगाडि घोप्टो पर्दछन्। "तब बत्ती मागेर उनी हामफाल्‍दै भित्र आए, र डरले काम्‍दै पावल र सिलासका अगाडि घोप्‍टो परे। ३० तिनीहरूलाई बाहिर ल्‍याएर उनले भने, “ हजुरहरू, उद्धार पाउनलाई मैले के गर्नुपर्छ?”  प्रेरित १६:२९-३०।

`यस घट्नामा झ्यालखानको हाकिमले आफ्नो मुक्तिको आवश्यकता भएको कसरी र किन महसुस गरे? कैदीहरू नभाग्न पावल र सैलासले के भूमिका खेलेका होलान्? यस रोमी हाकिम र उनका सबै परिवारले येशूलाई विश्वास गर्न पावल र साइलसको भूमिका के थियो होला?`

हामीहरूको स्तुति र प्रशंसाले हाम्रा वरिपरिरहेका मानिसहरू जीवनलाई परिवर्तन गरि तिनीहरूलाई अनन्त जीवनमा प्रवेश गराउन सकिन्छ भन्ने धारणा चकित पार्ने भनेर ठान्नुपर्दछ। यदि कालकोठरीमा अरू कैदीहरू जस्तै आफ्नो पीडा रुँदै गुनासो र गनगन गर्दै ऐय्या आथ्था भनेर पावल र साइलस बसेभने त्यस रात कुनैले मुक्तिपाउने अवसर होला त?

त्यसपछि झ्यालखानको हाकिम र परिवारलाई के भयो सो हामीलाई थाहा छैन। तर रोममा बन्दी बनिएर बसेका पावलले फिलिप्पीहरूलाई लेखेको पत्र त्यस झ्यालखानको हाकिमले पछि पढ्दा के भयो होला? " २९ किनभने ख्रीष्‍टको निम्‍ति तिमीहरूलाई यो दिइएको छ, कि तिमीहरूले उहाँमाथि विश्‍वास गर्नु मात्र होइन, तर उहाँको खातिर दु:ख पनि भोग्‍नुपर्छ, ३० र त्‍यही सङ्घर्ष जो तिमीहरूले ममा देख्‍यौ र मसँग छ भनी अहिले सुन्‍दछौ, त्‍यसैमा तिमीहरू लागेका छौ।" फिलिप्पी १:२९-३०। यदि तिनीहरूले त्यो पढे भने र पावलको कष्टले तिनीहरूलाई ल्याएको आनन्दलाई सम्झे तिनीहरूको हृदयमा गीत गुञ्जिएको होला, जुनसुकै परिस्थितिमा पनि निष्ठावान हुने तिनीहरू प्रतिवद्ध भएका होलान्।

`तपाईँको हृदयबाट निस्किएको स्तुतिप्रशंसाले कसलाई प्रभावित पारेको होला? प्रभुको प्रशंसा गर्न अझ धेरै प्रयास गर्नुहोस्। किनभने त्यसले अरूलाई कस्तो प्रभाव पार्छ भन्ने कुरामा तपाईँलाई थाहै नहोला।`