---
title:  प्रशंसाको जीवन
date:  23/08/2022
---

असल परिस्थितिहरूमा पनि प्रभुको  स्तुति र  प्रशंसा गर्नु हामीलाई स्वाभाविक हुनुपर्छ भन्ने छैन। तब झन खराब र कठिन परिस्थितिमा कतिको गार्हो होला? तर प्रतिकूल वा खराब समयमा पनि उहाँको स्तुति गर्नु  भनेर हामीलाई आह्वान गरिएको छ। कुनै निश्चित समय, वातावरण, स्थान र मानिसहरूको बीचमा स्तुति गर्ने बानीलाई परिवर्तन गरि जहाँ पनि जुनसुकै परिवेशमा जो भएतापनि नभएतापनि प्रभुको प्रशंसा गर्ने बानी बसाल्नुपर्दछ। प्रशंसा र स्तुति कुनै विशेष कामले गर्दा वा कामको निम्ति नभएर  हाम्रो जीवनशैलीको एक भाग हुनुपर्दछ।

`भजन १४५मा दाउदले प्रभुको प्रशंसा र स्तुति दिनुपर्ने कारणहरू किन छन् भनेर प्रस्तुत गर्दछन्। त्यस भजनमा लेखिएका शब्दहरू हाम्रै लागि हो भनेर कसरी प्रतिवद्धता जनाउने?`

बिलायतको विश्वविख्यात प्रचारक चार्लस हाडन स्पर्जनले स्तुति र प्रशंसामा आधारित प्राक्टिस अभ प्रेज भन्ने पुस्तक लेखेका थिए। भवन २४५को पद ७मा आधार बनाएर त्यो पुस्तक उनले लेखेका थिए र यस छोटो पदबाट तीन महत्त्वपूर्ण बस्तुहरू हाम्रो जीवनमा स्तुति र प्रशंसा कसरी निर्माण गर्ने भनेर उनले तीनवटा विषयबस्तु औँल्याएका छन्।

१. जब हामी वरिपरि हेर्दछौँ तब स्तुतिप्रशंसालाई व्यवहारमा उतार्दछौँ। यदि प्रभुको महानता, महिमा, गौरब, प्रेम र करुणालाई हाम्रा वरिपरि देख्न सकेनौँ भने उहाँको स्तुति प्रशंसा गर्ने कुनै कारण हामी देख्नेछैनौ। प्रभुले सृष्टि गर्नुभएको प्राकृतिक सम्पदामा के सौन्दर्यता छ जुन उहाँको प्रशंसा गर्न हामीलाई उचाल्दछ? आत्मिक संसारमा तपाईँले के देख्नुहुन्छ जुन प्रशंसायोग्य छ, जस्तै युवायुवतीहरू जीवन परिवर्तन गरि विश्वासमा अघि बढिरहेका छन्?

२. हामीले जे देखिरहेकाछौँ त्यो देखेर सम्झियौँ भने प्रशंसा र स्तुति गर्न उक्साउँछ। यदि हामी प्रशंसाको वातावरणमा रहन चाहन्छौँ भने प्रशंसा गर्नुपर्ने कारणहरू सोच्नै पर्दछ। प्रभुको बारेमा के महान् थोकहरू हामी सम्झिन सक्छौँ जसले गर्दा उहाँको भलाइ र सत्यतालाई हाम्रा दिमागहरूबाट चिप्लन दिन्नौँ? होला कुनै नयाँ रीति वा प्रतिकहरूलाई निर्माण गरेर उहाँलाई याद गरिरहने बानी बसाल्न सहयोग गर्दछ।

३. जब हामी प्रशंसा र स्तुतिको बारेमा चर्चा गर्छौँ तब प्रशंसा र स्तुतिलाई व्यवहारमा उतारिरहेका हुन्छौँ। हामीहरूको दिमाग खेलाएर, दिमागमा अनेकौँ विद्या र दर्शनहरू घुसाएर प्रशंसा गर्ने बान्कि बनाउने होइन। तर हाम्रो हृदयबाट र मुखबाट स्फूर्त भएर प्रशंसा र स्तुति निकाल्नुपर्दछ। हाम्रा वरिपरिरहेकाले त्यो सुन्नै पर्दछ। मुखबाट नै प्रभुको प्रशंसा गर्नुपर्ने कारणहरू के के छन्? यस खालको स्तुति प्रशंसाले तपाईँलाईमात्र होइन अरूहरूलाई पनि कस्तो असर पार्न सक्दछ?

`माथिका तिन बुँदाहरूलाई ध्यान दिएर चिन्तनन गर्नुहोस्। तपाईँको जीवनमा स्तुतिप्रशंसाको बानिबसाल्न के गर्नुपर्दछ?`