---
title:  अनुग्रहको निम्ति पहल
date:  29/08/2022
---

प्रतिज्ञा गरिएको कनान देश केवल यहूदीहरूको निम्ति नभएर मिश्रित वा अयहूदीहरूको निम्ति पनि थियो। त्यतातिर लम्किन मरुभूमिमा यात्रामा दुवै यहूदी र अयहूदीले प्रभुलाई गद्दारी गरेका थिए वा विश्वासघात गरेका थिए।त्यो पनि एक पल्टमात्र नभएर धेरै वा निरन्तर भनेपनि हुन्छ। जब सुनको गाईलाई "तिमी नै हाम्रो प्रभु हो। तिमी नै हाम्रो मुक्तिदाता हो" भनेर (अहिले नेपालमा गरिरहेको जस्तै) पूजा गरेका थिए तब प्रभुको निम्ति त्यो अचाक्ली भएको थियो। हेर्नुहोस् यसको बृतान्त: प्रस्थान ३२।

`ती पतित,भ्रष्ट, गाईलाई नै देवता मानेर ढोग्ने, दश आज्ञालाई त्यसको अस्तित्व छैन भनेर सिकाउने, प्रभुमाथिको आस्था र विश्वासमा अपरिवर्तित जीवनमा ढालिरहन चाहना दुवै परमेश्वरका जनहरू भनेर दावी गर्ने र पाहुना व अन्य जाति सबैलाई के गर्ने भनेर सात हजार फित अल्गो पहाडको टुप्पोमा (काठमाण्डौको फुलचोकि जतिकै) प्रभुले मोशालाई आफ्नो फैसला सुनाउनुभएको थियो।त्यसबेला मोशाले कस्तो भूमिका खेलेका थिए?`

कुनै जीवहरूको मूर्ति बनाएर नढोग्नु भन्ने दश आज्ञाहरूमा दिएको एक नीति विपरित मिश्र देशको धर्ममा प्रचिलित साँढे र कनानीहरूमा प्रचलित गाइलाई प्रभु हो भनेर इस्राएली र तिनीहरूसँग आएका मिश्रित जातिहरूले पूजा गर्दा प्रभुको अगाडि अतिनै भएको थियो। आफूलाई गाइमा झार्नु आफ्नो सरासर बेइज्जत र अपमान भएको प्रभुले महसुस गर्नुभएको थियो। उहाँप्रति तिनीहरूले गरेको विश्वासघात उहाँलाई असह्य भएको थियो। तिनीहरू सबैलाई सखाप पारि मोशाबाट नै महान् जाति खडा गर्ने सोच प्रभुले मोशालाई सुनाउनुभएको थियो। तर आफ्नो भाऊ खोज्नुको सट्टा र प्रभुको त्यो प्रस्तावलाई स्वीकार्नुको सट्टा आफ्ना जनहरूलाई अनुग्रह र सदाशयता देखाउन मोशाले पहल गरे वा अनुनय बिन्ति गरे।

प्रस्थान ३२:१-१४मा दुई उल्लेखनीय विषबस्तुहरू प्रस्तुत गरिएका छन्। पहिलो त प्रभुले सारा विद्रोही मानिसहरूलाई सखाप पार्ने निर्णयको साथ मोशालाई विशेष आशिष दिने वचन सुनाउनुभएको थियो। आफ्नो भाऊ खोज्ने कि नखोज्ने यो मोशाको निम्ति प्रलोभन र परीक्षा थियो। ती पत्थरको हृदयभएका विद्रोही मानिसहरूप्रति मोशाले करुणा देखाउन सकुन् भन्ने पनि प्रभुले चाहनुभएको थियो। त्यस परीक्षामा मोशा सफल भयो। येशूले जस्तै मोशाले पापीहरूको निम्ति बिन्तिभाऊ गरेका थिए। यसमा एउटा धेरै रोचक विषयलाई प्रकट गरिएकोछ:  हाम्रो विरोधी वा प्रतिस्पर्धालाई सामना गर्नुपर्ने स्थिति कहिलेकाहीँ प्रभुले हामीलाई आउन दिनु हुन्छ।  हामीलाई अग्निहोममै पनि कहिलेकाहीँ पोल्न दिनुहुन्छ।  प्रभुप्रति वितृष्णा वा उहाँको बिरोधमा सरासर जाने र गइरहनेप्रति उहाँ, हामी र हेरिरहने सारा जगतका जीवहरूले हामीमा कस्तो करुणा र सदाशयता भएको हेर्न मोशाले जस्तो परीक्षाको सामना गर्न प्रभुले खटाउन सक्नुहुन्छ।

`इस्राएलीहरू र अयहूदी समूहलाई किन नाश गर्नुहुन्न भनेर प्रभुसँग विभिन्न तर्कहरू मोशाले पेश गरेका थिए। तिनीहरू के हुन्?`

उपर्युक्त अशंले  दोस्रो विषय हामीलाई देखाउँदछ। हामीले विरोधीहरूको र खराब मानिसहरूको सामना गर्न दिइने कारणमा हामीमा सञ्चय भएको अनुग्रह र सदाशयतालाई देखाउनु भनेर आह्वान प्रभुले गर्नुहुन्छ। मानिसहरू अयोग्य, पापी,अधर्मी र दुष्ट भएको बेलामा र ती प्रवृत्ति तिनीहरूले प्रकट गरिरहेको बेलामा तिनीहरूलाई देखाउन अनुग्रह, करुणा र सदाशयताको आवश्यता छ। जब आफ्नै दिदी मिरियमले उनको आलोचना र उनको चरित्रको बिरुद्धमा बोलेकी थिइन् र उनी कुष्ट रोगी भएकी  तब त्यसैबेला उनलाई निको पार्न मोशाले प्रभुसँग बिन्ति गरेका थिए (गन्ती १२)। जब कोराह र उसका अनुयायीहरूसँग प्रभु रिसाउनुभएको थियो र तिनीहरू सबैलाई सखाप पार्छु भनेर प्रभु रिसाउनु भएको तब मोशा जमिनमा घोप्टो परेर त्यो रिसानी माफ होस् र तिनीहरूको जीवनको बिन्ति गरेका थिए। अर्को दिन विद्रोहीहरूको मृत्युमा मानिसहरू मोशासँग धेरै रिसाएका थिए। त्यो रिस थाहा पाएर प्रभुले सबैलाई सखाप पार्छु भनेर फेरि धम्किदिनुभएको थियो। मोशा घोप्टो परे र तुरन्तै सबैको निम्ति क्षमाबलि चढाउनु भनेर हारुनलाई अर्‍हाएका थिए (गन्ती १६)। आफ्नै नम्रतामा, निश्वार्थीपनामा, सज्जनपनामा र विनम्र हुने मिजासमा र कडा परीक्षामा अनुग्रहको निम्ति अयोग्य भएकाहरूको निम्ति अनुग्रह, सदाशयता र करुणा खोजेका थिए।

`तपाईँका वरिपरि वा परिवारमा कोही होला जसले तपाईँलाई धोका दिएका होलान्, तपाईँको चरित्र हत्या गर्न खोलेका होलान्, बिनाकारण तपाईँलाई दुर्व्यवहार र अन्याय गरिरहेका होलान्, तिनीहरूको बारेमा सोच्नुहोस्। तिनीहरूलाई तपाईँको माया र अनुग्रहको खाँचो नै नहोला। तर तपाईँ कसरी नम्र, विनम्र र निस्वार्थी भएर तिनीहरूमाथि  प्रभुको अनुग्रहको खनियोस भनेर प्रार्थना गर्न सक्नुहुन्छ?`