---
title: कथा
date:  02/09/2022
---

### चर्चमा पौडी खेल्ने लुगा, ब्राजिल

_रेजिना_

अफिसमा सँगै काम गर्ने साथीहरूले आलभारोको मजाक उठाउन मन पराउँथे। "शुक्रबार काम गरिसकेपछि हामीसँग रक्सी खाएर किन रमाइलो नगर्ने?" एक जनाले सोध्यो। "होइन तिमी गएको शनिबार कहाँ थियौ? तिमी हाम्रो शनिबारको पार्टीमा कहिल्यै पनि आउँदैनौ," अर्कोले  भन्यो। तर आलभारो चुपचाप हाँसेर बस्यो। आफ्नो सहकर्मी साथीहरूसँग उसले दयालु र स्नेहपूर्वक कुरा गर्थ्यो। तर उसको त्यो व्यवहारप्रति रेजीनाको ध्यान गएको थियो। आलभारो सेभेन्थ-डे एडभेन्टिस्ट हुन् भनेर रेजीनाले थाहा पाइन्।

रेजीन र आलभारो काम गरेको ब्राजिलको सरकारी कार्यलयमा आलभारोको बारेमा हँसी ठट्ठा र मजाक उडाउने काम धेरै वर्षसम्म चल्यो। तर आलभारोले कहिल्यै पनि रिस देखाएर प्रतिक्रिया जनाएन।

एक दिने सँगै काम गर्ने गिलबर्टो कर्मचारीले रेजीनालाई आलभारो साबथमा आराधना गर्ने ठाउँमा ऊसँग जान आमन्त्रित गर्‍यो। "मैले सुनेँ आलभारो चर्चमा त होइन एउटा अनौठो ठाउँमा हरेक शनिबार परमेश्‍वरको आराधना गर्छ रे! त्यहाँ हामी बाइबलको बारेमा बेसी जानकारी पाउन सक्छौँ," गिलबर्टले रेजीनालाई भन्यो।

रेजीनालाई पनि बाइबलको बारेमा धेरै सिक्न चाहेकी थिइन्, त्यसकारण एक शनिबार गिलबर्टसँग गइन्। उनी पौडी खेल्ने लुगा लगाएर गएकी थिइन् र बाहिर हल्का वस्त्र पहिरेकी थिइन्। आराधनापछि समुद्रको किनारामा पौडी खेल्न जाने उनको योजना थियो। गिलबर्टले रेजीनालाई एउटा साधारण घरमा लग्यो। त्यो चर्च नभएकोले रेजीनालाई रमाइलो नै लाग्यो। घरको बाहिर कुनै पनि धार्मिक साइनबोर्डहरू थिएन। त्यस ठाउँलाई " येशूको बारेमा एक आपसमा बाँड्ने," भन्ने नाउँले चिनिन्थ्यो। मानिसहरूले मुस्कुराएर रेजीनालई अङ्कमाल गर्दै स्वागत गरे। प्रायजसो शिक्षक र विद्यार्थीहरूको बीचमा उनले आलभारोलाई देखिन्।

पास्टर र उनको श्रीमतीले बाइबल सिकाएर र पछि सवालजवाफ भयो। त्यस समूहमा धेरै प्रश्‍नहरू उठेको थियो। रेजीना हाँसेर सुनिरहिन्। त्यहाँका मानिसहरूले बाइबलप्रति हृदयदेखि चासो देखाएको रेजीनालाई मन पर्‍यो। बाइबल अध्ययन पछि पास्टर उठेर प्रवचन दिन थाल्यो। गिलबर्ट आफ्नो घर फर्क्यो र रेजीना समुद्रको किनारमा।

यो प्रक्रिया धेरै शनिबारसम्म चल्यो। गिलबर्ट र रेजीना बाइबल अध्ययनमा भाग लिए, पछि गिलबर्ट आफ्नो घरमा र रेजिना समुद्रको किनारामा।

एक तिन एक जना नयाँ साथीले तिनीहरूलाई प्रवचनको बेलामा बस्न अनुरोध गर्‍यो। त्यो साथीले भन्यो, "म प्रवचन दिँदैछु। तपाईँहरू सुन्न बस्नुभयो भने म धेरै खुशी हुनेछु। तिनीहरूले नाईँ भन्न सकेन, त्यसकारण प्रवचनको समयमा पनि तिनीहरू बसे। तिनीहरूलाई असजिलो लागेको थियो, किनकि तिनीहरू चर्चको निम्ति लुगा लगाएको थिएन। तर तिनीहरूले प्रवचन मन परायो र त्यस दिनदेखि प्रत्येक शनिबार प्रवचन दिने बेलामा पनि बसे।

एक वर्षपछि गिलबर्टले बप्‍तिस्माद्वारा येशूलाई आफ्नो हृदय दियो। तर रेजिनाले आनकानी गरिरहिन्। यदि उनले येशूलाई ग्रहण गरे उनको परिवार र साथीहरूले के भन्ला भनेर सोचिरहिन्। अफिसमा साथीहरूले आलभारोलाई कसरी गिज्याउँथ्यो त्यो पनि  सम्झिरहिन्। उनी अर्कै चर्चमा हुर्केकी थिइन् र सेभेन्थ-डे एडभेन्टिस्ट चर्च अरूभन्दा भिन्नै भएको उनलाई लागेको थियो।

चार वर्षपछि पास्टर अर्कै ठाउँमा सरुवा भएको रेजिनाले सुनिन्। उनले त्यस पास्टरलाई तुरन्तै फोन गरिन्। ढिलो गर्नुपर्ने कारण उनले देखिनन्। सार्वजनिकरूपमा बप्‍तिस्माद्वारा आफू येशूलाई ग्रहण गरेको उनले देखाउन चाहिन्। रेजिनाका परिवारका सदस्यहरू र साथीभाइहरू उनको निर्णयलाई स्वीकारेनन्। तर आफ्नो निर्णयलाई रेजिनाले पछुताव गरिनन्। उनी चर्चमा सक्रिय भइन् र समाजमा आवश्यकतामा परेकाहरूलाई सहयोग गर्ने काममा पनि सरिक भइन्। पछि उनलाई चर्चको बोर्डमा बस्न पनि आमन्त्रण गरियो।

जसरी मायालु तरिकाले उनलाई येशू प्रस्तुत गरिएको थियो त्यसप्रति रेजिना दिनदिनै परमेश्‍वरलाई धन्यवाद दिन्छिन्। त्यसले गर्दा आज उनी सेभेन्थ-डे एडभेन्टिस्ट परिवारको सदस्य हुन पुगेकी छिन्।

"जब जब मलाई अवसर मिल्छ म काममा र अरू ठाउँहरूमा येशूको बारेमा सुनाउँछु। मानिसहरूलाई परमेश्‍वरको महान् प्रेममा आकर्षित गराउन हामीहरू परमेश्‍वरका औजार हौँ," रेजिनाले सुनाइन्।

_-आन्ड्र्यु मेकचेस्नी_