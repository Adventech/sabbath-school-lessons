---
title:  "हामीलाई चित्त दुखाउने, दु:ख दिने र अन्याय गर्नेहरूलाई माया गर्नु"
date:  30/08/2022
---

कसैको यो कथन छ: "शत्रुहरूलाई प्रेम गर्नको अर्थ मोती गाडिएको धुलो वा फोहरलाई हामीले माया गर्नुभनेको होइन। बरू फोहर र हिलोमा पुरिएर बसेको मोतीलाई हामीले माया गर्ने हो। हामी स्वभाविकै रूपमा मायालु भएकोले प्रभुले हामीलाई माया गर्नुहुन्न। उहाँले हामीलाई प्रेम गर्नुभएकोले नै हामी प्रेमिलो र मायालु बन्न जान्छौँ।

`जब तपाईँले तपाईँका शत्रु र प्रतिद्वन्द्वीहरूलाई हेर्नुहुन्छ तब तपाईँले के देख्नुहुन्छ? मोती कि त्यसको वरिपरि रहेको धुलो र हिलो?`

`मत्ती ५:४३-४५मा येशूले स्वर्गमा हुनुहुने उहाँको पिताको बारेमा हामीले अनुशरण गर्नुपर्ने नीति यसरी प्रस्तुत गर्नुभएको छ। हामीलाई दु:खकष्ट दिने, हानी गर्ने र चित्त फताउनेहरूलाई प्रेम गर्नुपर्छ भनेर येशूले भन्नुहुन्छ। उहाँले दुवै धर्मी, पापी, दुष्ट, खराब र असललाई वर्षाको आशिष खन्याउनुहुन्छ। अन्यायी, अत्याचारी, दुष्ट, अधर्मी, परमेश्वर नै छैन भन्ने नास्तिकहराई पानी पठाउनुहुन्छ भने तिनीहरूप्रति हाम्रो व्यवहार कस्तो हुनुपर्दछ?`

हामीलाई दु:ख दिनेलाई सधैँ न्यानो र हाँसिहाँसी बस्ने येशूले भन्नुभएको छैन। त्यो असम्भव त छैन। तर मौलिक दृष्टिकोणमा हेर्ने हो भने शत्रुहरूप्रतिको प्रेम भावनामा आधारित नभएर नीतिमा आधारित हुनुपर्दछ। तिनीहरूलाई हामी माया गर्छौँ र तिनीहरूको हितको निम्ति हाम्रो चासो छ भनेर विभिन्न क्रियाकलापहरूद्वारा हामी देखाउँछौँ।

आफ्नो भनाईलाई येशूले एउटा नीति प्रस्तुत गर्दैं अन्त्य गर्नुहुन्छ। उहाँको यो कथनले धेरै मानिसहरूले तर्कवितर्क र विवाद गर्छन्: "यसकारण जस्‍तो तिमीहरूका स्‍वर्गमा हुनुहुने पिता सिद्ध हुनुहुन्‍छ, तिमीहरू पनि त्‍यस्‍तै सिद्ध हुनुपर्दछ।”  मत्ती ५:४८।  तर जुन सन्दर्भमा त्यो भनिएको छ त्यसको अर्थ स्पष्ट छ: जो मानिसहरूले प्रभु जस्तै सिद्ध हुन चाहन्छ तिनीहरूले पनि आफ्ना शत्रुहरूलाई सिद्ध प्रेम देखाउनुपर्छ। प्रभुको दृष्टिमा सिद्ध र परिपक्व हुनु भनेको नै हाम्रा विरोधी तथा प्रतिद्वन्द्वीहरूलाई प्रेम गर्न सक्ने खुबी हुनु हो। यसको लागि हृदयदेखि नै नम्र, विनम्र, कोमल, निश्वार्थी र प्रेमले लोटप्रोट हुनु आवश्यक छ। यी गुणहरू मानिसहरूमा स्वत आउँदैन तर प्रभुलेमात्र दिन सक्नुहुन्छ।

`नम्रता वा विनम्र हुनु भनेको सबै खालका चोटपतक वा हृदयमा आघातहरू बिना रिसले धेर्यतासाथ सहनशील हुनु हो भन्ने परिभाषा हामीले हेर्यौँ। तपाईँमा हुनुपर्ने नम्रताको गुणहरू के के छन् त्यसको सूची बनाउनु होस्। आफ्ना शत्रुहरू वा विरोधीहरूप्रति ठिक र उचित मनस्थिति राख्न्‍न सहयोग गर्न प्रभुसँग प्रार्थना गर्नुहोस्।`