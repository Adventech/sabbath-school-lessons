---
title:  मुख बन्द गर्नुपर्ने समय
date:  31/08/2022
---

येशूको विरुद्धमा सारा यहूदी धर्मको क्रोधको तातो क्रूसको ओभानोमा पर्नुभएको थियो।तत्कालिन विश्व साम्राज्यको निर्दयी हातहरूले उनलाई काँटी थोकेर यातना दिएका थिए। सृष्टिकर्ता र जगका शक्तिशाली शासक भएतापनि त्यस भीषण परिस्थितिमा आफूलाई राहत दिन कुनै पनि अधिकार प्रयोग गर्नुभयो। उहाँ चुपचाप बलिको बोको भएर सबै थोक सहनभयो। कसरी नम्र हुनुपर्छ, कसरी मानव अन्याय र दुर्व्यवहार लिनु पर्छ, अरू स्वर्गमा जाउन् भनेर आफू कसरी होचिने र झुक्ने भन्ने येशूयीय गुणहरू हाम्रो निम्ति अनुकरणीय हुनैपर्छ। येशूले भन्नुभयो, "मकहाँ आऊ। मबाट सिक। म विनम्र, शालिन र कोमल हृदयकोछु।" मत्ती ११:२९। उहाँले त्यो कसरी भन्न सक्नुभएको होला त्यसको अर्थ त हामीले कल्पना पनि गर्न सक्दैनौँ

इसाई भयो भन्दैमा कोही पनि दासत्वको जीवनबाट फुत्किन्छ भन्ने छैन। तत्कालिन सभ्यता र चलन अनुसार अरूहरूलेमात्र होइन इसाईहरूले दास राखेका थिए। "अब तिमी इसाई भयौ, तिमी आफ्नो मालिकबाट स्वतन्त्र हुनुपर्छ" भन्ने सुधारवादी नीति बाइबलले उक्साएको देखिन्दैन। यदि कोही येशूभक्त दास छ भने त्यस दासले आफ्ना मालिकहरू र कामप्रति कस्तो मानसिकता हुनुपर्छ पत्रुसले केही चकित पार्ने सल्लाह तिनीहरूलाई दिएका थिए। येशूले त अन्याय, पीडादायी दुर्व्यवाहर सहनुभयो र सबैको निम्ति अनुकरणीय उदाहरण छोड्नुभएकोले "तिमीहरू पनि उहाँको कदममा हिँड्नुपर्छ" भनेर पत्रुसले भन्दछन्।

`१ पत्रुस २:१८-२५ पढ्नुहोस् र भीषण परिस्थितिमा येशूको उदाहरण अनुसार नम्रता र अपमानहरू सहने केही नीतिहरू ती पदहरूमा कोट्याउनुहोस्।`

परिवारमा महिलालाई दोस्रो र कमजोर लिङ्ग भनेर दवाएर हिँसा गर्ने संस्कार वा परम्परा, धर्मको नाउँमा जबरजस्ति धर्म लाढ्ने, राजनैतिक र वैचारिकको नाउँमा दमन गर्ने, आफ्नो भाऊ खोज्न अरूलाई अन्यायपूर्वक पेल्ने जस्ता संसारका र संसारिक मानिसहरूको संस्कार र प्रवृत्तिहरू हुन्। कुनै पनि इसाईहरू त्यस प्रवृत्तिमा लागेर येशूको जय भन्नुपनि येशूको बेइज्जत गरिरहेको हुन्छ। जुनसुकै परिवेशमा किन नहोस् एकले अर्कोलाई दवाएर अन्यायपूर्वक दुर्व्यवहार गरेको टुलुटुलु हेर्नपर्ने अवस्था भयानक अनुभव नै हो। अझ अरूहरूलाई होइन हामीलाई नै त्यस्तो व्यवहार गरिन्छ भने झन आतङ्कित बनाउँछ। हामी सबैलाई प्रायजसो के न्याय र उचित छ भन्ने भावना त छ। तर न्यायको नाउँमा अरूमाथि दमन गरेर र अन्याय लाडेर मानिसहरू र तिनीहरूको सोचबिचार र आस्थालाई ठिक ठाउँमा ल्याउन खोज्नु धार्मिक र न्यायीक स्वभावलाई रिस उठाउनु हो।

स्थानीय, राष्ट्रिय र अन्तराष्ट्रिय दैनिक खबरहरूमा न्यायको नाउँमा न्याय गर्ने भनेर हिँसा र दुर्व्यवहार लाडिएकाहरूले भरिएका छन्। यस किसिमको परिस्थितिलाई हेरिरहन वा पढिरहनु वाध्य हुनु परेको  सजिलो त छैन। तर कतिपयलाई त्यो असह्य हुन्छ र यस संसारमा के बाच्ने भनेर निराश भइरहेको पाइन्छ। यदि एउटा निर्णायक सत्यलाई आत्मसात् गर्न सकेन भने हामीलाई सरल, अर्थमूलक र सार्थक जीवन बिताउन असम्भव नै हुन्छ। सबै अन्याय परिस्थितिमा प्रभुको नियन्त्रणमा छ र उहाँको उचित समयमा उहाँकै इच्छा अनुसार जे हुनुपर्ने हो उहाँले नै न्याय गर्नुहुनेछ। यसले एउटा तितो सत्यलाई हृदयमा सम्हाली राख्न जरुरी ठान्नु पर्दछ-येशूलाई जस्तै हामीलाई यस जीवनमा अन्यायको शिकारबाट उद्धार गरिनै छ भन्ने छैन। तर स्वर्गमा हुनुहुने हाम्रो पिताप्रभु हामीसँगै हुनुहुन्छ र सबै थोक उहाँको हातमा छ।

यस संसारमा हुने अन्याय दु:खकष्ट येशूको उदाहरण अनुसार सहनुपर्छ भन्नु पत्रुसको आग्रह अचम्मको छ किनकि जुरमुर्‍याएर अरूहरूलाई भौतिक कारवारी गर्नको सट्टा चुपचाप अन्याय सहंदा प्रभुको ठुलो महिमा हुन्छ रे! जब कायफास, पिलातस र राजा हेरोडले येशूलाई केरकार गर्दा उहाँले सवालजवाफ गर्न सक्नुहुन्थ्यो, स्थितिलाई ठिक बनाउन र आफ्नो पक्षमा ठिक ठहराउन ईश्वरिय भौतिक शक्ति प्रयोग गर्न सक्नुहुन्थ्यो। तर उहाँले त्यस्तो कुनै कार्वाही गर्नुभएन। उहाँको मौनता नै उहाँको विनम्रताको गवाही भएको थियो।

`तपाईँलाई अन्यायपूर्वक दुर्व्यवहार गर्ने परिस्थितिमा तपाईँ पर्नुभयो भने तपाईँले कसरी सम्हाल्ने? येशू र पत्रुसले देखाएका नीतिलाई तपाईँले कसरी प्रयोग गर्न सक्नुहुन्छ?`