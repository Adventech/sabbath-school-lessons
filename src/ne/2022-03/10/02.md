---
title:  टुक्रा टुक्रा गरिएको र पोखाइएको रस
date:  28/08/2022
---

`हामीहरू अरूहरूको निम्ति टुक्रीएको रोटी र खन्याइएको रस हुनुपर्छ भनेर इसाई लेखक ओसवाल्ड च्याम्बरले व्यक्त गर्दछन्। त्यसको अर्थ के हो?`

अरूहरूको सेवा गर्न भाँचिएका, टुक्रिएका र  छियाछिया भएका मानिसहरूको उदाहरणहरूले बाइबल भरिएको छ। जब मोशाले प्रभुका जनहरूलाई अगुवाइ गर्दै थिए तब उनले उहाँको विरुद्धमा कानेखुसी, आलोचना र लुछाचुड निरन्तर वाढीको रूपमा सामना गरेका थिए। युशूफलाई त्यस्तो यात्रामा होमियो जहाँ उनले मानिसहरूको बेइमानी वा विश्वासघात, दासत्व र झ्यालखानामा अन्याय भएतापनि सहनुपरेको थियो। सैतानले प्रभुका जनहरूलाई भकुण्डो खेल्ने रङ्गशाला बनाएतापनि प्रभुले  ती परिस्थितिहरू तिनीहरूलाई आउन दिनुभयो ताकि त्यो रङ्गशाला प्रभुको अनुग्रह र स्याहारको प्रयोगशाला बन्न सकुन। प्रभुका जनहरू सारा मानिसहरू र जगतको सामु प्रभुको रङ्गमञ्च वा नाट्यशालामा अभिनेता र अभिनेती हुन पुगेका थिए। तिनीहरूलाई तिनीहरूकै हितको निम्ति निफनिन पुगेका थिएनन् तर अरूहरूको भलाई वा सेवा गर्न निफनेका थिए। अहिले प्रभुले हामीलाई त्यसरी नै प्रयोग गर्न सक्नुहुन्छ। प्रतिकूल वा पीडादायी परिस्थितिमा क्रोधित हुनु सजिलो छ, रिसले जुरमुरिनु सहज छ। तर यदि हामीमा विनम्र वा नम्र हुने पवित्र आत्माको बरदान छ भने सबै थोक धैर्यतासाथ रिसराग नराखी सहनसक्ने हुन्छौँ।

`इजकिएल २४:१५-२७ पढ्नुहोस्। यहाँ के भइरहेको छ? प्रभुका धुरन्धर अगमवक्ता इजकिएल पनि किन अग्निपरीक्षामा होमिएको थियो?`

इजकिएल २४:२४मा प्रभुले भन्नुभएको छ, "यसरी इजकिएल तिमीहरूका निम्‍ति एउटा चिन्‍ह हुनेछ। उसले गरेजस्‍तै तिमीहरूले पनि गर्नेछौ। जब यो कुरा हुन्‍छ, तब परमप्रभु परमेश्‍वर म नै हुँ भनी तिमीहरूले जान्‍नेछौ।" इजकिएलले आफ्नो आँखाको नानी वा हृदयकी प्यारी श्रीमतीको असमायीक मृत्युको वियोग सहनु परेको थियो।तर उनको त्यो अनुभवले सार्बभौम प्रभुको सत्यतालाई इस्राएलीहरूले सिक्ने भएका थिए। इजकिएलको जीवनमा पूराभएको भविष्यवाणी र उनले भोगेका पीडाले मानिसहरूप्रति प्रभुको भित्री आर्तनादलाई बाहिर ल्याएको थियो। त्यस्तो छियाछियाको जीवनद्वारा सृष्टिकर्ता परमेश्वरलाई कतिजनाले हेर्न सक्ने भएको हुन्छ। कतिलाई थाहा छ र?

`ढिलो होस् वा चाँडो होस् हाम्रो जीवन आफै टुक्रिनेछ। तपाईँको आफ्नै अनुभवमा टुक्रिनु वा छियाछिया हुनु भनेको के अनुभव गर्नुभएको छ? तपाईँको टुक्रिएको, वियोगको जीवनद्वारा अरूहरूलाई सहयोग गर्न प्रभुले कसरी प्रयोग गर्न सक्नुहुन्छ?`