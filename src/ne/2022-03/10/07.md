---
title:  थप जानकारी
date:  02/09/2022
---

दिदीमा एलेन: मिनिस्त्री अभ हिलिङ्ग, पृ. ४५३, ४५४को "द इम्पोर्टान्ट अभ सिकिङ्ग नोलेज," डिजाएर अभ एजेज, पृ. २९८-३१४को "द सेरमन अन द माउन्ट" र इभान्जलिजमको पृ. ६३०को "द वर्कर्स क्वालिफिकेशनस।"

"यदि येशूको विनम्रतामा हामी लुक्न सकियो भने हामीले सामना गर्ने कुनै पनि कठिन परिस्थितिहरू धेरैजसो थोरै हुनेछ। यदि हामीमा प्रभुको नम्रता र विनम्रतालाई हृदयमा सजाइ राख्यौँ भने हामी उचलिएर बाँचिरहन सक्ने हुन्छौँ। दैनिक जीवनमा आइपर्ने नगण्य अपमानहरू, तिरस्कार, अपहेलना, हैरानीहरू, चिढ्याउने, दवाउने मानिसका प्रवृत्तिहरूबाट येशूमा भएको मिजास हामीमा भयो हामी तिनीहरूबाट आकाशिएर बस्न सक्छौँ। ती दुर्गुण तत्वहरूले हामीलाई उदासिन, अन्धकार र हतोत्साह बनाउन सक्दैन। येशूभक्तको आदर्श चरित्रको सबभन्दा उच्च प्रमाण नै आत्मनियन्त्रण वा आत्मसंयमी हुनु हो। दुर्व्यवहार र निष्ठुर परिस्थितिमा शान्त र प्रभुमा भरोसा राख्‍न सकिएन भने आफ्नो सिद्ध चरित्रलाई प्रकट गर्न चाहने परमेश्‍वरको अधिकारलाई लुट्दछन्। विनम्र हृदयले येशूका भक्तहरूलाई विजय पाउन बलमिल्दछ। येशूको जस्तो विनम्र चरित्र हुनु भनेकै त्यो व्यक्ति स्वर्गका अदालतहरूमा सम्पर्क रहेको छ भन्ने चिनो हो।"-द डिजाएर अभ एजेज, पृ.३०१बाट रूपान्तरित।

**चिन्तनमनन**

`मानिसहरूले चित्त दुखाउने र रिस उठाउने चलनबाट अपार भएर बस्न औषधी विनम्रता कसरी हुन सक्छ? विनम्रतामा के उल्लेखनीय गुण छ जसले गर्दा अरूहरूको बाणहरूलाई सहनसक्ने शक्ति मिल्दछ?`

`हाम्रै समाज, संस्कारमा नम्रता, विनम्रता, सहनशील र शालिनताला कसरी हेर्दछन् सोच्नु होस्। कोही मानिस नम्र भयो र दविन तयार छ तर नदवाउने चरित्रलाई के आदरणीय रूपमा हेर्दछन कि कमजोर र गधा जस्तो मानिस भनेर हेप्दछन्? तपाईँ आफै येशूको स्वभाव अनुसार चल्न खोज्दा कस्ता किसिमको दवावहरू तपाईँले सामना गर्नु परिरहेको हुन्छ?`

`नम्र र विनम्र महान् उदाहरणहरू भएका मानिसहरू के अहिले पनि जीवित छन्? यदि छ भने तिनीहरू को हुन् र तिनीहरूबाट तपाईँले के सिक्नसक्नुहुन्छ?`

`कतिपय समयमा नम्र र विनम्रतालाई मानिसहरूले कमजोरको रूपमा किन हेर्दछन्?`

`दाउदले प्रभुमा शरण खोजेको हामीले पढ्यौँ। हामीले पनि त्यही गर्‍यौँ भने त्यसलाई कसरी प्रकट गर्ने? शरण लिन आवश्यक भएकाहरूको निम्ति चर्च कसरी शरणस्थान हुन सक्छ? तपाईँको स्थानीय चर्च यस मामिलामा कस्तो भूमिका छ? तपाईँके व्यक्तिगत सक्रियताले चर्चलाई शरण स्थान कसरी बनाउन हुन्छ?`