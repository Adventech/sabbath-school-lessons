---
title:  चट्टानमा र प्रभुको शरणमा
date:  01/09/2022
---

प्रायजसो धेरै हठी, अहंकारी, दम्भी, घमण्डी, आफ्नो भाऊ, सम्मान खोज्ने र अरूलाई पेल्ने, दवाउने र घचेत्‍ने मानिसहरूमा कमसल आत्मसम्मान वा हिनतावोधले सताएको हुन्छ। तिनीहरूमा कमी भएको नम्रता, विनम्रता, कोमलता, प्रभुभन्दा आफ्नो प्रतिष्ठालाई चर्काउन चाहने मानसिकतालाई जानी वा नजानी घमण्ड, अभिमान र हठी स्वभावले छोपेको हुन्छ। यस सैतानिक मिजासले त्यस व्यक्तिमा केही न केही कमी भएको देखाउँछ। तिनीहरूलाई के चाहिन्छ सो हामी सबैलाई आवश्यकता छ: सुरक्षितको भावना, हामी किम्मती वा मूल्यवान् र लायक छौँ भन्ने आफ्नो जीवनको उचित मोलको मूल्याङ्कन, हामीलाई सबैले सकारेको चाहना, विशेष गरेर दु:ख, कष्ट र पीडामा कसैले हामीप्रति चासो राख्छ भन्ने अनुभव। तर ती सबै थोकहरू मानिसहरूबाट होइन परमेश्वरमामात्र पाइन्छ। केही क्षणको निम्ति अरूहरूले देला तर त्यो अस्थायी हुन्छ। छोटकरीमा भन्ने हो भने नम्र हुनु, विनम्र हुनु, अरू उचलियोस भनेर आफू झुक्नु जस्ता गुणहरू प्रभुका सज्जनहरूको कमजोरी होइन बरू तिनीहरू येशूरूपी चट्टानमा तिनीहरूको जीवन गहिरो र अटल भएर गाडिरहेको छ भनेर देखाउने अत्यन्तै प्रभावकारी साधन हुनसक्छ।

`भजन ६२ पढ्नुहोस्, विशेष गरेर पद १-८ हेर्नुहोस्। यसको पृष्ठभूमि के होला? दाउदले के भन्न खोजिरहेको छ? उनले व्यक्त गरिरहेको भावनाहरूमा तपाईँले के आत्मिक नीतिहरू सिक्न सक्नुहुन्छ? अझ महत्त्वपूर्ण कुरो त के त्यहाँका नीतिहरू केवल अवधारणा, मनलाई बहलाउने, चित्त बुझाउने कुनै आत्मिक तर्कहरूमात्र हुन् कि तपाईँको आफ्नै जीवनमा प्रयोग गरेर देखाउने हो?`

"विनाकारण मानिसहरू हाम्रा शत्रुहरू हुन्छन्। प्रभुका जनहरूका असल नियतहरूलाई मानिसहरूले गलत सम्झन सक्छन्। संसारमा मानिसहरूलेमात्र होइन आफ्नै चर्चका विश्वासीहरूले पनि गलत सम्झन सक्छन्। प्रभुका सेवकहरूलाई कठिन परिस्थितिमा जाकिन सक्छन्। स्वार्थी, पदको लालचमा लागेर, आफ्नो भाऊ खोज्ने, अधर्मी बाटोमा हिँड्ने चाहने इसाईहरू नै किननहुन् आफूहरू ठिक छु भनेर देखाउन सानो कुरो पनि पहाड बनाउन सक्छन्। यी मानिसहरूको गलत चालहरूले गर्दा तिनीहरू कालो र बेइमान पोशाक पहिरिन पुगेका हुन्छन्। तिनीहरूका परिस्थितिहरूलाई तिनीहरूले काबुमा राख्‍न असमर्थ हुन्छन् जसको फलस्वरूप तिनीहरूले जे गर्छन् त्यो तिनीहरूको निम्तिमात्र होइन अरूहरूको निम्ति पनि अलमल र जिल्ल पार्ने खालका हुन्छन्। मानिसहरूलाई विश्वास गर्न सकिन्दैन भनेर तिनीहरूले औँल्याउनेछन्।  यस्ता खालका आरोपहरू सेभेन्थ डे एडभेन्टिस्ट चर्चकै सदस्य वा अगुवाहरूले सेभेन्थ-डे एडभेन्टिस्ट विश्वासीहरूलाई लगाउने छन्। येशूलाई दिमाग र हृदयमा बलियोसँग सजाएर त्यस्ता आरोपहरूसँग भिड्न प्रभुका सेवकरूले अस्त्र धारणा गर्नुपर्छ। तिनीहरूलाई गरिने अपमान, बेइज्जत, चरित्रहत्या र गलत मूल्याङ्कनबाट तिनीहरू भाग्न सक्छन् भन्ने अपेक्षा पनि गर्नुहुन्न। तिनीहरूलाई जोशिलो, कट्टर, धर्मान्ध र अतिवादी भनेर सम्बोधन गर्न सकिन्छ। तर तिनीहरू उदास र हतोत्साह नहोस्। उहाँले चलाउने हाम्रो जीवनका पाङ्ग्राहरूमा उहाँका हातहरू चलाइरहेका हुन्छन्, उहाँको नाउँको महिमाको निम्ति तिनीहरूको कामद्वारा तिनीहरूलाई उहाँले अगुवाइ गरिरहेका हुन्छन्।"-अपार्ड लुक, पृ. १७७बाट रूपान्तरित।

`तपाईँका चर्चको विश्वासीहरू होस्, इष्टमित्र वा आफ्नै परिवारका सदस्यहरूबाट होस्, तपाईँलाई हान्ने बाणहरू, काँडाहरूबाट तपाईँ कतिको सुरक्षित हुनुहुन्छ? मुश्किललै होला। तपाईँ कतिको अमूल्य हुनुहुन्छ भनेर देखाउनुहुने, अति माया गर्नुहुने, तपाईँका पापहरूको निम्ति मर्नुहुने येशूमा तपाईँको विश्वासलाई जडाइ राख्‍दा तपाईँप्रति कसैको पनि आरोप र अफवाहहरूबाट तपाईँ कसरी सुरक्षित हुने?`