---
title: अग्निपरिक्षमा नम्र मिजास राखिराख्‍नु
date:  27/08/2022
---

### यस अध्यायका मूल पदहरू
इजकिएल: २४:१५-२७, प्रस्थान ३२:१-१४, मत्ती ५:४३-४८, १ पत्रुस २:१८-२५ र भजन ६२:१-८।

> <p>यस अध्यायको मूल सार पद</p>
> "धन्‍य विनम्रहरू,  किनभने तिनीहरूले पृथ्‍वीको अधिकार पाउनेछन्‌।" मत्ती ५:५।

नम्र वा विनम्र गुणको बारेमा त्यति बाइबलमै धेरै सुन्दैनौँ। मोशा र येशूले डाँडामा दिनुभएको उपदेशमा विनम्रताको बारेमा केही हेर्छौँ। यो किन भन्ने कुरामा थाहा पाउन त्यति गार्‍हो छैन। विनम्र हुनुको अर्थ, जतिसुकै चित्त दुख्‍ने गरि शत्रु, मित्रु र आफन्तले हृदयमा प्रहार गरेतापनि त्यसलाई धैर्यतापूर्वक शहनशील भएर लिन सक्ने खुबी हुनु हो। यस गुणले सजिएको मानिसले कसैसँग आक्रोस पोख्दैन, प्रतिशोधको भावना उसमा हुँदैन र रिस राख्दैन। उसको मिजास नम्रताले सजिएको हुन्छ। यस खालको गुणको बारेमा धेरै चर्चा गरिएको पाइन्दैन। आजको समाजमा जहाँ प्रतिस्पर्धाको होडबाजी हुन्छ, तँभन्दा म के कम, म किन दविने भन्ने मनस्थितिले बलियो अड्डा जमाएको विभिन्न छापाहरूले प्रसारण भइरहेको छ। हामी आफैले पनि कतिपय समयमा अनुवभन नै गर्दछौँ। सभ्य समाजमा पनि विनम्र हुनु, झुकिनु, दवाउनुभन्दा बरु दविनु जस्ता गुणहरू अनौठो नै भएको पाइन्छ र त्यसलाई त झन कमजोर मिजासको भनेर होच्याइन्छ। कहिलेकाहीँ यस विनम्रलाई बाइबलका अनुवादकहरू नम्र वा विनयशील भनेर अनुवाद गर्दछन्। तर जेभएतापनि नम्र वा विनम्र हुनु मानव इतिहास वा बर्तमान समाज वा सभ्यतामा हुनुपर्ने सम्माननीय वा आदर्श गुण भनेर जोड गर्दैन।

तर हेपाहा, अन्याय, अत्याचार, दुर्व्यवहारलाई धैर्यतापूर्वक सहँदै कुनै रिस नराखी सहनशीलताको गुणको शिखर उदाहरण येशू र उहाँका चेलाहरूले उल्लेखनीय र प्रभावकारीरूपमा देखाएका थिए। तर विनम्र हुनु नै मानिसको लक्ष्य त होइन। यद्यपि, प्रभुका अग्निपरीक्षामा परेकाहरूलाई विनम्रताको गुण अत्यन्तै शक्तिशाली अस्त्र हुनसक्छ। विनम्र हुन सिक्न ठूलो थलो नै दु:खकष्टको प्रयोगशाला हो। यहाँ हाम्रो हृदय उथलपुथल हुन्छ। हामी टुक्रा टुक्रा हुन्छौँ। त्यसबाट हामी उब्जिन सक्यौँ भने प्रभुको निम्ति प्रवाकारी गवाही हुन सक्छौँ।

**यस अध्यायको झलक**: दु:खकष्ट र विनम्रताको बीचमा के सम्बन्ध छ?  हामी हाम्रै विनम्र र छियाछियाको अनुभवले अरूहरूको निम्ति कसरी प्रवल गवाही हुन सक्छौँ? येशूभक्तहरूको निम्ति विनम्रता कमजोरी होइन बल दिने गुण भनेर कसरी स्वीकार्ने?