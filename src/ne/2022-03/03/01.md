---
title: चराको पिँजडा
date:  09/07/2022
---

### यस अध्यायका मूल पदहरू
प्रस्थान १४, १५:१५-२७, १७:१-७, हितोपदेश ३, लूका ४:१-१३ र १ पत्रुस १:६-९।

> <p>यस अध्यायको मूल सार पद</p>
> "तिमीहरू यसैमा रमाउँछौ, यद्यपि अहिले थोरै समयको निम्‍ति तिमीहरूले विभिन्‍न किसिमका कष्‍टहरू भोग्‍न आवश्यक नै पर्न सक्दछ र शोकित पनि हुन सक्दछौ।" १ पत्रुस १:६।

"दिउँसो जब चरालाई नछोपि उसको मालिकले विभिन्न गीतहरू सिकाउन खोज्छ। उसलाई विभिन्न संगीत वा धुनहरू सुनाउँछ। चरालाई गाऊ भनेर पनि उक्साउन खोज्दछ। तर पिँजडाभित्र रहेको चरा वा शुगाले ती धुनहरू दिमागमा राखेको हुन्छ र ती धुनहरूलाई एक आपसमा उसको दिमागमा गाँसिरहेको हुन्छ। तर मालिकले चरालाई कपडाले धाक्दछ र एक ठाउँमा राख्दछ। अनि चराले आफूले गाउनुपर्ने गीत सुन्दछ। अनि अन्धकारमा उसले त्यो धुन गाउन प्रयास गरेको गरैकै हुन्छ। अनि उसले सिकेपछि उसले सुमधुर, पक्‍कासँग सुर मिलाएर गाउँछ। अनि त्यस चराले चाहे पिँजडाभित्र छोपिएको होस् वा नछोपिएको होस् त्यो गीत मिठो स्वरले गाउँछ। प्रभुका सन्तानहरूलाई पनि त्यस्तै किसिमको कारोबार गर्नुहुन्छ। हामीलाई सिकाउने गीत उहाँसँग छ। जब दु:खकष्ट, अग्निपरीक्षा, अन्धकारको छायाँमा त्यो गीत हामी सिक्छौँ तब हामी सदासदा त्यो गीत गाइनै रहनेछौँ वा गुञ्जाइरहनेछौँ" -एजीह्वाइट, द मिनिस्त्री अभ हिलिङ्ग, पृ. ४७२बाट रूपान्तरित।

यो पनि ध्यानदिएर सोच्नुहोस्: त्यस चरालाई छोपेर अन्धकारमा राख्‍ने अरू कोही नभएर उसकै मालिक हुन्छ।

हो, सैतानको नाक फुलाउन वा श्रेय दिन उसले हामीलाई सबै पीडा, दु:खकष्ट र अग्निवाणहरू प्रयोग गर्छ भन्ने कुरा बुझ्न त सजिलो छ। तर के प्रभु आफै पनि ती कठिन, अलमल, आततायी, चित्त दुखाउने र आगोको ज्वालामा सक्रियरूपमा समावेशभएर अगुवाइ गरिरहनुभएको होला?

**यस अध्यायको झलक**: आफ्ना जनहरू दु:खकष्टबाट पार गराउँदै प्रभु आफैले अगुवाइ गर्नुभएको थियो भन्ने उदाहरणहरू बाइबलमा कहाँ पाउनुहुन्छ? ती नयाँ गीतहरू के होला जुन उहाँले तिनीहरूलाई सिकाउन चाहेको के होला?