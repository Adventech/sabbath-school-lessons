---
title:  तिता पानीहरू
date:  11/07/2022
---

> <p></p>
> "इस्राएलीहरूका सारा समुदाय सीनको उजाड़-स्‍थानबाट परमप्रभुको आज्ञाबमोजिम ठाउँ-ठाउँमा यात्रा गरेर रपीदीममा आइपुगे। त्‍यहाँ तिनीहरूले डेरा बनाए, तर मानिसहरूका निम्‍ति खाने पानी थिएन।" प्रस्थान १७:१।

हामीले चाहेका सबै थोकहरू प्रभुबाट हामी नपाऔँला। तर हामीलाई चाहेका वा आवश्यक भएका सबै थोकहरू उहाँबाट पाउने अपेक्षा गर्नु मनासिब छैन र? हामीलाई चाहिन्छ भनेर सोचेर होइन तर चाहिनै भएको हुन्छ, त्यसबेला पनि प्रभु अलप भएर बस्नुभएको जस्तो कहिलेकाहीँ हामीलाई लाग्दछ।

गर्मीको यात्रा, खोलानाला नदी बिनाको मरुभूमिको यात्रा र हरियापरिया बोटबिरूवाहरूको अभावमा इस्राएलीहरूको घाँटी सुक्नु स्वभाविकै थियो। प्रभुले इस्रायलीहरूलाई बादलभएर लाल समुद्र पार गरेका थिए। अनि उहाँकै पछिपछि अनङ्कटार सुख्खा मरुभूमिमा तीन दिन लत्रिन्दै यात्रा गर्न तिनीहरूलाई वाध्य बनाएका थिए। तातो घामको मुनि पानी नै नभएको मरुभूमिमा यात्रा गर्नुपर्दा पानीको तिब्र चाहना स्वभावै थियो। तिनीहरूको त्यो चाहनालाई गुनासो पोखाएको पनि भन्न मनासिव छैन। अब तिनीहरूले चाहेको पानी कहाँ पाउने त?

अनि प्रभुले तिनीहरूलाई कहाँ अगुवाइ गर्नुहन्छ त? आकाशमाथि तैरिरहेको खम्बा माराह भन्ने ठाउँमा जान्छ। त्यहाँ आखिरमा पानी थियो। तिनीहरू त्यो पानी देखेर अत्यन्तै रमाएका थिए। जब तिनीहरूले त्यो पानी पिए तब त्यो त तितो न तितो थियो। अनि मोशासँग मानिसहरू गनगनाए, “हामीले के पिउने?” (प्रस्थान १५:२४)।

अनि केही दिनपछि प्रभुले त्यही अनुभव डोर्‍याउनुहुन्छ। यसबेला त प्रभुको खाँबो यस्तो सुख्खा ठाउँमा रोकेको थियो कि त्यहाँ कुनै पानी नै थिएन (प्रस्थान १७:१)।

`माराह र रिपदिममा प्रभुले इस्राएलीहरूलाई के प्रकट गर्नुभएको थियो? तिनीहरूले वा हामीले पनि त्यसबाट के पाठहरू सिक्न सक्दछौँ? हेर्नुहोस् प्रस्थान १५:२२-२७, प्रस्थान १७:१-७।`

`रिपदीमा इस्राएलीहरूलेके सोधेका थिए? "हैन परमप्रभु हामीसित हुनुहुन्छ कि हुनुहुँदैन?" प्रस्थान १७:७। त्यही प्रश्न के तपाईँले कहिल्यै सोध्नुभएको छ? यदि सोध्नुभएको थियो भने किन? तपाईँको प्रश्नको जवाफ पाएपछि तपाईँलाई कस्तो लाग्यो र के पाठहरू सिक्नुभयो? त्यो प्रश्न सोध्न नै रोक्नको लागि कतिपय समय हामी  पर्खनुपर्छ ताकि त्यो जवाफ पाउँछौँ?`