---
title:  मृत्युपास वा मृतप्रायबाट नै भएर जाने प्रतिज्ञा गरिएको देश
date:  10/07/2022
---

> <p></p>
> "जब मिश्र देशका सम्राट फारो उग्ररूपमा तिनीहरूलाई मार्न लालसमुद्र भएर ‌ओर्ले, तब इस्राएलीहरूले आँखा उठाएर हेर्दा मिश्रीहरूलाई तिनीहरूका पछिपछि आइरहेका देखे। इस्राएलीहरू साह्रै आतङ्कित र भयभित भएर परमप्रभुलाई पुकारा गरे।" प्रस्थान १४:१०।

कसैले कसैलाई धराप थापेको के तपाईँले देख्‍नुभएको छ वा तपाईँको त्यस्तो बाटोमा आउनुभएको छ जहाँ उम्किने बाटो हुँदैन? कहिलेकाहीँ त रमाइलो पनि हुनसक्छ। तपाईँ एउटा कोठामा अचानक पस्नुहुन्छ र त्यहाँ साथीहरू जम्मा भएर अपेक्षा नगरिकन ढोका खोल्दा "जन्मदिनको शुभकामना! भनेर चिच्याँउदछन्। अरू बेलामा ठूलो ढक्‍का दिने खालको हुन्छ। त्यो अत्यन्त नरमाइलो र आतङ्कित बनाउने हुनसक्छ। तपाईँकै स्कूलमा होस्, काममा होस् वा घर परिवारमै किन नहोस् तपाईँले बेलाबेलामा आफ्नो भाऊ खोज्ने, तपाईँलाई दवाउने, रुखो, बुली वा धम्काउने ठूलो वा सानो जिउ भएका मानिसहरूको सामना गर्नुपर्ने वाध्य हुन्छ। तिनीहरूले तपाईँ नराम्रो, बेढङ्गको, चरित्र राम्रो नभएको र विग्रिएको व्यक्ति भनेर आरोप लगाउँदै तपाईँको बारेमा चरित्र हत्या गर्दै पनि हिँड्न सक्छन्।

इस्रायलीहरू ४० वर्षको यात्रामा तिनीहरूले जस्तोसुकै बानिव्यहोरा, प्रभुप्रति गद्दारी गरेर हिँडेतापनि मिश्रदेशदेखि प्रतिज्ञा गरिएको देशसम्म जान उहाँले अगुवाइ नै गरिरहनुभएको थियो भनेर यसरी बताउँदछ, "अनि तिनीहरू रातदिन हिँड्‌न सकून्‌ भनेर तिनीहरूलाई बाटो देखाउनका निम्‍ति परमप्रभु दिनमा बादलको खामो र राती आगोको खामोमा तिनीहरूको अगिअगि जानुहुन्‍थ्‍यो" (प्रस्थान १३:२१-२२।) तिनीहरूको यात्राको प्रत्येक भागमा प्रभु आफैले डोर्‍याउनुभएको थियो। तर सुरुमा उहाँले तिनीहरूलाई कहाँ लग्नुभयो त? तिनीहरूको अगाडि अथाह समुद्र र ठूला पहाडहरू दुवैतिर  थिए। अनि तिनीहरूको पछिपछि प्रचण्ड रिसले तात्दै तत्कालिन मिश्र देशको सभ्यता र शक्तिशाली राजा फारो आफ्ना सबै सैनिकहरूको साथ तिनीहरूलाई पिछा गरेका थिए। तिनीहरू धेरै टाढा पनि थिएन। इस्राएलीहरूले देख्‍न सक्ने गरेर नै तिनीहरूमाथि ओर्ल्हन्दै थिए।

`इस्राएली सातोपुट्लो जाने ठाउँमै प्रभुले किन डोर्‍याउनुभयो होला? हेर्नुहोस, प्रस्थान १४।`

प्रभु नै उपस्थित हुनुभएको खम्बाको पछिपछि लाग्दा सबै कुरा ठिक ठिक र रमाइलो नै हुन्छ भन्ने छैन। यो त एकदम कठिन अनुभव पनि हुनसक्छ। प्रभुले हामीलाई धर्मपरायण र असल होस् भनेर तालिम दिन पनि ती बाटोहरूमा लाग्न सक्नुहुन्छ। हाम्रा हृदय र नियतहरू स्वभावैले छली छन् (यर्मिया १७:९)। जब हामी कठिन परिस्थिति वा अग्निज्वालाको बाटोमा हिँड्छौँ तब प्रभुलाई हामी पिछा गरिरहेकाछौँ कि छैनौँ भनेर यकिन हुनैपर्छ। उहाँको पछि लाग्दा दु:खकष्ट, पीडा र आतङ्क हुने छैन भन्ने कुनै जमानी छैन। तर ती परिस्थितिबाट पार गर्ने मन्त्र त हामी उहाँको निर्देशनमा लाग्दै, हाम्रा सबै चेतना, समझशक्ति, बुद्धि, युक्तिहरू र हृदयहरू उहाँकै पछि वा उहाँको अगुवाइमा चलिरहेकाछौँ कि छैनौँ भन्ने कुरामा समर्पित हुनुजरुरी छ।

`त्यस भयाभव अनुभवबाट इस्राएलीहरूले के पाठ सिके त? हेर्नुहोस् प्रस्थान १४:३१।`

`प्रभुमाथि नै विश्वास र भरोसा राखेर चल्नु कतिपय समयमा किन कठिन हुनसक्छ? उहाँले त हामीलाई सयौँ अचम्मका प्रतिज्ञा वा वाचाहरू दिनुभएको त छ नि? तपाईँको जीवनलाई समिक्षा गर्नुहोस्। कतिपय समयमा तपाईँलाई कठिन, अग्निमय परिस्थितिमा लानुभएको थियो जसले गर्दा तपाईँको विश्वास बलियो भयो र उहाँप्रति ठूलो श्रद्धा गाभिन पुगेको थियो।`