---
title:  मूल्यवान अटल सम्पत्ति
date:  13/07/2022
---

`१ पत्रुस १:६,७ मा बढो मार्मिक भावनाहरू व्यक्त गरेकाछन्। उनले के भन्न खोजिरहेका छन्?`

इसाई जगतका प्रथम पुस्ताले विश्वासीहरू कठिन, आततायी, आतङ्कित भयाभव सतावटहरूमा होमिन पुगेका थिए। तिनीहरूमा यहूदी र गैर यहूदी येशूभक्तहरू थिए। तिनीहरू यहुदी र रोमी साम्राज्यमा जताततै फैलिएका थिए। यहूदी धर्मगुरु र रोमका सम्राटहरूको ज्यादतिसँग युद्ध गरिरहेका थिए। यस युद्ध वा विश्वासको संघर्षमा कतिपय समयमा तिनीहरू एक्लै भएको महसुस गरेका थिए। उनले "येशू ख्रीष्‍टको प्रेरित पत्रुसबाट पोन्टस, गलातिया, कापाडोकिया, एशिया र बिथिनियाभरि निर्वासित भई छरपष्‍ट भएकाहरूलाई, येशू ख्रीष्‍टको आज्ञापालन र उहाँका रगतको छिट्‌काइको निम्‍ति पवित्र आत्‍माद्वारा शुद्ध भई परमेश्‍वर पिताद्वारा उहाँको पूर्वज्ञानअनुसार चुनिएकाहरूलाई" (१ पत्रुस १:१-२) भनेर येशूमाथिको विश्वासको कारण तत्कालिन विश्वमा छरिनु वा शरणार्थी हुन वाध्य हुनुपरेकाहरूलाई यो पत्र लेखेका थिए। कतिपय ती क्षेत्रहरू अहिले पश्‍चिमी टर्कीमा छन्। केही वर्षपछि तिनीहरूले कस्ता महाकष्ट, सतावट, अनेकौँ पीडाहरू भोगिरहेका थिए भन्ने कुरामा आफूलाई थाहा भएको व्यक्त गरेका थिए (१ पत्रुस १:६)।

`छरपस्त, प्रवासित, निर्वासित वा शरणार्थी जीवन बिताएकाहरू भनेर पत्रुसले सम्बोधन गर्नुको अर्थ के हो? येशूलाई विश्वास गरेपछि सबै कुराहरू ठिक ठिक हुन्छ भनेको त झन घरबारी र देश छोडेर भागभाग हुनुपरेका इसाईहरूलाई कस्तो अनुभव भइरहेको थियो होला?`

तत्कालिन विश्वमा यहूदी धर्म, ग्रीक र रोमी मूर्तिपूजा र सम्राटलाई पूजा गर्नेसमेत लिएर विभिन्न धर्महरूको विगिविग थियो। त्यो विगिविग युरोप, अफ्रिका, एशिया, अमेरिका महादेशहरू थियो। तर येशूको विश्वासी हुनुभनेको तत्कालिन सभ्यताको निम्ति नौलो र अनौठो थियो। त्यसमा पनि ती प्रचलित धर्महरूको बीचमा विश्वासीहरू अल्पमतमा थिए र विभिन्न क्षेत्रहरूमा सानै थिए। तिनीहरूको आदर्श र नैतिक जीवनले गर्दा मानिसहरूले तिनीहरूलाई गलत सम्झन्दै दु:खकष्ट, यातना र पीडा दिएका थिए। तिनीहरू त्यसबेलाको धर्म, चलन, नैतिक मूल्यमान्यताभन्दा फरक थिए। तर तिनीहरूले पाएका ती कष्टहरू "तिमीहरू यसैमा रमाउँछौ, यद्यपि अहिले थोरै समयको निम्‍ति तिमीहरूले विभिन्न किसिमका कष्‍ट भोग्‍नुपर्दछ। आगोबाट खारिने तर नष्‍ट भएर जाने सुनभन्‍दा पनि तिमीहरूको विश्‍वास मूल्‍यवान्‌ छ। तिमीहरूको यो विश्‍वास साँचो प्रमाणित होस्‌, र येशू ख्रीष्‍ट प्रकट हुनुहुँदा प्रशंसा, महिमा र आदरको योग्‍य बनोस्‌" (१ पत्रुस १:६-७) अर्थात् अपेक्षा नगरिएको अन्धाधुन्ध वा अव्यवस्थितरूपमा आएका होइनन् भनेर उनले यकिन गर्न चाहेका थिए। सबै खालका दु:खकष्ट र अग्नीवाणहरूलाई सहँदै विश्वासतिर लम्किन जाने विश्वासीहरूको विश्वास नै सच्चा, पक्‍का र इमान्दार हुने हो भनेर पत्रुसले खुलाउन चाहन्छन्।

`चाहे तत्कालिन विश्व वा सभ्यतामा होस् वा आजकै परिप्रेक्ष्यमा किन नहोस् ती दु:खकष्ट र परीक्षाहरूको अन्तिम लक्ष्य के हो र त्यसले हामीलाई के आश्वासन दिन्छ? के तिनीहरू हाम्रो निम्ति पनि आशा दिने खालका हुन् त? हेर्नुहोस् १ पत्रुस १:६-९।`

जुनसुकै दु:खकष्ट, सतावट, यातना र पीडा तिनीहरूले भोग्नुपरेतापनि ख्रीष्टको आगमनमा अनन्त जीवनको निम्ति पर्खनुको दाँजोमा तिनीहरू के हु त? पत्रुसका वचनहरू हाम्रो निम्ति पनि प्रभुको वचन हो। हामी जुनसुकै विषम् परिस्थितिहरूको सामना गरिरहनुपरेतापनि पत्रुसको वचन हामीलाई पनि हो भनेर मान्नै पर्दछ। हामीले जुनसुकै पीडादायी सङ्कष्ट र मृत्युको सामना गर्नुपरेतापनि नयाँ स्वर्ग र नयाँ पृथ्वीमा हामीलाई साँचिराखेको अनन्त वा चिरञ्जिवी जीवनलाई औझेलोमा पार्नुहुन्न। यो प्रतिज्ञा हाम्रो सामु छ, येशूको मृत्युले त्यस जीवनको ग्यारेन्टी वा जमानत छ। त्यसप्रति प्रतिवद्धता जनाउँदै विश्वासमा धलमलिनुहुन्न। बरू हामीहरूको दु:खकष्टद्वारा हामीमा नहुनुपर्ने प्रत्येक सैतानिक तत्व हटाइयोस् भनेर प्रभुसँग प्रार्थना गरिरहनु अनिवार्य छ।