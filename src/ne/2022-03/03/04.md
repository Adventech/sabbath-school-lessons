---
title:  मरुभूमिमा नै येशू र सैतानको बीचमा भिषण युद्ध
date:  12/07/2022
---

> <p></p>
> "येशू पवित्र आत्‍माले परिपूर्ण भएर यर्दनबाट फर्कनुभयो, र आत्‍माले उहाँलाई उजाड-स्‍थानमा लैजानुभयो र चालीस दिनसम्‍म उजाड-स्‍थानमा दियाबलसबाट उहाँ परीक्षित हुनुभयो। ती दिनमा उहाँले केही खानुभएन, र चालीस दिन समाप्‍त भएपछि उहाँ भोकाउनुभयो" (लूका ४:१-२)।

`लूका ४:१-१३ पढ्नुहोस्। हाम्रो मुक्तिदाताकै अनुभव लेखिएको परिप्रेक्ष्यमा सैतानले ल्याउने परीक्षाहरू र अग्निबाणहरूको सामना कसरी गर्ने? जुनसुकै विषम परिस्थितिमा पनि सैतानले उक्साउने पापमा हामी किन फस्नुहुन्न र कसरी फसाउन दिनुहुन्न?`

सैतानले प्रभुबाट बिचलित राख्‍न अनेकौँ  भौतिक, मानसिक, आत्मिक, आर्थिक र पदोलोभनीय जस्ता हामीले नै चाहना गरेका चाहनाहरू अनुसार ल्याउँदछ र तिनीहरूलाई सामना गर्न हामीलाई कठिन हुन्छ। फेरि ती परीक्षाहरू हाम्रो एकदम कमजोर क्षणहरूमा दिमागमा घुमाइ राखेको हुन्छ।

लूका ४मा येशूले नै भोग्नुभएका परीक्षा, उहाँको अस्तित्वलाई नै पछार्ने खालका र निराशमा पार्ने खालका परिस्थितिहरू हाम्रो सामु प्रस्तुत गरिएको छ। ती परीक्षा, प्रलोभन र सैतानको पासोमा सजिलैसँग पार्न सक्छ र हाम्रो ध्यान ती विभिन्न विषयबस्तुहरूले पकडी राखेको पनि हुन्छ। येशूको मामिलामा हेर्दा उहाँ सैतानको परीक्षा वा अग्निहोत्र परुन् भनेर पवित्र आत्माले नै घचेडिदिएको जस्तो देखिन्छ। तर याकूब १:१३ अनुसार प्रभुले हामीलाई त्यस परिस्थितिमा कहिल्यै पनि पार्नुहुन्न न त पार्ने कुनै नियत नै छ। तर, ती विषम परिस्थितिहरूबाट प्रभुले अगुवाइ गरिरहनुभएको हामी देख्छौँ वा अनुभव गर्न सक्दछौँ। तर लूका ४ अनुसार  परीक्षाको निम्ति पवित्र आत्माले नै डोर्‍याउनु सक्नुहुन्छ। सैतानका डरलाग्दो अग्निमय वाण वा परीक्षाहरू उघारिन्छन् भनेर हामीले हेर्नसकुन् भनेर त्यस परिस्थितिमा हामीलाई पार्न पवित्र आत्माले अनुमति दिनुहुन्छ। ती कठिन परिस्थितिहरूमा हामी प्रभुको चाहना र उहाँको बाटोमा हिँडेका छैनौँ भनेर पनि प्रभुप्रति गलत धारणाले हामी भरिन सक्छौँ। तर यो खास सत्य होइन। "कतिपय परिस्थितिहरूमा हामीलाई पारिन सक्छ जसले गर्दा प्रभुको आत्माले हामीलाई अगुवाइ गरिरहनुभएको छ कि छैन भनेर शङ्का पार्न सक्छ। तर पवित्र आत्माकै अगुवाइमा येशूलाई सैतानबाट परीक्षा गर्न उजाडस्थान वा मरुभूमिमा डोर्‍याउनुभएको थियो। जब हामीमा दु:ख,कष्ट र परीक्षाहरू प्रभुकै अनुमतिमा आउँछन्, तब हाम्रै हितको निम्ति ल्याउनुभएको हो भनेर हामीले सम्झिनु पर्दछ। विषम् परीक्षामा प्रभुका प्रतिज्ञाहरूलाई मनमा राखेर जानाजानी उहाँले उकासिदिनुहुन्छ नै भनेर हाम्फाल्नु हुँदैन। जब ती आतङ्कित परीक्षाहरू येशूको सामु आए तब उहाँ हताश, निराश, खिन्नतामा आफूलाई पार्नुभएन। हामी पनि त्यस परिस्थितिमा पर्दा हताश र निराश हुनुहुन्न।" –द डिजाएर अभ एजेज्. पृ. १२६, १२९बाट रूपान्तरित।

हो, कतिपय समयमा जब हामी अग्निपरीक्षामा पर्दछौँ तब शुद्ध गरिनुको साटो जल्न पनि सक्छौँ। यस्तो परीक्षामा हामी टुक्रिन सक्छौँ भनेर थाहा पाएतापनि येशू परीक्षामा अडिग हुनुभएकोले हामी पनि अडिग हुनसक्छौँ भन्ने आशा हुनु सान्त्वमय र चैन दिने खालको छ। हाम्रो निम्ति सुसमाचार त यो छ: येशू हाम्रो पापको भारि बोक्नुहुनेभएर, हामीहरूका कमीकमजोरी र असफलताको मोल उहाँले नै तिरिदिनुभएको र जुनसुकै परीक्षा वा प्रलोभनहरू हामीले झेल्नुपरेतापनि हामीलाई प्रभुले त्याग्नुहुन्न। हामीभन्दा उहाँ कठोर परीक्षामा पर्नुभएको थियो। यदि उहाँलाई परमेश्वर पिताले छोड्नुभएन भने हामीलाई पनि छोड्नुहुन्न। जस्तो सुकै महापापीको निम्ति आशा छ भनेर हामी यकिन हुनुपर्दछ। पावलले यसरी व्यक्त गर्दछन् "मलाई सामर्थ्‍य दिनुहुने ख्रीष्‍ट येशू हाम्रा प्रभुलाई म धन्‍यवाद दिन्‍छु, किनभने आफ्‍नो सेवामा नियुक्त गरेर उहाँले मलाई विश्‍वासयोग्‍य ठान्‍नुभयो। अगाडि मैले निन्‍दा गरें, खेदो गरें र उहाँको अपमान गरें, तर मैले यी अजान र अविश्‍वासमा गरेको हुनाले मैले कृपा पाएँ। ख्रीष्‍ट येशूमा भएको विश्‍वास र प्रेमको साथ मेरो निम्‍ति हाम्रा प्रभुको अनुग्रह प्रशस्‍त मात्रामा उर्लिआयो। यो वचन हरप्रकारले ग्रहणयोग्‍य छ, कि पापीहरूलाई उद्धार गर्न येशू ख्रीष्‍ट संसारमा आउनुभयो, र पापीहरूमा म सबैभन्‍दा मुख्‍य वा सरादार हुँ।तर यसकारण मैले कृपा पाएँ, कि पापीहरूमा सबैभन्‍दा मुख्‍य भएर पनि मद्वारा येशू ख्रीष्‍टले आफ्‍नो असीम धैर्य प्रकट गर्न सकून्‌, ताकि उहाँमाथि विश्‍वास गरेर अनन्‍त जीवन पाउनेहरूका लागि म एउटा उदाहरण बन्‍न सकूँ।युग-युगका राजा, अविनाशी र अदृश्‍य एकमात्र परमेश्‍वरलाई आदर र महिमा सदासर्वदा होस्‌। आमेन" (१ तिमोथी १:१२-१७)।

`अहिले नै तपाईँले के परीक्षा, प्रलोभन, लालसा, लालच र लोभ्याउने खालका आकर्षणहरूको सामना गरिरहनुभएको छ? तपाईँको जीवनमा येशूको अनुकरणीय उदाहरणलाई कसरी उतार्ने सो बारेमा प्रार्थना गर्नुहोस्। तपाईँ आफै एक्लै ती परीक्षा वा सैतानका प्रलोभनहरूको शिकार वा दवावमा पर्नु आवश्यकता छैन। याद गर्नुहोस् यदि पर्नुभयो भने पनि तपाईँको मुक्तिदाता तपाईँकै साथमा हुनुहुन्छ।`