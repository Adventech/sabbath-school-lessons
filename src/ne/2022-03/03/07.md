---
title:  थप जानकारी
date:  15/07/2022
---

एजीह्वाइट, पाट्रियार्क एण्ड प्रोफेटस, पृ. २८१-२९०, "द एक्सोडस", पृ. २९१-३०२, "फ्रम रेड सी टु सिनै" र डिजाएर अभ एजेज, पृ. ११४-१२३, "द टेम्टेशन।"

"प्रभुमा इस्रायलीहरूको बफादारी र निष्ठालाई परीक्षा  गर्न उहाँले पुरानो समयमा रेफिदीममा लग्नुभएको थियो। हामीलाई पनि त्यस्तै बाटोतिर अगुवाइ गर्न उहाँले रोज्न सक्नुहुन्छ। उहाँलाई विश्वास गर्‍यो र उहाँकै इच्छा अनुसार हामी चल्यो भन्दैमा सबै ठिकठिक, रमाइलो र समथर बाटोबाट लैजानुहुन्छ भन्ने छैन। यदि त्यस सजिलो बाटोमा हामीलाई लगियो भने हाम्रो आफ्नै खुबी, बुद्धि,  रोजाइ र दक्षताको स्वविवेक  प्रयोग गरेका छौँ, त्यो नै पर्याप्त छ र प्रभुको सहायताको आवश्यक छैन भनेर पनि हामी घमण्ड गर्न सक्छौँ। आफूलाई हाम्रो सामु प्रकट गर्ने प्रभुको तिब्र चाहना हो। हाम्रो निम्ति उहाँले छोड्नुभएको प्रशस्त आपूर्तीहरू देखाउन चाहनुहुन्छ। जब दु:खकष्ट, नैराश्यता र कठिन परिस्थितिहरू उहाँले आउन दिनुहुन्छ, तब हाम्रो असहाय वा नीरिहताको महसुस गर्न सकौँ भनेर आउँदछ। त्यसबेला उहाँको सहायताको निम्ति पुकार गर्न सिकोस् भन्ने उहाँ चाहनुहुन्छ। ढुङ्गेनी चट्टानबाट चिसो खोला उहाँले बगाउन सक्नुहुन्छ। जब हामी प्रभुको सम्मुख पर्दछौँ यो कुरा हामीले कहिल्यै पनि बुझ्न सक्नेछैनौँ: हामी कस्ता छौँ त्यो हामीले हामीलाई चिनेकै हुँदैन, हामीलाई के थाहा छ सो पनि थाहा भएकै हुँदैन। हाम्रो निम्ति कतिपय बोझहरू उहाँले बोक्नुभयो सो हामीलाई थाहा नै हुँदैन। हाम्रा कतिपय बोझ र भारीहरू उहाँले खुशीसाथ बोक्न चाहना गर्नुभएको सो पनि हामीलाई थाहा हुँदैन। तर ती सबै बालकमा भएको विश्वास र भरोसा जस्तै उहाँकहाँ ल्याए उहाँले नै बोक्नु हुने रहेछ भनेर पछि थाहा पाउनेछौँ।"-एजीह्वाइट, "रेफदीम" एडभेन्टिस्ट रिभ्यु एण्ड साबथ हेराल्ड, अप्रिल ७, १९०३बाट रूपान्तरित।

**चिन्तनमनन**

`कतिपय समयमा परीक्षा, प्रलोभन, लालसा आदि व्यक्तिगत मामिला हो भनेर चर्चा गर्दछौँ। यो हो पनि। तर त्यसै बखत केही सामुदायीक वा चर्चका सबै विश्वासीहरू समावेस भएका त्यस्ता प्रलोभन वा आफ्नो भाऊ खोज्ने र अरूलाई गिराउने प्रवृत्तिहरू छन् जसबाट हामी कसरी सुरक्षित हुने?`

`तपाईँले येशूका केही विश्वासी भक्तहरूलाई सोध्नुहोस् कि तिनीहरू कस्तो अपठ्यारो र नरमाइलो बाटोहरूमा हिँड्नुपरेका थिए। ती बाटोहरू तिनीहरूको निम्ति किन नरमाइलो भयो? यदि ती बाटोहरूमा तिनीहरू फेरि पर्‍यो भने के तिनीहरूलाई फरक दृष्टिकोणमा हेरिन्छ होला?`

`दु:खकष्ट र अग्निपरीक्षाबाट हामीलाई शुद्ध र सफा गर्ने नीति सबैलाई थाहा छ। तर कतिपय समयमा ती दु:खकष्ट अनावश्यक, अर्थहीन भएको ठान्दछौँ? कोही प्रिय व्यक्ति अचानक दुर्घटनामा परेर मृत्यु भयो रे? त्यसको अर्थ कहाँ खोज्ने?`

`विश्वासीहरू एक भएर एक आपसको निम्ति प्रार्थना गर्नुहोस् ताकि दु:खकष्टमा सहन बल मिलोस् र प्रभुको विश्वास, आस्था र निष्ठामा अटल भएर सबै बस्न सकोस्।`

`के तपाईँलाई कोही यस्तो व्यक्ति थाहा छ जसले अनेकौँ दु:खकष्ट भोगिरहेको छ र प्रभुमाथिको आस्था नै गुमायो? ठोसरूपमा तपाईँ र चर्चले उसलाई कसरी सहयोग गर्न सक्नुहुन्छ`