---
title:  आगोबाट परीक्षा वा अग्निपरीक्षा
date:  14/07/2022
---

एक जना किरण नाउँ गरेको युवकको बारेमा अनुमानित चर्चा गरौँ। किरणको वाल्यकाल र युवा अवस्थालाई हेर्दा ऊ घरेलु हिँसाको उपज थियो। उसको जीवन लागुपदार्थ खाने, उसको स्वभाव हिँस्रक पनि थियो र कहिलेकाहीँ झ्यालखानामा पनि परेको थियो। एक दिन एक जना विश्वासीको पाकेटमारा पनि गरेको थियो। तर कताकता त्यस विश्वासीले उसलाई रिस देखाउनुको सट्टा माया देखायो। उसको त्यो सदाशयता र मायाले गर्दा किरणको हृदय छोयो। उसले प्रभुको बारेमा सिके र येशूलाई आफ्नो हृदय पनि सुम्प्यो। उसमा समस्या र विभिन्न संघर्षहरू अझै थियो। विगतको जीवन उसको निम्ति विगतै भएतापनि किरण येशूमा नयाँ व्यक्ति भएको थियो। उसले प्रभुलाई प्रेम गर्न थाल्यो र आफ्नै जीवनबाट प्रभुको आज्ञा अनुसार चलेर (१ यूहन्ना ५:१,२) अरूहरूलाई पनि येशूको माया सुनाउन थाल्यो। एक दिन त आफू प्रभुको निम्ति पास्टरिय सेवक हुन पनि प्रभाव पनि पारेको थियो। उसले जे जे गर्‍यो त्यसले उसलाई त्यतैतिर घचेडिरहेको थियो। उसले प्रभुको बोलाहतलाई सुन्दै थियो। त्यसमा कुनै शङ्का थिएन।

कलेजमा सबै थोक पहिला ठिक ठिक भएको थियो। अनि एक एक गरेर उसलाई यस्ता घट्नाहरू भयो कि उसको जीवन त भत्किन थाल्यो।उसको पैसाको स्रोत सुक्न थाल्यो। उसको घनिष्ठ साथी उसको विरुद्धमा गयो। उसको विरुद्धमा उसलाई चरित्र हत्या गर्न अनेकौँ आरोपहरू फैलायो। अनि फेरि किरण बिमार पनि भइरहन थाल्यो। त्यो बिमार के थियो उसलाई थाहा थिएन तर त्यसले गर्दा कलेज छाड्नुपर्ने स्थिति पनि भयो। उसलाई के गरुँकेगरुँ भएको थियो। फेरि त्यसमाथि पनि उसका साथीभाइहरूको उक्साहतमा लागु दुर्व्यसनमा लाग्न थाल्यो। ती सबै किन भयो किरणलाई थाहा नै भएन। कलेजको सुरुमा प्रभु उसँग थियो भन्ने कुरामा किरण निश्चित थियो। के किरण गलत बाटोमा नै हिँडेको थियो र? के प्रभुलाई विश्वास गरेर चल्नु नै उसको निम्ति हानीकारक वा भूल थियो? उसको आधारभूत विश्वासहरू पनि छिया छिया हुन थालेको थियो।

**यस्तो भयाभव र सङ्कट लिएर किरण तपाईँकहाँ आयो र सल्लाह माग्यो रे? तपाईँले उसलाई कसरी सम्झाउनुहुन्छ? तपाईँकै जीवनमा कस्ता अनुभवहरू गर्नुभएको थियो जसले गर्दा किरणलाई सम्झाउने कला तपाईँमा हुनसक्छ? बाइबलका के वचनहरू छन् जुन उसको निम्ति उपयोग गर्न सक्नुहुन्छ? देहायका केही अंशहरू पढ्नुहोस् जसले त्यस परिस्थितिमा तपाईँले प्रयोग गर्न सक्नुहुन्छ।**

`हितोपदेश ३`

`यर्मिया २९:१२-१४`

`रोमी ८:२८`

`२ कोरन्थी १२:७-१०`

`र हिब्रू १३:५-६`

प्रभुको पछि लाग्ने सबैमा कुनै न कुनै समयमा संङ्कट, दु:खकष्टको सामना गरिरहेका हुन्छन्। त्यस समयमा प्रभुको अगुवाइ नै छैन भनेर गुनासो पनि पोख्दछौँ। तर ती परिस्थितिहरूमा प्रभुका प्रतिज्ञाहरूलाई पकडि राख्‍न जरुरी छ। बिगतको समयमा प्रभुको अगुवाइलाई सम्झिनु पर्दछ र विश्वास र सहनशीलताको निम्ति प्रार्थना गर्नुहोस्। प्रभुले हामीलाई कहिल्यै पनि त्याग्नुहुनेछैन।

`तर हाम्रो निम्ति यो प्रश्न त जारी नै छ:  ती परीक्षा, कष्ट, प्रलोभन र अग्निवाणहरूले हामीमाथि विजय पाएपनि प्रभुलाई नत्यागी उहाँमा नै कसरी रहने?`