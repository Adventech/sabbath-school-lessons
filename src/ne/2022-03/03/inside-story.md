---
title: कथा
date:  15/07/2022
---

### मेरो दिलमा गीतको धुन, बोलभिया

_गाब्रियला_

कतिपय प्रख्यात गाएकहरू बालककालदेखि सङ्गीतप्रति धेरै आकर्षित हुन्छन्, तर गाब्रिएलाको मामिलामा त्यो थिएन। उन बोबभियाको ला पाजमा हुर्केकी थिइन् र सानैदेखि येशूप्रतिको भावनामा धेरै आकर्षित थिइन्। जन्मैदेखि उनकी आमाले उनलाई येशूको प्रेमको बारेमा सिकाएकी थिइन्। चौथो आज्ञा सेभन्थ-डे साबथ समेत गरेर दश आज्ञाहरू जानेर तिनीहरूले परमेश्‍वरको प्रेमको चरित्रलाई प्रतिबिम्बित गर्छन् भनेर उनले सिकेकी थिइन्। दशांस र भेटीहरूको महत्त्व पनि उनले बुझेकी थिइन्। जब उनी ९ वर्षकी थिइन् तब बप्‍तिस्मा लिएर आफ्नो हृदय येशूलाई सुम्पेकी थिइन्।

तर समय बित्दै जाँदा उनलाई सांसारिक रमझमप्रति आकर्षित हुन थाल्यो। ती रमझमको ढोका सङ्गीतप्रति आकर्षित भएर खोलेको थियो। स्कूलका छुट्टीहरूमा गाब्रियलले रमाइलोको निम्ति गीतहरू गाउन मन पराउन थालेकी थिइन्। अनि उनलाई सङ्गीत समूहमा समाबेश गर्न आमन्त्रण गरियो। उनले त्यसलाई सहस्र स्वीकारिन्। उनी सङ्गीतमा निपुण भएर प्रख्यात हुने सपना देख्‍न थालेकी थिइन्। १९ वर्षकै उमेरमा उनले आफ्नो पेसा सङ्गीतमा लाग्ने भन्ने कुरामा उनी निश्‍चित थिइन्। जब उनी विश्‍वविद्यालयमा अध्ययन गर्दै थिइन् उनले धेरै सङ्गीत समूहमा भाग लिएर गीत गाएकी थिइन्। तर कहिलेकाही उनले आफू गलत बाटोमा पो छु कि भन्ने आभास् हुन्थ्यो। एक दिन उनी कार दुर्घटनामा परेकी थिइन्। त्यसमा उनीमात्र घाइटे भएकी थिइन्। उनी मनोविज्ञानमा मास्टर गरेर आफ्नो अध्ययन सिध्याएकी थिइन्।

अनि उनी र धेरै साथीहरू मिलेर सङ्गीत समूह खडा गरिन्। त्यो तुरन्तै सफल भएको थियो। त्यो समूहले धेरै अवसरहरूमा सङ्गित कार्यक्रम चलाए। त्यसबाट आएको पैसाले उनी मोजमस्ती गर्न थालिन् र पार्टीहरूमा जान रमाइलो मान्न थालेकी थिइन्। उनी गीत गाउन र जथाभावी पैसा खर्च गर्न मन पराएकी थिइन्। तर जब उनी एक्लै थिइन् र गीत गाइरहेकी थिइनन् आफ्नो हृदय खाली भएको महसुस गर्न थालिन्। जीवनको कुनै अर्थ नभएको उनले अनुभव गर्न थालिन्।

गाब्रिएल एडभेन्टिस्ट चर्च कहिलेकाहीँ नगएपनि पूरै जना त छोडेकी थिइनन्। कुनै साबथ बिहान उनी सेभेन्थ-डे एडभेन्टिस्ट थिइन् तर त्यस पछि उनी आफ्नै सांसारिक जीवनमा फर्किन्थिन्।

एक साबथ चर्चमा उनले विषेश भजन सुनिन्, अनि उनले पनि परमेश्‍वरको निम्ति गीत गाउने इच्छा मनमा खेलाइन्। "म चर्चमा विषेश भजन गाउन चाहन्छु। चर्चमा आफ्नी छोरीले भजन गाएकोमा मेरो आमाले गौरव मान्थिन् होला।"

उनी चर्चमा नियमितरूपमा आउन थालिन्, र त्यतिमात्र नभएर अपरान्हको कार्यक्रममा पनि उनले भाग लिन थालिन्।

उनले एडभेन्टिस्ट गायकहरूले गाएको सुन्न थालिन्। सांसारिक गीतहरू गाउन छोड्नु पर्छ भनेर उनले महसुस गर्न थालिन्, तर उनी लोकप्रिय हुन चाहेकीले उनमा द्वन्द्व चलेको थियो। सहायताको निम्ति परमेश्‍वरसँग उनले प्रार्थना गरिन्।

अनि कोभिड-१९ले सबै थोक बन्द भयो। गाब्रियलाले मञ्‍चमा गाउन सक्नेभइनन्। तर उनी निराश हुनुको सट्टा आफूलाई ठूलो राहत आएको महसुस गरिन्। अब उनको रिक्त र अर्थहिन जीवनको भाग छोड्न सजिलो भएको थियो।

उनी चर्चको पास्टरसँग नजिक भइन्। उनले गाब्रियलालाई बाइबल अध्ययन कक्षामा सरिक हुन आमन्त्रण गरिन्। त्यसमा उनी खुशी भइन्। जब बाइबल अध्ययन सकियो, उनले आफ्नो जीवन परमेश्‍वरमा पुनसमर्पण गर्न निर्णय गरिन्। उनले पुन बप्‍तिस्माको निम्ति अनुरोध गरिन्। परमेश्‍वरले उनलाई उहाँको निम्ति जिउन नयाँ अवसर दिएको महसुस गरिन्।

महामारीको एक वर्ष नबित्दै उनले फेरि बप्‍तिस्मा लिइन्। बप्‍तिस्माको बेलामा उनले प्रार्थना गर्दा उनीसँग भएको सबै थोक परमेश्‍वरको हो भनेर घोषणा गरिन्। "मेरो जीवन, प्रतिभा र दक्षताहरू तपाईँको सेवाको निम्ति म दिन्छु," भनेर प्रार्थना गरिन्।

बप्‍तिस्मा पछि उनले मञ्‍चमा गाउनेको सट्टा परमेश्‍वरको महिमा र सम्मानको निम्ति जुमद्वारा गाउन थालिन्। चर्च अगुवाहरूको अनुरोधमा उनले अनलाइन मनोविज्ञान सेमिनारहरू र बाइबल अध्ययन सुरु गरिन्। उनको प्रभावले चार जना व्यक्तिहरू महामारीको बेलामा बप्‍तिस्मा लिए।

उनी जस्तै ख्रीष्टको बाटोबाट विचलित भएर जाने प्रलोभनमा फस्ने जवानहरूको निम्ति उनले यो सन्देश दिन्छिन्, "संसारको निम्ति तपाईँहरूको समय नफाल्नुहोस्। प्रत्येक व्यक्तिसँग कुनै न कुनै बरदान, प्रतिभा र दक्षताहरू छन्। तपाईहरूले पहिचान गरेर परमेश्‍वरको महिमाको निम्ति प्रयोग गर्नुहोस्।"