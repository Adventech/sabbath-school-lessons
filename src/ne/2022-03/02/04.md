---
title:  पापका अग्निपरीक्षाहरू
date:  05/07/2022
---

> <p></p>
> "परमेश्‍वरको क्रोध ती मानिसहरूका सारा भक्तिहीनता र दुष्‍टताको विरुद्ध स्‍वर्गबाट प्रकट भएको छ, जसले सत्‍यलाई तिनीहरूका ईश्वरहीन र अधर्म प्रवृत्तिले दबाइराखेका छन्‌।" रोमी १:१८।

हामीले जे गरेतापनि त्यसको प्रतिक्रिया वा नतिजा भोग्नै पर्दछ, अनुवभ गर्नै पर्दछ। तपाईँ आइस्क्रिम लिएर घाममा उभिनुभयो भने त्यो पग्लिन्छ नै। जे काम गर्छौँ त्यसको कुनै न कुनै तरिकाले असर पार्दछ। हामी जतिसुकै असल काम गर्न सुरे पनि वा फरक कामै गर्न चाहेतापनि पापकै पकडमा हामी चल्नुपर्ने वाध्य भइरहेको हुन्छ र पापकै चलखेलमा हामी हुन्छौँ। जे रोप्छौँ त्यही फलाउँछौँ।   स्वर्गमा प्रभु बिराजमान हुनुभएर मानिसहरूलाई नराम्रो काम गर्न उहाँ उक्साउनुहुन्न तर पापलेचाहिँ आफ्नै चर्तिकला देखाएर मानिसहरूलाई तहसनहस पार्न खोजिरहेको हुन्छ।

कतिपय समयमा हामी प्रभुलाई पन्छाएर हिँड्न सक्छौँ भन्छौँ। पापको ज्यादतिमा हामी पर्नु आवश्यक छैन भनेर ढुक्‍क भएर आँखा पनि चिम्लन खोज्दछौँ। तर यथार्थमा यो कहिल्यै पनि होइन। पापको परिणाम हुन्छ भनेर पावलले स्पष्ट पार्दछ। त्यो असर अनन्त समयसम्म पीडादायी भइरहनेमात्र होइन त्यसको आततायी असर अहिले पनि हामीले भोगिरहेका  हुन्छौँ।

`कुन प्रक्रियामा मानिसहरू पापको दायरामा परिरहेका हुन्छन् र त्यसको नतिजाहरू के के हुन्? पावलले व्यक्त गरेका यी शब्दहरू प्रार्थनापूर्वक केलाएर पढ्नुहोस् र आफ्नै निश्कर्ष निकाल्नुहोस्। पापका कदमहरू र तिनीहरूका नतिजाहरूमा ध्यान दिनुहोस्। हेर्नुहोस्रो मी १:२१-३२`

मानिसहरू त्यस अधर्म काममा परिरहनुको कारण प्रभुको क्रोधले हो भनेर रोमी १:१८मा उल्लेख गरिएको छ। प्रभुको रिस भनेको ल मानिसहरू पापी भयो अब म तिनीहरूलाई क्रोध देखाउँछु, दु:खदिन्छु र कष्ट दिन्छु भनेको अवश्य होइन। मानिसहरू जे गर्न चाहन्छ त्यसलाई प्रभुले हस्तक्षेप गर्नुहुन्न। उनीहरूले स्वइच्छालाई प्रयोग गरेर के नतिजा लिन चाहन्छन् त्यही नतिजामा उहाँले छोड्नुहुन्छ। इसाईहरूलाई पनि तिनीहरूको कारणले दु:ख, पीडा, समस्या ल्याउँछ भने उहाँले जहिले पनि तुरन्तै हस्तक्षेप गर्नुहुन्न र हाम्रै पापको कारणले निम्त्याएका नतिजाहरूलाई उहाँले हटाउनुहुन्न।  पाप कतिको नराम्रो र त्यसको ज्यादति कतिको छ भनेर हामीले बुझोस् भनेर नै हाम्रा कामका परिणामहरू धेरै पल्ट भोग्न उहाँले हामीलाई छोड्नुहुन्छ।

प्रभुका नैतिक व्यवस्था, दश आज्ञाहरूलाई कुल्चेर हिँड्दा त्यसका नतिजाहरू कस्तो हुन्छन्? तपाईँले जानेकै स्वास्थ नियम वा स्वस्थ रहने नीतिहरूलाई तोडेर वा वेवास्ता गरेर चल्दा तपाईँलाई के हुन्छ? हाम्रो भौतिक शरीर पनि प्रभुको घर वा वासस्थान वा पवित्र मन्दिर हो। यदि स्वस्थ जीवनशैलीलाई वेवास्ता गरेर खानपिनमा जथाभावी गरेर हिँड्यौँ वा कसरतहरू गरेनौँ वा शरीरको माग विपरित अति धेरै काम गरिरह्यौँ भने त्यो पनि प्रभुको बिरुद्धमा पाप हो भनेर बाइबलले खुलस्त बनाएको छ। त्यही पापको नतिजाले हामीमा अनेकौँ अग्निवाणहरू हामीले नै भित्राइरहेका हुन्छौँ।

`तपाईँको जीवनमा तत्कालै केही गर्नुभएको छ जसको नतिजा त्यतिखेर नै भोग्न वाध्य हुनुपरेको थियो? तपाईँको त्यस पापबाट के पाठ सिक्नुभयो? त्यस्तो नहोस् भनेर तपाईँको आत्मिक, भौतिक र मानसिक जीवनशैलीलाई कसरी परिवर्तन गर्न खोज्न चाहनुहुन्छ?`