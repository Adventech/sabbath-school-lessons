---
title: कथा
date:  08/07/2022
---

### महामारीको समयमा आश्‍चर्य काम, बोलभिया

_ग्विलेर्मो_

कोभिड-१९ले गर्दा बोलभियामा लक डाउन भएको थियो। सबै चर्चहरू बन्द भएको थियो। भाइरस फैलिएला भनेर चर्चको सबै क्रियाकलापहरूमा बन्देज लगाएको थियो। तर बोलभियको सबभन्दा ठूलो दोस्रो सहर एले आल्टोमा विश्‍वासीहरूको साना साना समूहहरू घरेलु सङ्गतिको निम्ति भेला हुन थालेका थिए। तैपनि यस महामारीमा मानिसहरूले परमेश्‍वरको आराधना कसरी गर्न सकिन्छ भनेर ग्विलेर्मो दिलैदेखि प्रार्थना गर्दै थिए। जब ग्विलेर्मोले प्रार्थना गर्दै थिए तब एउटा बिचार उनको मगजमा आयो। सहर छोडेर टाढा सुनसान ठाउँमा आराधना कार्यक्रम  किन संचालन नगर्ने भनेर उनले सोच्न थाले। धेरै प्रार्थना गरेपछि चर्चका धेरै सदस्यहरू मिलेर सहरका वरिपरि रहेका धेरै पहाडहरूमा एउटा पहाडमा परमेश्‍वरको आराधना गर्ने निर्णय उनले गरे। समूहले एउटा पहाडमा जाने निर्णय गर्‍यो। तिनीहरूको आयमारा भाषामा त्यस ठाउँलाई "वाना कुटा" वा "सुख्खा तलाउ" भन्छ। यो एउटा हिँउको पहाडको फेदीमा छ।

पहिलो साबथमा आठ जना पुरुष विश्‍वासीहरू भेला भए। विश्‍वासीहरू निराश भएनन्। तिनीहरू हरेक साबथ आराधनाको निम्ति निरन्तररूपमा भेला भए। तर जब तिनीहरूले प्रार्थना गरे र आराधना गरे मानिसहरू धमाधम आउन थाले। तीन महिनापछि आराधना गर्नेहरु आठ जना बाट १०० जना भए। एडभेन्टिस्टहरूमात्र होइन अरू चर्चका मानिसहरू पनि सेवा आराधना गर्न आउन थाले। चिसो, जाडो र थकाइले पुरुष र महिला, जवान र बालबालिकाहरू पनि दुई किलोमिटर पहाडमाथि चढेर परमेश्‍वरको आराधना गर्न थाले। जब तिनीहरू पहाड चढ्दै गर्थे एउटा कुरो तिनीहरूले मनमा राखिर रहे, "हामी हिँड्दै गरौँ। परमेश्‍वर हामीसँग हुनुहुन्छ।"  तिनीहरूले पहाडमाथि परमेश्‍वरको ध्यान गरे, प्रार्थना गरे र उपवास बसे। त्यस पहाडमा घुँडा टेकेर प्रार्थना गर्दै परमेश्‍वरमा तिनीहरू आनन्द मनाउन थालेका थिए।

प्रत्येक साबथ पहाडमा मानिसहरू भेला भएर आराधना गर्दा सबैले धेरै आशिष पाएको अनुभव गरेका थिए। बिमार र बेरोजगारको परिस्थितिमा संघर्ष गर्दा गर्दै पनि धेरैले परमेश्‍वरलाई खोज्दै थिए। जब हरेक साबथ आराधना पछि पहाडबाट ओर्ले तब धेरैका आँखाहरूमा आँशुहरू हुन्थ्यो। परमेश्‍वर नै नियन्त्रणमा हुनुहुन्छ भन्ने तिनीहरूको विश्‍वास थियो। तिनीहरूको बीचमा परमेश्‍वरले ठूला ठूला कामहरू गर्नुहुनेछ भनेर उहाँमाथि भरोसा राखेका थिए। फिलिप्पी ४:१९,२० पढेर तिनीहरूले एक आपसलाई उत्साह दिएका थिए, "मेरा परमेश्‍वरले आफ्‍नो महिमामा उहाँको सम्‍पत्तिअनुसार तिमीहरूको हरेक खाँचो ख्रीष्‍ट येशूमा पूरा गरिदिनुहुनेछ। अब हामीहरूका परमेश्‍वर र पितालाई सदासर्वदा महिमा होस्‌। आमेन। जब महामारी कम हुँदै गयो तब अनन्तको सुसमाचारको प्रचारका कमी आएन। त्यस महामारीमा त्यस पहाडमाथि  भएको अचम्मको आराधना सेवाकार्यमा १३ जनाले आफ्नो हृदय प्रभुलाई दिएर बप्‍तिस्मा लिए। आज त्यस पहाडमा भेला हुने विश्‍वासी समूह सहरको एउटा हल भाडामा लिएर प्रत्येक साबथ प्रभुको आराधना गर्छन्। त्यहाँ ५० जना भन्दा बढि मानिसहरू आराधनाको निम्ति प्रत्येक साबथ भेला हुन्छन्।