---
title:  प्रभुमाथिको आस्था, निष्ठा र भरोसामा परिपक्व बनाउन अग्निपरीक्षाहरू
date:  07/07/2022
---

> <p></p>
> "प्रशस्‍त आत्मज्ञान वा प्रकाशहरूको कारण घमण्‍डले म बढ्‌ता नफुलूँ भनेर मलाई सताउन र घमण्‍डबाट रोक्‍नलाई सैतानको दूत, अर्थात्‌ एउटा काँढ़ो मलाई कचकच गराउन मेरो शरीरमा दिइयो।" (२ कोरिन्थी १२:७)।

कुनै पनि विरूवा काट्न र छिमल्ने काम धेरै फरक हुन्छ। हामीलाई मन नपर्ने बिरूवाहरू हामी काटेर मिल्काउँछौँ, आगोमा हाल्छौँ वा मल बनाउँछौँ। तर जब कुनै बिरूवा छिमल्छौँ र हाँगालाई काँटछाँट गर्छौँ तब त्यस बिरूवा अझ राम्रोसँग फलोफुलोस र बढोस् भन्ने चाहन्छौँ। दुवै प्रक्रियामा तिखो कैँचिको आवश्यक हुन्छ। छाँटकाट वा छिमल्ने काममा विरूवाका भागहरू कैँचीले काटिन्छ। यसो हेर्दा कुशल बगैँचेले त्यसलाई नाश गर्न खोजेको जस्तो देखिन्छ। आत्मिक परिवेशमा ब्रुश विल्कसन लेखकले यसरी व्यक्त गर्दछन्, "के तपाईँले प्रभुबाट अत्यन्तै प्रशस्तमात्रामा आशिषहरूको निम्ति प्रार्थना गरिरहनुभएको छ ताकि उहाँले तपाईँलाई उहाँको पुत्र जस्तो बनाउन सकुन्? यदि तपाईँको जवाफ हो भनेर दिनुहुन्छ भने तपाईँमा भएका अनावश्यक आत्मिक, भौतिक र मानसिक भुत्लाहरू काट्न माग गर्दै हुनुहुन्छ"- सिक्रेट अभ भाइन (सिस्टरस, ओरिगान: मल्टिनोमाह, २००१), पृ. ६०बाट रूपान्तरित।

आफ्नो शरीरमा भएको काँडा के होला भनेर धेरै मानिसहरू अचम्म मान्दै सोच्दछन। पावलले के भन्न खोजेको हो भनेर खुल्दुली सबैलाई लाग्नु स्वभाविक हो। उनमा शत्रुहरूको निरन्तर आक्रमण र आफ्नै इसाई विश्वासीहरूले विश्वासमा गद्दार गरेकोदेखि लिएर राम्रोसँग बोल्न सक्ने खुबी उनमा नहुनुपनि हो। उनको आँखामा समस्या पनि भएको देखिन्छ। अचम्म तरिकाले आफ्नो दुखेसो व्यक्त गरेर पावलले भन्दछ यो काँडा त मलाई नै झुन्ड्याइ दिएको छ।

`मलाई नै दिएको भनेर पावलले भन्नुको अर्थ के हो? कसले उनलाई त्यो आततायी काँडा दियो त? तर पावलकै फाइदाको निम्ति त्यो काँडा प्रभुले कसरी प्रयोग गर्नुभयो?`

यो सोच्नुहोस् पावलको काँडाको निश्चित लक्ष्य छ: प्रशस्‍त आत्मज्ञान वा प्रकाशहरूको कारण घमण्‍डले म बढ्‌ता नफुलूँ भनेर मलाई सताउन र घमण्‍डबाट रोक्‍नलाई शैतानको दूत, अर्थात्‌ एउटा काँडा मेरो शरीरमा दिइयो" (२ कोरिन्थी १२:७)।

`पढ्नुहोस् २ कोरिन्थी १२:७-१०। पावलले उनको काँडालाई कसरी सम्हाले? के पावलको कमजोरीले उनमा अरू केही आत्मिक फाइदा उठाउन सकेका थिए त? तपाईँको आफ्नै जीवनमा अनेकौँ काँडाहरू बोकिरहनुभएको होला वा तिनीहरूले घोचिरहेका होलान्। तर पावलको अनुभवले ती काँडाहरूसँग सामना गर्न तपाईँलाई कसरी हौशला मिल्न सक्दछ?`

`तपाईँको आत्मिक विकास, समृध्दि र उत्थान प्रभुले चाहेको भन्दा कसरी फरक हुनसक्छन्? तपाईँको जीवनमा कुन पक्षहरू छन् असल, ठिक, धर्मपरायण र आत्मिक फलिफापको निम्ति विकासको आवश्यक भएको थियो सो सोच्नुहोस्। तपाईँलाई छाँटकाँट गरेर कुन् आत्मिक गुण र आदर्शहरू तपाईँको जीवनमा प्रभुले प्रगति गर्नुभएको तपाईँ चाहनुहुन्छ?`