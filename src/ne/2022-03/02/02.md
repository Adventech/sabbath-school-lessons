---
title:  अचम्महरू वा अपेक्षा नगरिएका जाँचिने अनौठा प्रक्रियाहरू
date:  03/07/2022
---

> <p></p>
> "प्रिय मित्रहरू हो, तिमीहरूलाई पारख गर्ने अग्‍निमय परीक्षा तिमीहरूमाथि आइपर्दा र महासंकटमा परिरहनुपर्दा केही अनौठो कुरा भएजस्‍तै तिमीहरू छक्‍क नपर।" १ पत्रुस ४:१२।

येशूलाई नै विश्वास गर्ने, उहाँमाथि निष्ठा र आस्था गर्नेहरूलाई पनि अपेक्षा नगरिएका परिस्थितिहरू, पीडादायी अनुभवहरू र जाचिने अनेकौँ अचम्म वा अनौठो परीक्षाहरू आउँछन् भनेर पत्रुसले त ठोकुवा नै गरेका छन्। तपाईँ चढ्नु भएको कार वा बस बाटोबाट अचानक खस्छ, तपाईँले आफ्नो काम गुमाउनुभयो भनेर तपाईँलाई चकित पार्ने पत्र पनि मिल्न सक्दछ। डाक्टरले तपाईँको रोगको बारेमा गम्भिर नतिजा सुनाउँछन्। अझ तपाईँले माया गर्नेले तपाईँलाई गद्दारी वा धोखा दिएको पनि अनुभव गर्न सक्नु पर्ने हुन्छ। ती सबै पीडादायी भएतापनि जे जे परिस्थितिहरू तपाईँले सामना गर्नुहुन्छ ती सबै तत्कालै समयको निम्ति नैराशमय, अनौठो, अनावश्यक र प्रभुले ती सबै किन आउनदिनुभयो भनेर उदासिन अवस्थामा पनि तपाईँ पर्न सक्नुहुन्छ।

हामीमा आउने केही अग्निपरीक्षा वा पीडादायी, भयाभव र आततायी परिस्थितिहरूलाई नौलो, अचम्म मान्नुहुन्न भन्ने विषय यस अध्यायमा हेर्नेछौँ।

१ पत्रुस ४:१२देखि सुरु गरौँ। यहाँ "अचम्म", "अनौठो" वा "अचाक्लीलाग्दो" भन्ने शब्द पौराणिक ग्रीक भाषाबाट उतारिएको हो। ती सबैको मूल अर्थ तिनीहरू "अपरिचित", "विदेशी" र "परदेशी" परिस्थितिहरू हुन्। इसाई जीवनमा आउने अनेकौँ परीक्षा, अग्निहोम, दु:खकष्ट, विषम परिस्थितिहरू र मृत्युको सामनाहरू नौलो र अनावश्यकरूपमा आइपरेका कष्टहरू हुन् भनेर र तिनीहरू हामीलाई नाश गर्न वा सोत्तर पार्न आएको हुन् भन्ने धरापमा नपर्न आफ्ना प्रिय पाठकहरूलाई नसोच्न पत्रुसले आग्रह गर्दछन्। बरु तिनीहरू साधारण अनुभवहरू हुन् र तिनीहरू आउन हामीले अपेक्षा गर्नैपर्दछ।

"अग्निपरीक्षा" वा "आगोको ज्वालामा पर्नु," भन्ने शब्द ग्रीक भाषामा "जलिरहेको ठाउँ" भनेर उल्लेख गरिएको छ। अर्को अनुवादमा यसलाई दनदन जलिरहेको भट्टी पनि भनिन्छ। ती सबै आततायी परिस्थितिहरू हामीलाई तिखार्न र खार्न आएका हुन् ताकि हाम्रो आस्था, निष्ठा र प्रभुमाथिको भरोसा अटल होउन् भन्ने पत्रुसले आफ्नै अनुभवबाट प्रस्तुत गर्दछन्।

`१ पत्रुस ४:१२-१९ पढ्नुहोस् यहाँ पत्रुसले के समसामयीक र सान्दर्भिक सन्देश अहिलेमात्र होइन तत्कालिन कष्ट भोगिरहेका येशूभक्तहरूलाई दिएका दिएका थिए?`

हामीले येशूलाई विश्वास गरेपछि, दु:खकष्ट र परीक्षाहरू आउँदैनन्, शरीर स्वस्थ नै भइरहन्छ, कुनै आर्थिक, सामाजिक, पारिवारिक र व्यक्तिगत समस्याहरूको सामना गर्नुपर्दैन भनेर कतिपयले अत्यधिक जोड र अतिसरलीकण वा अत्यन्तै हल्कारूपमा सोच्दछन् र नयाँहरूलाई उत्तेजित र जोशिलो पनि बनाउँछन्। जब हामीले सोचेको भन्दा फरक परिस्थितिमा हामी पर्दछौँ तब हामीलाई अचम्म लागेकै लागेको हुन्छ। तर एउटा कुरालाई आत्मसात् गरिराख्‍नु अत्यन्तै जरुरी छ: प्रभु असल हुनुहुन्छ भन्ने कुरा वास्तविक त छन् नै,  तर उहाँलाई धमिल्याउने र हामीलाई शिकारी ठान्ने अन्धकारको खराबशक्ति सैतानको अस्तित्वपनि वास्तविकनै छन्। यो कुनै मनगढन्ते, धार्मिक पुराण व दर्शन विद्याको मन्थन होइन। तर प्रायजसो सबै असल थोकहरू प्रभुको बाकसमा थुप्राउँछौँ भने नराम्रो थोकहरू सैतानको बाकसमा हाल्दछौँ। तर हाम्रो जीवन त्यस्तो सरल छैन। प्रभुको वा सैतानको बाकस वा पोकोमा भएका थोकहरूलाई हाम्रो भावना र मर्मलाई प्रयोग गरेर तिनीहरूलाई ठिक वा बेठिक भनेर ठम्याउने क्षमता हामीमा छैन। कतिपय समयमा प्रभुसँग हिँड्दा हामीमा धेरै चुनौति, समस्या र जटिल परिस्थितिहरू आउँछन्। कतिपय समयमा प्रभुको पछि किन लाग्ने, येशूलाई नै विश्वास गरेर किन हिँड्ने वा उहाँको चालमा किन हिँड्ने बरु सैतानको पछि लागे सबै ठिक, रमाइलो, रमझम र फलिफाप भइ हाल्छ नी र भइपनि रहेको हामी देख्दछौँ। अय्यूब धार्मिक, सिधा, निर्दोष र धर्मपरायण व्यक्ति त प्रभुलाई यो प्रश्न सिधै गरेका थिए, “दुष्‍टहरू किन चिरञ्‍जीवी हुन्‍छन्‌? वृद्धावस्‍था र शक्तिमा किन बढ्‌दैरहन्‍छन्‌?"  अय्यूब २१:७।

`यथार्थमा येशूलाई विश्वास गर्दा, उहाँको बारेमा सुससमाचार सुनाउँदा, उहाँको निम्ति कुनै कार्यक्षेत्रमा र उहाँसँग उभिने आँट गर्दा आउने अग्निपरीक्षाहरूको समिक्षा पत्रुसले गरेका थिए। तर अरूहरू कारणले पनि दु:खकष्ट र परीक्षा त आउँछननैं। जब सामना नै गर्न नसक्ने परिस्थितिहरू कसैलाई आउँछन् तब अत्यन्तै कुशल भएर १ पत्रुस ४:१२-१९लाई औँल्याउँदै उसलाई सम्झाउन प्रयत्‍न गर्ने प्रतिवद्धतामा तपाईँ कसरी रहिरहने?`