---
title: आउनेवाला अग्निपरीक्षाहरू
date:  02/07/2022
---

### यस अध्यायका मूल पदहरू
१ पत्रुस ४:१२-१९, १ पत्रुस ५:८-११, रोमी १:२१-३२, यर्मिया ९:७-१६ र २ कोरन्थी १२:७-१०।

> <p>यस अध्यायको मूल सार पद</p>
> "प्रिय हो, तिमीहरूलाई पारख गर्ने अग्‍निमय परीक्षा तिमीहरूमाथि आइपर्दा केही अनौठो कुरा भएजस्‍तै तिमीहरू छक्‍क नपर। तर ख्रीष्‍टका कष्‍ट-भोगमा सहभागी हुँदा रमाओ, ताकि उहाँको महिमा प्रकट हुँदा तिमीहरू पनि अत्यन्तै आनन्‍दित र हर्षित हुन सकोस्।" १ पत्रुस ४:१२-१३।

रासानयीक प्रयोगशालामा रसायनका विभिन्न पदार्थहरू एउटा सानो भाँडोमा राखिन्छ। अति त्यस भाँडोलाई अत्यधिक ताप वा आगो बालेर तताइन्छ। जब त्यो भाँडो तात्दै जान्छ तब त्यहाँ भएका पदार्थहरू कि त पग्लिन्छ वा टुक्राटुक्रा भएर टल्किन्छ वा विस्तारै झिरझिर भएर चलमलाउँछ वा तेजिलो भएर जल्दछ। तर त्यस भाँडोमा के पदार्थहरू छन् ती पदार्थहरूको स्वभाव अनुसार त्यसको अवस्था परिवर्तन हुन्छ। त्यस भाँडोलाई व्याख्या गर्न यथार्थमा मूचा, कुल्हिया वा अग्नीकुण्ड जस्ता शब्दहरू प्रयोग गर्दछन्।

आगोले तताएर भित्री पदार्थहरूलाई पोल्ने, उमाल्ने, पगाल्ने (सोनारले सुनलाई पगालिएको जस्तै), झिरझिर पार्ने र चम्काउने भाँडोलाई शब्दकोशमा यसरी व्याख्या गरिएको छ: (१) कुनै भाँडो जसमा पदार्थहरू हालेर पगाल्न अत्यधिक तापक्रम लिन सक्ने, (२) अत्यन्तै कठोर परीक्षा (३) अग्नीपथ (४) अग्नीशाला (५) त्यो स्थान, भाँडो वा परिस्थिति हो जहाँ सबै शक्ति वा उर्जाहरू एकै ठाउँमा जम्मा हुन्छन् र एक आपसमा अन्तर्क्रिया गर्दछन्। त्यसको नतिजाले त्यो पदार्थमा विभिन्न प्रभावहरूले गर्दा त्यसमा भएको बस्तु परिवर्तन वा अर्के रूप लिन सक्दछ वा अर्कै भएर विकास हुन सक्छ वा मौलाउन सक्दछ।

तातिने वा तताउने त्यस किसिमको भाँडो वा परिस्थितिहरू हामीले बुझ्न सक्यौँ भने हाम्रा आत्मिक जीवनमा कस्ता प्रक्रियाहरू खप्नु पर्ने रहेछ भनेर खुलस्त हुन्छ। हामीले अपेक्षा नगरेतापनि अचानक दवाव र जीवनका विभिन्न प्रयोगशालामा हामीलाई पारेको हुन्छ। आगोको मुस्लोमा हामीलाई पार्दा हामी परिवर्तन हुन्छौँ, अर्कै व्यक्तित्व र आमूल  विकास हुन्छौ र विशेष गरेर हाम्रै चरित्रमा हामीले नसोचेको भन्दा अर्कै रूप लिएर बढ्न थाल्दछौँ।  जब हामी अग्निपरीक्षामा पर्दछौँ त्यस बेला प्रभु आफैले हाम्रो जीवनमा कसरी काम गरिरहनुभएको छ भनेर आत्मज्ञान प्राप्‍त गर्नु आवश्यक छ। अनि त्यस विषम, अग्निमय परिस्थितिलाई कसरी सामना गर्ने भन्ने उच्च धारणालाई हाम्रो दिमागमा राखिरहने कला हुन्छ। यस अध्यायमा यही विषयबस्तु समेतिएको छ।

**यस अध्यायको झलक**: हाम्रो जीवनमा कस्ता कस्ता कठिन परिस्थितिहरू आउँछन् जसले हामी परिवर्तन हुन अनुभव दिलाएको हुन्छ?