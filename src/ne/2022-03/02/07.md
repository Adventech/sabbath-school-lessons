---
title:  थप जानकारी
date:  08/07/2022
---

एलेन जी. ह्वाइट, साइनस् अभ टाइमस्, नभेम्बर १८, १९०३, "इफेक्टुयल प्रेयर", एसडिए बाइबल कमेन्टरी, ठेली ४को पृ. १११८२ र माइलाइफ टुडेको, पृ. ९२को "गड पर्मिटस् ट्रायल टु प्युरोफाइ मी।"

""जसले मानिसहरूका हृदय वा मनका कुराहरू पढ्नुहुन्छ उहाँलाई तिनीहरूका चरित्र, आनिवानी र नियतहरू ती मानिसहरूलाई भन्दा बढि थाहा छ। कतिपयसँग आफैमा बुद्धि, दक्षता, अनुभूति, बल र शक्तिहरू छन् जुन ठिकसँग निर्देशित गरियो भने प्रभुको कामको प्रगतिको निम्ति उपयोग हुनसक्छ भनेर उहाँले देख्‍नु हुन्छ। प्रभुले नै विभिन्न प्रतिभा, खुबी र दक्षता भएकाहरूलाई विभिन्न ओहोदाहरूमा राखिदिनुहुन्छ। तिनीहरूलाई विभिन्न र फरक परिस्थितिहरूमा पार्नुहुन्छ ताकि तिनीहरूले आफ्नै चरित्रका खोटहरू चिनुन जुन तिनीहरूको आत्मज्ञान, विवेक र बुद्धिबाट लुकाइएको हुन्छ। तिनीहरूलाई ती कमजोरीहरू सच्याउन उहाँले अवसरहरू दिनुहुन्छ, र उहाँको कामको निम्ति योग्य बनाउनुहुन्छ। तिनीहरू शुद्ध, निर्दोष होस् भनेर प्रायजसो दु:खकष्ट र अग्निज्वालाहरू तिनीहरूमाथि आक्रमण गर्न उहाँले अनुमति दिनुहुन्छ।" द मिनिस्त्री अभ हिलिङ्ग, ४७१बाट रूपान्तरित।

**चिन्तनमनन**

`हाम्रा पापका परिणामहरू हामीले भोगिरहनुपर्दा हाम्रो निम्ति धेरै कठिन हुन्छ। हामी सोध्छौँ "के अब प्रभुसँग फेरि ठिक भएर चल्न सकुँला?" त्यस्तो परिस्थितिमा प्रभुका के प्रतिज्ञाहरू छन् जसले तपाईँलाई होशला र लगनशीलता कायम गर्दे आत्मिक जीवनलाई प्रगतिशील बनाउँदै जान सक्नुहुन्छ? यही प्रश्न तपाईँलाई कसैले सोध्यो भने तपाईँले के जवाफ दिनुहुन्छ? हेर्नुहोस् पावलको भनाइ रोमी ५:१-११ "यसैकारण विश्‍वासद्वारा धर्मी ठहरिएर हाम्रा प्रभु येशू ख्रीष्‍टद्वारा परमेश्‍वरसँग हाम्रो मिलाप भएको छ। उहाँद्वारा हामीले यस अनुग्रहमा विश्‍वासद्वारा प्रवेश पाएका छौं। यस अनुग्रहमा हामी खड़ा छौं, र परमेश्‍वरका महिमाको सहभागी हुने हाम्रो आशामा हामी रमाउँछौं। यति मात्र होइन, तर हामी आफ्‍नो सङ्कष्‍टमा रमाउँछौं, यो जानेर कि सङ्कष्‍टले सहनशीलता उत्‍पन्‍न गराउँछ, सहनशीलताले चरित्र, र चरित्रले आशा उत्‍पन्‍न गराउँछ। आशाले हामीलाई निराशा गराउँदैन, किनकि हामीलाई दिइएका पवित्र आत्‍माद्वारा परमेश्‍वरको प्रेम हाम्रा हृदयमा खन्‍याइएको छ। किनकि हामी दुर्बल हुँदा नै ख्रीष्‍ट अधर्मीहरूका निम्‍ति ठीक समयमा मर्नुभयो। धार्मिक मानिसको निम्‍ति मर्न तयार हुने कोही बिरलै पाइएला, कतै असल मानिसको निम्‍ति कसैले मर्ने आँट गरी पनि हाल्‍ला। तर परमेश्‍वरले हाम्रा निम्‍ति उहाँको प्रेम यसैमा देखाउनुहुन्‍छ, कि हामी पापी छँदै ख्रीष्‍ट हाम्रा निम्‍ति मर्नुभयो। यसकारण उहाँको रगतद्वारा धर्मी ठहरिएका हुनाले झन्‌ बढ़ी हामी परमेश्‍वरको क्रोधबाट उहाँद्वारा बचाइनेछौं। किनकि हामी शत्रु छँदै उहाँका पुत्रको मृत्‍युद्वारा परमेश्‍वरसँग हाम्रो मिलाप भएको थियो भने, झन्‌ बढ़ी अब उहाँसँगै मिलाप भएका हुनाले ख्रीष्‍टको जीवनद्वारा हामी बचाइनेछौं। यति मात्र होइन, तर हाम्रा प्रभु येशू ख्रीष्‍टद्वारा परमेश्‍वरमा हामी रमाउँदै पनि छौं, उहाँद्वारा अब हामीलाई परमेश्‍वरसँग मिलाप प्राप्‍त भएको छ।"`

`प्रभुकै आदेश जे हुन्छ त्यो उहाँका भक्तहरूको निम्ति हुन्छ भन्ने एलेन जी. ह्नाइटको धारणाको अर्थ के हो? तपाईँले अपेक्षा नगरेका कष्ट र घट्नाहरू तपाईँमा पर्‍यो भने प्रभुको चाहना रहेछ भनेर तपाईँले कसरी थाहा पाउने? तपाईँकै जीवनमा प्रभुले कस्ता कस्ता चालहरू चल्नुभयो जसले तपाईँलाई आदर्श व्यक्ति बनाउन सहयोग गरेको छ? प्रभुको इच्छा भनेर मन्थन गन्थन गरिरहनेहरूलाई तपाईँले कसरी सहयोग गर्न सक्नुहुन्छ?`

`यदि अहिले नै तपाईँलाई कुनै व्यक्तिको बारेमा थाहा छ जो अग्निज्वालामा परिरहेको छ? कसरी त्यो ज्वाला ल्यायो भन्ने कुरामा के तपाईँलाई सरोकार छ र? अर्थात् जुन कारणले त्यो व्यक्ति होमिन पुगिरहेतापनि त्यस व्यक्तिप्रतिको प्रतिक्रिया तपाईँको के छ?`

`दक्षिण अमेरिकामा एक जना सुसमाचार प्रचारक अत्यन्तै दु:खकष्ट र तितो परीक्षामा परेका थिए। त्यसपछि उनी युरोपमा सरे र कसैलाई यो सुनाए, "मेरो लास त दक्षिण अमेरिकामै छोडे।" त्यसको अर्थ के हो? कुनै न कुनै तवरले हाम्रो लास कतै किन छोड्नु पर्दछ? दु:खकष्ट, परीक्षा, अग्निज्वालाहरूको भूमिका के हुन्छ यदि हाम्रो लास छोड्नुपर्छ भने?`

`चर्चको हैशियतले कुनै अस्पताल वा स्थानमा तपाईँ जानुहोस् जहाँ दु:खकष्ट र पीडा जुनसुकै कारणले भोगिरहेतापनि मानिसलाई सान्त्वना, उत्साह, आशा, सहायता र खुशी पार्न सक्नुहुन्छ।`