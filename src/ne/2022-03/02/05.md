---
title:  अग्निपरीक्षाहरूले ल्याउने शुद्धता
date:  06/07/2022
---

> <p></p>
> "यसैकारण सर्वशक्तिमान्‌ सारा जगतक परमप्रभु यसो भन्‍नुहुन्‍छ: “हेर, म तिनीहरूलाई खारेर जाँच्‍नेछु, किनकि मेरो प्रजाकै छोरीको पापको कारण म अरू के गर्न सक्‍छु र?" यर्मिया ९:७।

"यदि प्रभुको आत्माले तपाईँको दिमागमा केही वचनहरू हालिदिनुहुन्छ तब ती वचनहरूले तपाईँलाई असहज, चित्त दुखाइरहेको हुन्छ भने तिनीहरूमा केही छन् जसले तपाईँलाई खारेर तपाईँमा नहुनुपर्ने कुरालाई उहाँले मार्न चाहनुहुन्छ"-ओसवाल्ड चाम्बस्, माइ अटमोस्ट हिज हाइजेस्ट (युरिचभिल, ओहायो: बारबोर, १९६३), पृ. २७१बाट रूपान्तरित।

`यर्मिया र ओसवालाडका कथनहरूलाई तपाईँले कसरी बुझ्नुभएको छ? अग्निपरीक्षाको स्थितिमा तपाईँ पर्नुभएर तपाईँलाई शुद्ध गर्ने क्रममा तपाईँले पीडा भोग्नुपर्दा तपाईँको आफ्नै अनुभव कस्तो भएको थियो?`

`यर्मिया ९मा प्रभुले यहूदा र यरुशलेमलाई पोल्नुहुनेछ, खार्नुहुनेछ र अग्निहोममा हाल्नुहुनेछ भनेर खुलासा गर्नुभएको छ। त्यसका के दुई कारणहरू छन् (यर्मिया ९:१३,१४)? यस खालको खारिनु कसरी हुन्छ? (यर्मिया ९:१५,१६)?`

जब प्रभुले आफ्ना जनहरूलाई खार्नुहुन्छ, तिखार्नुहुन्छ, अग्निहोममा हाल्नुहुन्छ र परीक्षा गर्नुहुन्छ तब ती प्रक्रियाहरू प्रचण्ड, कठोर, सख्त, उग्र र जबरजस्त पनि हुनसक्छन्। यस्ता खालका परीक्षा र खार्ने कामहरू तीन कारणहरू हुनसक्छन्। पहिलो त, हामी पीडाको अनुभव गर्दछौँ ताकि हामीमा त्यस्तो परिस्थिति वा वातावरण होस् जसले गर्दा पापप्रति हाम्रो ध्यान जाओस् र पापको ज्यादतिलाई चिन्नसकोस्। " “तिमीले तिनीहरूका चाल जाँच्‍न र हेर्न भनी मैले तिमीलाई धातु जाँच गर्ने र तिनीहरूलाई चाहिँ नपगालेको कच्‍चा धातुझैँ बनाएँ। तिनीहरू सबै अपवाद गर्दै यताउता हिँड्‌ने कठोर बागीहरू हुन्‌। तिनीहरू काँसा र फलाम भइगएका छन्‌। तिनीहरू सबै भ्रष्‍ट चालको काम गर्दछन्‌। २९ आगोले भस्‍म हुने पदार्थलाई भस्‍म पार्न खलाँती खूब जोरसित फुकिन्‍छ। तर सफा गर्ने काम व्‍यर्थमा भइरहन्‍छ। दुष्‍टहरूको छनोट भएको छैन।तिनीहरूलाई खोट लागेका चाँदी भनिन्‍छ, किनभने परमप्रभुले तिनीहरूलाई इन्‍कार गर्नुभएको छ” (यर्मिया ६:२७-३०)। त्यसकारण हामीलाई ध्यानमा ल्याउन पापको अन्धकारको शक्ति प्रभुलाई विश्वास गर्छु भन्ने जनहरूमा कतिको रहेछ भनेर देखाउन नै ती प्रचण्ड, सख्त र कठोर प्रक्रिया उहाँले आउन दिनुहुन्छ। दोस्रोमा, हामीमा पापको निम्ति बेदना, सन्ताप, दारुण, दु:ख र मार्मिक विरहको अनुभव गर्दछौँ ताकि पाप कस्तो रहेछ भनेर स्पष्टरूपमा हेर्न सकिनेहुन्छौँ। तेस्रोमा, हामी अरूहरूभन्दा, समाज, सभ्यता, रहनसहनको बिपरित चल्न खोज्दा निराश, हतोत्साह र निरर्थकको अनुभव गर्दछौँ। हाम्रो जीवनलाई हामीलाई प्यारो लाग्ने थोकहरूलाई जानाजानी त्याग्नुपर्दा कठिन र असहज हुन जान्छ।

`तपाईँ आफै कुन पापहरूसँग संघर्ष गरिरहनुभएको छ? यदि तपाईँलाई अहिले नै खार्न चाहनुहुन्छ भनेर उहाँले कसरी गर्नुहुन्छ होला? तर प्रभुले त्यस प्रचण्ड प्रक्रिया तपाईँको निम्ति चाल्नुभन्दा पहिले तपाईँ आफैले पापलाई कसरी सम्हाल्नुपर्दछ? इस्राएलका पापहरूलाई उहाँले कसरी सम्हाल्नुभएको थियो?`