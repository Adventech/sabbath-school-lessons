---
title:  "यात्राको निम्ति पथ प्रदर्शक: गोठालो"
date:  26/06/2022
---

> <p></p>
> "परमप्रभु मेरा गोठाला हुनुहुन्‍छ, मलाई केही कुराको अभाव हुँदैन" (भजनसंग्रह २३:१)।

एउटा बालसङ्गतिमा केही बालबालिकाहरूलाई परमेश्वरको बारेमा चित्र कोर्न अराएका थिए। सबैले आआफ्नै मनले चित्रहरू कोरे। एक जनाले त एउटा चित्रको बीचमा मुटुको चित्र कोरेको थियो। किन भनेर सोध्दा प्रभु प्रेमिलो हुनुहुन्छ भनेर सबैको अगाडि त्यस सानो बालकले सुनायो। यो कस्तो बालमैत्री सरल जवाफ थियो!

सबै कुरा ठिक ठिक र अनुकुल वातावरणमा प्रभुको बारेमा र उहाँका चाहनाहरूको बारेमा असल धारणाहरू राख्‍न सकिन्छ। तर जब हामी हुर्कैँन्दै, जीवनमा संघर्ष गर्दै जान्छौँ तब हाम्रो जीवन कठिन, चुनौतिपूर्ण र जटिल पनि गइरहेको हुन्छ। प्रभुप्रतिको हाम्रा धारणाहरूमा पनि आमूल परिवर्तन आउन सक्छ। तर यो याद राख्‍नु जरुरी छ: हामी परिवर्तन हुन्छौँ तर प्रभु अपरिवर्तनीय हुनुहुन्छ। उहाँ कहिल्यै पनि हेरफेर हुनुहुन्न (हिब्रू १३:८, याकूब १:१७)।

पौराणिक र आधुनिक इस्राएका गाउँबस्तीहरूमा भेँडा, बस्तु आदि चराउने वातावरण तथा पर्यावरण भएको पाइन्छ। त्यसैलाई मध्यनजर राखेर कतिपयले भजन २३ लाई मानिसहरूले आफ्नो ध्यान त्यसतर्फ गहिरो गरेर दिन्छन्। प्रभुले हामीलाई कसरी हेरचाह गर्नुहुन्छ भन्ने सन्देश त्यस भजनमा केलाएर नै व्याख्या गरिएको छ। पुरानो करारमा होस् वा नयाँ करारमा होस् गोठालोलाई प्रभुको प्रतिकको रूपमा लिएको पाइन्छ। यसमा प्रभु परिवर्तन हुनुहुन्न भनेर पनि अचम्मतरिकाले उहाँको चित्रण गरेको पाइन्छ। यस अंशमा हामीले भजन २३लाई अलिकति नियालेर हेर्नेछौँ। तर त्यो भन्दा अघि बाइबलका विभिन्न लेखकहरूले बाइबलभरि भएका गोठालारूपि प्रभुको बारेमा कसरी चित्रण गरिएको छ सो केही हदमा हेर्नेछौँ। अरूहरू होइन तर प्रभु हाम्रो गोठाला हुनुहुन्छ भन्ने आत्मज्ञान प्राप्‍त गर्नु हाम्रो आत्मिक हितको निम्ति जरुरी ठान्नु आवश्यक छ।

**देहायका विभिन्न पदहरूमा गोठालोको बारेमा चित्रण गरिएका छन्। तिनीहरूबाट हामी के सिक्न सक्दछौँ? हेर्नुहोस्:**

`यशैया ४०:९-११`

`यर्मिया २३:१-४`

`इजकिएल ३४:१-२४`

`यूहन्ना १०:१-१८`

`१ पत्रुस २:२१-२५`

**हामी भजन २३ हेरौँ। माथिका भावनाहरूलाई पुष्टि गर्न गोठालाले आफ्ना बगाललाई कसरी स्याहार गर्छन्?**

`भजन २३:३`

`भजन २३:४`

`भजनसंग्रह २३:५`

`भजनसंग्रह २३:६`

`गोठालारूपि परमप्रुभले तपाईँलाई हेरचाह गरिरहुनभएको छ र वास्ता गरिरहनुभएको छ भन्ने अवधारणा वा आत्मिक ज्ञान तपाईँको निम्ति कस्तो अर्थ तथा भेदपूर्ण छ? विभिन्न संघर्ष, कठिन परिस्थितिको सामना गरिरहेका, मानौँ परमप्रभु नै तिनीहरूको जीवनबाट बिलाएर गरिरहेकाछन् भन्ने भयाभव अनुभव गरिरहनेहरूलाई यस भजनमा लेखिएको परमप्रभुको चित्रणलाई सुनाएर कसरी उत्साह दिन प्रयोग गर्न सक्नुहुन्छ?`