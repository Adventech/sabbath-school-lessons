---
title: गोठालाको अग्निशिखा
date:  25/06/2022
---

### यस अध्यायका मूल पदहरू
भजन २३, रोमी १२:१८-२१।

> <p>यस अध्यायको मूल सार पद</p>
> "उहाँले मेरो प्राणलाई पुनर्जीवित पार्नुहुन्‍छ वा नयाँ जीवन प्रदान गर्नुहुन्छ। उहाँले आफ्‍नो नाउँ र महिमाको निम्ति मलाई धार्मिकताको मार्गमा डोर्‍याउनुहुन्‍छ" (भजनसंग्रह २३:३ रूपान्तरित)।

युवती सोफी आफ्नो कोठाभित्र रुँदै जमिनमा लम्पछार परिन्। उनका आँखाहरू आँशु नै आँशुले भिजेका थिए। रुँदैरुँदै आफ्नो मर्म र भावना यसरी पोखाइन्, "होइन, उसले मलाई यो कसरी गर्न सक्छ र? मेरो बेइज्जत, अपमान गर्ने आँट उसमा कसरी आउन सक्यो?" सोफीले उनको हृदयलाई छियाछिया गर्ने सन्देश भर्खर पाएकी थिइन्। आफूले माया गरेको, विश्वास गरेको र भरपरेको व्यक्तिले उनको बारेमा आधारहिन गफहरू फैलाइरहेको थियो। उनको कामप्रति डाहा भएर उनको चरित्रमानै हत्या गर्ने खालका झुटो आरोपहरू त्यस साथीले फैलाइरहेको थियो। अत्यन्तै निराश र उदासभएर औछ्यानमा उनी लतरम्म लडिन्। तर आफ्नो शिरानीनिर भएको बाइबल लिइन् र पल्टाउन थालिन्। अचानक उनलाई थाहा भएका पदहरूमा उनका आँखाहरू लगाउन थालिन्, "उहाँले मेरो प्राणलाई पुनर्जीवित पार्नुहुन्‍छ। उहाँले आफ्‍नो नाउँको खातिर मलाई धार्मिकताको मार्गमा डोर्‍याउनुहुन्‍छ। मृत्‍युको अन्‍धकारमय घाटी भएर जानुपरे तापनि म कुनै खतरादेखि डराउनेछैनँ, किनकि तपाईं मेरो साथमा हुनुहुन्‍छ। तपाईंको लट्ठी र तपाईंको लहुरोले मलाई सान्‍त्‍वना दिन्‍छन्‌," (भजनसंग्रह २३:३-४)।

"यो त मेरो लागि हुनै सक्दैन!" उनी चिच्याउन थालिन्। तर ती पदहरू उनको अगाडि आगोको ज्वालाजस्तै बलिरहेको थियो। भजनको लेखकको गोठालोले आफ्नो लौरोले आफ्ना भेँडाहरूलाई कुन ठिक बाटोमा हिँड्ने हो त्यसतिर डोर्‍याउँदै थियो। तर ती बाटोहरूमा हुरी, बतास, खस्रो ढुँङ्गनी बाटोहरू, भँडखालाहरू थिए जहाँ भेँडाले अलिकतिमात्र भूल गरेपनि त्यसबाट खसेर सधैँको निम्ति नाश हुन्थ्यो। आफ्नो साथीले दिएको दर्दनाक धोखा र पीडा के सोफीको निम्ति अन्धकार घाटी हुनसक्छ र? के परमेश्वरले नै उनलाई त्यस खतरानक बाटोमा लगिँदै कुन ठिक, धार्मिक र असल बाटोमा हिँड्ने हो भनेर तालिम दिइरहनुभएको छ त?

**यस अध्यायको झलक**: तपाईँकै चाहना अनुसार चल्न पाएको समयमा कि दु:खकष्ट र कठिन परिस्थितिमा तपाईँको आत्मिक जीवनको वृद्धि कहिले भएको अनुभव गर्नुभएको छ?