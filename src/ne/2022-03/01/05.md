---
title:  "घुमाउरो बाटो २: टेबुलको वरिपरि"
date:  29/06/2022
---

> <p></p>
> "मेरा शत्रुहरूका सामुन्‍ने तपाईंले मेरो निम्‍ति भोज तयार पार्नुहुन्‍छ। तपाईंले मेरो शिर तेलले अभिषेक गर्नुहुन्‍छ, मेरो कचौरो भरिएर पोखिन्‍छ" (भजनसंग्रह २३:५)।

हामी जतिसुकै असल भएतापनि, असल नै हुन खोजेतापनि, कसैको हानी नोक्सान गर्न नचाहेतापनि, कसैको कुभलो नहोस् सबैको भलो र कल्याण होस् भन्ने मनस्थिति हामी लागेतापनि जीवनको बाटाघाटोमा यस्ता मानिसहरूसँग टक्‍कर लिन पुगिरहेको हुन्छ जसले हाम्रो मुख पनि हेर्न चाहँदैन वा हाम्रा शत्रुहरू। तिनीहरूको अगाडि हामी अन्धकार भएर खडा भइरहेका हुन्छौँ। हामीले तिनीहरूलाई शत्रु नठानेतापनि तिनीहरूले हामीलाई शत्रु ठान्दछन् र आँखाको छारो पनि हामी भइरहेका हुन्छौँ। यस्तो तितो सत्यसँग कसरी कारोबार गर्ने? तपाईँको इज्जत, काम, चरित्र र गलत मूल्याङ्कन गर्ने, हानी नोक्सान गर्ने, दु:ख दिन र नाशै गर्न खोज्नेहरूलाई कसरी बदला लिने भनेर के तपाईँ कतिपय रातम छटपटाउनुहुन्छ? विशेष गरेर कतिपय समयमा इसाईहरू नै शत्रु भएर हाम्रो बिनाश चाहन्छ अरूको त कुरै छौडौँ। येशूलाई विश्वास त गर्ने तर यस्तो शत्रु वा प्रतिद्वन्दीहरूलाई कसरी सम्हाल्ने भन्ने कुरा कतिपयसमयमा कठिन त हुन्छ नै।

`तपाईँको जीवनमा कस्ता खालका शत्रुहरू छन्? तपाईँलाई तल झारेर आफ्नो भाऊ खोज्ने, पद सम्मानको निम्ति तानातान गर्ने के तपाईँकै साथीभाइहरूमा छन् त? तिनीहरूलाई तपाईँले जति माया गरेपनि, तिनीहरूको  हित तपाईँले जति खोजेतापनि र तिनीहरूलाई तपाईँले जति वास्ता गरेतापनि तिनीहरूको आफ्नो भाऊ खोज्ने प्रवृत्तिले तपाईँलाई दु:ख दिइरहेका हुन्छन् र तपाईँसँग सम्पर्क राख्‍न नैतिक जिम्मेवारी पनि ठान्दैनन्। गैर इसाई जगतमामात्र होइन, इसाई जगतमा पनि यो तितो सत्य असाध्यै प्रचलित भएको हामी पाउँछौँ। यस्तो बिषम परिस्थितिमा येशू र पावलका वचनहरूलाई आत्मसात् राखेर विश्वासमा कसरी अटल भएर बस्ने? हेर्नुहोस्: मत्ती ५: ४३-४८, रोमी  १२:९-२१`

शत्रु, प्रतिद्वन्द्धी वा हामीलाई आँखाको छारो बनाउनेहरूसँग कसरी कारोबार गर्ने भनेर दाउदले रोचक तरिकाले भजन २३:५मा प्रस्तुत गरेका छन्। तिनीहरू कस्तो छन् तिनीहरूको समस्या तपाईँको होइन तर तपाईँको निम्ति प्रभुले के गरिरहनुभएको त्यसलाई मध्ये नजरमा राखेर हिँड्नुपर्दछ। दाउदले आँफ्नो आँखा परमेश्‍वरले भोज तयार पारिरहनुभएकोतिर थियो।

अतिथीहरू सत्कार गर्न दाउदको संस्कारमा चलन विशेष छ। कुनै सम्माननीय अतिथि पाहुना भएर आयो भने उसको शिरमा घरको मूलीले तेल लगाइ दिन्थ्यो। अनि उनलाई भोजको भवनमा सत्कार गर्दै लैजान्थ्यो। तेल जैतुन र अत्तरले मिसिएको हुन्थ्यो। अनि त्यस पाहुना खानको अगाडि अत्यन्तै रमाएर खानसम्म खान सक्दथ्यो।

`हामी अन्धकार र जोखिम परिस्थितिमा गइरहनुपरेतापनि भजन २३:५ अनुसार तीवटा थोकहरू प्रभुले उपलब्ध गराउनुहुन्छ भनेर कसरी सम्झेर राख्‍ने?`

यस संसारका भौतिक, शारीरिक, रगत, हाड र छाला मानिसहरूसँग हाम्रो शत्रुता होइन न त हुनुपर्छ भनेर पावलले यसरी हामीलाई बुझाउन खोज्छन्, "अब अन्‍त्‍यमा, प्रभुमा र उहाँका शक्तिको सामर्थ्‍यमा बलवान्‌ होओ।दियाबलसका युक्तिहरूका विरुद्धमा खड़ा हुन सक्‍नलाई परमेश्‍वरका सारा हातहतियार धारण गर।किनकि हामीहरूको युद्ध शरीर र रगतको विरुद्ध होइन, तर प्रधानताहरूका विरुद्ध, शक्तिहरूका विरुद्ध, वर्तमान अन्‍धकारका सांसारिक शासकहरूका विरुद्ध र स्‍वर्गीय स्‍थानहरूमा भएका दुष्‍ट्याइँका आत्‍मिक सेनाहरूका विरुद्ध हो।यसैकारण परमेश्‍वरका सारा हातहतियार उठाओ, र यसरी खराब दिनको सामना गर्न सक, र सबै काम गरेर खड़ा हुन सक्‍ने होओ। यसकारण आफ्‍ना कम्‍मर सत्‍यले कसेर, धार्मिकताको छाती-पाता लाएर खड़ा होओ, र खुट्टामा मिलापको सुसमाचारका जुत्ता लाएर तयार होओ।साथै विश्‍वासको ढाल उठाओ, जसबाट तिमीहरू दुष्‍टका सबै अग्‍निबाण निभाउन सक्‍नेछौ। मुक्तिको टोप लगाओ, र पवित्र आत्‍माको तरवार लेओ, जोचाहिँ परमेश्‍वरको वचन हो। सारा प्रार्थना र निवेदनसाथ सब समय पवित्र आत्‍मामा प्रार्थना गर। यस उद्देश्‍यले लगनशील र सतर्क भएर सबै सन्‍तहरूका निम्‍ति प्रार्थना गरिरहो" (एफिसी ६:१०-१८)। हामीले देखेका वा नदेखेका मानिसहरू हाम्रो शत्रु हुन सक्छन्। मन परेपनि मननपरेपनि तिनीहरू हाम्रा वरिपरि छरछिमेकी, वरपर अझ चर्चमै पनि हुनसक्छन्। यद्यपि, जब हामी गोठालोको साथमा हिँड्छौँ तर देखेको वा नदेखेको शत्रु जो सुकै होस्  प्रभुले उपलब्ध गराउनुभएको आशिषहरूबाट त्यसले लुटेर लाग्न सक्दैन।

`शत्रुहरूको माझमा वा तपाईँलाई तहसनहस गर्न चाहने इष्टमित्रहरू नै किन नहुन् त्यसबेला प्रभु तपाईँको सामु कस्तो गोठालो भएर उभिरहनुभएको अनुभव गर्नुभएको थियो कि, सोच्नुहोस्? ती परिस्थितिलाई मनन गर्दा जुनसुकै कठिन परिस्थिति वा समस्याहरू तपाईँ भोग्न तपाईँमा खुबी वा कला हुनसक्छ। त्यसको निम्ति के प्रभुलाई धन्यवाद नदिने त?`