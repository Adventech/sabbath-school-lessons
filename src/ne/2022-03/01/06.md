---
title:  यात्राको निम्ति निश्‍चित प्रतिज्ञा
date:  30/06/2022
---

> <p></p>
> "निश्‍चय नै तपाईंको भलाइ र करुणा मेरो जीवनभरि मपछि लाग्‍नेछ, र परमप्रभुको घरमा म सदासर्वदै रहनेछु," (भजन २३:६ रूपान्तरित)।

कतिपय समयमा हाम्रा शत्रुहरू, हामीलाई हेप्ने, दवाउने, थिचोमिचो गर्ने र तिरस्कार गर्नेहरूको बीचमा हुँदा हामी एक्लै भएको महसुस गर्दछौँ। हामी ठूला ठूला जमातहरूकै बीचमा किन नहुन् कतिपय रहनसहन आदिले गर्दा एक्लोपना महसुस गरेका हुन्छौँ। सबै रमाहट झमघटमा एक्लो भएको पाउँदा प्रभुपनि हामीबाट टाढो नै भएको कतिपटक महसुस गर्दछौँ। उहाँ हाम्रो साथमा हुनुहुन्छ भने त्यस्तो अवस्थामा हामी पुग्नु नपर्ने हो भनेर हामी खिन्न पनि हुन्छौँ। तर त्यस परिस्थितिमा दाउद जो आत्मिक जीवनमा एक्लो जीवन बिताएका थिए, उनको हेर्ने दृष्टिकोण अत्यन्तै फरक थियो।

`दु:खकष्ट, कठिन र सतावट परिस्थितिमा पनि दाउदले के दुई कुराहरू आफू पक्‍का भएको आत्मसात् गरेका छन्? हेर्नुहोस् " निश्‍चय नै तपाईंको भलाइ र करुणा मेरो जीवनभरि मपछि लाग्‍नेछ, र परमप्रभुको घरमा म सदासर्वदै वास गर्नेछु," (भजनसंग्रह २३:६)। देहायका पदहरू पनि हेर्नुहोस्: एफिसी १:३-१४, २ पत्रुस १:१०-११, हिब्रू ११:१३-१६`

प्रभुको कहिल्यै असफल नहुने प्रेम र भलाई मेरो जीवनभरि पछ्याउनेछ भनेर कतिपय अनुबादहरूमा उतारिएका छन्। ती त हामीप्रति प्रभुको प्रतिवद्धता नै हौ। तर सुरुको क्रियापदमा ती पदहरू अझ जोडदिएर लेखिएको छ। प्रभुको भलाइ, सफल प्रेम र हित मेरो जीवनभरि पिछा गर्नेछन् र खोजिनै रहनेछन् भनेको छ।प्रभुले हाम्रो पिछा गर्ने हिब्रू भाषाको क्रियापद उत्पत्ती १४:१४, यहोशू १०:१९, र १ शमूएल २५:२९ स्पष्ट गरेको छ।

`प्रभुको हित, भलाइ, कहिल्यै असफल नहुने प्रेम र करुणा तपाईँलाई पछ्याउँदैछ भन्ने आत्मज्ञानले तपाईँको दिमागमा कस्तो चित्रण भइरहेको छ? त्यस किसिमको प्रभुको स्याहार र वास्ता हामीमा छ भनेर दाउदले भन्न खोजेको अर्थ के हो?`

जस्तोसुकै गहिरो र अन्धकारको बाटोमा हामी हिँड्नुपरेतापनि वा शत्रुहरूको निरन्तर प्रयासले हामीलाई नाश गर्न खोजेतापनि प्रभुको भलाइ र निरन्तर वा कहिल्यै असफल नहुने प्रेम हाम्रो जीवनको अन्तमा पछ्याइनै रहनेछन् भन्ने कुरामा कुनै प्रश्‍न नै छैन। यदि ती सोचहरूले येशूलाई कलभरिमा नै सम्हाले भने त्यो हाम्रो निम्ति पनि हो भनेर आत्मसात् गर्नु जरुरी छ।

कतिपय समयमा हामीलाई स्याहार गर्नेहरूको नियतहरूमा प्रश्नहरू त उठ्न सक्दछन्। तर तिनीहरूलाई धार्मिक सिद्धान्त वा धार्मिक वादहरूले केलाएर प्रभुले के गर्न सक्नुहुन्छ भनेर मनमा खेलाउनु आवश्यक देखिन्दैन। तर दाउदले भजन २३:६मा उल्लेख गरेको अनुसार त्यहाँ लेखिका कुराहरूमा प्रतिवद्धता जनाइ रहनु, व्यक्तिगतरूमा त्यो हाम्रै लागि हो र सो अरूहरूलाई सुनाइ रहँदा हामीमा जोश जाँगर उब्जिरहेको हुन्छ। हाम्रो प्रभुको सत्यतालाई सुनाउनु हाम्रो जीवनमा नै उहाँप्रतिको सत्यतामा जग बसालिराख्‍नु हो।

`हाम्रो पछि उहाँको भलाइ र निरन्तर प्रेम लागिरहेको छ भन्ने प्रभुको बारेमा आत्मज्ञानको प्रमाण तपाईँकै जीवनमा कस्तो छ? बाइबलबाट त्यो प्रमाण कसरी लिन सक्नुहुन्छ? यो सत्यलाई अरूहरूलाई कसरी बाँड्न सक्नुहुन्छ? हाम्रो हित, भलाइ हाम्रो पछि निरन्तर लागिरहेको छ भन्ने प्रमाण के क्रूसभन्दा अरू केही होला र?`