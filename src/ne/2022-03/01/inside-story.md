---
title: कथा
date:  01/07/2022
---

### प्रभु येशूले श्रीमान र श्रीमतीलाई पुनस्थापना गर्नुहुन्छ, बोलभिया

_आनाबेल_

एक आइतबार आनाबेल चिन्ताले आकुलव्याकुल भएर आफ्नो घरबाट आँशु बहाउँदै भागेकी थिइन्। उनी बोलभियाको कोचाबाम्बाका सडकहरूमा यताउती घुमीरहेकी थिइन्। उनको  वैवाहिक जीवन ध्वस्त भएको थियो। उनको घरमा शान्ति थिएन। उनको श्रीमानको निरन्तर कचकच र झगडा गर्ने बानीले उनका दुई छोरीहरूलाई धेरै नराम्रो प्रभाव पारिरहेको थियो। उनलाई असह्य भएको थियो। घरेलु हिँसाबाट राहत पाउन आफ्नो श्रीमानसँग छुटपाट गर्नुमात्र उपाय भएको उनलाई महसुस भएको थियो।

सहर बजारका सडकहरूमा अंध्यारो अनुहार लिएर तलमाथि गरिरहेकी थिइन्। तर उनले अचानक एउटा कुराको याद आयो। सेभेन्थ-डे एडभेन्टिस्टहरूले आत्मिक चङ्गाइको कार्यक्रम चलाउँछन् भन्ने कुरा उनले सुनेकी थिइन्। उनी र उनको परिवार अर्कै सम्प्रदायको चर्चका सदस्यहरू थिए। तर त्यसबेला कहाँ जाउँ कहाँ जाउँ भन्ने परिस्थितिमा आफू पर्दा स्थानीय सेभेन्थ-डे एडभेन्टिस्ट चर्चमा सहायता खोज्ने निधो गरिन्।

चर्चमा पास्टरले आनाबेलको कथो धैर्यतापूर्वक सुने। निराशको भूमरिमा परेकी आनाबेला रुँदै आफ्नो बैवाहिक जीवन झतविक्षत भएको र घरको समस्याको पिर पोखाइन्।  उनको दुखेसो सुनिसकेपछि पास्टरले उनको र उनको निम्ति प्रार्थना गरे। त्यसपछि पास्टरले सुनाए, "केवल येशूलेमात्र तिम्रो वैवाहिक जीवनलाई बचाउन सक्नुहुन्छ।" प्रार्थना गरेपछि पास्टरले आनाबेलको घरमा आउने वचन दिए।

भोलिपल्ट पास्टर आनाबेलको घरमा गए। उनले आनाबेलको श्रीमानसँग वैवाहिक जीवनको बारेमा सरसल्लाह दिन आएको भनि उनलाई सुनाए। उनको श्रीमानले बिरोध नगरी समर्थन गरे। आनाबेल, उनको श्रीमान र दुई छोरीहरूलाई पारिवारिक परामर्सको निम्ति वैठकमा एकत्रित भए। प्रार्थनाद्वारा पहिलो परामर्सको श्रृङ्खला सुरु गरियो। "हे प्यारो परमेश्‍वर, हाम्रो घरमा परिवर्तन ल्याउनुहोस्," भनेर आनाबेलले प्रार्थना गरिन्। पास्टरको निर्देशनमा परिवारले बाइबलहरू खोले र बाइबल अध्ययन सुरु गरियो।

पहिलो श्रृङ्खलामा आनाबेलले धेरै आँशुहरू बगाइन्। उनी असहाय भएको महसुस गरिन्। उनलाई थाहा भयो कि उनले आफ्नो जीवन परमेश्‍वरमा पूरै अर्पण गर्नुपर्छ। तर जब उनले आफ्नो श्रीमानको तोकातोक वचनहरू सुनिन् पारिवारिक शान्त हुन असम्भव भएको उनले महसुस गर्न थालिन्।

केही दिनपछि, पास्टर फेरि फर्के र बाइबल अध्ययन गरेर अझ बढि सरसल्लाह दिए। उनले परिवारसँग प्रार्थना गरे र आनाबेलको श्रीमानसँग विगतको कुरा बिर्सेर अघि बढ्न प्रोत्साहन दिए। उनले आनाबेलको श्रीमानलाई धैर्यता, सदाशयता र शहिष्णुता अपनाउन सल्लाह दिए। "प्यारो परमेश्‍वर हाम्रो घरमा परिवर्तन ल्याउनुहोस्," भनेर आनाबेलले फेरि प्रार्थना गरिन्।

जब पारिवारिक परामर्सका श्रृङ्खलाहरू समाप्‍त भयो तब एक जना छोरीले आफ्नो हृदय येशूलाई दिन चाहेकी र बप्‍तिस्मा पनि लिन चाहेको व्यक्त गरिन्। पास्टरले पूरै परिवारलाई एडभेन्टिस्ट चर्चमा हुने आराधना कार्यक्रममा भाग लिन आमन्त्रण गरे। पूरै परिवार गए। छोरीले पाथफाइन्दडर क्लबमा पनि सरिक भइन् र बप्‍तिस्मा पनि लिइन्।

अन कोभिड-१९मा महामारी सुरु भयो। सरकारले सबैलाई तीन महिना घरै बस्नु र कहीँ नजानु भनेर कडा आदेश जारी गर्‍यो। घरबाट बाहिर नजाने निषेध आज्ञा हटायो तर चर्चहरूमा गएर आराधना गर्न त बन्देज लागि नै रहेको थियो। आराधना सेवाकार्यक्रमको निरन्तरता अनलाइनबाट भइरहेको थियो। कोभिड-१९को समयमा परमेश्‍वरले आनाबेलका प्रार्थनाहरू सुन्नुभयो। तब त्यसबेला घरमा केही न केही भयो। दुवै उनी र उनको श्रीमानमा ठूलो परिवर्तन आएको थियो। ख्रीष्टले साँच्‍चिकै तिनीहरूको घरलाई आशिष दिनुभएको थियो। आफ्नो घरबाट आततायी भएर भागेको एघार महिना पछि आनाबेल उनको श्रीमान र अर्को छोरीले सँगै बप्‍तिस्मा लिए।

परमेश्‍वरले तिनीहरूको परिवारको पुनस्थापना गर्नुभयो। परमेश्‍वरको प्रेम र दयाको निम्ति आनावेलले उहाँको स्तुति र धन्यवादको प्रशंसा दिन्छिन्। अरू परिवारहरूले पनि प्रार्थनाद्वारा पाउने परमेश्‍वरको शक्तिमा भर पर्न उनले उत्साह दिन्छिन्।

"परमेश्‍वरको निम्ति केही पनि असम्भव छैन," उनले भन्छिन्। "परमेश्‍वरलाई पहिलो स्थानमा राख्‍नुपर्छ र उहाँको इच्छामा चल्नुपर्छ। परमेश्‍वर विश्‍वासीलो हुनुहुन्छ, र उहाँमाथि भरोसा राख्‍ने सबैको निम्ति उहाँ आश्रय सरण स्थान हुनुहुन्छ।"

_-आन्ड्र्यु मेकचेस्नी।_