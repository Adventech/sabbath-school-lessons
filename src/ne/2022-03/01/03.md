---
title:  यात्रा गरिने स्थान वा बाटोघाटोहरू
date:  27/06/2022
---

> <p></p>
> "उहाँले आफ्‍नो महिमा र नाउँको निम्ति मलाई धार्मिकताको मार्गमा डोर्‍याउनुहुन्‍छ," (भजनसंग्रह २३:३ रूपान्तरित)।

धार्मिकताका बाटोहरू (भजन २३:३) तपाईँको सामु टाढासम्म फैलिरहेको कल्पना गर्नुहोस् । तिनीहरूको अन्त पनि तपाईँले तत्काल नदेख्‍नुहोला। तपाईँको यात्राको अन्तमा तपाईँ आफ्नै घर आइ पुग्नु हुनेछ, त्यो घर परमप्रभुको घर हो। कहिलेकाहीँ तपाईँ हिँडिरहनुभएको बाटो धमिल्यै भएतापनि त्यस बाटोले तपाईँलाई कतातिर लगिरहेको छ के त्यो तपाईँले महसुस गर्न सक्नुहुन्छ? कुनै ठाउँहरू समथर र सजिलै होला तर कतिपय बाटोघाटोहरूमा काँडा, ढुङ्गेनी, सिस्नो झार, डरलाग्दो खाल्दा खुल्दीहरू भएको तपाईँ पाउनुहुन्छ। कतिपय समयमा त बाटो पनि पहाडको टुप्पोमा बिलाएर गएको तपाईँ पाउनुहुन्छ। कुनै बाटोमा हिँड्न सजिलो होला भने कुनै कठिन पनि हुन्छ। जब इस्राएलीहरू प्रतिज्ञा गरिएको देशमा यात्रा गर्दै थिए तब तिनीहरू त्यस्तै खालको भूमिमा यात्रा गरेका थिए। यस भजनमा पनि त्यही खालका बाटोहरूको वयान गरेको छ।

`परमेश्‍वरको घरमा जान धार्मिकताको बाटोहरू भएर दाउद जानु पर्ने अनुभव भजन २३मा भेँडाहरू जाने बाटोसँग उनले तुलना गरेका थिए। ती बाटोहरू कस्ता थिए पहिचान गर्नुहोस्।`

तर ती बाटोहरू किन धार्मिकता, आदर्श वा ठिक छन् भनेर लेखकले पहिल्याउँछन्। त्यसका चार कारणहरू छन्। पहिलो, तिनीहरू धार्मिकता, असल र ठिक बाटोहरू हुन् किनकि तिनीहरूले ठिक गन्तव्य स्थानमा पुर्‍याउँछन्। त्यो हो गोठालाको घरमा। दोस्रो, तिनीहरू ठिक बाटोहरू हुन् किनभने तिनीहरूले ठिक व्यक्तिसँग तालमेल गरेर हामीलाई डोर्‍याउँछन्। त्यो व्यक्ति हाम्रो गोठालो प्रभु आफै हुनुहुन्छ। तेस्रो, तिनीहरू ठिक, असल र आदर्श बाटोहरू हुन् किनभने तिनीहरूले हामीलाई गोठालो प्रभु जस्तै ठिक हुन तालिम दिइरहेका हुन्छन्। चौथोमा, तिनीहरू ठिक बाटोहरू हुन् किनभने तिनीहरूले हाम्रो सत्य गवाहीको जीवनलाई अनुमोदन गरिरहेको हुन्छ। जब हामी उहाँका जनहरू हुन्छौ तब हामी उहाँको महिमा गर्दछौँ। चाहे ती बाटोहरू सजिलो होस्, साँघुरो होस्, कठिन होस्, तिनीहरू ठिक, असल, धार्मिक बाटोहरू हुन्।

जब परमप्रभुले हामीलाई डोर्‍याउनुहुन्छ तब गन्तव्य स्थानमा पुगेपछि हामीलाई चाहेको पोको उहाँले दिने होइन भन्ने कुराको महसुस गर्नु जरुरी छ। हामीलाई अगुवाइ र सुरक्षा दिनेभन्दा बढि महत्त्व छन्। बाइबलभरि परमप्रभुले आफ्ना जनहरूलाई अगुवाइ गर्नुभएको हामी पढ्न सक्छौँ। तिनीहरूमा अब्राहम, याकूब, जोसेफ, मोशा आदि हुन्। इस्रायलीहरूको मरुभूमि यात्रामा तिनीहरूले रातमा आगो र दिनमा बादलले अगुवाइ गरेका थिए। तर जे भएतापनि परमप्रभुले नै तिनीहरूलाई अगुवाइ गरिरहुनभएको थियो। आफ्ना जनहरू कुन धार्मिक, निर्दोष, शुद्ध, असल, ठिक बाटोमा हिँड्ने गर्छन् त्यसबेला उहाँले तिनीहरूलाई निरन्तररूपमा धार्मिकतामा तालिम दिइरहनुभएको हुन्छ।

`तपाईको जीवनमा प्रभु गोठालोको प्राथमिकता भनेकै तपाईँलाई धार्मिकताको बाटोमा डोर्‍याउने हो। यस मामिलामा तपाईँ कतिको विवेकशील हुनुभएकोछ? तपाईँमा भएका कठिन, दु:खकष्ट र पीडाले तपाईँको जीवनलाई कसरी परिवर्तन गर्न सक्नुहुन्छ जसले गर्दा तपाईँको चरित्र, चाल, मिजास र स्वभावबाट येशू प्रतिबिम्बित भइरहनसकोस्?`