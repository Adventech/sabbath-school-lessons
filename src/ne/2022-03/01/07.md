---
title:  थप जानकारी
date:  01/07/2022
---

एलेन जी. ह्वाइट, टेस्टिमोनिज फर द चर्च, ठेली ४, पृ. १४३को "मिसिनरिज इन होम," र द डिजाएर अभ एजेजको पृ. ४७६-४८४को "द दिभाइन शेफर्ड।"

"जो येशूमा विजयी जीवन बिताइरहेका हुन्छन् तिनीहरूको आत्मिक जीवनमा भयानक जटिल परिस्थिति, कष्ट र समस्याहरू आउँछन् भन्ने कुरालाई मनगढन्ते ठान्नुहुन्न। तर त्यस विषम परिस्थितिमा प्रभुतिर भएको भरोसा कहिल्यै पनि त्याग्नुहुँदैन। येशूको स्कूलमा अनुशासित हुन तालिम लिने यो एक पक्ष हो। हामीमा भएका कचरमचर, अशुद्धता र फोहरी कुराहरू पखालिन ती अनुभवहरू अनिवार्य छ। शत्रुका सबै हातहतियार, सस्त्र र अस्त्रहरूका आक्रमणहरू प्रभुको सेवकले सामना गर्न धैर्यधारण र साहस सञ्चय गर्नै पर्दछ। सैतानले अनेकौँ चर्तिकलाहरू येशूभक्तका सामु तेर्स्याएको थियो र तेर्स्याइनै रहेको छ। तर प्रभुको शक्तिले तिनीहरूलाई हटाउँदै लानुपर्दछ।

"तपाईँ कठिन, समस्या र परिस्थितिहरूतिर तपाईँको नजर नराखी प्रभुतिर नजर राखिराख्यो भने तपाईँ विचलित हुनुहुनेछैन। येशूको हात तपाईँतिर फैलिएको तपाईँले देख्‍नुहुनेछ। सरल विश्वाससाथ तपाईँको हात त्यतातिर बढाउनुहोस्। उहाँले नै तपाईँलाई अगुवाइ गर्न दिनुहोस्। यदि तपाईँ उहाँमा भरोसा राख्‍ने खुबी छ भने तपाईँ आशावादी भएर जिउन सक्नुहुन्छ।

"येशूबाट बहुआयामिक, संतुलित, बलियो, सुन्दर र जबर चरित्र बनाउन सहयोग पाउन सक्नुहुन्छ। तपाईँको जीवनमा प्रभुको चमक टल्किरहेको छ भने सैतानको अन्धकारले उसलाई छुन सक्दैन। प्रभुले तपाईँलाई उहाँको अत्यन्तै उत्तम उपहार दिनुभएको छ। उहाँले आफ्नै पुत्र हामीलाई दिनुभएको छ। हामी उकासिउन्, आदर्शवादी होउन् र सक्षम् भएर उहाँको सिद्ध र निर्दोष चरित्र होउन् भन्ने प्रभुको चाहना हो। उहाँको राज्यको घरमा पस्न सक्षम् हुनसकुन् भन्ने प्रभुको तिब्र चाहना हो।"-एलेन जी. ह्वाइट, मेसेजेज टु योङ्ग पिपुल, पृ. ६३,६४बाट रूपान्तरित।

**चिन्तनमनन**

`तपाईँको जीवनमा कस्ता कस्ता कठिन, भयावह र आतङ्कित पार्ने परिस्थितिहरू सामना गर्नुभएको छ जो तपाईँको निम्ति येशूको स्कूल वा उहाँसँगको हिँडाइँमा अनुसाशित  जीवन बिताउन तालिम पो भइरहेको पाउनुभएको छ र पाइरहनुभएको छ?`

`कतिपय मानिसहरू संकष्टमा परिरहेका हुन्छन्। तिनीहरूमा येशूभक्तहरू विशेष हुन्छन्। गोठाला येशूले अगुवाइ गरिरहनुभएको छ भनेर यकिन भएतापनि तिनीहरू अन्धकारमा हिँड्नु परिरहेको हुन्छ। तिनीहरूलाई तपाईँले कसरी सहयोग, सान्त्वना र उत्साह दिन सक्नुहुन्छ? आवश्यक परेकाहरूलाई तपाईँ र चर्चको हैशियतले अझ राम्रो ध्यान कसरी दिन सक्नुहुन्छ?`

`प्रभुको भलाइ र करुणा हाम्रो पछि लागिरहेको छ भन्ने धारणालाई अझ कसरी व्याख्या गर्न सक्नुहुन्छ?`

`अग्नीपरीक्षामा पर्नुभएको येशूको जीवनका अन्तिम क्षणहरूको समिक्षा गर्नुहोस्। येशू मानिस भएर बाइबल र एलेन जी. ह्वाइटका पुस्तकहरूबाट महान् संग्राम कसरी सहन सक्नुभयो भनेर लेखेका वचनहरू हेर्नुहोस्। हामी नै अग्निपरीक्षामा पर्दा उहाँको उदाहरणले के सिक्न सक्दछौँ?`