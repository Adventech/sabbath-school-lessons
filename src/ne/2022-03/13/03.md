---
title:  सबै मानिसहरूबाट तिरस्कृत र बहिस्कृत येशू
date:  19/09/2022
---

`येशू ख्रीष्ट परमप्रभु, सारा स्वर्ग र पृथ्वीको सृष्टिकर्ता भएतापनि सारा संसारलाई पापको पासोबाट छुटाउन बलि हुन उहाँ आउनुभयो। यसलाई मध्यनजरमा राखेर देहायका केही पदहरू पढ्नुहोस्। यस पृथ्वीमा सामना गर्नु परेको दु:खकष्टको बारेमा केही हदसम्म ती पदहरूले हामीलाई कसरी बुझाउन प्रयास गर्दछ? हेर्नुहोस् मत्ती १२:२२-२४, लूका ४:१६-३०, र यूहन्‍ना ८:४२-५९।`

देश र समाजका अगुवाहरू, यहूदी धर्मका पण्डित र धर्मगुरुहरू र साधारण मानिसहरूले येशूको जीवन, क्रियाकलाप र शिक्षाहरूलाई निरन्तररूपमा गलत सम्झेका थिए र उहाँ सबैको सामु आँखाको छारो बनेका थिए। आफूले सेवा गर्न मानिसहरूले उहाँलाई तिरस्कार, अपमान, घृणा गरेका थिए। उहाँलाई तिनीहरूले धुलोपिठो गर्न चाहेका थिए। पहाडबाट तल खसालेर उहाँलाई मारेर उहाँको अस्तित्वलाई  तिनीहरूले सखाप पार्न चाहेका थिए। यदि भनौँ भने, मानौँ कुनै बाबुले आफ्नो अल्लारे, विग्रिएको र भ्रष्ट भएको छोरालाई उकास्न आफूसँग भएको सबै थोक दिन तयार भएका थिए रे। तर त्यस छोराले बाबुको माया, ठिक हुन बिन्तिभाऊ र अनुरोधलाई तिरस्कार गर्दै, उनलाई गालीगलौज गर्दै, अपमान गर्दै उनको प्रस्तावलाई ठुकर्‍याइ दिन्छ। उसको जीवन विल्कुल नाश हुनबाट बचाउन उसको अत्यधिक भलो चाहने र सहयोग गर्ने बुबाबाहेक अरू कोही नहुन सक्छ। यस पृथ्वीमा येशू रहुञ्‍जेल त्यस बाबुले जस्तै मानिसहरूको तिरस्कार, अवज्ञा, अवज्ञा, हेला आदि सहनुपरेको थियो। उनको निम्ति कस्तो पीडादायी थियो होला?

`मत्ती २३:३७ पढनुहोस्। येशूलाई तिरस्कार गर्दा उहाँलाई कस्तो अनुभव भएको थियो? जब तपाईँ पढ्नुहुन्छ तब यो आफैलाई सोध्नु होस "के उहाँ आफैको निम्ति नराम्रो मानिरहनुभएको छ? (यो प्रायजसो हामी गर्दछौँ) वा अरू कुनै कारणले?" अर्कै कारण छ भने के?`

मानिसहरूको तिरस्कार, हेपाहा र दवाउने प्रवृत्ति हामी सबैले अनुभव गरेका छौँ। हुन सक्छ हामी निस्वार्थी भएकोले येशूले जस्तै पिडा होला। तर मानिसहरूलाई उद्धार गर्न आउँदा तिनीहरूले उहाँलाई कस्तो व्यवहार गर्ने छ सो उहाँलाई अघिबाटै पूरा थाहा थियो र उहाँलाई तिरस्कार गर्दा त्यसको नतिजा उहाँले के भोग्नुपर्नेछ सो उहाँलाई अघिबाटै थाहा थियो। त्यस परिवेशमा उहाँलाई कस्तो मन भयो होला? उहाँको दिमागमा कस्तो भाँडभैलो चल्यो होला? "येशूको निर्दोषपना र अवोधपनाले गर्दा सैतानको आक्रमणको गहिरो वा तिब्र चोट उहाँले अनुभव गर्नेभएको थियो।"-दिदीमा एलेन, "सेलेक्टेड मेसेजेज, बुक ३, पृ. १२९बाट रूपान्तरित।

`कसैले तपाईँलाई हेप्यो, तिरस्कार गर्‍यो, दवाउन वा धुलोपिठो गर्न खोज्यो भने ती चोटहरूसँग सामनाको निम्ति सहयोग पाउन येशूबाट तपाईँले के सिक्नु भएको छ? उहाँको अनुकरणीय उदाहरणलाई तपाईँले कसरी हेर्नुहुन्छ? तपाईँको आफ्नै जीवनमा त्यसलाई कसरी प्रयोग गर्नुहुन्छ?`