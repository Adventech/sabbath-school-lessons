---
title:  थप जानकारी
date:  23/09/2022
---

दिदीमाँ एलेन: डिजाएर एजेजको पृ. ६८५-६९७को "गेतसमनी" र पृ. ७४१-७५२को "कलभरी।"

"उहाँ ती पल्ट आफ्नो पीडा प्रार्थनाद्वारा पोख्‍नुभएको थियो। तीन पटक उहाँको मानवता अन्तिम शिर्ष बलि हुनुबाट खुम्चिएको थियो। अब मानव जातिको इतिहास संसारको मुक्तिदाता सामु आउँछ। दश आज्ञाहरूको अवज्ञा गर्ने र थिचोमिचो गर्नेहरूलाई उहाँले हेर्नुहुन्छ, यदि त्यतिकै छोडियो भने सबै जना नाश हुने निश्चित छ। मानिसक निरीहता वा असहायतालाई उहाँले उहाँले देख्‍नुहुन्छ। उहाँले पापको शक्तिलाई देख्‍नुहुन्छ। सारा संसारको दु:ख, विपत्ती, बेदनाहरू र विनाश उहाँको अगाडि खडा हुन्छन्। निकट भविष्यमा आउने यस संसारको गतिलाई उहाँले हेर्नुहुन्छ, उहाँले निर्णय गरिसक्नुहुन्छ। आफ्नै जीवनलाई जोखिममा पारेर मानिसलाई बचाउन उहाँले प्रतिवद्धता गर्नुहुन्छ। उहाँले रगतको बप्‍तिस्मालाई स्वीकार्नुहुन्छ। उहाँद्वारा नै नाश हुनेतर्फ लम्किने करौडौँ मानिसहरू अनन्त जीवन पाओस् भनेर आफ्नो जीवनलाई आहुति दिन तयार हुनुभयो। स्वर्गका स्थानहरू उहाँले छोड्नुभएको थियो, जहाँ शुद्धता, निर्मलता, सुख, शान्ति, मेलमिलाप र महिमाले भरिएको छ। एउटा हराएको भेँडा, यस जगतमा एउटा हराएको पृथ्वी जहाँ परमप्रभुको नीतिलाई मिचेर नाश हुन बाटोमा लागेका मानिसहरूको ताँति छन्, त्यसलाई उद्धार गर्न उहाँ आउनुभएको थियो। अब उहाँले आफ्नो लक्ष्यबाट फर्किनुहुनेछैन। उहाँ पाप गर्न रुचाउने मानव जातको निम्ति मर्न निधो गर्नुभयो। उहाँको प्रार्थनाको सास अब उहाँ अर्पित हुनुभएको देखाएको थियो: यस कचौरा मैले नपिउँञ्‍जेल मबाट नहटियोस्। तपाईँको इच्छा पूरा होस्।"-द डिजाएर अभ एजेज, पृ. ६९०, ६९३बाट रूपान्तरित।

**चिन्तनमनन**

`परमेश्वर पिता आफै ख्रीष्टको व्यक्तित्वद्वारा कुनै पनि मानव प्राणीले दु:ख पाउनुभन्दा कडा दु:ख पाउनुभएको थियो भन्ने आत्मज्ञानले हामीले पाउने दु:खमा कसरी सान्त्वना मिल्दछ? हाम्रो लागि ख्रीष्टले सहनुभएको दु:खहरूको अर्थ हामीलाई के छ? यस अचम्मको सत्यले हामीले के सान्त्वना खिँच्न सक्छौँ? जव तपाईँले यस बारे चिन्तन गर्नुहुन्छ तब दिदीमा एलेको यो कथनलाई दिमागमा राख्‍नुहोस्: "पापले र पापको ज्यादतिले ल्याएको सबै दु:खकष्टहरू पापरहित परमेश्वरको पुत्रको काखमा खन्याइएको थियो।"-सेलेक्टेड मेसेजेज, बुक ३, पृ. १२९बाट रूपान्तरित।`

`विश्वासीहरूको समूहमा यस अध्यायमा उल्लेख गरिएका येशूको दु:खको बारेमा समिक्षा गर्नुहोस्। के के पीडाहरू उहाँले भोग्नुभएको थियो? तिनीहरू हामीले भोग्ने जस्ता कति छन् र हामीले भोग्नेभन्दा कति फरक छन्? उहाँले तिनीहरूलाई कसरी सम्हाल्नुभयो जसले गर्दा हाम्रै अति दु:खमा कसरी सम्हाल्ने भनेर  उहाँबाट सिक्न सक्छौँ?`

`तपाईँको मनपर्ने बाइबलका प्रतिज्ञाहरू के के हुन्? तपाईँको दु:ख, कष्ट, वेदना र पीडामा ती प्रतिज्ञाहरूमा कसरी झुन्डिरहन सक्नुहुन्छ? लेख्‍नुहोस्, आफ्नैलागि दावी गर्नुहोस् र अरूहरूलाई सुनाउनु होस्।`

`यस अध्यायबाट तपाईँले सिकेका उल्लेखनीय मूख्य विषयहरूलाई सारांशमा लेख्‍नुहोस्। तपाईँका के प्रश्नहरूको जवाफ पाउनुभएको छ? के विषयको जवाफ अझै पाउनुभएको छैन? हामीलाई धेरै अलमल र हैरान पार्ने विषयबस्तुहरूको बारेमा मन्थन गर्न एक आपसमा कसरी सहयोग गर्ने?`