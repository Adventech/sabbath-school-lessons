---
title: अत्यन्तै कठिन र आततायी पीडामा येशू ख्रीष्ट
date:  17/09/2022
---

### यस अध्यायका मूल पदहरू
लूका २:७, २२-२४, मत्ती २:१-१८, यूहन्ना ८:५८,५९, लूका २२:४१-४४, मत्ती २७:५१,५२, रोमी ६:२३ र तितस १:२।

> <p>यस अध्यायको मूल सार पद</p>
> "तीन बजेतिर येशू यसो भनेर ठूलो सोरले कराउनुभयो, “इलोई, इलोई, लामा सबखथनी?” अर्थात्‌, “हे मेरा परमेश्‍वर, हे मेरा परमेश्‍वर, तपाईंले मलाई किन त्‍याग्‍नुभयो?”  मत्ती २७:४६।

जब हामीले दु:खकष्ट, सतावट, पीडाको विषय हाम्रो दिमागमा आउँछ, प्रायजसो यो प्रश्‍न उठ्दछ: पाप र दु:खकष्ट आदि कसरी उत्पन्‍न भए? बाइबलबाट हामीलाई तिनीहरूको उपयुक्त जवाफ छ: तिनीहरू उत्पन्न भए किनभने आत्मनिर्णय गर्न वा स्वविवेकको प्रयोग गर्न स्वतन्त्रता उपलब्ध गराइएका मानव प्राणीले त्यसको दुरुपयोग गरे। हाम्रो परमप्रभु यस्तो हुनुहुन्छ कि उहाँले दिनुभएको वैयक्तिगत वा व्यक्तिगत अधिकारलाई सदुपयोग वा दुरुपयोग गर्न मानिस स्वतन्त्र छ र उसको अनुमति बिना उहाँले उसलाई उसकै भलाई हुन हस्तक्षेप गर्नुहुन्न। तर यसले फेरि अर्को प्रश्‍न खडा गराउँछ: मानिसमा पाप आउँछ भन्ने कुरो के परमप्रभुलाई पहिला नै थाहा थिएन र? हो, मानिसलाई सृष्टि गर्नु नै सीएस लिविसको अनुसार जोखिमपूर्ण कार्य थियो भनेर परमप्रभुलाई थाहा थियो तर त्यो जोखिम किम्मती वा दामी थियो।

दामी वा किम्मती जोखिम रे? कसको लागि? हाम्रो लागि, जब परमप्रभु स्वर्गको सिंहासनमा बसिरहनुहुन्छ? ठ्याक्‍कै त्यो त होइन। सबै वौद्धिक प्राणीहरूलाई दिइएको आत्मनिर्णयको स्वतन्त्रता परमप्रभुको निम्ति यस्तो पवित्र थियो कि उहाँ आफैले दु:खकष्टको मार सहन राजी हुनुभयो, जुन स्वतन्त्रताको हाम्रो दुरुपयोगले ल्याएको थियो। यो दु:खकष्ट र पीडा येशूको जीवन र मृत्युले हामीलाई देखाइएको छ। हाम्रै मानव शरीर धारणा गरेर पाउनुभएको उहाँको कष्टले स्वर्ग र पृथ्वीको बीचमा यस्तो सम्बन्धहरू जोड्नुभयो कि त्यो अनन्तकाल सम्म रहिरहनेछ।

**यस अध्यायको झलक**: हाम्रो निम्ति येशूले के कष्ट वा दु:ख पाउनुभयो? उहाँको त्यो कष्टले हामीलाई के सिक्न सक्छौँ?