---
title:  पीडा र वेदनाले ग्रष्ट परमप्रभु
date:  22/09/2022
---

जबसम्म हामी यस संसारमा छौँ तब सम्म दु:ख पाउँछौँ भन्ने कुरामा हामी आँचा चिम्लन सक्दैनौँ। दु:ख पाउनु प्रत्येक मानिसको जीवनशैलीको एक भाग हो र त्यसबाट जुनसुकै दर्शन वा धर्मले भगाउन खोजेतापनि भाग्न सकिन्दैन। पतित मानव प्राणी भएको भएकोले यस संसारमा जन्मेपछि कुनै न कुनैरूपमा दु:ख हाम्रो खानाको गाँस जस्तै हुनै पर्दछ। दु:ख र पीडाबाट यस संसारमा कोही पनि धुरन्दर येशूका भक्त नै किन नहुन् ऊ अलग बस्न सक्दैन न त अलग नै राखिन्छ भनेर बाइबलले हामीलाई प्रतिज्ञा गरिएको छ। तर त्यसको बिपरित...

`यस तितो सत्यको मामिलामा देहायका पदहरूले हामीलाई के खुलासा गरिएको छ? हेर्नुहोस्: प्रेरित १४:१९-२२, फिलिप्पी १:२७-३० र २ तिमोथी ३:१०-१३।`

यद्यपि, हाम्रो दु:खकष्ट र पीडाको बीचमा दुई थोकहरू हाम्रो दिमागमा राख्‍न जरुरी छ।

पहिलो, ख्रीष्ट हाम्रो प्रभु, हामी कुनैले दु:ख पाउनुभन्दा धेरै नराम्रो दु:ख उहाँले भोग्नुभएको थियो। क्रुसमा उहाँ, "३ मानिसहरूबाट घृणित थियो र इन्‍कार गरियो, अफसोसमा परेको मानिस र कष्‍टसित परिचित। ऊ त्‍योजस्‍तो थियो, जसलाई देखेर मानिसहरू आफ्‍ना मुख फर्काउँछन्‌। ऊ घृणित थियो, र हामीले उसलाई केही मोलको गनेनौं। ४ निश्‍चय नै उसले हाम्रा निर्बलताहरू बोक्‍यो, र हाम्रा दु:ख भोग्‍यो, तापनि हामीले उसलाई परमेश्‍वरबाट हिर्काइएको, उहाँबाट पिटिएको र दु:खमा परेको सम्‍झ्‍यौं। ५ तर ऊ त हाम्रा अपराधहरूका निम्‍ति छेड़ियो। हाम्रा अधर्मका निम्‍ति ऊ पेलियो। हामीमा शान्‍ति ल्‍याउने दण्‍ड उसमाथि पर्‍यो... " यशैया ५३:३-५। हामी प्रायजसो व्यक्तिगतरूपमा वा व्यक्तिगतको निम्ति दु:ख पाउँछौँ तर उहाँ हामी सबैको निम्ति सामुहिकरूपमा वा सामुहिकको निम्ति दु:ख पाउनुभयो। उहाँ पापरहित हुनुहुन्थ्यो तर उहाँ हाम्रो निम्ति पाप हुनुभयो (२ कोरन्थी) ५:२१)। उहाँले यस्तो किसिमको पीडा र वेदना भोग्नुभयो जुन हामी पापी मानिसले कल्पना पनि गर्न सक्दैनौँ।

दोस्रो, जब हामी दु:ख पाउँछौँ तब येशूले दु:ख पाउनु भएका नतिजाहरूको बारेमा याद गर्नुपर्छ, त्यो हो हाम्रो निम्ति ख्रीष्टले के गर्नुभयो त्यसबाट हामीलाई हामीलाई उपलब्ध गराइएको प्रतिज्ञा।

`हामीलाई के प्रतिज्ञा गरिएको छ सो देहायका पदहरूमा हेर्नुहोस्,   यूहन्‍ना १०:२७-३०, रोमी ६:१९-२३, तीतस १:१-२ र १ यूहन्‍ना २:२४-२५।`

हामी यस संसारमा रहुञ्‍जेल जुनसुकै कष्ट पीडा भोग्नु परेतापनि हामी येशूप्रति आभारित छौँ, किनभने उहाँले हाम्रा पापहरूको निम्ति हामीले पाउनुपर्ने दण्ड  भोग्नुभयो, उहाँले सुसमाचारको महान् प्रवन्ध मिलाउनुभयो ताकि विश्वासद्वारा येशूमा सिद्ध र निर्दोष अहिले नै हुनसक्छौँ र उहाँले नै अहिलेबाट सुरु हुने अनन्त जीवन उपलब्ध गराउनुभएको छ (मृत्यु केवल लोडशेडिङ्गमात्र हुन आउँछ-अनुवादक)। येशूले के गर्नुभयो, उहाँको सिद्ध जीवन र सिद्ध बलि पर्याप्‍त भएको र त्यसले पूर्णता प्राप्‍त गरेकोछ। त्यसैकारण यस संसारमा हाम्रो अस्तित्वमा दर्द, निराश, क्षतीले भरिपूर  भएतापनि त्यो क्षणिक र आँखाको झिमिक्‍कमा बितेर जानेछन्। तिनीहरूको बिपरित हाम्रो निम्ति अनन्त जीवन पर्खिरहेको छ-नयाँ स्वर्ग र नयाँ पृथ्वी जहाँ पाप, दु:ख र मृत्यु हुनेछैन। ती सबै थोक हामीलाई प्रतिज्ञा गरिएको छ र निश्चित गरिएको छ किनभने ख्रीष्ट र अग्निपथमा जान उहाँ जानु भएकोले एक दिन छिट्टै उहाँले "आफ्‍ना छोराछोरीलाई देख्‍नेछ र आफ्‍नो दिन बढ़ाउनेछ र परमप्रभुको इच्‍छा उहाँकै हातमा उन्‍नत हुनेछ। उहाँको प्राणको वेदनापछि उहाँले जीवनको ज्‍योति देख्‍नु हुनेछ र सन्‍तुष्‍ट हुनुहुनेछ।.." यशैया ५३:१०-११।