---
title:  गेतसमनीमा येशू
date:  20/09/2022
---

"३२ त्‍यसपछि उहाँहरू गेतसमनी नाउँ भएको ठाउँमा जानुभयो, र उहाँले आफ्‍ना चेलाहरूलाई भन्‍नुभयो, “मैले प्रार्थना गरुञ्‍जेल तिमीहरू यहीँ बस।” ३३ तब उहाँले पत्रुस, याकूब र यूहन्‍नालाई साथमा लैजानुभयो, र उहाँ अत्‍यन्‍तै विचलित र ज्‍यादै खिन्‍न हुन लाग्‍नुभयो। ३४ उहाँले तिनीहरूलाई भन्‍नुभयो, “मेरो आत्‍मा मृत्‍युसम्‍मै शोकले व्‍याकुल भएको छ। तिमीहरू यहीँ बस, र जागा रहो।”  मर्कूस १४:३२-३४।

यस संसरमा ३३ वर्षसम्म उहाँले जुन जुन कष्ट र पीडाहरू भोग्नुभयो तिनीहरूको दाँजोमा क्रूसमा टाँगिनुभन्दा अघि भोग्न थाल्नु भएको पीडा केही पनि थिएन। अनन्त युगदेखि (एफिसी १:१-४,२ तिमोथी १:८, ९, तीतस १:१,२ आदि) यस संसारको पापको निम्ति येशू बलि हुनुपर्ने योजना भएको थियो। अव त्यो समय वास्तविकरूपमा आउन लागेको थियो।

`गेतसमनीमा येशूले सामना गर्नु भएको  पीडालाई देहायका पदहरूले हामीलाई के बताउँछ? हेर्नुहोस्, मत्ती २६:३६-३९, मर्कूस १४:३२-३८ र लूका २२:३९-४८।`

"आफ्नो चेलाहरूबाट उहाँ अलि पर जानुभयो, तर त्यति टाढा त होइन किनकि तिनीहरूले उहाँलाई दुवै देख्‍न र सुन्न सकुन्। अनि उहाँ जमिनमा लम्पछार पर्नुभयो। पापले गर्दा आफू आफ्नो पिताबाट अलग भएको बेदनाको अनुभव गर्नुभयो। परमप्रभु पिता र उहाँको बीचमा पापले ल्याएको खाल्डो अत्यन्तै फराकिलो, गहिरो र अन्धकार थियो कि तिनीहरूको अगाडि उहाँको आत्मा र भावनाहरू काँप्न थालेका थिए। तर त्यो पीडालाई साम्य पार्न उहाँको दैविक शक्तिलाई प्रयोगमा ल्याउनु कुनै हालतमा प्रयत्‍न गर्न हुँदैनथ्यो। मानिस भएर मानिसका पापका परिणामहरू भोग्नै पर्दथ्यो। परमप्रभुका आज्ञाहरू उल्लङ्घन गर्ने दुष्टहरूले पाउने सजायँलाई मानिस भएको हैशियताले येशूले सहनै पर्दथ्यो। दुष्टहरूमाथिको परमप्रभुको क्रोध उहाँमाथि बज्रिएको थियो र त्यो उहाँले सहनै पर्दथ्यो।

"पहिला कहिल्यै नउभुएको फरक स्थितिमा अब उहाँ उभिनु भएको थियो। उहाँको पीडा वा बेदनालाई अगमवक्ता जकरियाले स्पष्टरूपमा यसरी वर्णन गरेका छन्, "६ कसैले त्‍यसलाई ‘तिम्रो शरीरमा भएका यी चोटचाहिँ के हुन्‌?’ भनी सोधे भने, त्‍यसले जवाफ दिनेछ, ‘यी मेरा मित्रहरूको घरमा मैले पाएका चोटहरू हुन्‌’।  ७ “ए तरवार, मेरो गोठालाको विरुद्धमा उठ्‌, नजिकका मानिसको विरुद्धमा, जो मेरो सङ्गी हो,” सर्वशक्तिमान्‌ परमप्रभु भन्‍नुहुन्‍छ। “गोठालालाई हिर्का, र भेड़ाहरू तितरबितर हुनेछन्‌, र मेरो हात सानाहरूका विरुद्धमा म उठाउनेछु।”  जकरिया १३:६-७। पापी मानिसको बिकल्प र जमानीको निम्ति सर्बशक्तिमान परमप्रभुले ल्याउनुहुने दैविक न्यायमुनि ख्रीष्ट पर्नुभएको थियो। परमप्रभुको न्याय वा इन्साफ भनेको के हो सो उहाँले भोगिरहनुभएको थियो। त्यसैकारण अरूहरूको निम्ति मध्यस्थता भएर पिताको सामु उहाँ उभिरहनुभएको छ। तर अहिले गेतसमनीमा आफ्नै लागि कसैले पहल वा मध्यस्थता गरुन् भन्ने उहाँको हृदयदेखि चाहना गर्नुभएको थियो।"- द डिजाएर अभ एजेज्, पृ. ६८६बाट रूपान्तरित।

`गेतसमनीमा येशूलाई के भइरहेको थियो त्यसमा ध्यान गर्नुहोस्। सारा संसारको पापको वर्षाहरू उहाँमाथि झरिरहेको थियो। त्यो कस्तो अनुभव होला, कल्पना गर्न खोज्नुहोस्। विगत र पछि कुनै पनि मानिस त्यस परिस्थितिमा जाकिन बोलाइएको थिएन। हामीलाई परमप्रभुको प्रेमको बारेमा यसले के बताउँदछ? यसबाट तपाईँ आफैले के आशा खिँच्नु सक्नुहुन्छ?`