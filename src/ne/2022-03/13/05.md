---
title:  क्रूसमा टाँगिएको सनातन सृष्टिकर्ता परमपिता परमेश्‍वर
date:  21/09/2022
---

अपराधीलाई क्रूसमा टाँगिएर मृत्यु दण्ड दिने सजायँ रोमी सभ्यताको सबभन्दा कठोर र निष्ठुर सजायँ थियो। सबभन्दा खराब तरिकाले मर्ने सजायँ भनेर मानिन्यो। कुनै पनि मानिसलाई त्यसरी मार्ने भयानक र विभत्स सजायँ मानव क्रुरताको पराकष्टा थियो। त्यसमा पनि परमप्रभुको पुत्रलाई त्यसरी नै मृत्युदण्ड दिनु उहाँलाई गरिएको तिरस्कारको चरमसिमा थियो। हामीले यो कहिल्यै पनि बिर्सनुहुन्न कि उहाँ हामी जस्तै मानव हाड र छाला लिएर आउनुभएको थियो। उहाँलाई पित्दा, कोर्रा लगाउँदा, उहाँका हात र पाऊहरूमा काँटी ठोकिन्दा र घाऊ नै घाऊले क्षतविक्षत भएको शरीर क्रूसमामा लत्रकै झुन्दिनुपर्दा उहाँको शारीरिक पीडा र दर्द असह्य भएको होला। यो कठोर दण्ड सबभन्दा खराब अपराधीको निम्ति पनि निर्मम थियो। कुनै दोष नभएको र निरपराध येशूलाई त्यसरी मार्नु मानव सभ्यताको अन्याय नीतिको पराकाष्टा थियो।

यद्यपि, येशूको शारीरिक कष्ट येशूको आन्तरिक पीडाको सामु नरम नै थियो। यो मृत्युदण्ड निर्दोष र निरपराध व्यक्तिलाई दिनुभन्दा अर्कै थियो।

**अनजान मानिसलाई मार्नुभन्दा पनि येशूको मृत्युमा भएका घटनाहरूको वातावरणमा के बढि गतिविधिहरू भइरहेको थियो भनेर धेरै जसोले बुझेका थिए? त्यहाँ जे जे भइरहेका थिए त्यसले के उल्लेखनीय कुराहरू प्रकट भएको थियो भनेर देहायका पदहरूले हामीलाई देखाउँदछ?**

`मत्ती २७:४१-४७`

`मत्ती २७:५१-५४`

`मर्कूस १५:३८।`

निर्दोषलाई अन्यायपूर्वक मारिन्दा येशूको मामिलामा केवल मृत्युमात्र होइन असाधारण गतिविधिहरू त्यहाँ भइरहेका थिए भनेर स्पष्टरूपमा देखाइरहेको थियो। बाइबल अनुसार परमप्रभु परमेश्वरको पापप्रतिको रोष र क्रोध उहाँमाथि खनिएको थियो। येशू क्रूसमा दु:ख पाउनुको अर्थ पापप्रति धर्मपरायण र न्यायप्रेमी परमप्रभुको आक्रोशको प्रदर्शन गर्नुभएको थियो। त्यो पाप केवल यहूदीहरूको मात्र नभएर सारा संसारको थियो। त्यसकारण येशूको दु:ख गहिरो, अन्धकारमय र अति पीडादायी थियो जुन कुनै पनि मानव प्राणीलाई थाहा थिएन न त अनुभव नै गर्द सक्छ।

`तपाईँ जुनसुकै संघर्षहरूको सामना गरिरहनुभएको छ, क्रूसमा येशूको महाकष्टको वास्तविकताबाट तपाईँले कस्तो आशा र सान्त्वना खिँच्न सक्नुहुन्छ?`