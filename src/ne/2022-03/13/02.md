---
title:  सुरुका दिनहरूमा
date:  18/09/2022
---

येशूका बालककाल र सेवाकार्य सुरु गर्नुभन्दा अघिका वर्षहरूको बारेमा हामीलाई कमै जानकारी दिइएको छ। तर, ती अवस्थाको बारेमा र कस्तो खालको संसारको वातावरणमा उहाँ हुर्कनुभएको थियो केही पदहरूले हामीलाई बताउँदछ।

`देहायका केही पदहरू पढ्नुहोस्। येशूले सुरुदेखि नै कस्तो खालको जीवन उहाँले सामना गर्नुपरेको थियो भनेर ती पदहरूले हामीलाई के देखाउँछन्? हेर्नुहोस्: लूका २:१-७, र लूका २:२१-२५ (लेबी १२:६-८ पनि हेर्नुहोस्, मत्ती २:१-१८।)`

हुन त, विपन्न वा गरिब वर्गमा रहनेमा येशू प्रथम् व्यक्ति थिएन न त उहाँलाई बालककालदेखि नै मारिने खेदोमा पर्नुभएको पहिलो व्यक्ति हुनुहुन्थ्यो। सानैदेखि येशूले पाउनुभएको दु:खकष्टमा अर्को विशेप वातावरणले पनि साथ दिएको थियो जुन हामीले बुझ्नुपर्दछ।

`हेर्नुहोस्, युहन्ना १:४६। सानैदेखि र हुर्केपछि पनि येशूले दु:ख र खेदो सहनुपरेको थियो भनेर त्यस पदले हामीलाई कस्तो आभास् दिन्छ? "नथानेलले तिनलाई भने, “के नासरतबाट केही असल कुरा आउन सक्‍छ र?” फिलिपले तिनलाई जवाफ दिए, “आएर हेर।”`

(नासरत १००-१५० जनसंख्या भएको सानो गाउँ थियो। तत्कालिन यहूदीहरूको समयमा पनि यो गाउँ त्यस्तो नाउँ चलेको वा इज्जत भएको गाउँ थिएन। सहरमा बस्नेहरूले नासरतलाई जाबो गाउँ भनेर हेपाहाको दृष्टिले हेर्दथे-अनुवादकको खोजबाट)।

पतन हुनुभन्दा अघि आदम र हव्वा बाहेक यस पतित विश्वमा अर्को पापरहित, निष्कलङ्क र निर्दोषी जीवन बिताउनेमा केवल येशूमात्र हुनुहुन्थ्यो। शुद्ध, चोखो, निष्कलङ्क, पापरहित येशूको जीवन पापै पापले जरा गाडिएको र फोहरको हिलोले जमेको संसारमा हुर्कनु र जिउनुभएको थियो। नैतिक, मौलिक, सामाजिक र धार्मिक भ्रष्ट भएकोसंसारसँग बालककाल देखि नै निरन्तररूपमा भिड्नुपरेको चोखो र निष्कलङ्क येशूलाई कस्तो पीडा भएको होला? पापले गर्दा हाम्रो कठोर हृदय भएतापनि पाप र दुष्टहरूको वाक्‍क लाग्दो व्यवहारदेखि हामी खुम्चिन चाहन्छौँ। पापको कुनै दाग नभएको, पवित्र र चोखो येशूलाई त्यस्तो पापको फोहर वातावण कस्तो भएको होला? उहाँ र उहाँको वरपरि रहेकाहरूको बीचमा कस्तो अन्तर होला? उहाँको निम्ति धेरै पीडादायी भएको होला।

`तपाईँले आफूले आफैलाई सोध्नुहोस् "मेरो वरिपरिरहेका पापहरूप्रति म कतिको संवेदनशील छु? र तिनीहरू पापी भएकोले तिनीरूप्रति मेरो मन के कठोर छ? तपाईँले के पढ्नुहुन्छ, मोबाइलमात्र चलाउने लतमा हुनुहुन्छ कि वा तपाईँले के फिलिमहरू वा सामाजिन सञ्जालहरू हेर्नुहुन्छ जसले गर्दा  तपाईँको हृदय कठोर वा असंवेदनशील हुन पुगेको कि?`