---
title:  बुद्धिमानी
date:  20/07/2022
---

दोस्रो आगमनको निम्ति पर्खिरहनेहरूको चरित्रको महत्त्व र उपादेयीताको बारेमा हामी अगाडि हेर्‍यौँ। येशूको दोस्रो आगमनमा पर्खिरहेकाहरूमा हुनुपर्ने चरित्रको महत्त्वपूर्ण वा उल्लखेनीय पक्षहरू यस अंशमा हेर्नेछौँ।

`दानिएल १२:१-१० पढ्नुहोस्। कुन सन्दर्भमा यो लेखिएको थियो? यस पृथ्वीको कुन युग वा इतिहासमा त्यो लेखिएको थियो? विशेष गरेर त्यस कठिन र विषम् परिस्थितिमा बाँचिरहेका प्रभुका जनहरूको चरित्र र स्वभाव कस्तो हुनेछ भनेर खुलाएको छ। दुष्टहरूको बिपरित तिनीहरूको चरित्र, मानवीय प्रवृत्ति वा स्वभाव कस्तो थियो? हेर्नुहोस् दानिएल १२:१-१० यही सन्दर्भमा प्रकाश २२:११,१२।`

विश्वको इतिहास र सेरोफेरोमा यस्तो महासंकष्ट, सतावत, यातना र आततायी आतङ्क बनाउने, चिन्तित र आपदविपदहरू आउनेछन् जुन कहिल्यै पनि भएको थिएन। यसबेला धर्मी वा असल र अधर्मी वा दुष्टहरूको मार्मिक चित्रण दानिएल १२:३,१०ले खुलाएर नै दिएको छ। धर्मीहरूको तुलनामा अधर्मी  वा दुष्टहरू (दानिएल १२:१०) कस्तो हुनेछ भनेर पर्दाफास गरेको छ। तर असल र धर्मीहरू शुद्ध, निर्दोष र दागरहित बनाइएकोले तिनीहरू तारा वा सूर्य जस्तै चहकिलो भएर चम्किन्छन् भनेर पद तीनमा दानिएलले स्पष्ट पारेको छ। त्यो त्यसबेला हुनेछ जब पृथ्वीको इतिहासमा त्यस्तो खारिने दु:खपीडा र सङ्कट कहिल्यै पनि भएको थिएन। दुष्टहरूले त्यो किनभयो भन्ने कुरामा तिनीहरू बुझ्दैनन्,अलमलमा पर्छन्, हताशनिराश हुन्छन्, तर बुद्धिमानीहरू पनि त्यही सङ्कटमा परेतापनि तिनीहरूले बुझ्दछन् किनकि प्रभुको सामु तिनीहरू धर्मी र  बुद्धिमानी थिए।

कतिपयले गणित, विज्ञान, आदर्शको दर्शनहरू, विवेचना वा समालोचक गर्ने ज्ञानी व्यक्ति भएकोले आफूहरूलाई कोही न कोही आदरणीय वा सम्माननीय व्यक्ति कहलाइनुपर्छ भनेर फाइफुट्टी लगाउँछन्। तर त्यसको बिपरित तिनीहरूको सबै बुद्धिज्ञान र वौद्धिक क्षमतालाई हितोपदेश १:७ले यसरी केलाइ दिन्छ, "परमप्रभुको भय नै ज्ञानको सुरु हो, तर मूर्खले बुद्धि र अनुशासनलाई तुच्‍छ ठान्‍दछ।" अन्तिम समयका घट्नाहरू तिनीहरूलाई थाहा भएकै कारण तिनीहरू बुद्धिमानी भनेर कहलाएका हुन्छन्। तिनीहरूको अगाडि सङ्कटको समय र घट्नाहरू उघारिन्दै गएको हुन्छ। यस संसारमा जे अचाक्ली घट्नाहरू हुन्छन् तिनीहरू अचम्म मानेर ती सबै किनभयो भनेर हताशनिराश हुँदैनन्। प्रभुको वचनको अध्ययनले ती सबै थोकहरू आउने नै हुन भनेर तिनीहरूले अपेक्षा नै गरिरहेका हुन्छन्। अझ त्यस परिस्थिति त तिनीहरूलाई शुध्द पार्न र खारिन हो भन्ने कुरामा तिनीहरू ढुक्‍क भइरहेका हुन्छन्। तर दुष्टहरूचाहिँ आफ्नो आफ्नो लागि नै वाधा भएर खडा हुन्छन्, प्रभुको विरुद्धमा जाँदै झन झन दुष्ट काममा तिनीहरू लागिरहेका हुनेछन्।

यस अंशमा हामीलाई एउटा निर्णायक विषयबस्तु औँल्याइएको छ। प्रभुको जनहरूलाई सफा, शुध्द र खारिने प्रक्रियामा उहाँ लगिरहनुभएको छ भनेर तिनीहरूले झन राम्रोसँग बुझ्ने खुबी भइरहेको हुन्छ।

`ती पदहरू हामीले प्रायजसो संसारको अन्तिम क्षणहरूलाई चित्रण गरिएको हो भनेर हामी बुझ्दछौँ। तर आज पनि उहाँका जनहरूलाई शुद्ध पार्न, तिखार्न, सफा पार्ने प्रक्रियामा के नीतिहरू अपनाइरहेको छ भनेर हामीलाई बुझाउन खोजिएको छ?`