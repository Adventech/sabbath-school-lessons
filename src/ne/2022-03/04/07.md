---
title:  थप जानकारी
date:  22/07/2022
---

दिदीमाँ एलेन: सनस् एण्ड दतरस् अभ गडको पृ. १००को "गड प्रोमिसेस अस अ न्यु हर्ट अभ फ्लेश", क्राइस्ट अवजेक्ट लेसनसको पृ. ४०५-४२१को "टु मिट द ब्राइडग्रुम; र ग्रेट कन्त्रोभर्सीको पृ. ६१३-६३४को "द टाइम अभ ट्रोबुल।"

"मानव समाजमा चरित्र निर्माण गर्ने गरिमामय महत्त्वपूर्ण काम जस्तो अरूभन्दा केही छैन। त्यस विषयमा अध्ययन र खोजअनूसुन्धान गर्ने अहिले नै महत्त्वपूर्ण छ भनेर सबैले ठान्नु जरुरी छ। अहिले जस्तो चरित्र निर्माणको काम पहिलाको कुनै पुस्तामा भएको थिएन। आजको जस्तो महान् भयाभव परिस्थिति युवायुवतीहरूले पहिले कहिले पनि सामना गर्नुपरेका थिएनन् " –एजुकेशन २२५बाट रूपान्तरित।

"दश कन्याको अर्तिकथामा तेल माग्नुपर्ने कन्याहरूलाई मूर्ख भनेर सम्बोधन गरिएको छ। तिनीहरूले अनुरोध गरेको अनुसार त्यो तिनीहरूले पाएका थिएनन्। सङ्कटको समयको निम्ति चरित्र निर्माण गरेर उभिन नसक्ने जमातलाई ती मूर्ख कन्याहरू हुन् भनेर प्रतिकको रूपमा प्रस्तुत गरिएको छ। यो त साँच्चै भनौँ भने तिनीहरू आफ्ना छिमेकीमा गएर मलाई तपाईँको चरित्र दिनुहोस् भनेर माग गर्नु जस्तै हो। तपाईँको चरित्र मलाई दिनुभएन भने म त खतम हुन्छु भनेर तिनीहरूसँग याचना गर्नु जस्तो पनि हो। बुद्धिमानी कन्याहरूसँग भएको मूर्ख कन्याको निभ्न लागेको तेल दिन सकेका थिएनन्। कसैको चरित्र हस्तारण वा कसैलाई सार्न सक्दैन। यो न त किन्न र बेचिन सक्दछ। यो त आर्जन गर्ने तत्व हो। प्रभुले दिनुभएको समयमा उहाँले प्रत्येकलाई असल, धर्मी र सज्जन चरित्र निर्माण गर्न र प्राप्त गर्ने अवसर दिनुहुन्छ। तर एक जना मानिसले अर्को मानिसको चरित्र निर्माण गर्ने जिम्मा प्रभुले उपलब्ध गराउनुभएको छैन। त्यो निर्माण गर्ने काम प्रत्येकलाई कठिन परिस्थितिहरूबाट उपलब्ध गर्ने प्रावधान प्रभुले जुटाउनुभएको छ। महान् गुरुबाट महान् पाठहरू सिकेर, दु:खकष्ट र अग्निपरीक्षामा धैर्यता देखाउँदै उसमा भएको विश्वासको उपयोग गर्न सकुन् भन्ने प्रभुको चाहना हो। अनि त्यसले गर्दा असम्भवका पहाडहरू उसले हटाउन सक्दछ।" युथ इन्स्ट्रकटर, जनवरी १६, १८९६बाट रूपान्तरित।

**चिन्तनमनन**

`चरित्र निर्माणको अर्थ के हो? यो तपाईँले कसरी गर्न सक्नुहुन्छ? तपाईँले आफ्नो चरित्रको निर्माण गरिरहनुभएको छ भनेर तपाईँको व्यक्तिगत, सामाजिक र चर्चको जीवनमा कसरी प्रत्यक्षरूमा देखाइरहनुभएको छ?`

`समूदाय वा गाउँघरमा इसाई जीवनको सहभागितामा कस्तो उल्लेखनीय भूमिका खेल्नुपर्दछ भनेर हामीले अघि हेर्‍यौँ। तपाईँको स्थानीय चर्च येशूको शरीर हो भनेर कसर चलेर देखाइरहनुभएको छ? समाजमै प्रभुको कसरी प्रतिनिधित्व गरेर देखाउने? चिन्तन गर्नुहोस्।`

`चरित्र निर्माणको किन खाँचो छ? येशूलाईमात्र विश्वास गरेर मुक्ति पाउँछौँ भन्ने परिप्रेक्ष्यमा पनि बिना ईश्वरीय चरित्रले हामी मुक्तिको किल्लाभित्र पस्न सक्दैनौँ। यदि उहाँको धार्मिकता शिद्ध छ र उहाँको चरित्र नै शिद्ध छ भने हामीमा असल चरित्रको निर्माणको किन खाँचो छ त?`

`विश्वविख्यात अन्धी र बहिरा हेलेन केलेरले यसरी व्यक्त गरेकी थिइन्, "चरित्र भनेको चुपचाप र सजिलोसँग निर्माण गर्न सक्दैन। दु:खकष्ट, अग्निपरीक्षा, पीडाको अनुभवबाटमात्र मानिसको आत्मा बलियो हुनसक्दछ, उसको आँखा वा दर्शन सफा हुनसक्दछ, उसमा भएको नेतृत्वको खुबीमा जागरण आउन सक्दछ र उसले सफलता हासिल गर्न सक्दछ।"-लिडरशिप, ठेली १७।`

`के तपाईँ माथिको कथनमा सहमत हुनुहुन्छ? चरित्र, दु:खकष्ट र महानसंग्रामको बीचमा के आपसी सम्बन्ध छ?`