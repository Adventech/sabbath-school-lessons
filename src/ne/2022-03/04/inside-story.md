---
title: कथा
date:  22/07/2022
---

### परमेश्‍वरको नियन्त्रणमा छ, बोलभिया

_कुर्ट_

क्यारोल आफ्नो साथी कुर्टकहाँ ठूलो समस्या लिएर आइन्। बोबलभियाको ट्रिनिडाडमा रहेको घर कसैले आफ्नो हातमा पार्न खोजेको थियो। कुर्टले उनलाई सहायता गरोस् भन्ने उनले चाहेकी थिइन्।

जब क्यारोल बोलभियाबाट ब्राजिलमा आनस्थेसियोलोजीमामा मास्टर गर्न सरेकी थिइन् तब त्यहाँबाट उनलाई समस्या सुरु भयो। क्यारोल र कुर्ट चिकित्सा विश्‍वविद्यालयमा सँगसँगै काम गर्दथे, र उनी र उनको श्रीमानको ट्रिनिडाडमा मेडिकल क्लिनीक थियो।

जब क्यारोल र उनको श्रीमान ब्राजिलमा सरे तब तिनीहरूले तिनीहरूको घर र जग्गा एक जना विश्‍वासी साथीको हातमा छोडेका थिए। त्यो जग्गा अत्यन्तै असल ठाउँमा थियो। सहरको मूख्य भागबाट नजिकै थियो। तिनीहरूको साथी क्यारोको घरमा सरे। त्यो घर र जग्गा किन्न साथीले उत्सुक देखाएको थियो। त्यस कारोबारको निम्ति क्यारोलले केही पैसा पनि दिइन्।

तर धेरै वर्षपछि क्यारोल आफ्नो घरमा फर्केकी थिइन्, उनको साथीले त त्यो घर जग्गा पैसा नै नतिरि आफ्नै गर्न कानुनी प्रक्रिया सुरु गरेकोले उनी धेरै दु:खित भइन्। कसैको घर जग्गा केही वर्ष भोग चलन गरे आफ्नै हुने प्रावधनमा उनको साथीले फाइदा उठाएको थियो। क्यारोलले मुद्दा हालिने। त्यो मुद्दा केही बर्षसम्म लम्बियो। मुद्दा चलेको  पाँचौँ वर्षमा ब्राजिलमा क्यारोलले आफ्नफ अध्ययन पनि सकाइन् र ब्राजिलमा राम्रो काम पाइन्। उनी र उनको श्रीमान पनि ब्राजिलमै रहने गरेर घर किनिन्। बोलभियामा मुद्दा गर्न क्यारोलसँग पैसा थिएन, त्यसकारण आफ्नो पुरानो साथी कुर्टकहाँ आएर भनिन्, "मेरो सम्पत्ति तपाईँको चर्चलाई दिन चाहन्छु।" एक फेरा उनी र उनको श्रीमानले त्यहाँ मेडिकल क्लिनिक निर्माण गर्न  चाहेका थिइ अब त्यसको ठाउँमा सेभेन्थ-डे एडभेन्टिस्ट चर्च खडा भएको उनले चाहिन्। "हाम्रो जग्गामा आत्मिक क्लिनिक खोलेको म चाहन्छु," उनले भनिन्।

कुर्टले चर्चका अगुवाहरूसँग सरसल्लाह गरे। सहरमा सुसमाचार सुनाउने काममा प्रयोग गर्न त्यो दान ग्रहण गर्न स्वीकार गरे। तर सैतानले त्यो जग्गा चर्चले लिएको चाहेको थिएन। मुद्दा अर्को  पाँच वर्षसम्म चल्यो।अनि त्यो मुद्दा बोलभियाको सर्वोच्च अदालतमा पुग्यो। मुद्दाको पछि लाग्न धेरै समय लाग्थ्यो, तर परमेश्‍वरले हस्तक्षेप गर्नुभयो। सर्वोच्च अदालतमा पुगेको मुद्दा एक महिनमा फैसला भयो। त्यो फैसला एडभेन्टिस्ट चर्चको पक्षमा छिन्यो। चर्चले त्यस जग्गाको लाल पूर्जा पायो र त्यहाँ नयाँ चर्च र स्वस्थ जीवनशैली निर्माण गर्न योजना बनाइयो।

परमेश्‍वरले आफ्नै समयमा उहाँको महिमाको निम्ति ठाउँहरू बनाउने योजना बनाउनुहुन्छ भनेर फेरि देखाउनुभएको छ। सबै थोक उहाँको नियन्त्रणमा छ। स्वर्गमा झैँ यस पृथ्वीमा पनि उहाँको इच्छा पूरा हुन्छ," कुर्टले सुनाए।

_-आन्ड्र्यु मेकचेस्ने_