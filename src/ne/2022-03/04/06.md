---
title:  चरित्र र समाज
date:  21/07/2022
---

एउटा लोकप्रिय गीत छ: "म त चट्टान नै भएको छु, म त टापु नै भएको छु।" के तपाईँ पनि कुनै समयमा एक्लै त्यसरी उभिन चाहनुभएको थियो? कतिले तपाईँलाई यो पनि भन्छन् होला: प्रभुसँगको मेरो हिँडाइ मेरो व्यक्तिगत मामिला हो। अरू कसैसँग सरोकार छैन न त चर्चा गर्नु आवश्यक नै छ।

`के येशूको पछि लाग्दा हाम्रो आस्था, विश्वास, जीवनशैली व्यक्तिगत    मामिला वा हाम्रो आत्मिक जीवन हामीभित्रै लुकाएर राख्ने हो त? के अरूहरूसँग सरोकार छैन र अरूलाई जे होस् त्यसको वास्ता हामीमा राख्‍नु आवश्यक छैन भन्ने मनस्थितिमा लाग्नु जायज छ त? के हामी रहेको देश, समाज वातारणसँग हामी अलग र असंवेदनशील भएर बस्ने? के करुणा, भलाइ, सहानुभूति जस्ता तत्वहरू प्रार्थना र चर्चभित्र वा आफ्नै ध्यान गर्नेमामा सिमित राख्‍ने त? देहायका पदहरूले पावलले हामीलाई के भन्न खोजिरहेको छ? समाजसँगको हाम्रो भूमिका र सहभागिता कस्तो हुनुपर्दछ? हेर्नुहोस्, एफिसी ४:९-३२।`

जब पावलले एफिसीका विश्वासीहरूलाई लेख्दछन् तब कुनै एक चर्च वा समूहलाई लेखेको हुँदैन बरू सम्पूर्ण विश्वासीहरू जो चर्च वा विश्वासीहरूको जमातलाई लेखेको हुन्छ। ती सबैको शिर कुनै अगुवा, पास्टर आदि नभएर येशूमात्र हुनुहुन्छ भनेर उनले ठम्याउँछन्। विश्वासीहरू सबै उहाँका हुन् र कसैको अधिनमा होइन भनेर उनी जोड दिन चाहन्छन्। येशूलाई विश्वास गर्नेहरू यस्तो समूदायको अनुभव गर्नुपर्छ जुन पावलले एफिसी ४:११-१३ मा पावलले स्पष्ट पार्दछन्: "अनि उहाँका वा उहाँले दिनुभएका दक्षता, सिप, कला वा वरदानहरूचाहिँ यी नै थिए, कि कोही प्रेरितहरू, कोही अगमवक्ताहरू, कोही प्रचारकहरू, कोही मण्‍डलीका पास्‍टरहरू र कोही शिक्षकहरू बनून्‌, कि ख्रीष्‍टको शरीर निर्माण होस्‌ र सेवाको काम गर्न सन्‍तहरू सुसज्‍जित होऊन्‌, जबसम्‍म हामी सबैले विश्‍वासको र परमेश्‍वरका पुत्रको ज्ञानको एकता प्राप्‍त गर्दैनौं, र परिपक्‍व मानिस बनी ख्रीष्‍टका पूर्णताको नापसम्‍म पुग्‍दैनौं।"  यस स्थिति हामी पुग्न हामीलाई एक आपस चाहिन्छ।

एक्लै येशूभक्तको साधु वा कुनै खोपिएको गुफामा बसेर ध्यानमात्रै गरेर, प्रार्थनामात्रै गरेर र अरूहरूसँग कुनै सरोकार राखेर चल्न सम्भव त छ र भएका पनि छन्। फेरि शताब्दीयौँदेखि येशूभक्तहरू हेपिएका, एक्लो पारिएका विदेशी धर्म लिने भनेर पन्छाउने, सतावट दिने, घरवार र देशबाट निकाला भएर बसेका थिए। र त्यस परिस्थितिमा आफ्नो आस्था त्यागेर ती तत्वहरूलाई खुशी पार्न सम्झौता नगरि एक्लै उभिनु परेका येशूभक्तहरूको शंख्याको त लेखाजोखा नै छैन। कसैको दवाव, मृत्युको धम्किमा नदवेका पुरुष, महिला, युवायुवती, बालबालिकाहरूका गवाहीहरू अत्यन्तै प्रभावकारी छन्। तर त्यो सत्य र अपरिहार्य भएतापनि पावलले एउटा निर्णायक सत्यलाई हाम्रो समक्ष प्रस्तुत गरेका छन्: जब हामी समाज वा विश्वासीहरूसँग सङ्गति, सहकार्य गर्दछौँ तब हामीमा भएको ख्रीष्टको पूर्णतालाई अनुभवमात्र होइन देखाइनै रहेका हुन्छौँ।

`तर हाम्रा विश्वासीहरूको समाज वा समूदायमा येशूको पूर्णता, चरित्र र स्वभावलाई प्रकट गर्नुभन्दा अघि के हुनुपर्दछ र? हेर्नुहोस् फेरि एफिसी ४:११-१६।`

`आफू येशूभक्त हुँ भनेर येशूको पूर्णतालाई लुकाएर व्यक्तिगत मामिला हो भनेर देखाइरहनुको सट्टा समाजका मानिसहरूलाई उहाँलाई देखाउनु र उहाँको गवाही दिइरहनुमा के फरक छ? प्रभु र सैतानसँगको महानसंग्राममा त्यसका उपादेयीता वा व्यवाहारिक पक्षहरू के छन्? हेर्नुहोस्ए फिसी ४:१०।`

`अरू अपरिचितसँग वा आफूमात्र एक्लै बस्दा राम्रो र सज्जन बनेर बस्नु सजिलो त छ। तर तपाईँलाई मननपर्ने वा तपाईँले नै मननपर्नेहरूको बीचमा असल र सज्जन हुनु सजिलो छैन। तर तिनीहरूको सामु तपाईँको सदाशयता, अनुग्रह, प्रेम, दया, करुणा र भलाइ देखाउँदा प्रभुको सत्यबारे कसैले रोक्न नसकिने गवाही हुनसक्छ भनेर ठम्याउनुहोस्।`