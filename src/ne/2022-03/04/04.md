---
title:  येशूका अन्तिम वचनहरू
date:  19/07/2022
---

मारिन लाग्नु भएको येशू यरुशलेममा थिए। उहाँ अन्तिम शिक्षण क्षणहरूमा आफ्ना चेलाहरूलाई अर्तिकथाहरू सुनाउन बिताउनुभएको थियो भनेर मत्तीको सुसमाचार कथाले बताउँछ। यो निस्तार चाडको समय थियो। उहाँले दश कन्या, बाख्रा र भेँडाहरूको कथा सुनाउनुभएको थियो। ती कथाहरूले येशू आउनुभन्दा अघि कसरी जिउनुपर्छ भनेर सिकाउँदछ। त्यो कथा त्यसबेलाका चेला र समयको निम्तिमात्र नभएर यो समयसापेक्षीत भएकोले हाम्रो निम्ति पनि हो। हाम्रा वरिपरि येशूले भविष्यवाणी गर्नुभएका विभिन्न घट्नाहरू जल्लोबल्दोरूपमा पूरा भइरहेको परिप्रेक्ष्यमा तिनीहरूप्रति सजग हुनु आवश्यक ठान्नु पर्दछ।

दश कन्याको अर्तिकथामा (मत्ति २५:१-१२) कन्याहरूले बोकेका तेल पवित्र आत्माको प्रतिक हुन् भनेर धेरैले टिप्पणी गर्दछन्। यस मामिलामा दिदीमाँ एलेन पनि सहमत हुनुहुन्छ। उहाँले यो पनि भन्नुहुन्छ कि तेल चरित्रको प्रतिक हो र यो कसैले पनि हामीलाई हस्तारण वा हाम्रो निम्ति आर्जन गर्न सक्दैन।

`यो अर्तिकथा पढ्नुहोस्। तेल पवित्र आत्माको प्रतिक हो कि प्रभुको रूप, चरित्र र स्वभाव तपाईँमा हुनु हो भनेर सोच्दा त्यस कथाको कस्तो अर्थ हुन सक्छ? तपाईँकै निम्ति यस कथामा भएको तेल पवित्र आत्मा हो कि येशू जस्तै चरित्र हुनुपर्ने गुण हो? हेर्नुहोस् मत्ती २५:१-१३।`

`बाख्रा र भेँडाको अर्तिकथा पढ्नुहोस्। बाख्रा र भेँडा अलग गर्न के नीति अपनाएको थियो? हेर्नुहोस् मत्ती २५:३१-३६।`

कतिपय मानिसहरूले हामी येशूलाई विश्वास गर्‍यौँ हाम्रो असल कामको कुनै सरोकार छैन र खालि उहाँको ध्यान गरेर चुपचाप बस्दै वरिपरिका वातावरण र समस्याहरूलाई आँखा चिम्लेर बसे पुग्छ भनेर सोच्दछन्। तर यस भेँडा र बाख्राको अर्तिकथामा त राजाले तिनीहरूको कामको भरमा तिनीहरूलाई दुई फ्याक गरेका थिए भनेर बताउँदछ। तिनीहरूको चरित्र, चर्तिकला, आनिबानी, कामगर्ने शैली र अरूहरूप्रतिको संवेदनशीलताको आधारमा तिनीलाई अलग्याइएका थिए। यहाँ कामद्वारा मुक्ति पाउँछ, हाम्रै धर्मकर्मद्वारा मुक्ति हामी आर्जन गर्छौँ भनेर येशूले सिकाउन खोजे त पक्‍कै पनि होइन। तर मुक्तिको योजनामा र प्रगतिमा चरित्र निर्माण कतिको महत्त्व छ र ख्रीष्टको उद्धारको दायरामा बस्ने येशूभक्तहरूको जीवन, चरित्र, चर्तिकला र सक्रिय जीवनले उहाँको चरित्रलाई प्रतिबिम्बित गर्नुपर्छ भन्ने कुरालाई येशूले जोड दिनुभएको पाइन्छ।

`जब कोही अन्धकारमा, एक्लोमा रहन्छ तब उसको चरित्र झल्किन्छ भनेर कसैले भनेको थियो। तपाईँलाई कसैले नहेरिरहेको बेलामा तपाईँ कस्तो खालको व्यक्ति भएर बस्नुभएको छ? यस जवाफले तपाईँको जीवनमा के के परिवर्तन गर्नुपर्छ भनेर उक्साउँछ?`