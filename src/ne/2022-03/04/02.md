---
title:  "उहाँको प्रतिरूप वा स्वरूपमा"
date:  17/07/2022
---

> <p></p>
> "जस-जसलाई उहाँले पहिलेबाटै चिन्‍नुभएको छ, उहाँले तिनीहरूलाई आफ्‍ना पुत्रको रूपसमान बनाउनलाई, धेरै भाइहरूमध्‍ये उहाँचाहिँ ज्‍येष्‍ठ वा प्रथम् होऊन्‌ भनेर, अघिबाटै नियुक्त गरिनुभएको थियो।" रोमी ८:२९ रूपान्तरित।

पापको तत्व यस संसारमा पस्नु भन्दा अगाडि नै र हामीमा हुनुपर्ने स्वरूप नविग्रिँदै प्रभुले हामीलाई उहाँकै स्वरूप वा प्रतिरूपमा सृजना गर्नुभएको थियो। तर दुर्भाग्यबस मानिसको आफ्नै रोजाइले हामीमा भएको त्यो गरिमामय स्वरूप वा प्रतिमूर्तिलाई पापले ध्वस्त बनाइदियो।

`आजको सामाजिक, व्यक्तिगत, आत्मिक, वौद्धिक, न्यायीक, नैतिक र मौलिक जीवनमा मानिसमा भएको र हुनुपर्ने प्रभुको स्वरूप, स्वभाव कसरी भ्रष्ट र नाश भइरहेकाछन्? सोच्नुहोस्।`

हामी सबै पापले गर्दा भ्रष्ट, अर्थहीन, नैराश्यको भन्डारमा छौँ भनेर पावलले यसरी सरासर व्यक्त गर्दछन् (रोमी ३:५-२०)। हामीले भन्न खोजेको कुरो यही हो: जो मानिसहरूले आफ्नो प्राण वा जीवनलाई पवित्र आत्माको अगुवाइमा छोड्दछन् तब उहाँले नै कदमकदममा येशूको स्वरूपमा बिकसित गर्दै लानुहुन्छ" (रोमी ८:२९)।

अर्को व्यवाहारिक र स्पष्टपक्ष पनि हामी हेर्नु अत्यन्तै जरुरी छ: "मानव जीवन र चरित्रमा प्रभुको  त्यही स्वरूप, स्वभाव, चरित्र र प्रतिरूप प्रजनन वा उत्पन्न हुनै पर्दछ। प्रभुको सम्मान, आदर, महिमा, येशूको महिमा र गौरबको शुद्धकार्यमा प्रभुका जनहरूको चरित्र र स्वभावमा शुद्ध गर्ने प्रक्रिया समावेश भएको हुन्छ।द दिजाएर अभ एजेज, पृ. ६७१बाट रूपान्तरित।

`दिदीमाँ एलेनले भन्नुभएको माथिको कथनले हामीलाई के भनिरहनुभएको छ? हेर्नुहोस् देहायका बाइबलीय वचनहरू: प्रभुकै इच्छा अनुसार हिँड्ने तर के भयो सो अय्यूबको बढो मार्मिक, कारुणिक र पीडादायी दृष्य अय्युब  १मा हेर्नुहोस्, मत्ती ५:१४-१६, १ कोरन्थी ४:९, र एफिसी ३:७-१३।`

हामी येशूलाई विश्वास गर्नेहरू सारा जगत वा ब्रम्हाण्डमा भइरहेको भीषण संग्रामको अग्निकुण्डको नाटकमा छौँ भन्ने कुरो एक क्षण पनि विर्सनुहुन्न। जब हामी दिनदिनै यस विश्वको नैतिक, सांस्कृतिक, धार्मिक, राजनैतिक, सामाजिक, व्यक्तिगत र भौगोलिक परिवेशहरू खुलिरहेको देखिरहेका हुन्छौँ ख्रीष्ट र सैतानको बीचमा भइरहेको विवादीय संग्राम वा महायुद्ध खुलेमखुलामा चर्किरहेको देखिरहेका छौँ। तिनीहरूको बीचमा भइरहेको युद्ध विभिन्न आकार र प्रक्रियाहरूले प्रकट भइरहेको छ। मोबाइल, टेलिभिजन वा विद्युतिय र विभिन्न पत्रपत्रिका आदि छापा समाचारहरूले त्यो युद्धको बारेमा हामीलाई खबर सुनाइरहेका छन् र सजग गरिरहका छन्। यथास्थितिमा हामी त्यसभित्र लुकिएको वा हराइरहेको जस्तो देखिएतापनि येशूका भक्तहरू भएको हैशियतले हामी पनि त्यस युद्धको नाटक वा दिर्घामा सहभागी भइरहेकाछौँ छौँ भन्ने कुराबाट हामी लुक्नुहुन्न। अनि हामीहरूकै जीवनहरूबाट येशूलाई महिमा र आदर ल्याउन सक्छौँ भन्ने कुरामा पनि ढुक्‍क हुनसक्छौँ।

`तपाईँ ठूलो रङ्गशालामा हुनुहुन्छ रे। त्यस रङ्गशालाको एक दिर्घामा तपाईँ प्रभुप्रति बफादार भइरहेका स्वर्गको जीवनहरूको जमातमा हुनुहुन्छ भने, अर्को दिर्घा वा जमातमा सैतानसँग पतित जीवहरू छन्। जब तपाईँ विगतको २४ घन्टामा त्यस रङ्गशालामा पर्नुहुन्छ तब तपाईँ कसको पक्षमा खुशियाली मनाइरहनुभएको छ अनि त्यस बेला तपाईँ बारेमा खिचेको भिडियो तपाईँलाई देखायो भने तपाईँले कस्तो अनुवभ गर्नुहोला? तपाईँको जवाफले तपाईँको बारेमा के भन्छ?`