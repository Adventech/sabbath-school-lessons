---
title:  अग्निपरीक्षा वा शुद्ध गर्ने आगोको ज्वालाको बीचमा प्रभुप्रतिको आस्था, निष्ठा, भरोसा र विश्‍वास
date:  18/07/2022
---

युद्धमा होमिनु वा होमिरहनु एक पक्ष हो; तर कुन कुन शक्तिहरूले कसरी र कहाँ कहाँ युद्ध छेडिरहेको छ सो भनेर देख्‍न पनि नसक्नु अर्को पक्ष हो। यथार्थ वा वास्तविकतामा भन्ने हो भने येशूलाई विश्‍वास गर्ने उहाँका अनुयायीहरू त्यस अदृष्य शक्तिहरूसँग सामना गर्न वाध्य नै भइरहेका हुन्छौँ। त्यस युद्धबाट हामी उम्किन सक्दैनौँ र न त सकिरहेका नै छौँ। हामीलाई थाहा छ प्रभु र सैतानका शक्तिहरू मनगढन्ते नभएर वास्तविक छन, हामी सबैले कुनै न कुनै तरिकाले अनुभव गर्दछौँ र गरिरहेका छौँ। तैपनि विश्‍वाससाथ हामी अघि बढिनै रहनुपर्दछ। यस परिवेशमा पावलले मोशाको बारेमा नै यस्तो वयान गर्दछन् "किनभने तिनले आफ्‍नो दृष्‍टि प्रभुले दिने इनामतिर लाएका थिए। राजाको क्रोधसँग नडराएर विश्‍वासद्वारा तिनले मिश्रदेश छोड़े। किनकि अदृश्‍य हुनुहुनेलाई देखेझैँ गरी तिनी स्‍थिर रहे।" (हिब्रू ११:२७)।

बिचरा अय्यूब अहिले हामीलाई जुन कुरा थाहा छ उनलाई थाहा थिएन। उनमा आएका सबै आपत्तिहरू प्रभुबाट त आएकै होइन तर सैतानबाट आएको थियो भन्ने कुराको ज्ञान उनमा थिएन। यद्यपि, उनी संघर्षमा होमिए। प्रभु र सैतानको बीचमा उनको जीवनमाथि खेलबाड भएको उनले कसरी देखेन र त्यो संघर्षको मूल तत्व के हो? फेरि त्यसै बखत उनका सबै दु:खकष्ट, पीडा र भयाभव परिस्थितिमा पनि प्रभुमाथिको आस्था, निष्ठा, विश्वास र भरोसा कायमै राख्‍न अय्यूब कसरी सफल भयो? हेर्नुहोस, अय्यूब २३। (अय्यूब २३मा व्यक्त गरिएको अय्यूबको त्यो प्रतिवद्धता सराहनीय छ)।

भयानक दु:खकष्ट भोगिरहेका, मित्रहरूको घाऊ पोल्ने खालका आरोपका आगोका ज्वालाहरू उनमाथि छर्किएतापनि र सबैतिरबाट एक्लिएको महसुस गरेतापनि अय्यूबले प्रभुमाथि भरोसा राखिनै राखे र आफ्नो निष्ठा कामयमै राखेका थिए। जेभएतापनि सहने प्रतिवद्धता उनमा थियो। उनी यस संसारमा सुनको तक्मा, अभिनन्दन र सम्मान खोजेका थिएन। तर आफू सुन पोलिने भट्टीमा पगालिरहने प्रयास गरे। उनले भविष्यलाई हेर्दै रहे र यदि उनी प्रभुलाई पकडि राख्यो भने उनी सुन जस्तै खारिएर निस्कने छ भन्ने कुरामा उनी निश्चित थियो। पर्दा पछाडि के भइरहेको थियो उसलाई के खास थाहा थियो त्यो हामीलाई बताइएको छैन। उनको पछाडि उनबाट जे लुकिएतापनि उनी आगोको शुद्धिकरणलाई सहन सक्नेभएका थिए।

के तपाईँ आगोबाट डराउनुहुन्छ? तपाईँका वरिपरि भएका तापक्रमले के तपाईँ चिन्तित हुनुहुन्छ? हुनसक्छ अय्यूबलाई जस्तो प्रभुको तापलाई तपाईँले वाख्या गर्न सक्नुहुन्न होला। नयाँ काम र नयाँ घरमा रहनेबेलामा असुविधा र कठिनाइ होला। काममै तपाईँमाथि इष्टमित्रहरूले दुर्व्यवहार, दवाव, र गिराउन थालेको होला। तपाईँकै परिवारका कुनै सदस्यहरूले तपाईँलाई पछार्न खोज्छन् होला। तपाईँ बिरामी, कोभिड जस्तो आततायी बनाउने महामारीको चोटमा पनि होला। तपाईँले आर्थिक अवस्था गुमाइनै रहनुभएको होला। यी सबै तपाईँमा आउँदा बुझ्न त सार्है कठिन त हुन्छ नै। तर ती सबै दु:खकष्ट र अग्निपरीक्षाहरू तपाईँकै भलाइ, तपाईँलाई नै शुद्धिकरण र सफा गर्न आइरहेका हुन् भनेर आत्मसात् गर्दै तपाईँको चरित्र र स्वभावमा प्रभुको स्वरूपलाई कसरी उतार्ने?

यहाँ अय्यूबलाई सुन हुने प्रक्रियामा लागेको जस्तो देखिन्छ। त्यस सुनमा उनको आँखा गाडेको थियो र दु:खकष्टमा उनलाई सुन नै बनाउँने छ भन्ने कुरामा उनी निश्चित थियो। उनी त सोझो, धर्मी वा धर्मपरायण, निर्दोष, सज्जन र प्रभुको बाटोमा हिँडिनै रहेका थिए।यद्यपि, त्यस महासंकष्टको परिप्रेक्ष्यमा उनलाई शुद्ध गर्दै छ भन्ने कुरामा उनी सजग नै थिए। यसले उनको चरित्रलाई शक्तिशालीरूपमा चित्रण गरेको छ। उनलाई कतिपय कुराहरू थाहा नपाएतापनि ती सबैले उनलाई शुद्ध बनाउँदैछन् भन्ने कुरामा उनी विश्वस्त थिए।

`तपाईँको आफ्नै अनुभवमा दु:खकष्ट र परीक्षाहरूले तपाईँलाई कसरी शुद्ध पारेको छ? दु:खकष्ट भन्दा अरूहरू कुन तरिकाहरू छन् जसले तपाईँलाई शुद्ध र निष्खोट बनाउन सक्छ?`