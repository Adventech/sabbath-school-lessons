---
title: सुनारको अनुहारमा टल्किएर हेर्ने कला
date:  16/07/2022
---

### यस अध्यायका मूल पदहरू
मत्ती ५:१६, १ कोरन्थी ४:९, एफिसी ३:१०, अय्यूब २३:१-१०, मत्ती २५:१-१२, दानियल १२:१-१० र एफिसी ४:११-१६ ।

> <p>यस अध्यायको मूल सार पद</p>
> "हामी सबै घुम्‍टो हटाइएको मुहारले प्रभुको मुहार वा टल्किएको  ऐनामा हेरेर उहाँको महिमा प्रतिबिम्‍बित गर्दछौं, अनि एउटा महिमादेखि अर्को महिमातिर उक्‍लँदै उहाँको रूपमा रूपमान्तरित वा बद्‌लिँदैजान्‍छौं। परमप्रभुबाट यो आउँछ, जो आत्‍मा हुनुहुन्‍छ" (२ कोरिन्थी ३:१८)।

प्रख्यात इसाई संगीतकार एमी कार्माइकलले एक दिन केही बालबालिकाहरूलाई भारतको परम्परागत सुनारको पसलमा लगेका थिए।  त्यस पसलको बीचमा कोइला दनदन बलिरहेको थियो। त्यसमाथि गोलो चिल्लो,  तेलिया ईँटाको भाँडो थियो। त्यस टाइलमा नुन, अमिलो फल र ईँटाको धुलो मिसाएर टाँसिराखेको थियो। त्यस मिश्रणमा सुन धाकिएको थियो। जब त्यस मिश्रण भएको भाँडोमा आगो दनदन बाल्यो र त्यस मिश्रणलाई पगाल्न थाल्यो तब त्यो सुन शुध्द र टल्किने भयो। सुनारले त्यस सुनलाई चिम्ताले लियो। उसको अगाडि त्यो सुन अझै शुद्ध र दागरहित भएको थिएन। अनि फेरि नयाँ समिश्रणसँगै त्यस सुनलाई आगोमा राख्यो। तर जब जब सुन त्यसमा राख्यो तब तब आगो पनि थप्यो। अनि बालबालिकाहरूले त्यस सुनारलाई सोधे, "होइन, साहुजी, त्यो सुन शुद्ध र दागरहित भएको छ भनेर तपाईँले कसरी थाहा पाउने?" उसले जवाफ दियो, "जब त्यस टल्किएको सुनमा मेरो अनुहार प्रष्टसँग देख्दछु।" लर्णिङ्ग अभ गड, (फोर्ट, पेनस्नीभेल्निया: क्रिश्चियन, १९८९), पृ. ५०बाट रूपान्तरित।

प्रभुले हाम्रो चरित्र, स्वभाव, जीवनशैली, आत्मियता आदिलाई शुद्ध, सफा, स्वच्छ, निर्मल, चोखो, निष्कलङ्क, दागरहित र सज्जन बनाउ चाहनुहुन्छ। उहाँले हामीलाई सुनलाई जस्तो पगाल्न र खार्न चाहनुहुन्छ। उहाँको स्वरूपमा हामी परिवर्तन भएको उहाँ चाहनुहुन्छ। जगतको इतिहासमा मानव जीवनको निम्ति उहाँको त्यो लक्ष्यलाई अचम्म नै मान्नु पर्दछ। अझ अचम्म वा अचाक्लीलाग्दो तितो सत्य त यो छ, ख्रीष्टको जस्तो चरित्रको निर्माण गर्दै जान हामी पनि अग्निज्वाला वा अग्निहोममा भुट्नै पर्दछ र भुटिनै रहनुपर्दछ।

**यस अध्यायको झलक**: शुद्ध, दागरहित, सफा, निष्कलङ्क र टल्काउने प्रक्रियामा दु:खकष्ट, पीडा, आतङ्क, हेपाइ, तिरस्कार जस्ता तत्वहरो किन खाँचो छ? प्रभु र सैतानको बीचमा भइरहेको महासंग्राम वा विवादको परिवेशमा त्यो प्रक्रियालाई हामीले कसरी बुझ्ने?