---
title:  हाम्रो सनातन परमेश्वर पिता जो हुनुहुन्छ
date:  08/08/2022
---

सन् १८५७मा जन्मेका बिलायतको इसाई लेखक ओसवाल्ड च्याम्बरले यसरी व्यक्त गरेका थिए, "परमेश्वरले तपाईँको जीवनमा के गर्न लाग्नुभएको छ के त्यो तपाईँले सोधिरहनुहुन्छ? त्यो उहाँले कहिल्यै पनि भन्नुहुन्न। उहाँले के गर्नुहुन्छ र गर्नुहुनेछ सो तपाईँलाई भन्नुहुन्न; तर उहाँ को हुनुहुन्छ भनेरचाहिँ प्रकट गर्नुहुन्छ।"-माइ अटमोस्ट फर हिज हाइयेस्ट, (युरिचिभिल, ‌ओहायो, बारबर, १९६३), जन २बाट रूपान्तरित।

`च्याम्बरले के भन्न खोज्नुभएको हो सोच्नुहोस्?`

हामीलाई थाहा छ अय्यूबको पुस्तक अय्यूबलाई भएको बढो व्यक्तिगत वियोगले सुरु गरिएको छ। उनले सबै थोक गुमाउँछन्। उनको क्षतबिक्षत भएको शरीर र त्यस भयाभव परिस्थतिदेखि परमेश्वरप्रति रिस गर्ने श्रीमतीमात्र बाँच्दछिन्। आफू सहनै नसक्ने परिस्थितिमा रिसको झोँकमा अय्यूबलाई सान्त्वना दिने त कहाँ हो, झन सुनाउँछिन् "प्रभुलाई शराप र आत्महत्या गर!" अय्यूब २:९ रूपान्तरित। अनि अय्यूबका साथीहरू पनि आएर अय्यूको पीडामा झन घिऊ थप्दछन्। ती सबै थोक किन भयो भनेर बहस गर्दछन्। प्रभुले सबै थोक सुनिरहनुहुन्छ र चुपचाप बस्नुहुन्छ।

अनि अय्यूब ३८मा प्रभु देखा पर्नुहुन्छ र बोल्नुहुन्छ। परमेश्वरले अय्यूबलाई कमसेकम अचम्मका ६०वटा प्रश्नहरू नरोकिकनै सोध्नुहुन्छ। अन्तमा अन्तको प्रश्नमा अय्यूबले जवाफ दिन्छन् "४ “म जाबोले तपाईंलाई के जवाफ दिन सक्‍छु र? म मेरो हात मेरो मुखमा राख्‍दछु। ५ मैले एक पल्‍ट बोलिहालें, तर मसँग जवाफ छैनँ, मैले दुई पल्‍ट बोलें, तर अब अरू बोल्‍ने छैन।” अय्यूब ४०:४-५। तर प्रभु त्यसै थामिनुहुन्न। अझ उहाँले ठूलो प्रश्नहरूको पोको अय्यूबतिर फेँक्नुहुन्छ।

`अय्यूबले प्रभुलाई आखिरमा कसरी जवाफ दिन्छन्? प्रभुले उनलाई के भन्न खोज्नुभए थियो र त्यसको प्रभाब उनमाथि कस्तो थियो? हेर्नुहोस् अय्यूब ४२:१-६।`

प्रभुले अय्यूबलाई प्रश्नहरूको बाढी खन्याउनुभयो। उनका मित्रहरूले पनि किन भनेर प्रश्नहरूको खोलो बगाएका थिए। तर प्रभुले कुनै पनि तिनीहरूका प्रश्नहरू तिनीहरूको दिमागलाई साम्य गर्न जवाफ दिनुभएन। तर सृष्टि, प्राकृतिक सम्पदामा र पर्यावरणमा कसैले गर्न नसक्ने अतुलनीय अचम्मका कामहरूको चित्रण उहाँले गर्नुहुन्छ। उहाँ सारा प्रकृतिका वैज्ञानिक, विशेषज्ञ र निर्माता हुनुहुन्छ भनेर अय्यूबलाई प्रस्तुत गर्नुहुन्छ। प्रकृतिमा प्रभुको महान् क्रियाकलाप थाहा पाएपछि उहाँसँग सामना गर्ने केहीको पनि आवश्यकता भएन। प्रभुको महानता, तेजस्वीमयता, वैभवता, विशालता, सृजन गर्ने अधिकार र शक्तिको ज्ञान पाएपछि अय्यूबले गर्नुपर्ने प्रभुका कामहरूको प्रश्नको जवाफ औझेलोमा परेको थियो।

यस कथाले अत्यन्तै आकर्षित विरोधावासी सत्यहरूको पर्दाफास गर्दछ। हामीलाई जे थोरै, कम वा अल्प ज्ञान भएताको महसुस भएतापनि आशा, उत्साह, जोश, जाँगर र प्रभुमा अर्थमूलक जीवन बिताउने आत्मिक र मौलिक जागरण हुनसक्छ भनेर प्रभु र अय्यूबको बीचको संवादले हामीलाई देखाउँदछ। अनेकौँ ज्ञानहरू हामीमा भएर अध्ययन गरेर, हाम्रो मगजमा थुपारेर हामीलाई सबै थाहा छ भनेर अभिमानले फुलेर हामीमा शान्ति, आनन्द भएको महसुस गर्न चाहन्छौँ। यो मानवीय स्वभाव हो। तर कतिकुरा थाहा नपाउँदा र हामीले अपेक्षा गरेको अनुसार नहुँदा हामी सजिलैसित बिचल्लित हुन्छौँ, हताश निराश हुन्छौँ र विश्वको सेरोफेरोमा लाखौँ मानिसहरू उदासिनताको भूमरी परि आफ्ना जीवनलाई अन्त्य गरिरहेको समाचारहरूले समाचार भरिरहेको हामी पाउँछौँ। कतिपय समयमा हाम्रो अज्ञानतालाई उल्लेखनीयरूपमा प्रस्तुत गर्नुहुन्छ। हाम्रा आशाहरू, सुरक्षा, अर्थमूलक जीवनका आवश्यकताहरू हामीमा भन्दा अपार प्रभु छ भनेर ज्ञान पाऔँ भनेर कहिलेकाहीँ पहेली वा अनौठो परिस्थितिमा उहाँले पार्न सक्नुहुन्छ।

`अहिले नै तपाईँको जीवनमा के भइरहेको छ के तपाईँले बुझ्न सक्नुभएको छैन र? यदि छ भने हामी हाम्रा समस्या, प्रश्न र अग्निज्वालामा होइन तर प्रभुको चरित्र, महानता र तेजस्वीमय प्रतापमा नजर लगाउनुहोस्। हामीले बुझ्नै नसेकतापनि जीवनलाई सार्थक, अर्थमूलक, उपयोगीमूलक गरिराख्‍ने प्रयासमा लगनशील भएर अघि बढ्न कम्मर कस्न सक्ने कला हामीमा कसरी सृजना गर्ने?`