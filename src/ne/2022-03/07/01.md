---
title: कहिल्यै पनि नाश नहुने वा अमर...
date:  06/08/2022
---

### यस अध्यायका मूल पदहरू
हबकूक १:१-४, अय्यूब ३८-४१, यशैया ४१:८-१४, यर्मिया २९:१-१० र हिब्रू १२:१-१३।

> <p>यस अध्यायको मूल सार पद</p>
> "आशाले हामीलाई निराशा गराउँदैन, किनकि हामीलाई दिइएका पवित्र आत्‍माद्वारा परमेश्‍वरको प्रेम हाम्रा हृदयमा खन्‍याइएको छ।" रोमी ५:५।

जब चर्चमा चर्चका मानिसहरू हँसी, खुशी र रमाइलो गर्दै भेला हुन्छन्, गीत गाउँछन् तब त्यसबेला आशाको कुराहरू गर्न सजिलो पनि हुन्छ। तर जब हामी अग्निज्वालामा पर्दछौँ, तब आशाको बारेमा कुरा गर्नुपनि हास्यास्पद हुनसक्छ। जब कठिन परिस्थितिहरू हाम्रा वरिपरि घेरिन्छन् तब सबै थोक र प्रभुको ज्ञान र उपस्थितिको बारेमा सोधपूछ गर्न खोज्छौँ।

इसाई साहित्यकार सी.एस. लिविसले बालबालिकाहरूको निम्ति लेखिएका नार्निया श्रृखलाको पुस्तकहरूमा एउटा सिहँको बारेमा काल्पनिकथा रचिएको छ। कसैले त्यस सिहँलाई भेट्न चाहेको थियो। त्यो सिहँले केही गर्दैन र भनेर उसले सोध्यो। त्यसलाई जवाफ दियो, "त्यो सिहँ सुरक्षित त छैन तर असल छ।"

कतिपय समयमा प्रभुलाई हामी बुझ्दैनौँ र हामीले अपेक्षा नगरेका थोक वा क्रियाकलापहरू गर्नुभएको जस्तो देखिन्छ, तर त्यसको अर्थ यो होइन कि उहाँ हाम्रो बिरुद्धमा हुनुहुन्छ। उहाँको परिवेशको पूरा चित्र हामीमा नभएकोमात्र हो। तर हामीमा हुनुपर्ने शान्ति, आशा, भरोसा आदिहरूको निम्ति संघर्ष त गरिनै रहन्छौँ। प्रभुलाई चिन्नु र उहाँ जथाभावी काम गर्नुहुन्न भन्ने आत्मज्ञानमा बढिरहनु हाम्रो आत्मिक, मानसिक र भौतिक जीवनको निम्ति धेरै आवश्यक छ। हामीहरूको सोचमा उहाँ खतराबिहिन वा सुरक्षित हुनुहुन्छ भनेर स्वीकार्नु आवश्यक छ। यदि त्यो मनस्थिति हामीमा भएन भने हामी अनेकौँ निराशका बादलहरूमा हराउन सक्छौँ।

**यस अध्यायको झलक**: प्रभुको चरित्र, स्वभाव र काम गर्ने जीवनशैलीको आत्मज्ञानले जब हामी अनेकौँ परीक्षा, पीडा र अग्निहोममा पर्दछौँ तब हामीमा भएको आशालाई पल्हाइराख्‍न कसरी सहयोग गर्दछ?