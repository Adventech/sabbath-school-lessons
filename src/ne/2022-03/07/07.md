---
title:  थप जानकारी
date:  12/08/2022
---

दिदीमाँ एलेन, एजुकेशन ३०१-३०९को "स्कूल अभ द हेयर आफ्टर" र द मिनिस्त्री अभ हिलिङ्गको पृ. ४७०-४७१को "हेल्प इन डेली लिभिङ्ग।"

"प्रभुलाई विश्वास गर्ने वा उहाँमा निष्ठावान हुनेहरूको जीवनमा धेरै निराश र हतोत्साहको भूमरिमा पर्नुपर्ने हुन्छ। शोक सन्ताप र नैराश्यता तिनीहरूको खुराक नै हुन पुगेको हुन्छ। आफ्ना सन्तानलाई प्रभुले अझै माया गर्नुहुन्छ र हित चाहनुहुन्छ भन्ने धारणालाई विश्वास गरिराख्‍नु कठिन पनि हुनसक्छ। त्यस्तो विषम परिस्थितिमा मरे पनि हुन्थ्यो भन्ने जस्ता डरलाग्दो मानसिकताले तिनीहरूलाई सताउन सक्छ। त्यसबेला प्रभुमा भएको तिनीहरूको पकड खुस्किन पनि सक्दछ। तिनीहरूलाई शका र अविश्वासको धरापमा पनि पार्न सक्छन्। त्यस परिस्थितिमा के हाम्रो ज्ञानको चक्षु खोलेर हेर्ने सक्ने हुन्छौँ त? हामीलाई उद्धार गर्न सारा स्वर्गदूतहरू प्रयास गरिरहेको, कहिलै नडगिने अनन्तको चट्टानमा हाम्रा खुट्टाहरू गाडिन खोजिएको हेर्न पाए कस्तो हुन्थ्यो होला? त्यस डरलाग्दो अनुभवबाट नै हामीलाई नयाँ विश्वास, नयाँ जीवन उर्लाएर नव जागरणको स्रोतले जुरमुर्‍याइ रहेको हुन्छ।"- प्रोफेटस एण्ड किङ्गस, पृ. १६२बाट रूपान्तरित।

**चिन्तनमनन**

`हामी सबै जना अत्यन्तै निराश र हतोत्साहको समयमा गुज्रिन वाध्य हुन्छौँ भनेर दिदीमाँ एलेनले भन्नुहुन्छ। हामी सबै जना त्यस अनुभवमा गइरहेको कसरी थाहा पाउँछौँ? जब अरूहरू पनि त्यही परिस्थितिमा गइरहेको हुन्छ तब तिनीहरूलाई ढाढस र शान्तिदिने माध्यम हामी कसरी हुनसक्छौँ?`

`प्रभुको वास्तविक उपस्थित अनुभव गर्दा तपाईँको जीवन कसरी फरक हुन पुगेको छ?`

`अय्यूब ३८-४१ पढेर प्रभुको बारेमा गरिएको चित्रणको समिक्षा गर्नुहोस्। त्यसबाट तपाईँलाई आशा र उत्साह कसरी मिल्दछ? त्यस परिवेशमा साबथको अवधारणा कसरी मिल्न सक्दछ? प्रभुको स्वभाव र चरित्रको बारेमा साबथले तपाईँलाई कसरी ठिक चित्रण गरिराख्न सहयोग गर्दछ?`

`मानिसलाई आमूल परिवर्तन गर्ने आशा अरू कुनै धर्म, दर्शन, इष्टमित्र, विद्या, अथक प्रयास आदिबाट नभएर स्वर्गबाट नै आउँदछ। तपाईँको दिमागमा कोही होला जो आशाको जीवन धलमलिरहेका होलान्। उसको लागि प्रार्थना गर्नुहोस्। आशासँग भिडिरहनेहरूको निम्ति तपाईँके गर्न सक्नुहुन्छ?`

`कोहि यस्तो व्यक्ति छ जो दु:खकष्टमा प्रभलाई त्याग्न नै पुगेका थिए। के भयो जसले गर्दा उसको आत्मिक जीवन भताभुङ्ग भयो?`