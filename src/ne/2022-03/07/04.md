---
title:  परमेश्वर पिताको सम्मुख वा उपस्थितिको सामु
date:  09/08/2022
---

> <p></p>
> "किनकि म, परमप्रभु तेरा परमेश्‍वर हुँ, म तेरो दाहिने हात समात्‍छु, र तँलाई यसो भन्‍छु, ‘नडरा, म तँलाई सहायता गर्नेछु’।" यशैया ४१:१३।

कसैले यसरि सोधेको थियो, "जब प्रभु टाढा हुनुभएको जस्तो देखिँदा कसले चलखेल गरिरहेको छ  त?" समस्याहरूको प्रहार हामीमा हुँदा प्रभुले हामीलाई चतक्‍कै छोड्नुभयो भनेर हताशनिराशमा कहिलेकाहीँ हामी पर्दछौँ। तर सत्य कुरो त यो होकि उहाँ हामीबाट टाढा रहनुहुन्न न त रहननै चाहनुहुन्छ।

इस्राएलीहरू युद्धवन्दीको मारमा पर्दा, देशी विदेशी शत्रुहरूको दमन र मारमा पर्दा प्रभु तिनीहरूबाट टाढा हुनुभएको छ भनेर तिनीहरूले दुखेसो पोखाएका थिए। तर यशैयाको माध्यमबाट तिनीहरूको भविष्य उज्यालो छ, उहाँ आफैले तिनीहरूलाई उद्धार गर्नुहुन्छ भनेर विश्वस्त पार्न चाहनुभएको थियो। विदेशमा युद्धबन्दी र निर्वासित जीवनबाट यरुशलेममा फर्केर आउने समय टाढै भएतापनि उहाँले उहाँका जनहरूलाई यो ढुक्‍क बनाउन चाहनुभएको थियो कि तिनीहरूलाई उहाँले पन्छाउनुभएको छैन। आशाको किरण बालिराख्‍न प्रत्येक कारण छ भनेर उहाँले प्रकट गर्नुभएको थियो।

`देहायको यशैयाका पदहरू पढ्नुहोस्। भविष्यमा उद्धार गर्न उत्सुकतापूर्वक पर्खिरहेकाहरूमा आशाका कारणहरू प्रसस्त छन् भनेर यशैयाले कसरी प्रकट गर्दछन्? यस संसारमा  हामी पनि निर्वासित, विदेशी, शरणार्थी, अपरिचित, तिर्थयात्री पाहुनाहरू हौँ। त्यस परिवेशमा प्रभुको अतुलनीय प्रतिज्ञाले हामीलाई थामी राख्न सक्दछ? हेर्नुहोस यशैया ४१:८-१४।`

प्रभुको बारेमा गरिएको एउटा महान् चित्रण पद १३मा कोरिएको छ। सारा सृष्टिका मालिक र जगतका सार्बभौमिक प्रभुले हामीलाई भनिरहनुभएको छ कि हामी डराउनुपर्दैन। तपाईँको दाहिने हात समात्‍ने उहाँ नै हुनुहुन्छ। खरबौँ माइल टाढा परमेश्वरले यस पृथ्वी र ब्रम्हाण्ड सम्हाली रहनुभएको छ उहाँ उच्च सिंहासनमा बिराजमान हुन्छ भन्ने आत्मज्ञानमा तल्लिन हुनु एक पक्ष हो। तर उहाँ यति नजिक हुनुहुन्छ कि उहाँका प्रिय जनहरूको हात समाती राख्‍न नजिक हुनुहुन्छ भन्ने फरक चित्रले हामीलाई सधैँ बाचिरहन उत्साह र आशा मिल्दछ।

जब हामी व्यस्त छौँ प्रभु हाम्रो नजिक हुनुहुन्छ र हामीसँगै काम गरिरनुभएको छ भनेर मनमा राखिराख्‍नु सजिलो नहोला। तर जब उहाँ हाम्रो इम्मानुयल वा हाम्रो माझमा हुनुहुन्छ भनेर महसुस गर्दछौँ तब हाम्रो जीवनमा फरक आयाम थपिन्छ। जब उहाँको उपस्थिति हामीमा र हामीभित्र हुन्छ तब उहाँका लक्ष्यहरू, उहाँका प्रतिज्ञाहरू र हामीलाई परिवर्तन गर्ने शक्ति हाम्रो हुनसक्दछ।

`प्रत्येक क्षण सारा जगतको प्रभु तपाईँको यति नजिक हुनुहुन्छ कि उहाँले तपाईँको हात समाती राख्‍नुभएको छ र त्यसको महसुस गर्न खोज्नुहोस्। व्यक्तिगतरूपमै तपाईँलाई सहयोग गर्न चाहनुहुन्छ। उहाँले तपाईँलाई परिवर्तन गर्नेछु भन्ने प्रतिज्ञा तपाईँको जीवनमा कसरी सार्थक भइरहेको छ?  केही समय त्यसको लेखा राख्‍नुहोस् र अरूहरूलाई सुनाउनुहोस्।`