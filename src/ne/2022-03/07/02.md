---
title:  बृहत चित्र
date:  07/08/2022
---

जब हामी पीडामा हुन्छौँ तब जेभएतापनि त्यस पीडामामात्र ध्यान दिन सजिलो हुन्छ। तर यस संसारमा केवल ममात्र होइन र मलाईमात्र पीडाभएको छैन तर अरूहरूलाई पनि हुन्छ भनेर बृहत चित्रलाई याद गर्नु जरुरी छ। हेर्नुहोस, "अनि स्‍वर्गमा लड़ाइँ भयो। मिखाएल र तिनका दूतहरूले त्‍यस अजिङ्गरसँग युद्ध गरे। अजिङ्गर र त्‍यसका दूतहरूले पनि युद्ध गरे।"  प्रकाश १२:७ र "हामी जान्‍दछौं, सारा सृष्‍टि अहिलेसम्‍म एकसाथ प्रसववेदनाको आर्तनाद गरिरहेछ। सृष्‍टि मात्र होइन, तर हामी आफै पनि, जसमा पवित्र आत्‍माको पहिलो फल छ, सन्‍तानको रूपमा ग्रहण गरिनलाई, अर्थात्‌ हाम्रो देहको उद्धारको निम्‍ति प्रतीक्षा गरेर हामी आफै पनि भित्र-भित्रै आर्तनाद गर्दछौं। किनकि यही आशामा हामीले मुक्ति पाएका थियौं। अब देखिनेचाहिँ आशा त आशा नै होइन। किनकि देखेका कुराको आशा कसले गर्छ र? तर यदि हामी आफूले नदेखेका कुराको आशा गर्छौं भने, धैर्यसाथ हामी त्‍यसको प्रतीक्षा गर्छौं। त्‍यसै गरी पवित्र आत्‍माले पनि हाम्रो दुर्बलतामा सहायता गर्नुहुन्‍छ। कसरी प्रार्थना गर्नुपर्ने हो हामी जान्‍दैनौं, तर शब्‍दहरूमा व्‍यक्‍त गर्न नसकिने सुस्‍केरामा पवित्र आत्‍माले हाम्रा निम्‍ति मध्‍यस्‍थता गर्नुहुन्‍छ।" रोमी ८:२२-२६।

हबकूक प्रभुका अगमवक्ता थिए। उनको पुस्तक राष्ट्रिय र अन्तराष्ट्रिय क्षेत्रमा महासङ्कट परेको लेखिएको थियो। ई.पू. ६०५तिर लेखिएको समयमा इस्राएल र विश्व परिस्थितिमा अन्यौल, डर, अनिश्चित र आतङ्कै आतङ्कको खोला बगरहेको थियो।

`त्यस भयाभव परिस्थितिमा प्रभुकै अगमवक्ता हबकूकले के सामना गर्नु परेको थियो? हेर्नुहोस् हबकूक १:१-४।`

त्यस परिस्थितिमा प्रभुले हबकूकलाई यो भन्न सक्नुहुन्थ्यो होला, आखिरमा उहाँहरूको बीचमा सम्पर्क त थियो नै, "हो त नि, यो त धेरै नराम्रो र डरलाग्दो भावना तिमीले व्यक्त गर्यौ मेरो प्रिय हबकूक। म तुरन्तै आएर तिमीलाई सहायता गर्नेछु।" तर उहाँले त्यसको उल्टो पो जवाफ दिनुभयो। "तिमीले भोगिरहेको भन्दा अझ नराम्रो हुनेछ" भनेर प्रभुले उनको आगोमा घिऊ पो थपिदिनुभयो। हेर्नुहोस् "५ “जाति-जातिलाई नियालेर हेर्‌, तिनीहरूलाई हेरेर छक्‍क पर्‌, किनभने म तिम्रा दिनमा यस्‍तो काम गर्छु, जो तिमीलाई भने पनि तिमीले विश्‍वास गर्नेछैनौ। ६ म बेबिलोनीहरूलाई खड़ा गरिरहेछु, त्‍यो निष्‍ठुर र उग्र जाति, जो अर्काको वासस्‍थान खोस्‍न सारा पृथ्‍वीभरि नै बढ़ेर जान्‍छ। ७ तिनीहरू डरलाग्‍दा र भयानक मानिसहरू छन्‌। तिनीहरू आफैमा आफ्‍नो व्‍यवस्‍था हुन्‌ र आफ्‍नै मान-मर्यादा बढ़ाउँछन्‌। तिनीहरूका घोड़ाहरू चितुवाभन्‍दा चाँड़ो कुद्‌ने र बेलुकी निस्‍कने ब्‍वाँसाहरूभन्‍दा क्रूर छन्‌। तिनीहरूका घोड़चढ़ी सेना अधोमुख कुद्‌छ। तिनीहरूका घोड़चढ़ीहरू टाढ़ादेखि आउँछन्‌। तिनीहरू शिकार निल्‍नलाई वेग हानेर उड्‌ने गिद्धझैँ अगि बढ्‌छन्‌। ९ तिनीहरू सबै उपद्रव गर्नलाई नै आउँछन्‌। तिनीहरूको सैन्‍य दल मरुभूमिको हुरीझैँ अगि बढ्‌छ र कैदीहरूलाई बालुवाजस्‍तै जम्‍मा गर्छ। १० तिनीहरूले राजाहरूलाई हँस्‍सीमा उड़ाउँछन्‌ र शासकहरूको ठट्टा गर्छन्‌। किल्‍ला भएका सबै सहरलाई देखेर तिनीहरू हाँस्‍छन्‌, र माटोको ढिस्‍कुरो बनाएर तिनीहरूले ती कब्‍जा गर्छन्‌। ११ तब तिनीहरू बतासझैँ वेगसित आउँछन्‌ र जान्‍छन्‌। ती दोषी मानिसहरू हुन्‌, जसको सामर्थ्‍य नै तिनीहरूको देवता हो।”  हबकूक १:५-११।

त्यस बेलाको विश्व राजनैतिक शक्ति असेरियाले इस्राएलीहरूलाई युद्धबन्दी बनाएर लगेका थिए। अब हबकूकलाई राहत दिने वचन दिनुको सातो आहतको खबर पो दिनुभयो। यहूदाहरूलाई पनि बेबिलोनको सैनिकहरूले कब्जा गरेर लगिने छ रे! अनि अत्यन्तै पीडादायी भएर शोकले हबकूक फेरि चिच्याँछन् (हबकूक १:१२-१७)। अनि प्रभुले के जवाफ दिनुहुन्छ सोको निम्ति हबकूक पर्खिनन्छन्।

`बेबिलोनले ल्याउने विध्वंसमा पनि के आशा उहाँले हबकूकलाई दिनुभएको थियो? हेर्नुहोस् हबकूक २:१-३।`

बेबिलोनको सर्बनाश हुने बारेमा प्रभुले हबकूकलाई बताउनुभएको हबकूक २मा छ। पावलले त्यस भयानक परिस्थितिलाई भविष्यमा हुने मसीहलाई औँल्याएको आभास् दिन्दछ। हिब्रू १०:३७-३९मा हबकूक २:३लाई यसरी इङ्गित गर्दछ। तत्कालिन विश्व राजनैतिक र भौगोलिक साम्राज्यको नाश हुनेछ भनेर ठोकुवा गरिन्दा यस संसारमा धर्म, राजनैतिक र आत्मिकको नाउँमा प्रभुको जनहरूलाई सताउने महान् बेबिलोनको पनि अन्त्य हुनेछ भनेर प्रकाश १८:२ले बताउँदछ।

बिचरा हबकूक, उनको वरिपरि घेरिएका अनेकौँ महान् खराब र दुष्टहरूको बीचमा र अझ झन नराम्रो हुनेछ भनेर प्रभुले आगोमा घिऊ थप्नुभएको बीचको धरापमा परेका थिए। यथार्थमा मुक्तिको इतिहासमा हामी पनि त्यही परिस्थितिमा हामी पाउँछौँ। हाम्रा वरिपरि सामाजिक, धार्मिक,अनैतिक, राजनैतिक दुष्ट चालहरूले घेरिरहेका छन्।अझ ती भन्दा खराबहरू आउनेछन् भनेर बाइबलले पो भन्दछ। हबकूक त्यस परिवेशमा कसरी बाच्न सफल भयो भने उनले बृहत चित्रण थाहा पाउन पाएका थिए त्यसकारण, अध्याय ३मा उनले अत्यन्तै अचम्मको प्रार्थना र स्तुति प्रभुलाई चढाउँछन्। किनकि तत्काल आततायी परिस्थिति भएतापनि उहाँले भविष्यमा के गर्नुहुनेछ सो उनलाई थाहा दिएको थियो।

`देहायका पदहरू पढ्नुहोस्। हबकूकमा हुनुपर्ने आशाका कारणहरू के के छन्? यस संसारमा भविष्यवाणीका दृश्यहरू उघारिरहेको सन्दर्भमा र येशूको आगमनलाई पर्खिरहेको परिप्रेक्ष्यमा कुन आशाको किरणलाई हाम्रो जीवनमा जगाइराख्‍न सक्छौँ? त्यो आशा तपाईँकै निम्ति पनि हो भनेर कसरी थामी राख्‍ने? हेर्नुहोस् हबकूक ३:१४-१९।`