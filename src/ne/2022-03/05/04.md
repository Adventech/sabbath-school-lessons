---
title:  आराधनाद्वारा जीवितरहने कला वा खुबी
date:  26/07/2022
---

`अय्यूब जस्तो प्रभुको निष्ठामा अडिग रहने त भयानक कष्ट भोग्न वाध्य भए। उनलाई के कारणले कष्ट मिलेको थियो? हेर्नुहोस्अ य्यूब १:६-२:१०।`

यहाँ एउटा अचम्म लाग्दो परिवेश खुला गरिएको छ। स्वर्गदूतहरू प्रभुलाई भेट्न आए र तिनीहरूको साथमा सैतान पनि आयो रे! प्रभुले सैतानलाई कहाँबाट आएको हो भनेर सबैको सामु सोध्नुभयो। सैतानले पृथ्वी आफ्नो मातहतमा छ भनेर चुनौति दिँदै प्रभुलाई यसरी जवाफ दिन आँट पनि गर्‍यो: "परमप्रभुले शैतानलाई सोध्‍नुभयो, “तँ कहाँबाट आईस्‌?” त्‍यसले भन्‍यो, “पृथ्‍वीमा चारैतिर घुमफिर गर्दै आएको हुँ।” अय्यूब १:७। अनि प्रभुले उसमाथि प्रश्न राख्नुहुन्छ "तब परमप्रभुले शैतानलाई सोध्‍नुभयो, “के तैंले मेरो दास अय्‍यूबलाई याद गरिस्‌? परमेश्‍वरको डर राख्‍ने र दुष्‍ट कामबाट अलग रहने त्‍यो जस्‍तो निर्दोष र सोझो मानिस पृथ्‍वीमा अरू कोही छैन।" अय्यूब १:८। प्रश्न आफै विशेषत वा उल्लेखनीय त छैन, तर त्यो प्रश्न गर्नुभएको को  थियो त्योचाहीँ कौतूहलको कुरा थियो। कसको परीक्षा गर्ने भनेर सैतानले प्रस्ताव गरेको होइन तर प्रभुले पो अय्यूबलाई जाँच्न सैतानलाई उक्सउनुहुन्छ। जे हुने थियो त्यो सबै कुरा थाहा पाएर नै प्रभुले सैतानको ध्यान अय्यूबतिर लगाइदिनुहुन्छ। तल पृथ्वीमा उनको जीवन कस्तो आगोका ज्वालामा पर्ने रहेछ भन्ने कुरा उनलाई त केही थाहा नै थिएन। अय्यूबको सारा दु:ख प्रभुले होइन सैतानले नै ल्याएको थियो भन्ने कुरो स्पष्ट छ। तर प्रभुले नै सैतानलाई स्पष्ट अनुमति दिनुहुन्छ कि उनका सबै धनसम्पत्ति, जायजेठा, पशुबलीहरू, उनका छोराछोरीहरू र उनकै भौतिक शरीरलाई नाश गरोस्। यदि प्रभुले नै अय्यूबलाई दु:ख दिन अनुमति दिनुभएको थियो भने उनको कष्ट प्रभुले दिनुभएको होकि वा सैतानले व्यक्तिगतरूपमा प्रहार गरेको त्यसमा खास फरक के छ र? प्रभु धर्मी, न्यायप्रेमी, पवित्र र मायालु हुनुन्छ भने उहाँले सैतानलाई किन त्यस्तो गर्न अनुमति दिनुभएको थियो? के त्यो त्यस विशेष मामिलामात्र हो कि अहिले हाम्रो जीवनमा प्रभुले काम गर्ने प्रबृत्ति हो?

`अय्यूबले आफ्नो अग्निपरीक्षालाई कसरी सम्बोधन गर्छन्? अय्यूब १:२०-२१।`

यस्तो महाकष्टलाई दुई तरिकाहरूले जवाफ दिन सक्छ। हामी शोकित, निराशित, तितोपना, रिस र क्रोधले ग्रसित भएर प्रभुप्रतिको विश्वासै छोडेर नास्तिक भएर उहाँको विरोध गर्न पुग्न सक्दछौँ। प्रभुको अस्तित्वछैन यदि छ भने उहाँ निर्दयी, निष्ठुर हुनुहुन्छ भनेर सिकाउने पनि हुनसक्छौँ। वा उहाँसँग बलियो भएर उहाँलाई पकडी पनि राखिरहनुसक्छौँ आफ्नो भयाभव परिस्थितिको सामना गर्न अय्यूबले उनी प्रभुकै उपस्थितिम रहन्छन् र उहाँको आराधना गर्दछन्।

अय्यूब १:२०,२१मा अय्यूब पीडामा परेको बेलामा सहयोग गर्न आराधनाका तीन पक्षहरू उपयोग गरेका थिए भनेर उल्लेख गरिएको छ। पहिलो त, आफ्नो असहाय  वा नीरहतालाई स्वीकार गर्दछन् र आफूले केही गर्न नसक्ने, र जे भयो त्यसमा आफू संलघ्न नभएको दावी गर्दछन्: "भूइँमा घोप्‍टो परेर दण्‍डवत्‌ गरी भने, “म आफ्‍नी आमाको गर्भबाट नाङ्गै आए, अनि म नाङ्गै फर्केर जानेछु। परमप्रभुले दिनुभयो अनि परमप्रभुले लानुभयो, परमप्रभुको नाउँ धन्‍यको होस्‌।”  अय्यूब १:२१। दोस्रोमा जेभएतापनि सबै थोकहरू प्रभुकै हातमा छ भनेर उनले स्वीकार्दछन्" परमप्रभुले दिनुभयो अनि परमप्रभुले लानुभयो,  परमप्रभुको नाउँ धन्‍यको होस्‌।”  अय्यूब १:२१। तेस्रोमा, प्रभुको न्यायशीलता र धार्मिकतामा प्रतिवद्धता जनाउँछन, "परमप्रभुको नाउँ धन्‍यको होस्‌।” अय्यूब १:२१।

`के तपाईँ दु:ख, कष्ट र परीक्षामा परिरहनुभएको छ? अय्यूबले चालेका तीन कदमहरू पछ्याउनुहोस्। तिनीहरूले तपाईँलाई कस्तो सहयोग गर्न सक्छ होला?`