---
title:  थप जानकारी
date:  29/07/2022
---

दिदीमाँ एलेन, पाट्रियार्क एण्ड प्रोफेटस, पृ. १४५-१५५को "द टेस्ट अभ फेथ", टेस्टिमोनिज फर द चर्च, ठेली ५, पृ. ३१५-३१९को "प्रेज यी द लर्ड।"

"दु:खकष्ट र आगोको भट्टीमा आफ्ना जनहरूलाई जहिलै पनि पार्नुभएको थियो। भट्टीमा भएको आगोले इसाई चरित्रमा हुनुनपर्ने शुद्ध सुनमा भएका धातुमल वा फोहरहरूलाई अलग गरिन्छ। येशूले त्यो परीक्षा हेर्नुहुन्छ। बहुमूल्य धातुलाई पगाल्न र शुद्ध गर्न के तत्वको आवश्यकता छ सो उहाँलाई थाहा छ। त्यस धातुमा उहाँको चहकिलो अनुहार प्रतिबिम्बित गरेको उहाँ चाहनुहुन्छ। नजिक हुनुभएर र अनेकौँ परीक्षाहरूद्वारा प्रभुले उहाँका सेवकहरूलाई अनुशासन र तालिम दिनुहुन्छ। कतिपयसँग दक्षता, सिप, बल र शक्ति उहाँको निम्ति प्रयोग गर्न सक्ने भएको उहाँले देख्‍नुहुन्छ। ती मानिसहरूलाई ती परीक्षाहरूमा उहाँले पार्नुहुन्छ। प्रभुको समयमा तिनीहरूको चरित्रलाई स्वच्छ र शुद्ध बनाउने स्थितिमा ल्याउनुहुन्छ। उहाँले तिनीहरूलाई घटी, कमिकमजोरीहरूलाई देखाउनुहुन्छ र उहाँमाथि भरोसा राख्‍न सिकाउनुहुन्छ। तिनीहरूलाई जिम्मा लगाइदिएको महान् लक्ष्यहरू पूरा गर्न दिन तिनीहरूलाई दिएका शक्ति र बलहरूमा सम्पन्न होस् भनेर उहाँले नै तिनीहरूलाई शिक्षित बनाउनुहुन्छ, तालिम दिनुहुन्छ र अनुशासनमा राख्नुहुन्छ।"-पाट्रियार्क एण्ड प्रोफेटस, पृ. १३९, १३०बाट रूपान्तरित।

"अनेकौँ दु:खकष्ट सहन परीक्षाहरू आउन प्रभुकै इच्छा हो भने क्रूसलाई हामी स्वीकारौँ र तितो प्याला पिउनपनि राजी हौँ। तिनीहरू परमपिता प्रभुले नै हाम्रो ओठमा लगाइदिनुहुन्छ भन्ने कुरालाई याद गरौँ। हाम्रो भलाईको निम्ति सबै असल कुराहरू उहाँले दिनुहुन्छ भन्ने कुरालाई के हामी बिर्सिने वा विश्वास नगर्ने? अनेकौँ पीडाको रातमा पनि हाम्रो हृदय उचालेर उहाँप्रति आभारित भएर प्रशंसित हुनु हुन्दैन र? जब उहाँले हाम्रो निम्ति क्रूसमा खन्याउनुभएको प्रेमलाई सम्झिन्दा के हामीले हाम्रो हृदयलाई त्यसै सम्हालिराख्ने?" टेस्टमोनिज फर द चर्च, ठेली ५, पृ. ३१६बाट रूपान्तरित।

**चिन्तनमनन**

`कोही विश्वासी अब्राहम जस्तै अधिकतम रापमा नपरेतापनि परीक्षामा पर्दा कस्तो गार्‍हो भएको होला सो त्यस व्यक्तिसँग चर्चा गर्नुहोस्। त्यस व्यक्तिको सफल र असफल जीवनबाट तपाईँले के सिक्न सक्नुहुन्छ?`

`क्रूसमा होमिनुभन्दा अघि येशूको अन्तिम २४ घन्टाको बारेमा ध्यान गर्नुहोस्। उहाँले कस्तो अत्यधिक रापको सामना गर्नुपर्यो होला? उहाँले कसरी सहनुभयो? उँहाले अपनाउनुभएका के नीतिहरू छन् जुन हाम्रै अग्निपरीक्षामा प्रयोग गर्न सक्दछौँ?`

`हाम्रै दु:खकष्टको अनुभवले दु:खकष्ट पाएकाहरूलाई कसरी सेवा गर्ने? जतिसुकै सत्य वा तितो सत्य भएतापनि दु:खकष्टको सामना कुनै मनगढन्ते र अनेपक्षित नभएर वास्तविक नै हो भनेर कसरी स्वीकार्ने?`

`दिनमा होस् वा रातमा होस् अन्धकारको समयमा उहाँलाई विश्वास गरौँ भन्ने दिदीमाँ एलेनको कथनलाई के भन्ने? भन्न त सजिलो छ तर व्यवहारमा उतार्न सजिलो छैन। तर त्यस किसिमको विश्वासले हाम्रो हृदयलाई समातिराख्न पारस्परिक विश्वास कसरी बढाउने? खराब परिस्थितिमा पनि प्रभुप्रति भरोसा राख्‍नु किन जरुरी छ?`