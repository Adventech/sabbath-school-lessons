---
title:  आशाद्वारा जीवित रहनु
date:  27/07/2022
---

> <p></p>
> "भाइ हो, हामीले एशियामा भोगेका दु:खको विषयमा तिमीहरू अजान रहो भन्‍ने हामी चाहँदैनौं। किनभने हामी सहन नसक्‍ने किसिमले यति साह्रो मिचिएका र दविएका थियौं, कि जीवनदेखि हामीले हरेस खाइसकेका थियौं। हामीलाई त मृत्‍युदण्‍ड नै पाएझैँ लागेको थियो। हामी आफैमाथि होइन तर मृतकहरूलाई जीवन दिई उठाउनुहुने परमेश्‍वरमाथि हामी भर परौं भनेर यो हुन आयो।" २ कोरिन्थी १:८-९।

इसाई जगतको सुरुदेखिनै करोडौँ विश्वासीहरू, जुनसुकै सम्प्रदायका किन नहोस्, असह्य पीडा भोगेका थिए र भोगिपनि रहेकाछन्। पावलले पनि असह्य पीडाहरू खप्नु परेको थियो। सुसमाचार प्रचारको निम्ति प्रभुले नै व्यक्तिगतरूपमा चुनिनुभएको र नियुक्ति गर्नुभएको पावलको दु:खकष्ट अत्यन्तै कहालीलाग्दो थियो। पावललाई दवाएको थियो, पेलान गरेको थियो तैपनि उनी चक्नाचुर भएन। तर प्रभुलाई प्रशंसा गर्ने काममा उनी झन झन उत्तेजित भएको थियो। उनको दु:ख, यातना र कतिपयसमयमा इसाई भनाउँदा आफ्नोमात्र भाऊ खोज्नेहरूले दिएको यातना २ कोरन्थी ११:२३-२९। अब यो पढ्नुहोस् २ कोरिन्थी १:३-१२।

`प्रभुको कृपा र सान्त्वना हामीले पाउनुपर्ने कारण के हो भनेर पावलले २ कोरन्थी १:४मा यसरी व्यक्त गर्दछन् "उहाँले हामीलाई सबै दु:खमा सान्‍त्‍वना दिनुहुन्‍छ, ताकि हामीले पनि परमेश्‍वरबाट पाएको त्‍यही सान्‍त्‍वनाले कुनै पनि दु:खमा परेकाहरूलाई सान्‍त्‍वना दिन सकौं।" दु:खकष्ट पनि सेवाको निम्ति नै आएको हो रे! यस कुरामा तपाईँ कसरी सजग हुनसक्नुहुन्छ?`

दु:खकष्ट, चोटमा परेकाहरू र हृदय छिया छिया हुनेहरूको सेवा हामीले गरुन् भन्ने प्रभुको इच्छा हो। त्यसको अर्थ त्यही खालको अनुभव हामीले पहिला गरेर अरूको भावना बुझ्न सकुन् भन्ने प्रभुको चाहना हुनसक्छ। अनि मुखले होइन तर इमान्दारसाथ हृदयलाई सान्त्वना हुने गरेर उत्साह र हौशला अरूहरूलाई दिन सक्ने हुन्छौँ। हामी आफैले प्रभुका करुणा र सान्त्वना पाएकोले त्यही अरूहरूलाई पनि दिनसक्ने कला हामीमा विकसित हुन्छ। यो नीति येशूको जीवनमा देखाउनुभएको थियो। हेर्नुहोस, "किनकि हाम्रा प्रधान पूजाहारी हाम्रो दुर्बलतामा हामीसँग सहानुभूति देखाउन नसक्‍ने हुनुहुन्‍न। तर हामीजस्‍तै उहाँ सबै कुरामा परीक्षित हुनुभयो, र पनि पापरहित हुनुहुन्‍थ्‍यो।" हिब्रू ४:१५।

पावललले बढो मार्मिक तवरले आफ्ना दु:ख, कष्ट, सतावट आदि गरेको चित्रण उहाँप्रति दु:खित हुन होइन। तिनीहरू उल्लेख गरिएका छन् कि जब हामी पनि त्यस्तै गहिरो पीडामा पर्दछौँ पिताले अझै पनि हस्तक्षेप गर्न सक्नुहुन्छ र हामीलाई सान्त्वना, करुणा र उत्साह प्रदान गर्न सक्नुहुन्छ भनेर थाहा पाओस् भन्ने उनको चाहना थियो। हामीहरूको जीवन चक्नाचुर होला, हामीलाई मारिएला, दवाइएला, पेलिएला तैपनि हामी डराउनु आवश्यक छैन। उहाँमाथि भरोसा राख्न उहाँले हामीलाई सिकाइरहेको हुन्छ। उहाँलाई विश्वास गर्न सकिन्छ। उहाँमाथि हामी भरोसा राख्‍न सक्छौँ किनकि मृत्युलाई बिँउताउने प्रभु उहाँमात्र हुनुहुन्छ (२ कोरन्थी १:९)।

आफ्नो आँखाहरू येशूमा लगाउँदै सुसमाचार प्रचार गर्दा पावललाई थाहा थियो कि एकदिन भविष्यमा उनलाई उद्धार गर्नुहुनेछ। २ कोरन्थी १:१० अनुसार पावलमा भएको आत्मबल, प्रभुप्रति प्रतिवद्धता र निष्ठामा अडिग रहनसक्ने खुबी तीनवटा कारणहरू छन् भनेर उनले उल्लेख गर्दछन्: पहिलो, प्रभुले विगतमा गरेका कुराहरूको लेखाजोखा स्पष्ट छ: "उहाँले हामीलाई यस्‍तो भयानक जोखिमबाट छुटाउनुभयो, अनि उहाँले हामीलाई छुटाउनुहुनेछ। उहाँमाथि नै हामीले हाम्रो भरोसा राखेका छौं, कि उहाँले हामीलाई फेरि पनि छुटाउनुहुनेछ।" २ कोरिन्थी १:१०। दोस्रोमा, उनको नजर प्रभु आफैमा राखिरहने उनको प्रतिवद्धता "उहाँमाथि नै हामीले हाम्रो भरोसा राखेका छौं, कि उहाँले हामीलाई फेरि पनि छुटाउनुहुनेछ।" २ कोरिन्थी १:१०। तेस्रोमा सन्तहरूको निरन्तर प्रार्थनाले विश्वासमा अडिग हुन बल मिल्दछ "तिमीहरूले पनि प्रार्थनाद्वारा हामीलाई सहायता गर्नैपर्छ।" २ कोरिन्थी १:११।

`पावलबाट तपाईँले के सिक्नुहुन्छ जुन तपाईँ पनि त्यही खालको अग्निज्वालामा पर्दा आफू कस्तो नराम्रो, असफल भनेर दिक्क मान्ने होइन तर त्यसबाट जोगिन प्रभुमा अडिग रहनसक्ने क्षमता पाउन सिक्न सक्नुहुन्छ?`