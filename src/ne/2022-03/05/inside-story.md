---
title: कथा
date:  29/07/2022
---

### सुन्दर चट्टान, ब्राजिल

_जाकुलिनी_

ब्राजिलको सहरको बीचमा कलकल बग्ने लामो रमणीय खोला छ जसलाई इटापाकीमा भन्छ। त्यसको अर्थ हो "सुन्दर चट्टान वा ब्युटीफुल रक।" त्यस इटापाकीलाई सुन्दर चट्टान भन्नुको असल कारण छ। त्यस सहर विभिन्न महत्त्वपूर्ण धातुहरूको थुप्रो भएको क्षेत्रमा खडा गरिएको छ। खानीमा काम गर्नेहरूले त्यहाँ क्रिस्टल वा विभिन्न चम्किने पत्थरहरू खोज्छन्। तिनीहरूमा चकमक र चम्किलो पत्थर माइका खोज्छन्। यसले अनुहारलाई सुन्दर बनाउने क्रिमहरूमा प्रयोग गरिन्छ। खानीका मानिसहरूले त्यहाँ सुन पनि खोज्दछन्। त्यसकारण सुन्दर पत्थर र चकमक सुन पाउने भएकोले त्यो सहरलाई "ब्राजिलको ब्युटिफुल रक वा सुन्दर चट्टान" भनेर नामाङ्करण गरिएको थियो। त्यो सहर १८५०० मानिसहरूको बस्ती हो। त्यस बस्तीमा जाकुलिनी रहन्थिन्। तर उनको निम्ति सबै थोक सुन्दर थिएन। उनको जीवनमा धेरै व्यक्तिगत समस्याहरू थुप्रिएको थियो र कहाँ जाने के गर्ने भन्ने कुरामा उनी अलमलिरहेकी थिइन्। तब एक दिन उनकी साथी मरिया रीताले सेभेन्थ-डे एडभेन्टिस्टहरूको महिला सङ्गतिमा आउन आमन्त्रित गरिन्।

जाकुलिनीलाई त्यो समूह मन पर्‍यो र उनी प्रत्येक मङ्गलबार हुने महिला सङ्गतिमा जान थालिन्। चर्चले अरू भेलाहरू पनि गर्छ भनेर उनले थाहा पाइन्। हप्‍ताको चार दिन हुने चर्चको विभिन्न भेलाहरूमा उनी सरिक हुन थालिन्। उनको निम्ति त्यो नौलो थियो।

जाकलिनी इसाई परिवारमा हुर्केकी थिइन्, तर उनलाई परमेश्‍वरको बारेमा त्यति ज्ञान थिएन। उनी सानैमा उनको परिवारको चर्चमा बप्‍तिस्मा लिएकी थिइन्। पछि उनी पहिलो प्रभुभोजमा त्यही चर्चमा भाग लिएकी थिइन्। उनी प्रत्येक आइतबार चर्च जान्थिन्, तर आफ्नो हृदय खाली भएको उनलाई महसुस भइरहेको थियो। उनको जीवनमा परमेश्‍वरको उपस्थिति भएको जस्तो लागेको थिएन। उनले कहिलेकाहीँमात्र बाइबल पढ्थिन् र बाइबलका पदहरूको बारेमा सोच्दथिन्। जाकुलिनी चर्चमा हप्‍ताको चार दिन जान थालेकोमा उनकी साथी साथी मरिया रीता खुशी भइन्।

दुवै महिलाहरू परमेश्‍वरको बारेमा हृदयदेखि कुराकानी गर्न थाले। मरिया रीताले साबथ र मानिस मरेपछि के हुन्छ भन्ने विषयलाई औँल्याएर जाकुलिनीलाई सोधिन्। साबथ र मानिस मरेपछि के हुन्छ भन्ने विषयमा जाकुलिनीले कहिल्यै पनि बाइबलमा पढेकी थिइनन्। ती विषयहरूको बारेमा जान्न उनी उत्सुक भइन्। अनि उनी आफै बाइबल पढ्न थालिन् र परमेश्‍वरको बारेमा प्रकट गरिएका सत्यहरू त्यसमा खोतल्न थालिन्। बाइबलका पवित्र पदहरूमा ध्यान गर्न थालिन्।

तब मरिया रीताले आफूसँग बाइबल अध्ययन गर्न जाकुलिनीलाई अनुरोध गरिन् तब उनी खुशीसाथ राजी भइन्। असल स्वास्थको बारेमा बाइबलमा भएको रूपरेखाबारे उनी आकर्षित भइन्। एडभेन्टिस्ट चर्चमा सिकाइएको बाइबलमा केन्द्रित सन्देशले उनको मन छुन थालेको थियो। एडभेन्टिस्टले सिकाएको स्वास्थ शिक्षाप्रति उनलाई विशेष प्रभाव पारेको थियो। उनी विश्‍वविद्यालयमा पौष्टिक आहारमा ग्राडुयट भएकी थिइन्। एडभेन्टिस्ट चर्चले पौष्टिक खाना र स्वस्थ जीवनशैलीप्रति जोड दिने भएको थाहा पाएकीले उनलाई यस चर्चतिर परमेश्‍वरले नै डोर्‍याइरहेको आभास् पाइन्।

बाइबल अध्ययन सधैँ सजिलो थिएन। कहिलेकाहीँ जाकुलिनीले नयाँ सत्यलाई ग्रहण गर्न तयार थिइनन्। तर जब उनी बाइबल अध्ययन गर्दै थिइन्, तब आफ्नो जीवन पूरै येशूमा समर्पित गर्नुपर्ने चाहना बढ्न थालेको थियो।

मरिया रीतासँग बाइबल अध्ययन गरिसकेपछि, तिनीहरू प्रकाशको  पुस्तक सँगसँगै अध्ययन गर्ने निधो गरे। प्रकाशको पुस्तकमा इटापाकी वा ब्राजिलको सुन्दर चट्टान भन्दा सुन्दर ठाउँको बारेमा पढिन्। उनले प्रकाशको पुस्तकमा यो पनि पढिन् "अनि मैले परमेश्‍वरबाट दुलहाको निम्‍ति दुलही जस्‍तै गरी सिङ्गारिएर तयार पारिराखेकी, अर्थात्‌ पवित्र सहर, नयाँ यरूशलेम स्‍वर्गबाट तलतिर झरिरहेको देखें।" प्रकाश २१:२। त्यस सहरको जग सबै खालका बहुमूल्य पत्थरहरूले सजिएको भनेर यसरी पढिन्, "पर्खालका जगहरू अनेक किसिमका बहुमूल्‍य रत्‍नहरूले जड़िएका थिए। पहिलो जग बिल्‍लौरको, दोस्रो नीर, तेस्रो हरित रत्‍न, चौथो पन्‍ना,  पाँचौँ आनिक्‍स, छैटौँ लालमणि, सातौँ पीतमणि, आठौँ बेरूज, नवौँ पुष्‍पराज, दशौँ लसुने, एघारौँ नीलमणि र बाह्रौँ, कटेलाको थियो।" प्रकाश २१:१९-२०। त्यस सहरको बारेमा उनले यो पनि पढिन्, "त्‍यो पर्खाल बिल्‍लौरले बनेको थियो, र सहरचाहिँ निखुर सुनले बनेको थियो र सफा काँचजस्‍तै त्‍यो चम्‍कन्‍थ्‍यो।.. ती बाह्र ढोकाचाहिँ बाह्र मोतीका थिए। प्रत्‍येक ढोका मोतीको थियो। त्‍यस सहरको सड़क चहकिलो शीशाजस्‍तै निखुर सुनको थियो। प्रकाश २१:१८, २१। नयाँ यरुशलेम सहरमा बस्ने प्रत्येकलाई सुन्दर सेतो पत्थर येशूले दिनुहुनेछ भनेरपनियो पढिन्, "जसको कान छ, त्‍यसले सुनोस्‌, पवित्र आत्‍माले मण्‍डलीहरूलाई के भन्‍नुहुन्‍छ। जसले जित्‍छ, त्‍यसलाई म गुप्‍त-मन्‍नको केही भाग दिनेछु, र म त्‍यसलाई नयाँ नाउँ लेखिएको एउटा सेतो पत्‍थर दिनेछु, जो पाउनेले बाहेक अरू कसैले जान्‍दैन।" प्रकाश २:१७। त्यसको बारेमा सुनेपछि जाकुलिन त्यहाँ जान आत्तुरी भइन्।

आज जाकुलिनी उनको "ब्राजिलको सुन्दर चट्टान" नाउँ गरेको सहरमा प्रभुको निम्ति चम्किलो ज्योति भएकी छिन्। उनको श्रीमान, तिनीहरूका छोरीहरू र धेरै मानिसहरू नयाँ यरुशलेममा सर्न तयारा होउन् भन्ने आफ्नो चाहना छ भनेर उनले सुनाउँछिन्। उनले नयाँ यरुशलेम "विश्‍वब्रमाण्डको सुन्दर चट्टान" भनेर हृदयमा सजाइराखेकी छिन्।

"मेरो जीवनमा अचम्मका मानिसहरूको सम्पर्कमा मलाई राखेकोमा म परमेश्‍वरलाई धन्यवाद दिन्छु। सबै थोक असलकै निम्ति जोरिरन्छ भन्ने कुरा मलाई थाहा छ। मेरो र तपाईँहरूको निम्ति उहाँसँग योजना छ। म जे छु मसँग जेछ त्यसको निम्ति म येशूलाई धन्यवाद दिन्छु। म योग्य नभएपनि उहाँले मलाई प्रेम गर्नुभएकोमा म उहाँलाई धन्यवाद दिन चाहन्छु। म ख्रीष्टमा बढ्दै जान चाहन्छु। धेरै मानिसहरूलाई उहाँकहाँ ल्याउन म चाहन्छु," जाकुलिनीले यस लेखकलाई सुनाइन्।

_-आन्ड्रुयु मेकचेस्नी_