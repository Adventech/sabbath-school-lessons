---
title: अत्यधिक वा चरम राप
date:  23/07/2022
---

### यस अध्यायका मूल पदहरू
उत्पत्ति २२, होशे २:१-१२, अय्यूब १:६-२:१०, २ कोरन्थी ११:२३-२९ र यशैया ४३:१-७।

> <p>यस अध्यायको मूल सार पद</p>
> "तापनि उसलाई चकनाचूर र कष्‍टमा पार्न परमप्रभुको इच्‍छा थियो, र परमप्रभुले उसको प्राणलाई दोषबलिझैँ बनाउनुभए तापनि, उसले आफ्‍ना सन्तान वा छोराछोरीहरूलाई देख्‍नेछ र आफ्‍नो दिन बढ़ाउनेछ र परमप्रभुको इच्‍छा वा आनन्द उसकै हातमा उन्‍नति वा फस्ताउनेछ।" यशैया ५३:१०।

बिलायतको प्रख्यात नास्तिक सी.एस. लिविस पछि गएर उनी इसाई जगतको धुरन्धर विद्वान र साहित्यकारमा गनिन पुगेका थिए (१९८९-१९६८)। उनी बिलायतको प्रख्यात अक्सफोर्ड युनिभर्सिटीको साहित्य प्रध्यापक थिए। उनले बालिकाहरूको निम्ति समेत गरेर ३०वटा भन्दा बेसी पुस्तकहरू लेखे। उनको पुस्तक ३० भन्दा बेशीमा भाषाहरूमा अनुवाद गरिएका छन्। उनकै पुस्तकहरूको आधारमा बालबालिकाहरूको निम्ति प्रख्यात नार्निय श्रृङ्खलालाई फिल्ममा उतारिएको छ, जो अहिले पनि लोकप्रिय छन्। सन १९५६ चारवर्षसम्म क्यान्सर रोगसँग लड्डा लड्डै उनकी श्रीमति ४५ वर्षको उमेरमा देहान्त भयो। उनी आफै पनि ६५ वर्षको उमेरमा मृगलाको रोगले मृत्यु भए।

उनले येशूको बारेमा नकारात्मक भावना, साहित्य र विरोधीकरूको बारेमा सोच्दा सोच्दै आफैले व्यक्तिगतरूपमा उहाँको खोजनीति गर्दै अध्ययन गर्न थाले। उनको हृदयमा पवित्र आत्माले घचघच्याइ रहेका थिए। उनको व्यक्तिगत, साहित्यमा सम्माननीय जीवन र सबैको आदरणीय जीवन र पवित्र आत्माको बीचमा टक्कर परेपछि, उनले प्रभुलाई आफ्नो जीवन दिए। पवित्र आत्माको आवाजलाई उनले मनाही गरेन। मृत्युशैयामा परेका श्रीमती थिइन् र निको होस् भनेर प्रार्थनाको बाढी उनले खन्याएका थिए। उनले आफ्नो पुस्तक ग्रीफ अबजर्व्द वा पीडामा ध्यानदिनुको पृ. ६,७मा आफ्नो दुखेसो यसरी पोखाएका थिए, "मैले प्रभुलाई विश्वास गर्न छोडेको वा छोड्न चाहने खतराबाट अलग हुन चाहन्छु भनेको होइन। तर ठूलो खतरा त उहाँ उहाँको बारेमा विकराल वा भयानक सोचबिचारहरूमा पर्नु हो। 'आखिरमा परमेश्वर छैन भन्ने निश्कर्ष मैले निकाल्न चाहेको त होइन तर हाम्रो प्रभु वास्तविकरूपमा दु:ख पीडामा पर्नुभएको थियो भनेर थाहा पाएपछि उहाँ कस्तो हुनुहुन्छ भनेर मैले थाहा पाएँ (जो आफू पनि विषम, आततायी र अग्निहोममा पर्नुभएको थियो)।"

जब पीडाको समयमा कोही गुज्रिरहेका छन् भने कतिपयले प्रभुलाई त्याग्छन् (कतिपय समयमा आफूलाई पनि त्याग्छन्। (नेपाल जस्तो कम बिकसित देश होस् वा अमेरिका, जापान, युरोप र चीन जस्ता महान् विकसित देशहरू होस्, समुच्च खोजअनुसुन्धानमा प्रत्येक वर्ष सात लाख मानिसहरू आत्महत्या गर्दछन्। त्यसको अर्थ प्रत्येक ४० सेकेन्ड मानिस आत्महत्या गर्छन् भनेर विश्वस्वास्थ संघले गरेको खोजअनसुन्धानले बताउँदछ)।

हो पीडामा पर्दा सीएस. लिविस जस्ता इसाई नै किन नहुन् प्रभुको बारेमा चित्रण गर्न खतरामा फस्न सक्छन्। अनि प्रभुको बारेमा अनेकौँ खराब, गलत धारणाहरू दिमागमा मन्थन गरिरहेको हुन्छ। तर  प्रश्न त राप वा अत्याधुक तापमा प्रभुका जन कसरी पर्न सक्छन् त्यो सोच्नु अनिवार्य छ। आफ्नो पुत्रको स्वरूपमा (रोमी ८:२९)मा आफ्ना जनहरूलाई ढाल्न वा उहाँको प्रतिमूर्तिमा ल्याउन कतिको आगो वा रापमा राखेर तिनीहरूलाई जोखिममा पार्न उहाँ राजी हुनुहुन्छ।  येशूलाई विश्वास गर्छु भन्ने जो कोही पनि त्यो अत्यन्तै सोचनिय विषयबस्तु हो।

**यस अध्यायको झलक**: उहाँलाई चिन्ने, माया गर्ने र निष्ठामा नै अडिग रहनेहरूलाई आततायी अनुभव दिनुभएर आफ्नै चरित्रलाई गलत सम्झने जोखिम प्रभु आफैले किन पार्नुभयो होला? तपाईँलाई उहाँको पुत्रको स्वरूपमा ढाल्ने प्रयास उहाँले गर्नुहुने क्रममा तपाईँले उहाँप्रति गलत सम्झिन मौका दिन पनि उहाँ राजी किन हुनुभयो होला?