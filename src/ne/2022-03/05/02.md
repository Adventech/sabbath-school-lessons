---
title:  अग्निपरीक्षामा परेको अब्राहम
date:  24/07/2022
---

उत्पत्ति २२ अध्याय पढ्नुहोस्।एक दिन प्रभुले कुनै व्याख्या वा स्पष्टिकरण नै नगरि वा कारण नदेखाइ अचानक अब्राहमलाई बोलाउभयो। आफ्नो हृदयको हिरा बालक इस्सहाकलाई आगोमा होमीदिनु भन्ने निर्देशन उनको दिमागमा बज्र जस्तो प्रभुले फ्याँक्नुभयो। त्यसबेला अब्राहमलाई के भयो होला के तपाईँले सोच्न र बुझ्न सक्नुहुन्छ? तत्कालिन देवीदेवताहरूको माग अनुसार नरबली दिने चलनको परिप्रेक्ष्यमा (इतिहासको विवरण अनुसार नेपालमा प्रचिलत थिए र अहिले पनि नेपाल र भारतमा फाट्टफुट्न नरबलि नचढाएको होइन-२०१५मा नेपाली बालकलाई नरबलि चढाएको थियो भनेर अमेरिकाको सीएनएनले खबर छापेको थियो) पवित्र, सृष्टिकर्ता र प्रेमिलो प्रभुले आफ्नै छोरोलाई बलिदिने निर्देशन अब्राहमको निम्ति कस्तो आततायी र विरोधाभास थियो होला! मूर्तिलाई नरबलि दिने चलन त्यस बेलाको धर्म, सभ्यतासमाजमा (अब्राहम आफू पनि मूर्तिपूजा गर्ने संस्कारबाट आएका थिए) स्वीकार्य भएतापनि इस्सहाककै सन्तानबाट नयाँ जाति खडा हुनेछ भन्ने प्रभुको प्रतिज्ञासँग बाझिएन र? आफ्नो छोरो बिना त्यो महिमित प्रतिज्ञा धरासयी हुने निश्चित थियो।

`प्रभुले नै इस्साहाकलाई नरबलि वा होमबलि गर भन्ने निर्देशन किन दिनुभयो होला? प्रभूलाई भूत, वर्तमान र भविष्य सबै थाहा छ, तैपनि त्यो निर्देशन वयोवृद्ध अब्राहमलाई दिनुको खाँचो के छ? हेर्नुहोस्, उत्पत्ति २२।`

प्रभुले गर्नुभएको आदेश र समय लक्ष्यहिन थिएन। उहाँले अब्राहमको अत्यन्तै गहिरो प्रसव पीडाको क्षणको ठिक हिसाबकिताब गर्नुभएको थियो। "वृद्धावस्थाको भारी अब्राहममा भएको बेलामा प्रभुले उनको निम्ति सुरक्षित राखिएको अग्निज्वालाको परीक्षामा उनलाई खाँडिएका थिए। त्यसैबेला प्रभुमा विश्राम लिन उनले तिब्र चाहना गरेका थिए।"-दिदीमाँ एलेन, पाट्रियार्क एण्ड प्रोफेटस, पृ. १४७बाट रूपान्तरित। "जुन आततायी पीडा त्यस भयानक परीक्षाको क्षणहरूलाई अब्राहमलाई अनुभव गर्न दिनुभएको थियो, त्यस्तै खालको पीडा मानिसको मुक्तिको निम्ति आफ्नो पुत्र पठाउनुभएर सनातन, सृष्टिकर्ता प्रभुले गर्नुभएको महान् बलिदानको पीडा उहाँले भोग्नुपर्नेछ भन्ने चित्रण अब्राहमलाई देखाइएको थियो।"- पाट्रियार्क एण्ड प्रोफेटस, पृ. १५४बाट रूपान्तरित।

हो, त्यो केवल परीक्षामात्र थियो, अब्राहमको भित्री निष्ठालाई मूल्याङ्कन गर्ने क्षण थियो। आफ्नो छोरोलाई नरबलि दिउन् र न त त्यसको कुनै अर्थ होउन् भन्ने चाहना प्रभुको थियो। कहिलेकाहीँ प्रभुले कसरी काम गर्नुहुन्छ भन्ने सन्देश अब्राहमको अनुभवबाट उल्लेखनीयरूपमा हामीलाई देखाउनुभएको छ। हामीलाई त्यस ठाउँमा जान अर्‍हाउन सक्नुहुन्छ जहाँ त्यस ठाउँमा हामी पुर्‍याउने उहाँको कहिल्यै पनि नियत नहुन सक्छ। प्रभुको निम्ति हाम्रो अन्त्य के भन्ने त्यसको खासै सरोकार उहाँमा छ भन्ने आवश्यक छैन तर त्यस प्रक्रियाबाट हामीहरू नयाँ रूपमा ढालिन सकौँ भन्ने उहाँको चाहना छ। (इसाहकलाई बलि दिने मनाही गरेको प्रभुको आदेशले "म मूर्तिपूजा गरिने अनजान मानिस, बालबालिकहरूको नरबलि खोज्ने र भोकाएको देवता होइन। यथार्थमा म तिम्रो निम्ति म आफै परीक्षामा पारेको छु ताकि तिमीले यो थाहा पाउन् म मरेकाहरूको प्रभु होइन न त हुन न चाहँन्छु न त मलाई मूर्दा धर्मी जनहरूको कुनै काम नै छ। म मरेको बलि होइन मेरो र जनसमाजको निम्ति जिउँदो बलिको आवश्यकता छ (रोमी १२:१-२)। प्रभुलाई मुर्दा इसाईको आवश्यक छैन तर जीवित, सक्रिय, जाँगरिलो, आत्माले प्रेरित गरिरहेको येशूभक्तको आवश्यक छ-अनुवादकको थप बिचार)।

जब यहूदीहरूलाई अब्राहमको बारेमा याद दिलाउँदै सम्बोधन गर्नुहुँदा येशूले उनको अनुभवलाई औँल्याएको हुनुपर्दछ, "तिमीहरूका पुर्खा अब्राहाम मेरो दिन देख्‍नलाई प्रफुल्‍लित भएका थिए, र तिनले देखे अनि रमाए।”  यूहन्‍ना ८:५६।  प्रभुले आदेश दिँदा यो त सैतानको हो, अरू देविदेवताको आवाज हो। यो त दुष्ट आत्माको आवाज हो भनेर अब्राहमले अनेकौँ तर्क गर्न खोज्न सक्थ्यो होला र प्रभुप्रतिको अगाढ निष्ठा जनाउने क्षण पनि उनले गुमाउँथ्यो होला। तर अब्राहमलाई जियाइ राख्‍ने मूल तत्व नै उहाँको आवाजको पूरा प्रक्रियालाई बुझ्ने कलाको विकास उनमा हुनु थियो।

`यस संसारमा अनेकौँ मानिसहरूको, चाहे देवीदेवता र धर्म तथा दर्शनहरूको आवाज हुरी बतास जस्तै बगिरहेको छ। त्यस परिवेशमा तपाईँ आफैले तपाईँलाई बोलेको वचन वा आवाज प्रभुको नै हो भनेर कसरी ठम्याउने? प्रभुले तपाईँसँग नै कुरा गरिरहनुभएको छ भनेर कसरी विश्वस्त हुने? यथार्थमा आवाजबाटमात्र होइन, उहाँले कुन कुन उपाय, माध्यम र प्रक्रिया प्रभुले तपाईँसँग संवाद जारी राख्नुहुन्छ र जारी राख्‍न चाहना गर्नुहुन्छ?`