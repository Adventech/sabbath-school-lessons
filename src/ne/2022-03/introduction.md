### सुरुवातको पुस्तक

क्रूसको यातना सहनुभएका परमप्रभु, सनातन सृष्टिकर्ता परमेश्वर

"सबै थोक उहाँद्वारा बनिए, र बनिएको कुनै थोक पनि उहाँविना बनिएन," (यूहन्‍ना १:३)। 

"सबै थोकहरू देखिने नदेखिने उहाँद्वारा नै सृष्टिभएका हुन्। त्यस गरिमामय, गौरबमय, शक्तिशाली सृजनहार येशूको मर्ममा तत्कालिन प्रचलित धर्म र धर्मगुरुहरूले मानव कल्याणभन्दा धर्मलाई नै प्रार्थमिकता दिएकोले उहाँलाई कस्तो चोट परेको थियो? प्रभुको वचनले साफसाफ र स्षष्टरूमा उहाँको पीडालाई यसरी पोखाउँछ, "येशू रुनु वा विलाप गर्नुभयो" (यूहन्ना ११:२५)। गरिमामय, गौरबमय, शक्तिशाली सृजनहार तथा सृष्टिकर्ता किन रुनुभयो त? यदिमात्र नभएर उहाँको आगमनभन्दा करित्र ६सय वर्ष अघि यशैया अगमवक्ताले उहाँको यस्तो मार्मिक चित्रण गरेका थिए, "हाम्रो समाचार कसले विश्‍वास गरेको छ? र परमप्रभुको बाहुबल कसलाई प्रकट गरियो? ऊ उहाँको सामु कलिलो बोटजस्‍तो र सुक्‍खा जमिनबाट निस्‍केको जरोजस्‍तो बढ़्यो। ऊसित हामीलाई आकर्षण गर्ने न केही सुन्‍दरता न त महत्त्व नै थियो। उसको अनुहारमा हामीलाई मन पर्ने केही थिएन। ऊ मानिसहरूबाट घृणित थियो र इन्‍कार गरियो, अफसोसमा परेको मानिस र कष्‍टसित परिचित। ऊ त्‍योजस्‍तो थियो, जसलाई देखेर मानिसहरू आफ्‍ना मुख फर्काउँछन्‌।ऊ घृणित थियो, र हामीले उसलाई केही मोलको गनेनौं" (यशैया ५३:१-३)। सृष्टिकर्ता, सृजनहार, सारा जीवनको स्रोत तर शोकाकुल हुनुभएको प्रभुलाई सबैले तिरस्कार गरे, हेपे, धुलोपिठो यस्तरी गरे कि क्रूसमा उहाँले यो चित्कार गर्न वाध्य हुनुभएको थियो, "तीन बजेतिर येशू यसो भनेर ठूलो सोरले कराउनुभयो, “इलोई, इलोई, लामा सबखथनी?” अर्थात्‌, “हे मेरा परमेश्‍वर, हे मेरा परमेश्‍वर, तपाईंले मलाई किन त्‍याग्‍नुभएको छ?”  (मत्ती २७:४६)। 

यूहन्ना १७मा पिता र म एकैँ हौँ भनेर एकवद्धता जनाउनुहुने येशूको त्यस दुरवस्था वा दुर्गतिको परिस्थितिमा कसरी पुग्न वाध्य हुनुभयो? येशू हाम्रो सृष्टिकर्तामात्र हुनुभएन तर उद्धारकर्ता पनि हुनुभएकोले क्रूसमा टाँगिने प्रभु हुनुभएको थियो। परमेश्‍वर हुनुभएतापनि उहाँले मानव चोला धारण गर्नुभयो। व्यक्तिगत मानव जीवनको दु:ख,कष्ट, पीडा, यातना र तिरस्कार सहँदा सहँदै उहाँ तत्कालिन रोमी सभ्यताको आततायी राजदण्ड क्रूसमा ताँगिन पुग्नुभयो।

यसरी जुन सनातन सृष्टिकर्तामा हामी " जिउँछौं, र उहाँमा चहलपहल गर्छौं र उहाँमा हाम्रो अस्‍तित्‍व छ।” तपाईंहरूका आफ्‍नै कविहरूले पनि भनेका छन्‌, ‘हामी निश्‍चय उहाँकै सन्‍तान हौं," भनेर पावलले प्रेरित १७:२८मा व्यक्त गरेका थिए। त्यही मानवताको मूल्यताको निम्ति दु:खकष्ट सहनुभयो। उहाँले पाउनुभएको मानवहितको निम्ति दु:खकष्ट यस संसारमा कुनै पनि मानिसले अनुभव गर्न सक्दैन। हामी केवल हाम्रो दु:खकोमात्र अनुभव गर्न सक्दछौँ, हाम्रा शोकहरूमात्र हामी हामीलाई थाहा छ।  क्रूसमा उहाँले हाम्रा "निश्‍चय नै उसले हाम्रा निर्बलताहरू बोक्‍यो, र हाम्रा दु:ख भोग्‍यो, तापनि हामीले उसलाई परमेश्‍वरबाट हिर्काइएको, उहाँबाट पिटिएको र दु:खमा परेको सम्‍झ्‍यौं। तर ऊ त हाम्रा अपराधहरूका निम्‍ति छेड़ियो। हाम्रा अधर्मका निम्‍ति ऊ पेलियो। हामीमा शान्‍ति ल्‍याउने दण्‍ड उसमाथि पर्‍यो, र उसको कोर्राको चोटले हामी निको भयौं। हामी सबै भेड़ाझैँ बरालिएका छौं। हामी हरेक आफ्‍नै बाटोतिर लागेका छौं, र परमप्रभुले उसमाथि हामी सबैको अधर्म हालिदिनुभएको छ," (यशैया ५३:४-६)। याद गर्नहोस्, येशूको वृतान्त केवल यस पृथ्वीको निम्ति, स्थानीय सभ्यता, परिस्थिति, इतिहास र युगको निम्तिमात्र नभएर सारा विश्‍वब्रम्हाण्डको इतिहाससँग अचम्मतरिकाले जोडिएको छ। येशूको जीवन, मृत्युको उपादेयीता जगतव्यापी छ केवल यस मानव बस्तीभएको पृथ्वीमामात्र सिमित छैन।

क्रूसमा टाँगिनु भएको परमेश्‍वर हामीलाई हेरिरहनुभएको छ भन्ने पृष्ठभूमिमा हामी केही महिना हामीले बुझ्नै नसकिने हाम्रो आफ्नै दु:खकष्ट र पीडा र युगौँ युगौँसम्म करोडौँ येशूभक्तहरूको यातना र धर्मकै नाउँमा नै किननहोस् त्यो पनि इसाईहरूको धर्मान्धको आततायीको बारेमा यस पुस्तकमा बुझ्ने प्रयास गर्नेछौँ। तिनीहरूले येशूलाई बाहेक आफ्ना जीवनहरू कुनै धर्मगुरुहरू र तिनीहरूका मतियारहरूलाई नसुम्पेकोले तिनीहरू पनि येशूसँग अग्निपरीक्षामा होमिएका थिए र होमिपनि रहेका छन्। हामीसँग सबै प्रश्न वा जिज्ञासाहरूको जवाफ छ भनेर हामी दावी गर्दैनौँ। परमेश्वर प्रेम हुनुहुन्छ (१ यूहन्ना ४:८)मा दावि त गरिनैरहनेछौँ। जतिसुकै दु:खकष्ट, परीक्षा, यातना हामीले भोग्नुपरेतापनि तिनीहरूबाट नै प्रभुको अनुग्रहमा बढ्दै जान हामी सक्षम् हुन सक्छौँ भन्ने कुरामा हामी विश्‍वस्त हुन चाहन्छौँ।

यस अध्ययन पुस्तिकामा परमेश्‍वरको वचन अध्ययन गर्नेछौँ। विगतका हाड, छाला र रगत भएका परमेश्‍वरका जनहरू विश्‍वासमा चम्किएतापनि तिनीहरूले नैराश्यता, विश्‍वासघात, अन्याय, अत्याचार, निराश, सर्वस्वहरण र दुर्व्यवहारको अग्निपरीक्षामा कसरी परे भनेर हामी हेर्नेछौँ। (के तपाईँहरू पनि त्यस परिस्थितमा पर्नुभएको थियो कि?) ती अन्यायका मारमा पर्ने मानिसहरू कसरी सहनसक्यो? तिनीहरूले के सिके? तिनीहरूको अनुकरणीय उदाहरणले हामीलाई के सिकाउनसक्छ? यसमा हामी खोतल्न खोज्नेछौँ।

जब हामी तिनीहरूको जीवनलाई नियाल्नेछौँ, तिनीहरूका अनुभवहरूलाई जोख्‍नेछौँ, तिनीहरूका संघर्षहरू हेर्नेछौँ, प्रभुप्रति अगाढ निष्ठा र आस्था राख्दा तिनीहरूले सहनुपरेको आततायी परिस्थिति (जुन कतिपय समयमा हाम्रो पनि हुनसक्छ) तब हामीले जहिले पनि क्रूसको पृष्ठभूमिको विपरितमा तिनीहरूलाई हेर्नसक्नुपर्दछ। यस संसारमा कुनै पनि येशूभक्तले जे सामना गर्नेपरेतापनि वा गरिरहेतापनि हाम्रो नजर जहिले पनि येशू ख्रीष्टमा राखिरहनु अत्यन्तै जरुरी छ, किनकि उहाँ हाम्रो सृष्टिकर्ता र मुक्तिदाता अर्थात् उद्धारकर्ता हुनुभएतापनि हामीले भन्दा झन खराब दुर्गति उहाँले सहनुभएको थियो।

हाम्रो प्रभु दु:कष्ट, पीडा भोग्नेहुनुहुन्छ। सन १९५७मा साहित्यमा नोबेल पुरस्कार बिजेता फ्रान्सका एलबर्ट क्यामुस जो येशू भक्त नहुन सक्छ, उनले क्रूस र परमेश्वरका कष्टहरूको बारेमा आफ्ना भनाइ यसरी राखेका थिए: "गोलगथाको अन्तिम रात मानव इतिहासको निम्ति अत्यन्तै निर्णायक थियो। त्यसबेला येशू प्रभु नै भएतापनि आफ्नो सबै परमेश्वरको शक्तिको तावेदारलाई पन्छाउनुभएको थियो। उहाँले परम्परागत पाउने सबै सुविधाहरू त्याग्नुभयो। निराश र मृत्युको पीडा थोपा थोपा गरेर अन्तसम्म पिउनुभएको थियो"-द रिबेल (न्युयोर्क: भान्ताज, १९९१), पृ. ३३बाट। अझ एलेन जी. ह्वाइटले यसरी थप्नुहुन्छ, "हामी पीडाप्रति कतिको मन्द वा अचेत छौँ भन्ने कुरा क्रूसले प्रकट गर्दछ। पापको जन्मदेखि नै परमेश्‍वरको हृदयमा क्रूस उब्जिएको थियो।"-एजुकेशन, २६३।

यस अध्ययन पुस्तकको विषयबस्तु थियोदेसी वा पापले गर्दा ईश्वरले न्याय गर्नुहुन्छ भन्ने विषयमा होइन भनेर पाठकहरूलाई यकिन गर्न चाहन्छौँ। तर पापले गर्दा दु:खकष्ट पीडा सासजस्तै फेर्नुपर्ने वाध्यतामा कसरी होमीन सक्ने हो भन्ने विषयबस्तुमा यस पुस्तक ध्यानकेन्द्रित हुनेछ। जतिसुकै पीडा, कष्ट, दु:ख, बिमार, महामारी र जीवन नै गुमाउनुपरेतापनि परमेश्वरले हामीलाई त्याग्नुभएको छैन न त त्याग्नु नै हुनेछ भनेर यस पुस्तकमा पाठकहरूलाई विश्‍वस्त बनाउन प्रयास गरिनेछ। उहाँका भक्तहरू भएको हैशियतले अरू साधारण पतित मानव जात चाहे विश्वासीहरूसँग नै किन नहोस् हामीमा सबै साझा पापमय अनुभव छ भन्नेकुरालाई हामी स्वीकार गर्न चाहन्छौँ। फरक यतिमात्र हो कि यस अर्थहीन र उद्देष्यहीन संसारमा येशू र उहाँले प्रदान दिनुहुने आशामा बाँचेर हाम्रो जीवनलाई सार्थक बनाएर बाँच्नसक्दछौँ। अहिले हामीमा प्रभुको कल्पना यथार्थ नभएको देखिएतापनि उहाँको वचनलाई आत्मसात् गर्दै जीवनलाई गतिशील बनाउन सक्दछौँ, "हामी जान्‍दछौं, उहाँलाई प्रेम गर्नेहरू र उहाँका अभिप्रायअनुसार बोलाइएकाहरूका निम्‍ति हरेक कुरामा परमेश्‍वरले भलाइ नै गर्नुहुन्‍छ," (रोमी ८:२८)। सबै सृष्टि गर्नुभएतापनि त्यस प्रभुले सबै कष्ट भोग्नुभएको थियो। त्यसैकारणले उहाँलाई हामी प्रेम गर्दछौँ।

_यस अध्ययन पुस्तकको मूख्य लेखक गाभिन आन्थोनी हुनुहुन्छ। उहाँ श्रीलङ्कामा सुसमाचार प्रचारकको घरमा हुर्कनुभएको थियो। बेलायतमा उहाँले पास्टरी काम गर्नुभएको थियो भने यस पुस्तक लेखेको समयमा उहाँ आइसलान्ड कन्फरेनस्को अध्यक्ष हुनुहुन्थ्यो।_