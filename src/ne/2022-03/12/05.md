---
title:  आत्मभरोसा, आत्मनिर्भर वा आफ्नै निर्णय मात्र ठिक हो भनेर चल्ने प्रवृत्ति
date:  14/09/2022
---

परमप्रभुको वचनप्रति शङ्का गर्‍यो भन्दैमा हब्वाले अदनको बगैँचामा पाप गरेका थिएनन्। के ठिक र के बेठिक छ सो निर्णय गर्न आफूसँग मात्र चाहिने मात्रामा बुद्धिज्ञान छ भनेर आत्मविश्वास गर्नु नै उनको समस्याको केन्द्रविन्दु थियो। जब परमप्रभुको वचनलाई वेवास्ता गरेर हामी आफ्नै निर्णयमा चल्छौँ तब धेरै खालका समस्याहरूको आउन दिन हामी ढोका खुला गर्दछौँ।

आत्मभरोसा वा आफू नै ठिक छु भनेर आत्मविश्वास गर्ने कदमहरू राजा सावलले देखाएका छन्। त्यसले गर्दा उनको जीवनमा धेरै दु:खद घट्नाहरूको सामना गर्नुपरेका थिए। शमूएलले दाउदलाई परमप्रभुको राजा हुन अभिषेक गरेका थिए (१ शमूएल १०:८)। अनि शमूएलले सावललाई विशेष र स्पष्ट निर्देशनहरू दिएका थिए (१ शमूएल १०:८), तर शमूएलले त्यसको सरासर वेवास्ता गरेका थिए।

`आफ्नो पतनलाई निम्त्याउन सावलले के कदम चालेका थिए? हेर्नुहोस्, १ शमूएल १३:१-१४।`

सावल राजा हुनेवित्तिक्‍कै उनी आफू को न कोको भनेर अभिमानी हुन थालेर उनी आत्मनिर्भर, आत्मभरोसा वा आफ्नै खुट्टामा उभिने मानवीय अहँताले रन्थनि थाले। तब उनको पतन हुन उनले नै तीन कदमहरू चाले। ती कदमहरू आफै नराम्रो नभएतापनि तिनीहरूले ल्याउने दु:खका तत्वहरू थिए, किनभने ती कदमहरू परमप्रभुबाट स्वतन्त्र भएर चालेका थिए। हेर्नुहोस्, श्रृङ्खलावद्धरूपमा उनले चालेका कदमहरू:

१. आफ्ना सैनिकहरू छरिएको र शमूएलको अनुपस्थितिलाई,  सावलले भने, "मैले देखेँ" (१ शमूएल १३:११)। सावल अत्यन्तै दवावमा थिए र आफ्नै आँखाले के भइरहेको थियो त्यसको मूल्याङ्कन उनले गरेका थिए।

२. "मैले देखेँ"बाट "मैले भनेँ" भनेर सावल एक कदम अघि बढे। इस्राएलमाथि फिलिस्तीहरूले जित्‍नेछन् (१ शमूएल १३:१२) भनेर महसुस उनले गरेका थिए। उनले आफ्नै आँखाले जे देखे त्यसले उनको सोचलाई आकार दिएका थियो। परमप्रभुसँग प्रार्थना नै नगरि त्यो परिस्थितिको अनुमान आफैले गरेका थिए।

३. "मैले भने"बाट अर्को कदम चालेर "मैले महसुस गरेँ" भने। उनको अधिकारभन्दा बाहिर गएर बेदीमा बलि चढाए (१ शमूएल १३:१२)। सावलले जे सोचे अव उनका भावनाहरूको आकृति बन्न पुगे।

हामी सबैले कुनै न कुनै समयमा आफ्नै बलबुद्धि वा आफैमा निर्भर भएर यी कदमहरू चालेका छौ: हाम्रै मानवीय आँखाले जे देखेकाछौँ त्यसमा हामी भरपर्दछौँ। त्यसले हाम्रै सोचबिचारतिर डोर्‍याउँछ, अनि त्यसले हाम्रा मानवीय भावनाहरूमा भर पर्न अगुवाइ गर्दछ।

`सावललाई आफ्नै निर्णयमा जान किन सजिलो भएको होला? सोच्नुहोस्। उनको कानमा परमप्रभुका स्पष्ट निर्देशनहरू गुञ्जिरहेतापनि त्यसलाई नसुन्न उनले कठोर हृदय सृजना गरेका थिए। हामी कम्जोरी छौँ, हामीमा कमीहरू छन्, हामीमा अपूर्ण ज्ञानहरू छन् भनेर थाहा पाउँदा पाउँदै पनि परमप्रभुसँग प्रार्थना नगरि हामी आफैमा किन भरपरिरहन्छौँ? हाम्रा सोचबिचार, विद्या, खुबी, भावनाहरूमा भन्दा परमप्रभुका आज्ञा वा निर्देशनहरूमा भर पर्न र भरोसा राख्‍न सिक्न के गर्नुपर्छ होला?`