---
title:  बिकल्पहरू
date:  15/09/2022
---

जब आफ्नै बाहुबल, बुद्धि र अहं वा आत्मभरोसामा भर पर्छौँ तब परमप्रभुमा भर पर्न बाधा ल्याउँछ भनेर अगाडि हेर्‍यौँ। त्यतिमात्र होइन परमप्रभुको बिकल्पमा अरू मानिसहरू, अरूहरूको सोचबिचार र थोकहरूमा पनि भरपर्न सम्भव छ। जब कसैलाई दिक्‍क लाग्छ, उदासिन हुन्छ तिनीहरू पसलमा गएर आफूलाई खुशी पार्ने कुराहरू किन्छन्। जब कोही आफूमा नपुग भएको वा कसैले भाऊ नदिएको अनुभव गर्छ तब ऊ प्रख्यात हुन विभिन्न उपायहरूमा लाग्छन्, जस्तै राजनीति, गायक, फिल्मका पात्र, खेल, फेसबुकको लत, फिलिम हेर्न, धन कमाउने होडवाजीमा लाग्ने आदि। जब कोही आफ्ना वैवाहिक जीवनमा खटपट हुन्छ तब अरू व्यक्तितिर लागेर रमाइलो गर्न चाहेको हुन्छ।

हामीले प्रयोग गर्ने कतिपय थोकहरूले हामीलाई भएको चाप वा दवाबबाट उन्मुक्ति पाउन सहयोग गर्न सक्छ। तर ती सबै थोकहरूले समस्याहरू समाधान गर्छ भन्ने छैन न त अर्को पल्ट त्यही समस्या आउँदा कसरी राम्रोसँग सम्हाल्ने भनेर सिकाउँदछ। केवल परमप्रभुको अपार सहयोगलेमात्र समस्याहरूबाट हामीले राहत पाउन सक्छौँ। मानवीय समस्या भनेकै परमप्रभुमा भर पर्नुको सट्टा अरू  विकल्पहरूमा भरपर्नु हो।

परमप्रभुको विकल्पमा हामीले तीन कुराहरूमा भरपर्न सक्दछौँ

१. हामीलाई परमप्रभुको ताजा आत्मज्ञान पाउन मानवीय तर्क र विगतको अनुभवलाई प्रयोग।

२. परमप्रभुको समाधानको आवश्यकता भएको बेलामा समस्याहरूलाई हाम्रो दिमागबाट हटाउन खोज्नु।

३. जब हामीलाई परमप्रभुको शक्ति, ज्ञानको आवश्यकता पर्छ तब त्यसलाई पन्छाउँदै वास्तविकताबाट भाग्न खोज्नु।

जब हामी विकल्पहरूको खोजि गर्ने प्रलोभनमा पर्छौँ तब हामी केमा ध्यान केन्द्रित हुनुपर्छ भनेर अगमवक्ता जकरियाको नीतिले सहयोग गर्न सक्छ। धेरैं वर्षको निर्वासनपछि, यहूदीहरू आखिरमा बेबिलोनबाट आएका थिए। तिनीहरू तुरन्तै मन्दिरको पुननिर्माण सुरु गरेका थिए। तर त्यहाँ त्यस निर्माणको खिलाफमा धेरै विरोधीहरू खडा भएका थिए (एज्रा ४-६मा त्यसको विवरण पाइन्छ)। तर जकिरिया येरुबाबललाई उत्साह दिन यो सन्देश दिएका थिए। मन्दिरको पुननिर्माणको निम्ति यरुबाबेलले नेतूत्व गरेका थिए।

`जकरिया ४ पढ्नुहोस्। जकरिया ४:६मा परमप्रभुले भन्नुभएको अर्थ के हो? मन्दिरको पूरा निर्माण कार्यमा पवित्र आत्माले कसरी प्रभाव पार्नुहुन्छ? हामीले गर्ने व्यवहारिक काम र  पवित्र आत्माको बीचमा के सम्बन्ध छ भनेर त्यसले हामीलाई कसरी सिकाउछ?`

मन्दिरको निर्माणमा उठेका विरोधीहरूलाई परमप्रभुले रोक्नुभएन। ती विद्रोहरूले ल्याएका तनाव र दवावहरूबाट पनि हरण गरिदिनुभएन। तर जब हामीले काम गर्नेशिलशिलामा विरोधहरू आउँछ तब त्यस बिरोधलाई परमप्रभुमा भर पर्न सिकाउन अग्निज्वालाई उहाँले प्रयोग गर्न सक्नुहुन्छ।

`तब तनाव र दवावहरू आउँछन तब तपाईँको पहिलो प्रतिक्रिया के हुन्छ वा त्यसलाई साम्य पार्न के कदम चाल्नु हुन्छ? टेलिभिजन, मोबाइल, फेसबुक? प्रार्थना? वा परमप्रभुमा पूरा समर्पण? तपाईँको जवाफले तपाँई केमा परिवर्तन भएको आवश्यकताको महसुस गर्नुहुन्छ?`