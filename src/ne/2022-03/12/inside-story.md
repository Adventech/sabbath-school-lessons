---
title: कथा
date:  16/09/2022
---

### परमेश्‍वरमामात्र भर पर्नु, ब्राजिल

_मारसेलो_

प्रभु येशूलाई आफ्नो हृदय दिएदेखि मारसेलोलाई सबै कुरो ठिक ठिक भएको जस्तो भएको थियो। अनि उनले काम गर्ने कपडा कारखानालाई अर्को व्यवस्थापक समूहले नियन्त्रणमा लियो। अनि त्यसले गर्दा उनको काम धरापमा परेको थियो। नयाँ व्यवस्थापक समितीले हप्‍ताको कामको घन्टा कम गरियो र सबैले शनिबार थप काम गर्नुपर्छ भन्ने नियम बनायो। मारसेलोले साबथमा काम गर्ने नियत राखेको थिएन। तीन वर्ष अघि उनी र उनकी श्रीमती सेभेन्थ-डे एडभेन्टिस्ट चर्चमा सरिक भएपछि प्रत्येक साबथ विश्‍वाससाथ पालना गरिरहेका थिए।

मारसेलोले व्यवस्थापकसँग आफूलाई शनिबार छुट्टी दिन अनुरोध गरे, तर उनको अनुरोधलाई अश्‍वीकार गरियो। सबै कर्मचारीहरू काम गर्नुपर्ने नयाँ तालिकामा सही गर्न लगाएर तर मारसेलो मात्र एक जना थिए जसले त्यसमा सही गरेन। त्यसले गर्दा आफू काम छोड्नुपर्ने परिस्थिति उनले देखे र अनिश्‍चित भविष्यले उनको दिमागलाई अन्धकार बनायो। अब कामबाट निकालियो भने आफू के गर्ने भन्ने चिन्ता उनले गर्न थाल्यो। आखिरमा चिन्ता गरेर केही फाइदा नहुने देखेपछि उनको मामिला परमेश्‍वरलाई नै सुम्पिने निर्णय गरे। उनको निम्ति परमेश्‍वर नै लडुन् भन्ने उहाँको हातमा आफ्नो जीवनको समस्या सुम्पे। जब त्यो निर्णय उनले गरे तब उनका शान्ति छायो। परमेश्‍वरले उनलाई त्याग्नुहुन्न भन्ने कुरामा उनी निश्‍चित भयो।

जब कम्पनीले नयाँ नियम लागु गरियो तब उनी अग्निपरीक्षामा परे। पहिलो हप्‍तामा उनी हप्‍ताभरी काम गरे तर साबथमा चर्च गए, तर उनका साथीहरू शनिबार पनि काम गर्दै रहे।

जब उनी काममा सोमबार फर्के उनलाई कामबाट अझै निकालेको रहेनछ भनेर छक्‍क परे। जब दिनहरू बित्यो तब उनलाई के हुने रहेछ भन्ने कुरो उनलाई थाहा भएन। जब तलब लियो तब उनको तलब काटिएको उनले थाहा पाए। कम तलबमा मारसेलो उनी र उनकी श्रीमतीले कसरी जीविका निर्वाह गर्ने उनलाई थाहा भएन। अझ समस्या जटिल बनाउन उनकी श्रीमती दुई जिउ भएकी थिइन्।

अब काम गर्ने कम्पनी उनलाई रमाइलो हुन छाड्यो। अझ नरमाइलो बनाउन उनका सहकर्पीहरूले उनलाई जिस्क्याउन थाले र भने, "तपाईँ बहुला हुनुहुन्छ, तपाईँ अल्छी हुनुहुन्छ।" अझ अर्कोले यो चुनौति दियो, "तपाईँको परमेश्‍वरले तपाईँलाई के गर्दो रहेछ हेरौँ।" तर सबै थोक परमेश्‍वरमा छोड्ने निर्णय मारसेलोले फेरि गरे। महिनौँ महिनासम्म उनी र उनकी श्रीमती विश्‍वासमा नै जिएर बसे। चर्चका साथी र आफन्तहरूले उनलाई आपतकालिन सहयोग गरेका थिए। तर आर्थिक भार खप्न गार्‍हो भइरहेको थियो। यद्यपि जेभएतापनि सबै थोक परमेश्‍वरको हातमा सुम्पिने र उहाँप्रति बफादार भएर बस्ने अडानमा उनी लागिरहे।

केही समयपछि मारसेलोका सहकर्मीहरूले उनलाई जिस्क्याउन छोडे। परमेश्‍वरप्रति उनको बफादारिता र लगनशीलताप्रति तिनीहरूले सराहना गर्न थाले। तिनीहरूले उनलाई सहयोग पनि गर्न थाले। एक दिन उनका साथीहरूलाई व्यवस्थापकलाई मार्सेलोले शनिबार काम नगरेपनि पूरा तलब पाओस् भनेर बिन्तिपत्र चढाए, तर त्यसको जवाफ तिनीहरूले पाएन।

त्यसरी नै दुई वर्ष बित्यो, परमेश्‍वरले मारसेलो र उनको परिवारलाई त्याग्नुभएको थिएन। भजनसँग्रहमा लेखेको यो वचन उनमा पूरा भएको उनले महसुस गरे, " म जवान थिएँ, अब म वृद्ध भएको छु, तर धर्मी जनहरू त्‍यागिएका वा तिनका सन्‍तानले मागेर खानुपरेको मैले कहिल्‍यै देखेको छैनँ।" भजन ३७:२५।

परमेश्‍वरलाई इज्जत दिएकोले उहाँले मारसेलोलाई पनि सम्मान गर्नुभयो। एक दिन उनले व्यवस्थापकबाट अपेक्षा नगरिएको पत्र पाए। आफूहरूले उनलाई अन्याय गरेको र उनको तबलको सोधभर्ना दिने निर्णय त्यसमा लेखिएको थियो। त्यसको साथै साबथमा परमेश्‍वरको आराधना गर्ने ‍उनको अधिकारलाई तिनीहरूले सम्मान गर्ने पनि निर्णय गरेको त्यस पत्रमा थियो। मार्सेलो र उनकी श्रीमतीले त्यो पत्र पाएपछि तिनीहरू हर्षले भावविभोर भए। परमेश्‍वरले तिनीहरूको प्रार्थना सुन्नुभएकोमा तिनीहरूले उहाँलाई धन्यवाद दिए।

मार्सेलो त्यस कम्पनीमा अर्को १४ वर्षसम्म काम गरे। उनले यो गवाही दिन्छन्, "परमेश्‍वरको सेवा गर्नु दामी रहेछ भनेर म अठौटसाथ भन्न सक्छु। परमेश्‍वरको अनुग्रहले त्यस कम्पनीमा मैले छाप छोड्न पाएकोमा परमेश्‍वरको कारणले हो भनेर म ठोकुवा गर्न चाहन्छु। उहाँप्रति म बफादार भएकोले र मेरा अनुभवहरूले  धेरै सहकर्मीहरूले परमेश्‍वरको बारेमा सिक्न पाएका थिए। मेरो परमेश्‍वरले के गर्न सक्दोरहेछ भनेर तिनीहरूले देखेका थिए।"

_-आन्ड्र्यु मेकचेस्ने_