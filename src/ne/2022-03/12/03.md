---
title:  परमप्रभुको इच्छा थाहा पाउनुभन्दा अघि मृत्यु हुनुपर्छ
date:  12/09/2022
---

येशूका पछि लाग्ने धैरैले भित्री हृदयदेखि तिनीहरूको जीवनमा परमप्रभुको इच्छा र योजनाहरू जान्न चाहन्छन्। कतिपयले यो पनि भ्न हिचकिचाउँदैन "यदि मेर जीवनमा परमप्रभुको इच्छा के हो सो जानेको भएर म सबैथोक त्याग्न तयार हुन्थेँ।"यस्तो प्रतिज्ञा गरेपछि पनि कतिपय समयमा उहाँको इच्छाको बारेमा हामी अन्यौल हुन्छौँ। यस अन्यौलताको कारण रोमी १२:१,२मा पाउन सक्छ। परमप्रभुको इच्छा के हो कसरी थाहा पाउने भनेर पावलले व्याख्या गर्दै एउटा महत्त्वपूर्ण कुरो औँल्याउँछन्: यदि तपाईँले परमप्रभुको इच्छा जान्न चाहनुहुन्छ भने तपाईँले पहिला त्याग गर्नुपर्छ रे!

रोमी १२:१,२मा लेखिएको छ: "यसकारण भाइ हो, परमेश्‍वरको कृपालाई ध्‍यानमा राखी म तिमीहरूलाई अनुरोध गर्दछु, कि तिमीहरूको आत्‍मिक उपासनाको रूपमा आ-आफ्‍ना शरीरलाई पवित्र र परमेश्‍वरलाई ग्रहणयोग्‍य हुने जिउँदो बलिको रूपमा अर्पण गर।यस संसारको ढाँचामा नचल, तर आफ्‍नो मनमा नयाँ भई पूर्ण रूपले परिवर्तित होओ, र परमेश्‍वरको असल, ग्रहणयोग्‍य र सिद्ध इच्‍छा के हो, त्‍यो तिमीहरूले जाँच्‍न सक।"

१. हामीसँग परमप्रभुको कृपाको बारेमा सही ज्ञान छ (रोमी १२:१)।

२. परमप्रभुलाई मरेको वा शहीद भएको इसाईको काम नभएकोले उहाँको निम्ति जीवित बलिदान वा जिउँद शहीद भएर उहाँलाई चढाउनुपर्दछ (रोमी १२:१)।

३. हाम्रा दिमाग, मन, मानसिकता परिवर्तित भएका छन् (रोमी १२:२)।

परिवर्तित दिमाग वा मानसिकतालेमात्र परमप्रभुको इच्छा सही वा सत्यरूपमा बुझ्न सकिन्छ। तर यस परिवर्तित वा पुनरुज्जीवित दिमाग, मन वा मानसिकता हामीमा हुन हाम्रो पहिलो "म" वा स्वयंलाई मारिनुपर्दछ। हाम्रो निम्ति येशू दु:ख पाउनुमात्र पर्याप्‍त थिएन तर उहाँ मर्न नै परेको थियो।

`तपाई कुन क्षेत्र वा बानीहरू छ्न् जुन पूरारूपमा मर्नु भएको छैन भनेर देखाउन पवित्र आत्मासँग प्रार्थना गर्नुहोस्। तपाईँ जीवित बलि हुन पवित्र आत्माले तपाईँको जीवनमा के के छन् भनेर देखाउनुहुन्छ, तब तपाईँले के गर्ने?`

हाम्रो जीवनको कुनै क्षेत्रहरू छन् जुन स्वार्थ वा स्वयं पूरा  मरिएको छैन, तब त्यतातिर ध्यान लगाउन दिन  परमप्रभुले कठोर परीक्षाहरू आउन दिनुहुन्छ। तर, हाम्रो दु:खकष्टले हाम्रो पापको सामना गर्नमात्र सहयोग गर्दैन यसले हाम्रो निम्ति येशूले के त्याग गर्नुभयो सोको भित्री आत्मज्ञानलाई हामीलाई प्रकट गर्दछ। इसाई लेखक इलिजाबेथ इलियट लेख्छिन्, "हाम्रो हृदयको भित्री चाहनालाई समर्पण गर्ने मनोरथले क्रूसको बारेमा अझ राम्रसँग बुझ्न मद्दत गर्दछ। हामीहरूको मुक्तिदाताको असिमित कष्टको तुलनामा खास केही नभएतापनि हाम्रो आफ्नै क्रूसको जीवनले येशूको बारेमा बुझ्न अवसर मिल्न सक्दछ र उहाँको कष्टमा हामी पनि सहभागी भएको प्रत्याभूति हामी पाउन सक्दछ। हामीले पाउने कुनै प्रकारको दु:खकष्टमा उहाँले उहाँको कष्टमा सहभागी हुन आह्वान गर्नुहुन्छ।"-क्वेस्ट फर द लभ, (ग्राण्ड रापिड, मिशिगन, फ्लेमिङ्ग, १९९६), पृ. १८२बाट रूपान्तरित।

`रोमी १२:१,२लाई दिमागमा राखेर प्रार्थना गर्नुहोस्। तपाईँ आफै जिउँदो बलि हुन के के त्याग्नुपर्छ सो सोच्नुहोस्। तपाईँको निम्ति येशूले क्रूसमा कस्तो दु:ख सहनुभयो तपाईँकै त्याग्ने अनुभवले कसरी सहयोग गर्दछ? यस आत्मज्ञानले तपाईँ येशू र उहाँको कष्टमा सहभागी हुने परिस्थितिमा तपाईँ कसरी पर्न सक्नुहुन्छ?`