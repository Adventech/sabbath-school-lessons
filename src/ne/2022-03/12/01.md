---
title: बिउ जस्तै मरिनु
date:  10/09/2022
---

### यस अध्यायका मूल पदहरू
फिलिप्पी २:५-९, रोमी १२:१,२, १ शमूएल २:१२-३:१८, १ शमूएल १३:१-१४ र जकिरिया ४:१-१४।

> <p>यस अध्यायको मूल सार पद</p>
> "साँच्‍चै, म तिमीहरूलाई भन्‍दछु, गहूँको दाना माटोमा परेर मरेन भने त्‍यो एउटै र त्यतिकै रहन्‍छ। तर त्‍यो मर्‍यो भने त्‍यसले धेरै फल फलाउँछ।" यूहन्‍ना १२:२४।

परमप्रभुको इच्छामा हामी समर्पित हुनुभनेको के हो भनेर बुझाउन,  माटोमा गहुँको दाना रोपिएर त्यो मर्नु जस्तै हो भनेर समर्पित जीवनको तुलना गर्दै चित्रण गर्नु  येशूको सिकाउने रोचक शैली मान्नुपर्दछ। प्रथमत: दाना छरिनुपर्छ वा खस्नुपर्दछ। गहुँको बालामा भएको गहुँ खस्न गहुँ आफैको नियन्त्रमा खसेको हुँदैन वा कहाँ र कसरी जमिनमा खस्ने भन्ने निर्णय त्यस गहुँको दानाले गर्दैन। जमिनको वातवारण वा गहुँ खसेको माटो कस्तो छ वा छैन भनेर निर्णय गर्ने अधिकार गहुँको होइन। तर गहुँ जमिनमा पर्दा त्यसको वरिपरि माटोको दवावमा पर्दछ र त्यो बिऊ उकुसमुकस भएर भाग्न सक्दैन।

दोस्रो, माटोभिक रहेको बिऊ उम्रन पर्खिनुपर्दछ। जब गहुँ र गहुँको सार माटोमा पर्दछ तब आफ्नो भविष्य के हो भनेर त्यसलाई थाहा हुँदैन। भविष्यमा उसको जीवन कस्तो हुनेछ भनेर त्यसले कल्पना पनि गर्न सक्दैन। किनभने यो केवल गहुँको दानामात्र हो।

तेस्रो, त्यहाँ मर्ने प्रक्रिया हुन्छ। जबसम्म गहुँ मर्दैन तबसम्म यो उम्रिएर गहुँको बाला बन्न सक्दैन। गहुँ गहुँ नै भएर सुरक्षित भएर आरामसँग माटोमा बस्दा त्यसको मूल्य हुँदैन। यो मर्नै पर्दछ। त्यसको अर्थ आफू पहिला के थियो त्यो पहिचान त्यसले त्याग्नुपर्दछ ताकि बिऊबाट परिवर्तित भएर अरू गहुँहरू फल्ने बिरुवा हुन्छ।

**यस अध्यायको झलक**: यदि हाम्रो निम्ति परमप्रभुको इच्छा हाम्रो उच्च हितको निम्ति हो भनेर थाहा छौँ त्यसलाई ग्रहण गर्न किन कठिन छ? समर्पित जीवन हुनु भनेको के हो भनेर येशूले नै अनुकरणीय उदाहरणद्वारा हामीलाई देखाउनुभएको छ। तपाईँको आफ्नै जीवनमा गहुँको दानाको चित्रणलाई कसरी प्रयोग गर्न सक्नुहुन्छ?