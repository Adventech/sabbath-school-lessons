---
title:  सुन्न राजी
date:  13/09/2022
---

> <p></p>
> "तब परमप्रभु त्‍यहाँ आएर उभिनुभयो, र अघिजस्‍तै बोलाउनुभयो, “शमूएल, शमूएल।” शमूएलले जवाफ दिए, “भन्‍नुहोस्‌, तपाईंको दास सुन्‍दैछ।” १ शमूएल ३:१०।

के तपाईँले कहिलै दिमागमा पवित्र आत्माको मधुरो र शान्त आवाज सुन्नुभएको छ तपाईँले वेवास्ता गर्नुभएको छ? त्यसको फलस्वरूप सबै थोक गलत वा गडबड हुन गयो अनि पछि तपाईँले त्यो आवाजको बारेमा सोच्नुभयो, ओहो, कस्तो रहेछ, मेरो दिमागमा पहिलानै आएको आवाज वा के गर्नुपर्छ र गर्नुहुन्न भन्ने आवाजलाई मैले किन सुनिनँ? भनेर आफूले आफैलाई थाप्लोमा हात राखेर गालिगर्नुहुन्छ।

शमूएलको कथामा परमप्रभुका बृद्ध प्रधान पूजारी तथा इस्राएलको न्यायकर्ता वा बडा हाकिम एली र उनका दुई छोराहरू जसले परमप्रभुको कुरा सुनेन् तर एक जना सानो बालकले सुन्दछन्। के गर्नुपर्छ र के गर्नुहुन्न भन्ने मामिलामा परमप्रभुले विभिन्न कडा चेतावनीहरूसाथ इस्राएलका अगुवाहरूलाई सन्देश दिनुभएको थियो। ती सुनेर तिनीहरू आफ्नो बाटो सच्याएर हिँड्नु पर्दथ्यो, तर तिनीहरूले परिवर्तन हुन वेवास्ता गरेका थिए।

`परमप्रभुलाई सुन्ने र नसुन्नेको बीचमा भिन्नता के रहेछ भनेर देहायका विवरण हेर्नुहोस १ शमूएल २:१२-३६ र १ शमूएल ३।`

परमप्रभुको इज्जत राख्‍नुभन्दा एलीका छोराहरूको दिमागमा अर्कै कुराहरू घुमिरहेका थिए। परमप्रभुले के गरेको चाहनुहुन्थ्यो सो गरोस् भनेर एलीले सुने पनि उनले तिनीहरूलाई कजाएनन्। र उनका छोराहरूले परमप्रभुको चाहना अनुसार अनुशासनमा बसेर समर्पित जीवन बिताउन चाहेका थिएनन्। तर तिनीहरूको तुलनामा बालक शमूएल कस्तो फरक थियो!

अमेरिकाको प्रख्यात प्रचारक चार्ल स्टानलीले परमप्रभुको आवाज सुन्न दिमागलाई खुला राख्‍ने बानी बसाल्नुपर्छ भन्नुहुन्छ। उनले त्यस बानीलाई "ततस्थमा सर्नु" भन्नुहुन्छ। उहाँले भन्नुहुन्छ, "केवल जानकारी वा सूचना दिनमात्र पवित्र आत्माले काम गर्नुहुन्न। जब उहाँले बोल्नु हुन्छ तब त्यसको जवाफ हामीबाट आउन अपेक्षा गर्नुहुन्छ। जब हामीले काम गर्ने योजनामा त्यस योजनाको ठूलो भागमा हामी समय बिताउँछौँ त्यो समयको बरबाद हो भनेर उहाँले औँल्याउनुहुन्छ र त्यसको बिपरित के गर्नुपर्ने हो सो उहाँले सल्लाह दिनुहुन्छ। जब त्यसो हुन्छ, उहाँ चुपचाप बस्नुहुन्छ। हामी ततस्थ भएको उहाँ चाहनुहुन्छ अर्थात् ठिक र बेठिकको बीचमा हामी उभिरहेका छौँ भनेर हामी महसुस गरोस् भनेर उहाँ पर्खिनुहुन्छ। अनि उहाँलाई सुन्न हामी राजी हुनेछौँ र उहाँको वचन पालन गर्न हामी तयार हुनेछौँ।"- द वन्दरफुल स्पिरित फिल्द लाइफ, नाशभिल, टेनस्सी, थोमास, १९९२, पृ. १७९,१८०बाट रूपान्तरित।

`"ततस्थ हुन राजी" भनेर स्टानली भन्नुभएको अर्थ के हो? जब तपाईँ परमप्रभुको आवाज सुन्न चाहनुहुन्छ तर त्यो सुन्न बाधा दिन तपाईँमा के होला, जसले तपाईँलाई ततस्थमा राख्‍नबाट रोक्दछ? अनि ततस्थ हुनुभयो भने उहाँको आवाजलाई पहिल्याउन सक्नुहुनेछ र मान्न तयार हुनुहुनेछ? तपाईँको जीवनमा के परिवर्तन ल्याउनु पर्छ जसले परमप्रभुको आवाज सुन्ने खुबी बढाउनुहुन्छ र उहाँको निर्देशनमा जाने तपाईँले ठोस निर्णय गर्न सक्ने हुन्छ?`