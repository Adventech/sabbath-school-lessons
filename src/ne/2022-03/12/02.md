---
title:  सेवाहरूको निम्ति समर्पित
date:  11/09/2022
---

`फिलिप्पी २:५-११मा हाम्रो निम्ति के महत्त्वपूर्ण सन्देश दिइएको छ?`

वर्तमान मानव सभ्यतामा हामी सबैलाई हाम्रा अधिकारहरूको निम्ति माग गर्दछौँ र लड्छौँ पनि। त्यो असलै र आफ्नो हकहितको निम्ति संघर्ष पनि गर्नुपर्दछ। तर जब हामी येशूको भक्त हुन्छौँ त परमप्रभुको चाहना अनुसार हाम्रा अधिकारहरू त्याग्नुपर्ने हुन्छ। परमप्रभुको सेवामा उहाँले खटाउन चाहनु हुन्छ जसले गर्दा हाम्रो सेवाकार्यमा  उहाँको राज्यमा  अनन्तको प्रभाव परुन्। परमप्रभु र मानव कल्याणको निम्ति समर्पित जीवनमा सम्मिलित हुन असजिलो र अत्यन्तै कठोर प्रक्रिया वा प्रशोधितमा लाग्नुपर्ने हुन्छ। त्यसले अग्निपथमा जानुपर्ने परिस्थिति पनि सृजिन सक्छ।

येशू आफै समर्पित जीवनको निम्ति अग्निपथमा जानु भएको थियो (फिलिप्पी २:५-८)। परमप्रभुको चाहनामा आफूलाई सुम्पिन येशूले तीन कदम चाल्नुभएको थियो। पावलले फिलिप्पी २:५मा जुन मानसिकता वा दिमाग येशूका थियो त्यही दिमाग वा मानसिकता हामीमा हुनुपर्छ भनेर हाम्रो दिमागलाई धक्‍का दिने वा जगाउने अर्ति दिन्छन्। (मानौँ आधुनिक भाषामा येशूको मगज प्रत्येक इसाई हुँ भन्ने दावी गर्नेमा प्रत्यारोपण हुनुपर्छ-त्यस मगजमा हेर्ने, सोच्ने, भावनाहरू जगाउने आदि अङ्गहरू हुन्छन्। मगनका ती अङ्गहरू येशूद्वारा नै चल्नुपर्ने पावलको धारणा छ-अनुवादक)।

हामीलाई मुक्ति दिन येशूले पितासमानको स्थान त्याग्नुभयो। अनि मानिसका विभिन्न सिमितहरूमा आफूलाई झारेर यस संसारमा मानव आकार लिनुभयो (फिलिप्पी २:६,७)।

येशू कुनै महान्, तेजस्वीमय, महिमित, आदर्णीय र सर्वसम्मानीय व्यक्ति भएर आउनुभएन तर अरू मानव जातिको सेवा गर्न विनम्र, दविने, हेपिने, झुकिने सेवक हुनुभयो (फिलिप्पी २:७)।

मानव सेवक हुनुभएर येशूको जीवन सबै ठिक ठिक, शान्तिपूर्ण, सर्वमान्ने भएर बिताउनुभएन।अझ उहाँको मानव जीवन छोटो थियो। यस संसारमा लामो आयु हुन उहाँ आउनुभएको थिएन तर मृत्यसम्मै आज्ञाकारी हुन उहाँ आउनुभएको थियो। उहाँ गौरवपूर्ण, सर्वमान्ने वा सम्मानसाथ मर्नुभएन। अहँ, उहाँ मृत्यसम्मै आज्ञाकारी हुनुभयो त्यो पनि रोमी साम्रज्यले आविष्कार गरेको निष्ठुर मृत्युदण्ड क्रुसमा टाँगिनु भयो (फिलिप्पी २:८)।

हाम्रो जीवनका कुन क्षेत्रहरू छन् जसले येशूको उदाहरण हाम्रो निम्ति अनुकरणीय हुन सक्छ? यदि अधिकार र  समानता असल र सुरक्षित राख्‍नु त पर्दछ, तर हामी येशूका अनुयायी भएकोले कहिलेकाहीँ तिनीहरूलाई त्याग्नुपर्ने तर्कालाई तपाईँले कसरी व्याख्या गर्नुहन्छ? अब फिलिप्पी २:९ पढ्नुहोस् जसमा लेखिएको छ, "त्‍यसैकारण परमेश्‍वरले उहाँलाई अति उच्‍च पार्नुभयो, र उहाँलाई त्‍यो नाउँ प्रदान गर्नुभयो, जो हरेक नाउँभन्‍दा उच्‍च छ।"  परमप्रभुको इच्छामा समर्पित हुने तर्कमा यस पदलाई हामीले कसरी बुझ्ने?

`पवित्र आत्माबाट ज्ञान  र बुद्धीको निम्ति आत्मआलोचना गर्दै यो प्रार्थना गर्नुहोस्, "मैले के अधिकार अहिले नै पकडि राखेकोछु जसले गर्दा येशूमा पूर्ण समर्पित जीवन दिन बाधा भइरहेको छ जसले गर्दा मेरो परिवार, मेरो चर्च र समाजलाई सेवा गर्न रोक लगाइरहेको छ? अरूहरूलाई अझ प्रभावकारीरूमा सेवा गर्न के असहज परिस्थितिलाई सहन म कतिको राजि छु?`