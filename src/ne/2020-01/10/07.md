---
title:  थप जानकारी
date:  06/03/2020
---

दानिएल ९:२४-२७को ७० हप्ताको भविष्यवाणी दानिएल ८:१४मा उल्लेख गरिएको २३०० वर्षको भविष्यवाणीसँग कसरी गाँसिएको छ भनेर तलको चित्रले देखाउँछ। यदि तपाईँले २३०० वर्षको भविष्यवाणी ई.पू. ४५७देखि सुरूभएको थियो भन्ने ज्ञानलाई बुझ्न सक्नुभयो भने त्यो भविष्यवाणीको अन्त सन् १८४४मा भएको थाहा पाउनुहुनेछ (अस्तित्व नभएको शुन्य वर्षलाई हटाउनुपर्छ भनेर सम्झिनुपर्छ)। वा तपाईँले बाँकीभएको १८१० वर्ष सन् ३४देखि गन्नुभयो भने (२३००बाट ४९० घटाएर) तपाईँले सन १८४४मा पुर्याउनुहुनेछ। यस तर्कले हामी यो ठोकुवा गरेर भन्न सक्छौँ कि दानिएल ८:१४मा उल्लेख गरिएको पवित्र मन्दिरको शुद्धीकरण वा पु:नअर्पण १८४४देखि सुरूभएको थियो।

सन् १८४४को मिति दानिएल ७ र ८मा उल्लेख गरिएको मितिसँग कसरी मिल्छ भनेर पनि हामीले हेर्यौँ। अर्थात् दानिएल ७मा उल्लेख गरिएको न्याय अदालत बसेको दृश्य दानिएल ८मा उल्लेख गरिएको स्वर्गको पवित्र मन्दिरको शुद्धीकरण वा पु:न अर्पण एउटै हो। यो दृश्य दानिएल ७:२५ले उल्लेख गरेको १२६० सम्म परमेश्वरका जनहरूलाई दिइने सतावट र यातना पछि हुनेछ  भनेर देखाइएको थियो तर येशूको दोस्रो आगमनभन्दा अघि र उहाँको अनन्तको राज्य स्थापना हुनुभन्दा अघि मन्दिरको शुद्धीकरण भएको वा न्यायिक अदालत बसेको थियो।

![](https://sabbath-school-stage.adventech.io/api/v1/ne/quarterlies/2020-01/lessons/10/days/prophecy.png)

**चिन्तनमनन्:**

`अ.  २३०० दिनको भविष्यवाणी र ७० हप्ताको भविष्यवाणी एउटै भविष्यवाणी हो भनेर  बाइबलका विज्ञ वा विद्वानहरूले भनेको ठिकै हो। तिनीहरूले किन यो भने? यो तर्कलाई सही ठान्न तपाईँले के प्रमाण दिन सक्नुहुन्छ?`

`आ.    दानिएलले अध्याय ९मा उल्लेख गरिएका बिन्तिप्रार्थनाबाट हामी के सिक्नसक्छौँ जसले गर्दा हामीहरूकै प्रार्थना जीवनमा लागु गराउन सक्छौँ?`

`इ.  हाम्रो निम्ति येशू बलि हुनुभएको सत्य नै हाम्रो एकमात्र आशा हो। यसले हामीहरूलाई कसरी नम्र बनाउनुपर्दछ वा अरूप्रति अझ माया दया करूणा र क्षमाशील बन्न कसरी सघाउँछ? लूका ७:३६-५०मा उल्लेख गरिएको विवरणबाट हामी के सिक्न सक्छौँ? हेर्नुहोस् "३६ फरिसीहरूमध्ये एक जनाले उहाँलाई भोजन गर्न निम्तो दिए, र उहाँ त्यस फरिसीको घरमा गएर खान बस्नुभयो। ३७ त्यस सहरमा एउटी पापी स्त्री थिई। फरिसीको घरमा येशू खान बस्नुभएको छ भन्ने सुनेर,  एउटा सिङ्गमरमरको शीशीमा अत्तर लिएर त्यो त्यहाँ आई, ३८ र पछिल्तिरबाट उहाँका पाउनेर उभिएर, रुँदै उहाँका पाउ आँसुले भिजाउन लागी, र आफ्नो शिरका कपालले पुछ्दै उहाँका पाउलाई चुम्बन गरी, र त्यो अत्तर घस्न लागी। ३९ उहाँलाई निम्तो गर्ने फरिसीले यो देखेर मनमनै यसो भन्न लागे, “यिनी अगमवक्ता हुँदा हुन् ता यिनलाई छुने को र कस्ती स्त्री हो भनी यिनले जान्नेथिए, किनकि यो त पापीनी हो।”  ४० येशूले त्यस फरिसीलाई भन्नुभयो, “ए सिमोन, तिमीलाई केही भन्नु छ।”  तिनले भने, “गुरुज्यू, भन्नुहोस्।”  ४१ “कोही साहूकारका दुई ऋणीहरू थिए, एउटाले पाँच सय रुपियाँ र अर्काले पचास रुपियाँ ऋण लिएका थिए। ४२ तर तिनीहरूसित तिर्ने केही नहुँदा तिनले दुवैलाई माफी दिए। यसकारण भन त, यी दुईमध्ये कुनचाहिँले तिनलाई बढ़ी प्रेम गर्नेछ?”  ४३ सिमोनले भने, “म ठान्छु, जसले बढ़ी क्षमा पायो।” उहाँले तिनलाई भन्नुभयो, “तिमीले ठीकै विचार गरेका छौ।” ४४ अनि त्यस स्त्रीतिर फर्केर उहाँले सिमोनलाई भन्नुभयो, “यस स्त्रीलाई देख्तछौ? म तिम्रो घरभित्र आएँ, तर तिमीले मलाई पाउ धुने पानी दिएनौ, तर यसले मेरा पाउ आँसुले भिजाई, र आफ्ना केशले पुछी। ४५ तिमीले मलाई चुम्बन गरेनौ, तर यसले त, यहाँ म आएदेखि, मेरा पाउ चुम्बन गर्न छोड़ेकी छैन। ४६ तिमीले मेरो शिरमा तेल घसिदिएनौ, तर यसले त मेरा खुट्टामा अत्तर घसेकी छे। ४७ यसकारण म तिमीलाई भन्दछु, यसका पाप, जो धेरै छन्, क्षमा भएका छन्, किनकि यस स्त्रीले बढ़ी प्रेम देखाई। तर जसलाई थोरै क्षमा गरिन्छ, त्यसले थोरै प्रेम गर्दछ।”  ४८ अनि उहाँले त्यस स्त्रीलाई भन्नुभयो, “तिम्रा पाप क्षमा भएका छन्।”  ४९ खान बस्नेहरूले आपसमा भन्न लागे, “पाप क्षमा गर्ने यिनीचाहिँ को हुन्?”  ५० उहाँले त्यस स्त्रीलाई भन्नुभयो, “तिम्रो विश्वासले तिमीलाई बचाएको छ, शान्तिसाथ जाऊ।”`

`ई.  दानिएलले प्रार्थना गर्दा र आफ्नो आशा पहिल्याउँदा त्यसको केन्द्रविन्दु पवित्र धर्मशास्त्र भएको हेर्नुहोस्। उनको राष्ट्रको विध्वंस भएको थियो, शत्रुदेशले आक्रमण गरेर यहूदीहरूलाई परास्त्र पारेको थियो, मानिसहरूले विदेशमा प्रवासी जीवन बिताउनुपरेको थियो, सारा भूमि बर्बादीको अवस्थामा थियो र यहूदीहरूको आस्थाको  केन्द्रविन्दु पवित्र सहर ध्वस्त भएको थियो। यद्यपि, ती सबैको बाबजुद पनि मानिसहरू आफ्नो मातृभूमिमा फर्किनेछन् भन्ने आशा दानिएलले राखेका थिए। बाइबल र बाइबलमा उल्लेख गरिएका प्रतिज्ञाहरूबाट बाहेक उनले त्यो आशा कहाँबाट पाए होलान्? हामीमा भएको आशा र पवित्र धर्मशासास्त्रमा दिइएको प्रतिज्ञाहरूले हामी जिइरहन चाहन्छौँ भने निरन्तररूपमा परमेश्वरको वचन वा बाइबल पढ्नुपर्ने खाँचो रहेछ भनेर दानिएलको अनुभवबाट हामीले कसरी सिक्नुपर्छ?`