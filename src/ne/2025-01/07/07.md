---
title: 'थप जानकारी'
date: 14/02/2025
---

एलेन जी. ह्वाइटको पाट्रियार्कस् एण्ड प्रोफेटस्, पृ. ३३-३४को “ह्वाइ वाज सिन परमिटेड?” भन्ने अध्याय पढ्नुहोस्।

“शैतानलाई स्वर्गबाट निकालिए तापनि परमेश्वरले उसलाई तत्काल नाश गर्नुभएन। प्रेमपूर्वक गरिएको सेवा मात्रै परमेश्वरलाई स्वीकार्य भएकोले उहाँको न्याय र उदारमा रहेको विश्वासमा परमेश्वरका जीवहरूको बफादारीता आधारित हुनु आवश्यकता छ। स्वर्गमा भएका र ब्रह्माण्डमा भएका अरू पृथ्वीहरूका जीवहरू पापको ज्यादतिको नतिजा बुझ्न तयार थिएनन्। यदि उहाँले शैतानलाई तत्काल नाश गर्नुभयो भने तिनीहरूले उहाँको न्यायप्रणालीलाई बुझ्न सक्दैनथे। यदि उहाँले शैतानमाथि तुरुन्तै कारबाही गरेर नाश गर्नुभयो भने उहाँका जीवहरूले उहाँलाई प्रेमले भन्दा त्रासले सेवा गर्नेथिए। त्यसले गर्दा धोखेवाजको प्रभावलाई पूरै नाश हुनेथिएन। परमेश्वरको खिलाफमा विद्रोह गर्ने मिजास पनि पूरै निर्मुल हुँदैनथ्यो। अनन्त युगसम्म सारा जगत्को हितको निम्ति शैतानका नीतिहरू पूर्ण विकसित हुन आवश्यक थियो। परमेश्वरको राज्यप्रणालीको विरुद्धमा उसले लगाएका आरोपहरूलाई सत्य आत्मज्ञानको ज्योतिले सबै जीवहरूले हेर्नु अनिवार्य थियो। त्यसले गर्दा तिनीहरूको सामु परमेश्वरको न्याय, दया र दश आज्ञा वा व्यवस्थाको चिरस्थायीतालाई सदाको निम्ति धरोहर भएर बस्न सकिन्थ्यो र तिनीहरूले उहाँको न्याय, प्रेम र अटल आज्ञाहरूप्रति कहिले पनि प्रश्न गर्नु आवश्यक हुँदैनथ्यो।

“सारा आउने युगहरूको निम्ति शैतानको विद्रोह पाठको निम्ति हुनुपर्नेथियो। यसले पापको स्वभाव र त्यसका भयानक नतिजाहरूको निरन्तर साक्षी भइरहनुपर्दथ्यो। परमेश्वरको स्वामित्वलाई बेवास्ता गर्ने शैतानका नीति वा उसले चलाउने प्रणालीहरू र त्यसको असरको नतिजा दुवै मानव प्राणी र स्वर्गदूतहरूमा कस्तो थियो भनेर सबैले हेर्नु आवश्यक थियो। परमेश्वरको राज्यप्रणालीचाहिँ उहाँले सृष्टि गर्नुभएको प्राणीहरूको सर्वहितको निम्ति सुरक्षित भएको प्रमाणमा त्यो सदा साक्षी भइरहनेछ। यसरी विद्रोहको भयानक प्रयोगशालाको इतिहासले सबै पवित्र जीवहरूलाई निरन्तर सुरक्षित पारिराख्नेछ। परमेश्वरको आज्ञा उल्लङ्घन गर्दा पाउने धोखाबाट तिनीहरू उम्किरहनेछन्। तिनीहरूले फेरि पाप नगर्न र त्यसबाट आउने दुःख र दण्डबाट बचाइराख्ने परमेश्वरको योजना पूरा हुनेछ।”–पाट्रियार्कस् एण्ड प्रोफेटस्, पृ. ४२,४३।

**छलफलको लागि प्रश्नहरू**:

`पापको मामिलामा परमेश्वरले न्योयोचित कारोबार गर्नुभएको बुझाउन “थियोदेसी” भन्ने धार्मिक सिद्धान्त वा विद्या शब्द कोरिएको छ। तर पाप वा खराबीको औचित्य ठिक भएको साबित गर्ने होइन। कोहीले स्वर्गमा यो भनेको कल्पना गर्नुहोस्, “ओहो, मेरै आँखाको अगाडि मेरो परिवारले किन यातना भोग्यो र मारियो भन्ने कुरो मैले अहिले बुझें। अब मलाई थाहा भयो। धन्यवाद येशू!” यो त अनौठो र हास्यास्पद नै मान्नुपर्दछ। परमेश्वर र शैतानको बीचमा भइरहेको भीषण द्वन्द्वको समाधान खराब वा शैतानले होइन परमेश्वर आफैले गर्नुहुनेछ भन्ने समझदारीमा हामी कसरी पुग्द सक्दछौं? (अध्याय ९को पाठ हेर्नुहोस्)।`

`के तपाईं अय्यूबजस्तो भएको कहिल्यै महसुस गर्नुभएको छ? तपाईं र तपाईंका प्रिय जनहरूको दुःख कष्टको औचित्य नै छैन वा त्यसको उचित व्याख्या नै छैन भनेर सोच्ने प्रलोभनमा तपाईं कहिल्यै पर्नुभएको छ? हामी पनि हामीमा उब्जिने ती प्रश्नहरूप्रति अनभिज्ञ छैनौं तर अय्यूबको “आफूले नबुझेको कुरो पो त मैले उच्चारण गरें” (अय्यूब ४२:३) भन्ने कुरा कसरी महसुस गर्न सक्छौं?`