---
title: 'भित्री कथा'
date: 14/02/2025
---

### अन्धकारमा आवाज

लेखक: आन्ड्र्यु मेकचेस्ने

ग्रेस बाबकक राती अचानक उठिन्। त्यस बेला रिसाएको आवाज उनले सुनेकी थिइन्, “तिमीलाई थाहा छैन। तिमीले बुझ्दैनौ।”

ग्रेस डराएकी त थिइनन्। उनी अमेरिकाको होलब्रुक इन्डियन स्कुलमा शिक्षिकाको रूपमा काम गर्थिन्। उनी एउटा कोठामा मात्र बस्थिन्। राती उठ्नुपर्दा उनलाई रिस त उठेकै थियो। त्यो आवाजलाई उनले सुनिरहिन्।

त्यस आवाजले उनलाई भन्यो, “परमेश्वरले तिमीलाई पुतली खेलाएको जस्तै खेलाइरहनुभएको छ। तिमीलाई कति कुराहरू थाहा छैन। तिमीले परमेश्वरलाई आँखा चिम्लेर पछ्याइरहेका छौ। परमेश्वर निरङ्कुस हुनुहुन्छ।” अब त्यस आवाजले परमेश्वरलाई दोष दिइरहेको थियो। त्यो उनलाई मन परेन।

“जाउ, म तिमीसँग कुरा गर्न चाहन्न,” उनले भनिन्। त्यो आवाज शान्त भयो। तर परमेश्वरलाई दिएको दोषले उनको मन भारी भएको थियो। उनले प्रार्थना गरिन्। त्यो आवाजको जवाफ परमेश्वरले नै दिऊन् भन्ने उनले सोचिन्। पछि परमेश्वरलाई दिएको दोषको बारेमा उनले प्रार्थना गरिन्। उनी चुपचाप सुतिन्।

भोलीपल्ट ग्रेस बाहिर एकान्त ठाउँमा गइन् जहाँ उनले सोच्न सक्थिन्। चट्टानमाथि बसेर परमेश्वरलाई दिएको दोषको बारेमा सोचिन्। शान्त वातावरण भएको थियो। राती भयो र उनी घर गइन्।

भोलिपल्ट उनी त्यस एकान्त ठाउँमा फेरि गइन्। फेरि शान्त भयो। उनी घरमा फर्किन्। “तिमीले ती प्रश्नका जवाफहरू पाउन आवश्यक छैन। तिमीमा विश्वास र भरोसाको आवश्यक छ,” उनको कानमा कानेखुशी गरेको महसुस गरिन्।

“हो, यो सही हो कि मैले जवाफहरू पाउन आवश्यक छैन। तर तपाईं असल हुनुहुन्छ भन्ने कुरा म थाहा पाउन चाहन्छु। तपाईं असल हुनुहुन्छ कि मलाई थाहा छैन” उनले प्रार्थनामा भनिन्।

घरमा उनले शबाथ स्कुलको पुस्तक लिएर पढ्न थालिन्। त्यस बेला “माथि हेर” भन्ने आवाज उनले सुनिन्। त्यहाँ उनको पाँच कक्षाको विद्यार्थीले दिएको क्रूसको फोटो टाँगिएको थियो र त्यसमा यूहन्ना ३:१६का शब्दहरू कोरिएको थियो। “यो तपाईंले मेरो निम्ति गर्नुभयो। त्यसकारण तपाईं असल हुनुहुन्छ। तपाईं साँच्चीकै असल हुनुहुन्छ। म तपाईंमाथि भरोसा राख्न सक्छु। कतिपय प्रश्नहरू मलाई थाहा नभए तापनि म तपाईंमाथि विश्वास र भरोसा राख्न सक्छु।