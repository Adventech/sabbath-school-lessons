---
title: 'संदेह वा शङ्का गर्ने ईश्वारवादी'
date: 11/02/2025
---

परमेश्वरले यशैया ५५:८, ९मा यो घोषणा गर्नुभएको छ: “‘किनकि मेरा विचारहरू तिमीहरूका विचार होइनन्, र तिमीहरूका चाल मेरा चाल होइनन्,’ परमप्रभु भन्नुहुन्छ। जसरी आकाश पृथ्वीभन्दा अल्गो छ, त्यसरी नै मेरा चाल तिमीहरूका चालभन्दा र मेरा विचार तिमीहरूका विचारभन्दा अल्गा छन्।”

परमेश्वरका सोच र विचारहरू हाम्राभन्दा धेरै उच्च छन् वा अपार छन्। इतिहासमा परमेश्वरको योजनाका जटिलताहरूलाई हामीले कल्पना पनि गर्न सक्दैनौं। यसलाई हामीले सोचेर नै विभिन्न परिस्थितिहरूमा परमेश्वरले के गर्नुहुन्छ वा गर्नुहुन्न भनेर चिन्ता गर्ने अभिभारा हामीले किन लिने?

पाप र खराब तत्त्वहरूको बारेमा हामीलाई थोरै मात्र थाहा भएको समस्याको समाधान खोज्न हामी सन्देह गर्ने ईश्वरवादी हुनुपर्दछ। त्यस व्यक्तिले परमेश्वरलाई विश्वास गर्छन्; उहाँले के गर्नुहुन्छ त्यसका असल कारणहरू उहाँलाई नै थाहा छ भनेर ढुक्क हुन्छ। त्यसकारण हामीमा सिमित ज्ञान भएकै कारणले जे भइरहेको छ त्यसको सुर्ता लिनुपर्ने कारणहरू छैनन्। सन्देह गर्ने ईस्वरवादीले पाप र खराबको बारेमा परमेश्वरले गर्नुहुने मामिलामा पूरै थाहा हुने मानव क्षमता छैन भनेर महसुस गर्दछन्। कति कुराहरू हामी देख्दैनौं तैपनि विश्वास गर्नुपर्नेहुन्छ। हाम्रा वरिपरिका हावामा विभिन्न किटाणुहरू फैलिरहेका हुन्छन्। तर तिनीहरूलाई देखेन भन्दैमा तिनीहरूको अस्तित्वलाई हामीले नकार्न सक्दैनौं। परमेश्वरले चाल्नुभएका चालहरू हामीलाई थाहा नभए तापनि ती चालका कारणहरू असल छन् भनेर हामीले अस्वीकार गर्नुहुन्न।

`पढ्नुहोस्: भजनसंग्रह ७३ पढ्नुहोस्। भजनसंग्रहका लेखकका वरिपरि भइरहेका दुष्ट, खराब, अन्याय र अत्याचारलाई उनले कसरी हेर्दछन्? उनले के देखेका छन् जसले गर्दा उनको दृष्टिकोणमा प्रभाव पर्दछ?`

यस संसारमा भइरहेका खराब र दुष्टताका गतिविधिहरू देखेर भजनसंग्रहका लेखक अत्यन्तै विचलित भएका थिए। उनले आफ्ना वरिपरि हेरेर कतिपय दुष्ट मानिसहरू एकदम फलिफाप भइरहेको उनले हेर्न वाध्य भएका थियो। सबै थोक अनुचित र अन्याय भइरहेको उनले देखेका थिए। ती किन भए, त्यसको जवाफ उनीसँग थिएन। परमेश्वरलाई विश्वास गर्नु र उहाँको सेवा गर्नु केही मतलब छ कि भन्ने सोचमा पनि उनी पुगेका थिए। जब उनले पवित्रस्थानमा हेर्न पाए तब कतिपय कुराहरू स्पष्ट भएको उनले महसुस गरे।

पवित्रस्थान वा परमेश्वरको आराधना गर्ने स्थानमा दुष्टहरूको समस्याको समधानको बारेमा उनले केही जानकारी पाएका थिए। धार्मिक न्यायकर्ताले एकदिन सबै थोक उहाँको समयमा न्याय गर्नुहुनेछ भनेर उनले महसुस गरेका थिए।

`सेभेन्थ-डे एडभेन्टिस्टहरूले जानेका पवित्र स्थानको शिक्षाले दुष्ट र खराबको समस्यालाई केही हदमा कसरी बुझाउन सकेको हुन्छ? हामीमा धेरै प्रश्नहरू भए तापनि परमेश्वरको धार्मिक न्यायले अन्तमा सबै थोकलाई ठेगानामा लगाइदिनेछ भन्ने विद्या के पवित्रस्थानको शिक्षाले हामीलाई बुझाउन सहयोग हुन्छ र?`