---
title: '“यस संसारमा धेरै थोकहरू छन् जुन हामीलाई थाहा छैन”'
date: 10/02/2025
---

यस संसारको इतिहास पाप वा खराब तत्त्वमाथि विजय पाएर विजय उल्लाससाथ समाप्त हुनेछ। तर अहिले हाम्रो सामु हाम्रो दिमागलाई नै खलबल पार्ने धेरै प्रश्नहरू त यथावत् नै छन्। दुःख र कष्टको समस्याको चर्चा गर्दा हामी कसरी गर्न सक्छौं जसले गर्दा हाम्रो मनलाई हलुका पारिन्छ?

`पढ्नुहोस्: अय्यूबले शैतानको हातबाट यातना र महाकष्ट पाएको अय्यूबको पुस्तकमा पढ्छौं। उनी र उनका साथीहरूले दुष्टताप्रति धेरै आर्तनाद गरेका थिए। खराबको समस्यालाई परमेश्वरले कसरी सम्बोधन गर्नुभएको थियो? हाम्रो जीवनको पर्दा पछाडि के भइरहेको छ सो हामीमध्ये कसलाई थाहा छ र? अय्यूब ३८:१-१२ पढ्नुहोस्।`

अय्यूबले महाकष्ट भोग्नुपरेकोले ती दुःख, पीडा र खराबहरू आफूमाथि किन आइपुग्यो वा उनमाथि खनियो भन्ने मार्मिक आवाज उनले उठाएको उनको कथाले चित्रण गर्दछ। आफूमा भएका अनेकौँ प्रश्नहरूको जवाफ पाउन उनले परमेश्वरसँगको दर्शन खोज्दछन्। उनको जीवनको पर्दा पछाडि स्वर्गमा के भइरहेको थियो भन्ने ज्ञान उनमा थिएन (अय्यूब १ र २)।

परमेश्वरले दिनुभएका अय्यूबका प्रश्नहरूका जवाफ उल्लेखनीय छ। विशेष गरेर उहाँले जुन तरिका अपनाएर जवाफ दिनुभयो, त्यो रोचक नै मान्नुपर्दछ। भुमरीबाट नै आवाज निकाल्नुभएर उहाँले अय्यूबलाई नै यसरी सोध्नुभयो, “यो को हो जसले मूर्ख कुराहरू गरेर मेरो सल्लाहलाई धमिल्याउन खोज्छ?” (अय्यूब ३८:१, २)। यस वचनलाई यसरी पनि अनुवाद गरिएको छ, “होइन, तिमीले धेरै कुरा किन गरेको? तिमीलाई त थोरै मात्र थाहा छ।” (अय्यूब ३८:२)। अनि अय्यूब ३८:४मा परमेश्वरले थप्नुहुन्छ, “मैले पृथ्वीका जग बसाल्दा तिमी कहाँ थियौ? तिमीमा समझदारी छ भने मलाई भन।”

`पढ्नुहोस्: हाम्रो आफ्नै अवस्थाको विषयमा हाम्रो मनस्थिति कस्तो हुनुपर्छ भनेर अय्यूबको जवाफले कसरी बुझाउँदछ? अय्यूब ४२:२ पढ्नुहोस्।`

अय्यूबलाई परमेश्वरले दिनुभएको जवाफमा हामी यो पाउँछौं कि अय्यूबलाई धेरै थोकहरू थाहा छैन न बुझेका छन् भनेर उहाँले स्पष्ट पार्नुभएको थियो। अय्यूबले जस्तै हामीले पनि नम्र भएर यो महसुस गर्नु आवश्यक छ कि यस संसारमा धेरै थोकहरू भइरहेका छन् र यस संसारको पर्दा पछाडि धेरै थोकहरू भइरहेका छन् जुन हामीलाई केही पनि थाहा छैन। हाम्रा प्रश्न वा जिज्ञासाका जवाफहरू अहिले हामीले नपाए तापनि तिनीहरूको जवाफ असलै हुँदैन वा एक दिन सबै समस्याहरूको समाधान हुनेछैन भन्ने छैन। त्यस समयसम्म हामीले हामीप्रति परमेश्वरको हितमाथि भरोसा गर्नैपर्छ। उहाँले उहाँका विभिन्न कामहरूले हामीप्रति उहाँको हितलाई त प्रकट नै गरिरहनुभएको छ।

`कुनै थोकको अल्पज्ञानको बारेमा सोच्नुहोस्। अहिले नै जवाफ नपाएका दुःख, कष्ट किन भयो भन्ने प्रश्नहरूसँग हामी किन बाँच्न सिक्नुपर्छ?`