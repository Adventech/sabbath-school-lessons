---
title: 'परमेश्वर र शैतानको बीचमा भइरहेको महाद्वन्द्वमा संलघ्ना नीतिहरू'
date: 01/03/2025
---

### यस अध्यायको अध्ययनको लागि निम्न पदहरू पढ्नुहोस्

दानिएल १०:१-१४; प्रकाश १३:१-८; अय्यूब १:१-१२; अय्यूब २:१-७; यूहन्ना १२:३१; यूहन्ना १४:३०; मर्कूस ६:५ र ९:२९।

> <p>याद गर्नुपर्ने पद</p>
> “जसले पाप गर्छ त्यो दियाबलस [डेभिल वा शैतान]-को हो। किनकि दियाबलसले त सुरुदेखि नै पाप गर्दैआएको छ। [शैतान वा डेभिल] दियाबलसका कामहरू नष्ट पार्नलाई नै परमेश्वरका पुत्र प्रकट हुनुभएको हो।” (१ यूहन्ना ३:८)।

१ राजा १८:१९-४०मा एउटा अत्यन्तै प्रभाकारी र उल्लेखनीय विवरण प्रस्तुत गरिएको छ। यसमा जगत् ब्रह्माण्डमा भइरहेको महासङ्ग्राम वा विवादीय युद्धको चित्र ज्वलन्त तरिकाले चित्रण गरेको छ। त्यो कार्मेलको पहाडमा घटेको घटना हो। परमेश्वरको अगमवक्ता एलियामार्फत परमेश्वरले यस संसारका विभिन्न राष्ट्रहरूका देवीदेवताको भन्डाफोर गर्नुभएको थियो। मानिसको कल्पनाले सृजना गरेका विभिन्न पौराणिक र आधुनिक देवीदेवताहरूको पर्दा पछाडि के भइरहेका छन् भन्ने हामीले सोचेको भन्दा बढि भइरहेको हुन्छ। इस्राएलीहरूले नै अरू राष्ट्रहरूका देवीदेवताहरूलाई निम्त्याएर आफूहरूलाई तिनीहरूको घेरामा पारिरहेका थिए। तिनीहरूलाई नै विभिन्न संस्कारहरूद्वारा पूजाआजा गरिरहेका थिए। तर तिनीहरूले ती मूर्तिहरूलाई होइन अर्कैलाई पूजा गरिरहेका थिए।

यस मामिलामा बाइबल स्पष्ट छ: “तिनीहरूले भूतहरू वा शैतान र उसका पतित स्वर्गदूतहरू वा राक्षसहरूका निम्ति बलि चढ़ाए, जो ईश्वर होइनन्, तिनीहरूले नचिनेका देवताहरूलाई, भर्खरै देखा परेका देवताहरूलाई, तिमीहरूका पिता-पुर्खाले भक्ति नगरेका देवताहरूलाई।” (व्यवस्था ३२:१७)। यसमा पावलले थप्दछन्, “मूर्तिपूजकहरूले जो बलि चढ़ाउँछन्, त्यो परमेश्वरलाई होइन, तर शैतान वा भूतप्रेतलाई चढ़ाउँछन्, र तिमीहरू भूतप्रेतसँग सहभागी होओ भन्ने म चाहन्नँ। तिमीहरू प्रभुको कचौरा र भूतप्रेतको कचौरा दुवैबाट पिउन सक्दैनौ। तिमीहरू प्रभुको टेबल र भूतप्रेतको टेबल दुवैबाट खान सक्दैनौ। के हामीले प्रभुलाई डाही तुल्याउने? के हामी उहाँभन्दा शक्तिशाली छौं र?” (१ कोरन्थी १०:२०-२२)।

ती कपोलकल्पित विभिन्न धर्महरूको नाउँमा उब्जाएका देवीदेवताहरूको पछाडि खास गरेर शैतान र उसका मतियारहरू नै मुकुन्डो लगाएर बसिरहेका हुन्छन्। भनाइको तात्पर्य यो हो कि बाइबलमा उल्लेख गरिका विभिन्न वा विदेशी देवीदेवता र तिनीहरूका मूर्तिहरूको पछाडि यस संसारका परमेश्वर नभएर शैतान र उसका मतियारहरूको चलखेल भइरहेको छ। यो नै जगत् ब्रह्माण्डमा भइरहेको महाद्वन्द्वको निचोड हो।

यदि ती पृष्ठभूमि हामीले बुझ्न सकेको भए जगत् ब्रह्माण्डमा भइरहेको महासङ्ग्रामको बारेमा हामीले अझ राम्रोसँग बुझ्न सक्ने हुन्छौं। यदि बाइबलले खुलासा गरेको यो सत्य आत्मज्ञानलाई बुझ्न सक्यौं भने परमेश्वर र शैतानको बिचमा भइरहेको ब्रह्माण्डीय महासङ्ग्राम र पाप तथा खराब तत्त्वको समस्याको स्वभाव यस संसारमा कसरी बिगबिगी भइरहेको छ सो हामीले जान्नेछौं।