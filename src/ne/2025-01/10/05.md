---
title: 'यस पृथ्वीको अस्थायी शासक'
date: 05/03/2025
---

जगत् व्यापी महाद्वन्द्वमा शैतान र उसका मतियारहरूलाई यस संसारमा सीमित क्षेत्र प्रदान गरेर त्यसमा चलखेल गर्न केही नियमहरू तिनीहरूलाई दिएको अघिल्लो अध्यायहरूमा हामीले हेऱ्यौं।

महाद्वन्द्वमा संलग्न हुँदा महाशत्रु शैतान र उसका मतियारहरूका क्रियाकलापहरू मात्र सीमित राखिएको छैन, तिनीहरूकै कार्यक्षेत्रभित्र रहेर तिनीहरूलाई सखाप पार्ने परमेश्वरको योजनालाई अस्थाइ रूपमा सीमित पारिएको छ। प्रभुले आफ्ना प्रतिज्ञाहरूलाई कहिल्यै नतोड्ने भएकोले शैतान र उसका गतिविधिहरूलाई पूर्ण रूपमा विकसित गराउन उहाँले यस संसारको शासन अस्थाइ रूपमा उसलाई सुम्पनुभएको थियो। परमेश्वरले भविष्यमा गर्नुहुने शैतानमाथि फैसलालाई किनारामा राखेर स्वेच्छाले अहिलेको निम्ति उहाँले आफ्नो नैतिक दायरालाई सीमित राख्नुभएको थियो। तर उहाँको शक्ति कमजोर छ भनिएको होइन।

`पढ्नुहोस्: निःसन्देह सनातन परमेश्वर यस पृथ्वीका सृष्टिकर्ता र स्वामी हुनुहुन्छ। तैपनि यस संसारमा भइरहेका अवाञ्छित गतिविधि, जस्तै: हिँसा, हत्या, आतङ्क, भ्रष्टाचार, दमन मानिसहरूप्रति अमानवीय रूपमा भइरहेकोमा शैतानकै शासनको जिम्मेवारी छ भनेर देहायका पदहरूले कसरी खुलासा गराउँछन्? यूहन्ना १२:३१; यूहन्ना १४:३०; यूहन्ना १६:८-११; २ कोरन्थी ४:३-४; र लूका ४:६ पढ्नुहोस्।`

दुई राज्य शक्तिहरूको बीचमा भीषण मुकाबिला भएको नयाँ करारले खुलासा गरिएको छ। ती राज्यहरू हुन् ज्योति र अन्धकारका। शैतान र उसको विद्रोहको कारणले यस संसारलाई अन्धकारको बादलले ढाकिएको छ। यो बाइबलले अस्वीकार गर्दैन। तर शैतानको राज्यलाई परास्त गर्ने लक्ष्य लिएर येशू आउनुभएको थियो। यस मामिलामा येशूका चेला यूहन्नाले यसरी नै खुलासा गरेका छन्: “जसले पाप गर्छ त्यो दियाबलस वा शैतानको हो। किनकि दियाबलसले त सुरुदेखि नै पाप गर्दैआएको छ। दियाबलसका कामहरू नष्ट पार्नलाई नै परमेश्वरका पुत्र प्रकट हुनुभएको हो।” (१ यूहन्ना ३:८)।

यद्यपि, आफ्ना राज्यशासन पद्धतिका नियमहरूमा कतिबद्ध हुने नीति भए तापनि उहाँले केही नीतिहरू राख्नुभएको छ जसले गर्दा उहाँले आफूलाई नै सीमित पार्नुभएको थियो। ती केही नीतिहरूमा (१) उहाँले सृष्टि गर्नुभएका जीवनहरूले आत्मनिर्णय वा विवेकको स्वतन्त्रता पाउने अधिकार र (२) महाद्वन्द्वमा संलग्न हुने केही सामान्य नियमहरू। ती सबै अहिले नै हामीलाई खुलासा त गरिएको छैन। यस संसारमा तुरुन्तै शैतानलाई नाश पार्ने र खराब तत्त्वलाई बिलाउने परमेश्वरको शक्ति भए तापनि शैतानको गतिविधिको चुलीमा उसले नै पुऱ्याऊन् भन्ने हेतुले उसलाई नाश गर्ने उहाँको नैतिक अधिकारलाई केही समयसम्म परमेश्वरले नै खिचिराख्नुभएको छ। त्यसैकारण हामीले यस संसारमा अनेकौँ खराब तत्त्व, आतङ्क, दुःख कष्टको बिगबिगी निरन्तर रूपमा भइरहेको देख्छौं। त्यसले गर्दा कतिपयले उहाँको अस्तित्वकै बारेमा प्रश्न गर्ने मौका पाइरहेका छन्। परमेश्वर असल हुनुहुन्छ भने ती खराबले किन निरन्तरता पाइरहेका छन् भन्ने प्रश्न कुन बुद्धिजीवीले गरिरहेको छैन होला? तर, यदि महाद्वन्द्वको पृष्ठभूमि हामीले बुझ्न सक्यौं भने र खराबलाई सदाको निम्ति थन्क्याउने उहाँको अधिकारलाई अहिले नै आफ्नो सीमामा राख्नुभएको छ भनेर पनि बुझ्न सक्यौं भने अहिले भएका कतिपय गतिविधिहरूलाई हामीले बुझ्न सक्छौं। परमेश्वरले एक दिन खराबमाथि विजय पाउनुहुनेछ भन्ने विद्यामा हामी आश्वस्त हुन सक्दछौं।

`येशू ख्रीष्टले आफूलाई होइन शैतानलाई यस संसारको शासक भनेर सम्बोधन गर्नुभएकोमा यस संसारमा भइरहेका खराब वा दुष्ट तत्त्वहरूको बिगबिगीमा हामीले केही हदसम्म कसरी बुझ्न सक्छौं? शैतानको शासन वा उसको प्रभुत्त्व केवल केही समयको निम्ति मात्र हो भन्ने ज्ञानले हामीलाई कसरी सान्त्वना प्रदान गर्दछ?`