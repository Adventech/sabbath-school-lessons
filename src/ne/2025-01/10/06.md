---
title: 'सिमितहरू र नियमहरू'
date: 06/03/2025
---

वास्तविक रूपमा भन्ने हो भने जगत् ब्रह्माण्डमा भइरहेको महाद्वन्द्व परमेश्वरको चरित्र व स्वभावमाथिको हो। परमेश्वरको असल मिजास, न्याय र राज्यको विरुद्धमा झुटो र बेइज्जपूर्ण आरोपहरू शैतानले लगाएको थियो। यो त जगत् ब्रह्माण्डमा नै शैतानले उहाँको विरुद्धमा मुद्दा चलाएको थियो।

यस खालको मुद्दामा केवल झट्टै शक्तिलाई प्रयोग गरेर होइन तर त्यो आरोप कतिको सत्य झुटो छ भनेर देखाउनैपरेको थियो।

यदि कुनै पदमा भएको व्यक्तिको विरुद्धमा मुद्दा चलाएमा त्यसको सामना गर्न स्वतन्त्र, निष्पक्ष, न्यायोचित र खुला छानबिन गरेर मात्र आरोपित व्यक्तिलाई हराउन सकिन्छ। यदि आरोपले प्रेमले चलाएको सारा राज्यशासनलाई धक्का पर्छ भने त्यसलाई हतपत छिनोफानो गर्न सकिँदैन।

खराब वा दुष्टताको समस्यासँग सम्बन्धित जगत् ब्रह्माण्डमा भइरहेको महाद्वन्द्वको बारेमा राम्रोसँग बुझ्न सक्नुको अर्थ के हो? के परमेश्वरले प्रतिज्ञा गर्नुभको छ भने के उहाँले त्यसलाई कहिल्यै तोड्नुहुनेछ त? अहँ। परमेश्वर आफै त्यस युद्धको नीतिअनुसार नै फैसला गर्नुहुने भएकोले उहाँले आफ्नो भविष्यको क्रियाकलापलाई नैतिक रूपमा सीमित राख्नुभएको थियो। यसले गर्दा अन्धकारको अस्थायी प्रभुत्वमा केही खराबहरू हुन सक्थ्यो।

`पढ्नुहोस्: मर्कूस ६:४-६ र मर्कूस ९:२९ पदहरू पढ्नुहोस्। विश्वास र प्रार्थनासँग परमेश्वरको क्रियाकलाप कसरी जोडिन सक्छ भनेर यी पदहरूले कसरी देखाउँछन्?`

ती दुवै विवरणहरूमा संलग्नताका केही नियमहरूले परमेश्वरको कामलाई सीमित राखिएको देखाइएको छ। तर त्यो सीमा नाटकीय रूपमा प्रार्थना र विश्वाससँग सम्बधित थियो। बाइबलमा अरू ठाउँहरूमा पनि हामी पाउँछौं कि प्रार्थनाले धेरै कुराहरू फरक पार्दछ। यसले परमेश्वरको काममा बाटोहरू खुल्दछ जुनविना प्रायः जसो खोलिँदैन वा कसैले प्रार्थना नै गरेन भने उसको समस्यामा हस्तक्षेप गर्न परमेश्वरलाई नैतिक रूपमा बाध्यता हुँदैन। तर हाम्रो जीवनमा परमेश्वरको हस्तक्षेप गर्न केवल प्रार्थना र विश्वास मात्रै सबै थोक हुन् भनेर सोच्नहुन्न। त्यहाँ केही तत्त्वहरू होलान् जुनप्रति हामी अनजान छौं।

महाद्वन्द्वको क्रियाकलापमा संलग्न हुँदा केही नीतिहरू छन् भन्ने हामीले पहिला गरेको छलफलसँग धारणा मिल्दछ। परमेश्वर आफै ती नीतिहरूमा चल्ने कटिबद्ध हुनुभएको थियो। वर्तमान समयमा उहाँको क्रियाकलाप नैतिक रूपमा सीमित भएको हुन्छ। त्यसले गर्दा शैतानका गतिविधिहरू अस्थायी रूपमा भए तापनि उसको अन्धकारको राज्यले सञ्चालन गर्न दिइएको थियो।

`रोमी ८:१८ र प्रकाश २१:१-७ पदहरू पढ्नुहोस्। हामीलाई कति कुराहरू थाहा नभए तापनि यी पदहरूले परमेश्वरमाथि हामी भरोसा राख्न सक्छौं भनेर कसरी सिकाउँदछन्? हाम्रो उत्तम भलाइ परमेश्वरलाई थाहा छ र एक दिन सबै खराब तत्त्वहरूको अन्त्य हुनेछ र हामी परमेश्वरको राज्यमा सच्चिदानन्दीय जीवन बिताउन सक्नेछौं भनेर कस्तो आश्वासन यी पदहरूले हामीलाई बताउँछन्?`