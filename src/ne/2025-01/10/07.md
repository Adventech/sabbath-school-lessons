---
title: 'थप जानकारी'
date: 07/03/2025
---

एलेन जी. ह्वाइटद्वारा लिखित टेस्टिमोनिज फर द चर्च, ठेली १, पृ. ३४१-३४७को “द पावर अभ शैतान” भन्ने अंश पढ्नुहोस्।

“पतित मानिस वा पापमा नै रहन रुचाउनेहरू पापको नीतिअनुसार शैतानकै कब्जामा हुन्छन्। त्यस महाविद्रोहीको कब्जाबाट पतित मानिसलाई उसको स्वेच्छाद्वारा छुटाउन लक्ष्य लिएर येशू आउनुभएको थियो। पापले गर्दा मानिसहरू स्वभावैले शैतानका कुराहरू सुन्न झुकेका हुन्छन्। ख्रीष्टको सहयोगिवना उसले महाशत्रु शैतानसँग मुकाबिला गर्न सक्दैन। त्यस मानिसमा शक्तिशाली विजयी हुनको लागि येशू ख्रीष्ट हुनैपर्छ। उहाँले नै उसका चाहनाहरूलाई अगुवाइ गर्नुहुन्छ र उसलाई बल दिनुहुन्छ। परमेश्वरले मात्र शैतानको शक्तिलाई सीमित गर्न सक्नुहुन्छ। शैतान यस पृथ्वीमा यताउति र तलमाथि घुमिरहेको हुन्छ। उसले एक क्षण पनि मानिसलाई फसाउन रोक्दैन। मानिसलाई डर, धम्की र त्रास देखाएर नाश गर्न शैतान जहिले पनि चनाखो भएर हेरिरहेको हुन्छ। यो ज्ञान येशूभक्तहरूमा हुनु जरुरी छ। शैतानको पञ्जाबाट येशूभक्तहरू उम्केर बस्नु आवश्यक छ। शैतानले परमेश्वरका जनहरूलाई आफ्नो जालमा पार्न अनेकौँ प्रपञ्चहरू रचिरहेको छ। परमेश्वरका जनहरूको विरुद्धमा उसको अन्तिम अभियान जारी छ। तिनीहरूले शैतानका जालहरूलाई नबुझ्न सक्छन्। २ कोरन्थी ११:१४मा पावलले यो जिकिर गर्दछन्, “अचम्म नमान वा चकित नहोऊ किनकि शैतान आफै ज्योतिको स्वर्गदूतको भेष धारण गर्छ।” शैतान त कपोलकल्पित वा कल्पना मात्र हो र उसको अस्तित्व नै छैन भनेर कतिले सिकाइरहेका हुन्छन्। तिनीहरूलाई उसले आफ्नो कब्जामा लिइरहेको हुन्छ। तिनीहरूकै माध्यमबाट शैतानले ठूलो धोखा रचिरहेको हुन्छ। जब येशूभक्तहरू ख्रीष्टको बलमा चल्छन् तब शैतानमाथि तिनीहरूको शक्ति हुन्छ भनेर उसलाई थाहा छ। जब येशूभक्तहरू शक्तिशाली विजयी येशूसँग नम्र भएर सहयोगको निम्ति याचना गर्छन् तब सत्यमा अत्यन्तै कमजोर भएका विश्वासी पनि उहाँमाथि भरोसा राख्यो भने शैतान र उसका फौजहरूलाई परास्त गर्न सक्छ। उसले मानिसहरूलाई फसाउन हाकाहाकी आउँदैन। यसले निदाउने र जोश र जाँगर नभएका इसाईहरूलाई फसाउन खोज्छ। इसाई हुँ भनेर दाबी गर्ने र परमेश्वरका आज्ञाहरू नमान्नेहरूलाई फसाउन उसले अनेकौँ रूप लिएर तिनीहरूलाई थाहा नै नदिएर तिनीहरूलाई फसाउन सक्छ।”–एलेन जी. ह्वाइट, टेस्टिमोनिज फर द चर्च, ठेली १, पृ. ३४१।

**छलफलको लागि प्रश्नहरू**:

`शैतानले कानुनी रूपमै आफ्नो कब्जामा राखेको अर्थ के हो? त्यसको अर्थ के शैतानले मानिसलाई जे चाह्यो त्यही गर्न सक्छ र? सक्दैन भने किन सक्दैन? जगत् ब्रह्माण्डमा भइरहेको महाद्वन्द्वमा पनि केही नियमहरू छन् भन्नुको अर्थ के हो?`

`अस्थायी रूपमा भए तापनि महाद्वन्द्वमा परमेश्वरले शैतानलाई उसको क्षेत्र किन तोकिदिनुभएको छ? शैतानको आरोपलाई परमेश्वरले कसरी जवाफ दिन खोज्नुभएको छ भनेर त्यसले हामीलाई कसरी बताउँछ?`

`इसाईहरू नै किन नहून्, शैतानको अस्तित्वको इन्कार गर्नेहरूलाई तपाईंले कसरी जवाफ दिनुहुन्छ? हामीले शैतानको अस्तित्वलाई प्रमाणित त गर्न सक्दैनौं, तर तपाईंसँग के-के प्रमाणहरू छन् जसले गर्दा शैतानले मानिसहरूलाई घोर धोखा दिइरहेको छ भन्ने प्रमाणित गर्न सकिन्छ?`