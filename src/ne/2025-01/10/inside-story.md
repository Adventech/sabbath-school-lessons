---
title: 'भित्री कथा'
date: 07/03/2025
---

### आइरहने पाहुना: भाग २

लेखक: आन्ड्र्यु मेकचेस्ने

सेभेन्थे-डे एड्भेन्टिस्ट बाल चिकित्सकको निम्ति १३ वर्षकी माट्रोना दैत्यजस्तो थिइन्।

फोनबाट गरेको कुराकानीको चार महिनापछि कलेट सात घन्टा कारबाट अलास्काको आन्कोरेजदेखि फेयरबाँकमा माट्रोनालाई भेट्न गइन्। उनी अरू १९ जना केटी र केटाहरूसँग अनाथलयमा रहेकी थिइन्। उनी पाँच फुट सात इन्च अल्गो थिइन्। कलेट केवल ५ फुट ३ इन्च मात्रै थिइन्।

जब कलेटले त्यस केटीलाई देखिन् उनी दैत्यजस्तै छिन् भनेर सोचिन्। उनको भेट रोचक हुने महसुस गरिन्।

माट्रोना बैठकको भुईंमा बसेकी थिइन्। सुरुमा उनले कुरा गर्न लाज मानेकी थिइन्।

कलेट उनीसँग बसिन्। केही मिनेट त अनौठो लागेको थियो। तर आफूले उनलाई उपहार ल्याएको सम्झिन्। त्यो पशुहरूको बारेमा विश्वकोश थियो। कलेटले किताव पल्टाइन् र माट्रोनालाई देखाइन्। माट्रोनालाई उत्सुकता जाग्यो। अनि कलेटसँगै पाना पल्टाउन थालिन्। केही समयपछि माट्रोनाले कलेटसँग फोटोहरू हेर्न थालेकी थिइन्।

त्यो रमाइलो भेटघाट थियो। त्यो भेट तीन घन्टासम्म रह्यो।

अर्को महिना तिनीहरू फेरि भेटे र कलेटले माट्रोनालाई बाइबल दिइन्। फोनमा बाइबल पढ्नु भनेर माट्रोनालाई सल्लाह दिइन्, तर त्यो भएन।

माट्रोना आङ्करेजको अर्कै ठाउँमा सरिन्। फेयरबाँकका साथीहरूलाई मिस गरेकोले उनी एक्लै भएको महसुस गरिन्। उनले कलेटलाई दिन-दिनै फोन गरिन् र आफूलाई धर्मपुत्री पाल्न अनुरोध गरिन्। कलेट नयाँ कामको खोजीमा थिइन्। आङ्करेजमा उनको काम सिद्धिँदैथियो। उनी पश्चिम अलास्काको ठूलो गाउँ बेथेलमा सर्न लागेकी थिइन्। त्यहाँको जनसङ्ख्या ६,००० थियो, र त्यहाँ अस्पताल थियो जहाँ उनले काम गर्न सक्थिन्।

“छ्या,” जब कलेट सर्न लागेकी थिइन्, उनलाई नियाँस्रो लाग्यो। उनको निम्ति बेथेल सानो गाउँ थियो र त्यहाँ नियाँस्रो हुने उनले सोचिन्।