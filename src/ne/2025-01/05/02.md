---
title: 'दुष्ट वा खराब तत्त्वहरूको बिगबिगीले दुःखित हुनुभएको परमेश्वर'
date: 26/01/2025
---

बाइबलको परमेश्वर न्यायप्रति आशक्त हुनुहुन्छ तर खराब, बदमासी र पापप्रति आक्रोस व्यक्त गर्नुहुन्छ वा घृणा गर्नुहुन्छ। पाप र खराब तत्त्वको विरोधमा परमेश्वरले आफ्नो भावना व्यक्त गर्नुहुन्छ। दबिएका र दुर्व्यवहारमा परेकाहरूको पक्षमा उहाँले आफ्नो क्रोध व्यक्त गर्नुहुन्छ। खराब वा पाप गर्ने मानिसलाई नै त्यसले असर गर्दा उहाँ रिसाउनुहुन्छ। परमेश्वरले खराब र दुष्टतालाई किन घृणा गर्नुहुन्छ भन्दा त्यसले उहाँका जीवहरूलाई जहिले पनि हानी गरिरहेको हुन्छ। स्वेच्छाले आफ्नो शरीरलाई दुःख दिँदा पनि उहाँ दुष्टतालाई घृणा गर्नुहुन्छ। विद्रोही भावनाको चक्करमा लागिरहने मानिसहरूप्रति परमेश्वरले बारम्बर आपत्ति जनाउनुभएको बाइबलको विवरणमा छ। त्यो चक्कर यसप्रकारको छ:

कसैले दुष्ट वा खराब काम गर्छ भने त्यो व्यक्तिले परमेश्वरकै विरुद्धमा विद्रोह गरिरेको हुन्छ। कतिपय समयमा मानिसहरूले भयाभव बर्बर र अत्याचार गर्दछन्। बालबलि र परमेश्वरको निम्ति अरू कठोर र निष्ठुर कामहरू उहाँको निम्ति घृणास्पद हुन्छन्।

मानिसहरूकै चाहना वा निर्णयहरूअनुसार परमेश्वर तिनीहरूबाट आफ्नो हात झिक्नुहुन्छ।

मानिसहरूलाई विदेशी राष्ट्रहरूले दबाएका हुन्छन्।

उद्धारको निम्ति मानिसहरूले चित्कार गर्छन्।

आफ्नो अनुग्रहले मानिसहरूलाई उहाँले उद्धार गर्नुहुन्छ।

मानिसहरूले परमेश्वरको विरुद्धमा फेरि विद्रोह गर्छन्। कतिपय समयमा उहाँको विरुद्धमा भिषण विद्रोह गर्छन्।

भयानक खराब, विद्रोह र विश्वासघात बारम्बार गरे तापनि तिनीहरूप्रति परमेश्वर बफादार, सहनशील र धिरज हुनुहुन्छ। उहाँले अचम्मको अनुग्रह र गहिरो करुणाका साथ तिनीहरूसँग व्यवहार गर्नुहुन्छ।

`पढ्नुहोस्: परमेश्वरका जनहरूले नै बारम्बार उहाँको विद्रोह गर्दा उहाँका प्रत्युत्तरहरू भावनात्मक रूपमा कस्ता थिए? भजनसंग्रह ७८मा गरेको वयानलाई पढ्नुहोस्।`

बाइबलको अनुसार प्रेम र न्याय एक सिक्काका दुई पाटाहरू हुन्। ती एक आपसमा बुनिएका छन्। खराब र दुष्ट तत्त्वको प्रत्युत्तरमा दिनुहुने परमेश्वरको क्रोध उहाँको प्रेमको उपज हो। खराब वा दुष्टताले जहिले पनि परमेश्वरले प्रेम गर्नुहुनेलाई चोत पऱ्याइरहेको हुन्छ। परमेश्वर अनुचित र आफ्नो मनोमानीले क्रोध देखाउनुभएको विवरण बाइबलमा कहीँ पनि छैन।

शताब्दीयौँदेखि परमेश्वरकै जनहरूले उहाँलाई त्यागे र उहाँको विरुद्धमा गद्दारी गरे तापनि उहाँले आफ्नो करुणा मानिसले अपेक्षा गरेकोभन्दा बढी निरन्तर रूपमा वर्षाइरहनुभएको छ (नहेम्याह ९:७-३३)। परमेश्वरको प्रेम, करुणा, दया र धैर्यताको गहिराइलाई मानिसहरूले बुझ्नै नसक्ने गरेर व्यक्त गरिरहनुभएको छ। हो, भजनसंग्रह ७८:३८ अनुसार, “उहाँचाहिँ दयालु हुनुभएकोले उहाँले तिनीहरूका अपराध क्षमा गर्नुभयो, र तिनीहरूलाई नष्ट पार्नुभएन। बारम्बार उहाँले आफ्नो क्रोध रोक्नुभयो, र उहाँले आफ्नो सम्पूर्ण क्रोध उत्तेजित पार्नुभएन।”