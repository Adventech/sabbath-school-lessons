---
title: 'परमेश्वरले जानाजानी कसैलाई कष्ट दिनुहुन्न'
date: 29/01/2025
---

विपिन्न वर्ग, हेपिएका दलित, शोषित र मानवीय अत्याचारका शिकार भएका मानिसहरूको पक्षलाई साथ दिनुभएर तिनीहरूलाई शिकार बनाउने र शोषित वर्गहरूप्रति परमेश्वरले धार्मिक क्षोभ वा आक्रोस बारम्बार व्यक्त गर्नुभएको विवरण बाइबलभरि हामी पाउँदछौं। यदि खराब तत्त्व र दुष्टता छैन भने परमेश्वर रिसाउनुपर्ने कुनै कारण हुनेथिएन। उहाँका सृष्टिलाई हानी गर्नेहरूको विरोधमा मात्र उहाँ रिसाउनुहुन्छ।

विलाप ३:३१-३६मा लेखिएको छ कि कसैलाई दुःख दिनु परमेश्वरको हृदयमा नै छैन। दुष्टहरूलाई उहाँले दण्ड दिन चाहनुहुन्न तर प्रेमले गर्दा नै न्याय गर्ने अन्तिम आवश्यकता भएको थियो।

यो सत्य अत्यन्तै अर्थपूर्ण छ। यस सत्यले यो उदाहरण प्रस्तुत गर्दछ कि परमेश्वरले आफ्ना जनहरूलाई उहाँको क्षमाले निरन्तरता पाइरहनेरहेछ र उहाँले पश्चाताप गर्ने अवसर दिइरहनुभएर उहाँसँग मिलेको उहाँ चाहनुहुन्छ। तर मानव हृदयमा त्यो नीति उहाँले कतिसम्म जारी गर्नुहुन्छ भन्ने प्रश्न त खडा नै भइरहेको हुन्छ। उहाँका अगमवक्ताहरूमार्फत उहाँले यहूदीहरूलाई बारम्बार आफूतिर फर्कन आह्वान गर्नुभएको थियो, तर बारम्बार तिनीहरूले उहाँलाई सुन्न अस्वीकार गरेका थिए (यर्मिया ३५:१४-१७; भजनसंग्रह ८१:११-१४)।

`पढ्नुहोस्: परमेश्वरले बारम्बार आफ्ना जनहरूलाई तिनीहरूको पाप र दुष्ट चालबाट फर्क भनेर आह्वान गर्नुभए तापनि तिनीहरू पापकै दलदलमा रमाउन चाहेकोले तिनीहरूको शत्रु बेबिलोनले हमला गर्न दिनुभएर तिनीहरूमाथि उहाँको न्याय वा आक्रोस पोख्नुभएको थियो। निम्न पदहरूले यसको विषयमा के बुझाउँदछन्: एज्रा ५:६-१२; यर्मिया ५१:१७-२५, ४०-४४ (२ इतिहास ३६:१६ पनि हेर्नुहोस्)।`

मानिसहरू हठी र पश्चात्ताप नगरी पापै गरिरहने बानीले गर्दा तिनीहरूप्रति परमेश्वर आक्रोसित हुनुभएको थियो। आखिरमा तिनीहरूले पाउने उहाँको सुरक्षाबाट हात झिक्नुभएको थियो। त्यसको फल स्वरूप बेबिलोनका राजा नबूकदनेसरको आक्रमणमा तिनीहरू परेका थिए (एज्रा ५:१२)। ती जनहरूको निम्ति केही उपाय नभएपछि मात्र परमेश्वरले तिनीहरूको सुरक्षाबाट हट्नुभएको थियो (२ इतिहास ३६:१६)। बेबिलोनले अत्याचार गरेर तिनीहरूलाई विनाश गरेकोले त्यस बेबिलोनलाई पनि परमेश्वरले पछि दण्ड दिनुभएको थियो (यर्मिया ५१:२४, २५, ४४सँग जकरिया १:१५ तुलना गर्नुहोस्)।

परमेश्वरका जनहरूमाथि ल्याइएका न्याय वा दण्डहरूको विषयमा बाइबलमा धेरै ठाउँहरूमा उल्लेख गरिएको छ। तिनीहरूलाई शत्रुहरूको हातमा परमेश्वरले नै किन सुम्पिनुभयो (न्यायकर्ता २:१३, १४; भजनसंग्रह १०६:४१, ४२) भनेर खोतलियो भने त्यो तिनीहरूकै निर्णयको उपज थियो। तिनीहरू परमेश्वरलाई त्यागेर अरू देवीदेवताहरूलाई पूजा गरेर भ्रष्ट भएकै कारणले तिनीहरूले भयाभव नतिजाहरू भोग्नुपरेको थियो (न्यायकर्ता १०:६-१६; व्यवस्था २९:२४-२६)। खराब, दुष्ट र पापहरूप्रति परमेश्वर क्रोधित हुनुभएकोले अन्तमा आएर सदाको निम्ति ती तत्त्वहरूलाई निर्मुल पार्नुहुनेछ। यो सबैको निम्ति उहाँको प्रेमको उपज हो किनकि उहाँले सारा ब्रह्माण्डको हित चाहनुभएको छ। शैतानको विद्रोह, उसले ल्याएको पाप र दुष्टताप्रति ती जगत ब्रह्माण्डका जीवनहरूले प्रश्न उठाएका थिए। तर जब पाप र शैतानको निर्मुल हुन्छ तब तिनीहरूले उठाएको प्रश्नको जवाफ तिनीहरूले पाउनेछन्।

तत्काल परमेश्वरले कसैलाई दण्ड दिनुहुन्न भन्ने कुराले उहाँको रीस र आक्रोसको बारेमा तपाईंलाई कसरी बुझाउन खोज्दछ? यदि परमेश्वर आफै रिसाउनमा ढिलो हुनुहुन्छ भने के हामीमाथि अन्याय, अत्याचार र हामीलाई दुःख दिनेप्रति हामी पनि धैर्य र सहनशील हुनुपर्दैन र? गलतहरूको शिकारलाई सुरक्षा दिने र स्याहार्ने क्रममा ती अधर्मीहरूको चालबाट हामी बिचलित नहुन के गर्नुपर्दछ?