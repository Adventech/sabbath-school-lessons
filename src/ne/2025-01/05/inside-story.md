---
title: 'भित्री कथा'
date: 31/01/2025
---

### “के तिमीले शैतानले जितेको चाहन्छौ?”

लेखक: आन्ड्र्यु मेकचेस्ने

मङ्गोलियामा चार जना जँड्याहाहरूले आक्रमण गरेपछि अमेरिकन मिसिनेरी आफ्नो कोठाभित्र चुकुल लगाएर बसिन्। उनलाई चोट पटक लागेको थियो, उनी डराएकी थिइन् र रुँदैथिइन्। उनी आफ्नो घर अमेरिकामा फर्किन तरखरमा थिइन्।

अर्को दुई दिनपछि अर्को मिसिनेरी उनलाई भेट्न आइन्। आफूलाई सान्त्वना दिन ती मिसिनेरी आएकी भनेर सोचिन्। तर उनले झन् गाली पो दिइन्, “के तिमी कोठामा बस्न अमेरिकादेखि यहाँ आएको हो? के तिमीले शैतानले जितेको चाहन्छौ?”

कस्तो हो यो? सान्त्वना देला भनेको त जोआनले गाली पो खाइन्। यस बेला उनी आफ्नो दुःखलाई सम्झेर त्यहाँ छोडेर आफ्नै देशमा जान झन् निर्णय गर्न सक्थिन्। तर आफू मङ्गोलियामा किन आइन् भनेर सोचिन्। सुरुमा उनी उजबेकिस्टानमा जान चाहेकी थिइन्। उनले रसियन भाषा पनि सिक्न थालेकी थिइन्। उनले साइरिलिक लिपी [रसियन भाषाको लिपी] पनि सिक्न थालेकी थिइन्। तर जब उजबेकिस्टानमा जान सकिनन् तब मङ्गोलियमा रहन पुगिन्। साइरिलिक लिपी उनले सिके पनि मङ्गलियाको भाषा उनले बुझिनन्। दुई महिना उनले मङ्गोलियाको भाषा सिक्न खोजिन्। येशूको बारेमा सुनाउन उनलाई आत्तुरी भएको थियो। भाषा नजानेकोले उनले केही पनि गर्न सकेकी थिइनन्। जँड्याहाले झन्डै हरेक हप्ता उनलाई आक्रमण गरेको थियो। उनी कोरिएन जातिका भएको कारण मानिसहरूले उनी पनि मङ्गलियान हुन् भनेर मङ्गोलियन भाषामा बोलचाल गर्दथे।

मङ्गोलियामा येशूको प्रेमको बारेमा जोआनले सुनाउन चाहेकी थिइन्। धेरै जँड्याहाहरूले आक्रमण गरेपछि त्यहाँका मानिसहरूप्रति उनको माया सेलाएको थियो।

एक दिन उनले प्रार्थना गरिन्, “हे प्रभु, यदि तपाईंले म यहाँ बसेको चाहनुहुन्छ भने, मलाई यस नराम्रो वातावरणबाट उकासी दिनुहोस् वा यस नराम्रो परिस्थिति र जँड्याहासँग मुकाबिला गर्न सहयोग गर्नुहोस्।”

उनी आफू मङ्गोलियमा नै बस्ने निर्णय गरिन् र परमेश्वरले के गर्नुहुनेछ सो उहाँको प्रतिक्षामा उनी बसिन्।

जँड्याहाहरूले उनलाई आक्रमण गर्न छोडेनन्। आफू सुरक्षित हुन परमेश्वरले जोआनलाई औजार उपलब्ध गराउनुभयो। तिन महिना भित्र उनी मङ्गोलियन भाषा राम्रोसँग बोल्न सिकिन्। यो अचम्मको कुरा थियो। उनले मङ्गोलियन भाषामा बाइबल सिकाउन सक्ने भएकी थिइन्। कसैले उनमाथि आक्रमण गऱ्यो भने उनले मङ्गोलियन भाषामा प्रतिकार गर्न र सहयोग माग्न सकेकी थिइन्। तर उनले येशूले जस्तै तिनीहरूलाई माया गर्न सकेकी थिइनन् किनकि उनलाई आक्रमण गर्दा उनले सहनुपर्ने पीडा गहिरो थियो।