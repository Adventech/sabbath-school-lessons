---
title: 'परमेश्वर रिसाउनमा ढिलो'
date: 27/01/2025
---

परमेश्वर प्रेमको परमेश्वर हुनुभएकोले नै खराब, दुष्ट तत्त्वहरूदेखि क्रोधित हुनुहुन्छ। परमेश्वर करुणामय र अनुग्रही हुनुहुन्छ। उनका ती गुणहरूप्रति बाइबलका एक जना अगमवक्ताले आपत्ति जनाएका थिए। उहाँ दयालु र क्षमाशील हुनुभएको कुरा त्यस अगमवक्तालाई पतक्कै मन परेको थिएन।

`मनन गर्नुहोस्: तत्कालिन सभ्यताको शक्तिशाली राज्य अश्शूरका मानिसहरू क्रूर, निष्ठुर र कठोर थिए। त्यस साम्राज्यको राजधानी निनभेका मानिसहरूप्रति करुणा देखाउनुभएको र क्षमा दिनुभएकोले योना परमेश्वरसँग अत्यन्तै रिसाएका थिए। योना ४:१-४मा परमेश्वर र योनाको बारेमा हामीलाई के बताउँछ? (मत्ती १०:८ पनि हेर्नुहोस्)।`

परमेश्वरको दयाप्रति योनाको नकारात्मक प्रतिक्रिया दुई कारणहरूले थियो। पहिलो त उनी आफै कठोर थिए। परमेश्वरलाई विश्वास नगर्ने अन्य जातिहरूप्रति उनको घृणा थियो। दोस्रोमा अश्शूरीहरूले इस्राएलीहरूलाई धेरै क्रूर व्यवहार गरेका थिए। तिनीहरूलाई परमेश्वरले दया देखाउनुभएको उनलाई पतक्कै मन परेको थिएन।

यसमा हामीले सिक्नुपर्ने पाठ छ। पहिलो पाठमा, हाम्रो बुझाइ जे भए तापनि अरूको विरुद्धमा हाम्रो मनस्थितिलाई ठिक राख्न हामी बढो होशियार अपनाउनुपर्दछ। परमेश्वरको अनुग्रह प्राप्त गर्नेहरू जतिसुकै पापी र क्रूर भए तापनि हामीहरूले आर्जन नगरेको अनुग्रहप्रति हामीहरू आभारित हुनुपर्छ र उहाँको अनुग्रह अरूहरूलाई पनि फैलाउनुपर्छ भन्ने मनस्थितिमा हामी सबै लाग्नुपर्दछ।

दोस्रोमा, योनाको प्रतिक्रियाले परमेश्वरको करुणा र अनुग्रह उहाँको चरित्रमा कतिको मजबुत भएको रहेछ भनेर देखाउँछ। परमेश्वरको अनुग्रहप्रति योना अत्यन्तै परिचित थिए। उनले यसरी नै व्यक्त गरेका थिए, “तपाईं अनुग्रहकारी र करुणामय, रीस गर्नमा धैर्यवान्, दयामा प्रशस्त, र दुःख दिनुमा बेखुशी हुनुहुने परमेश्वर हुनुहुन्छ भनी मैले जानेको थिएँ।” (योना ४:२)। निनभेको विरुद्धमा इन्साफ ल्याउनदेखि परमेश्वर फर्कनुहुन्छ भन्ने कुरा उनलाई थाहा थियो। संसारका जुनसुकै राष्ट्र, धर्म र जातका मानिसहरूलाई परमेश्वरले दया देखाउनुहुन्छ र न्यायोचित व्यवहार गर्नुहुन्छ।

“रीस गर्न धिलो” वा “धैर्यवान्” भन्ने हिब्रू वाक्यांशको अझर अनुवादमा “लामो नाक” भनेर गरिन्छ। हिब्रू शैलीमा रीस नाकको प्रतिकसँग गाँसिएको हुन्छ। नाकको लमाइको प्रतिकको रूपले यो देखाउँछ कि रीसाउन कतिको समय लाग्दछ।

परमेश्वरको नाक कतिको लामो हुँदोरहेछ भन्ने शब्दको अर्थले उहाँ रीसउन असाध्यै ढिलो र सहनशील हुनुहुन्छ भनेर देखाउँछ। उहाँको रीस मानिसको जस्तै झट्टै उठ्दैन। उहाँ अत्यन्तै सहनशील र धैर्यवान् हुनुहुन्छ। उहाँले सित्तैमा र प्रसस्त अनुग्रह खन्याउनुहुन्छ। तर उहाँले पापलाई निर्दोष ठहराउनुहुन्न र अन्यायप्रति आफ्नो आँखा चिम्लनुहुन्न। बरु, परमेश्वर आफैले पाप र खराब तत्त्वको निम्ति क्रूसको माध्यमबाट क्षतिपूर्ति दिनुहुन्छ वा प्रायश्चित गर्नुहुन्छ। उहाँलाई विश्वास गर्नेहरूप्रति उहाँले न्यायोचित व्यवहार गर्नुहुन्छ र निर्दोष ठहराउनुहुन्छ (रोमी ३:२५, २६)।

`तपाईंलाई अन्याय गर्ने र दुःख दिनेलाई के तपाईंले कहिल्यै दया देखाउन असफल हुनुभएको छ? परमेश्वरले तपाईंलाई के गर्नुभयो सो याद गरेर अरूप्रति तपाईं पनि दयालु हुन तपाईंले कसरी सिक्ने? फेरि त्यसैबखत, पाप गर्ने, दुर्व्यवहार गर्ने र कसैलाई दबाउने मनस्थितिमा कोही नरहन तपाईंले इजाजत कसरी दिन सक्नुहुन्छ?`