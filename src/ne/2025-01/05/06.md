---
title: 'करुणा देखाऊ'
date: 30/01/2025
---

परमेश्वरको क्रोध वा दण्ड भयाभव त छ नै। तर त्यो भयानक कदम अनैतिक वा प्रेमरहित छैन। त्यसको विपरीत दुष्ट र खराब तत्त्वहरूप्रति परमेश्वरले क्रोध वा आक्रोस व्यक्त गर्नुहुन्छ। त्यो भावना उहाँकै प्रेमको उपज हो। धुर्त, खराब र दुष्ट क्रियाकलापहरूको दुष्टताप्रति परमेश्वरको आक्रोस भयानक छ किनभने ती क्रियाकलापहरू परमेश्वरको शुद्ध भलो र राजशी शोभालाई सुहाउँदैन।

यस सन्दर्भमा परमेश्वरको स्वभावमा प्रेम अति आवश्यक गुण हो तर क्रोधचाहिँ होइन। यदि कुनै पनि समाज, राष्ट्र, व्यक्ति र निकायमा अन्याय, अत्याचार, खराब तत्त्वहरूले बास गर्दैन, त्यहाँ परमेश्वरको क्रोध हुँदैन। अन्तमा आएर, परमेश्वरको अत्यन्तै प्रेमिलो कदम भनेकै यस जगत ब्रह्माण्डबाट पाप, खराब तत्त्व, दुष्टता, अन्याय, अत्याचारलाई निर्मुल पार्नु हो। त्यस कदमले परमेश्वरको रिस, क्रोध, आक्रोस सदाको निम्ति प्रभावकारी रूपमा मेटिनेछ। त्यसको अर्थ यस नयाँ सृष्टि हुने पृथ्वी र जगत ब्रह्माण्डमा अन्याय, अत्याचार र खराब तत्त्वहरूको शिर कहिले पनि उठ्नेछैन। मानव र अरू जीवहरूको बीचमा हुने सिद्ध प्रेममा न्याय र अनन्तको आनन्द मात्रको उपभोग हुनेछ। परमेश्वरको क्रोध कहिले पनि प्रकट हुनेछैन। उहाँको क्रोधको आवश्यता कहिले पनि हुनेछैन। यो धारणा नै कति आनन्दमय छ!

`पढ्नुहोस्: कतिपय समयमा परमेश्वरको क्रोधको बहाना बनाई मानिसहरूले धर्मकै नाउँमा अरूलाई दण्ड दिन्छन्, बदला लिन्छन् र प्रतिकार गर्छन्। धर्मकै गुरु वा नाइकेहरूले आफ्ना मतमा नलाग्नेहरूलाई दण्ड, मार्ने, हत्या, हिँसा र बर्बर व्यवहार गर्ने अधिकार पाएको भनेर हुँकार गर्दछन्। के मानवीय प्रतिशोध ठिक हो त? के परमेश्वरले ती धर्मका मतियारहरूलाई दमन गर्ने अनुमति दिनुभएको छ त? मानिसले बदला लिने काममा परमेश्वरले गर्नुभएको मनाही दिने निम्न पदहरूलाई पढेर माथिका प्रश्नहरूको उत्तर पत्ता लगाउनुहोस्: व्यवस्था ३२:३५-३६; हितोपदेश २०:२२; हितोपदेश २४:२९; रोमी १२:१७-२१; र हिब्रू १०:२९-३१।`

कसैको न्याय गर्ने वा मूल्याङ्कन गरेर त्यसअनुसार कारोबार गर्ने परमेश्वरको क्षेत्राधिकारभित्र पर्छ भनेर बाइबलले बताउँछ। कसैको बारेमा फैसला वा न्याय गर्ने अधिकार परमेश्वरको हो, मानिसको होइन चाहे तिनीहरू जतिसुकै र जुनसुकै धर्मले मात्तिए तापनि। परमेश्वरको न्याय जहिले पनि न्यायोचित र सिद्ध हुन्छ। कसैको बदला लिने अधिकार परमेश्वरमै सुरक्षीत छ भने दुवै पुरानो र नयाँ करारले जिकिर गर्दछन्। पावलले व्यवस्था ३२:३५को वचनलाई उतार्दै रोमी १२:१९मा यो व्यक्त गर्दछन्, “प्रिय हो, आफैले कहिल्यै बदला नलेओ, तर परमेश्वरको क्रोधमा छोडिदेओ। किनभने, लेखिएको छ, ‘बदला लिने काम मेरो हो, म नै बदला लिनेछु,’ परमप्रभु भन्नुहुन्छ।”

खराब, अन्याय, अत्याचार, आतङ्क र दमनको विरुद्धमा परमेश्वरले आफ्नै समयमा न्यायीक फैसला गर्नुहुनेछ, तैपनि येशूलाई विश्वास गर्नेहरूको पापीको निम्ति उहाँले बाटो तयार पार्नुभएको छ। यो परमेश्वर कै योजनाअनुसार हो भनेर पावलले यसरी बताउँछन्, “अनि स्वर्गबाट आउनुहुने उहाँका पुत्र जसलाई उहाँले मृतकबाट उठाउनुभयो, उहाँकै प्रतीक्षा तिमीहरू गर्दछौ, अर्थात् येशूको, जसले आउन लागेको क्रोधबाट हामीलाई छुटकारा दिनुहुन्छ।” (१ थेसलोनिकी १:१०; यसलाई रोमी ५:८, ९सँग तुलना गर्नुहोस्)। बर्तमान समयमा परमेश्वरको क्रोध निकम्मा त हुँदैन तर जो मानिसहरू येशूमा विश्वास राखेर उहाँको कदमा हिँड्छन्, तिनीहरूलाई त्यस क्रोधबाट छुट्कारा पाउनेछ। त्यो छुटकाराको प्रावधना ख्रीष्ट कै कारणले भएको हो।

`येशूको प्रायश्चितको विधिले न्यायलाई कसरी उचाल्दछ र त्यसै बखत हामीलाई क्रोधबाट उन्मुक्ति पाइरहन्छौं? यो प्रावधान तपाईंकै निम्ति बनाइएको हो भनेर महसुस गर्नुहोस्। तपाईं जतिसुकै कमजोरी हुनुभए तापनि परमेश्वरले उपलब्ध गराउनुभएको अनुग्रहप्रति आभारित हुने क्रममा तपाईंले अरूप्रति पनि कसरी अनुग्रही हुनुपर्दछ?`