---
title: 'थप जानकारी'
date: 31/01/2025
---

एलेन जी. ह्वाइटद्वारा लिखित पाट्रियार्कस एण्ड प्रोफेटसको पृ. ३१५-३३०को “आइडोलेट्री आट साइनाइ” भन्ने अध्याय पढ्नुहोस्।

मरुभूमिको यात्राको दौरानमा इस्राएलीहरूले परमेश्वरलाई सुनको बाच्छामा झारेर पूजा गरेको सन्दर्भमा एलेन जी. ह्वाइट यसरी आफ्नो विचार व्यक्त गर्दछिन्, “परमेश्वरको विरुद्धमा इस्राएलीहरू गरेका षड्यन्त्रले गर्दा तिनीहरू दोषी हुन पुगेका थिए। परमेश्वर राजासँग सम्झौता गरेर उहाँको अख्तियारलाई मान्ने र उहाँका आदेशहरू पालन गर्ने तिनिहरूले प्रतिवद्धता जनाएका थिए। त्यसको फल स्वरूप उहाँबाट तिनीहरूले फाइदाहरू पाउँथे। परमेश्वरकै राज्यशासनले न्यायप्रणालीलाई निरन्तरता दिइनेथियो भने उहाँलाई विश्वासघात गर्नेहरूलाई दण्ड दिने अधिकार उहाँमा नै सुरक्षित राखिएको थियो। यहाँ पनि परमेश्वरको दयालाई प्रकट गरिएको थियो। उहाँले व्यवस्था वा कानुनलाई कायमै राख्नुभए तापनि सबै मानिसहरूलाई आत्मनिर्णयको अधिकार दिनुभएर आ-आफ्ना पापदेखि पश्चात्ताप गर्न उहाँले अवसर दिनुभएको थियो। जो हठी भएर उहाँको विरुद्धमा लाग्न जिकिर गरि नै रहे, तिनीहरू उहाँबाट अलग गरिएका थिए।

“पापलाई दण्ड दिनु अति आवश्यक थियो। इस्राएल देशका वरिपरि रहेका देशहरू मूर्तिपूजामा डुबिरहेका थिए। मूर्तिपूजाको विरुद्धमा परमेश्वरले आक्रोस देखाउनुहुन्छ भनेर उहाँले प्रमाणित गर्न चाहनुभएको थियो। दोषीहरूलाई दण्ड दिएर परमेश्वरका औजार मोशाले मूर्तिपूजाको अपराधलाई सार्वजनिक रूपमै गम्भिर भएर विरोध गर्ने लेखा राख्नु आवश्यक ठानेका थिए। छरछिमेकी देशहरूमा भएका मूर्तिपूजालाई इस्राएलीहरूले पछि गएर निन्दा गर्न पुग्दा होरेबमा यहोवालाई बाच्छाको मूर्ति बनाएर पूजा गरेको तिनीहरूका शत्रुहरूले तिनीहरूलाई याद दिलाउँथे। तर त्यस बेइज्जत गर्ने सत्यलाई महसुस गरेर नै बाच्छाको मूर्तिलाई पूजा गर्न पुग्दा मूर्तिपूजकहरूले आफ्ना गल्तीबाट पाएको भयानक दण्ड नै तिनीहरूको पापलाई परमेश्वरले सहमति जनाउनुभएको थिएन वा मूर्तिपूजा गर्नुपर्ने कुनै बहाना नै छैन भनेर प्रमाणित हुन्थ्यो।

“मूर्तिपूजाको पाप अपनाउने मानिसहरूलाई दण्ड दिनु नै परमेश्वरको न्याय र प्रेमको माग थियो। हजारौँ मानिसहरू परमेश्वरको न्यायले कष्ट भोग्नुपरेको थियो। लाखौँ मानिसहरू त्यस दण्डमा नपरून् भनेर नै त्यो कदम चालिएको थियो। धेरैलाई मुक्ति दिन उहाँले थोरैलाई दण्ड दिन आवश्यक थियो।” एलेन जी. ह्वाइट, पाट्रियार्कस एण्ड प्रोफेटस, पृ. ३०४, ३२५।

**छलफलको लागि प्रश्नहरू**:

`परमेश्वरको क्रोधप्रति धेरै मानिसहरू किन आपत्ति जनाइरहेका छन्? त्यसको बारेमा जानकारी हुन तपाईंलाई के धारणाले सहयोग गर्दछ?`

`परमेश्वरले सहमति नजनाउनुभएको धर्मकै नाउँमा अनेकौँ धर्मगुरुहरू विशेष गरेर इसाईहरूले अरूहरूलाई दबाउने र निरङकुर तरिकाले दबाउने र इसाई धर्मलाई जबरजस्ति लाड्ने प्रवृत्तिले के समस्याहरू उत्पन्न हुन सक्छ?`

`सुनको बाच्छो बनाएर परमेश्वरको विद्रोह गर्ने इस्राएलीहरूको विरुद्धमा उहाँले जनाउनुभएको आक्रोसलाई तपाईंले के भन्नुहुन्छ? के त्यसमा परमेश्वरको दया पनि देख्नुहुन्छ? परमेश्वरको न्यायचाहिँ प्रेमको उपज हो भनेर अरू के पदहरू तपाईं पाउन सक्नुहुन्छ?`

`हामीलाई यो थाहा छ कि परमेश्वरले मानिसहरूलाई धार्मिक र न्यायोचित रूपमा कारोबार गर्नुहुन्छ। तर खराब, अपराध र पापको विरुद्धमा व्यक्त गर्ने आक्रोस र दण्ड उहाँको धार्मिक र न्यायी मिजासको कारणले भएको थाहा पाउँदा-पाउँदै पनि अरूहरूलाई दोष दिने प्रवृत्तिबाट जोगिनु किन महत्त्वपूर्ण छ? १ कोरिन्थी ४:५लाई मध्यनजर राखेर हाम्रो चाला कस्तो हुनुपर्छ भनेर सोच्नु जरुरी छ: “यसकारण तोकिएको समयभन्दा अघि न्याय नगर, प्रभु आउञ्जेल पर्ख। उहाँले अँध्यारोमा लुकेका कुराहरूलाई प्रकाशमा ल्याउनुहुनेछ, र मानिसका हृदयका अभिप्रायहरू प्रकट गरिदिनुहुनेछ। तब हरेक मानिसले परमेश्वरबाट आफ्नो प्रशंसा पाउनेछ।”`