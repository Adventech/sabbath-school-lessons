---
title: 'प्रतिबन्धात्मक सशर्त सम्बन्ध'
date: 07/01/2025
---

यस संसारमा जन्मिने प्रत्येक मानव प्राणीले परमेश्वरसँग बाक्लो, अति घनिष्ठ सम्बन्ध राखून् भनेर उहाँले आह्वान गर्नुहुन्छ (मत्ती २२:१-१४)। त्यो आह्वानलाई उचित तवरले मान्नुको अर्थ त्यसलाई स्वीकार्ने व्यक्तिले परमेश्वर र अरूलाई प्रेम गर्ने आदेश पालन त गर्नैपर्छ (मत्ती २२:३७-३९ हेर्नुहोस्)। उहाँको प्रेमलाई स्वीकारेर त्यसका फाइदाहरू लिने कुराचाहिँ उहाँको प्रेम खुला रूपमा स्वीकार गर्ने वा अस्वीकार गर्ने त्यसमा भर पर्छ।

`पढ्नुहोस्: परमेश्वरका प्रेमका फाइदाहरूलाई मानिसहरूले अस्वीकार गर्न सक्छन् वा गुमाउन पनि सक्छन् भनेर देहायका पदहरूमा कसरी खुलासा गरिएको छ? होशे ९:१५; यर्मिया १६:५; रोमी ११:२२ र यहूदा २१ पढ्नुहोस्।`

माथिका पदहरू र अरू पदहरूले पनि परमेश्वरको प्रेमको फाइदा लिनेहरूले उहाँको प्रेमलाई स्वीकारेर उहाँसँग सम्बन्ध राख्न शर्त समावेश भएको बारम्बार दोहोऱ्याइएको छ। तर यदि कोही शर्तमा चलेन भने परमेश्वरको प्रेम रोकिने रहेछ भन्ने मनस्थितिमा हामी कहिले पनि पर्नुहुन्न। परमेश्वरको प्रेम अटुट वा अनन्तको छ भनेर हामीले हेऱ्यौं। होशेको पुस्तकमा “म तिनीहरूलाई अब प्रेम गर्दिन,” (होशे ९:१५) भनेर उल्लेख गरिए तापनि त्यही परमेश्वरले उहाँका जनहरूलाई भन्नुभएको छ, “तिनीहरू मबाट तर्किगएकामा म तिनीहरूलाई क्षमा गर्नेछु। म तिनीहरूलाई सित्तैँमा प्रेम देखाउनेछु, किनकि मेरो रीस तिनीहरूदेखि फर्केको छ।” (होशे १४:४)। होशे ९:१५को अर्थ यो नै भन्न सकिन्दैन कि परमेश्वरले उहाँका जनहरूलाई माया गर्न छोड्नुभयो। तर उहाँका जनहरूले कुन शर्त तोडेर परमेश्वरसँग सम्बन्ध बिग्रेको थियो सो होशेको पुस्तकमा सम्बोधन गरिएको छ। उहाँको प्रेमलाई हामी कसरी स्वीकार्छौं, त्यसले उहाँसँगको सम्बन्धलाई निरन्तरता दिने कि नदिने भन्ने निर्णायक भाग खेलेको हुन्छ।

यथार्थ केही शर्तहरू के हो त भन्दा येशूको वचनले हामीलाई यसरी बताउँछ, “मलाई प्रेम गर्ने त्यही हो जससँग मेरा आज्ञा छन् र ती पालन गर्दछ। अनि मलाई प्रेम गर्नेलाई मेरा पिताले प्रेम गर्नुहुन्छ। म त्यसलाई प्रेम गर्नेछु, र म आफैलाई त्यसकहाँ प्रकट गर्नेछु।” (यूहन्ना १४:२१)। त्यसरी येशूले यो घोषणा गर्नहुुन्छ, “पिता आफैले तिमीहरूलाई माया गर्नुहुन्छ, किनकि तिमीहरूले मलाई माया गरेका छौ, र म परमेश्वरको तर्फबाट आएँ भनी विश्वास गरेका छौ।” (यूहन्ना १६:२७)।

माथिका र अरू पदहरूले परमेश्वरसँग हामीलाई मुक्ति दिने सम्बन्धका फाइदाहरू कायम राख्नुपर्छ भनेर सिकाउँछन्। तर उहाँको प्रेमलाई हामी स्वीकार्ने कि नस्वीकार्ने भन्ने शर्तमा उहाँसँगको सम्बन्ध भर पर्दछ (हामी उहाँको प्रेमको साधन हुने चाहना पनि हुनुपर्दछ)। त्यसको अर्थ यो होइन कि परमेश्वरको प्रेम रोक्दछ। सूर्यको किरण हामीतिर नचम्किन हामी केही गर्न सक्दैनौं, त्यसरी नै उहाँको अटुट वा अनन्तको प्रेमलाई हामी रोक्न सक्दैनौं। तर त्यो प्रेमलाई हामी तिरस्कार गरेर उहाँसँगको सम्बन्ध भत्काउन सक्दछौं। त्यसको अर्थ उहाँले उपलब्ध गराउनुभएको अनन्त जीवनबाट वञ्चित हुने वा नहुने अभिभारा हाम्रै रोजाइमा भर पर्दछ।

`परमेश्वरको प्रेमको वास्तविकतालाई मानिसहरूले कसरी देख्न र अनुभव गर्न सक्छन्, चाहे तिनीहरूले त्यो प्रेम उहाँलाई फर्काउँछन् कि फर्काउँदैनन्? पापको प्रवेश पछि पनि प्राकृतिक सम्पदामा परमेश्वरको प्रेम कसरी प्रकट गरिरहेको छ?`