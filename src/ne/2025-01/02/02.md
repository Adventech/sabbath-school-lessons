---
title: 'अतुलनीय, निरन्तर र अनन्तको प्रेम'
date: 05/01/2025
---

यस संसारमा जन्मिने प्रत्येक मानव प्राणीलाई परमेश्वरले प्रेम गर्नुहुन्छ भन्ने धारणा बाइबलमा स्पष्ट रूपमा देखाइएको छ। बाइबलको प्रख्यात यूहन्ना ३:१६ले त्यस धारणालाई सतिक तरिकाले पुष्टि गर्दछ, “किनभने परमेश्वरले संसारलाई यस्तो प्रेम गर्नुभयो, कि उहाँले आफ्ना एकमात्र पुत्र दिनुभयो, ताकि उहाँमाथि विश्वास गर्ने कोही पनि नाश नहोस्, तर त्यसले अनन्त जीवन पाओस्।”

`पढ्नुहोस्: भजनसंग्रह ३३:५ र भजनसंग्रह १४५:८-९ पढ्नुहोस्। यी पदहरूले परमेश्वरको प्रेम, करुणा र दया कतिको अपार छ भनेर कसरी बताउँदछन्?`

ममा कसैले प्रेम गर्नु गुण केही छैन, म तुच्छ छु वा परमेश्वरले अरूलाई माया गर्नुहुन्छ तर मलाई होइन किनकि म उहाँको प्रेमको योग्य छैन भन्ने कुरा कतिपय मानिसहरूले सोच्छन्। तर यस संसारमा जन्मिने प्रत्येक मानव प्राणीलाई परमेश्वरको प्रेमले छोपेको हुन्छ भनेर बाइबलले बारम्बार घोषणा गर्दछ। उहाँले कसैलाई प्रेम गर्नुनपर्ने केही कारण छैन। परमेश्वरले सबैलाई प्रेम गर्ने भएकोले सबै जनाले मुक्ति पाऊन् वा सृष्टि अघिको उहाँको लक्ष्य होस् जुन सबै मानिस उहाँको स्वरूपमा होऊन् भन्ने उहाँले चाहना गर्नुहुन्छ।

`पढ्नुहोस्: यस संसारमा जन्मिने प्रत्येक मानव प्राणी नाश नहून् तर तिनीहरूले मुक्ति पाऊन् भन्ने परमेश्वरको चाहना हो भनेर देहायका पदहरूले कसरी खुलासा गरिएको छ? २ पत्रुस ३:९, १ तिमोथी २:४-७ र इजकिएल ३३:१०-११ पढ्नुहोस्।`

परमेश्वरले व्यक्त गर्नुभएका माथिका आशयहरूलाई यूहन्ना ३:१६ पछि येशूले यसरी पुष्टि गर्नुहुन्छ, “परमेश्वरले आफ्नो पुत्रलाई यस संसारलाई दोष दिन पठाउनुभएको होइन तर उहाँद्वारा संसारले मुक्ति पाऊन् भन्ने हिसाबले पठाउनुभएको हो।” (यूहन्ना ३:१७)। परमेश्वरको चाहना हो कि प्रत्येक मानव प्राणीले उहाँको प्रेमलाई अङ्गिकार गरून् र मुक्ति पाऊन्। तर उहाँको त्यो चाहना उहाँमा मात्र निहित भएको छैन। परमेश्वरले कसैको इच्छाविना जबरजस्ती मुक्ति लाड्नुहुन्न। उहाँको मुक्ति वा प्रेमलाई स्वीकार गर्ने वा अस्वीकार गर्ने आत्मनिर्णयको स्वतन्त्रता मानिसमा नै निहित भएको छ।

यो स्पष्ट छ कि कतिपयले उहाँको प्रेम र मुक्तिलाई तिरस्कार गरे तापनि तिनीहरूलाई प्रेम गर्न उहाँ कहिल्यै पनि रोक्नुहुन्न। उहाँको अगमवक्ता यर्मियाबाट परमेश्वरले यो भावुक भावना व्यक्त गर्नुहुन्छ, “परमप्रभु विगत समयमा हामीकहाँ यसो भन्दै देखा पर्नुभयो: ‘सधैँभरि रहने प्रेमले मैले तिमीहरूलाई प्रेम गरेको छु। मैले तिमीहरूलाई दया गरी खिँचेको छु।’” (यर्मिया ३१:३)। परमेश्वरको प्रेम सदाभरि रहिरहन्छ भन्ने कुरा बाइबलले अरू ठाउँहरूमा बारम्बार सिकाउँदछ (उदाहरणको लागि भजनसंग्रह १३:५, ६ र भजनसंग्रह १३६ अध्याय पढ्नुहोस्)। परमेश्वरको प्रेम कहिले पनि खालि हुँदैन र यो अनन्त कालसम्म जारिरहन्छ। यो ज्ञान हामीले बुझ्न कठिनै छ किनभने कतिपयलाई हामीले प्रेम वा माया नगर्न सजिलै भएको पाउँछौं, होइन त?

तर कसैले परमेश्वरको प्रेमको वास्तविकतालाई व्यक्तिगत रूपमै अनुभव गर्न सकेको भए हाम्रो संसार कस्तो हुने होला वा हामीले अरूलाई गर्ने व्यवहार कस्तो होला?

`यदि परमेश्वरले प्रत्येक मानिसलाई प्रेम गर्नुहुन्छ भने उहाँले सबैले घृणा गरेका, दयनीय र तिरस्कृत पार्ने चरित्र भएकाहरूलाई पनि प्रेम गर्नुहुन्छ। यस्ता मानिसहरू हाम्रो समाजमा छ्यापछ्याप्ति पाउँछौं। यदि हामीमा परमेश्वरको प्रेम सजिएको छ भने अरूलाई गर्ने हाम्रो व्यवहारमा कस्तो परिवर्तन आउँथ्यो होला? त्यो परिवर्तनको निम्ति के हामीले प्रयास गर्नुपर्दैन र?`