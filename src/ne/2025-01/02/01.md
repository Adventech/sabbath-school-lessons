---
title: 'प्रचलित, परम्परागत लोकमा चलेको प्रेम'
date: 04/01/2025
---

### यस अध्यायको अध्ययनको लागि निम्न पदहरू पढ्नुहोस्

२ पत्रुस ३:९; व्यवस्था ७:६-९; रोमी ११:२२; १ यूहन्ना ४:७-२०; यूहन्ना १५:१२; १ यूहन्ना ३:१६।

> <p>याद गर्नुपर्ने पद</p>
> “येशूले तिनलाई जवाफ दिई भन्नुभयो, “जसले मलाई प्रेम गर्छ, त्यसले मेरो वचन पालन गर्नेछ, र मेरा पिताले त्यसलाई प्रेम गर्नुहुनेछ, र हामी त्यसकहाँ आउनेछौं, र त्यससँग वास गर्नेछौं।” (यूहन्ना १४:२३)।

“प्रेम” भन्ने शब्दको अर्थ विशाल छ। येशूले सम्बोधन गर्नुभएको प्रेम ग्रीक भाषामा आगापे agape हो। यो प्रेम परमेश्वरमा भएको, परमेश्वरसँग बुनिएर बस्ने र परमेश्वरलाई प्रेम गर्ने विशेष प्रेम हो जुन मानवीय प्रेमभन्दा अपार छ। मानवीय प्रेमलाई ग्रीक भाषामा फिलियो phileo भनिन्छ। यो आगापेभन्दा अत्यन्तै फरक छ र कमसल छ। आगापे प्रेम एकतर्फी प्रेम भनेर कतिले व्याख्या गरेका छन्। यो प्रेमचाहिँ दिने मात्र प्रेम हो तर त्यसबाट फिर्ता पाउने प्रेम होइन। यो प्रेम मानवीय प्रेमभन्दा अत्यन्तै स्वतन्त्र हुन्छ। मानवीय प्रेम स्वार्थी हुन्छ। “मैले उसलाई कति गरें तर उसले मलाई बिर्स्यो र त्यो प्रेम, स्याहार, मद्दतको एक अंश पनि मलाई फर्काएन वा वास्ता गरेन,” भन्ने आदि मनस्थितिले पेल्ने प्रेम आगापे होइन। त्यस खालको प्रेम फिलियोको चलखेलमा हुन्छ।

तर, बाइबलभरि देखाएको वास्तविक परमेश्वरको प्रेम केवल एकतर्फी मात्र हुनुपर्छ भन्नेछैन। कतिले भन्छन्, मैले जे गरे पनि परमेश्वरले माया गरिहाल्नुहुन्छ। यो सोचाइ गलत हो। पहिलो त, ग्रीक भाषाको आगापे प्रेम केवल परमेश्वरमा मात्र हुनुपर्ने प्रेम होइन तर मानिसमा पनि हुनुपर्ने प्रेम हो, र कतिपय समयमा त्यही प्रेम भएको मानिस गलत बाटोमा पछारिन सक्छ। पावलले इसाई नै हुँ भनेर दावी गर्ने उनका मित्रहरूको बारेमा २ तिमोथी ४:१० मा यही सन्दर्भमा गुनासो व्यक्त गर्दछन्। दोस्रोमा, परमेश्वरको प्रेमलाई व्यक्त गर्ने धारणामा आगापेभन्दा अरू धेरै शब्दहरू पनि बाइबलभरि प्रयोग गरिएका छन्। उदाहरणमा, येशूले यो सिकाउनुभएको थियो, “पिता आफैले तिमीहरूलाई प्रेम [फिलियो] गर्नुहुन्छ किनभने तिमीहरूले मलाई प्रेम [फिलियो] गरेको छौ।” (यूहन्ना १६:२७)। यहाँ ग्रीक भाषाको फिलियो केवल मानवीय प्रेमलाई मात्र सम्बोधन गरिएको छैन तर परमेश्वरले मानव प्राणीलाई प्रेम गर्नुहुन्छ भनेर बुझाउन खोजिएको छ। त्यसकारण, प्रचलित वा लोकमा बुझेको फिलियो प्रेममा कमसल प्रेम हुनुपर्छ भन्नेछैन। तर त्यसमा परमेश्वरको प्रेम पनि घुसार्न सकिन्छ।

बाइबलभरि देखाएको परमेश्वरको प्रेमको कहानी केवल एकतर्फी मात्र भएको सिकाइएको छैन। त्यो प्रेममा परमेश्वरसँग गहिरो सम्बन्ध राख्ने अपेक्षा गरिएको पाउँछौं। उहाँको प्रेमलाई मानव प्राणीले उहाँप्रति र अरूहरूलाई प्रतिबिम्बित गरेको छ कि छैन, त्यसले मानव प्राणीमा गम्भीर र गहन भिन्नताले अड्डा जमाएको हुन्छ।