---
title: 'भित्री कथा'
date: 10/01/2025
---

### बाइबलको सिबु

लेखक: आन्ड्र्यु मेकचेस्ने

मानिस धुलोले हो कि मकैले सृष्टि गरिएको भन्ने वृतान्तले मेलभिन अलमलमा परेको थियो। बाइबलमा लेखिएको छ, “परमेश्वरले मानिसलाई जमिनको धुलोबाट आकार बनाउनुभयो र उसको नाकमा उहाँले जीवनको सास फुकिदिनुभयो। अनि मानिस जीवित प्राणी भयो” (उत्पत्ति २:७)। तर कोस्टारिकामा रहेको १७,००० जनसङ्ख्या भएको क्याबिकार ठूलो जनजातिले उसलाई सिकायो सिबुले (स्थानीय भाषामा यसको अर्थ परमेश्वर हो) मानिसलाई मकैबाट सृष्टि गर्नुभएको थियो।

आफ्नो परम्पराको सिबु र बाइबलको सिबु वा परमेश्वर एउटै हो भनेर मेलभिनले सोचेको थियो। जब उसले सेभेन्थ-डे एड्भेन्टिस्टसँग बाइबल पढ्न थाल्यो तब उसको परम्पराको सिबु र बाइबलको परमेश्वर अत्यन्तै फरक भएको उसले महसुस गर्न थाल्यो। उसले बाइबलको सिबुलाई विश्वास गर्ने निर्णय गऱ्यो। आफ्ना बाबुआमा र दुई भाइहरूसँग उसले बप्तिस्मा लियो।

एक वर्षपछि मेलभिनकी आमालाई पक्षाघात भयो। उनी ४० वर्षकी थिइन्। अनि उनको देहान्त भयो।

२२ वर्षको मेलभिनले मृत्यु अचेत भएर सुतेको हुन्छ भनेर विश्वास गरेको थियो। क्याबिकारको परम्पराअनुसार उसकी आमा जीवितै छिन् र अन्धकारमा भौँतारिरहेएकी छिन् भनेर सिकाएको थियो। उनको परिवारले चार दिनको विभिन्न विधि पूरा गर्ऱ्यो भने मात्र उनको आमालाई अर्को संसारमा पठाउन सकिन्छ भनेर विश्वास गरेको थियो। परम्पराअनुसार अन्त्येष्टिको विधिमा दुई सुङ्गुर र तीन कुखुराहरू मारेर मलामीलाई खुवाउनुपर्थ्यो। त्यो विधि पूरा नगर्ने मानिस स्वार्थी भएको ठानिन्थ्यो। स्वार्थी मानिस अपराधी र घृणास्पद भनेर क्याबिकारको परम्पराले सिकाएको थियो। हजुरबा र हजुरआमा र आफन्तरहरूको धेरै दबाब भए तापनि मेलभिनले बाइबलअनुसार चल्ने निर्णय गऱ्यो। एक जना एड्भेन्टिस्ट पास्टरले क्याबिकारको क्षेत्रबाट बाहिर आमालाई दफन गर्न सहयोग गरे।

त्यसै बेला मेलभिनले आफू पास्टर हुन निर्णय गरेको थियो। सुसमाचारको सेवाको निम्ति परमेश्वरले उसलाई बोलाहत भएको थियो भन्ने आभास उसले पाएको थियो। त्यो आभास बप्तिस्मा लिएको समयमा नै उसले पाएको थियो। तर त्यसलाई उसले बेवास्ता गरेको थियो। जब आमाको मृत्यु भयो तब उसले आफ्नो बाँकी जीवन बाइबलको सिबुलाई सुम्पिने निर्णय गऱ्यो। मकैबाट सिबुले मानिसलाई सृष्टि गरिएको हो भन्ने विश्वासबाट मानिसहरूलाई पर राख्न उसले चाहेको थियो। बाइबलको सिबुतर्फ मानिसहरूलाई अगुवाइ गर्न उसले इच्छा गऱ्यो, जसले मानिसलाई धुलोबाट सृष्टि गर्नुभयो। अब पशुबलिबाट अर्को जीवनमा अमर जीवन पाउन सक्दैन भन्ने ज्ञानमा आनन्द मनाउन उसका मानिसहरूलाई उसले सिकाउन चाहेको थियो। बाइबलको सिबुले सबैको निम्ति बलि हुन आफ्नै जीवन दिनुभएको थियो भनेर आफ्ना जातिलाई उसले सम्झाउन चाहेको थियो।

आज मेलभिन माड्रिज २४ वर्षको छ र कोस्टा रिकाको सेन्ट्रल अमेरिका एड्भेन्टिस्ट विश्वविद्यालयमा पास्टर हुन शिक्षा हासिल गरिरहेको छ। जब उसको अध्ययन सकिन्छ मेलभिन क्याबिकार जातिको पहिले एड्भेन्टिस्ट पास्टर हुनेछ। अहिले केवल ३० क्याबिकार मानिसहरू एड्भेन्टिस्ट छन्।

“म बाइबलको सिबुलाई विश्वास गर्छु तर परम्पराको सिबुमा होइन” मेलभिनले सुनायो।

क्याबिकार र संसारका सम्पूर्ण जनजातिले बाइबलको परमेश्वरलाई विश्वास गरून् भनेर प्रार्थना गर्नुहोस्।