---
title: 'लोकमा चलेको, औपचारिक, परम्परागत र मानवीय प्रेम'
date: 06/01/2025
---

परमेश्वर र हाम्रो बीचको सम्बन्धलाई बुझाउन वा व्याख्या गर्न बाइबलमा धेरै उपमा वा प्रतिकहरू प्रयोग गरिएका छन्। परिवार वा आफन्तहरूको बीचमा हुने सम्बन्ध, श्रीमान् र श्रीमतीको बीचमा हुने वा हुनुपर्ने सम्बन्ध र असल वा आदर्श आमा र उनको बालकको बीचमा हुनुपर्ने सम्बन्ध कस्तो हुन्छ त्यही खालको सम्बन्ध परमेश्वर र हाम्रो बीचमा पनि हुनुपर्छ भनेर बाइबलले जिकिर गर्दछ। वास्तविक रूपमा ती उपमा वा प्रतिकहरू परमेश्वर र उहाँको विशेष जाति वा इस्राएलीहरूसँग (वा बप्तिस्मामा शपथ खाएका एड्भेन्टिस्टहरूसँग) बाँध्नुभएको करारको विशेष सम्बन्ध कायम गर्न बुझाउन खोजिएको छ। यस लोकप्रिय प्रेमिलो सम्बन्धमा परमेश्वर र उहाँका जनहरूको बीचमा हुने वा हुनुपर्ने सम्बन्धमा मात्र निहीत हुने होइन तर मानिसहरूले उहाँको प्रेमलाई स्वीकारेर उहाँले र उहाँकै प्रेमलाई हृदयमा सजाएर एक आपसमा सम्बन्ध राखून् भनेर अपेक्षा गरिएको छ।

`पढ्नुहोस्: व्यवस्था ७:६-९ पढ्नुहोस्। परमेश्वर प्रेमिलो र दयालु हुनुहुन्छ भन्ने कुरा र परमेश्वरले करार वा सम्झौताहरू स्थापना गर्नुहुने कुराको बीचमा कस्तो सम्बन्ध भएको सिकाइएको छ?`

व्यवस्था ७:९ले परमेश्वरले करार बाँध्नुभएका जनहरूसँग भएको विशेष सम्बन्धलाई बताउँछ। तर त्यो सम्बन्ध परमेश्वरले मात्र खनाउनुहुने सम्बन्ध मात्र होइन तर त्यसलाई स्वीकारेर उहाँका जनहरू उहाँमा विश्वास गरेर उहाँको मार्गमा बफादारी भएर हिँड्ने प्रतिवद्धता जनाउनेमा पनि भर पर्दछ। परमेश्वरको प्रेम विनाशर्त त हो, तर त्यसलाई उपभोग गर्न उहाँका जनहरू उहाँसँग निरन्तर सम्बन्ध राखेर चल्न अपेक्षाचाहिँ गरिएको छ।

व्यवस्था ७:९मा उल्लेख गरिएको “प्रेम” वा “दया’ भन्ने शब्द हिब्रू भाषामा हेस्ड hesed हो। यसले परमेश्वरको औपचारिक प्रेम मात्र होइन तर त्योभन्दा बेसी प्रेमलाई बुझाउँछ। यो हेस्ड भन्ने शब्द परमेश्वरको महान् दया, भलाइ, स्नेह र प्रेमलाई व्याख्या गर्न प्रयोग गर्दछ। यो हेस्ड शब्दले उहाँको मायालुपन र दयालुपन मात्र नभएर उहाँको अटल प्रेमलाई देखाउँछ। तर त्यो प्रेमको फाइदा उठाउन वा उपभोग गर्न उहाँसँग पारस्परिक सम्बन्ध त कायम गरिराख्नैपर्दछ। उहाँको प्रेमको उपभोग गर्ने समूहले पनि त्यही प्रेम फर्काएर चलेको देखाउनुपर्दछ।

परमेश्वरको दया-माया अत्यन्तै भरपर्दो छ। यो निरन्तर र अटल छ। तैपनि उहाँको हेस्ड प्रेमका फाइदाहरू उपभोग गर्ने व्यक्तिले केही शर्तहरू मान्नैपर्छ। उहाँका जनहरूले उहाँका आज्ञा र नीतिहरू पालन गर्नैपर्छ र जीवनको अन्तसम्मै उहाँसँग सम्बन्ध कायमै राख्नुपर्दछ (हेर्नुहोस्, २ शमूएल २२:२६; १ राजा ८:२२-२३; भजनसंग्रह २५:१०; भजनसंग्रह ३२:१०; २ इतिहास ६:१४)।

परमेश्वरको स्थिर, अटुट र निरन्तर प्रेम नै सबै प्रेममय सम्बन्धको आधार हुन्। त्यो प्रेम अतुलनीय छ। उहाँले जस्तो यस पृथ्वी वा जगतमा कसैले प्रेम गर्न सक्दैन। हामी बाँचिरहन र अस्तित्वको निम्ति परमेश्वरले सित्तैँमा मात्र प्रेम गर्नुभएन, उहाँले उहाँको एक मात्र पुत्रलाई हाम्रो निम्ति खुला दिलले सित्तैँमा दिनुभयो। यस मामिलामा येशूले आफ्नो प्रतिवद्धता यसरी व्यक्त गर्नुहुन्छ, “मेरो आज्ञा यही हो, कि मैले तिमीहरूलाई जसरी प्रेम गरें, तिमीहरूले एक-अर्कालाई त्यसरी नै प्रेम गर। आफ्ना मित्रहरूका लागि आफ्नो प्राण अर्पण गरिदिनुभन्दा ठूलो प्रेम अरू कसैको हुँदैन। म तिमीहरूलाई जे आज्ञा गर्दछु, ती तिमीहरूले गऱ्यौ भने, तिमीहरू मेरा मित्र हौ।” (यूहन्ना १५:१२-१४)। परमेश्वरले आफ्नो महान् प्रेम प्रभु येशूद्वारा प्रकट गर्नुभएकोमा हामीले कुनै प्रश्न गर्ने ठाउँ नै छैन। पावलले यसरी व्यक्त गर्दछन्, “परमेश्वरको स्वरूपमा भएर पनि उहाँले परमेश्वरको बराबरी हुने कुरालाई एउटा पक्रिराख्ने वस्तुजस्तो ठान्नुभएन [अर्थात् उहाँले आफ्नो भाउ खोज्नुभएन र तँछाडमछाड गर्नुभएन। आफू भगवान हुँ भनेर फुर्ती लगाउनुभएन] तर आफैलाई रित्त्याईकन कमाराको रूप धारण गरेर, तथा मनुष्य भएर जन्मनुभयो। स्वरूपमा मानिसजस्तै भएर आफैलाई होच्याउनुभयो, र मृत्युसम्मै, अर्थात् क्रूसको मृत्युसम्मै आज्ञाकारी रहनुभयो।” फलिप्पी २:६-८।

`तपाईंको सोचविचारमा परमेश्वरको प्रेमको वास्तविकतालाई कसरी कायम गरिराख्न सक्नुहुन्छ? यो गर्न किन महत्त्वपूर्ण छ?`