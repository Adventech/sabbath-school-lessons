---
title: 'प्रेम नै दश आज्ञा पूरा गर्नु हो'
date: 26/03/2025
---

प्रेम र व्यवस्था वा दश आज्ञाको बीचमा भएको सम्बन्धलाई जति धेरै व्याख्या गरे तापनि पुग्दैन। प्रेम गर्नु नै व्यवस्था पूरा गर्नु हो भनेर बाइबलले बताउँदछ।

रोमी १३:८-१०मा पावलले यो जिकिर गर्दछन् कि जसले प्रेम गर्छ उसले आज्ञा पालन गरेको वा पूरा गरेको ठहर्छ। दश आज्ञाका अन्तिम छ आज्ञाहरूका सूची बनाएपछि उनले निष्कर्षमा यो भन्दछन्, “संक्षिप्तमा भन्नुपर्दा, ‘तिम्रो छिमेकीलाई तिमी आफैलाई जस्तो प्रेम गर्नु’” (रोमी १३:९)। पावलले स्पष्ट रूपमा यो सिकाउँदछ “प्रेम नै दश आज्ञा पूरा गर्नु हो” (रोमी १३:१० रूपान्तरित)। फेरि पावलले गलाती ५:१४मा यो बताउँदछन्, “आज्ञाका सबै वचनहरू एउटै शब्दमा पूरा गरेको हुन्छ: ‘तिमीले तिम्रो छिमेकीलाई आफूलाई जस्तै प्रेम गर्नु।’” तर व्यवस्था पूरा गर्ने प्रेम के हो त? यस्तो खालको प्रेम कस्तो हुन्छ?

`पढ्नुहोस्: मत्ती २३:२३, २४ पढ्नुहोस्। व्यवस्थाका गहकिलो कुराहरू के हुन्? व्यवस्था ५:१२-१५ र यशैया ५८:१३-14 पढ्नुहोस्। उपर्युक्त पदहरू विशेष गरेर शबाथ र परमेश्वरको न्याय गर्ने र उद्धार गर्ने चासोलाई कसरी प्रकट गर्दछन्?`

व्यवस्थाका गहकिला कुराहरूको पहिचान येशूले न्याय, दया र विश्वास भनेर चिनाउनुभएको छ। शबाथको सम्बन्धमा बाइबलमा हामी यो पाउछौं कि शबाथ नै उद्धार र न्यायको अवधारणाहरूसँग बुनिएको छ।

व्यवस्था ५मा शबाथ आज्ञा इस्राएलीहरूलाई दासत्वबाट मुक्ति दिनुभएको घट्नासँगको जोडिएको छ। त्यसकारण, शबाथ सृष्टिको स्मारक मात्रै होइन तर दासत्व र दमनबाट उनमुक्ति पाउने स्मारक पनि हो। शबाथ दिन आफू खुशी रमाइलो, रमझम गरेर समय बरबाद गर्ने नभएर परमेश्वरमा आनन्द मनाउनुपर्छ (यशैया ५८:१३, १४)। यसमा प्रेमपूर्ण काम गर्न जोड दिएको छ। जे न्यायोचित छ त्यो गर्नु, असल काम गर्नु, भोकाएकालाई खुवाउनु, घरबारबिहिनलाई घर दिनु आदि (यशैया ५८:३-१०)।

पापबाट मुक्त हुने शिक्षा मात्र होइन तर पापको मारमा परेकाहरूलाई राहत दिने शिक्षालाई हामीले जोड दिनुपर्दछ। प्रेम गर्दा व्यवस्था पूरा गर्नुको अर्थ हामी पापबाट जोगिन खोज्नु मात्र होइन। तर सक्रिय रूपमा निस्वार्थ भावनाले जे न्यायोचित छ, जे दया र करुणाको काम छ, त्यसमा अघि बढ्नु नै व्यवस्था पालन गर्नु हो। परमेश्वरप्रति बफादारी हुनु र अरूको कल्याणमा समावेश हुने काम वा मर्म नै धर्मको नाउँमा विधिविधान वा व्यवस्था उल्लङ्गन गरेर दोषी मनस्थितिमा पर्नुभन्दा अपार छ।