---
title: 'थप जानकारी'
date: 28/03/2025
---

द डिजाएर अभ एजेज, पृ. ६३७-६४१का “द लिस्ट अभ दिज माइ ब्रेदरेन” भन्ने अध्याय पढ्नुहोस्।

“जो मानिसहरूले अरूहरूलाई सेवा गर्छन्, तिनीहरूलाई मूल गोठालाले सेवा गर्नुहुन्छ। तिनीहरू आफैले जीवित मुहानबाट जीवित पानी पिइरहेका हुन्छन्। तिनीहरू सन्तुष्ट हुनेछन्। तिनीहरू उत्तेजित पार्ने रमझममा लाग्न चाहना गर्दैनन्, वा तिनीहरूका जीवनमा केही भारी परिवर्तन हुन तिनीहरू पर्खिरहँदैनन्। तिनीहरूले गर्ने चर्चाका ठूलो चासो नै निराश र पापमा परेर नाश हुन लागेकाहरूलाई कसरी उद्धार गर्ने भन्ने हुन्छ। तिनीहरूले गर्ने सामाजिक भेटघाट पनि फाइदाजनक हुन्छ। प्रभु येशू ख्रीष्ट मुक्तिदाताप्रतिको प्रेममा आकर्षित भएर उहाँका भक्तहरूको हृदय एक आपसमा एक हुन जान्छन्।

“जब हामी परमेश्वरका सहकर्मी भएको महसुस गर्दछौं तब उहाँका प्रतिज्ञाहरूप्रति शङ्काले हेर्नेछैनौं। ती प्रतिज्ञाहरूले हाम्रा हृदयलाई जलाउनेछन् र हाम्रा बोल्ने ओठहरूलाई चम्काइदिन्छन्। अज्ञानी, अनुशासनविहीन र विद्रोही परमेश्वरका जनहरूको सेवा गर्न मोशालाई परमेश्वरले बोलाउनुहुँदा उहाँले यो प्रतिज्ञा दिनुभएको थियो, ‘तिमीसँग मेरो उपस्थिति हुनेछ र तिमीलाई म विश्राम दिनेछु।’ प्रस्थान ३३:१४; ३:१२। येशूका निम्ति दुःख र कष्ट पाएकाहरूलाई सेवा र परिश्रम गर्ने सबैलाई पनि त्यो प्रतिज्ञा दिएको हो।”–द डिजाएर अभ एजेज, ६४१।

**छलफलको लागि प्रश्नहरू**:

`हामी कस्तो येशूभक्त हुनुपर्छ भनेर १ कोरिन्थी १३ले कसरी बुझाउँदछ? १ कोरन्थी १३:४-८ पढ्नुहोस्।`

`मत्ती २५:३१-४६ अनुसार बाख्राहरूबाट भेडाहरूलाई कसरी अलग गरिन्छ? मुक्ति भनेको हाम्रो धर्मकर्म वा क्रियाकलापले होइन भनेर येशूले हामीलाई कसरी सिकाउन खोज्नुभएको छ?`

`“जसरी उहाँले हामीलाई प्रेम गर्नुभयो, जब हामीले त्यसरी नै यस पृथ्वीका बासिन्दाहरूलाई प्रेम गर्छौं तब हाम्रो निम्ति उहाँको लक्ष्य पूरा भएको हुन्छ।” यसको अर्थ के हो? परमेश्वर र स्वर्गको स्वभाव यस धारणाले कसरी प्रकट गर्दछ? यस पापी, दुष्ट र अन्यायी पृथ्वीमा परमेश्वरका नागरिकहरू भएर कसरी बाँच्न सक्दछौं? दबिएका, शोषणमा परेका, पीडामा परेका र अन्यायमा परेकाहरूको निम्ति न्याय दिलाउँदा हामीले परमेश्वरको प्रेम फैलाइरहेका हुन्छौं भनेर हामीले कसरी बुझ्ने?`

`तपाईंको स्थानीय चर्चले तपाईंको स्थानीय समाजमा आवश्यक भएको प्रेम र न्यायप्रति चासो देखाउँदा तपाईंले परमेश्वरको प्रेमलाई प्रतिबिम्बित गरिरहनुभएको छ भनेर देखाउन कुन व्यवहारिक कदमहरू चाल्न सक्नुहुन्छ? तपाईंको येशूभक्तको जीवनमा के सुधार हुनु आवश्यक छ र कसमा लक्षित हुनु आवश्यक छ? व्यक्तिगत र सामुहिक तवरले परमेश्वरको न्याय र प्रेमलाई प्रदर्शन गर्न के ठोस कदमहरू चाल्न सक्नुहुन्छ?`