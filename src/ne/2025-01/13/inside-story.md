---
title: 'भित्री कथा'
date: 28/03/2025
---

### मूर्तीको अगाडि ढोग्नु

लेखक: आन्ड्र्यु मेकचेस्ने

कसैको आदर वा सम्मान पाउनु र कसै प्रति श्रद्धा देखाउनु के हो सो मरियालाई थाहा थियो। उनी गीति नाटक समूहकी गायिका थिइन्। उनले आफ्नो देश र अरू देशहरूका मूख्य गीति नाटकहरूमा गीत गाएकी थिइन्। उनले धेरै पुरस्कारहरू पाएकी थिइन्।

तर उत्तर कोरियामा उनले देख्न लागेको श्रद्धाको निम्ति भने उनी कहिल्यै पनि तयार भएकी थिइनन्। त्योचाहिँ उनको कार्यक्रमको निम्ति उनले पाउनुपर्ने सम्मान थिएन। तर ७२ फुट वा २२ मिटर अल्गो उत्तर कोरियाको संस्थापकको ढलौतको शालिकको सामु श्रद्धा देखाउन वा ढोग्न चुनौति उनले सामना गर्नुपरेको थियो।

मरिया वफादारी सेभेन्थ-डे एडभेन्टिस्ट थिइन्। उनको सुरक्षाको निम्ति एड्भेन्टिस्ट मिसनले उनको वास्तविक नाउँ र राष्ट्रियता उल्लेख गरिएको छैन। जुम इन्टरभ्युमा उनले एड्भेन्टिस्ट मिशनसँग उनले कुराकानी गरेकी थिइन्।

उनी र उनका अरू गीति समूहका सदस्यहरू उत्तर कोरियामा पर्यटकको रूपमा गएकी थिइन्। त्यस बेला तिनीहरू भव्य ऐतिहासिक स्मारक वा मानसु हिल ग्राण्ड मोनुमेन्ट गएका थिए। त्यस स्मारकमा पोङ्गयाङ्गको क्रान्तिकारी इतिहासका योद्धाहरूका शालिकहरू थिए। ती शालिकहरूको बिचमा ७२ फुट अल्गो किम दुई सुन्गको शालिक थियो। पछि उनको छोरा किम जुङ्ग दोस्रोका शालिक उभ्याइएको थियो।

हुलका हुल मानिसहरू किम दुई सुङ्गको शालिक वरिपरि जम्मा भएको थियो। इटाली, फ्रान्स र अरू देशका विदेशीहरू थिए। उत्तर कोरियाका मानिसहरू पनि त्यहाँ जम्मा भएको मरियाले देखेकी थिइन्। ती सबैले त्यस शालिकको अगाडि झुके। उनी पनि झुक्न अपेक्षा गरिएको थियो। उनको दोभाषेले उनको समूहले ढोग्नुपर्छ भनेर बताए। मरियाको दिमागले पहिलो आज्ञालाई याद गरायो। “मबाहेक अरू कुनै देवता-देवीहरू नमान्नू” भनेर त्यसमा उल्लेख गरिएको छ (प्रस्थान २०:३)। सबैको भिडियो खिचिरहेको उनले देखिन्। आफू समस्यामा पर्न नचाहेको उनले सोचिन्।

जब उनी त्यहाँ ठिङ्ग उभिरहे तब उनले शद्रक, मेशक र अबेद्नगोको कथाको याद गरिन्। तिनीहरूलाई पनि राजा नेबूकदनेसरको ९० फुट अल्को सुनौलो मूर्तिको सामु ढोग्न अह्राउँदा तिनीहरू नढोगेका उनले याद गरिन्। यो कथा दानिएल ३मा उल्लेख गरिएको छ। उनले सोचिन्, “दानिएलको किताब पौराणिक दन्त्यकथा त होइन। त्यही दृश्य आज मैले सामना गर्नुपरेको छ।” उनी अल्गो भएर ठिङ्गै उभिरहिन्।

कतिले त्यो किमको व्यक्तित्वको सम्मान गर्ने संस्कार हो भनेर त्यसको सामु झुग्दा केही फरक पर्दैन भनेर सोच्छन् होला। तर मरियाको अगाडि त्योभन्दा ठूलो अर्थ थियो। सार्वजनिक रूपमा त्यस शालिकको पूजा गर्न उनलाई आह्वान गरिएको उनलाई महसुस भएको थियो।

धेरै दिन पछि उत्तर कोरिया छोड्नुभन्दा पहिले उनको दोभाषेलाई स्टेप्ट टु क्राइस्ट पुस्तक दिइन्। उत्तर कोरियाककी दोभाषेले येशूको बारेमा सिकून् भनेर उनले प्रार्थना गर्छिन्। येशूलाई मात्र श्रद्धा देखाउनुपर्ने उनको माग थियो।