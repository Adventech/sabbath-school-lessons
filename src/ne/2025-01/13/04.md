---
title: 'अनुग्रह र दश आज्ञा'
date: 25/03/2025
---

दश आज्ञा र अनुग्रह एक आपसमा विरोध गर्दैन भनेर हामीले हेऱ्यौं। तर त्यसको विपरित परमेश्वरको प्रेम र न्यायका विभिन्न पक्षहरूलाई खुलाएर मानिसहरूलाई अत्यावश्यक आत्मज्ञान प्रदान गरिन्छ। यदि व्यवस्था र अनुग्रहको बीचमा सरासर बाझिन्थ्यो भने त्यसले पौराणिक इस्राएलीहरूलाई अन्यौलता खडा गराउँथ्यो। परमेश्वरले दिनुभएका व्यवस्था वा दश आज्ञा नै उहाँका महान् अनुग्रहको प्रदर्शन भनेर तिनीहरूले बुझेका थिए। तिनीहरूका छिमेकी राष्ट्रहरूका [वा अहिले पनि] देवीदेवताहरू अस्थिर, अस्थायी र तिनीहरूका मिजासहरू पूरै भन्न नसकिने खालका छन्। ती देवीदेवताहरूलाई कसरी खुशी पार्ने वा तिनीहरूले के चाहन्छन् भन्ने कुरामा तिनीहरू अन्यौलमा थिए। त्यसको विपरित बाइबलका परमेश्वरले उहाँलाई कसरी प्रसन्न हुनुहुन्छ भनेर उहाँका जनहरूलाई स्पष्ट रूपमा निर्देशनहरू दिनुभएको छ। उहाँका जनहरूका सर्वोपरी हित र कल्याण हुनु नै उहाँलाई खुशी पार्ने नीति हो। चाहे व्यक्तिगत होस् वा सामूहिक होस्, उहाँ चाहनुहुन्छ कि सबै मानिस सुख, आनन्द, खुशी, स्वस्थ र आपसी सदभावनामा रहून्।

यद्यपि प्रेममा कोही रहेन भने र दश आज्ञालाई मात्र पालन गर्ने धारणामा रह्यो भने, त्यसले हामीलाई मुक्ति दिँदैन। किनकि दश आज्ञाले पापले सजिरहेका मानव हृदयलाई परिवर्तन गर्न सक्दैन। हामी जन्मजातै पापी भएकोले हामीहरूमा आत्मिक हृदयको प्रत्यारोपण गर्नु जरुरी छ।

`पढ्नुहोस्: यर्मिया ३१:३१-३४ पढ्नुहोस्। परमेश्वरले हामीलाई नयाँ हृदय दिनुहुन्छ भनेर यसले हामीलाई के सिकाइएको छ? ती पदहरू बाहेक येशूले निकोदिमसलाई भन्नुभएका वचनहरू र पावलको वचनलाई हेर्नुहोस् (यूहन्ना ३:१-२१; हिब्रू ८:१०)।`

आदम र हव्वाका हृदयमा कोरिएका दश आज्ञाहरू परमेश्वरले इस्राएलीहरूलाई ढुङ्गाका पाटीहरूमा खोपेर दिनुभएको थियो (प्रस्थान ३१:१८)। ती दश आज्ञाहरू परमेश्वरका जनहरूका हृदयमा पनि खोपिनुपर्दछ। यथार्थमा भन्ने हो भने परमेश्वरका प्रेमको व्यवस्था बाहिर देखाएर होइन तर हाम्रो चरित्रमा नै बुनिएको हुनुपर्दछ। केवल परमेश्वरले मात्र उहाँको व्यवस्था वा नीति मानव हृदयमा खोप्न सक्नुहुन्छ। उहाँको करारमा रहने जनहरूलाई त्यो गर्छु भनेर उहाँले प्रतिज्ञा गर्नुभएको थियो (हिब्रू ८:१०)।

हामी आफैको बलले दश आज्ञालाई पालन गरेर मुक्ति पाउन सक्दैनौं। बरु, विश्वासद्वारा हामीले पाएको अनुग्रहद्वारा हामी मुक्ति पाउँछौं; हाम्रो कुनै धर्मकर्मले हामीलाई मुक्ति उपलब्ध गराउँदैन तर यो त परमेश्वरको उपहार हो (एफिसी २:८)। हामी मुक्ति पाउन व्यवस्थालाई पालन गर्दैनौं। हामी दश आज्ञालाई पालन गर्छौं किनभने हामीले मुक्ति पाएका छौं। हामीलाई परमेश्वरले प्रेम गरोस् भनेर दश आज्ञा पालन गर्दैनौं। तर हामीलाई परमेश्वरले प्रेम गर्नुहुन्छ भन्ने महसुस गरेकोमा नै उहाँका आज्ञाहरू पालन गर्छौं। यसले गर्दा हामीले परमेश्वर र अरूहरूलाई प्रेम गर्ने चाहना गर्दछौं (यूहन्ना १४:१५ हेर्नुहोस्)।

फेरि त्यसै समय हामी पापी हौं भनेर दश आज्ञाले नै औँल्याउँछ (याकूब १:२२-२५; रोमी ३:२०; रोमी ७:७)। हामीलाई मुक्तिदाताको आवश्यक छ भनेर दश आज्ञाले नै देखाउँदछ (गलाती ३:२२-२४)। हाम्रो जीवन कुन उत्तम मार्गमा हिँडाउनुपर्छ भनेर दश आज्ञाले नै प्रकट गर्दछ। परमेश्वरको प्रेमको चरित्रलाई दश आज्ञाले नै उघार्दछ।

`न्यायको समयमा तपाईंको आशा के हो? के तपाईं दश आज्ञाका विधिहरूलाई विधिपूर्वक पालन गर्नुभएको कारणले कि ख्रीष्टको धार्मिकताले तपाईंलाई छोपेको कारणले परमेश्वरको न्यायको आशनमा धुक्क भएर उभिन सक्नुहुन्छ? दश आज्ञाले तपाईं के गर्न सक्नुहुन्छ वा सक्नुहुन्न भनेर कसरी देखाउँदछ?`