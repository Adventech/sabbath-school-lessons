---
title: 'सबैभन्दा माथि, एक आपसमा प्रेम गर्नु'
date: 27/03/2025
---

यदि प्रेम नै व्यवस्थालाई पूरा गर्नु हो भने कुनै पनि मानिसले गलत कामहरू मात्र नगरेर व्यवस्थालाई पूरा गरेको हुँदैन। व्यवस्थालाई प्रकट गर्ने प्रेम नै हो भनेर बाइबलले जिकिर गर्दछ। यसले हामीलाई खराब काम नगर्न आदेश दिन्छ। परमेश्वरको प्रेमद्वारा प्रकट गर्ने कामलाई येशूभक्तले कार्यान्वयन गर्न आह्वान गर्दछ। चर्चका विश्वासीहरूलाई मात्र प्रेम देखाउने नभएर संसारका विभिन्न वर्ग, रङ्ग, जात, उमेर र लिङ्गका मानिसहरूलाई पनि प्रेम प्रकट गर्नु नितान्त आवश्यक छ। सही इसाई गवाहीको भोको संसार छ। केवल इसाईहरूले व्यवहार वा आचरणमा प्रेम देखाउन सक्यो भने त्यो भोको मात्र मेट्छ।

`पढ्नुहोस्: याकूब २:१-९मा के निर्णायक सन्देशहरू हामीलाई दिएको छ?`

समाजमा, चाहे इसाई समाज नै किन नहून्, त्यहाँ अन्याय र अत्याचार भइरहेको विरोधमा याकूबले बुलन्द आवाज उठाएका थिए। धनीहरूले आफूभन्दा विपन्न वर्गलाई दबाउने, शोषण गर्ने र हेप्ने प्रवृत्ति त अरूहरूमा त छन् नै, तर त्यो प्रवृत्ति चर्चमै जाने इसाईहरूमा पनि भएकोले याकूबले दुःख व्यक्त गरेका थिए। त्यसैकारण, प्रेमको नीति वा व्यवस्थामा ध्यान दिन उनले आह्वान गर्छन्। “तिमीहरूले यो नीति वा व्यवस्थालाई पूरा गऱ्यौ भने तिमीहरूले असलै गरेका हुन्छौ” (याकूब २:८)।

दिदीमाँ एलेन जी. ह्वाइटले यसबारे यसरी व्यक्त गर्दछिन्, “मानिस प्राणीलाई प्रेम गर्नु नै यस पृथ्वीमा परमेश्वरको प्रेमलाई प्रकट गर्नु हो। यही प्रेमको अवधारण मानव परिवारको प्रवृत्तिमा रोप्न नै महिमाका राजा हामीमा एक हुन आउनुभयो। उहाँले यस पृथ्वीबाट जानुभन्दा अघि बिदाइका यी वचनहरू बोल्नुभएको थियो, ‘जसरी मैले तिमीहरूलाई प्रेम गरेको छु त्यसरी नै तिमीहरूले एक आपसमा प्रेम गर’ (यूहन्ना १५:१२)। जसरी उहाँले हामीलाई प्रेम गर्नुभयो, जब हामीले त्यसरी नै यस पृथ्वीका बासिन्दाहरूलाई प्रेम गर्छौं तब हाम्रो निम्ति उहाँको लक्ष्य पूरा भएको हुन्छ। हामीहरू स्वर्गमा जान योग्य हुन्छौं किनभने हामीमा नै स्वर्गको उपस्थित भइरहेको हुन्छ।”–द डिजाएर अभ एजेज, पृ. ६४१।

यो कस्तो महान् र प्रभावकारी विचार जो येशूका पछि लाग्छु भनेर सेभेन्थ-डे एड्भेन्टिस्टहरूका सामु व्यक्त गरिएको हो? “जब हामीले पृथ्वीका मानिसहरूलाई येशूले जस्तै प्रेम गर्न सक्यौं, हामीलाई स्वर्गमा रहन योग्य बनाइन्छ”!।

येशूले अर्ति होइन, उहाँका भक्तहरूलाई यो आदेश दिनुहुन्छ, “मैले तिमीहरूलाई प्रेम गरेको जस्तै तिमीहरूले पनि एक आपसलाई प्रेम गर” (यूहन्ना १३:३४)। येशूले यो पनि थप्नुहुन्छ, “यदि तिमीहरू एक आपसलाई प्रेम गर्छौ भने संसारका मानिसहरूले तिमीहरू मेरा भक्तहरू हौ भनेर चिन्न सक्नेछ।” (यूहन्ना १३:३५)। येशूभक्तको जीवन, आस्था र निष्ठाको केन्द्रबिन्दु प्रेम हो किनकि परमेश्वर आफै प्रेम हुनुहुन्छ। (१ यूहन्ना ४:८, १६)। त्यसकारण, जो मानिसहरूले परमेश्वरलाई प्रेम गर्छु भन्छ वा उहाँका भक्तहरू हौं भनेर दाबी गर्छन्, तिनीहरूमा प्रेमको बीजारोपण गरेर प्रेमलाई उमार्नै पर्दछ (यस सन्दर्भमा १ यूहन्ना ३:११ र ४:२०, २१ पनि पढ्नुहोस्)।

यसरी नै १ पत्रुस ४:८मा पत्रुसले येशूभक्तहरू हौं भनेर स्वीकार गर्नेहरूलाई यो अर्ती दिन्छन्, “सबैभन्दा बढ़ी एक-अर्काप्रति तिमीहरूको प्रेम अटूट रहोस्। किनकि प्रेमले नै असंख्य पापहरू ढाक्तछ” (हिब्रू १०:२४ र १ थेसलोनिकी ३:१२ पदहरूलाई पनि हेर्नुहोस्)।

येशूले संसारलाई कसरी प्रेम गर्नुभयो त्यसरी नै हामीले पनि प्रेम गर्नुपर्छ भन्ने येशूका वाणीमा अझ ध्यान दिनुहोस्। यसले इसाई हुनुको परिपक्वताको अवधारणालाई कसरी बुझाउँछ? अनन्त जीवनमा हामी योग्य हुन हामीले के गर्नुपर्ने रहेछ? चिन्तन गर्नुहोस्।