---
title: 'प्रेम र न्याय: अत्यन्तै महान् दुई आज्ञाहरू'
date: 15/03/2025
---

### यस अध्यायको अध्ययनको लागि निम्न पदहरू पढ्नुहोस्

मत्ती २२:३४-४०; जकरिया ७:९-१२; भजनसंग्रह ८२; मीका ६:८; मत्ती २३:२३-३०; लूका १०:२५-३७।

> <p>याद गर्नुपर्ने पद</p>
> “यदि कसैले ‘म परमेश्वरलाई प्रेम गर्छु,’ भन्छ तर आफ्नो भाइलाई घृणा गर्छ भने त्यो मानिस फटाहा हो। आफूले देखेको भाइलाई नै प्रेम गर्दैन भने उसले नदेखेका परमेश्वरलाई कसरी प्रेम गर्न सक्छ र?” (१ यूहन्ना ४:२० रूपान्तरित)।

अन्त्यमा परमेश्वरले उहाँको समयमा सबै थोकहरू ठिक पार्नुहुन्छ भनेर हामीलाई थाहा भए तापनि हामी इसाईहरू भएको हैशियतले यस संसारमा अहिले नै जे गर्छौं त्यसको ठूलो सरोकार हुन्छ भनेर थाहा पाउनु जरुरी छ। अहिले नै परमेश्वरले अन्याय र खराब तत्त्वहरूलाई निर्मूल पार्नुहुन्न होला भन्ने कुराको अर्थ मानव कष्टलाई सकेसम्म हाम्रो शक्तिले भ्याएसम्म केही नगरी हात बाँधी बस्नुपर्छ भन्ने येशूका शिक्षा होइन्। यो हामीले ख्याल गर्नुपर्छ कि यस संसारमा जे खराब भए तापनि त्यो जगत् ब्रह्माण्डको परिवेशभित्रै भइरहेको हुन्छ। यथार्थमा भन्ने हो भने हामी येशूभक्त भएका हैशियतले मानव जीवनको उत्थान गर्न हामीले गर्नुपर्ने सबै काम गर्न हामीलाई आह्वान गरिएको छ।

प्रेभ र न्याय एउटा सिक्का दुई पाटाहरू हुन् भनेर हामीले हेऱ्यौं। तिनीहरूलाई एक आपसबाट अलग गर्न सकिँदैन। परमेश्वरले न्यायलाई प्रेम गर्नुहुन्छ वा जे उचित छ सो गरेको उहाँले मन पराउनुहुन्छ। त्यसैअनुसार यदि हामीले परमेश्वरलाई प्रेम गर्छौं भने हामीले न्यायलाई पनि प्रेम गर्नेहुन्छौं।

त्यसरी नै यदि हामीले परमेश्वरलाई प्रेम गर्छौं भने हामीले एक आपसलाई पनि प्रेम गर्नेछौं। हाम्रो प्रेम गर्ने भाग भनेकै हाम्रा वरिपरि रहेका मानिसहरको कल्याणको निम्ति हामीले जे गर्नुपर्ने हो सो गरेर देखाउनु हो। येशूभक्तलाई भिक्षु बनेर कुटीमा मात्र ध्यान गरेर बस्न अनुमति छैन। जब मानिसहरू गरिब भएर दुःख पाउँछन्, तिनीहरू दबाबमा पर्छन् र अन्यायमा पर्छन् भने हामी चुप लागी बस्नुहुन्न। समाजका विषम परिस्थितिहरूप्रति हामी आँखा चिम्लेर बस्ने होइन। हामी आफैले व्यक्तिगत रूपमा वा सामूहिक रूपमा के गर्नुपर्छ सो गर्नैपर्छ। यस टुक्रिएको र क्षत विक्षत भएको संसारमा परमेश्वरको धार्मिकताको सिद्ध चरित्र र प्रेमलाई झल्काउन वा त्यसलाई अगाडि बढाउन प्रयास गर्नु प्रत्येक येशूभक्तको कर्तव्य हो।