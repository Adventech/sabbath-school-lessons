---
title: 'भित्री कथा'
date: 21/03/2025
---

### मध्य पूर्वमा अड्किएको

लेखक: आन्ड्र्यु मेकचेस्ने

दक्षिण कोरियाबाट मध्यपूर्वमा विद्यार्थी मिसिनेरी हुन आएको किनाम जब मध्यपूर्वमा आइपुगिन् तब उनको संसार भताभुङ्ग हुन गएको थियो। उनी छोटो अवधिको निम्ति टुरिस्ट भिसामा आएकी थिइन्। त्यो ठाउँमा रहनको निम्ति भिसालाई नविकरण गर्नुपरेको थियो। यसले तिनी एक वर्षसम्म बस्न सक्थिन्। उनी बसेकी घरपतिले उनी त्यस घरमा रहेको भन्ने प्रमाणको निम्ति कागजमा सही गर्न राजी भए। तर अचानक त्यो कागजमा सही गर्न उसले धेरै पैसा माग्यो।

किनामसँग पैसा थिएन। विद्यार्थी मिसिनेरीको सानो समूहको अगुवासँग पनि पैसा थिएन। त्यहाँ भएको सानो एड्भेन्टिस्ट समूहसँग पनि पैसा थिएन। त्यहाँको एड्भेन्टिस्ट समूहमा गरिब शरणार्थीहरू मात्र थिए र तिनीहरू घरेलु चर्चमा आराधना गर्दथे।

किनामलाई के गरूँ के गरूँ भयो। उनी नयाँ कोठामा सर्न सक्दैनथी किनभने त्यहाँ विदेशीलाई हतपत कोठा भाडामा दिँदैनथ्यो। अवैध रूपमा त्यस ठाउँमा बस्न पनि सक्दैनथी। सरकारलाई घुस खुवाएर उनी बस्न पनि चाहिनन्।

उनले प्रार्थना गरिन्, “प्रभु तपाईंले मलाई यहाँ पठाउनुभयो। मेरो समस्या समाधान गरिदिनुहोस्।” उनले दुई महिनासम्म दिन-दिनै प्रार्थना गरिन्। उनका बाबुआमाले पनि दक्षिण कोरियामा प्रार्थना गरेका थिए। मिसिनेरी अगुवा र घरेलु चर्चका सदस्यहरूले पनि प्रार्थना गरे।

दुई महिना भयो त्यो घरपतिले कागजमा सही गरेनन्।

तब नयाँ भिसाको निम्ति इन्टर्भ्यु लिन किनाम जानुपरेको थियो। तर भिसाको निम्ति उनीसँग कागज थिएन। इन्टर्भ्यु भन्ना अघि मिसिनेरी अगुवाले फोन गरेर भने, “समस्या त समाधान होला। त्यसकारण हामी जाऔं।”

चर्चको सदस्यले घर जग्गा बेचबिखन गर्ने साहुसँग कुरा गर्न प्रभावित भएको महसुस गरेको उनलाई सुनाएको थियो। चर्चको सदस्यलाई त्यो साहुलाई चिनेको थियो र सोध्यो, “मेरो साथीलाई सहयोग गर्न सक्नुहुन्छ कि?” साहुले भने, “पासपोर्ट ल्याऊ। उनी यहाँ रहेको भनेर प्रमाणित गर्न म सही गरिदिन्छु।”

किनाम स्तम्भित भइन्। उनले परमेश्वरलाई धन्यवाद मात्र दिन सकिन्।

साहुले कागजमा सही गरिदिए, र किनामले बस्न भिसा पाइन्।

त्यसपछि मध्यपूर्वमा उनको काममा परमेश्वरले आशिष् दिनुहुनेछ भन्ने कुरामा उनी ढुक्क भइन्। उनको कामले सात जना मानिसहरूले बप्तिस्मा लिए। “मानिसहरूलाई मुक्ति दिलाउन परमेश्वरले यहाँ खटाउनुभएको थियो। उहाँ मेरो प्रत्येक कदममा सहयोग गर्नुभएको थियो। परमेश्वरले नै मलाई बोलाउनुभएको थियो भन्ने कुरामा मलाई शङ्का छैन। यो आभारित हुने वर्ष थियो।”