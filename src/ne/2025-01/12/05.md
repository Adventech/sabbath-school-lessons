---
title: 'न्यायलाई स्थापना गर्न आह्वान'
date: 19/03/2025
---

समाजमा न्याय गर्न बाइबलका अगमवक्ताहरूले निरन्त रूपमा आह्वान गरिरहेका थिए। न्यायको पक्षमा र दमनको विरोधमा आवाज उठाउन बाइबलले उल्लेखनीय रूपमा व्यक्त गर्न रोकेको छैन। न्यायको निम्ति परमेश्वरले गर्नुभएको आह्वान नै न्याय स्थापना गर्न परमेश्वरको आवाज थियो।

उदाहरणको लागि, अगमवक्ता यशैयाले त्यति बेलाको इस्राएलमा भएको अन्यायको बारेमा नबोली बस्दैनन्। उनको भनाइ र न्यायको आह्वान आज हाम्रो कानमा चर्को स्वरमा गुञ्जिनुपर्छ। “भलाइ गर्न सिक! न्याय खोज, अत्याचारमा परेकाहरूलाई प्रोत्साहन देओ, टुहुरा-टुहुरीको रक्षा गर, विधवाको पक्षमा बोलिदेओ” (यशैया १:१७)। उनले यो थप्दछ, “तिनीहरूलाई धिक्कार छ जसले अन्यायका कानुनहरू पारित गर्छन् र आवश्यक परेकाहरूको न्याय गर्दैनन्” (यशैया १०:१, २)। उनले यो चेतावनी थप्छन्, “दण्ड पाउने दिनमा तिमीहरूले के गर्नेछौ? टाढाबाट विनाश आउने बेलामा तिमीहरूले के गर्नेछौ? सहायताको निम्ति कसमा तिमीहरू भाग्नेछौ? तिमीहरूले पाएका मान, इज्जत, सम्मान, प्रतिष्ठा, महिमा वा इज्जत तिमीहरूले कहाँ छोड्नेछौ?” (यशैया १०:३ रूपान्तरित)।

यसरी नै अगमवक्ता यर्मियाले परमेश्वरको सन्देश घोषणा गर्छन्, “‘धिक्कार त्यसलाई, जसले अधर्म वा भ्रष्टाचार गरेर आफ्नो महल बनाउँदछ, जसले आफ्ना माथिल्ला कोठाहरू अन्यायले बनाउँछ, जसले आफ्ना देशवासीहरूलाई सित्तैँमा सेवा गर्न लगाउँछ वा शोषण गर्छन्, र तिनीहरूलाई आफ्ना मेहनतको ज्याला दिँदैन। ... के तेरो बाबुसित खाने र पिउने थोक थिएनन् र? त्यसले उचित र ठीक काम गऱ्यो, र त्यसलाई असलै भयो। त्यसले गरीब र दरिद्रहरूको रक्षा गऱ्यो, र त्यसलाई असलै भयो। मलाई चिन्नुको अर्थ के यो होइन र?’ परमप्रभु भन्नुहुन्छ।” (यर्मिया २२:१३, १५, १६)।

`पढ्नुहोस्: मत्ती २३:२३-३० पढ्नुहोस्। यहाँ परमेश्वरका जनहरूले अपनाउनुपर्ने अत्यन्तै महत्त्वपूर्ण कुराहरू के हुन्? येशूले भन्नुभएका गहकिला कामहरू के हुन्?`

अन्यायको विरुद्धमा केवल पुरानो करारका अगमवक्ताहरूले आवाजहरू उठाएका थिए भनेर कतिपयले सोच्लान्। तर येशूको सेवाकार्यमा उहाँले पनि अन्याय, अत्याचार र दमनको विरुद्ध आवाज उठाउनुभएको थियो। उहाँले धर्मको खोल ओढ्ने धर्मगुरु, शास्त्री र पुजारीहरूको यसरी निन्दा गर्नुभएको थियो, “धिक्कार तिमीहरूलाई, शास्त्री र फरिसी हो, ढोंगीहरू! किनकि तिमीहरू पुदीना र सूँप र जीराको दशांश दिन्छौ, तर व्यवस्थाका गहकिला विषयहरू, अर्थात् न्याय, दया र विश्वासको अवहेलना गरेका छौ। तिमीहरूले दशांश दिने काम गर्नुपर्नेथियो, अनि ती गहकिला विषयहरूको अवहेलना नगर्नुपर्नेथियो।” (मत्ती २३:२३)। त्यसरी नै समानान्तर अंशमा येशूले बिलाप गर्नुभएको लूकामा यसरी लेखिएको छ, “तिमीहरूले न्याय र परमेश्वरप्रतिको प्रेमलाई बेवास्ता गर्छौ।” (लूका ११:४२)।

`आज तपाईंले गहकिला कुराहरूमा ध्यान दिनुभयो भने त्यसलाई त हामीले शायद ध्यान दिएका साना तिना थोकहरूको निम्ति दशांस दिनुभन्दा कस्तो फरक देखिन्छ होला?`