---
title: 'येशूले भन्नुभएको दाखबारी वा बगैँचाको अर्तीकथा'
date: 12/03/2025
---

येशूले मत्ती २१मा एक जना बारीको मालिकको बारेमा अर्तीकथा भन्नुभएको थियो। यशैया ५मा उल्लेख गरिएको दाखबारीको कथामा येशूले थप्नुभएको थियो। आफ्नो बारी वा यहूदी जनहरूका मालिकका चरित्र र कामहरूको बारेमा येशूले थप्नुभएको थियो।

`पढ्नुहोस्: यशैया ५:४मा “म योभन्दा बढी के गर्न सक्छु र?” भन्ने परमेश्वरको विलापलाई ध्यानमा राखेर मत्ती ५:३३-३९ पढ्नुहोस्। उहाँले के बढी गर्न सक्नुहुन्छ र?`

यस अर्तीकथाको पहिलो भाग येशूले सिधै यशैया ५को गीतबाट उतार्नुहुन्छ। यसमा दाखबारी र दाखबारीका मालिकका बारेमा उल्लेख गरिएको छ। अनि येशूले थप्नुहुन्छ, त्यस दाखबारीका मालिकले आफ्नो बारी अरूलाई ठेक्कामा दिए वा कमाउन दिए। त्यहाँबाट उब्जिएका अङ्गुरहरूलाई रस बनाउने यन्त्र पनि त्यहाँ राखिएको थियो। अनि त्यो मालिक टाढा देशमा यात्रा गर्न गए (मत्ती २१:३३)। तापनि जब त्यो मालिकले दुई पल्टा आफ्ना नोकरहरूलाई उब्जनी जम्मा गर्न पठाए तब ती नोकरहरूलाई मोहीहरूले समातेर पिटै र मारे [ती नोकरहरू परमेश्वरका अगमवक्ताहरू थिए]। (मत्ती २१:३४-३६)। आखिरमा त्यस मालिकले आफ्नो पुत्र [येशू]-लाई पठाएर भने कि “कमसेकम तिनीहरूले मेरा पुत्रलाई त आदर गर्लान् कि?” (मत्ती २१:३७)। तर तिनीहरूले उनका पुत्रलाई पनि यसो भन्दै मारे, “यो त यस दाखबारीको उत्तराधिकारी हो। यसलाई मारौं र यस दाखबारीलाई हाम्रै हातमा पारौं।” (मत्ती २१:३८, ३९)।

आफ्नो पुत्रलाई पठाउनुभन्दा बढी मालिकले के गर्न सक्थे होला? परमेश्वर पिताले यस संसारलाई धेरै प्रेम गर्नुभएकैले उहाँको आफ्नै प्रिय पुत्र यस संसारमा पठाउनुभएको थियो (यूहन्ना ३:१६)। यस संसारमा भइरहेको शैतानको बिगबिगीको पूरै पर्दाफास नभईकन परमेश्वरले उसलाई ध्वस्त गर्नुहुनेछैन। सार्वजनिक रूपमा परमेश्वरको चरित्र वा स्वभावको वास्तविकतालाई सबैले थाहा पाउनैपर्दछ। येशूका काम र जीवनले परमेश्वर को हुनुहुन्छ र उहाँको स्वभाव र मिजास कस्तो छ भन्ने कुरालाई र उहाँका गुणहरूलाई प्रदर्शन गरेको थियो (रोमी ३:२५, २६; रोमी ५:८)। परमेश्वरले हामीलाई कतिको प्रेम गर्नुहुन्छ, हाम्रो कल्याण कतिको खोज्नुहुन्छ भनेर प्रमाणित गर्न आफ्नै पुत्रलाई पठाउनुभएर उहाँ हाम्रो निम्ति मारिनुभएकोभन्दा बढी उहाँले के अरू गर्न सक्नुहुन्छ र? यसद्वारा उहाँको न्याय र सिद्ध प्रेमलाई सम्झौता नगरीकन उहाँले आफ्नो कार्य न्यायोचित ठहऱ्याउनुभयो।

यस संसारमा शैतानले ल्याएको पाप र खराब तत्त्वहरूलाई सखाप पार्ने परमेश्वरको योजनालाई क्रूसले नै प्रमाणित गरिएको थियो। परमेश्वरका फल्दै-फुल्दै गरेको सच्चा प्रेमलाई विचलित नपारीकनै ख्रीष्टले मृत्यु अङ्गाल्नुभएको थियो। यदि मानिसलाई मुक्ति दिन र अनन्त जीवनको स्वाद दिन येशूको मृत्युभन्दा अरू कुनै उपाय नै छ भने के उहाँले अपनाउनुहुन्न र? निःसन्देह, परमेश्वर र शैतानको बीचमा भइरहेको महान् भीषण द्वन्द्वमा मानिसहरूले अति दुःख पाइरहेका छन्, तर सबभन्दा धेरै दुःख पाइरहने त परमेश्वर आफै हुनुहुन्छ। जब हामीले क्रूसमा आँखा लगाउँछौं तब पापले गर्दा ल्याएको कष्ट, वेदना र पीडा त परमेश्वरमा नै बज्रिएको हामी देख्नेछौं। प्रेमद्वारा स्वेच्छाले पाइने मुक्ति कतिको पवित्र छ त भनेर देखाउन नै ख्रीष्ट हाम्रो निम्ति कष्ट सहनुभएको कुराले प्रमाणित गर्दछ।

`यशैया ५३:४ पढ्नुहोस्। यशैयाले येशूको पीडाको बारेमा वर्णन गरेका पढ्नुहोस्। क्रूसमा येशूले कसको दुःख, पीडा, वेदना, बिलाप र शोक बोक्नुभएको थियो? यसले गर्दा हाम्रो मुक्तिको निम्ति परमेश्वरले कस्तो मोल चुकाउनुभएको होला, सो चिन्तन गर्नुहोस्।`