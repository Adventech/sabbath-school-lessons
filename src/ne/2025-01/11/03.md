---
title: 'जे उचित वा न्यायसङ्गत छ र निर्दोष अर्थात् न्यायोचित छ भनेर फैसला दिनुहुने'
date: 10/03/2025
---

येशूले गर्नुहुने प्रत्येक कामले शैतानको कामलाई निकम्मा बनाइदिन्छ। यही लक्ष्य प्रकट गर्न येशू आउनुभएको वा शैतानको कामलाई नाश गर्न भनेर १ यूहन्ना ३:८ले बताउँछ। मृत्युमाथि शक्ति हुने व्यक्ति वा शैतानलाई नाश गर्न नै येशू आउनुभएको थियो भनेर हिब्रू २:१४मा पावलले बताउँदछन्। तर शत्रुको शासनको पूरै विनाश दुई चरणहरूमा हुन्छ। पहिलो त क्रूसको कामद्वारा जसले शैतानका निन्दनीय झुटा आरोपहरूको खण्डन गर्दछ। पछि गएर शैतान र उसको राज्य सदाको निम्ति ध्वस्त हुनेछ।

`पढ्नुहोस्: रोमी ३:२३-२६ र रोमी ५:६-८ पढ्नुहोस्। शैतानका निन्दनीय आरोपहरूको खण्डन येशूले कसरी गर्नुहुन्छ भनेर यी पदहरूले कसरी प्रकट गर्दछन्?`

परमेश्वर पूरै धर्मी र मायालु हुनुहुन्न भनेर शत्रुले आरोप लगाउँछ। तर क्रूसद्वारा नै परमेश्वर पूरै धर्मी र प्रेमिलो हुनुभएको थियो भनेर ख्रीष्टले प्रकट गर्नुभएको थियो।

येशूको मृत्युपछि “आफ्नो मुकुन्डो उघारिएर छिया छिया भएको शैतानले देखेको थियो। उसको शासन पद्धति पतिन नभएका स्वर्गदूतहरू र विश्व ब्रह्माण्डको सामु प्रकट गरिएको थियो। शैतान खुँखार हत्यारा हो भनेर उसले आफैलाई प्रकट गरेको थियो। परमेश्वरको पुत्रको रगत बगाएर जगत्का सारा जीवहरूका सामु उसलाई दिने सहानुभूति जरैदेखि उखालिएको थियो।”–एलेन जी. ह्वाइट, द डिजाएर अभ एजेज्, पृ. ७६१।

`पढ्नुहोस्: उत्पत्ति ३:१५को परिवेशमा प्रकाश १२:१०-१२ पढ्नुहोस्। येशूले क्रूसमा जित्नुभएको घटना जगत् ब्रह्माण्डको लागि कतिको महत्त्वपूर्ण छ भनेर यी पदहरूले के बुझाउँदछन्?`

अन्तमा सबैको हितको निम्ति परमेश्वरले सधैँ काम गर्नुहुन्छ भनेर मुक्तिको इतिहासले हामीलाई प्रशस्त प्रमाण उपलब्ध गराएको छ। बाइबलका परमेश्वरले जहिले पनि जे असल र न्यायोचित छ सो गर्नुहुन्छ भनेर भीषण द्वन्द्वमा उपलब्ध गराएका बाइबलका पदहरूले देखाउँदछन् (व्यवस्था ३२:४; १ शमूएल ३:१८; भजनसंग्रह १४५:१७; दानिएल ४:३७; हबाकूक १:१३; प्रकाश १५:३ र उत्पत्ति १८:२५)।

`जगत् ब्रह्माण्डमा परमेश्वर र शैतानको बिचमा भइरहेको महाद्वन्द्वमा परमेश्वरको धार्मिकता र प्रेमलाई प्रकट गर्नु किन महत्त्वपूर्ण छ? जब तपाईंले क्रूसमा र मुक्तिको योजनामा प्रकट गरिएको काममा सोच्नुहुन्छ तब परमेश्वरको कामले नै उहाँको प्रेममा तपाईं विश्वस्त हुन सक्नुहुन्छ भनेर कसरी निश्चित हुने? तपाईं दुःख, कष्ट र परीक्षाहरूको सामना गरिरहनुभए तापनि परमेश्वर तपाईंबाट टाढा हुनुहुन्न भनेर “जगत्को अन्तसम्म म तिमीहरूसँगै हुनेछु” भन्ने येशूको वाचाले ढुक्क हुन सक्नुहुन्न र?`