---
title: 'भित्री कथा'
date: 14/03/2025
---

### जिद्दी आमा: भाग ३

लेखक: आन्ड्र्यु मेकचेस्ने

बाल चिकित्सक कलेटले अलास्काको स्थानीय १३ वर्षकी केटी शबाथ सुरु हुनुभन्दा अघि आफ्नो घरमा ल्याइन्। उनले माट्रोनालाई आफू सेभेन्थ-डे एड्भेन्टिस्ट भएको सुनाएकी थिइन्। आङ्करेजमा तिनीहरू सँग-सँगै रहेर पहिलो शबाथ मान्नु राम्रै देखिएको थियो।

धर्मपुत्र वा पुत्री पाल्न दिने प्रशासकले शबाथको दिनदेखि मात्र कलेटले माट्रिनालाई लान सक्छ भनेर अनुमति दिएक थियो।

आङ्करेजमा सर्ने एक दिन अगाडि कलेटले माट्रोनालाई आफू शनिबार चर्च जाने गरेको भनिन् र के उनी पनि जान चाहन्छिन् कि भनेर सोधिन्। आफू नजाने भनेर माट्रोनाले सुनाइन्।

जब माट्रोना भोलिपल्ट बिहान कलेटको घरमा आइन्, उनले टेलिभिजन हेर्ने चाहना व्यक्त गरिन्।

“मेरो घरमा शबाथमा इसाईमा आधारित फिल्म वा प्रकृतिको भिडियो मात्र हेर्छौं” भनेर कलेटले भनिन्।

माट्रोना छक्क परिन्। आफूले जङ्गली जनावरको विषयमा टेलिभिजन कार्यक्रम हेर्न पाइन्छ कि भनेर सोधिन्।

तिनीहरू आङ्करेजमा दुई महिना राम्रोसँग बिताए। अनि तिनीहरू बेथेलमा सरे जहाँ कलेटको काम अस्पतालमा थियो। ती समयमा तिनीहरू दिन-दिनै के गर्नुपर्छ भनेर रुटिन बनाए र आपसी सम्बन्ध राम्रो गर्नेमा ध्यान दिए। तिनीहरू बिहान र बेलुका सङ्गति गर्थे। बिस्तारै माट्रोना पनि आत्मिक रूपमा बढ्दैजान थालिन्।

आज १५ वर्षीकी माट्रोना बेथेलमा रहन मन पराउँछिन्। उनी घरेलु स्कुलमा जान्छिन्। पियानो बजाउन पाठमा सरिक हुन्छिन्। उनका धेरै साथीहरू छन् र बेथेलको सेभेन्थ-डे एड्भेन्टिस्ट चर्चमा भएको क्रियाकलापमा सक्रिय छिन्।

“परमेश्वरले मेरो निम्ति सबै थोक तयार गर्नुभयो,” कलेटले भनिन्। उनी बाइबल सिकाउने र चर्चको सहअगुवा पनि छिन्।

“पहिले मैले फोनमा भेटेको आदर नगर्ने माट्रोना अहिले एकदम फरक छ। उनी चर्च र छिमेकीका बालबालिकाहरूका अगुवा छिन्। उनको विश्वासमा परमेश्वरले काम गरिरहनुभएको मैले महसुस गरेको छु,” कलेटले सुनाइन्।

कलेटको नियमित रूपमा फोनमा कर गरेर बोलाइरहने कुराप्रति आफू आभारित भएको माट्रोनाले व्यक्त गर्छिन्। अब कलेट नियममा चल्ने आमा भएर प्रेम गरेको प्रति पनि आफू आभारित भएको माट्रोनाले भन्छिन्। “यदि उनले बारम्बार मलाई नबोलाएको भए मैले परमेश्वरलाई चिन्नेथिइनँ,” माट्रोनाले भनिन्।

उनको जीवन परिवर्तन गर्न परमेश्वरले कलेटलाई प्रयोग गर्नुभएको माट्रोनाले बताइन्। “उनले मलाई कसरी भेटिन् यो संयोग थिएन। परमेश्वरले नै कलेटलाई मकहाँ ल्याउन र म उनीकहाँ जान अगुवाइ गर्नुभएको म विश्वास गर्छु। परमेश्वरले मलाई असल ठाउँमा ल्याउनुभयो र मलाई शान्ति दिनुभयो,” खुशी भएर यस लेखकलाई सुनाउँछिन्।