---
title: 'त्योभन्दा अझ बढी म के गर्न सक्छु र?'
date: 08/03/2025
---

### यस अध्यायको अध्ययनको लागि निम्न पदहरू पढ्नुहोस्

यूहन्ना १८:३७; रोमी ३:२३-२६; रोमी ५:८; यशैया ५:१-४, मत्ती २१:३३-३९; यशैया ५३:४ र रोमी ३:१-४।

> <p>याद गर्नुपर्ने पद</p>
> “पिलातसले उहाँलाई सोधे, ‘के तिमी राजा नै हौ त?’ येशूले जवाफ दिनुभयो, ‘म राजा हुँ भनी तपाईं नै भन्नुहुन्छ। यसैको निम्ति म जन्मेको हुँ, र यसैको निम्ति सत्यको गवाही दिन म यस संसारमा आएको हुँ। प्रत्येक जो सत्यको पक्षमा छ, त्यसले मेरो सोर सुन्छ।’” (यूहन्ना १८:३७)।

केही वर्ष अघि गाइड पत्रिकामा एउटा अत्यन्तै मार्मिक बालकथा छापिएको थियो। त्यो कथा डेनिस नाउँ भएको केटाको थियो। त्यो केटो टुहुरो थियो। त्यो केटो एउटा परिवारमा धर्मपुत्रको रूपमा राखिएको थियो। यो कथा मध्यकालिन युगको हो। डेनिसले उसको देशका राजालाई अति घृणा गर्दथ्यो। जब उसका बाबुआमा बिरामी थिए तब राजाका सिपाहीहरूले उसलाई घरबाट खोसेर लगेका थिए। उसले आफ्ना बाबुआमालाई कहिले पनि भेट्न पाएन। त्यसले गर्दा राजा र उनका सैनिकहरूप्रतिको घृणाले उसको हृदयमा अड्डा जमाएको थियो। ठूलो भएपछि उसलाई बाबुआमाबाट किन अलग गरियो भन्ने जानकारी पायो। त्यस बेला युरोपमा महामारी चलेको थियो। त्यसलाई ब्लाक प्लेग वा काल महामारी भनिन्छ। त्यो महामारी अत्यन्तै भयाभव थियो, र हजारौँ मानिसहरूलाई त्यसले मारेको थियो। जब आफूलाई त्यस महामारीबाट नै बचाउन सिपाहीहरूले घरबाट लगेका थिए भन्ने सत्य उसले थाहा पायो तब उसका जीवनभर राजाको विरुद्धमा हृदयमा अड्डा जमाइरहेको भावनाबाट उसलाई स्वतन्त्र भयो। आफ्ना जनताको उत्तम हितको निम्ति राजाले जे गर्नुपरेको थियो सो गरेका थिए।

आजका धेरै मानिसहरू पनि डेनिसले राजाको विरुद्धमा हृदयमा घृणा राखेको जस्तै परमेश्वरको विरुद्धमा पनि विद्रोही भावनाले ग्रसित भइरहेको छन्। यस संसारमा भएका दुष्ट, खराब, आतङ्क आदिका गतिविधिहरूले परमेश्वरलाई घृणा गर्दछन् वा उहाँको अस्तित्वको बारेमा सरासर अस्वीकार गर्छन्। जब दुःख, कष्ट र आतङ्कवादले हमला गर्छ वा युद्धको चपेटामा अनजान मानिसहरूले पीडा भोग्छन् तब त्यस बेला परमेश्वर कहाँ हुनुहुन्छ त? यदि परमेश्वर असल हुनुहुन्छ भने यस संसारमा धेरै खराब किन भयो त? परमेश्वर र शैतानको बिचमा भइरहेको द्वन्द्वबाट त्यस निर्णायक विषयमा केही जवाफ त हामीले पाइएला तर धेरै प्रश्नहरूको जवाफ त बाँकी नै भइरहेको हुन्छन्। हामीले जवाफ दिन प्रयत्न गरे तापनि हामी सन्तुष्ट त हुन सक्दैनौं। हामीले अहिले जवाफ दिन नसकेको प्रश्नका जवाफहरू क्रूसमा हेरेर चित्त बुझाउन सक्छौं।