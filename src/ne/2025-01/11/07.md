---
title: 'थप जानकारी'
date: 14/03/2025
---

एलेन जी. ह्वाइटद्वारा लिखित टेस्टिमोनिज फर द चर्च, ठेली ९को पृ. २८५-२८८को “द रिवार्ड अभ अर्नेस्ट एफोर्ट” भन्ने अंश पढ्नुहोस्।

“अहिले परमेश्वरकै मातहतमा भइरहेका सबै अन्यौलता वा नबुझ्ने कुराहरू नयाँ पृथ्वीमा व्याख्या गरिनेछन्। अहिले नै हामीले बुझ्न कठिन भएका जिज्ञासाहरूको सबै जवाफहरू हामीले त्यस बेला पाउनेछौं। अनुग्रहका रहस्यहरू हाम्रो सामु उघारिनेछन्। अहिले हाम्रा सीमित दिमागले हामी केवल अन्यौलतालाई मात्र पत्ता लगाउँदैछौं, हामीले अपेक्षा गरेका प्रतिज्ञाहरू केवल टुक्रिएको मात्र हामी देख्दछौं। तर त्यस समयमा हामीमा भएका सबै अन्यौलता हाम्रै हितको निम्ति सुन्दर रूपमा तालमेल भएको अत्यन्तै निर्मल रूपमा देख्नेछौं। अहिले हामीले गुज्रनुपर्ने कठिन परिस्थितिहरू परमेश्वरकै अपार प्रेमको कारणले हो भनेर हामीले बुझ्नेछौं। सबै थोकहरू हाम्रै निम्तिको हो भनेर जब हामी देख्नेछौं तब जे भयो त्यो उहाँकै कोमल प्यार र चाहनाले भएको थियो र हाम्रै हितको निम्ति भएको थियो भनेर हामीले बुझ्नेछौं। त्यस बेला हामी आनन्दले भरिपूर भएर उच्चारण नै गर्न नसकिने बोलीहरू हामीबाट फुट्नेछन्। हामी आभारित भएर परमेश्वरको अत्यन्तै महिमा गर्नेछौं।”–एलेन जी. ह्वाइट, टेस्टिमोनिज फर द चर्च, ठेली ९, पृ. २८६।

**छलफलको लागि प्रश्नहरू**:

`तपाईंको जीवनमा परमेश्वरले गर्नुभएको कामप्रति तपाईं कहिले पनि अलमलमा पर्नुभएको छ? अन्तमा आएर ती सबै थोकहरू हाम्रो निम्ति सरल बनाइनेछन् भन्ने धारणाले तपाईंलाई कस्तो सान्त्वना पाउनुभएको छ?`

`यस संसारमा मर्न र मानव अवतार लिन आउनुहुँदा ख्रीष्टले के त्याग गर्नुपरेको थियो सो सोच्नुहोस्। यसले परमेश्वरको प्रेमको बारेमा हामीलाई के बताउँछ? के उहाँलाई हामी विश्वास गर्न सक्छौं र? हाम्रो निम्ति उहाँले जे गर्नुभयो त्योभन्दा बढी उहाँले के गर्न सक्नुहुन्छ र?`

`परमेश्वरको नाउँको महत्त्व के छ? हामी इसाई हौं भनेर दाबी गर्नेहरूले उहाँको नाउँमा चल्दा अरूहरूले हामीलाई कसरी हेर्छ होला? यस संसारमा इसाई भनाउँदाहरू चाहे एड्भेन्टिस्ट नै किन नहून् विभिन्न खेमा विभाजित भएर एक आपसमा आरोप प्रत्यारोप र प्रतिस्पर्धा गरेर येशूका अनुहारमा कसरी हिलो छ्यापिरहेका छन्? हाम्रो जीवन, बोली र व्यवहारले येशू कस्तो हुनुहुन्छ भनेर स्थानीय समाजलाई हामीले कसरी देखाउने?`

`अहिले हामीमा भएका अनेकौँ प्रश्नहरूको जवाफहरू अपुरक नै छन्। यस संसारमा भइरहेका पाप, अधर्म र खराबका बारेमा उठेका प्रश्नहरू जतिसुकै चतुर तरिकाले जवाफ दिन खोजे तापनि चित्तबुझ्दो हुन्छ भन्ने छैन। यद्यपि, यस संसारमा दुःख कष्ट पाइरहेकाहरूलाई राहत दिन हामी के गर्न सक्छौं? सबै खराबका समस्याहरू अन्तमा आएर परमेश्वरले नै समाधान गर्नुहुनेछ भन्ने धारणाले हाम्रो मन कसरी हलुका हुन सक्छ?`

`यशैया ५३:४को बारेमा चिन्तन गर्नुहोस्। ख्रीष्टले हाम्रो निम्ति बिलाप गर्नुभएको, दुःख भोग्नुभएको र पीडा भोग्नुभएको थियो। हाम्रो मुक्तिको निम्ति परमेश्वरले चुकाउनुभएको मोल क्रूसले हामीलाई कसरी बुझाउन खोज्छ?`