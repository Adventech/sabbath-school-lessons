---
title: 'परमेश्वरको अपरिवर्तनशील चरित्र, स्वभाव वा मिजास'
date: 04/02/2025
---

`पढ्नुहोस्: मलाकी ३:६ र याकूब १:१६-१७ पढ्नुहोस्। परमेश्वरको चरित्र वा स्वभावको बारेमा यी पदहरूले के भन्छ?`

“म प्रभु हुँ। म परिवर्तन हुनेछैन” भनेर अगमवक्ता मलाकीबाट परमेश्वरले भन्नुभएको थियो (मलाकी ३:६)। कतिपय मानिसहरूले उहाँको अपरिवर्तनशीलतालाई उहाँ कुनै तरिकाले परिवर्तन हुनुहुन्न भनेर पढ्छन् भने त्यस पदको बाँकि अंशमा उहाँको अपरिवर्तनशीलताचाहिँ उहाँको नैतिकतामा परिवर्तन हुनुहुन्न भनेर पढ्दैनन्। बाँकि पदहरूमा मानिसहरूप्रति उहाँको सम्बन्धमा परिवर्तन हुन सक्छ भनेर देखाइएको छ। “हे याकूबका सन्तानहरू हो, तिमीहरू तत्काल ध्वस्त भएका छैन, त्यसकारण तिमीहरू मतर्फ फर्क र म तिमीहरूतर्फ फर्किनेछु।” (मलाकी ३:७)।

उहाँका सृष्टिसँग परमेश्वर पारस्परिक सम्बन्ध राख्न चाहनुहुन्छ। ती सबै सम्बन्धहरूमा वा उहाँले जे गर्नुभए तापनि उहाँको चरित्र वा मिजासले निरन्तरता पाइरहेको हुन्छ। सबै असल र सिद्ध वरदानहरू परमेश्वरबाट नै आउँछन् भन्ने याकूबले व्यक्त गरेको धारणाले त्यस अवधारणालाई पुष्टि गर्दछ। उहाँ हेरफेर हुनुहुन्न। यसले परमेश्वर खराब वा दुष्टताको स्रोत होइन।

यहाँ र अन्त पनि बाइबलले बारम्बार हामीलाई सिकाउँदछ कि उहाँको चरित्र अपरिवर्तनशील छ। त्यसको तात्पर्य यो हो कि, उहाँको नैतिकतामा परिवर्तन हुँदैन। जो उहाँप्रति जवाफदेही भएर चल्छन्, त्यससँग परमेश्वर सम्बन्ध राख्नुहुन्छ र तिनीहरूले उहाँको वास्तविक सम्बन्धको यथार्थतालाई अनुभव गर्न सक्छन्। त्यस सम्बन्धमा उहाँको प्रेम र न्यायको आभास् जहिले पनि पाइरहेको हुन्छ।

`पढ्नुहोस्: परमेश्वरको बारेमा देहायका पदहरूले के सिकाउँदछ? हेर्नुहोस्, २ तिमोथी २:१३; तितस १:२ र हिब्रू ६:१७-१८।`

परमेश्वर आफूले आफैलाई कहिले पनि अस्वीकार वा खण्डन गर्नुहुन्न; उहाँ कहिले पनि झुट बोल्नुहुन्न; र उहाँका प्रतिज्ञाहरू तोड्न नसकिने हो। बाइबलको परमेश्वर त्यही परमेश्वर हुनुहुन्छ जो येशू ख्रीष्टमा रहनुभएर हाम्रो निम्ति क्रूसमा बलि हुनुभयो। उहाँ त्यही परमेश्वर हुनुहुन्छ जसमाथि हामी भरोसा राख्न सक्छौं। उहाँ शर्तविना हामीसँग सम्बन्ध गाँस्न चाहनुहुन्छ। हाम्रो भविष्यको निम्ति उहाँमाथि आशा र भरोसा राख्न सक्छौं। हिब्रू १३:८मा यो पुष्टि गरिएको छ, “येशू ख्रीष्ट हिजो, आज, र सधैँभरि एकसमान हुनुहुन्छ।”

`तपाईं विषम वा भयानक परिस्थितिमा गुज्रनुपरे तापनि तपाईंप्रति परमेश्वरको हित छ भन्ने कुरामा तपाईं कसरी भरोसा राख्न सक्नुहुन्छ? क्रूसमा चित्रण गरिएको परमेश्वरको स्वभावले तपाईंलाई उहाँको भलाइमा भरोसा राख्न कसरी मदत गर्दछ?`