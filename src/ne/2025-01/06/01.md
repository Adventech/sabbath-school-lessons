---
title: 'न्यायप्रति परमेश्वरको प्रेम'
date: 01/02/2025
---

### यस अध्यायको अध्ययनको लागि निम्न पदहरू पढ्नुहोस्

भजनसंग्रह ३३:५; भजनसंग्रह ८५:१०; व्यवस्था ३२:४; याकूब १:१७; तितस १:२; प्रस्थान ३२:१४; मत्ती ५:४३-४८।

> <p>याद गर्नुपर्ने पद</p>
> “परमप्रभु यसो भन्नुहुन्छ: ‘बुद्धिमान् मानिसले आफ्नो बुद्धिमा घमण्ड नगरोस्, अथवा बलियो मानिसले आफ्नो बलमा घमण्ड नगरोस्, अथवा धनी मानिसले आफ्नो धनमा घमण्ड नगरोस्, तर जसले घमण्ड गर्छ त्यसले यस विषयमा घमण्ड गरोस्: “म परमप्रभुलाई जान्दछु र चिन्दछु, र उहाँ त्यही परमप्रभु हुनुहुन्छ, जसले पृथ्वीमा दया, न्याय र धार्मिकताको व्यवहार गर्नुहुन्छ।” किनभने यिनैमा म प्रसन्न हुन्छु,’ परमप्रभु भन्नुहुन्छ।” (यर्मिया ९:२३-२४)।

पौराणिक मध्यपूर्वका राष्ट्रहरूका देवीदेवताहरूले मानव मनोभावहरूलाई प्रतिबिम्ब गर्दथे। तिनीहरूका मिजासहरू अस्थिर थिए, तिनीहरू अनैतिक थिए र तिनीहरूका स्वभावहरू कस्ता हुन्थे भन्ने कुरा हतपत कसैले पनि भन्न सक्दैनथे। त्यति मात्र नभएर तिनीहरू नृशंस र क्रूर थिए। तिनीहरूले बाल बलि तथा मानव भोगको माग गर्ने नरदेवी वा देवताहरू थिए। त्यसो गर्दा पनि मूर्तिपूजा गर्ने तत्कालिन मानव समाजले ती देवी र देवताहरूको निगाह पाउन निश्चय थिएन। त्यसले गर्दा तिनीहरूलाई रिझाइरहनुपर्दथ्यो र तिनीहरू नरिसाओस् भनेर विभिन्न रीतिथिति र संस्कारद्वारा पूजाआजा गरिने रहनुपर्दथ्यो।

तर ती देवीदेवताहरूलाई उक्साइरहने शक्ति वा तत्त्वहरू दुष्ट तथा राक्षसी पतित स्वर्गदूतहरू थिए वा हुन्छन् भनेर बाइबलले व्यवस्था ३२:१७मा ठोकुवा गर्छन्। (१ कोरन्थी १०:१८-२१ पनि हेर्नुहोस्)। तिनीहरूले गर्ने पूजाआजा नै ती देवीदेवताहरूले मानिसहरूलाई शोषण गर्न खप्पिस थिए। त्यसले गर्दा मानिसहरूलाई आत्मिक र नैतिकताको महान् अन्धकारमा परेका थिए।

तर शैतान वा राक्षसी शक्तिहरूले परिचालित देवीदेवताहरूभन्दा बाइबलको परमेश्वर अत्यन्तै भिन्न हुनुहुन्थ्यो। यह्वे सिद्ध असल हुनुहुन्थ्यो र उहाँको स्वभाव परिवर्तनशील थिएन। हामीप्रति उहाँको निरन्तर हितले गर्दा मात्र उहाँमाथि हामी आशा राख्न सक्दछौं र अहिलेकै जीवनदेखि अनन्तसम्म उहाँमाथि भरोसा राख्न सक्दछौं।

तर बाइबलले औँल्याएको पिता परमेश्वर, ती पौराणिक संसारका कथित वा मिथ्या देवीदेवता र आधुनिक देवीदेवताहरूभन्दा बिल्कुल फरक हुनुहुन्छ। मानिसहरूले गर्ने जघन्य अपराध, दुष्ट काम, अन्याय, अत्याचार, धर्मकै नाउँमा किन नहून्, दमन गर्ने मिजास र मानव पीडाप्रति यह्वे अत्यन्तै संवेदनशी हुनुहुन्छ। मानव चालामालामा परमेश्वर गहिरो चासो राख्नुहुन्छ। मानिसको बर्बरता, अत्याचार, आतङ्क, शोषण र दमनलाई परमेश्वरले स्पष्ट रूपमा निन्दा गर्नुहुन्छ। अझ हामीले एउटा अत्यन्तै महत्त्वपूर्ण धारणालाई याद गर्नु जरुरी छ, त्यो हो, उहाँले ती पाप, अन्याय, अत्याचार, आतङ्क, अपराध तथा दुष्टहरूलाई एक दिन सदाको निम्ति निर्मूल गर्नुहुनेछ।