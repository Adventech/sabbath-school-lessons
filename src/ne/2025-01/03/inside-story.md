---
title: 'भित्री कथा'
date: 17/01/2025
---

### आभारित डिकन

लेखक: आन्ड्र्यु मेकचेस्ने

जोन्ग-मुनयुन आभारित हुने डिकनको नाउँमा प्रचलित छ। जुन सुकै परिस्थितिमा पनि उनले बोल्ने पहिलो वचन नै “धन्यवाद” हो। यदि कसैले सहयोगको निम्ति अनुरोध गऱ्यो भने, उनले पहिले “धन्यवाद” नै भनेर फर्काउँछन्। जब उनले कुनै द्वन्द्व वा कठिन परिस्थितिको सामना गर्छन्, उनले “धन्यवाद” नै भन्छन्। उनले केही गुमाएर कष्ट नै भए तापनि उनको धन्यवाद दिने चलन रोकेको हुँदैन।

उनी दक्षिण कोरियाको सेभेन्थ-डे एड्भेन्टिस्ट चर्चको डिकन हो। उनले पावलका वचनहरूलाई हृदयमा सजाई राखेका छन्। पावलले १ थेसलोनिकी ५:१८मा भनेका छन्, “सबै थोकहरूमा धन्यवाद देओ। यो नै तिमीहरूको निम्ति येशूमा भएको परमेश्वरको चाहना हो।” उनको व्यवहारलाई मानिसहरूले हेरिरहेका हुन्छन्।

कोरियाको समुद्री किनाराको जिउङडोनजिनमा क्याफेको साहु जोङ्ग हो। घाम उदाएको बेलामा वा विशेष गरेर नयाँ वर्षमा धेरै मानिसहरू त्यस समुद्री किनारामा आउँथे। विशेष गरेर उनको क्याफे लोकप्रिय थियो। उनका ग्राहकहरूमध्ये नानुम पनि एक हो। उनी युवा अवस्थामा त्यस ठाउँमा घाम उदाएको हेर्दै सादा ब्रेकफास्ट खान रुचाउँथिन्। त्यस खानमा चिया, टोस्ट गरेको सान्डविच, तारेको फुल, लेटस साग र चिज हुन्थ्यो। जब उनी ठूली भइन् तब उनले विवाह गरिन् र आजसा नाउँ भएकी छोरी पाएकी थिइन्। ती दुवै जना नियमित रूपमा ब्रेकफास्ट खाने ग्राहक भएका थिए। जोङ्गको धन्यवाद दिने मिजासलाई आमाले अचम्म मान्थिन्। जब उनले खानको निम्ति अर्डर गर्थिन् तब जोङ्गले धन्यवाद भन्थे। जब ब्रेकफास्टको निम्ति पैसा तिर्थिन् तब जोङ्गले धन्यवाद भन्थे। जब खानको निम्ति उनले धन्यवाद दिन्थिन् तब जोङ्गले पनि धन्यवाद भनेर नै फर्काउँथ्यो।

एक दिन कुरै कुरामा उनले थाहा पाइन् कि जोङ्ग शनिबार चर्च जाने रहेछ। शनिबार आराधना गर्ने कुरा उनलाई कहिले पनि थाहा थिएन। एक दिन उनले जोङ्गलाई सोधिन्, “के म पनि तपाईंसँग अर्को शनिबार चर्च आउन सक्छु कि?”

अर्को शनिबार उनी र उनकी पाँच वर्षकी छोरी जोङ्गसँगै चर्चमा गए। त्यो चर्च काफेबाट आधा घन्टाको मोटर बाटो थियो। चर्चका सदस्यहरूले आमा र छोरीलाई न्यानो स्वागत गरे। चर्चको बारेमा तिनीहरूले कसरी थाहा पाए भनेर चर्चका सदस्यहरूले सोधे। उनी धन्यवाद दिने मिजास भएको डिकनले गर्दा आएको भनेर जवाफ दिइन्।

चर्चको आराधना पछि नानुमले जोङ्गलाई फेरि चर्च आउने चाहना व्यक्त गरिन्। “यदि यही चर्चमा तपाईं जानुहुन्छ भने म तपाईंको पछि लाग्छु,” उनले व्यक्त गरिन्।

क्याफेमा नानुमले येशूको नाउँ कहिले पनि सुनेकी थिइनन्। तर आभारित जोङ्गको मिजासबाट उनले येशूलाई देखेकी थिइन्। सुसमाचार केवल मुखले मात्र होइन जीवनबाट पनि प्रचार गरिन्छ। जोङ्गकै उदाहरणले त्यस युवती आमा र छोरी चर्चमा नियमित रूपमा सरिक हुन्छन्। अब उनले आफ्नो श्रीमान् पनि शबाथमा चर्च आउलान् भनेर प्रार्थना गरिरहेकी छिन्।