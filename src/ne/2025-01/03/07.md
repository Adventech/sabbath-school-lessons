---
title: 'थप जानकारी'
date: 17/01/2025
---

एलेन जी. ह्वाइटद्वारा लिखित द डिजाएर अभ एजेजको पृ. ६६२-६८०को अध्याय, “लेट नट योर हर्ट बी ट्रोबुल्ड,” पढ्नुहोस्।

“जब परमेश्वरका जनहरूले आफूहरूलाई कम मोलको वा अबमूल्यन गरेर हिनतावोधमा पर्छन्, तब यो देखि प्रभु निराश वा नाराज हुन्छ। परमेश्वरको हिसाबकिताबमा प्रत्येक व्यक्तिको मोल उहाँले तोक्नुभएको छ। उहाँका चुनिएका जनहरू उहाँका सम्पत्ति हुन् र त्यसलाई अबमूल्यन गर्न परमेश्वरले छुट दिनुभएको छैन। आफू परमेश्वरको सन्तान हुँ भनेर शिर ठाडो गरेर हिँड्न र उहाँको सामु आफू बहुमूल्य भएको मनस्थितिमा रहन उहाँको चाहना हो। नत्र भने तिनीहरूको उत्थानको निम्ति तिनीहरूलाई उद्धार गर्न आफ्नो पुत्रलाई उहाँले पठाउनुभएर अत्यन्तै महँगो मोल तिर्नुहुनेथिएन। उहाँका प्रत्येक जनको खाँचो उहाँलाई छ। जब यस संसार र आउने संसारमा उच्चभन्दा पनि उच्च शिखरमा पुग्न उहाँका जनहरूले प्रार्थना र माग गर्छन् तब उहाँ अत्यन्तै खुशी हुनुहुन्छ। तिनीहरूको जीवनशैलीले नै परमेश्वरको महिमा गरून् भन्ने उहाँको चाहना हो। यदि उहाँका प्रतिज्ञाहरूमा तिनीहरूले विश्वास गर्छन् भने तिनीहरूले सानोतिनो मामुली उपलब्धि होइन ठूलै उपलब्धि हासिल गरून् भनेर उहाँले अपेक्षा गर्नुहुन्छ।

“तर ख्रीष्टको नाउँमा प्रार्थना गर्नु भनेको ठूलो कुरो हो। त्यसको अर्थ, उहाँको मिजास, चरित्र वा स्वभावलाई हामीले अङ्गिकार गर्नु हो। मानिसहरूसँगको कारोबारमा उहाँको मिजासलाई हामीले प्रकट गर्नुपर्छ। उहाँले गर्नुहुने काम हामीले गर्नुपर्दछ। मुक्तिदाताले शर्तमा प्रतिज्ञा गर्नुभएको छ। “यदि तिमीहरूले मलाई प्रेम गर्छौं भने मेरा आज्ञाहरू पालन गर्नू।” उहाँले मानिसहरूलाई उद्धार गर्नुहुन्छ, तर पापमै रहेर होइन, पापबाट हो। जसले उहाँलाई प्रेम गर्छ उसले उहाँका आज्ञाहरू शिरोपर गरेर देखाउँदछ।

“सबै सच्चा आज्ञा पालन हृदयबाट नै आउँछ। यो ख्रीष्टको हृदयसँग तालमेल गरेर चल्नु हो। यदि हामीले अनुमति दियौं भने, उहाँले हाम्रा सोच र लक्ष्यहरूलाई उहाँका सँग यति मिलाउनुहुन्छ, हाम्रा हृदय र दिमाग उहाँको चाहनाको सहमतिमा यति ल्याउनुहुन्छ, कि जब हामी उहाँका निर्देशनहरूलाई पालन गर्छौं तब हामी आफ्नो मनका इच्छाहरू पूरा मात्र गरिरहेका हुन्छौं। हाम्रो चाहना वा इच्छा प्रशोधित हुन्छ र पवित्र हुन्छ। अनि उहाँको सेवा गर्न हामी अत्यन्तै आनन्दित हुनेछौं। जब हामीलाई दिइएको सुअवसरअनुसार हामीले परमेश्वरलाई चिन्छौं तब हाम्रो जीवनले उहाँको आज्ञा पालन गर्ने निरन्तरता पाउनेछ। जब हामी येशूको चरित्रको सराहना गर्दछौं र उहाँसँग संवाद जारी राख्छौं तब पाप हाम्रो निम्ति घृणास्पद हुनेछ।”–एलेन जी. ह्वाइट, द डिजाएर अभ एजेज, पृ. ६६८।

**छलफलको लागि प्रश्नहरू**:

`निःस्वार्थी भावनाले पाउनु भनेको के हो? यस पृथ्वी र स्वर्गमा दिनु र लिनुसँग के सम्वन्ध छ होला?`

`यस विश्वब्रह्माण्डमा भएका अनगिन्तियौँ र टाढा नक्षेत्रबाट स्वर्गदूतहरूले अगमवक्ता दानिएललाई क्यामडट chamdot भनेर सम्बोधन गरेका थिए, जसको अर्थ अतिप्रिय, मनपर्ने, बहुमूल्य हो। यो तिनीहरूले तीन पल्ट सम्बोधन गरेका थिए। दानिएल ९:२३मा “किनकि तिमी अति सम्मानित छौ अर्थात् परमेश्वरले तिमीलाई धेरै प्यार गर्नुभएको छ।” गब्रिएलले दानिएललाई की क्यामडट आटाह ki chamdot attah भनेर सम्बोधन गरेका थिए, “दानिएल, तिमी जो अति नै सम्मान गरिएका छौ, अर्थात् अति प्यारो व्यक्ति हौ।” दानिएल १०:११मा यही सम्बोधन स्वर्गका जीवले वा गब्रिएल नै हुनुपर्छ, उनलाई इश क्यामडट ish chamdot भनेर सम्बोधन गरेका थिए, “उच्च सम्मान गरिएका हे मानिस वा अत्यन्तै प्यारो।” जुन कुरा त्यही अध्यायमा पछि दोहोऱ्याइएको छ (दानिएल १०:१९)। यसले परमेश्वरको बारेमा के भन्छ र उहाँ हामीसँग कति नजिक हुनुहुन्छ भनेर कसरी देखाउँछ? यस अचम्मको सत्यले हामी केको आशामा रहन सक्छौं?`

`यस अध्यायको विषयवस्तुसँग हिब्रू ११मा लेखिएको विश्वासका बहादुरहरूका उदाहरणहरू कसरी मिल्दछ? परमेश्वरलाई विश्वासद्वारा प्रसन्न पार्ने कुरालाई तिनीहरूका उदाहरणहरूले कसरी प्रकट गर्दछन्? तिनीहरूका विश्वास र बफादारका उदाहरणहरूबाट हामी पनि दिन-दिनै के सिक्न सक्छौं र जीवनमा उपयो गर्न सक्छौं?`