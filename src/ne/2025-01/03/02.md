---
title: 'तपाईंले सोच्नुभएको भन्दा बहुमूल्य वा अति प्रिय'
date: 12/01/2025
---

यस संसारमा कुनै अत्यन्तै खराब पापी, दुष्ट, आतङ्ककारी पापी छैन जसलाई परमेश्वरले प्रेम गर्नुहुन्न भन्ने पूर्ण पाठ हामीले अगाडि हेऱ्यौं। हामी कुनै पनि मानव प्राणीले सोचेको भन्दा परमेश्वरले हामीलाई बहुमूल्य ठान्नुहुन्छ। उहाँको सामु हामी कतिको अति प्रिय छौं भनेर व्याख्या गर्न वा बुझ्न क्षमता हामीमा त छँदैछैन। पापप्रति उहाँ असन्तुष्ट, अप्रसन्न र परेशान त हुनुहुन्छ किनभने उहाँले हामीलाई प्रेम गर्नुहुन्छ तर पापले हामीलाई के गरिरहेको छ, त्यसप्रति उहाँ दुःखी पनि हुनुहुन्छ।

`पढ्नुहोस्: लूका १५: ११-३२मा येशूले उडन्ता छोरोको बारेमा अर्तिकथा भन्नुभएको थियो। परमेश्वरको करुणा र मायाको बारे त्यस अर्तिकथाले कसरी बुझाउन खोजिएको छ? तर जेठो छोरोजस्तो घरमा बसिरहने व्यक्तिहरूको निम्ति यसले कस्तो चेतावनी दिन्छ?`

येशूले भन्नुभएको उपर्युक्त अर्तिकथामा एक जना कान्छो छोरोले आफ्नो पूर्ख्यौली सम्पत्तिको अधिकार माग्छ। उसका बाबु र घरानाहरूले त्यसो नमाग भनेर अनुरोध गरेको हुनुपर्छ तर उसले मानेन। तब उसले पाउने अंश पाउँछ तब विदेशमा गएर आफूसँग भएको सबै धन लापर्वाही गर्दै मोजमज्जा र रमझममा खर्च गर्छ। आखिरमा सबै धन सकिएपछि ऊ गरिब हुन्छ र भोकाउँछ। उसले सुङ्गुर चराउने काम गर्छ र सुङ्गुरले मज्जासँग खाएको खानाप्रति ऊ लालयत हुन्छ। अनि आफ्नो घर सम्झन्छ। आफ्ना बाबुका नोकर चाकरहरूले त चाहिनेभन्दा बेसी खाना खान पाइन्छ। अनि ऊ कमसेकम बाबुको नोकर नै हुनेभए पनि आफ्नो घरमा फर्किन निर्णय गर्छ।

घर फर्केपछि त्यहाँ घटना के भयो सो भावुक र शक्तिशाली छ। कतिपय बाबुहरूले त्यो छोरालाई वास्ता पनि गर्दैनथियो होला। “तिमीले अंश पाइहाल्यौ नि। तिमीले म र मेरा घरानाबाट अलग भयौ। अब तिम्रो लागि घर र तिमीलाई दिने अंश केही पनि छैन। तिमी जहाँबाट आएको हो त्यहीँ फर्केर जाऊ। तिम्रो लागि यहाँ ठाउँ छैन।” मानवीय हिसाबले त्यो वचन तर्कयुक्त र ठिकै मनस्थिति भएको देखाउँछ, होइन त? (कति घरमा यो स्थिति भइरहेको के हामीलाई थाहा छैन र?)। कतिपय मानव बाबुआमाको अगाडि छोरा धेरै बिग्रेर घरमा हुल्न पनि योग्य नभएको देखिन्छ।

तर त्यस अर्तिकथामा बाबु (जसले परमेश्वर आफैलाई देखाउँछ) मानवीय दृष्टिकोणले जवाफ दिँदैनन्। बरु, आफ्नो हराएको छोरो झुत्रेझाम्रो भएर आएको धेरै परबाट देखेपछि उनलाई करुणा जाग्छ र दगुरेर जान्छ र छोरोलाई अङ्गालो मार्छ र म्वाइ खान्छ (लूका १५:२०)। जमिन्दार मालिक घरबाट त्यसरी दगुर्नु उनको प्रतिष्ठाले सुहाउँदैनथ्यो। तर धेरै माया र करुणा देखाएर त्यस बाबुले आफ्नो छोरोलाई दगुरेर नै भेट्न जान्छ। यो चकित नै पार्ने स्थिति त्यस बाबुले खडा गरे। त्यस बाबुले उसलाई फेरि आफ्नै छोरोको रूपमा प्रतिस्थापित गरे। आफ्नो छोरोको निम्ति भोजै मनाउँछन्। यसले परमेश्वरले उहाँलाई त्यागेकाहरूप्रति देखाउनुहुने महान् करुणा प्रकट गर्दछ। केवल आफ्नो घरमा फर्किंदा बाबु कसरी खुशी भए, त्यसरी नै बरालिएका हामीहरूप्रति परमेश्वरले प्रेम, करुणा र दया देखाउनुभएर हामीलाई ग्रहण गर्नुहुन्छ वा उहाँको छोरा हुन पुनर्स्थापित गर्नुहुन्छ।

`जेठो छोरोको प्रतिक्रिया रोचक छ। उसको प्रतिक्रिया मानवीय प्रतिक्रिया थियो। मानवीय हिसाबले त्यो ठिकै र उचितै थियो। होइन र? तर त्यस कथाले मानवीय तर्कयुक्त र उचित धारणालाई सुसमाचारको सन्देशले स्वीकार गर्दैन भनेर हामीलाई कसरी सिकाउँछ? परमेश्वरको प्रेमको पराकाष्टा त्यसले कसरी प्रकट गर्छ?`