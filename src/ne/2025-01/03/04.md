---
title: 'के रे? परमेश्वरलाई खुशी वा प्रसन्न पार्ने रे?'
date: 14/01/2025
---

असिमित र अनन्त सारा ब्रह्माण्डको शुक्ष्म ग्रह पृथ्वीमा रहेको नाश हुने प्रोटोपलाजमको थोपा वा अथाह समुद्रको बालुवाको कण जस्तो मरणशील मानव प्राणीले जगतका परमेश्वरलाई कसरी खुशी तुल्याउन सक्छ र? वा खुशी तुल्याउने आँट पनि कसरी गर्न सक्छ, र अझ भन्ने हो भने खुशी तुल्याउने आवश्यक पनि छ र? सर्वशक्तिमान् परमेश्वर जसलाई केहीको खाँचो पर्दैन, उहाँको निम्ति मानव प्राणीको गतिविधिप्रति चासो राख्न कसरी सम्भव हुन सक्छ र? ती प्रश्नहरू दुई पक्षहरूबाट जवाफ दिन सकिन्छ। पहिलो त, परमेश्वर आफै कसरी खुशी हुन सक्नुहुन्छ र? दोस्रोमा, पापी मानिसले परमेश्वरलाई कसरी खुशी पार्न सक्छ र? यस अध्यायमा पहिलो प्रश्नको जवाफमा चिन्तन गर्छौं र अर्को अध्यायमा दोस्रो प्रश्नको बारेमा छलफल गरिनेछ।

`पढ्नुहोस्: यशैया ४३:३, ४; भजनसंग्रह १४९:४ र हितोपदेश १५: ८, ९ पढ्नुहोस्। आफ्ना जनहरूप्रति परमेश्वर कसरी खुशी वा प्रसन्न हुनुहुन्छ भनेर यी पदहरूले कसरी खुलासा गरिएको छ?`

परमेश्वरले मानव प्राणीलाई प्रेम गर्नुभएकै कारणले उहाँ ती प्राणीहरूलाई प्रेम गर्नुहुन्छ भनेर हामीले अगाडि हेऱ्यौं। मानिसहरूप्रति उहाँले गम्भीर चासो लिनुहुन्छ र तिनीहरूको उत्तम हित उहाँले चाहनुहुन्छ। त्यही प्रकारले हामीले अरूलाई पनि प्रेम गर्नुपर्छ र अरूप्रति चासो देखाउनुपर्दछ।

त्यसै अनुसार जब मानिसहरू खराब हुन्छन्, दुष्ट हुन्छन् र अरूलाई दबाउँछन् तब त्यसप्रति परमेश्वर नाराज र अप्रसन्न हुनुहुन्छ। मानिस जतिसुकै धर्मात्मा, त्यागी, दानी देखाउँछन् वा हुन्छन् तर तिनीहरूका चालहरू दुष्ट छन् र तिनीहरूका नियतहरू स्वार्थी र खराब छन् भने, ती परमेश्वरको निम्ति आपत्तिजनक हुन्छन् वा उहाँको अगाडि घृणित हुन्छन् (हितोपदेश १५:८)। तर धर्मी वा उचित जीवन बिताउनेको प्रार्थनाले परमेश्वरलाई प्रसन्न पार्दछ। जो परमेश्वरको धार्मिक मार्गमा चल्छन् तिनीहरूलाई उहाँले प्रेम गर्नुहुन्छ। उपर्युक्त पदले दुष्ट र खराबप्रति उहाँ असन्तोष र अप्रसन्न हुनुहुन्छ भनेर मात्र भनेको छैन तर असल कुरामा उहाँ प्रसन्न र आनन्दित हुनुहुन्छ भनेर खुलाएको छ। ईस्वरीय आनन्द र प्रेमको बीचमा सम्बन्ध छ र ती गुणहरू सँग-सँगै जान्छन् भनेर बाइबलभरि देखाइएको छ।

भजन १४६:८ले परमेश्वरले धर्मी, न्यायप्रेमी र पवित्र जनलाई प्रेम गर्नुहुन्छ भनेर उल्लेख गरिएको छ। यही क्रममा २ कोरन्थी ९:७मा पावलले यो थप्दछन्, “खुशीसाथ दिनेलाई परमेश्वरले प्रेम गर्नुहुन्छ।” ती पदहरूले के भनेको छैन सोमा ध्यान दिनुहोस्। परमेश्वरले धर्मी, उदारतासाथ खुशी भएर दिनेलाई मात्र प्रेम गर्नुहुन्छ भनेको छैन। परमेश्वरले सबै जनालाई प्रेम गर्नुहुन्छ। परमेश्वरले दुवै धर्मी र हँसिलो भएर दिनेलाई प्रेम गर्नुहुन्छ भन्ने सन्देश ती पदहरूले दिन्छ। जसलाई परमेश्वरले प्रेम गर्नुहुन्छ त्यसप्रति परमेश्वर खुशी हुनुहुन्छ भनेर हितोपदेश १५:८, ९ले आभास दिन्छ।

`सारा जगतका सृष्टिकर्ता र मालिक परमेश्वरले स्वर्ग र पृथ्वीलाई नजिकै गाँस्नुभएको छ। उहाँ हामीसँग घनिष्ठ हुनुहुन्छ र उहाँ भावनात्मकरूपमा पनि हामीसँग रहनुहुन्छ। तपाईं कठिन परिस्थितिमा गइरहनुभएको समयमा त्यस आत्मज्ञानले तपाईंको जीवनमा कस्तो आशा पल्हाइदिन्छ?`