---
title: 'थप जानकारी'
date: 03/01/2025
---

एलेन जी. ह्वाइटद्वारा लिखित क्राइस्ट अबजेक्टि लेसन्सको पृ. ४०५-४२१को “‘मिट द ब्राइडग्रुम।’” भन्ने अध्याय पढ्नुहोस्।

“यस संसारमा परमेश्वरको बारेमा अनेकौँ गलत धारणा, तर्क, वादविवाद र दर्शनहरूले ढाकिरहेका छन्। जतिसुकै ज्ञानी वा वुद्धिजिवि भनेर दावी गरे तापनि तिनीहरूले उहाँको स्वभाव, चरित्र र मिजासको बारेमा हुनुपर्ने ज्ञान गुमाइरहेका छन्। उहाँको बारेमा मानिसहरूले गलत धारणा र गलत व्याख्या गरिरहेका थिए र छन् पनि। यही समयमा परमेश्वरबाट आएको सन्देश घोषणा गर्नुपर्छ। उहाँको आत्मज्ञानको ज्योतिको प्रभाव फैलाउनैपर्दछ र मानिसलाई मुक्ति दिने शक्तिको बारेमा सुनाउनैपर्दछ। सनातन परमेश्वर पिताको चरित्र, स्वभाव र मिजासलाई मानिसहरूलाई थाहा दिनुपर्दछ। यस अन्धकार विश्वमा उहाँको महिमाको ज्योति चम्काउनुपर्दछ। परमेश्वर भलो हुनुहुन्छ, उहाँ दयालु, करुणामय, प्रेमिलो र सत्यवादी हुनुहुन्छ भन्ने आत्मज्ञानको ज्योति मानिसहरूमा चम्किन दिनुपर्दछ।

“अगमवक्ता यशैयालाई उनको कामको रूपरेखा र आफ्नो कदम परमेश्वरले सुनाउनुभएको थियो, ‘सियोनलाई शुभ समाचार सुनाउने हो, तिमी अग्लो पर्वतमा जाऊ। यरूशलेमलाई शुभ समाचार सुनाउने हो, जोरसँग तिम्रो सोर उचाल, सोर उचाल, नडराऊ। यहूदाका नगरहरूलाई भन, “हेर, तिमीहरूका परमेश्वर यहीँ हुनुहुन्छ!” हेर, परमप्रभु परमेश्वर पराक्रमसाथ आउँदैहुनुहुन्छ, र उहाँको हातले शासन गर्नुहुन्छ। हेर, उहाँको इनाम उहाँसितै छ, र उहाँको प्रतिफल उहाँकै साथमा छ।’ यशैया ४०:९-१०।

“जो दुलाहा येशूको निम्ति पर्खिरहेका छन्, तिनीहरूले मानिसहरूलाई यो सुनाउनुपर्दछ, ‘हेर तिमीहरूको सनातन परमेश्वर।’ परमेश्वरको प्रेमिलो चरित्रलाई प्रकट गर्न मानिसहरूलाई दया र करुणाका किरणहरू फैलाउनुपर्दछ, दयाको अन्तिम सन्देश सुनाउनुपर्छ। येशूभक्त हौं भनेर दाबी गर्ने परमेश्वरका जनहरूले उहाँको महिमालाई प्रकट गर्नैपर्छ। तिनीहरूका जीवन, जीवनशैली, मिजास, स्वभाव र चरित्रले तिनीहरूलाई परमेश्वरको अनुग्रहले के गरियो भनेर प्रकट गर्नैपर्छ।

“पवित्र, उचित, असल काम र सत्यको वचन बोलेर धार्मिकताको सूर्यको ज्योतिका किरणहरू, उहाँका जनहरूले जनसमूहको सामु अग्रपन्थीमा रहेर चम्काउनैपर्दछ।”—एलेन जी. ह्वाइट, क्राइस्ट अवजेक्ट लेसन्स, पृ. ४१५, ४१६।

**छलफलको लागि प्रश्नहरू**:

`परमेश्वर हुनुहुन्न वा उहाँको अस्तित्व छैन भन्ने धारणाभन्दा सबभन्दा खराब धारणा त परमेश्वरले हामीलाई मन पराउनुहुन्न, उहाँको सामु हामी तुच्छ छौं भन्ने धारणा हो। यदि मानिसहरूले सत्यलाई चिनेका भए तिनीहरूको संसार कस्तो हुनेथियो?`

`आजको संसारमा भएका धर्म, दर्शन र विश्वासहरूमा परमेश्वरको चरित्रको बारेमा गलत धारणाहरू किन भइरहेका होला? परमेश्वरको प्रेमिलो चरित्रको बारेमा अरूहरूलाई सुनाउन तपाईंले के-के कदमहरू चाल्न सक्नुहुन्छ?`

`परमेश्वरको चरित्र, मिजास र स्वभावको बारेमा संसारलाई सुनाउनुपर्ने सन्देश के होला? परमेश्वरको प्रेमको वास्तविकताको बारेमा थाहा नपाउनेहरूलाई तपाईंले के सन्देश सुनाउन सक्नुहुन्छ? तपाईंकै जीवनबाट उहाँको अचम्मको प्रेम र चरित्रको वास्तविकताको प्रमाणलाई अरूलाई कसरी औँल्याउन सक्नुहुन्छ?`

`परमेश्वरको प्रेमको बारेमा चर्चा गर्नु र सुनाउनु एक पक्ष हो भने हाम्रै जीवनबाट उहाँको प्रेमलाई प्रकट गरेर र प्रतिबिम्बित गरेर देखाउनु अर्को पक्ष हो। पवित्र कामहरूबाट हाम्रा वरिपरि रहेका मानिसहरूलाई परमेश्वरको प्रेम हामीले कसरी देखाउन सक्छौं?`