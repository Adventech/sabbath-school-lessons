---
title: 'परमेश्वरले सित्तैंमा वा निःशुल्क प्रेम गर्नुहुन्छ'
date: 28/12/2024
---

### यस अध्यायको अध्ययनको लागि निम्न पदहरू पढ्नुहोस्

प्रस्थात ३३:१५-२२; होशे १४:१-४; प्रकाश ४:११; यूहन्ना १७:२४; मत्ती २२:१-१४; यूहन्ना १०:१७, १८।

> <p>याद गर्नुपर्ने पद</p>
> “तिनीहरू मबाट तर्किगएकामा म तिनीहरूलाई क्षमा गर्नेछु। म तिनीहरूलाई सित्तैँमा प्रेम देखाउनेछु, किनकि मेरो रीस तिनीहरूदेखि फर्केको छ।” (होशे १४:४)।

येशूले भविष्यवाणी गर्नुभएको अनुसार पत्रुसले उहाँलाई तीन पल्ट चिनेको छैन भनेर उहाँप्रति विश्वासघात गरेका थिए (मत्ती २६:३४)। उनको यो अस्वीकारका साथ पत्रुसको कहानी अन्त्य भएन। येशूको पुनरुत्थान पछि उहाँले पत्रुसलाई सोध्नुभएको थियो, “‘यूहन्नाका छोरा सिमोन, के तिमी मलाई यिनीहरूभन्दा बढ़ी प्रेम गर्दछौ?’ तिनले उहाँलाई भने, ‘ज्यू प्रभु, तपाईं जान्नुहुन्छ, म तपाईंलाई प्रेम गर्छु।’ उहाँले तिनलाई भन्नुभयो, ‘मेरा पाठाहरूलाई खुवाऊ।’ उहाँले फेरि दोस्रो पल्ट तिनलाई भन्नुभयो, ‘यूहन्नाका छोरा सिमोन, के तिमी मलाई प्रेम गर्दछौ?’ तिनले उहाँलाई भने, ‘ज्यू, प्रभु, तपाईं जान्नुहुन्छ, म तपाईंलाई प्रेम गर्छु।’ उहाँले तिनलाई भन्नुभयो, “मेरा भेड़ाहरूको हेरचाह गर।’ उहाँले तिनलाई तेस्रो पल्ट भन्नुभयो, ‘यूहन्नाका छोरा सिमोन, के तिमी मलाई प्रेम गर्छौ।’ पत्रुस दुःखित भए, किनकि उहाँले तेस्रो पल्ट तिनलाई ‘के तिमी मलाई प्रेम गर्छौ?’ भन्नुभयो। तिनले उहाँलाई भने, ‘प्रभु, तपाईं सब कुरा जान्नुहुन्छ। म तपाईंलाई प्रेम गर्दछु भनी तपाईंलाई थाहा छ।’ येशूले तिनलाई भन्नुभयो, ‘मेरा भेड़ाहरूलाई खुवाऊ।’” (यूहन्ना २१:१५-१७)। पत्रुसले येशूलाई तीन पल्ट अस्वीकार गरे पनि उहाँले उनलाई निर्णायक प्रश्न “तिमीले मलाई प्रेम गर्छौ कि?” भनेर सोध्नुभएको अर्थ उहाँले उनलाई तीन पल्ट पुनर्स्थापित गर्नुभएको थियो।

पत्रुसको परिस्थितिभन्दा हाम्रो परिस्थिति धेरै फरक हुन सक्छ, तर येशूको नीति एकै नाशको छ। उहाँप्रति हाम्रो प्रेम र त्यही प्रेमले परिचालित भएर उहाँका भक्तहरूलाई आत्मिक खाना खुवाउने जिम्मेवार येशूभक्त हुँ भनेर दाबी गर्ने भन्ने प्रत्येक येशूभक्तको उत्तरदायित्व र कर्तव्य हो। पत्रुसलाई सोधिएको प्रश्न हामी सबैलाई सोध्ने उहाँको निर्णायक प्रश्न हो। हामी जो छौं, जहाँ छौं, जे गर्छौं, जहाँ छौं र जुन युगमा छौं, येशूका प्रत्येक भक्तलाई यही प्रश्न उहाँले सोधिरहनुहुन्छ: के तिमीले मलाई प्रेम गर्छौं?

हाम्रा मिजास, आचरण, काम जुन मनस्थितिमा हुन्छ वा गरिन्छ ती सबै येशूले सोध्नुभएको प्रश्नको जवाफमा भर पर्दछ।