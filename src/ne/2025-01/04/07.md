---
title: 'थप जानकारी'
date: 24/01/2025
---

एलेन जी. ह्वाइटद्वारा लिखित, थटस् फ्रम द माउन्ट अभ ब्लेशिङ्गको, पृ. ६-४४को “बिआट्टिटुड्स्” नामक अध्याय पढ्नुहोस्।

“आफ्नो आत्मिक जीवनमा धेरै कमी भएको कसैले सोच्दछन् र आफूमा असल गर्ने केही क्षमता छैन भनेर यदि तिनीहरूले महसुस गर्दछन् भने, तिनीहरू सबै जना येशूलाई हेरेर उहाँबाट ईश्वरीय धार्मिकता र बल पाउन सक्दछन्। उहाँले यसरी बोलाइरहनुभएको छ, ‘हे सबै थाकेका र बोझले दबिएका हो, मकहाँ आओ, म तिमीहरूलाई विश्राम दिनेछु।’ मत्ती ११:२८। तपाईंको सबै विपन्नता उहाँलाई सुम्पेर उहाँका प्रशस्त अनुग्रह लिन येशूले तपाईंहरूलाई अह्राइरहनुभएको छ। यो सत्य हो कि हाम्रो पापको स्वभावले गर्दा परमेश्वरको प्रेमको उपभोग गर्न हामी योग्य छैनौं। तर हाम्रो जमानी येशू योग्यको हुनुहुन्छ, र उहाँकहाँ आउने सबै जनालाई उद्धार गर्न उहाँ अत्यन्तै सक्षम् हुनुहुन्छ। तपाईंको विगतको अनुभव जे भए तापनि र तपाईंको वर्तमान जीवन जतिसुकै नैराश्यमय भए तापनि, यदि तपाईं जस्तो हुनुहुन्छ त्यस्तै हुनुभएर येशूकहाँ आउनुहभयो भने, तपाईं कमजोर, असहाय, नैराश्यको बादलमा हुनुभए तापनि येशूले तपाईंलाई धेरै टाढाबाट नै भेट्न आउनुहुनेछ। उहाँका प्रेमका हातहरू फैलाएर उहाँको धार्मिकताको वस्त्र उहाँले तपाईंलाई पहिऱ्याइदिनुहुनेछ। उहाँको आफ्नै चरित्रको सेतो वस्त्र लगाइदिनुभएर उहाँले परमेश्वर पिताको सामु हामीलाई उभ्याउनुहुनेछ। हाम्रो निम्ति उहाँले परमेश्वरसँग यो बिन्ती गर्नुहुन्छ: यस पापीको ठाउँ मैले लिएको छु। यस बालकको बेवारिसे जीवनलाई नहेर्नुहोस्, तर उसको सट्टामा मलाई हेर्नुहोस्। के शैतानले हाम्रा पापहरूको कारण पापका दोषहरूलाई औँल्याउँदै हामी त उसको शिकारहरू हो भनेर ठूलो स्वरले कराउँछ त? तर येशूको रगतको महाशक्तिद्वारा येशूले हाम्रो निम्ति बिन्ती गर्नुहुन्छ।”–थटस् फ्रम द माउन्ट अभ ब्लेसिङ्गन्स, पृ. ८, ९।

**छलफलको लागि प्रश्नहरू**:

`हामीलाई परमेश्वर पिताको अगाडि येशूले कसरी प्रस्तुत गर्नुहुन्छ, त्यसप्रति आभारित हुनुपर्छ भनेर दिदीमाँ एलेन जी. ह्वाइटले माथिका अभिव्यक्तिहरूबाट आभास् दिन्छिन्। “उहाँले पिताको सामु उहाँको चरित्रको सेतो वस्त्रले पहिराउनुभएर हामीलाई प्रस्तुत गर्नुहुन्छ। कतिपय समयमा हाम्रा कमजोर र गलत कामहरूले गर्दा हामी निराश हुन सक्छौं वा परमेश्वरले हामीलाई खन्याउनुभएको प्रेमलाई अरूको सामु प्रतिबिम्बित गर्दैनौं, तैपनि हामी जहिले पनि यस अचम्मको सन्देशलाई सधैँ आत्मसात किन गरिरहनुपर्छ? हाम्रो खोटपूर्ण चरित्रलाई पिताले हेर्नुहुन्न, तर येशूको निष्खोत चरित्रको वस्त्रलाई हेर्नुहुन्छ भन्ने खबरले हामीलाई चकित गराउनुपर्दैन र?`

`जब दुई स्त्रीहरूले बालकलाई आफ्नै हो भनेर दाबी गर्दै सोलोमनकहाँ आए तब बालकलाई काटेर बाँड भन्दा सही आमाको हृदयमा कस्तो पीडा भयो होला, सोच्नुहोस्। १ राजा ३:२६मा उल्लेख गरिएको मातृभावनालाई फेरि सोच्नुहोस्। यही खालको भाषाले आफ्ना जनहरूप्रति परमेश्वर भावुक भएर होशे ११:८मा व्यक्त गर्नुभएको त्यस्तै प्रकारका शब्दहरू बुझ्नमा कसरी पदत गर्दछ?`

`मानिसहरूका पीडादायी आवश्यकताहरू देखेर येशू कस्तो मार्मिक हुनुभएको थियो भनेर सुसमाचारका पुस्तकहरूभरि प्रस्तुत गरिएको छ। मानिसहरूकै आवश्यकताप्रति संवेदनशील हुनुभएर उहाँले सम्बोधन गर्नुभएको थियो। पीडा वा शङ्कटमा परेका मानिसहरूको दिललाई हलुको पार्न के-के व्यवाहारिक कदमहरू चाल्न सक्नुहुन्छ?`