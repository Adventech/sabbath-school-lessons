---
title: 'भित्री कथा'
date: 24/01/2025
---

### जँड्याहा मानिसहरूले आक्रमन गर्छन्

लेखक: आन्ड्र्यु मेकचेस्ने

एक जना मानिस रक्सीले मात्तीएर २१ वर्षकी मिसिनेरी महिलालाई सार्वजनिक बसमा जबरजस्ती अङ्गालो मारेर म्वाइ खान खोजेको थियो। उसबाट उनी जबरजस्ती फुट्किन खोजेकी थिइन्। बसका यात्रुहरूले वास्तो गरेनन्। तब एक जना अधबैँसे महिलाले बसको ड्राइभरलाई केही भनेर चिच्याइन्। बस रोकियो र त्यस महिलाको सहायताले धेरै यात्रुहरूले त्यस जँड्याहा मानिसलाई बसबाट निकालिदिए। उनी सुँक्क गरिरहेकी मिसिनेरी महिला त्यस अधवैँसे महिलाकहाँ आइन् र उनको पाखुरा समातेर केही भनिन् जुन उनले बुझ्न सकेकी थिएन।

जोआन पार्क किमको निम्ति त्यो अनुभव दुःख लाग्दो सपना जस्तै थियो। उनी मङ्गोलियामा मिसिनेरी हुन आएकी थिइन्। प्रत्येक हप्ता खराब मानिसको आक्रमणमा उनी परेकी थिइन्। यो १९९०को समय हो। उनी अविवाहित अमेरिकन महिला थिइन् जसले भूतपूर्व कम्युनिस्ट देश मङ्गोलियाको विपन्न वर्गका मानिसहरूको सेवा गर्न पहिलो सेभेन्थ-डे एड्भेन्टिस्ट मिसिनेरी थिइन्।

अर्को फेरा एक जना जँड्याहा छिमेकीले उनको कोठा आफ्नै ठाने कमजोर काठको ढोका खोलेर उसले उनलाई लातका लात हान्न थाल्यो। जोआनले कुचो लिएर त्यस मानिससँग घम्साघम्सी गरिन्। उनी चिच्याएर झगडा गर्द उनी हार्न लागेकी थिइन्। तब उनले कुचोले छानामा हिर्काएर साथी मिसिनेरी दम्पत्तिको कोठामा हान्न थालिन्। तिनीहरूले त्यो सुनेर तल आएर तिनलाई उद्धार गरिन्।

जोआनको अन्तिम सङ्घर्ष उनी र उनकी सह-मिसिनेरी साथी एउटा बस स्टपमा बस पर्खिरहेका थिए। त्यो बस स्टप मङ्गोलियाको राजधानी उलनबाटरबाट बाहिर गाउँमा थियो। एक जना आमाले उनको छोराको पहिलो कपाल काट्ने समयमा बोलाएकी थिइन्। मङ्गोलियामा यो ठूलो समारोहको रूपमा लिन्छ। जोआनलाई त्यस बस स्टपमा पर्खिन अह्राएकी थिइन् किनभने सडकहरूमा कुनै मार्गदर्शक चिनो नभएकोले उनले त्यस आमाको घर कहिले पनि पत्ता लगाउन सक्दैन भनिएको थियो। उनी र मिसिनेरी साथी आमाको प्रतिक्षामा बाटोमा पर्खेर बसे।

अनि चार जना जँड्याहाहरू आएर उनलाई जबरजस्ति अङ्गालो मारेर म्वाइ खान खोझे। जोआन र अर्को मिसिनेरी त्यहाँबाट सर्न थाले तर ती मानिसहरू उनको पिछा गरे। हुलले उनलाई सहयोग गर्न केही पनि गरेन। ती मानिसहरूले ती महिलाहरूलाई गल्लीमा घिसारेर लगे। जोआन लाटले हानेर लड्न खोजिन्। ती चार जना मानिसहरूको सामु उनको केही लागेको थिएन। तब ती मानिसहरूले ती महिलाहरूलाई भुईंमा पछारे। तब आफ्नो अन्त आएको भनेर जोआनले सोचिन्। तर अचानक ती मानिसहरूका अनुहारहरू रातो पिरो भयो र तिनीहरू भागे। जोआनले उनलाई बचाउन को आएको थियो भनेर हेरिन्। तर त्यहाँ कोही पनि थिएन। त्यस बेला ती जँड्याहाहरूले स्वर्गदूत देखेको हुनुपर्छ भनेर ठानिन्।