---
title: 'मातृप्रेमभन्दा बढी'
date: 19/01/2025
---

बालकप्रति बाबु-आमाको प्रेम नै शायद मानवीय अनुभवमा प्रायः आउने सबभन्दा उच्च प्रेम हो। आफ्ना जनहरूप्रति परमेश्वरको प्रेमिलो सम्बन्ध र करुणा कस्तो छ भनेर चित्रण गर्न उहाँले बारम्बार बालक र बाबु-आमाको सम्बन्ध प्रयोग गर्नुभएको छ। मानिसप्रति परमेश्वरको प्रेम अतुलनीय छ। मानिसले व्यक्त गर्न सक्ने कुनै पनि भावनाको खुबीभन्दा परमेश्वरको प्रेम गहिरो र अति सुन्दर छ भनेर बाइबलले बताउँछ।

`पढ्नुहोस्: भजनसंग्रह १०३:१०-१३; यशैया ४९:१३-१५; र यर्मिया ३१:१८-२० पढ्नुहोस्। परमेश्वरको प्रेम, करुणा र दयाको स्वभाव कतिको गहिरो र अतुलनीय छ भनेर यी पदहरूले कसरी चित्रण गर्दछन्?`

हामी परमेश्वरका अति प्रिय छोराछोरीहरू हौं भनेर उपर्युक्त पदहरूले हामीलाई बताउँछन्। असल मानवीय बाबु र आमाले आफ्ना छोराछोरीहरूलाई प्यार गर्नेभन्दा बढी प्यार परमेश्वरले हामीलाई गर्नुहुन्छ। यशैया ४९:१५मा परमेश्वरले यसरी जिकिर गर्नुहुन्छ, “के कुनै आमाले आफ्नो दूधेबालकलाई बिर्सन सक्छे र? आफूले जन्माएको बालकलाई के त्यसले टिठ्याउँदिनँ र? त्यसले बिर्सन पनि सक्छे, तर म त तिमीलाई बिर्सन सक्दिनँ।” [मानव समाजको इतिहासमा कतिपय आमाहरूले आफ्ना बच्चालाई फ्याकेको वा वास्ता नगरेको हामीले पाउँछौं]। तर परमेश्वरले उहाँको सन्तानलाई कहिले पनि बिर्सनुहुन्न र उहाँको करुणा कहिले पनि असफल हुँदैन (विलाप ३:२२)।

यो रोचक छ कि हिब्रू भाषाको राहेम raham जसको अर्थ हो करुणा भनेर उपर्युक्त पद र अन्त उल्लेख गरिएको छ, त्यो हिब्रू भाषाकै रहेम rehem भन्ने शब्द गर्भबाट आएको हो भनेर विश्वास गरिन्छ। त्यसकारण, बाइबलका विद्वानहरूले परमेश्वरको प्रेम वा करुणा गर्भमा रहेको आमाको प्रेमसँग तुलना गरिन्छ। यो कुनै मानवीय शब्दले व्याख्या गर्न नसकिने मानवीय करुणाभन्दा अति महान् करुणा हो। आफ्नो जन्मेको बालकलाई भन्दा बढी प्रेम र करुणा परमेश्वरको हामीमा छ।

यर्मिया ३१:२० अनुसार आफूले करार बाँधेका जनहरूलाई परमेश्वरले “प्यारो पुत्र” र “अति मायालु बालक,” भनेर सम्बोधन गर्नुभएको छ। तिनीहरूले उहाँलाई जतिसुकै चित्त दुखाए तापनि वा उहाँप्रति गद्दारी गरे तापनि, जति उहाँको विरोध गरे तापनि र उहाँलाई त्यागे तापनि उहाँले त्याग्नुहुनेछैन भनेर बाइबलले बताउँछ। परमेश्वरले यो घोषणा गर्नुहुन्छ, “मेरो हृदय तिनीहरूको धेरै चाहना गर्छ,” र “उसलाई म दया देखाउन निश्चय गर्छु।” यहाँ “दया” भन्ने शब्द परमेश्वरको करुणा वा राहेमलाई जनाउँछ। “मेरो हृदयको चाहनालाई” भित्रीबाटै आर्तनाद गरेको अनुवाद गर्न सकिन्छ। यो परमेश्वरले व्यक्त गर्नुहुने गहिरो र अति प्रेमको लवज वा भावना हो। आफ्ना जनहरूप्रति उहाँको करुणामय प्रेम कतिको प्रचण्ड वा अचाक्ली छ भनेर यसले देखाउँछ। उहाँका जनहरूले उहाँलाई गद्दारी गरे तापनि उहाँको प्रशस्त करुणा र दया तिनीहरूलाई पोखाइरहनुभएको छ। यो कुनै पनि मानवीय तर्कभन्दा बाहिरको कुरो हो।

`हामी कतिको लागि परमेश्वरको करुणा प्रिय पिता र आमाले गर्नुभएको जतिकै गहिरो छ भन्ने सन्देश सुन्दा हामीलाई रमाइलो नै लाग्छ। तर कतिपय मानिसहरू यसमा द्वन्द्व त होला किनभने कतिपय बाबु र आमा मायालु र करुणामय छैन। यस परिवेशमा परमेश्वरको प्रेम ती व्यक्तिहरूलाई अरू के-केबाट प्रकट गर्न सकिन्छ होला?`