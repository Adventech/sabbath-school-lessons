---
title: 'भित्री कथा'
date: 21/02/2025
---

### रुम्बाबाट चर्चमा

लेखक: आन्ड्र्यु मेकचेस्ने

सानो केटा भएकोले कोलोम्बियामा रुम्बा पर्वमा जान नेल्सनको लागि मनाही गरिएको थियो, तर जब उसका बाबुआमाले उसलाई डिसेम्बर ३१मा चर्चमा लगे र त्यसपछि उसलाई घरमै छोडिएको थियो तब त्यसबेला उसलाई केही न केही गल्ती भएको महसुस गरेको थियो। तिनीहरू नयाँ वर्षको साँझमा रुम्बा पर्व मनाउन गएका थिए। त्योचाहिँ नाच, गान, रमाइलो र रक्सी खाने परम्परागत पार्टी थियो।

इसाईहरू नयाँ वर्षमा चर्चमा गएर आफूलाई समर्पित गर्दथे अनि रमझम गर्न रुम्बा पर्व मनाउँथे। यो नेल्सनको संस्कारमा थियो। सानै भए तापनि चर्च पवित्र ठाउँ हो भनेर नेल्सनले आभास पाएको थियो। तर बेलुका भट्टी र नाइट क्लबमा रमझम गर्ने पवित्र नभएको उनले महसुस गरेको थियो। “मेरो परिवारले चर्चमा गएर पवित्र हुने र बेलुका रुम्बामा गएर अपवित्र हुने काम किन गरेको होला?” उसले सोच्यो।

आफ्नी आमालाई सोधे, “होइन आमा, तपाईं चर्चमा किन जानुहुन्छ त्यसपछि रुम्बामा पनि?” तर उनले जवाफ दिइन।

जवान भएपछि नेल्सन चर्चमा जान छोड्यो र रुम्बामा लोकप्रिय बाजाहरू बजाउन थाल्यो। नेल्सन अकोर्डियन बाजा असाध्यै राम्रोसँग बजाउँथ्यो। अनि धनी र प्रख्यात हुने कदममा चल्न थाल्यो।

अनि उसको भावी श्रीमतीसँग उसको भेटघाट भयो। उनी सेभेन्थ-डे एड्भेन्टिस्ट चर्च छोडेकी विश्वासी, लौरा थिइन्।

“मरेकाहरू स्वर्गमा हुँदैनन् भनेर के तिमीलाई थाहा छ?” उनले सोधिन्।

त्यो कुरा नेल्सनलाई मन परेन तैपनि तिनीहरूसँगै बस्दथे।

केही समयपछि लौरा एड्भेन्टिस्ट चर्चमा फर्किन्। उनका बाबुआमालाई भेट्न उनले नेल्सनलाई अनुरोध गरिन्। तिनीहरूको पहिलो भेटमा नै नेल्सन छक्क पऱ्यो। खाने बेलामा “खानाको निम्ति प्रार्थना गरौं” उनको बाबुले भनेको उसले सुन्यो। खाने बेलामा नेल्सनले कहिले पनि प्रार्थना गरेको थिएन।

नेल्सन र लौराको बाबु असल साथीहरू भए। केही समयपछि नेल्सनले पनि खाने बेलामा प्रार्थना गर्न थाल्यो। लौरासँग नेल्सन चर्चमा पनि जान थाल्यो, तर पहिले शनिबारमा चर्च जाँदा उसलाई अनौठो लागेको थियो। तर उसले प्रस्थान २०:८-११ पढ्यो जहाँ परमेश्वरले शबाथ दिनलाई पवित्र राख भनेर आज्ञा दिनुभएको थियो। नेल्सन पनि पवित्र हुन चाहेको थियो।

आज नेल्सन ३० वर्षको छ। ऊ एड्भेन्टिस्ट सङ्गितकार हो। तर, ऊ रुम्बामा बाजा बजाउँदैन। त्यसको सट्टामा रेस्टुराँ र जन्मदिनको समारोहमा बाजा बजाउँछ। उसले परमेश्वरको बारेमा श्रोताहरूलाई सुनाउँछ र तिनीहरूको निम्ति प्रार्थना गर्छ। अब चर्चको गीति समूहले नेल्सनसँगै सार्वजनिक यातायातमा बाजा बजाउँछन्।

“सङ्गितले म संसारको निम्ति चम्किने भएको थिएँ। अब म ख्रीष्टको निम्ति चम्किन चाहन्छु,” उसले सुनायो।