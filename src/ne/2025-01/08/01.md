---
title: 'आत्मनिर्णय वा स्वेच्छको स्वतन्त्रता, प्रेम र ईस्वरीय हस्तक्षेप'
date: 15/02/2025
---

### यस अध्यायको अध्ययनको लागि निम्न पदहरू पढ्नुहोस्

लूका १३:३४; यर्मिया ३२:१७-२०; हिब्रू १:३; व्यवस्था ६:४, ५; एफिसी १:९-११; र यूहन्ना १६:३३।

> <p>याद गर्नुपर्ने पद</p>
> “मैले तिमीहरूलाई यी कुरा यस हेतुले भनेको छु, कि ममा तिमीहरूलाई शान्ति होस्। संसारमा तिमीहरूलाई सङ्कष्ट हुनेछ, तर साहस गर, मैले संसारलाई जितेको छु।” (यूहन्ना १६:३३)।

यस संसारमा परमेश्वरको क्रियाकलापलाई विधाताको काम भनेर परिभाजित गरेको छ। परमेश्वरको काम कस्तो छ भनेर सोच्ने बानीले उहाँसँग हाम्रो सम्बन्धमा धेरै फरक पार्दछ। अरूहरूसँगको हाम्रो सम्बन्ध र कारोबारमा र पापको समस्यालाई सोच्ने मनिस्थितिलाई परमेश्वरसँगको हाम्रो सम्बन्ध र हामीमा भएको उहाँको चरित्रको ज्ञानलाई असर पार्दछ।

विधाताका कामहरूको बारेमा विभिन्न इसाईहरूले विभिन्न धारणाहरू राख्दछन्। यस संसारमा भइरहेका विभिन्न घटनाक्रमहरूमा परमेश्वरले नै आफ्नो शक्ति प्रयोग गरेर ती भइरहेका छन् भनेर कतिपय इसाई विद्वानहरूले दाबी गर्छन्। अझ अनन्त जीवन पाउँछ वा पाउँदैन भन्ने रोज्ने वा निर्णय गर्ने अधिकार उहाँमा मात्र निहित भएको छ भनेर कतिपय इसाईहरूले सिकाउँदछन्। यदि यो दृष्टिकोण सेभेन्थ-डे एड्भेन्टिस्टहरूले पनि माने भने कोही मानिस पनि आत्मनिर्णय वा स्वविवेकको स्वतन्त्रताको दायरामा छैन भनेर मान्नुपर्दछ। जे हुन्छ सो विधाताको खेल भनेर मानिसहरू लाचार भएर बस्ने हुन्छन्। यतिसम्म कि कतिपय इसाई वा अन्य धर्मदर्शनहरूले विश्वास गर्छन् कि मानिसले सोच्ने र मानिसका चाहनाहरूलाई परमेश्वरले निर्धारण गरेका हुन्छन् वा भाग्यको खेल भनेर मान्न पुगेको हुन्छ।

त्यसको विपरित, प्रत्येक थोक जे हुन्छ त्यो परमेश्वरले निर्णय गरेर भएको होइन भनेर बाइबलबाट बलियो प्रमाणले प्रस्तुत गर्दछ। तर उहाँले मानव प्राणीलाई स्वविवेक वा आत्मनिर्णयको स्वतन्त्रतालाई सजाएर सृष्टि गर्नुभएको थियो। असल र खराब रोज्ने वा त्यसअनुसार चल्ने अधिकार मानिसमा नै निहित गरिएको छ भनेर बाइबलमा जिकिर गरिएको छ। अझ भनौं भने उहाँले मानव प्राणी र स्वर्गदूतहरूलाई यस्तो किसिमको वैचारिक वा विवेकको स्वतन्त्रता दिनुभएको छ कि तिनीहरूले चाहेको खण्डमा परमेश्वरकै चाहनाको विरुद्धमा जान सक्छन्। यो विवेकको स्वतन्त्रता, आत्मनिर्णयको स्वतन्त्रता वा के रोज्ने वा नरोज्ने स्वतन्त्रतालाई दुरुपयोग गरेकोले मानिस र स्वर्गदूतहरू पतन भएर पाप गर्न लागेका थिए। यस संसारमा भइरहेका खराब, आतङ्कित पार्ने प्रवृत्तिको नाटकीय इतिहासले नै दुःखदायी घटनाहरूको पुष्टि गर्दछ। वैचारिक वा आत्मनिर्णयको स्वतन्त्रताको दुःखदायी दुरुपयोगलाई निवारण गर्नको लागि नै मुक्तिको योजनाको स्थापना भएको थियो।