---
title: 'थप जानकारी'
date: 21/02/2025
---

एलेन जी. ह्वाइटद्वारा लिखित द डिजाएर अभ एजेजको पृ. १९-२६मा रहेको “गड विथ अस” भन्ने अध्याय पढ्नुहोस्।

“शैतानसँग भिडन्त भएपछि वा मानिसले पाप गरेपछि मुक्तिको योजना तयार पारिएको थिएन। यो त युगौँ-युगदेखि चुपचाप राखिएको रहस्य मुताविक नै प्रकट गरिएको थियो। रोमी १६:२५। यसमा परमेश्वरको सिंहासनको जगमा नै युगौँ-युगसम्म रहेका नीतिहरू उघारिएका थिए। सुरुदेखि नै परमेश्वर र ख्रीष्टलाई थाहा थियो कि लुसिफर भ्रष्ट हुनेछ र उसको छली शक्तिले मानिसलाई पतन गराएर भ्रष्ट पार्नेथियो। पापको अस्तित्व परमेश्वरले नियुक्त गर्नुभएको थिएन, तर त्यसको अस्तित्वको बारेमा उहाँलाई पूर्वज्ञान थियो र आउने भयानक आपतको सामना गर्न उहाँले प्रावधान बनाउनुभएको थियो। यस संसारका मानिसहरूप्रति उहाँको प्रेम यति महान् थियो कि आफ्नै प्रिय पुत्रलाई बलिको रूपमा पठाउन उहाँले मञ्जुर गर्नुभएको थियो। यस संसारमा जन्मिने कोही मानिस पनि नाश नहून् तर अनन्त जीवन पाऊन् भन्ने परमेश्वरको लक्ष्य थियो। यूहन्ना ३:१६।–द डिजाएर अभ एजेज, पृ. २२।

**छलफलको लागि प्रश्नहरू**:

`परमेश्वरले के चाहनुहुन्छ सो उहाँले जहिले पनि पाउनुहुन्न भन्ने ज्ञान पाएर यस संसारमा के भइरहेको छ भन्ने गतिविधिमा तपाईंको राय के छ? परमेश्वरकै अपूर्ण चाहना वा लक्ष्यहरूको बारेमा के व्यवहारिक समझदारी तपाईंमा छ?`

`लड्डुको कथाको चित्रणलाई हामीले हेऱ्यौं भने परमेश्वर र ख्रीष्टलाई शैतान भ्रष्ट हुने थाहा पाए तापनि उहाँहरूले हामीहरूलाई किन सृष्टि गर्नुभयो? उहाँले प्रेम गर्न सक्ने मात्र क्षमता दिएर सृष्टि गर्नुभएन तर त्यसको दुरुपयोग गर्दा येशूलाई क्रूसमा बलि हुनुपऱ्यो। परमेश्वरको राज्यप्रणालीमा प्रेमको जग वा मौलिकता कतिको थियो किनभने मानिसलाई प्रेम गर्ने आत्मनिर्णयलाई दबाउनुको सट्टा येशू क्रूसमा कष्ट पाउन रोज्नुभयो?`

`यस संसारमा वा हामीमा नै भइरहेको दुःख, कष्ट, आतङ्क आदिको प्रायः जसो हामी बिलौना गर्छौं। तर यस संसारमा भइरहेका कष्ट र खराब तत्त्वले परमेश्वर आफै विलाप गरिरहनुभएको छ भन्ने ज्ञानलाई हामी कति पल्ट सोच्दछौं? खराबले गर्दा परमेश्वर आफै कष्ट पाइरहनुभएको छ भन्ने ज्ञानले तपाईंलाई के फरक पार्दछ?`

`परमेश्वरकै इच्छा विपरित यस संसारमा भइरहेका कुराको सत्यले तपाईंको आफ्नै दुःखको बारेमा बुझ्न कसरी मदत गर्दछ? खराबमा पर्नुपरे तापनि त्यसले असल नै हुनेछ भन्ने कुरामा तपाईं कतिको धुक्क हुन सक्नुहुन्छ?`