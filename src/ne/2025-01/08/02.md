---
title: 'सार्वभौम सनातन परमेश्वर'
date: 16/02/2025
---

एक दिन एक जना युवा पास्टरले हाइस्कुलका विद्यार्थीहरूलाई यो सिकाएका थिए, “परमेश्वर सार्वभौम हुनुहुन्छ।” “त्यसको अर्थ हो, यस संसारमा जे भइरहेका छन्, उहाँकै नियन्त्रण वा आदेशअनुसार हुन्छ,” भनेर उनले थपे। “त्यसको अर्थ जब मेरो कुकुर मऱ्यो तब त्यो परमेश्वरकै नियन्त्रणमा थियो। परमेश्वरले मेरो कुकुरलाई किन मार्नुभयो त?” एक जना अलमलमा परेको विद्यार्थीले उनलाई सोध्यो।

त्यसको जवाफ दिन प्रयास गर्न खोज्दा त्यस युवा पास्टरले जवाफ दिए, “त्यसको जवाफ त गाह्रो छ। तर परमेश्वरले हामीलाई कहिलेकाहीँ कठोर समयमा जान दिनुहुन्छ ताकि त्योभन्दा भविष्यमा अझ कठिन परिस्थितिलाई हामीले सामना गर्न सकून्। मेरै कुकुर मर्दा मलाई कस्तो गाह्रो भएको थियो भनेर मलाई याद छ। तर त्यसले गर्दा पछि मेरा हजुरबा र हजुर आमा मर्दा अझ कठिन परिस्थितिको सामना मैले गर्न सकेको थिएँ। के त्यसले तिम्रो प्रश्नको जवाफ दिन्छ त?”

केही समय सोचेपछि त्यस विद्यार्थीले जवाफ दियो, “त्यसको अर्थ परमेश्वरले मेरो कुकुरलाई मार्नुभयो ताकि उहाँले मेरी हजुर आमालाई मार्नुहुँदा मैले सहन सक्ने हुने हो त?”–मार्क कोर्टे, जोन सी. पेखामले आफ्नो पुस्तक डिभाइन आट्रिव्युटस्: नोइङ्ग द कनभेन्सनल गड अभ द स्क्रिपचरमा उद्धृत गरिएको (मिशिगन: बेकर, २०२१), पृ. १४१।

सबै थोक परमेश्वरकै नियन्त्रणमा छ भनेर सोच्ने मानिसहरूले यो अनुमान गर्दछन् कि जे हुन्छ परमेश्वरकै इच्छाअनुसार हुन्छ। यस संसारमा जे भइरहेका छ, जस्ता: युद्ध, आतङ्क, हत्या, भ्रष्टाचार, चोरी, डकैटी आदि परमेश्वरकै इच्छाअनुसार भएको रे! परमेश्वर सर्वशक्तिमान्, सर्वज्ञानी र सर्वव्यापी हुनुहुन्छ, त्यसकारण जे हुन्छ सो उहाँकै अनुमतिले हुन्छ रे! तब परमेश्वरले नचाहेको केही कुरा वा घटना पनि हुन सक्छ र? किनभने जे हुन्छ जतिसुकै खराब वा असल परमेश्वरकै इच्छाअनुसार हुने हो। के सबै धार्मिक दर्शन वा विज्ञानले यो सिकाउँदैन र?

`पढ्नुहोस्: भजनसंग्रह ८१:८-१६; यशैया ३०:१२-१८; यशैया ६६:४; र लूका १३:३४-३५ पढ्नुहोस्। के परमेश्वरको चाहना वा निर्णयलाई सधैँ कार्यान्वयन हुन्छ कि हुँदैन भनेर यी पदहरूले कसरी देखाउँछन्?`

परमेश्वरले जे चाहनुहुन्छ त्यही सधैँ गर्नुहुन्छ भनेर कतिपय इसाईसमेत विभिन्न धर्मदर्शनहरूले सिकाउँदछन्। तर बाइबलले त्यसको विपरित शिक्षा सिकाउँदछ। बाइबलमा बारम्बार चित्रण गरेको छ कि आफैका चाहनाहरू पूरा नभएका परमेश्वरले अनुभव गरिरहनुभएको छ र ती चाहनाहरू पूरा नहुँदा उहाँलाई पीडा वा प्रसववेदना जस्तै भइरहेको हुन्छ। परमेश्वरले चाहनुभएको, आदेश दिनुभएको वा उहाँकै योजनाको विपरित कतिपय घटनाहरू भइरहेका थिए भनेर बाइबलले देखाउँदछ। उहाँले यो स्पष्ट पार्नुभएको छ कि उहाँले जे चाहनुहुन्छ त्यसको विपरित भइरहेको हुन्छ। उहाँको योजना, चाहना वा इच्छा मानिसहरूप्रति जे थियो, मानिसहरूले त्यसको विपरित चलेर नकारात्मक नतिजाहरू तिनीहरूले नै आफ्नो थाप्लोमा ल्याएका थिए भनेर बाइबलले खुलासा गर्दछ। परमेश्वर आफै यसरी बिलाप गर्नुहुन्छ, “मेरो प्रजाले मैले भनेको सुनेन। ... मेरा प्रजाले मेरो सोर सुनेका भए त, इस्राएल मेरो मार्गमा हिँड़ेको भए त, म चाँड़ै तिनीहरूका शत्रुहरूलाई पराजित गर्नेथिएँ” (भजनसंग्रह ८१:११, १३, १४)। र “मेरा प्रजा ज्ञानको कमीले गर्दा नष्ट भएका छन्। “तिमीहरूले ज्ञानलाई इन्कार गरेका हुनाले, म पनि तिमीहरूलाई मेरा पूजाहारी हुनदेखि इन्कार गर्नेछु। तिमीहरूले आफ्ना परमेश्वरको व्यवस्थालाई बेवास्ता गरेका हुनाले, म पनि तिमीहरूका छोराछोरीको बेवास्ता गर्नेछु” (होशे ४:६)।

`कतिपय इसाई नै किन नहून् धर्मदर्शन वा विद्याले सिकाएको ज्ञानमा यस संसारमा जे हुन्छ सो परमेश्वरके सिधै इच्छाले हुन्छ भन्ने धारणालाई सोच्नुहोस्। विशेष गरेर खराबको सन्दर्भमा यस्तो दर्शनले कस्ता समस्याहरू उब्जिन सक्छन्? घोरिएर सोच्नुहोस्।`