---
title: 'शत्रुले नै यो गरेको रहेछ'
date: 23/02/2025
---

`पढ्नुहोस्: यस संसारमा खराब वा दुष्ट तत्त्वहरूले खेती गरिरहेका छन् भनेर येशूले बताउनुभएको देहायको अर्तिकथाले कसरी स्पष्ट पारेको छ? हेर्नुहोस्, मत्ती १३:२४-३०।`

एक जना जमिनदारको अर्तिकथा येशूले भन्नुहुन्छ। उसले खेतमा केवल असल गहुँका बिउहरू मात्र छरेको थियो। तर गहुँहरूको बीचमा सामाहरू पनि उम्रिन थाले। उसका कामदारहरूले नै उसलाई सोध्यो, “के तपाईंले खेतमा असल बिउहरू छर्नुभएको होइन? यी सामाहरू कसरी उम्रिए?” (मत्ती १३:२७)। यो त्यही खालको प्रश्न हो जुन खराब र दुष्टको समस्याको बारेमा मानिसहरूले सोध्छन्: यदि परमेश्वरले यस पूरै संसारलाई असल गरेर सृष्टि गर्नुभएको भए यी दुष्ट वा खराब तत्त्वहरू कसरी देखा परे?

`पढ्नुहोस्: येशूले मत्ती १३:३७-४०मा बुझाउनुभएको परिवेशमा देहायका पदहरूले नै जगत् ब्रह्माण्डमा भइरहेको द्वन्द्वको स्वभावलाई कसरी बुझाउँछ? हेर्नुहोस्, मत्ती १३:२८-३०।`

कामदारहरूको प्रश्नलाई जमिनदारले यो सरासर जवाफ दियो: “शत्रुले यो गऱ्यो” (मत्ती १३:२८)। असल बिउ छर्ने को रहेछ भनेर येशूले पहिचान गर्नुभएको थियो। उहाँ आफै हुनुहुन्थ्यो (मत्ती १३:३७)। “खेत संसार हो” (मत्ती १३:३८) र सामा छर्ने शैतान हो (मत्ती १३:३९) भन्ने कुरा उहाँले बुझाउनुहुन्छ। यसमा ख्रीष्ट र शैतानको बीचमा भइरहेको जगत् ब्रह्माण्डको युद्धलाई स्पष्ट रूपमा चित्रण गरेको छ। यस संसारमा खराब, दुष्ट, पाप, कष्ट, पीडा, आतङ्क आदि किन छन् त? शैतानको कामले गर्दा ती खराब तत्त्वहरूको बिगबिगी भएको थियो। जसरी जमिनदारको शत्रु थियो त्यसरी नै येशूको पनि शत्रु छ। “शत्रुले छऱ्यो” भनेर जमिनदारले स्पष्ट पार्दछ (मत्ती १३:२८)।

यसले गर्दा कामदारहरूको अर्को प्रश्नतिर ध्यान गइन्छ, “के हामीले ती सामाहरूलाई उखारौं त?” अर्थात् अहिले नै वा तुरुन्तै दुष्ट वा खराब तत्त्वलाई किन उखालेर नाश नगरौं? “अहँ,” जमिनदारले जवाफ दिन्छ, “अहिले नै सामालाई उखाल्यो भने तिमीहरूले गहुँलाई पनि उखार्नेछौ। त्यसकारण कटानीको समय नआउञ्जेल दुवैलाई बढ्न देऊ” (मत्ती १३:२९, ३०लाई मर्कूस ४:२९सँग तुलना गर्नुहोस्)। येशूको अर्तिकथाअनुसार परमेश्वरले नै खराब तत्त्वहरूको नाश गर्नुहुनेछ। राम्रोसँग नबढीकन सामा पनि उखारियो भने असल गहुँ पनि उखारेर सँग-सँगै नाश गरिनेहुन्छ।

`चर्चमै किन नहून् अहिले नै गहुँहरूबाट सामा निकाल्न खोज्दा के खतरा हुन सक्छ? फेरि त्यसै समय खराब तत्त्वहरूप्रति हामी आँखा चिम्लनुहुन्न भनेर कसरी सजग हुने?`