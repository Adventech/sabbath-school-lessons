---
title: 'जगत् ब्रह्माण्डमा भइरहेको महाद्वन्द्वको स्वभाव'
date: 27/02/2025
---

शैतान र परमेश्वरको बीचमा भइरहेको महाद्वन्द्वको बारेमा बाइबलमा हामीले केही अंश पढ्यौं। तर यो महाद्वन्द्व हुनु पनि कसरी सम्भवा भयो त? परमेश्वरको शर्वशक्तिको विरोधमा जान कोही कसरी आँट गर्न सक्यो होला? यदि केवल शक्ति वा अधिकारको निम्ति मात्र द्वन्द्व भएको भए त्यो सुरु हुनुभन्दा अगाडि नै समाप्त हुन्थ्यो होला। त्यसकारण शक्ति वा अधिकारको निम्ति मात्र द्वन्द्व नभएको हुन सक्छ। परमेश्वरको चरित्र वा स्वभावसँग बेमेल हुँदा द्वन्द्व भएको थियो भनेर बाइबलले प्रकट गर्दछ। शैतानले परमेश्वरको खिलाफमा अपमानजनक आरोपहरू लगाएको कारणले नै द्वन्द्व सृजना भएको थियो। अरू गुणहरूमा परमेश्वर पूरै असल र प्रेमिलो हुनुहुन्छ, त्यसमा असह्य भएकोले नै शैतानले द्वन्द्व निकालेको थियो। परमेश्वरको गुणिलो स्वभावलाई देखाउन कुनै शक्ति वा बल प्रयोग गरेर हराउन सक्दैन।

“दुई विपरित प्रतिस्पर्धामा शैतानलाई तुरुन्तै दबाएर फाइदा नहुने परमेश्वरले देख्नुभएको थियो। केवल धार्मिकता र सत्यताको औजार मात्र परमेश्वरले प्रयोग गर्न सक्नुहुन्थ्यो। चापलुसी र छललाई केवल शैतानले मात्र प्रयोग गर्न सक्थ्यो। परमेश्वरको वचनलाई झुटो ठहऱ्याउन शैतानले प्रयास गरेको थियो। स्वर्गदूत र सारा जीवहरूको सामु परमेश्वरको शासनप्रणालीको योजनालाई शैतानले गलत तरिकाले प्रतिनिधित्व गरेको थियो। स्वर्गका जीवहरूमाथि परमेश्वरले व्यवस्था र नीतिनियमहरू लाद्नु मात्र भएन तर तिनीहरूलाई पालन गर्न परमेश्वरले जबरजस्ती गर्नुभएको भनेर पनि उसले उहाँलाई आरोप लगाइएको थियो। तर यथार्थमा उसले आफ्नो भाउ खोजेर आफूलाई सर्वोच्च स्थानमा राख्न खोजेको थियो। त्यसकारण, स्वर्गका जीव र सारा जगत्का पृथ्वीका बासिन्दाहरूलाई परमेश्वरको राज्यप्रणाली न्यायोचित र उहाँका नीतिहरू सिद्ध छन् भनेर प्रमाणित गर्नुपरेको थियो। आफू नै जगत् ब्रह्माण्डको हित चाहेको भनेर शैतानले देखाउन खोजेको थियो। परमेश्वरको राज्यलाई कब्जा गर्ने शैतानको वास्तविक चरित्र र उसको वास्तविक लक्ष्य वा नियतलाई सबैले बुझ्नुपरेको थियो। शैतानले उसका दुष्ट कामहरूद्वारा नै उसको चरित्र प्रकट गर्नु आवश्यक थियो।”–एलेन जी. ह्वाइट, द ग्रेट कन्त्रोभर्सी, पृ. ४९८।

`पढ्नुहोस्: शैतानको रणनीति र स्वभाव कस्तो छ भनेर देहायका पदहरूले कसरी खुलासा गरेका छन्? प्रकाश १२:७-९को सन्दर्भमा यूहन्ना ८:४४, ४५ पढ्नुहोस्।`

परमेश्वर वास्तविक रूपमा न्यायी र प्रेमिलो हुनुहुन्न र उहाँको व्यवस्था दमनकारी र तिनीहरूलाई हानि गर्ने भनेर शैतानले सुरुदेखि नै जगत्का जीवहरूलाई उसका आरोपहरूमा फसाउन खोजेको थियो। त्यसैकारण, येशूले शैतानलाई फटाहा र फटाहाको पिता हो भनेर उसको भन्डाफोर गर्नुभएको थियो (यूहन्ना ८:४४)। त्यसको विपरित येशू यस संसारमा सत्यको गवाही दिन आउनुभएको थियो (यूहन्ना १८:३७)। यो शैतानका झुट र अपमानजनक आरोपहरूको विपरित थियो। आखिरमा शैतानका आरोपहरूलाई खण्डन गरेर ऊ र उसका शक्तिहरूलाई नाश गर्नु परमेश्वरको योजना छ (१ यूहन्ना ३:८; हिब्रू २:१४)।

शैतान (१) “पुरानो प्राचिन सर्प हो” भनेर प्रकाश १२:९, १०ले खुलासा गरेको छ। (२) उसले परमेश्वरको अदालतमा परमेश्वरका जनहरूलाई आरोप लगाउँछन्, र (३) अजिङ्गर हो जसले यस संसारमा शासन गरेर संसारलाई धोका दिन्छ भनेको छ। ग्रीक भाषामा शैतानको अर्थ निन्दा गर्ने वा घोटाला गर्ने भनेर बुझाउँछ। यथार्थमा परमेश्वरको चरित्र वा स्वभावमाथि हुनुपर्ने निष्ठा वा विश्वासलाई बाझिने नीति शैतानले लिएको थियो। त्यसले गर्दा नै यस जगत् ब्रह्माण्डमा महाद्वन्द्वको सृजना भएको थियो।