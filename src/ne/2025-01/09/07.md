---
title: 'थप जानकारी'
date: 28/02/2025
---

एलेन जी. ह्वाइटद्वारा लिखित द ग्रेट कन्त्रोभर्सीको, पृ. ४९२-५०४को “अरिजिन अभ इभिल” भन्ने अध्याय पढ्नुहोस्।

“यस संसारमा पाप आउनुमा परमेश्वर जवाफदेही छैन भनेर बाइबलमा अरू शिक्षाहरूभन्दा स्पष्ट गरी सिकाइएको छ। परमेश्वरले आफूखुशी अनुग्रहलाई फिर्ता गर्नुभएको छ र परमेश्वरको शासनप्रणाली कमजोर छ भन्ने धारणाहरूलाई बाइबलले समर्थन गर्दैन। उहाँको विद्रोह गर्ने वा उहाँलाई मन नपराउने कारण केही छैन भनेर बाइबलले स्पष्ट पारेको छ। पाप अतिक्रम गर्ने तत्व हो। त्यसको अस्तित्वको कुनै पनि कारण छैन। यो रहस्यमय छ र यसको लेखाजोखा दिन सकिँदैन। यसको पक्षमा बहाना बनाएर चल्नु नै नाजायज छ। यदि उसले विद्रोह गर्नेबित्तिकै उसलाई सखाप पारेको भए स्वर्ग र अरू पृथ्वी ग्रहका जीवहरूले परमेश्वरलाई प्रेमले होइन डरले सेवा गर्दथे। धोखेबाजको प्रभाव पूर्ण रूपमा नाश हुनेथिएन। विद्रोह गर्ने मिजास पनि पूरै निर्मुल हुन सक्दैनथ्यो। खराब तत्त्व वा शैतानको स्वभावको परिपक्वतालाई आउन दिन अनुमति दिनुपरेको थियो। युगौँ-युगसम्ममा सारा ब्रह्माण्डको हितको निम्ति शैतानले उसका नीतिहरूको पूरै विकाश गर्न दिनैपर्दथ्यो। सबै जीवहरूले परमेश्वरको राज्यप्रति गरेका आरोपहरू झुटा छन् भनेर उसकै चर्तिकलाले देखाउनुपरेको थियो। परमेश्वरको न्याय, निगाह, दया र दश आज्ञाहरूलाई हल्लाउन सक्दैन भन्ने धारणा सदाको निम्ति देखाउनुपरेको थियो। यसले गर्दा उहाँको स्वभावमा कसैले कहिले पनि प्रश्न उठाउने ठाउँ हुँदैनथ्यो।–एलेन जी. ह्वाइट, द ग्रेट कन्त्रोभर्सी, पृ. ४९२, ४९३, ४९९।

**छलफलको लागि प्रश्नहरू**:

`पापरहित लुसिफरजस्तो जीवले पहिला कसरी पाप गर्न सकेको होला भनेर धेरैले ताजुब मानेर सोच्दछन्। पाप किन रहस्यमय र त्यसको कारण दिन सक्दैन? जायज नठानेर वा कनै बहाना नबनाएर पापको बारेमा हामीले कसरी व्याख्या गर्न सक्छौं? वा त्यसको सुरुको बारेमा जान्न खोज्नु वा व्याख्या गर्न खोज्नु नै त्यसको उचित जायज भएको थियो भन्ने धारणा लिनु हो भनी हामी कसरी बुझ्न सक्छौं?`

`परमेश्वरले पापको अस्तित्वलाई तुरुन्तै किन सखाप पार्नुभएन? पापलाई परिपक्वतामा आउन किन दिनुपर्छ? सारा जगत् ब्रह्माण्ड युगौँ-युगसम्म त्यसो हुनु किन असल थियो?`

`परमेश्वर र शैतानको बीचमा भइरहेको महाद्वन्द्व शक्तिको मात्र होइन, अरू फरक कारणले भएको हो भनेर बुझ्नु किन महत्त्व छ? शक्तिको निम्ति नभएर चरित्रको निम्ति भएको द्वन्द्वले महाद्वन्द्वलाई कसरी बुझाउँछ? शक्तिको निम्ति मात्र द्वन्द्व भएको भए त्यसको अर्थ किन अर्कै हुन्थ्यो?`

`द्वन्द्वको सुरुवातको स्वभावलाई हेर्दा तपाईंको आफ्नै जीवन पनि जगत् ब्रह्माण्डमा भइरहेको द्वन्द्वमा भाग लिइरहेको छ भनेर कसरी देखिन्छ? अहिले नै तपाईंले त्यस द्वन्द्वको वास्तविकताको अनुभव कसरी गरिरहुनुभएको छ? तपाईं कुन पक्षमा साँच्चीकै उभिरहनुभएको छ सो तपाईंले कसरी देखाइरहनुभएको छ?`