---
title: 'भित्री कथा'
date: 28/02/2025
---

### जिद्दी गरेर फोन गरिरहने: भाग १

लेखक: आन्ड्र्यु मेकचेस्ने

जुमबाट फोन गएन।

“यसले त कामै गरेको छैन!” भनेर माट्रोनाले गुनासो गरिन्।

फोनबाट माट्रोनाले पासवर्ड फेरि फेरि टाइप गरेकी कलेटले सुन्न सकेकी थिइन्।

हप्ताभरि धेरै पल्ट फोन गर्न उनीहरूले प्रयास गरेका थिए। अलास्काका टुहुराटुहुरी राख्ने स्थानीय केटाकेटीहरू राख्ने घरहरूमा बस्ने व्यक्तिहरूमध्ये माट्रोना पनि एक थिइन्। उनले कलेटसँग चिनापर्ची गर्न चाहेकी थिइन्।

उनले पासवर्ड राखेर कम्प्युटर चलाउन बारम्बार प्रयास गरिन्। सुँक्क सुँक्क गर्दै उनले भनिन्, “मेरो त कामै गर्दैन।”

“ठिकै छ,” कलेटले जवाफ दिइन्।

“यो त ठिक छैन। म फेरि प्रयास गर्न चाहन्छु,” माट्रोनाले भनिन्।

जब काम गरेन कलेटले उनलाई फोनबाट कुरा गर्नु भनेकी थिइन्।

अलास्काको आङ्कोरेजको सेभेन्थ-डे एड्भेन्टिस्ट बाल चिकित्सक कलेट रिहलले पनि माट्रोनासँग चिनापर्ची गर्न चाहेका थिए। अलास्काको स्थानीय बासिन्दा हुने माट्रोना फेयरबाँकमा रहेको संस्थाबाट धर्मपुत्रीको रूपमा कसैले लिनको लागि उपलब्ध थिइन्; त्यो ३६० माइल पर थियो।

मोन्ट्रोनले फोनबाट कुरा गर्न राजी भइन्। उनको पहिलो प्रश्न थियो, “तपाईंको घरका नियमहरू के छन्?”

“तिमी घर आएपछि त्यसको बारेमा कुरा गरौंला,” कलेटले भन्यो। “तर मेरो घरमा आदर सम्मान गर्नु ठूलो नीति छ,” कलेटले सुनाइन्।

अर्को आधा घन्टासम्म कलेटल‍ाई माट्रोनाले प्रश्नहरू सोधिन्। कुराकानीको अन्तमा माट्रोनाले भनिन्, “म बसेकी घरको आमाले मलाई आफ्नै धर्मपुत्री बनाउन लाग्नुभएको छ भनी तपाईंलाई थाहा छ?”

अमेरिकाको फ्लोरिडा राज्यको कलेट आफ्नो श्रीमान्सँग आठ वर्षदेखि अलास्कामा बसोबास गरेकी थिइन्। माट्रिनालाई उनले भेटेकी थिइन। माट्रोना धेरै रमाइलो व्यक्ति भएको र उनको व्यक्तित्व असल भएको कलेटले अनुमान गरेकी थिइन्। उनलाई भेट्दा रमाइलो हुनेछ भनेर उनले सोचेकी थिइन्।

तर कलेटले कसैलाई धर्मपुत्री पाल्न खोजिरहेकी थिइन् भने माट्रोनालाई थाहा थियो। तर उनले दुःख भोग्न चाहेको थिइन। त्यसले गर्दा उनको नजिक नहुन प्रयास गरिन्।

कतिपल्ट माट्रोनालाई फोन गर्न सक्छ भनेर कलेटले उनलाई सोधिन्। हप्ताको एक दिन मङ्गलवार भनेकी थिइन्, तर त्यसले काम नगरेपछि बिहिबार र शनीबारमा फोन गर्न थालिन्।

माट्रोनाले झ्याउ मानेको कलेटले महसुस गरिन्। त्यो किन भयो उनलाई थाहा थिएन। तर जे भए पनि मायालु स्वभावले माट्रोनालाई फोन गरिरहँदा उनको हृदय न्यानो हुन थालेको थियो।