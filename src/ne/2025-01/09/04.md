---
title: 'स्वर्गमा नै महान् द्वन्द्वको प्रादुर्भाव भएको'
date: 25/02/2025
---

यथार्थमा आदम र हव्वाको सृष्टि हुनुभन्दा अघि नै खराब वा पापको अस्तित्व भएको थियो भनेर उत्पत्ति १-३ले आभास दिन्छ। उत्पत्ति २:९, १७को अनुसार असल र खराबको ज्ञानको रुख भएको कुराले खराब त देखा परेको भनेर बताउँछ। सर्पले परमेश्वरलाई झुट बोलेको भनेर आरोप लगाएको थियो तर वास्तवमा सर्पले झुट बोलिरहेको थियो। सर्पको अस्तित्व पहिले नै भएको प्रकाश १२:९ले देखाउँदा झुटसँग खराबको अस्तित्व भएको थियो। आदम र हव्वा पतन हुनुभन्दा अघि नै अदनको बगैँचामा खराब थियो भनेर देखाउँछ।

`पढ्नुहोस्: प्रस्थान २५:१९, २०को आधारमा इजकिएल २८:१२-१९ पढ्नुहोस्। यो पतित जीवको स्वभाव कस्तो थियो?`

स्वर्गमै पाप र द्वन्द्वको सुरुवात भएको थियो भनेर इजकिएलको वृत्तान्तले देखाउँछ।

पतन हुनुभन्दा अघि शैतान ढाक्ने करूब थियो। अझ त्योभन्दा पनि बेसी उसको बारेमा यसरी बताउँछ, “‘तँ त सिद्धताको एक नमूना थिइस्, र बुद्धिले पूर्ण सर्वाङ्गसुन्दर। परमेश्वरको बगैँचा अदनमा तँ थिइस्।” (इजकिएल २८:१२-१३)। यो वर्णन कुनै मानवको बारेमा भन्न सकिँदैन न त टुरोसकै राजाको बारेमा। त्यसकारण यहाँ लुसिफरको पतनको झलक हामीलाई दिइएको थाहा पाउँछौं।

`पढ्नुहोस्: परमेश्वर र शैतानको बीचमा भइरहेको महाद्वन्द्वको थप चित्रण यशैया १४:१२-१५ दिएको पढ्नुहोस्।`

यशैया १४को अनुसार लुसिफरले आफूलाई बढाउँदै आफूलाई परमेश्वर, भगवान वा स्वामी नै बनाउन चाहेको थियो। उसको सुन्दरताले गर्दा उसको हृदयमा घमण्ड चढ्यो भनेर इजकिएल २८:१७ले बताउँछ। उसलाई सुन्दर बनाउनुहुने परमेश्वरको महिमा गर्नुको सट्टा उसले आफ्नै महिमा खोज्यो। त्यसले गर्दा उसमा अहङ्कार वा घमण्ड बढ्यो। यही अहङ्कारले गर्दा उसले परमेश्वरको ठाउँ लिन खोज्यो र उहाँको बेइज्जत गर्न खोज्यो। इजकिएल २८:१६को अनुसार शैतानले परमेश्वरको अपमान खोजेको थियो। यही नीति अपनाएर शैतानले परमेश्वर र हाम्रो खिलाफमा काम गरिरहेको हुन्छ।

`सृष्टि भएको पहिलो दिनदेखि नै लुसिफर सिद्ध थियो भनेर थाहा पाए तापनि पछि उसमा खराब भेटिएको थियो (इजकिएल २८:१५) भन्ने भनाइलाई हामी कसरी बुझ्ने? सिद्धको अर्थ नैतिक स्वतन्त्रताले सजिएको भन्ने बुझिन्छ, तब लुसिफर कसरी पतन भयो भनेर बुझ्दा के उसले त्यस स्वतन्त्रतालाई दुरुपयोग गरेको होइन र?`