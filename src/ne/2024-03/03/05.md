---
title:  'सैन्डविच वा चक्कीको बिचमा भएको कथा: भाग १'
date:   17/07/2024
---

`मर्कूस ३:२०÷३५मा भएका कथाहरूको बिचमा के सम्बन्ध छ जसमा एउटै धारणा बुनिएको छ?`

मर्कूसको कथामा यो कथा पहिलो सैन्डिविच वा चक्‍किको कथा हो। एउटा कथा सुरु हुन्छ र अर्को कथाले हस्तक्षेप गरेको हुन्छ। पहिलो कथा दोस्रो अंशमा मात्र पूरा हुन्छ।

बाहिरी कथामा येशूका आफन्तहरूले येशूलाई पक्रेर उहाँको नियन्त्रण गर्न खोज्दछन्। उहाँको दिमाग ठिक छैन, उहाँ बौलाहा हुनुहुन्छ भनेर उहाँलाई दोष लगाउँछन् (मर्कूस ३:२१)। अनि त्यस बिचको भित्री कथामा यरुशलेमबाट आएका पण्डितहरूले उहाँलाई अशुद्ध आत्माको मालिकद्वारा उहाँले अशुद्ध आत्माहरू निकाल्नुहुन्छ भनेर आरोप लगाउँछन्। येशू सैतानसँग सहकार्य गरिरहनुभएको छ भनेर तिनीहरूले निश्‍कर्ष निकाल्छन्। (यस भागमा मर्कूस ३:२२÷३०मा भएको भित्री कथामा ध्यान दिनेछौँ)।

सैतानकै शक्तिले येशूले मानिसहरूलाई निको पार्नुहुन्छ भनेर धर्मगुरुहरूले उहाँलाई दोष लगाउँछन्। येशूले पहिला प्रश्‍न नै गरेर त्यसको जवाफ दिनुहुन्छ, "सैतानले सैतानलाई कसरी धपाउँछ?" सैतान आफ्नै विरुद्धमा जान्छ भन्ने कुराको अर्थ लाग्दैन। अनि येशूले राज्य, परिवार र सैतानकै बिचमा हुने विभाजनको बारेमा तर्क गर्नुहुन्छ। विभाजनले गर्दा सफल हुने कुरा कस्तो अनौठो हो भनेर उहाँले औँल्याउनुहुन्छ। अनि चोरले चोर्न आउँदा पहिले घरको बलियो मानिसलाई नियन्त्रणमा लिएर बाँध्नुपर्छ भनेर येशूले सुनाउनुहुन्छ। यस उदाहरणले येशू आफै चोर हुनुहुन्छ जसले सैतानको घरमा गएर उसलाई बाँध्नुहुन्छ। उहाँले अन्धकारको राजकुमारले पासोमा राखेकाहरूलाई स्वतन्त्र पार्नुहुन्छ।

`क्षमा नहुने पाप भनेको के हो र त्यसको अर्थ के हो सो मर्कूस ३:२८÷३०मा पढ्नुहोस्`

मानिसको चेतनामा सुरिलो आवाजमा बोल्नुहुने पवित्र आत्माको आवाजको विरुद्धमा बोल्नु नै क्षमा नपाउने पाप हो वा ईश्‍वर निन्दा हो। पवित्र आत्माको आवाजलाई सैतानको काम हो भनेर आरोप लगाउनु नै उहाँको विरुद्धमा जानु हो। येशू ख्रीष्टमा पवित्र आत्मा हुनुभएको परिवेशमा उहाँमा सैतानको आत्मा छ भनेर धर्मगुरुहरूले न्याय गर्नु उहाँको निम्ति घोर आपत्ति थियो। कोही पनि ठिक मनस्थिति भएको मानिस सैतानको अगुवाइमा चल्दैन।

`तपाईँले क्षमा नपाउने पाप गर्नुभएको डर नै तपाईँले पाप गर्नुभएको छैन भनेर कसरी प्रकट हुन्छ? डर आफैँले तपाईँले त्यस पाप गरेको छैन भनेर कसरी प्रमाणित हुन्छ?`