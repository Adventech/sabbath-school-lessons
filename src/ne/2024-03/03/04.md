---
title:  साबथको प्रभु
date:   16/07/2024
---

साबथलाई तोडे भनेर फरिसी पण्डितहरूले येशूका चेलाहरूलाई आरोप लगाएका थिए। यहूदीहरूको परम्परा अनुसार साबथमा ३९कामहरू गर्नुहुँदैन भनेर नियम बनाएको थियो। चेलाहरूले जे गरे त्यो साबथको नीति बिपरित भएको मानिन्थ्यो।

`फरिसीहरूको आरोपलाई येशूले कसरी प्रत्यारोप गर्नुभयो? हेर्नुहोस्, मर्कूस 2:23-27।`

पवित्र मन्दिरमा पवित्र रोटी दाउदले खाएको कथा भन्दै येशूले तिनीहरूलाई जवाफ दिनुभएको थियो (१ शमूएल २१:१÷६)। साबथमा पवित्र रोटी हटाइन्थ्यो। त्यसकारण, दाउद आपतकालिन परिस्थितिमा साबथ दिनमा मन्दिरमा शरण लिन पुगेको हुन सक्छ। यदि दाउद र उनका मानिसहरूले त्यस पवित्र रोटीलाई खानु उचित ठहर्‍याएको हुनाले साबथमा चेलाहरूले अन्न खाएको पनि न्यायोचितै मान्नुपर्छ भनेर येशूले औँल्याउनुभएको थियो।

मानिसको हितको निम्ति साबथ सृष्टि गरिएको हो भनेर येशूले अगाडि भन्नुहुन्छ। साबथको निम्ति मानिस सृष्टि गरिएको होइन भनेर उहाँले जिकिर गर्नुहुन्छ। उहाँ साबथको पनि प्रभु हुनुहुन्छ भनेर आफ्नो दावी ती पण्डितहरूको बिचमा प्रस्तुत गर्नुहुन्छ।

`साबथ मानव जीवनकै कल्याणको निम्ति सृष्टि गरिएको हो भनेर येशूले मर्कूस ३:१÷६मा कसरी चित्रण गर्नुहुन्छ?`

साबथको बारेमा यहूदी धर्मगुरु वा पण्डितहरूसँग येशूको मतभेद जनाउनुहुन्छ। (यो पनि ख्याल गर्नु उचित छ कि साबथ दिनकै औचित्यको बारेमा येशू र धर्मगुरुहरूको बिचमा द्वन्द्व कहिल्यै पनि भएको थिएन)। यदि साबथमा येशूले निको पार्नुभयो भने उहाँलाई दोष लगाउन वा धार्मिक अपराधी भनेर आरोप लगाउने नियत ती धर्मका पण्डितहरूको थियो। त्यस आरोपको सामना नगर्न येशू हट्नु भएन। असल र खराब गर्नुको बिचमा के भिन्नता छ वा मार्नु कि जीवन दिनु भनेर येशूले तिनीहरूको सामु प्रश्‍न गर्नुभएको थियो। त्यो प्रश्‍नको जवाफ स्पष्ट नै थियो; साबथमा असल काम गर्नु र मानिसको जीवनलाई बचाउनु नै अरू कुनै क्रियाकलापभन्दा उचित छ भनेर येशूले जिकिर गर्नुभएको थियो।

जे होस् भनेर येशूले पक्षाघात हात भएको मानिसलाई निको पार्न अग्रसर हुनुभयो। त्यस कामले गर्दा उहाँका प्रतिद्वन्दीहरू उहाँमाथि क्रोधित भए र उहाँको हत्या गर्ने योजना तुरन्तै बनाए। येशूले साबथ तोड्नुभयो भनेर आरोप लगाउनेहरूले नै त्यही दिनमा येशूको हत्या गर्ने योजना बनाएर तिनीहरूले नै साबथ तोडिरहेका थिए। (यो कस्तो यहूदी धर्म हो वा साबथ पालना हो, साबथमा अन्न टिप्नु हुन्न तर मानिसलाई मार्नुहुन्छ? यो धार्मिक अतिबादीको उपज हो÷अनुवादक)।

`ती विवरणहरूबाट साबथको नीतिलाई कसरी अङ्गाल्नु सक्नुपर्छ? आधुनिक युगमा साबथ पालन गर्ने चुनौतीहरूलाई हामीले कसरी सामना गर्ने?`