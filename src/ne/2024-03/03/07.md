---
title:  थप जानकारी
date:   19/07/2024
---

एलेन जी. ह्वाइटको पुस्तक द डिजाएर अभ एजेजको पृ. २७२÷२८२को "लेबी माथ्यु," र पृ. २८१÷२८९को "द साबथ।"

"जब साबथमा रोग निको पार्नु जायज वा धार्मिक नीतिसम्मत छ'" भनेर प्रश्‍न गर्दा येशूले नै यो जवाफ दिनुभयो, 'तिमीहरूका भेँडाहरूमा एउटा भेँडा साबथ दिनमा नै खाल्डोमा खसे के तिमीहरूले उसलाई उद्धार गर्दैनौ र? के मानिस भेँडाभन्दा मूल्यवान छैन र? त्यसकारण, साबथ दिनमा असल काम गर्नु जायज वा नीतिसम्मत छ।' मत्ती १२:१०÷१२।

"सुराकीहरूले भीडको सामु येशूसँग सवालजवाफ चाहेनन्। तिनीहरू आफै धरापमा पर्छन् भनेर डराएका थिए। उहाँले सत्य बोल्नुभएको तिनीहरूलाई थाहा थियो। परम्परालाई तोड्नुभन्दा तिनीहरूले बिरामी साबथमा कष्टमै रहेको तिनीहरू चाहन्थे। तर अमुक पशुलाई तिनीहरूले उद्धार गर्न बेवास्ता नगर्न राजी थिए। मानिसलाई भन्दा पशु तिनीहरूको निम्ति ठूलो मूल्यको थियो। तर परमेश्वरको प्रतिरूपमा बनिएको मानिसलाई तिनीहरूले पशुलाई भन्दा नीच ठान्न पुगेका थिए। यो सबै गलत धर्महरूको कामको भन्डाफोर गर्दछ। परमेश्वरभन्दा आफूलाई माथि राख्‍न मानिसको चाहनाले गर्दा मानिस अमुक पशुबाट नीच हुन पुगेको थियो। प्रत्येक धर्म जसले परमेश्वरको सार्वभौमलाई लुट्न खोज्छ त्यसले मानिसको मूल्य मान्यतालाई पन्छाउन खोजेको हुन्छ। मानिस सृष्टिका परमेश्वरको स्वरूपमा सृष्टि गरिएको हुनाले उसको उचित सम्मान, आदर र इज्जत गर्नुपर्छ। मानिस येशूको प्रतिरूपमा पुनर्स्थापित गर्नु आवश्यक छ। प्रत्येक झुटो वा कठित धर्मले मानव आवश्यकता, दुखकष्ट र अधिकार प्रति बेवास्ता गरेको हुन्छ (वा कर्मको नाउँमा राहत दिन आँखा चिम्लिन्छ)। सुसमाचारले मानिसको मूल्य उच्च स्थानमा राख्‍दछ किनकि मानिस ख्रीष्टको रगतले किनिएको हो। मानवीय आवश्यकता र दु:खमा संवेदनशील हुन, कोमल हुन र दया देखाउन सुसमाचारले सिकाउँदछ। प्रभुले भन्नुभएको छ, ' म मानिसलाई निखुर सुनभन्‍दा दुर्लभ र ओपीरको सुनभन्‍दा पनि अझ अप्राप्‍य बनाउनेछु।' यशैया 13:12।" डिजाएर अभ एजेज, २८६,२८७।

**चिन्तनमनन**:

`पक्षाघात भएर चुपचाप दु:ख सहेर बसेका मानिस प्रति तपाईँको चर्चले कस्तो रणनीति कदम चाल्न सक्दछ?`

`येशूलाई अस्वीकार गर्ने धर्मका गुरुहरू घृणा, परम्परा, दर्शन र धर्मले गर्दा अन्धो भएको सोच्नुहोस्। उहाँका आश्‍चर्य काम प्रति तिनीहरूले आँखा चिम्लेका थिए। उहाँका कामहरूले तिनीहरूका दिमागहरू उहाँको निम्ति खोल्नु पर्दथ्यो, होइन र? हामी पनि धर्मको नाउँमा मानिसहरूलाई हेप्‍ने प्रवृत्तिबाट कसरी उम्किने?`

`आस्थाको कारण आफ्नो परिवारबाट अलगिनु वा आइसोलेशनमा बस्नु परेका मानिसहरूलाई तपाईँको चर्च परिवारमा कसरी हुल्न सक्नुहुन्छ?`

`"क्षमा नहुने पापको" पापको बारेमा अझ सोच्नुहोस्। यो पापमा हामी नफस्न कसरी सतर्क हुन सक्छौँ?`