---
title:  मिसन कथा
date:   19/07/2024
---

### "उपवास र प्रार्थनाबिना"

चौधह वर्षकी पेयल त्यही उमेरकी साथीसँग धेरै मिल्थ्यो। तिनीहरू हाँसीखुशी खेल्दथे र सँगसँगै घुम्दथे।

तर एक दिन उक्त साथीले आत्महत्या गरेको खबर पाएपछि पेयलको जीवन नै परिवर्तन हुन थाल्यो। उनी सबैसँग हेमचेम गर्ने बानी भएकी थिइन्, तर साथीको मृत्युपछि उनी उदासिन भएर एक्लै कुनामा चुपचाप ढुक्रेर बस्न थालिन्। अनि बिनाकारण डरले थुरथुर कामेर चिच्याउन थालिन्। डरले रन्थनिएकी पेयलकहाँ उनकी मरेकी साथी जस्तोले भेट्न आएको उनले सुनाउन थालिन्।

त्यो भुतको रूप लिएको साथीले उनलाई भन्यो, "मसँग आऊ। म तिमीलाई सँगै लान्छु।"

दुई पल्ट पाएल बरन्दाबाट हाम फाल्न खोजिन्, तर उनका बाबुआमाले उनलाई रोके।

अत्यन्तै हताश र निराश भएर बाबुआमाले रुस्टमसँग सहयोगको निम्ति अनुरोध गरे। रुस्टम ग्लोबल मिसका स्वयंम सेवक थिए। पायल रहेको एशियाको सहरमा चर्च थिएन। रुस्टमले त्यहाँ गएर सुसमाचार प्रचार गरे र त्यहाँ चर्च स्थापना गरेका थिए। पायलको परिवारले येशूलाई विश्‍वास गर्दैनथे। तर उनकी फुपुलेचाहिँ येशूलाई विश्‍वास गर्दथी। उनले पायलका बाबुआमालाई रुस्टमको बारेमा सुनाएकी थिइन्। रुस्टमलाई घरमा बोलाइयो र उनले पायलको बारेमा जानकारी लिए। पायलले मरेको साथी होइन तर दुष्ट आत्माले उनलाई दु:ख दिइरहेको र येशूसँग प्रार्थना गर्नुपर्ने सुझाव दिए।

रुस्टमाले चर्चका चार सदस्यहरूलाई पाएलको घरमा लगे। तर पायल चुपचाप बस्न सकिन। उनी उफ्रिन् र हात उचालेर तलमाथि गरिन्। उनी उफ्रेर खुट्टाहरू भुईँमा बजारिन्। उनलाई दुष्ट आत्माले छोपेको थियो। पाहुनाहरू भजन गाए। जब भजनमा येशूका नाउँ लिइन्थ्यो तब उनी निस्सासिएर चिच्याउँथी, "रोक! म सास फेर्न सक्दिनँ! कसैले मेरो घाँटी अँठ्याइरहेको छ!"

रुस्टम अकमकिए। के भइरहेको थियो, उसलाई थाहा थिएन। अनि चेलाहरूले दुष्ट आत्मालाई पन्छाउन नसकेको बाइबलको कथा याद आयो। चेलाहरूले किन दुष्ट आत्मालाई पन्छाउन सकेन भनेर येशूसँग सोध्दा उहाँले यो जवाफ दिनुभएको थियो, "प्रार्थना र उपवासबिना दुष्ट आत्मालाई धपाउन सकिन्दैन।"मत्ती १७:२१। रुस्टमले केही ग्लोबल मिसिनेरी पायोनियरहरूलाई बोलाए र दुई दिनसम्म उपवासबसे र प्रार्थना गरे। त्यसपछि तिनीहरू पाएलको घरमा फर्के। तिनीहरूको साथमा सेभेन्थ÷डे एडभेन्टिस्ट पास्टर पनि थिए।

जब पायलले पाहुनाहरू देखिन् तब उनी भाग्न खोजिन्। तिनी चिच्चाएर उफ्रिन। उनलाई चार जनाले समाती राखे। तर तिनीहरूले उनलाई शान्त गर्न सकेन। जब पाहुनाहरू आधा घन्टासम्म भजन गाइ रहे उनी पनि चिच्याइ नै रहे। अनि उनी अचेत भइन्। पास्टरले बाइबलबाट येशूको शक्तिको बारेमा प्रचार गरे। रूस्टमले पायलको अनुहारमा पानी छर्के। एक छिनपछि उनी ब्युँझिन्। कसैले उनलाई पानी पिउन दियो।

त्यस दिनदेखि रुस्टम पायल र उनको परिवारसँग प्रार्थना र आराधना गर्न प्रत्येक दुई हप्‍तामा फर्के। दुष्ट आत्माको रूप उनले देख्‍न छोडिन्। उनी फेरि पुरानै मिलनसार केटी हुन थालिन्। "पहिलो पल्ट पायलको घरमा जान हामी तयार थिएनौँ। येशूकै निर्देशन अनुसार हामीले उपवास बसेर प्रार्थना गर्‍यौँ अनि दोस्रो पल्ट पायलकी दुष्ट आत्मासँग मुकाबिला गर्न हामी तयार भयौँ," रूस्टमले यस लेखकलाई सुनाए।