---
title:  'सैन्दबिच वा चक्की कथा: भाग २'
date:   18/07/2024
---

येशूका के स्वभाव वा अनुभवले गर्दा उहाँ बहुला भएको हो वा उहाँको दिमाग ठिक छैन भनेर उहाँका परिवारले ठानेका थिए? हेर्नुहोस्: " 20 त्‍यसपछि येशू फेरि घरतिर जानुभयो। फेरि भीड जम्‍मा भयो, यहाँसम्‍म कि उहाँहरूले भोजन खान पनि पाउनुभएन। 21 जब येशूका परिवारले यो सुने, तब उहाँलाई लैजानलाई उनीहरू निस्‍के, किनकि उहाँको मन ठेगानमा छैन भनी उनीहरू भन्‍थे।" मर्कूस 3:20-21।

दिमाग ठिक छैन वा सन्तुलनमा छैन भनेर दोष लगाउनु अत्यन्ति गम्भीर दोष हो। खास गरेर आफ्नो सुरक्षाको ख्याल नगर्ने चर्तिकलाले गर्दा मानिसको दिमाग ठिक छैन भनेर बताएको हुन्छ। व्यस्तताको कारण येशूको खान समय नै नभएको देख्‍दा उहाँको मन ठेगानामा छैन भनेर परिवारले सोचेका थियो। तिनीहरू उहाँलाई आफ्नो नियन्त्रणमा लिन खोजेका थिए। त्यसबेला सैन्डविच वा चक्कीको बाहिरी भाग टुक्रिन्छ। पण्डितहरूले नै उहाँ सैतानसँग एकमत भएर काम गरिरहेको छ भन्ने आरोपको बिचमा परिवारले उहाँको मनस्थित ठिक छैन भनेर सोच्दा धर्मगुरुहरूको आरोप ठिकै थियो भनेर सहमत देखाउँछ।

बाहिरिय मानिसहरूले येशू सैतानसँग मिलेर काम गर्नुहुन्छ भनेर आरोप लगाउँछ भने आफ्नै परिवारले उहाँलाई बहुला भएको भनेर सोच्दछ। यसलाई अनौठो नै मान्नुपर्दछ।

`येशूको परिवारको चाहना के थियो र उहाँले कसरी प्रतिक्रिया जनाउनुभयो? हेर्नुहोस्, मर्कूस 3:31-35।`

यो दृश्य अनौठो देखिन सकिन्छ। तपाईँका आमा र परिवारले तपाईँलाई भेट्न आए के तपाईँले तिनीहरूलाई भेट्न जानुहुन्न र? तर समस्या के ठियो भने येशूको परिवार परमेश्वरको लयमा थिएन। जसले परमेश्वरको इच्छा पालन गर्छ तिनीहरू नै येशूका भाइ, बहिनी र आमा हुन्। उहाँ परमेश्वरका पुत्र हुनुहुन्छ र जो परमेश्वरको लयमा आफूलाई चलाउँछन् तिनीहरू येशूका परिवार हुन्छन्।

मर्कूसका ती दुई सैन्डविच वा चक्‍की कथाहरूमा गहिरो विडंवना वा मजाक छन्। भित्री कथामा येशूले भन्नुहुन्छ कि विभाजित घर थाम्न सकिन्दैन। बाहिरी रूपमा झट्ट हेर्दा येशूका आफ्नै घर वा परिवार विभाजित भएको देखिन्छ। तर परिवारको नयाँ व्याख्याले उहाँको अर्थलाई प्रष्ट पार्नुहुन्छ। उहाँका वास्तविक परिवार त्यो हुन् जसले उहाँसँग मिलेर परमेश्वरको इच्छालाई पालन गर्छन् (हेर्नुहोस् लूका १२:५३, १४:२६)।

येशूभक्तको इतिहासमा धेरै मानिसहरू आफ्ना नातेदारहरूसँग अलगिएको महसुस गरिएको पाउँछन्। यो कठिन अनुभव हो। मर्कूसको यस कथाले येशू पनि त्यही अनुभवमा पर्नुभएको थियो भनेर देखाउँछ। आफन्तहरूबाट पर हुनु भनेको के हो उहाँले बुझ्नु हुन्छ र जो आफ्नो आस्थाको कारण परिवारबाट पीडादायी भएर पन्छिएको वा आइसोलेशनमा बस्नेहरू प्रतिको अनुभव उहाँले बुझ्नुहुन्छ र सान्त्वना दिनुहुन्छ।