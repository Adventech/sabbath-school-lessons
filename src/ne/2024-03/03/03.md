---
title:  लेवीलाई बोलाउनुहुन्छ र उपवासको बारेमा येशूले सम्झाउनुहुन्छ
date:   15/07/2024
---

`अल्फाइयोसको छोरा लेबी को थियो र येशूको चेला हुन अरूको निम्ति किन आपत्ती थियो? हेर्नुहोस्, मर्कूस 2:13-22।`

येशूको समयमा कर उठाउने व्यक्तिहरू कि त स्थानीय वा रोमी सरकारको कर्मचारी थिए। यहूदा क्षेत्रमा ती कर उठाउनेहरू लोकप्रिय थिएन अर्थात् तिनीहरूलाई तुच्छ ठान्दथे। तिनीहरूले आफ्नो खल्तीमा हाल्न चाहिनेभन्दा बढि कर लिन्थे। तिनीहरू भ्रष्ट थिए। आफ्ना देशका जनहरूको मोलमा तिनीहरू धनी हुन्थे। यदि कोही कर उठाउने मानिस कसैको घरमा गयो भने त्यो पूरै घर र त्यहाँ भएका मानिसहरू अशुद्ध मानिन्थ्यो। कर उठाउने मानिस समाजमा निच र तल्लो जातिको भनेर सबैले हेप्दथे।

त्यसकारण, धर्मगुरु, पण्डित र बुद्धिजीविहरूले कर उठाउनेकहाँ येशू जानुहुँदा तिनीहरूले यसरी घोर आपत्ति जनाएका थिए, "होइन उहाँ कर उठाउने र पापीहरूको बिचमा किन खानुहुन्छ?"

तिनीहरूको जिज्ञासा प्रति येशूको प्रतिक्रिया कस्तो थियो? तिनीहरूको धारणा प्रति येशू असहमत हुनु भएन। बरु उहाँ ती धारणको जरालाई उहाँले सम्बोधन गर्नुभयो, "स्वस्थ मानिसको निम्ति होइन बिरामीको निम्ति डाक्टरको आवश्यकता हुन्छ।" उहाँले आफूलाई अचुक आत्मिक डाक्टर हुनुहुन्छ भनेर दावी गरेर देखाउनुभएको थियो। उहाँले नै पापले ग्रष्त भएको बिरामीलाई निको पार्नुहुन्छ भनेर सबैलाई आभास दिनुभएको थियो।के बिरामी डाक्टरकहाँ जाने अधिकार छैन र?

मर्कूस २:१८÷२२मा नयाँ विषयवस्तु थप्दछ। परमेश्वर र सैतानको बिचमा भइरहेको द्वन्द्वमा परमेश्वरको भूमिका कस्तो छ भनेर त्यस विषयवस्तुले खुलासा गर्दछ। पहिलेको अंशमा लेबीले उपलब्ध गराएको भोजको बारेमा चर्चा गरिएको छ भने मर्कूस २:१८÷२२मा उपवासको बारेमा चर्चा गरिएको छ। जब बप्‍तिस्मा दिने यूहन्नाका चेलाहरू र फरिसी पण्डितहरू उपवास बस्छन् भने येशूका चेलाहरू किन उपवास बस्दैन भनेर प्रश्‍न गर्दा त्यसको जवाफ येशूले दिनुभएको थियो। विवाहको अर्तिकथाको माध्यमबाट आफ्नो उपस्थितिको बारेमा उहाँले जानकारी दिँदै उपवासको बारेमा उहाँले सुनाउनुहुन्छ। विवाह भोजको समयमा पाहुनाहरू उपवास बसे त्यो अत्यन्तै अनौठो हुन्थ्यो। तर एक दिन दुलहालाई लैजानेछ भनेर उहाँले भविष्यवाणी गर्नुहुन्छ। त्यो उहाँले क्रूसको बारेमा इङ्गित गर्नुभएको थियो। त्यसबेला उपवास बस्ने धेरै समय पाउनेछ।

नयाँ भाँडोमा दाखमद्य हाल्नु र पुरानो भाँडोमा दाखमद्य हाल्नुको बिचमा भिन्नता छ भनेर येशूले आफ्नो शिक्षालाई सुनाउनु हुन्छ। धार्मिक अगुवाहरूको शिक्षादीक्षा पुरानो भाँडामा राखिएको नयाँ दाखमद्य जस्तै हो भनेर उहाँले खुलासा गर्नुभएको थियो। येशू र धार्मिक अगुवा, पुजारी र पण्डितहरूका शिक्षादीक्षाहरू एक आपसमा बाझिएको छ भनेर उहाँले देखाउन खोज्नुभएको थियो। ती धार्मिक अगुवाहरू कतिको भ्रष्ट थिए भनेर येशूले भन्डाफोर गर्नुभएको थियो। सत्य धर्म नै किन नहोस्, यदि होशियार भएन भने त्यो पनि भ्रष्त मानिसहरूको बिचमा भ्रष्त नै देखिन सक्छ।

`येशूको समयमा तुच्छ मानिएका कर लिने कर्मचारीहरूलाई हेर्ने जस्तै अहिले पनि तिनीहरू को हुन्? तपाईँको दिमागमा तिनीहरूलाई कसरी अटाउन सक्नुहुन्छ?`