---
title:  यो गर्न सक्छ भनेर कसले भन्यो?
date:   27/08/2024
---

`यहूदी धर्मका पण्डित तथा अगुवाहरूले जहिले पनि येशूसँग विवाद गर्न चाहन्थे र उहाँलाई दवाउन चुनौती दिन खप्पिस पनि थिए। तर उहाँले निडर भएर तिनीहरूको सामना गरेका थिए। मर्कूस ११:२७÷३३मा तिनीहरूले उहाँको आधिकारिता प्रति चुनौती दिएको उल्लेख गरिएको छ। त्यसलाई उहाँले कसरी सामना गर्नुभयो?`

मन्दिरमा सौदा गर्नेहरूलाई धपाएको एक दिन पछि धार्मिक अगुवा, शास्त्री, पण्डित र पुजाहारीहरू मन्दिरको परिसरमा आएर कुन अधिकारले मन्दिरबाट व्यापारीहरूलाई हटाउनुभएको थिए भनेर उहाँसँग केरकार गरे। उहाँलाई धरापमा पार्न तिनीहरूले सोधेका थिए। तिनीहरूलाई सत्यको खोजमा थिएन। यदि उहाँले परमेश्वरबाट त्यो अधिकार पाएको भनेर जवाफ दिए भने जाबो गाउँले सिकर्मी त्यो अधिकार कसरी पाए भनेर उहाँ प्रति आपत्ति जनाउँथे। यदि उहाँले मानवीय अधिकारबाट त्यो काम गरेको भनेर दावि गरे उहाँ मूर्ख तथा बहुला भनेर उहाँलाई बेवास्ता वा तिरस्कार गर्ने थिए।

तिनीहरूको प्रश्‍नले उहाँलाई धरापमा पार्न खोजेका थिए भनेर उहाँले महसुस गर्नुभएर उहाँले प्रश्‍नै गरेर तिनीहरूलाई धरापमा पार्नुभएको थियो। बप्‍तिस्मा दिने यूहन्नाको बप्‍तिस्मा परमेश्वरबाट हो कि मानिसबाट भनेर उहाँले तिनीहरूलाई सोध्नुभयो। ल, हामीलाई पो धरापमा पारे भनेर ती अगुवाहरूले बुझे। यदि त्यो परमेश्वरबाट आएको हो भने येशूले भन्ने थिए, "तब तिमीहरूले उहाँलाई किन विश्‍वास गरेनौ?" तर मानिसहरूबाट हो भने तिनीहरू जनसमूहबाट डराउँथे। त्यसकारण, त्यस प्रश्‍नलाई ढाकछोप गर्न तिनीहरूले झुठ बोले। हामीलाई थाहा छैन भनेर तिनीहरूले जवाफ दिए। अनि यो मौकामा येशूले पनि तिनीहरूको प्रश्‍नको जवाफ दिन अस्वीकार गर्नुभएको थियो।

`उहाँको अस्वीकारलाई तिनीहरूलाई बुझाउन उहाँले तिनीहरूलाई एक अर्तिकथा भन्नुभएको थियो। त्यसको असर कस्तो थियो? हेर्नुहोस्, मर्कूस 12:1-12।`

येशूले दाखबारीको अर्तिकथा तिनीहरूलाई सुनाउनुभयो। एक जना जमिन्दारले मोहीहरूलाई त्यो बारीको हेरचाह गर्न सुम्पे। यो अर्तिकथा यशैया ५मा लेखिएको अर्तिकथासँग मिल्दो जुल्दो छ। विश्‍वासघाती इस्राएलहरू भ्रष्ट भएकोले तिनीहरूको विरुद्ध परमेश्वरले गम्भीर आरोप लगाउनुभएको यशैया ५मा वर्णन गरिएको छ। येशूले भन्नुभएको अर्तिकथा यशैयाको अर्तिकथासँग मिल्छ भनेर सबैलाई थाहा थियो। विशेष गरेर त्यो अर्तिकथा धार्मिक अगुवा, पण्डित, शास्त्रीहरू प्रति लक्षित गरिको थियो भनेर तिनीहरूले बुझेका थिए।

मोहीहरूले जमिन्दारलाई बारीबाट फलहरू नदिने निर्णय गरेको अर्तिकथा असमान्य नै मान्नुपर्दछ। त्यति मात्र नभएर बारीको उब्जनी दावी गर्न आएका जमिन्दारका नोकरहरूलाई तिनीहरूले दुर्व्यवहार गर्छन् र मार्छन पनि। आखिरमा त्यो सबै सहेर जनिन्दारले आफ्नो प्रियपुत्र पठाउँछन्। कमसेकम तिनीहरूले उसलाई त आदर गर्लान् भनेर अपेक्षा गर्दै बढो सहिष्णुता र धैर्य अपनाएर पठाएका थिए। तर जमिन्दारको अपेक्षालाई तिनीहरूले लात हाने। यदि उसलाई मार्‍यो भने सबै बारी आफ्नै हुनेछ भनेर तिनीहरू मिलोमत्तो गरेर उसलाई पनि मारे। तिनीहरूको तर्क अत्यनै गलत थियो। जमिन्दारले मानिसहरू पठाएर ती मोहीहरूलाई बारीबाट मात्र हटाएनन् तिनीहरूलाई नाश पनि गरे र त्यो बारी अर्कैको जिम्मा लगाइदिए। बेइमान मोहीहरूलाई तिनीहरूकै दुष्टताको फल चाख्‍न दिए।

यहूदी धर्मका अगुवा, पण्डित, शास्त्री र पूजारीहरूलाई तिनीहरू कतातिर गइरहेका छन् भनेर येशूले गम्भीर चेतावनी दिनुभएको थियो। खासमा यो अर्तिकथा परमेश्वरको प्रेममा आधारित भविष्यवाणी थियो। तिनीहरूले सामना गर्ने न्यायबाट पन्छिन ढिलो भएको छैन र तिनीहरू परिवर्तन हुन अवसर छ भन्ने त्यस अर्तिकथाले सिकाएको थियो। कतिले पश्‍चात्ताप गरे होलान्, परिवर्तन भए होलान् र येशूलाई ग्रहण गरे होलान्। तर कतिले गरेनन् पनि।