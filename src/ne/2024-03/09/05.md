---
title:  सांसाकारिक काम तथा कर्तव्यहरू र स्वर्गबाट आउने नतिजा
date:   28/08/2024
---

`मर्कूस १२:१३÷२७ पढ्नुहोस्। यहाँ के भइरहेको छ र के विद्या वा सत्यहरू येशूले सिकाउन खोज्नुभएको छ?`

यहूदी धर्मगुरुहरूले येशूलाई धरापमा पारेर उहाँलाई दोष दिन जहिले पनि प्रयास गरिरहेका थिए। उहाँलाई धर्मको नाउँमा होस् वा रोमी सरकारबाट होस् वा मानिसहरूको सम्मुख दोष लगाउन अनेकौँ जटिल प्रश्‍नहरू गरेर उहाँलाई फसाउन ती धर्मगुरुहरूले कहिल्यै पनि छोडेनन्। यहाँ करको मामिलामा विवाद ल्याएर उहाँलाई फसाउन खोजेका थिए। यस समय र स्थानमा कर नतिर्नु भनेको रोमी सरकारको विरुद्धमा खडा भएको प्रमाणित हुन्थ्यो। यो एकदम गम्भीर अपराध थियो।

जब सिजरको धन सिजरलाई नै फर्काउ र परमेश्वरको धन परमेश्वरलाई नै फर्काउ भन्ने उहाँको जवाफले तिनीहरू नाजवाफ भएका थिए। यसले उहाँलाई धरापमा पार्न सकेनन्। तर उहाँको जवाफले प्रत्येक येशूभक्तको निम्ति उल्लेखनीय शिक्षा उपलब्ध गराएको छ। सरकार प्रति येशूभक्तको दायित्वलाई उहाँले समर्थन गर्नुभएको उहाँको जवाफले देखाएको छ। "तिनीहरू रोमको शक्तिको संरक्षणमा रहेकोले त्यसलाई आफ्नो शक्तिले भ्याएसम्म सहयोग गर्नु पर्थ्यो। सरकारका नीतिहरू परमेश्वरका नीतिहरूसँग बाझिएन भने सरकारलाई थाम्न प्रत्येक येशूभक्तको जिम्मेवारी हो। आफू रहेको देशका नीतिहरूसम्मत शान्तिसँग रहेतापनि तिनीहरूको पहिलो प्राथमिकता परमेश्वर प्रति बफादारी हुनु हो।"÷द डिजाएर अभ एजेज, पृ॰ ६०२।

अर्को प्रश्‍न उहाँलाई छेडेको मरेकाहरूको पुनरुत्थानको बारेमा थियो। सदुकीहरू ती पुजारीहरूको समूह थिए जसले मोशाको पहिलो पाँच पुस्तकहरूमा मात्र विश्‍वास गर्दथे। बाइबलक अरू किताबहरू प्रति तिनीहरूको चासो थिएन। मरेकाहरू पुनरुत्थान हुनेछ भन्ने शिक्षामा तिनीहरूले विश्‍वास गर्दैनथे। जुन विवरण दिएर येशूलाई सोधेका थिए त्यो विवरण केवल अनुमानित र काल्पिनिक कथा मात्र थियो।यसमा सात दाजुभाइहरू र एक स्त्रीको बारेमा थियो। मोशाको नियम अनुसार परिवार वा वंशलाई निरन्तरता दिन यदि कोही मानिस मर्‍यो र उसका कोही सन्तान भएन भने उसको भाइले विधवीलाई विवाह गर्न सक्थ्यो। उनबाट जन्मेको कोही सन्तान त्यो मरेको मानिसको कानुनी रूपमा उसकै हुन्थ्यो (व्यवस्था २५:५÷१०)।

येशूलाई नैतिकतामा धरापमा पार्न सदुकीहरूले पुनरुत्थानको शिक्षालाई बेठिक बनाउन उहाँलाई प्रश्‍न गरेका थिए। पुनरुत्थानमा विधवी कसको पत्‍नी हुनेछ भनेर सोध्दै उहाँलाई नैतिक आधारमा ती गुरुहरूले पासोमा पार्न खोजेका थिए। येशूले तिनीहरूको त्यो विवादलाई दुई चरणमा जवाफ दिनुभयो। उहाँले धर्मशास्त्रमै के लेखिएको छ र परमेश्वरको शक्ति के हो भनेर औँल्याएर तिनीहरूलाई धरापमा पार्नुभएको थियो। प्रथमत: उहाँले पुनरुत्थानमा परमेश्वरको शक्तिको बारेमा बताउनु भएको थियो। स्वर्गमा विवाह हुनेछैन भनेर उहाँले जिकिर गर्नुभएको थियो। अनि उहाँले प्रस्थान ३:१÷२२कै आधारमा पुनरुत्थानको शिक्षाको पक्षमा बोल्नुभएको थियो। यहाँ परमेश्वर अब्राहम, इसहाक र याकूबका परमेश्वर हुनुहुन्छ भनेर सम्बोधन गरिएको छ। तिनीहरूको पुनरुत्थान हुनेछ र यदि परमेश्वर अब्राहम, इसहाक र याकूबका परमेश्वर हुनुहुन्छ भने तिनीहरू मरेको मर्‍यै हुनेछैन। अहिले तिनीहरू मरेपनि तिनीहरू पुनरुत्थान हुनेछ भन्ने विद्यालाई उहाँले समर्थन गर्नुभएको थियो।

`यदि तपाईँलाई कसैले सोधे, "के तपाईँलाई परमेश्वरको शक्ति थाहा छ?" भनेर सोध्यो भने तपाईँले के जवाफ दिनुहुन्छ?`