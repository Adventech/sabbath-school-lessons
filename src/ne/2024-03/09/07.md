---
title:  थप जानकारी
date:   30/08/2024
---

द डिजाएर अभ एजेजको पृ॰ ५८०÷६०९को "द डुम पिपुल," "द टेम्पल क्लिन्स एगेन," र "कन्त्रोभर्सी।"

"येशूले आफ्नै शक्तिले उभ्याउनुभएको रूखलाई ख्रीष्टले सराप्‍नुले सारा इसाईहरू र चर्चहरूको निम्ति चेतावनी थियो। अरूलाई दुर्व्यवहार गरेर कसैले परमेश्वरका दश आज्ञाहरू पालन गरेर जिउन सक्दैन। तर एडभेन्टिस्ट इसाई हुँ भनेर दावी गर्ने धेरैले ख्रीष्टको दयालु र निस्वार्थी जीवन बिताइरहेका छैनन्। आफू प्रखर वा कठ्ठर एडभेन्टस्ट इसाई हुँ भनेर दावी गर्ने कतिपयलाई परमेश्वरको सेवा गर्नु भनेको के हो सो थाहा छैन। कतिपयले आफ्नो भाउ, कदर, प्रतिष्ठा र मान खोज्न मिशनमा काम गर्छन् तिनीहरूले योजना बनाउँछन् र अध्ययन गर्छन् तर आफूहरूलाई खुशी पार्न मात्रै। आफूले फाइदा पाएसम्म मात्र तिनीहरूको समय मूल्यवान भएको देख्छन् (अवकाश पाएपछि चर्चमा सहयोग गर्न पनि छोड्छन्)। तिनीहरूले आफ्नो जीवनमा जे गरेतापनि आफ्नो भाउ खोज्ने नियतले गर्दछन्। तिनीहरूले अरूको होइन आफैलाई सेवा गर्छन्। निश्‍वार्थी भएर सेवा गर्न नै परमेश्वरले यस संसारमा मानिसलाई सृष्टि गर्नुभएको थियो। सम्भव भए सबै बलले मानवको सेवा गर्ने ढाँचाले उहाँले मानिसलाई सृष्टि गर्नुभएको थियो। तर कतिपय मानिसको वा एडभेन्टिस्ट इसाई हुँ भन्ने दावी गर्नेको स्वार्थ यति ठूलो छ कि तिनीहरूलाई अरूलाई देख्‍न नै सक्दैन। तिनीहरूको मानवतालाई छुन पनि सकेको छैन। जो आफ्नो निम्ति मात्र जिउँछ त्यो अञ्‍जिरको रूख जस्तो हो। हेर्दा हराभरा थियो तर फलबिहिन थियो। तिनीहरू औपचारिक रूपमा आराधना गर्छन्, चर्चमा जान्छन् तर हृदयमा हुनु पर्ने पश्‍चात्ताप वा सकली विश्‍वास छैन। मुखले मात्र तिनीहरूले परमेश्वरका आज्ञाहरूको आदर गरेका छन् भनेर देखाउँछन् तर व्यवहारमा त्यो कमी छ। तिनीहरूले ओठले मात्र आफ्नो भक्ति देखाउँछन् तर व्यवहारमा उतार्दैनन्। अञ्‍जिरको रूखलाई येशूले गर्नुभएको फैसलाले देखावटी धर्म वा औपचारिक एडभेन्टिस्ट इसाईलाई उहाँले कतिको घृणा गर्नुहुन्छ भनेर देखाइएको थियो। परमेश्वरको सेवा गर्छु भनेर दावी गर्ने तर उहाँको महिमा वा इज्जत थाम्न फल नफलाउनेहरूभन्दा खुलेर पाप गर्नेहरू उहाँको सामु कम दोषी हुन्छ भनेर त्यस श्रापित अञ्‍जिरको रूखबाट येशूले घोषणा गर्नुहुन्छ।"÷द डिजाएर अभ एजेज, पृ॰ ५८४।

**चिन्तनमनन**:

`येशूले मन्दिर सफा गर्नुभएको अर्थ गहिरिएर सोच्नुहोस्। यही कुरा हाम्रो चर्चमा कसरी लागु गर्न सक्छौँ? हाम्रो चर्चमा कहाँ सफा हुनु आवश्यक छ?`

`सुसमाचारका पुस्तकहरूभरि येशूले बारम्बार धर्मशास्त्रलाई औँल्याउनु भएर भविष्यवाणी पूरा हुनुपर्छ भन्नुभएको लेखिएको छ। हाम्रो आस्थाको जीवनको केन्द्रविन्दुमा यो बुझ्नु किन अपरिहार्य छ? बाइबललाई कम महत्त्व दिने वा कमसल बनाउने कुनै पनि तत्त्वहरूलाई हामीले किन अस्वीकार गर्नुपर्छ? कतिपयले बाइबलमा परमेश्वरको बारेमा मानिसहरूकै सोच अनुसार रचिएको हो र परमेश्वरको धारणा नै मनगढन्ते भनेर हँस्सी उठाउँछन्। यस खालको प्रवृतिबाट हामी कसरी जोगिएर बस्नै?`

`चर्च र राज्यको बिचमा कहाँ धर्सो तान्ने? येशूले मर्कूस १२:१३÷१७मा येशूले भन्नुभएको अनुसार सरकार र परमेश्वरको बिचको मामिलालाई हामीले कसरी सम्हाल्न सक्छौँ?`

`पुनरुत्थानको बारेमा चर्चा गरिएका पदहरू बाइबलमा हेर्नुहोस्। यो विद्या हाम्रो आस्थाको किन केन्द्रविन्दु हो। कतिपय मानिसहरू मानिस मरेपछि के हुन्छ भन्ने अनेकौँ धारणाहरू छन्। तर पुनरुत्थानको विद्याले हामीलाई मृत्युको बारेमा भएको अन्यौलता किन हट्छ?`