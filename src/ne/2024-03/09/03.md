---
title:  श्रापित रूख र मन्दिरको शुद्धिकरण
date:   26/08/2024
---

`मर्कूस ११:१२÷२६ पढ्नुहोस्। यसमा चित्रण गरेका घट्नाहरूका अर्थ के हो?`

बिहान येशू र उहाँका चेलाहरू बेथानीबाट यरुशलेम जाँदै हुनुहुन्थ्यो। यरुशलेम बेथानीबाट दुई माइल वा तीन किलोमिटर जति पर्छ। येशू भोकाउनुभएको थियो। बाटोको छेउमा उहाँले अञ्जिरको रूख देख्‍नुभयो। त्यो रूख हरियो पातले ढाकिएको थियो। त्यसमा केही फल पाइन्छ कि भनेर उहाँ त्यस रूखनिर पुग्नुभयो। आफ्नो भोक मेटाउन कसैको वा छिमेकीको बारीबाट टिपेर खानु चोरेको ठहर्दैनथ्यो किनकि पुरानो करारको नियम अनुसार त्यो मान्य थियो (लेबी १९:९, लेबी २३:२२, व्यवस्था २३:२५)। तर हरियो र फल भएको जस्तै देखिने रूखमा केही फल नपाएपछि उहाँले रूखलाई सराप्नुभयो,"तिम्रो रूखबाट अबदेखि कसैले फल नखाउन्" (मर्कूस ११:१४)। येशूको यो सम्बोधन अनौठो र उहाँको मिजासलाई झल्काउँदैनथ्यो। तर भोलिपल्ट के हुन्छ त्यो त झन झट्का दिने खालको थियो।

जब येशू मन्दिरमा जानुभयो त्यो अन्यजातिहरू जम्मा हुने ठाउँ हुनुपर्छ। त्यहाँ अन्यजातिहरूले बलिको निम्ति पशु, भङ्गेरा र अरू सामानहरू बेच्दै थिए। यो अनुमति मुख्य पुजारी कायफसले दिएका थिए। येशूले मन्दिरको त्यस परिसरबाट सबैलाई धपाउनुहुन्छ। परमेश्वरको आराधना श्रद्धा र शान्तपूर्वक गरियोस् भन्ने येशूको चाहना थियो। उहाँको यो काम मन्दिरमा हुने विधिहरूको रेखदेख गर्ने मानिसहरूको निम्ति घोर आपत्ति थियो।

त्यस मन्दिरको परिसरमा भइरहेको हल्लीखल्ली, किनबेच गर्ने मानिसहरूको घुइँचोले मन्दिरलाई नै अपवित्र पारिरहेको थियो। मन्दिर त सबै मानिसहरूको निम्ति प्रार्थनाको घर हो भनेर उहाँले जिकिर गर्नुभएको थियो (यशैया ५६:७)। सबै भन्दा अन्य जाति पनि समावेश भएको थियो। अनि उहाँले भन्नुभयो त्यो मन्दिर त धर्मका अगुवाहरूले डाँकाहरूका ओडार बनाएको छ (यर्मिया ७:११)। अनि यस अचम्मको दिन पछि आफ्ना चेलाहरूसँग येशू सहरबाट बाहिर जानुहुन्छ (मर्कूस ११:१९)।

भोलिपल्ट बिहान जब येशू र उहाँका चेलाहरू फर्किन्दै थिए (मर्कूस ११:२०÷२६) तब अञ्जिरको रूख जरैदेखि सुकेको देखेर चेलाहरू चकित भए। चेलाहरूको जिज्ञासा मेटाउन येशूले त्यस रूखबाट प्रार्थना र क्षमाको बारेमा पाठ सिकाउनुहुन्छ। यसको अर्थ के हो?

यी दुई कथाहरू मर्कूसको पुस्तकमा चौथो सैन्डविच वा चक्‍की हुन्। दुवै रूख र मन्दिरका पूजारीहरूले समान सन्देश दिइरहेका छन्। तिनीहरू भिन्नाभिन्नै भएतापनि र भिन्नाभिन्नै स्थान र परिस्थितिमा भएतापनि तिनीहरूको क्रियाकलापले दिएको सन्देशले धर्मको नाउँमा चल्ने धर्मगुरुहरू र झट्ट हेर्दा हरियो देखिने फलबिहिन बिरुवा प्रति येशूको मनस्थिति कस्तो रहेछ भनेर उहाँले चेलाहरूलाई नाटकीय ढङ्गले सिकाउन खोज्नुभएको थियो। दुवै चरित्र वा रूख र मन्दिर परमेश्वरको अगाडि समान भएको देखिएको छ। तर येशूले तिनीहरू प्रति विपरित कामहरू देखाउनुभएको थियो। उहाँले रूखलाई सराप दिनुहुन्छ भने मन्दिरलाई शुद्ध गर्नुहुन्छ। रूख सुकेपछि त्यसले केही गर्न नसकिने अवस्था थियो। तर धार्मिक अगुवाहरू धर्ममा हरियो, परियो देखेतापनि तिनीहरूमा परमेश्वरको लक्ष नभएकोले येशूको अगाडि तिनीहरू मरेतुल्य थियो। तिनीहरूले धर्मको नाउँमा यो बिडम्बना प्रकट गरेका थिए कि येशूको हत्या गर्न षडयन्त्र रच्न पुगेका थिए। यस स्थितिमा तिनीहरू आत्मिक रूपमा मरेको रूख जस्तै थिए। येशूको मृत्युपछि यहूदी धर्ममा गरिने सबै धर्मकर्म, बलि र मन्दिरमा गरिने सबै सेवाकार्यको औचित्य समाप्‍त भएको हुने थियो। यो ती धर्मका गुरुहरूलाई थाहा थिएन वा यस प्रति तिनीहरू लाटो नै थिए जसरी मरेको रूखलाई केही थाहा हुँदैन।

`तपाईँको जीवनमा सफा गर्नुपर्ने के छ? त्यसलाई कसरी सफा गर्ने?`