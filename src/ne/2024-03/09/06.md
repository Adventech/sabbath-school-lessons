---
title:  सबभन्दा महान् आज्ञा
date:   29/08/2024
---

`एक जना मिलनसार पण्डितले येशूसँग एउटा गहिरो प्रश्‍न गरेका थिए। येशूले उनको जवाफमा दोब्बर शिक्षा थियो। त्यो के हो हेर्नुहोस्, मर्कूस १२:२८÷३४`

यस समयसम्म यहूदी धर्मका गुरु, पण्डित, शास्त्री र पुजारीहरू येशू प्रति पूर्वाग्रह र उहाँको विरोध गरेका मर्कूसले लेखेका थिए। केवल केही मात्र उहाँलाई आदर गरिन्थे। यरुशलेममा उहाँको समय अधिक मात्रामा बितेको थियो। त्यहाँ उहाँले धर्मगुरुहरूसँग निकै सामना गर्नुपरेको थियो। मन्दिरमा गरिने पूजा वा विधिहरूको बारेमा ती अगुवाहरूले विवाद गरेका थिए। यहूदी धर्मको मुटु नै यरुशलेमको मन्दिर थियो वा तिनीहरूलाई पहिचान गर्ने चिनो नै तिनीहरूको मन्दिर प्रति आस्था थियो। शास्त्रीहरूले उहाँसँगको विवादहरू ध्यानपूर्वक सुनेका थिए र उहाँको जवाफमा इमान्दारी देखाएकोले कतिपयले उहाँको सराहना गरेका थिए भने कतिपयले उहाँमाथि शत्रुतापूर्वक व्यवहार गरेका थिए। तर येशूले साहसिलो भएर तिनीहरूको सामना गर्नुभएको थियो। उहाँको क्रियालापहरूलाई कतिले मुक दर्शक भएर हेरेका थिए भने कतिले सहानुभूतिपूर्वक हेरेका थिए। तर एक जना मानिस केवल दर्शक मात्र हुन चाहेको थिएन।

यस धर्मगुरुका पण्डित वा शास्त्रीले यहूदी धर्मको मूल सारमा येशूको प्रतिक्रिया कस्तो थियो भनेर थाहा पाउन चाहेका थिए। यहूदी धर्ममा दश आज्ञाहरू अत्यन्तै महत्त्वपूर्ण आज्ञा थियो र यो यहूदी धर्म (बाइबललाई मान्ने येशूभक्तहरूको निम्ति पनि)को मूल सार नै थियो र छ पनि। येशूले सरल र स्पष्ट तरिकाले व्यवस्था ६:४,७ शेमालाई shema उद्धरण गर्नुभएको थियो। यो यहूदी धर्ममाथि विश्‍वासको स्वीकार थियो। सारा हृदय, आत्मा, दिमाग र बलले परमेश्वरलाई प्रेम गर्नु नै सबभन्दा महान् आज्ञा हो भनेर येशूले भन्नुभएकोफ थियो। हाम्रो सम्पूर्ण जीवन र त्यसका पक्षहरूले परमेश्वरलाई प्रेम गर्नु नै हाम्रो परम धर्म हो। शास्त्रीले नसोधेको प्रश्‍नलाई पनि जवाफ दिँदै पुरानो करारबाट नै उतार्दै छिमेकीलाई आफूलाई जस्तै प्रेम गर्नु भनेर उहाँले सुनाउनुभएको थियो। यो लेबी १९:१८मा लेखिएको छ।

प्रेम गर्न आदेश नै दिनु कतिको सम्भव छ भनेर कतिले सोच्छन्। तर त्यसबेलाको संस्कार अनुसार व्यवस्थामा लेखिएको आज्ञालाई हामी बुझ्न सक्छौँ। यो "प्रेम" भन्ने शब्द पौराणिक समयमा दुई पक्षहरूको बिचमा हुने सम्झौतामा प्रयोग गरिएको भाषाबाट आएको हो। यो प्रेम भन्ने शब्दले सम्झौताका बुँदाहरूलाई कार्यान्वयन गर्न बफादार हुन अपेक्षा गरिएको हुन्थ्यो। दुई समूहको बिचमा भएको गहिरो सम्बन्ध र स्नेहलाई देखाउन नै सम्झौतालाई पालन गरेर प्रकट गर्नुपर्थ्यो।

शास्त्री इमान्दार थियो र येशूको जवाफमा उहाँको सरलता र स्पष्पतता भएको उनले देखेका थिए र उनले येशूको समर्थन प्रति सराहना गरेर व्यक्त गरेका थिए। येशूको जवाफमा मूल्य भएकोले त्यस शास्त्रीको समर्थन प्रति अरू धार्मिक अगुवाहरूले अनुहार खुम्च्याएका होलान्। उहाँको पक्षमा अरू कुनै धार्मिक अगुवाहरू उभेका थिएनन्। शास्त्रीको इमान्दार जवाफ प्रति येशूले पनि समर्थन जनाउनुभएको थियो। उनी परमेश्वरको राज्यबाट टाढा थिएन भनेर उनलाई हौशला दिनुभएको थियो। तर त्यो शास्त्रीले येशू को हुनुहुन्थ्यो र उहाँलाई पछ्याउने कदम चालेको नदेखाएकोले उनी परमेश्वरको राज्यमा प्रवेश गर्ने कुरामा प्रश्‍न नै त थियो। बाइबलको वचनमा विश्‍वास गरेर मात्र पुग्दैन तर विश्‍वासमा अघि बढ्न उहाँलाई चिनेर ग्रहण गर्नु अपरिहार्य छ।

`परमेश्वर र छिमेकीलाई आफू जस्तै प्रेम गर्न हामीले कसरी सिक्ने? ती सबै आदेशहरूको पालना गर्ने साँचो क्रूसमा किन छ?`