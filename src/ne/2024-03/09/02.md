---
title:  विजयको घोषणा गर्दै प्रवेश
date:   25/08/2024
---

`मर्कूस ११:१÷११ र जकरिया ९:९,१०मा के विवरण उल्लेख गरिएको छ? हेर्नुहोस्, मर्कूस 11:1-11 र जकरिया 9:9-10।`

यस कथाको आधा भाग त येशूले दुई जना चेलाहरूलाई नजिकको गाउँमा गएर ल्याउन अर्‍हाउनुभएको विवरण छ। उहाँ गधामा चढेर यरुशलेममा जाने उहाँको कार्यक्रम थियो। तर यस विवरण किन विस्तृत रूपमा दिइयो?

त्यसको जवाफ दुईवटा छ। येशूमा भएका भविष्यवाणीका शक्तिहरूलाई यसले प्रकट गर्दछ। उहाँ सम्मानसाथ यरुशलेममा आउनु भनेको उहाँले परमेश्वरको चाहनासँग जोडिएको देखाएको थियो। दोस्रोमा, उहाँको कथा जकरिया ९:९,१०सँग जोडिएको पक्षलाई लिन सकिन्छ। यसमा राजा यरुशलेममा गधामा चढेर आएको लेखिएको छ। राजा सोलोमन यरुशलेममा आउँदा गधामा चढेर आएका थिए (१ राजा १:३२÷३८)। येशूको कार्यमा राजा सोलोमनलाई याद दिलाउँछ। जब आदोनियाहले दाउदको सिंहासन खोस्न लागेको थियो त्यसबेला उनले सोलोमनको शिरमा तुरन्तै राजमुकुट लगाउन हुकुम दिएका थिए। त्यसबेला सोलोमन खच्चरमा चढेर गिहोनमा गएका थिए जहाँ उनलाई राजा घोषणा गरिएको थियो।

"येशूको जन्मनुभएको पाँच सय वर्ष पहिले अगमवक्ता जकरियाले इस्राएलमा आउनुहुने राजाको बारेमा भविष्यवाणी गरेका थिए। यो भविष्यवाणी यसरी पूरा भयो। राजकीय सम्मानलाई अस्वीकार गर्नुहुने येशू अब यरुशलेममा आउनुहुन्छ। दाउदको गद्दीको हकवालाको प्रतिज्ञा गरिएको उहाँ नै हुनुहुन्थ्यो।"÷द डिजाएर अभ एजेज, पृ ५६९।

यरुशलेम सहर पहाडी इलाकामा छ। यो कमसेकम २,४०० फुट वा ७४० मिटर अग्लो पहाडमा छ। येशूको समयमा यहाँको जनसंख्या ४०,०००देखि ५०,००० जति थियो। निस्तार चाडमा त्यसबेला धेरै मानिसहरू हुन्थे। यो २५० एकर वा २००० रोपनीमा अवस्थित सहर थियो। मन्दिर भएको पहाड करिब ३७ एकर वा २९६ रोपनी क्षेत्रफलमा थियो। त्यस सुन्दर मन्दिर र त्यसको परिसरले सहरलाई सोभा दिएको थियो।

येशू पूर्वबाट त्यस सहरमा प्रवेश गर्नुभएको थियो। उहाँ जैतुनको डाँडाबाट ओर्लन्दै सुनौलो द्वारबाट मन्दिर भएको पहाडमा प्रवेश गर्नुभएको थियो (अहिले त्यस द्वारलाई ईँटाहरूले छोपेको छ)। उहाँ सहरमा प्रवेश गर्नुहुँदा सारा सहर नै हलचल मच्चिएको थियो। येशूको चिन्हको रूपमा गरिएको यो क्रियाकलापको महत्त्व सबैले महसुस गरेका थिए। सारा भिड नै येशूको पछि होशन्ना भनेर चिच्याएका थियो। त्यस शब्दको अर्थ "अहिले हामीलाई उद्धार गर्नुहोस्" हो। पछि आएर "परमेश्वरको प्रशंसा होस्" भन्नेमा प्रयोग गर्न थालेको थियो।

सारा मर्कूसको विवरणभरि येशूले आफूलाई गुपचुप राख्‍न अर्‍हाइएको समय अब वितेको थियो। अब येशू खुला रूपमा यरुशलेममा राजकीय यात्राको प्रतिकमा प्रवेश गर्नुहुन्छ। उहाँ मन्दिरमा प्रवेश गर्नुहुन्छ। यो अपरान्हको समय थियो। उहाँले यताउती हेरेर आफ्ना चेलाहरूसँग बेथानीमा जानुहुन्छ। भिडमा दङ्गा वा विद्रोह मचिनु वा मचाउनुको सट्टा चुपचाप शान्त ठाउँमा येशू आफ्ना चेलाहरूसाथ जानुहुन्छ। तर भोलिपल्टको घट्ना फरक हुने थियो।

`यथार्थमा गधामा येशू चढ्नुभएको चर्तिकलाले उहाँ कतिको नम्र हुनुभएको देखाउँदछ। येशूभक्तहरूको बिचमा यो मिजास किन महत्त्वपूर्ण छ? क्रूसको सन्दर्भमा हामीमा गौरव गर्ने, आफ्नो भाउ खोज्ने प्रवृत्ति वा घमण्ड गर्नु के छ र?`