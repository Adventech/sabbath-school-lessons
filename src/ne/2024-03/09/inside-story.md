---
title:  मिसन कथा
date:   30/08/2024
---

### सपनाले बाबुको जीवन नै परिवर्तन गर्‍यो, भाग ६

अनुशले आफ्नो बुबा परमेश्वरतिर फर्कून् भनेर धेरै वर्ष प्रार्थना गरिरहेकी थिइन्। जब आफू र आमालाई चर्चमा जान अनुमति पाए तब उनले बाबुको निम्ति झन जोडडार प्रार्थना गर्न थालिन। आफूलाई पितामा प्रकट गरिदिन अनुशले प्रार्थना गर्न थालिन्। "म कथाको मुख्य पात्र हुन चाहन्न। मलाई वास्ता नगर्नुहोस्। बुबालाई सपना, दर्शन वा साथीहरूद्वारा तपाईँ प्रकट गर्नुहोस्। उहाँले पनि मुक्ति पाऊन् भन्ने म चाहना गर्दछु," अनुशले परमेश्वरसँग बिन्तिभाउ गरिन्।

यो मामिला परमेश्वरलाई नै सुम्पेर उनले भनिन्, "परमेश्वर पिता यो तपाईँ र मेरो बाबुको बिचको मामिला हो।"

एक राति बाबुले सपना देखे। आफू रहेको आर्मनियाको सहरको नजिकको अर्को सहरमा पानी परिरहेको उनले सपना देखे। केही मानिसहरू दगुरीरहेका र चिच्याइ रहेका तर अरूहरू शान्तपूर्वक गीत गाइरहेको सपना उनले देखे। त्यो सपना देखेर चकित हुँदै अनुश र आमालाई त्यसको बारेमा सुनाए।

त्यसै वखत उनले अनलाइनबाट पवित्र आत्माको बारेमा दिएको प्रवचन सुनिन्। उनले आफ्नो बाबुलाई यो बताइन्, "प्रचारकले भनेकी पवित्र आत्माको आगोले नर्कको आगोबाट हामीलाई बचाउनुहुनेछ। जब तपाईँले पवित्र आत्माको आगो पाउनुभयो भने तपाईँ युगको अन्तमा हुने आगोबाट त्रसित हुनुहुनेछैन।

आफूले देखेका सपनाका दगुरिरहेका मानिसहरूमा पवित्र आत्मा नभएको बाबुले महसुस गरे। तिनीहरू नरकको आगोदेखि डराइरहेका थिए। तर शान्तसँग प्रार्थना र गीत गाइरहेका मानिसहरूमा पवित्र आत्मा भएकोले तिनीहरू डराएका थिएनन्। येशू ख्रीष्टको बप्‍तिस्मामा पवित्र आत्मा ढुकुर जस्तो आउनुभएको उनले पढेको सम्झे (मत्ती ३:१६)।

"ओहो, म त बप्‍तिस्मा लिनुभपर्छ," बाबुले भने।

उनकै मुखबाट निस्केको ती वचनहरू अनौठो थियो। आर्मिनियमा कोही पनि इसाई हुनु गौरवको कुरा थियो। ई॰सन्॰ ३०१मा आर्मनियाका धेरै मानिसहरू इसाई भएका थिए। तर तिनीहरू ठुलो भएपछि होइन बच्चामा नै बप्‍तिस्मा दिन्थे। बाबुले के गर्ने थाहै भएन।

"तपाईँसँग बाइबल छ। तपाईँको प्रश्‍नको जवाफ तपाईँले बाइबलबाट नै थाहा पाउनुहोस्," अनुशले सुझाव दिइन्।

बाबुले बाइबललाई बडो ध्यान दिएर पढ्न थाले। उनले एक दिन साथीलाई उनले बाइबल पढिरहेको छ कि भनेर सोधे। "त्यसको बारेमा घमण्ड गर्ने के कुरा छ र? यदि भोलि नै येशू आउनुभयो भने के तपाईँले 'मैले बाइबल पढेको छु' भनेर मात्र पुग्छ र?" साथीले सुनाए।

त्यो प्रश्‍नले बाबु चकित भए। उनको पूरै शरीर काम्न थाले। केही समय पछि जब उनी साथीको घर छोडेपछि कारमा एक्लै भएको बेलामा आफ्नो हृदय परमेश्वरलाई पोखाए। "यदि भोलि नै येशू आउनुहुन्छ भने मैले उहाँलाई के भन्ने? यदि येशू साँच्चै नै आउनुहुन्छ भने मैले के जवाफ दिने?" यस सोचले उनको दिमाग नै रन्थननिन थाल्यो।

घरमा फर्केर उनले आमालाई सुनाए,"अर्को साबथ म तिमीहरूसँग चर्चमा जानेछु।"

तर सात जना महिलाहरू मात्र भएको आफ्नो घर नजिकको चर्चमा उनी जान चाहेनन्, त्यसकारण उनले भने, "अर्को सहरको चर्चमा जाऔँ।"

त्यस दिनदेखि अनुशका बुबाले प्रत्येक हप्‍ता चर्चमा गएर परमेश्वरको आराधना गर्न थाले।