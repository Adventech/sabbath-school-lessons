---
title:  यरुशलेम विवादहरू
date:   24/08/2024
---

### यस अध्यायमा मुख्य पदहरू
मर्कूस ११; १ राजा १:३२÷४८; जकरिया ९:९,१०; यशैया ५६:७; यर्मिया ७:११; मर्कूस १२:१÷३४।

> <p>यस अध्यायको मूल सार पद</p>
> "जब तिमीहरू प्रार्थना गर्न खड़ा हुन्‍छौ, तब कसैको विरुद्धमा तिमीहरूको केही छ भने क्षमा गर, ताकि स्‍वर्गमा हुनुहुने तिमीहरूका पिताले पनि तिमीहरूका अपराधहरू क्षमा गरिदेऊन्‌।" मर्कूस 11:25।

येशू र धार्मिक पण्डित तथा अगुवाहरूको बिचमा भएका वादविवाद पाँच ऋङ्खलाबद्ध रूपमा मर्कूस २ र ३ मा उल्लेख गरिएका छन्। जब उहाँ यरुशलेममा पुग्नुभएको थियो धार्मिक पण्डित र अगुवाहरूसँग भएका ६ ऋङ्खलाबद्ध वादविवाद यस अध्यायमा अध्ययन गर्नेछौँ। ती दुई समूहका छवटा वादविवादहरूले यस संसारमा येशूको सेवाकार्यको सुरु र अन्तलाई बुझाउँछ। वादविवादको प्रत्येक समूहले इसाई जीवनका महत्त्वपूर्ण विषयवस्तुहरूको मामिलामा ध्यान दिइएको छ। विवादस्पद परिस्थितिमा येशूले दिनुभएका शिक्षादीक्षाहरू विश्‍वासीहरूलाई मौलिक आस्था र दैनिक जीवनमा सामना गर्नुपर्ने विषयवस्तुहरू मार्गनिर्देशनको रूपमा लिन सक्नुपर्दछ।

यहूदी धर्मका धार्मिक अगुवा र पण्डितहरू अनेकौँ विवादस्पद विषयवस्तुहरू प्रस्तुत गरेर उहाँसँग सामना गरेका थिए। उहाँलाई दवाउन, अलमलमा पार्न र हराउन तिनीहरूले भरमग्दुर प्रयास गरेका थिए तर तिनीहरू कहिल्यै पनि सफल भएनन्। मानिसहरू परमेश्वरको विरुद्धमा किन लाग्छन् र उहाँलाई विश्‍वास गर्न किन मनपराउँदैनन् भन्ने विषयवस्तु केही मात्रामा यस अध्यायमा विश्‍लेषण गर्नेछौँ। मानिसहरूमा भएका परमेश्वर प्रतिको पूर्वाग्रहको पर्खाललाई सत्यवादी येशूभक्तहरूले कसरी भत्काउने र तिनीहरूलाई बोलीरहनुहुने पवित्र आत्माको मधुरो आवाजलाई दवाइ रहने मानिसहरूका हृदयमा कसरी पुग्ने भन्ने विषयलाई हामीले नियाल्नेछौँ।

निस्तार चाडको समयमा (मार्च÷अप्रिल) येशू यरुशलेममा सेवाकार्य गर्नु हुने थियो। मर्कूस ११÷१६मा भएको वृतान्त एक हप्‍ताभन्दा अलिकति बढि थियो। त्यस पछि येशूको बारेमा गरिने वृतान्त उल्लेखीय रूपमा सुस्त भएको थियो। पहिलो १० अध्यायहरूको वृतान्त कमसेकम तीन वर्ष छ महिनासम्मको थियो। अनि वृतान्तमा सुस्त हुनुले येशूका अन्तिम दिनहरूका महत्त्वलाई ‍औँल्याउनको निम्ति थियो।