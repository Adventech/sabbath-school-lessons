---
title:  येशूको बप्‍तिस्मा
date:   03/07/2024
---

`येशूको बप्तिस्मामा को उपस्थिति थिए र के भयो? हेर्नुहोस्: मर्कूस 1:9-13।`

यर्दन नदीमा यूहन्नाले येशूलाई बप्‍तिस्मा दिन्छन्, तर जब उहाँ पानीबाट उक्लिनेबित्तिक्‍कै आकाश खोलिन्छ र त्यहाँबाट पवित्र आत्मा ढुकुरको रूपमा उहाँमाथि ओर्लिन्छन्। उहाँले स्वर्गबाट परमेश्वरको यो आकाशवाणी हुन्छ, "तिमी मेरा प्रिय पुत्र हौ। तिमीसँग म अति प्रशन्न छु" (मर्कूस १:११)।

यस घट्नाले येशूको बप्‍तिस्मा कतिको महत्त्व रहेछ भनेर औँल्याउँछ। त्रीएक परमेश्वर, पिता, पुत्र र पवित्र आत्मा येशूको सेवाकार्यलाई अनुमोदन गरेको प्रमाणित हुन्छ। मर्कूस १५ अध्यायमा उल्लेखित दृश्यमा त्यही घट्नाको प्रतिध्वनी गरेको पाइन्छ। त्यस दृश्यमा बप्तिस्मामा उपस्थिति भएको धेरै तत्त्वहरू क्रूसमा पनि दोहोरिएको पाइन्छ।

आत्माले येशूलाई उजाड स्थानमा लग्दछन्। यो लग्ने भन्ने शब्द ग्रीक भाषामा इक्बालो ekballo हो। साधारणतया यही शब्द दुष्ट आत्माहरूलाई धपाएको मर्कूसले प्रयोग गर्छन्। आत्माको उपस्थितिले येशूको जीवनमा पवित्र आत्माको शक्तिलाई चित्रण गर्दछ। जब प्रभुले आफ्नो सेवाकार्य सुरु गर्छ तब उहाँले तुरन्तै सैतानको सामना गर्न बाध्य हुन्छ। ४० दिनसम्म भोकै सैतानको परीक्षामा पर्नुभएको, जङ्गली जनावरहरूको बिचमा र येशूलाई स्वर्गदूतहरूले सेवा गरेको विवरण मर्माहत नै मान्नुपर्दछ।

मर्कूसको सुसमाचारमा येशूको ईश्वरीयता र मानवतालाई चित्रण गरेर सुसमाचार सुरु गरेको मर्कूसको विशेष शैली हो। ईश्वरीयताको पक्षमा येशू ख्रीष्ट वा मसीह हुनुहुन्छ (मर्कूस १:१)। प्रभुले सन्देशवाहकद्वारा येशू को हुनुहुन्छ भनेर घोषणा गर्नुहुन्छ (मर्कूस १:१,३)। उहाँ बप्तिस्मा दिने यूहन्ना भन्दा शक्तिशाली हुनुहुन्छ (मर्कूस १:७)। उहाँ परमेश्वरको प्रिय पुत्र हुनुहुन्छ जसमाथि पवित्र आत्मा ओर्लनुहुन्छ (मर्कूस १:१०,११)। तर मानवीयताको पक्षमा उहाँको बारेमा हामी देहायका कुराहरू देख्‍न सक्छौँ: उहाँ मानिस यूहन्नाबाट बप्‍तिस्मा लिनुहुन्छ हुन त उहाँले यूहन्नालाई बप्तिस्मा दिनुपर्ने हो (मर्कूस १:९)। उहाँलाई आत्माले उजाड÷स्थानमा लानुहुन्छ (मर्कूस १:१२), सैतानको परीक्षमा पर्न (मर्कूस १:१३), उहाँ जङ्गली जनावरहरूको बिचमा हुन्छन् (मर्कूस १:१३) र स्वर्गदूतहरूले उहाँको सेवा गर्छन् (मर्कूस १:१३)।

ती विपरित धारणाहरू किन? यसले येशूको अचम्म वास्तविकतालाई औँल्याउँछ, उहाँ हाम्रो प्रभु, मुक्तिदाता, हाम्रो परमेश्वर, यद्यपि उहाँ मानव प्राणी पनि हुनुहुन्छ, उहाँ हाम्रो दाजु र उदाहरण हुनुहुन्छ। तर ती सबै हामीले विश्‍वासद्वारा स्वीकार गर्छौँ र मानव प्राणीको निम्ति प्रकट गरिएको परमेश्वरको प्रेमप्रति हामी अचम्म त मान्नै पर्छ।

`येशू परमेश्वर भएतापनि हामीलाई मुक्ति दिन उहाँले मानव रूप धारण गर्नुभयो भन्ने सन्देशले परमेश्वरको अचम्मको प्रेमको बारेमा हामीलाई के बुझाउँछ?`