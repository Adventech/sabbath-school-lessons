---
title:  समाचारवाहक
date:   02/07/2024
---

`मर्कूस १:१÷८मा को पात्रहरू छन् र तिनीहरूले के भने र के गरे?`

उपर्युक्त पदहरूमा तीन पात्रहरू उल्लेख गरिएका छन्: येशू ख्रीष्ट जुन मर्कूस १:१मा सम्बोधन गरिएको छ, परमेश्वर पिता जुन मर्कूस १:२ले आभास दिन्छ, र बप्‍तिस्मा दिने यूहन्ना। उनी समाचारवाहक र प्रचारक थिए। यस अंशका अन्तिम पदहरू उनलाई नै औँल्याइएका छन्।

मर्कूस १:२,३मा पुरानो करारबाट अंश उद्‍धृत गरिएको छ। यहाँको कथामा के हुनेछ भनेर मर्कूसले प्रस्तुत गर्दछन्। मर्कूसले पुरानो करारबाट तीन अंशहरू उतारेर तिनीहरूलाई एकै ठाउँमा बुनेका छन्। ती अंश हुन् प्रस्थान २३:२०, यशैया ४०:३ र मलाकी ३:१।

`ती तीन अंशहरूमा के साझा विषय प्रस्तुत गर्दछ? हेर्नुहोस, प्रस्थान 23:20; यशैया 40:1-5 र मलाकी 3:1।`

कनान देशमा इस्राएलीहरूलाई ल्याउन तिनीहरूको अघि परमेश्वरले स्वर्गदूत पठाउनु हुनेछ भनेर प्रस्थान २३:२०मा उल्लेख गरिएको छ। यशैया २०:३मा उजाड स्थानबाट प्रभु आउनेछन् भनेर परमेश्वरको बारेमा बताउँछ। जसले उहाँको अगाडि बाटो तयार पार्नेछन्। मलाकी ३:१मा समाचारवाहको बारेमा उल्लेख गरिएको छ। उनले प्रभुको निम्ति बाटो तयार पार्नेछन्। ती तीनै सन्देशहरूको लवज एउटै छ। ती सन्देशहरूले यात्राको बारेमा बोल्दछन्।

यशैयाले लेखेका पदमा बप्‍तिस्मा दिने यूहन्नाको सेवाकार्यसँग धेरै बुनिएको छ। यसले प्रभुको मार्गको बारेमा पनि केन्द्रित गरेको छ। मर्कूसको सुसमाचारमा प्रभु येशू यात्रामा हुनुहुन्छ। द्रुत गतिमा लेखिएको विवरणमा यो यात्राको आभास दिन्छ। त्यो यात्रा क्रूसतिर लम्किन्छ र अन्तमा आएर हाम्रो निम्ति बलि भएर मृत्यु हुन्छ।

तर क्रूसमा जाने दौरानमा अरू धेरै घट्नाहरू हुन्छन्। उहाँको यात्रा सुरु मात्र हुन्छ, र मर्कूसले हामीले त्यसको बारेमा बताउनेछन्।

मर्कूस १:२,३मा पुरानो करारबाट उद्‍धृत गरेको अनुसार बप्‍तिस्मा दिने यूहन्नाले मानिसहरूलाई पच्चात्ताप गर्न, पापबाट फर्किन र परमेश्वरतिर फर्किन आह्वान गर्दछन् (मर्कूस १:४)। पौराणिक अगमवक्ता एलिया जस्तै उनले वस्त्र लगाउँछन् (२ राजा १:८) र आफूभन्दा शक्तिशाली व्यक्तिको आगमनको बारेमा उनले बताउँछन्। उहाँको जुत्ताको टुना फुकाल्न पनि आफू योग्य नभएको भनेर येशूको बारेमा बताउँदा उहाँको बारेमा उनको उच्च धारणा भएको देखाउँछ।