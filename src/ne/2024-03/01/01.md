---
title:  सुसमाचारको सुरु
date:   29/06/2024
---

### यस अध्यायका मुल पदहरू
प्रेरित १३:१÷५,१३; प्रेरित १५:३६÷३९; मर्कूस १:१÷१५; यशैया ४०:३ र दानिएल ९:२४÷२७।

> <p>यस अध्यायको मुल सार पद</p>
> "यूहन्‍ना पक्राउमा परेपछि परमेश्‍वरको सुसमाचार प्रचार गर्दै येशू गालीलमा आउनुभयो। उहाँले भन्‍नुभयो, “समय पूरा भएको छ, र परमेश्‍वरको राज्‍य नजिक आइपुगेको छ। पश्‍चात्ताप गर, र सुसमाचारमा विश्‍वास गर।” मर्कूस 1:14-15।

मर्कूसको सुसमाचार कसले लेखे र किन लेखे? सुसमाचारको पुस्तकले यसको लेखकको नाउँ उल्लेख गरेको छैन। येशूका चेला यूहन्ना नै लेखक हो कि भन्ने आभास पाइन्छ। उनी येशूका प्रिय चेला थिए (यूहन्ना २१:२०)। तर सुरुदेखि नै येशूका चेला जस्तै मत्ती, यूहन्ना वा प्रेरितहरूसँग हिँडेकाहरूलाई क्यानोनिकल वा धर्मशास्त्रको लेखहरूलाई अनुमोदन गर्ने समूहले सुसमाचारका लेखकहरू हुन् भनेर श्रेय दिएका थिए। लूकाको सुसमाचार पावलसँग जोडिएको थियो (कलस्सी ४:१४, २ तिमोथी ४:११, फिलमन १:२४)। मर्कूसको सुसमाचार पत्रुससँग जोडिएको छ (१ पत्रुस ५:१३)। सुसमाचारको पुस्तक आफैमा यसको लेखक मर्कूस भनेर नाउँ नतोकिएतापनि सुरुका चर्चको परम्परा अनुसार मर्कूसको सुसमाचारका लेखक जोन मार्क नै हुन् भनेर ठम्याएका थिए। उनी पावल र वर्णावासको सहयात्री थिए (प्रेरित १३:२,५) र पछि उनी पत्रुससँग उनको नाउँ गाँसिएको थियो (१ पत्रुस ५:१३)।

यस अध्यायको प्रथम चरणमा बाइबलमा उल्लेख गरिएको अनुसारको मर्कूसको बारेमा हामी सिक्नेछौँ। सुरुमा उनी येशूका असफल विश्‍वासी थिए तर पछि त्यसबाट उनी पार भएर सफल चेला भएका थिए। अनि मर्कूसको पुस्तकको प्रारम्भमा उनले लेखेका कथा कतातिर लक्षित गरिएको छ भनेर हामी हेर्नेछौँ। फेरि पछाडि फर्केर हेर्दै मर्कूस कहाँ चुके र पछि उनी मिसिनेरी काममा पुनर्स्थापित भएपछि सुसमाचार पुस्तक नै लेखेर येशूको महिमा गरेका थिए।