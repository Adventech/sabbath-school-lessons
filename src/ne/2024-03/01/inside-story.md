---
title:  मिसन कथा
date:   05/07/2024
---

### चकित भएका झाँक्री, भाग १

नेपालको एउटा गाउँमा बाबु अत्यन्तै प्रतिष्ठित व्यक्ति थिए। उनको सहायताको निम्ति गाउँका सबै जना मानिसहरू आउँथे। पशुबलिले कुनै पनि रोगलाई निको पार्न सक्छ भनेर गाउँलेहरूले विश्‍वास गर्दथे। बाबु पुस्तौँदेखि झाँक्री पेशामा लाग्ने वंशबाट आएका थिए। बाबुको मृत्युपछि उनको छोरो कृष्णा लामा पनि झाँक्री भएका थिए।

विभिन्न रितिथितिहरूले देवीदेवताहरूलाई रिझाउन सकिन्छ भनेर कृष्णले विश्‍वास गरेका थिए। उनले धेरैलाई त सहयोग गरे तर आफ्नी प्रिय पत्‍नीलाई सहयोग गर्न सकेन। उनी बिरामी भएकी थिइन् र उनलाई के रोग लाग्यो सो कृष्णले ठम्याउनै सकेन। उनले कुखुराको बलि चढाए। तर श्रीमतीको पीडा निको पार्न सकेन। उनले उनका अर्को झाक्रीको सहायता माग्न पैसा खर्च गरे। तर उनकी श्रीमतीको जीउ गल्दै गयो। उनले गाउँका डाक्टरकहाँ उपचार गर्न आफ्नी श्रीमतीलाई लगे, तर त्यो डाक्टरले उनलाई निको पार्न सकेन।

अब कृष्णलाई के गरूँ के गरूँ भएको थियो। आफूले जानेका सबै टुनामुना, तन्त्रमन्त्र प्रयोग गरेर देवीदेवताहरूलाई जगाउन खोजे तर ती देवीदेवताहरूले उनलाई निको पार्न सकेन। एक दिन कृष्णकी छोरी पर गाउँबाट घर माइतमा आएकी थिइन् थिइन्। उनले आमालाई सघाउन गइन्। जब कृष्णा आफ्नो कामबाट फर्के उनले आमा र छोरीलाई घरमा देखेन। घरमा यताउती हेरेपछि उनी बुइँगलमा गए। त्यहाँ दुवै जना घुँडा टेकेर कसैसँग कुरा गरिरहेको उनले देखे। तर कोसँग कुरा गरिरहेको उनले देख्‍न सकेन।

कृष्ण चकित भए। त्यहाँ त केही न केही धेरै नराम्रो कुरा भइरहेको उनले शङ्का गरे। उनी बिस्तारै कसैलाई थाहा नदिइकन आमाछोरीको नजिक गए। छोरी बरबराइ रहेकी थिइन्। छोरी पनि आफू जस्तै झाँक्रिनी बने होलान् भनेर उनले सोचे। उनी विस्तारै तिनीहरूले थाहै नपाइकन तल ओर्ले। पछि छोरीलाई भेटेपछि उनी र आमाले के गरिरहेको भनेर बाबु कृष्णले सोधे। "आमालाई निको पार्न हामीले मेरा परमेश्वर पितासँग प्रार्थना गरिरहेका थियौँ," दिव्याले जवाफ दिइन्।

धेरै देवीदेवताहरूलाई पूजा गर्ने गरेका बाबुले सोध्यो, "होइन, तिमीले कुन भगवानलाई प्रार्थना गरिरहेका थियौ?"

"मैले मेरा परमेश्वर येशूसँग प्रार्थना गरिरहेको थिएँ। जब मैले नयाँ परमेश्वर येशूलाई ग्रहण गरेँ तब मैले परिवारले मानेको ढुङ्गा, मुढाका देवताहरूलाई पूजा गर्न छोडेँ।" भन्दैँ आफूले मानेका परमेश्वरले स्वर्ग र पृथ्वी सृष्टि गर्नुभएको थियो भनेर बाबुलाई सुनाए। "यदि मैले प्रार्थना गरेँ भने उहाँले सुन्नुहुनेछ र आमालाई निको पार्नुहुनेछ," उनले थपे।तर आफ्नो परिवार र परम्पराले मानिआएका देवीदेवताहरूभन्दा दिव्याका परमेश्वर कसरी शक्तशाली हुनुहुन्छ भनेर विश्‍वास गरेनन्।

आफ्नो घर फर्किने बेलामा आमालाई पनि आफूसँग लान बाबुलाई सोधिन्, "बुबा, आमा धेरै बिरामी छिन्। तपाईँ काम गर्न बाहिर बाहिर जानु परेकोले आमालाई हेर्न तपाईँको फुर्सद छैन। त्यसकारण म आमालाई मसँगै लान्छु, हुन्न त?"

कृष्ण झाँक्री काम पनि गर्दथे र घर निर्माण गर्ने काम पनि गर्दथे। आमालाई स्याहार्न नसकेको कुरालाई छोरीसँग उनी सहमत भए। आफ्नी श्रीमती धेरै बाँच्दैन भनेर पनि उनले सोचेका थिए।

"उनी तिम्री आमा हो। यदि उनी मरिन् भने मलाई खबर गर्नु," कृष्णाले आफ्नी छोरीलाई सुनाए।

छ महिनापछि कृष्ण आफ्नी छोरीको टाढा घरमा आमाछोरीलाई भेट्न गए। आफ्नी श्रीमती स्वस्थ भएको देखेर उनी छक्‍क परे। उनका दिमागमा प्रश्‍नहरूको ओइरो लाग्न थाल्यो।

"आमा कसरी विशेक भइन्। उनलाई तिमीले के औषधी दियौ?" बाबुले छोरीलाई सोधे।

आफूले परमेश्वरसँग मात्र प्रार्थना गरेको भनेर जवाफ दिइन्। "मेरा परमेश्वरले मेरो अनुरोधलाई सुन्नुभयो। अब आमा निको भएकी छिन्। उनी पनि मसँग चर्च जान उनी खुशी छिन्," छोरीले सुनाइन्।

बाबुले यो कुरा सुनेपछि मजा लागेर हाँसे। पशुबलि र रितिथिति नचलाइ जवाफ दिने परमेश्वरको बारेमा उनले कहिल्यै पनि सुनेका थिएनन्।