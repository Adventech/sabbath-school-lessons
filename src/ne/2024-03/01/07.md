---
title:  थप जानकारी
date:   05/07/2024
---

एलेन जी॰ ह्वाइटद्वारा लिखित द डिजाएर अभ एजेजको पृ॰ ९७÷१०८को "द भ्वाइस इन द विल्डरनेस," र द आक्टस् अभ आपोस्टल्स, पृ॰ १६६÷१७६को "हेराल्डस् अभ द गस्पल।"

प्रकाश १४:६,७को पहिलो स्वर्गदूतको सन्देश मर्कूस १:१५मा दिएको येशूको सुसमाचार सन्देशसँग मिलेको अत्यन्त रोचक मान्नुपर्दछ।

येशूको दोस्रो आगमनको निम्ति तयार हुन संसारलाई दिएको सन्देश पहिलो स्वर्गदूतले दिएका थिए जुन अनन्तको सुसमाचार थियो। येशूको सन्देश जस्तै स्वर्गदूतले घोषणा गरेका युगको अन्तको समयको सुसमाचारमा पनि त्यही तीन तत्वहरू छन् भनेर देहायको तालिकाले बताउँछ:

| मर्कूस १ | श्रेणी | प्रकाश १४ |
| --- | --- | --- |
| समय पूरा भएको छ (दानिएल ९) | समयको भविष्यवाणी | न्यायको घडी (दानिएल ७,८) |
| परमेश्वरको राज्य नजिक | करारको प्रतिज्ञा | अनन्तको सुसमाचार |
| पश्‍चात्ताप गर र विश्‍वास गर | चेला हुन आह्वान | परमेश्वरको भय गर वा उहाँलाई श्रद्धा देखाउ, उहाँको महिमा गर र उहाँलाई ढोग वा आराधना गर |

पहिलो स्वर्गदूतको सन्देशले येशू आउनुभन्दा अघिको न्यायको बारेमा सुनाउँछ। यो दानिएल ८:१४को २३०० दिनको भविष्यवाणीमा उल्लेख गरिएको छ। यो सन १८४४मा सुरुभएको थियो। परमेश्वरका सताइएका मानिसहरूलाई परमेश्वरको राज्यमा ‍पार्न न्याय सुरु हुन्छ (दानिएल ७:२२)। परमेश्वरको भय मान, उहाँको महिमा गर र उहाँको आराधना गर वा उहाँलाई ढोग भन्ने पहिलो स्वर्गदूतको सन्देशले चेला हुन संसारलाई आह्वान गरिएको छ। अन्तिम युगमा प्रकाश १३ अनुसार पशुको शक्तिको माग गरेको उसको भय मान, उसको महिमा गर र उसको आराधना गर वा उसलाई ढोग भन्ने झुटा भगवान प्रति बफादार हुन आह्वान गर्दछ।

जसरी सुसमाचारको घोषणाको सुरुमा मर्कूस १मा दिएको येशूको सन्देश दानिएलको भविष्यवाणीसँग बुनिएको छ त्यसरी नै पहिलो स्वर्गदूतको सन्देश संसारको इतिहासको समाप्‍त बारे दानिएलको भविष्यवाणीसँग बुनिएको छ।

**चिन्तनमनन**:

`मर्कूस १:१÷१३मा दिएको विवरणमा बप्तिस्मा दिने यूहन्ना र येशूको बिचमा के भिन्नता छ? जुन रूपमा तिनीहरूको कथालाई प्रस्तुत गरिएको छ त्यसबाट तपाईँले के विशेष पाठहरू सिक्नुहुन्छ?`

`बप्तिस्माको अर्थ के हो भनेर सोच्नुहोस्। रोमी ६:१÷४, यूहन्ना ३:१÷८सँग मर्कूस १:९÷१३मा दिएको येशूको बप्‍तिस्मासँग तुलना गर्नुहोस्। ती दुईको बिचमा के समानान्तर र विपरित तपाईँले देख्‍नुहुन्छ? बप्‍तिस्माको अर्थ त्यसबाट तपाईँले स्पष्टसँग बुझ्न तपाईँलाई कसरी सहयोग गर्दछ?`

`मर्कूस १:१४,१५मा दिएको येशूको सुसमाचारसँग प्रकाश १४:६,७ को पहिलो स्वर्गदूतको सन्देशसँग भएको भिन्नता हेर्नुहोस् र तुलना गर्नुहोस्। तिनीहरूमा भएको सन्देशले आज तपाईँको मिसन वा लक्ष्यलाई कसरी बुझाउँछ?`