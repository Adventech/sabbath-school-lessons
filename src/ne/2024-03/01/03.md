---
title:  दोस्रो अवसर
date:   01/07/2024
---

`अर्को सुसमाचारीय यात्रामा पावलले यूहन्ना मर्कूसलाई किन साथमा लैजान अस्वीकार गरे र बर्नावासले उनलाई दोस्रो अवसर किन दिए? प्रेरित 15:36-41।`

पावलले युवक मर्कूसलाई साथमा लैजान किन अस्वीकार गरे भन्दा त्यसको कारण प्रेरित १५:३८मा दिएको छ। मर्कूस तिनीहरूबाट अलगिएका थिए र उनले सुसमाचार प्रचारमा निरन्तरता दिएका थिएनन्। यसमा पावलको मनस्थिति हामी बुझ्न सक्छौँ। पावल जाँगरिलो र सुसमाचार प्रचारमा जोशिला थिए। तर मर्कूसमा समर्पित जीवनको लक्षण थिएन। त्यसकारण, पावलले उनलाई सुसमाचार यात्रामा लान ठाडै अस्वीकार गरेका थिए। मिसिनेरी वा सुसमाचार प्रचारको जीवन पौराणिक कालमा कठिन थियो। प्रचारकहरूलाई जताततै बोलाइन्थ्यो र अत्यन्तै खट्नुपर्थ्यो (२ कोरन्थी:२३÷२८)। यस्तो चुनौतीपूर्ण थियो र प्रतिकूल परिस्थितीलाई सामना गर्दै अघि बढ्न बाध्य भएको सन्दर्भमा पावलले सहसुसमाचार प्रचारकहरूमाथि भर परेका थिए। दुष्टहरूको शक्तिसँग कतिपय समयमा हातेहात नै लड्नुपर्दा सुसमाचारीय दलसँग मिलेर काम गर्ने मर्कूससँग खुबी थिएन किनभने उनले त्यस काममा लाग्नुको सट्टा छिट्टै आफ्नो हात झिकेका थिए।

मर्कूसको मामिलामा पावल र वर्नावासको बिचमा मतभेद भयो। मर्कूस जेहन्दार र उनमा भएको खुबी बर्नावासले देखेका थिए। मर्कूसलाई वर्णावासले छोड्न चाहेका थिएन। तिनीहरूको बिचमा मर्कूसको निम्ति ठुलो कचकच भयो। तिनीहरूमा मतभेद हुँदा पावलले सिलासलाई साथमा लगे र बर्णावासले मर्कूसलाई साथमा लगे।

वास्तविक रूपमा बर्नावासले मर्कूसलाई किन रोजे भनेर प्रेरितको पुस्तकले खुलाएको छैन। पावल र वर्णावास सँगै उल्लेख गरिएको यही अंशमा मात्र छ। त्यसपछि पावल र वर्नावासको बिचमा भेटघाट भयो भन्ने जानकारी प्रेरितमा दिएको छैन। तर, यो रोचक छ कि नयाँ करारमा मर्कूसको नाउँ अन्तिम पटक यहाँ दिएको थिएन।

`मर्कूस सुसमाचारीय काममा सुधारिएका थिए र पावलको स्नेह उनमाथि फेरि कसरी पर्‍यो भनेर देहायका पदहरूले कसरी खुलाएका छन्? हेर्नुहोस्, कलस्सी 4:10; 2 तिमोथी 4:11; फिलमोन 23-25 र 1 पत्रुस 5:13-14।`

मर्कूसमा अचम्म तरिकाले आमूल परिवर्तन भएको थियो। माथिका पदहरूमा पावलको निम्ति मर्कूस कतिको मूल्यवान थिए भनेर उल्लेख गरेका छन्। मर्कूस पावलको एक जना प्रिय सहकर्मी हुन् भनेर उनले ठहर्‍याएका थिए। आफ्ना प्रिय तिमोथीलाई मर्कूसलाई लिएर आउनु भनेर पावलले अनुरोध गर्दछन्। मर्कूससँग पत्रुसको घनिष्ठ सम्बन्ध थियो भनेर पत्रुसले आभास दिन्छ। पावल र पत्रुसले आफ्ना ती पत्रहरू सन ६० तिर लेखेका थिए। प्रेरित १५मा भएको घट्ना पछि १५÷२० वर्ष पछि पावलले मर्कूसलाई बढो स्नेहपूर्वक व्यवहार गर्न पुगेका थिए। आफ्नो असफलबाट मर्कूसले पूर्ण सुधार गरेका थिए। मर्कूसका काका वर्नावासले उनमाथि राखेको विश्‍वासलाई मर्कूसले बिचलित पारेका थिएन।

`त्यो समयलाई ख्याल गर्नुहोस् जब तपाईँ वा तपाईँका साथीलाई दोस्रो अवसर दिएको थियो। यस अनुभवले तपाईँ र तपाईँलाई सहयोग गर्नेहरूमा कस्तो बदलाहत भएको थियो? अरूलाई सेवा गर्ने क्रममा तपाईँ कसरी बदल्नुभएको थियो?`