---
title:  असफल मिसिनेरी अर्थात् सुसमाचार प्रचारक
date:   30/06/2024
---

`प्रेरितको पुस्तकमा मर्कूसको चिनारी कस्तो थियो? हेर्नुहोस्, प्रेरित 12:12।`

यूहन्ना मर्कूस नै मर्कूसको सुसमाचार लेखक थिए। प्रेरित १२ मा उल्लेखित घट्नाहरूमा मर्कूस युवक थिए भन्ने आभास पाउँछौँ। यी घट्नाहरू सन ४०को बिचतिर भएका थिए। उनी मेरी नाउँ गरेकि स्त्रीका छोरा थिए भनेर प्रेरित १२:१२मा उल्लेख गरिएको छ। चर्चलाई सहयोग गर्न येशूभक्त मेरी धनी वा सम्पन्न भएको हुनुपर्दछ। उनले आफ्नो घरमा प्रार्थना सङ्गति राखेकी थिइन्। प्रेरित १२मा उनको नाउँ प्रख्यात भएको देखिन्छ। पत्रुस झ्यालखानाबाट भागेको कथा बढो नाटकीय छ। त्यसपछि भएका घट्नाहरू र हेरोडको मृत्युको विवरण चकित पार्ने गरेर लेखिएको छ। यसमा पत्रुस र राजा हेरोडको बिचमा देखिएको विपरित चरित्र हाँसोलाग्दो पनि छ। यस कथामा यूहन्ना मर्कूस आफैले कुनै भूमिका खेलेको देखिन्दैन। तर यसमा यस विवरणमा आफ्नो नाउँ भनेर परिचय दिएको त छ। पछि गएर उनी बर्णावास र सावल अर्थात् पावलसँग गाँसिन तयार पारिएको भनेर हामी बुझ्न सक्छौँ।

`देहायका पदहरूमा यूहन्ना मर्कूस, सावल र बर्णावाससँग कसरी गाँसिन पुगे र त्यसको परिणाम के भएको थियो? हेर्नुहोस्, प्रेरित 13:१÷५,13।`

सन् ४६ तिर पावल र वर्नावासको पहिलो सुसमाचारीय यात्राको बारेमा वर्णन गरिएको छ। पद ५मा मात्रै यूहन्ना मर्कूस उल्लेख गरिएको छ। उनको भूमिका केवल उनी सहयोगी वा सेवक मात्र थिए। अनि पद १३मा यस युवकको नाउँ फेरि उल्लेख गरिएको छ। यहाँ उनी यरुशलेमामा फर्के भनेर छोटो जानकारी दिएको छ।

पावल र वर्नावाससँग उनी किन छुट्टिए भनेर यसमा जानकारी दिएको छैन। सुसमाचारी यात्रालाई छोडेर किन मर्कूस फर्के भन्ने अनुमानमा तिनीहरूसँग कचकच वा कुनै नकारात्मक भावनाहरूको कारणले हो कि भन्ने कुरा उल्लेख गरेको छैन। तर मानिसहरूले अनेकौँ अडकल लगाउन सक्छन्। तर उनी युवक भएकोले सुसमाचारीय यात्रमा आउने दु:खकष्ट चुनौति प्रति उनी संवेदनशील थिए भनेर अनुमानचाहिँ गर्न सकिन्छ। यस मामिलामा एलेन जी॰ ह्वाइटले यसरी व्यक्त गर्दछिन्, "मर्कूस डर र निराशले आँत्तिएका थिए। प्रभुको काममा पूरा समर्पित हुन उनी हिचकिचाएका थिए। उनी कठिन परिस्थिति प्रति परिचित नभएकोले सुसमाचारीय यात्रामा आउने खतरा र जोखिममा पर्नु पर्ने देखेर यात्रामा जान पछि हटेका थिए।"÷द आक्टु अभ आपोस्टल्स, पृ॰ १६९। सरल रूपमा भन्नुपर्दा उनको निम्ति स्थिति धेरै कठिन भएको थियो र त्यसबाट उनी उम्कन चाहेका थिए।

`येशूभक्तको जीवनमा कुनै आत्मिक वा अरू कुनै प्रतिकूल परिस्थितिको सामना गर्नुपर्दा पछि नहट्ने को होला? त्यसबाट तपाईँले के सिक्नुभयो?`