---
title:  थप जानकारी
date:   27/09/2024
---

द डिजाएर अभ एजेजको पृ॰ ७७९÷७८७ र पृ॰ ८१८÷८२८को "द लर्ड इज रिजन" र "गो टिच अल द नेशनस्।"

"येशूलाई आफ्नो मुक्तिदाता भनेर स्वीकार्ने र विश्‍वास गर्नेको निम्ति उहाँ पुनरुत्थान र जीवन हुनुहुन्छ। पापले गर्दा गुमाएको असली र अनन्त जीवन येशूद्वारा पुनर्स्थापित भएको छ; उहाँ आफैमा जीवन भएकोले उहाँले चाहनुभएकोलाई जीवन दिनुभएर पुनर्जीवन दिनुहुन्छ र जगाउनुहुन्छ। अनन्त जीवन दिने अधिकार उहाँले आफूलाई नै लगानी गर्नुभएको छ। मानव जीवनको निम्ति आफ्नो जीवन त्याग्नुभएको थियो तर त्यो फेरि उहाँले लिनुभएको छ ताकि मानिसलाई उहाँले जीवन दिन सकून्। उहाँले यो भन्नुभयो, 'म आएँ ताकि तिनीहरूमा जीवन होस्। त्यो जीवन आँशिक नभएर अझ धेरै प्रशस्त वा प्रचुर मात्रामा होस्।'जसले मैले दिने जीवनको पानी पिउँछ ऊ कहिल्यै पनि तिर्खाउनेछैन; जुन पानी म जसलाई दिन्छु त्यो पानी मुहान भएर अनन्त जीवनको स्रोत हुनेछ।' 'जसले मेरो शरीरलाई खान्छ र मेरो रगत पिउँछ उसले अनन्त जीवन पाउनेछ; र अन्तिम दिनमा म उसलाई जीवित पार्नेछु।' यूहन्ना १०:१०, ४:१४, ६:५४।

"येशूभक्तको निम्ति मृत्यु केवल सानो कुरो हो। यो क्षणिक हो भनेर येशूले बताउनुहुन्छ। 'यदि कसैले मेरा वचनहरू पालन गर्छ भने उसले मृत्यु कहिल्यै पनि देख्‍नेछैन।' 'उसले मृत्युलाई कहिल्यै चाख्‍नेछैन।' येशूभक्तको निम्ति मृत्यु केवल निन्द्रा हो (चिर निन्द्रा भनिन्दैन), यो अन्धकार र मौनताको क्षण मात्र हो। परमेश्वरमा हुनुभएको ख्रीष्टमा येशूभक्तको जीवन लुकिएको हुन्छ र 'जब हाम्रो जीवन येशू देखा पर्नुहुनेछ तब हामी पनि उहाँको महिमामा देखा पर्नेछौँ।' यूहन्ना ८:५१,५२; कलस्सी ३:४।"÷द डिजाएर अभ एजेज, पृ॰ ७८६,७८७।

येशूलाई विश्‍वास नगर्ने र पुनरुर्त्थानका वास्तविकतामा विश्‍वास नगर्ने नास्तिक इतिहासकारहरूले येशू मारिनुभएको थियो भनेर स्वीकार गर्दछन्। उहाँको पुनरुत्थान पछि धेरैले उहाँले देखे भनेर दावी गरेको र त्यसको फलस्वरूप सानै झुण्डबाट इसाई चर्च स्थापना भएको भनेर आफ्ना इतिहासका पुस्तकहरूमा लेख्दछन्। तर कतिले त येशूको जुम्ल्याहा भाइ थिए भनेर विश्‍वास गर्छन् र चेलाहरू लठ्ठ परेकाले तिनीहरूलाई येशूलाई देखे भनेर सोच्दछन् रे! कतिले त येशू कहिल्यै पनि मर्नुभएको थिएन तर अचेत मात्र हुनुभएको थियो र पछि जाग्नुभएको थियो भनेर मिथ्या प्रचार गर्छन्। अन्तरिक्षबाट जीवहरू आएर उहाँको शरीरलाई लिएर गए भनेर पनि दावी गर्छन्। ती सबै विवादहरूको आधार कुनै छैन न त स्वीकार्य नै छ न त कामै दिन्छ। यसबारे क्लिफोर्ड गोल्डस्टाइनको, "रिजन: फाइन्डिङ्ग होप इन द एम्प्‍ति टुम्ब (पासिफिक,२०२१) उपयुक्त छ।

**चिन्तनमनन**:

`येशूको पुनरुत्थानको बारेमा चेलाहरूले किन झुठो प्रचार गर्थे होलान्? येशूका चेलाहरू भएकोले तिनीहरूले धेरैबाट घृणा, बहिष्कार र यातना सहनुपरेको थियो। येशूको कथालाई बनाएर तिनीहरूलाई के फाइदा हुन्थ्यो होला?`

`येशूको पुनरुत्थानको प्रमाण तपाईँको निम्ति कुन चित्तबुझ्दो छ?`

`येशूको पुनरुत्थानले हामीलाई दिइने महान आशाको बारेमा अझ धेरै चिन्तनमनन गर्नुहोस्। १ कोरन्थी १५ पढ्नुहोस्। पावलको निम्ति येशूको पुनरुत्थान कतिको महत्त्व थियो?`