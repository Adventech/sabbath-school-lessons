---
title:  चिहानमा स्त्रीहरू
date:   24/09/2024
---

"येशूको क्रूसमा छेऊमा उभिने स्त्रीहरू साबथको समय नसकञ्‍जले पर्खेर बसे। हप्‍ताको पहिलो दिन बिहानै तिनीहरू चिहानमा गए। तिनीहरूसँग बहुमूल्य सुगन्धित मसलाहरू थिए। मुक्तिदाताको पार्थिव शरीरमा लगाउन तिनीहरू त्यहाँ गएका थिए। येशू मृत्युबाट बौरिउठ्नुहुनेछ भन्ने कुरा तिनीहरूको मगजमा घुसेकै थिएन। तिनीहरूको आशाको सूर्य अस्ताएको थियो। तिनीहरूका हृदयमा कालरात्रीले अड्डा जमाएको थियो। जब तिनीहरू चिहानतिर लम्किन्दै थिए तब येशूका दयाका कामहरू र सान्त्वनाको बोलीहरूलाई याद गरेका थिए। तर "म फेरि तिमीहरूलाई भेट्नेछु" (यूहन्ना १६:२२) भन्ने उहाँको वचनलाई सम्झेकै थिएन।"÷द डिजाएर अभ एजेज्, पृ. ७८८।

`जब ती स्त्रीहरू चिहानमा आइपुगे तब त्यहाँ के भयो र तिनीहरूको पहिलो प्रतिक्रिया कस्तो थियो? हेर्नुहोस्, मर्कूस 16:1-8।`

मर्कूसको सुसमाचार पुस्तकको सुरुदेखि नै पाठकलाई थाहा हुन्छ कि येशू मसीह हुनुहुन्छ। तर उहाँ मसीह हुनुहुन्छ भनेर पहिला ठोकुवा गरेको मर्कूस ८:२९मा मात्रै। त्यो पत्रुसले घोषणा गरेका थिए।

मर्कूसभरी उहाँ को हुनुहुन्छ र उहाँले निको पार्नुहुँदा सबैलाई चुपचाप रहनु भनेर आदेश दिनुभएको थियो। उहाँले कुष्ट रोग लागेको मानिसलाई निको पार्नुहुँदा कसैलाई पनि नभन्नु भनेर उहाँले भन्नुभएको मर्कूस १:४४मा लेखिएको छ। मर्कूस ५:४३मा याइरस र उनका श्रीमतीलाई तिनीहरूका छोरीलाई बिउँताउनुहुँदा कसैलाई नभन्नु भन्नुभएको थियो। जब उहाँले बहिलो र लाटो केटोलाई निको पार्नुभयो तब कसैलाई नभन्नु भनेर भिडलाई अर्‍हाउनुभएको थियो (मर्कूस ७:३६)। र उहाँले उहाँका चेलाहरूलाई उहाँ मसीह हुनुहुन्छ भनेर कसैलाई नभन्नु भनेर उहाँले आदेश दिनुभएको थियो (मर्कूस ८:३०, मर्कूस ९:९)। दानिएल ९:२४÷२७मा दिएका भविष्यवाणीहरू पूरा गराउन उहाँलाई समय लाग्ने भएकोले उहाँको सेवाकालभरि उहाँको बारेमा चुप लाग्नु भएको थियो भनेर हामी बुझ्न सक्छौँ।

अब यस दृश्यमा, येशू पुनरुत्थान हुनुभयो र चेलाहरूलाई सुनाऊ भनेर अर्‍हाउँदा स्त्रीहरू डरले काँपेर र आश्‍चर्यचकित भएर चिहानबाट भागेका थिए। तिनीहरूले बाटोमा येशू पुनरुत्थान हुनुभयो भनेर कसैलाई भनेको थिएन।

तर त्यो चुप रहने समय धेरैसम्म भएन। जब मर्कूसको पुस्तकको अन्तमा हामी आइपुगेपछि उहाँको बारेमा हामी पढ्छौँ त? "अनि ती चेलाहरूले गएर सबै ठाउँमा प्रचार गरे। प्रभुले तिनीहरूका साथमा काम गर्दैरहनुभयो, र चिन्‍हहरूद्वारा वचनलाई सुदृढ़ पार्नुभयो।" मर्कूस 16:20।

यसरी येशू को हुनुहुन्छ भनेर चुपचाप रहने समय चक्नाचुर हुन पुगेको थियो। चेलाहरूले सुसमाचार जताततै प्रचार गरेका थिए भनेर मर्कूसको पुस्तक इतिश्री हुन्छ।

`येशूको बारेमा र उहाँले के गर्नुभयो त्यो सुनाउन हामी किन चुपचाप रहनुहुन्न? येशू र उहाँको मुक्तिको योजनाको बारेमा आज तपाईँले कसलाई सुनाउन सक्नुहुन्छ?`