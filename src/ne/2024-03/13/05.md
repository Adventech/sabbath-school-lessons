---
title:  मेरी र अरूकहाँ येशू देखा पर्नुहुन्छ
date:   25/09/2024
---

`येशूको पुनरुत्थानको विवरणमा अरू के थपिएकाछन्? हेर्नुहोस्, मर्कूस 16:9-20।`

मर्कूस १६:९÷२०को विवरण नयाँ करारको अरू पुस्तकहरूमा केही मात्रामा देखा परेको छ। मेरी मग्दलिनी चिहानमा येशूलाई देखेकी (मत्ती २८:१,९,१०; यूहन्ना २०:११÷१८; लूका ८:२); दुई जना मानिसहरूले उहाँलाई गाउँमा देखेका (लूका २४:१३÷३५); एघार जनालाई सुसमाचार सुनाउन दिएको आदेश (मत्ती २८:१६÷२०, लूका २४:३६÷४९, यूहन्ना २०:१९÷२३)।

येशू जीवित रहनु भएको हेर्न सौभाग्य पाएकी पहिलो व्यक्ति मेरी मग्दलिनी थिइन् (यूहन्ना २०:११÷१८)। अरू स्त्रीहरूले पनि उहाँलाई देखेका थिए (मत्ती २८:८÷१०)। पुनरुत्थान हुनुभएको येशूलाई देख्‍ने पहिलो समूह नै स्त्री थिए। यसलाई महत्त्वपूर्णको रूपमा लिनुपर्छ। पौराणिक संसारमा स्त्रीहरूको साक्षीलाई त्यत्तिको मान्यता दिँदैनथ्यो। यदि कथालाई सुनाउनै पर्छ भने पुरुषहरू नै पहिलो साक्षी भएको कहानी बनाएर सुनाउँथ्यो। तर यहाँ पुरुषहरू होइन, न त एघार चेलाहरू तर स्त्रीले येशूको पुनरुत्थानको गवाही दिएकी थिइन्। उनले चेलाहरूलाई शुभ समाचार सुनाउँछिन्, तर अचम्म त थिएन, तिनीहरूले यो केटी मान्छेको कुरा भनेर पत्याएनन्। यो समाचार अत्यन्तै अनौठो र अद्‍भुत भएको देखिन्थ्यो। दुर्भाग्यवस, त्यो सन्देश सुनाउने स्त्री थिइन्।

येशूको पुनरुत्थानको बारेमा समर्थन गर्नेहरूले स्त्रीहरूले येशूलाई पहिला देखेको खबर प्रभावकारी सत्यता भएको प्रमाणित गर्दछन्।

`यदि स्त्रीले ल्याएको खबर कपोलकल्पित भएको भए मर्कूस १६:१४को किन अर्थ लाग्दैन?`

यदि स्त्रीहरूले ल्याएको खबर कपोलकल्पित भएको भए ती चेलाहरू किन आफूहरूलाई नराम्रो ठानिरहेका थिए? येशूले तिनीहरूलाई तिनीहरूको पत्थरको हृदय भएको भनेर हप्‍काउनुभएको थियो। येशूलाई पक्रेको समयदेखि उहाँको पुनरुत्थानको समयसम्म येशूका चेलाहरूलाई नकारात्मक रूपमा चित्रण गरिएको छ: तिनीहरू भागाभाग भएका, उहाँलाई अस्वीकार गरेका, विश्‍वास नगरेका आदि। यदि येशूको कथा कपोलकल्पित थियो भने ती विवरणहरूको कुनै अर्थ लाग्दैन।

त्यसको विपरित पछि तिनीहरू निडर भएर नडगमगाइकन पुनरुत्थान भएको येशूको बारेमा प्रचार गरेका थिए। जुन जोशले येशू संसारको आशा हुनुहुन्छ भनेर प्रस्तुत गरे त्यो नै उहाँको पुनरुत्थानको दावी जल्दोबल्दो रूपमा प्रमाणित भएको देखिन्छ।

`आत्मिक वा अध्यात्मिक शङ्का र अविश्‍वासको धरापबाट हामी सुरक्षित हुन हामी के गर्नुपर्छ? दिनदिनै जीवित येशूसँग हाम्रो सम्बन्ध किन गाँसिरहनुपर्दछ?`