---
title:  मिसन कथा
date:   27/09/2024
---

### फोहर मैलाको थुप्रोमा बनेको चर्च

पुर्णले असम्भव कामको सामना गर्नु पर्ने भएको थियो। दक्षिण एशियाको ठुलो सहरमा चर्च स्थापना गर्न उनले स्वेच्छाले निर्णय गरेका थिए। तर कहाँबाट सुरु गर्ने उनलाई थाहै भएन। उनी ग्लोबल मिसन पायोनियर हुने निर्णय गरेकोले उनलाई एउटा जिल्लामा स्वयंमसेवक रूपमा खटाइएको थियो। तर येशूलाई विश्‍वास नगर्ने छरछिमेकीहरूलाई ख्रीष्टको प्रेम कसरी बाँड्ने त्यो उनको निम्ति भारी समस्या भइरहेको थियो। "प्रभु, मलाई सहायता गर्नुहोस्," उनले प्रार्थना गरे।

पुर्णले एक हप्‍त”सम्म प्रार्थना गरे। तरैपनि कहाँबाट सुरु गर्ने उनलाई थाहा भएन। तर एउटा कुरो उनलाई थाहा थियो कि उनको घरको अगाडि भएको फोहर मैलाको थुप्रोबाट निस्केको गन्ध मन परेन। फोहरमैलाको थुप्रोले रोकेकोले वर्षाको फोहर पानी आफू बसेको घरको बाटोमा बगिरहेको थियो। उनले केही गर्ने निर्णय गरे। उनले लामो बाँस लिए र नालीमा थुप्रिएको फोहर मैलालाई हटाउन थाले। जब उनले काम गरिरहेका थिए तब छिमेकीहरूले देखे। एक जनाले उनलाई सोधे, "के तपाईँलाई नगर पालिकाले बाटो सफा गर्न खटाएको हो?" आफूलाई नगर पालिकाले खटाएको होइन तर स्वेच्छाले बाटो सफा गर्न लागेको हुँ भनेर उनले जवाफ दिए। नगर पालिकाका मानिसहरूले बाहेक अरू कसैले बाटो सफा गरेको थिएन। "तपाईँ भलादमी हुनुहुँदो रहेछ। हामीलाई तपाईँ जस्तो मानिस चाहिन्छ," एक जनाले भन्यो। "तपाईँ यस ठाउँलाई नछोड्नुहोस्," अर्कोले भन्यो।

जब उनले बाटो सफा गरे तब उनी त स्थानीय मानिसहरूको बिचमा प्रख्यात भए। सबैले उनको बारेमा चर्चा गर्न थाले। कतिले उनलाई घरमा खान पनि बोलाउन थाले।

जब उनले छिमेकीहरूसँग चिनाजान गर्न थाले तब एक जना बायाँपत्ति पक्षपात भएको मानिसको बारेमा थाहा पाए। पुर्ण मसाज गर्न तालिम लिएका थिए। उसलाई आफूले सहयोग गर्न सक्छु कि भनेर पुर्णले सोधे। बिरामीले सहमति जनाए। उनले बिरामीलाई मसाज गर्द थाले। जहिले जहिले उनी बिरामीकहाँ मसाज गर्न जान्थे तब उनले प्रार्थना गर्दथे। त्यो मानिस पूरै निको भयो।

त्यो बिरामी स्वस्थ भएकोले छिमेकीहरू छक्‍क परे। "तपाईँलाई कसले निको पारे?" भनेर तिनीहरूले बिरामीलाई सोधे।

"ओ, हाम्रो बाटो सफा गर्ने असल मानिसले तपाईँलाई निको पार्नुभएको रहेछ" भनेर एक जनाले भन्यो।

अब छिमेकीहरूले पुर्णको बारेमा जान्न चाहे। तिनीहरूले प्रार्थना र मसाजहरूको बारेमा पुर्णसँग सोधपूछ गर्न थाले।

आज पुर्णले असम्भव काम पूरा गरेका थिए। उनले चर्च स्थापना गरे। एघ्घार जनाले बप्‍तिस्मा लिए र अरू २० जनाले बाइबल अध्ययन गर्दैछन्। "परमेश्वरसँग मेरो निम्ति प्रार्थना गरिदिनुहोस् ताकि म उहाँको अझ धेरै सेवा गर्न सकूँ। आज पनि म बाटो सफा गर्दैछु। यदि नालीमा फोहर जम्यो भने म सफा गर्छु," यस लेखकलाई पुर्णले सुनाए।