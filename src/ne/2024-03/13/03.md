---
title:  चिहानबाट ढुङ्गा हटाइन्छ
date:   23/09/2024
---

`देहायका पदहरूमा के समान खबर दिइएको छ? हेर्नुहोस: मर्कूस 16:1-8 र 1 कोरन्थी 15:1-8।`

येशूको पुनरुत्थानको बारेमा सुसमाचारको प्रत्येक पुस्तकहरूमा पाइन्छ। सुसमाचारका प्रत्येक लेखकले आआफ्नै दृष्टिकोणबाट येशूको पुनरुत्थानको विषयमा लेखेका छन्। तर सबैमा मुख्य खबर लेखिएको छ र पावलले पनि त्यही विषय १ कोरन्थी १५:१÷८मा उल्लेख गरेका छन्। येशू मर्नुभयो, गाडिनुभयो, पुनरुत्थान हुनुभयो र देखा पर्नुभयो भन्ने ती चारै खबर बारम्बार देखा पर्दछ। येशू मर्नुभयो र गाडिनुभयो भन्ने खबर मर्कूस १५मा छ। मर्कूस १६मा उहाँको पुनरुत्थान र उहाँ देखा पर्नुभयो भनेर लेखिएको छ तर अलिकति फरक दृष्टिकोणले।मर्कूस १६:७मा गालिलमा भेट्नुभएको र जहाँ तिनीहरूले उहाँलाई देख्‍ने छन् भनिएको छ (यूहन्ना २१ मा विस्तृत विवरण छ)।

इसाईहरूले पुनरुत्थान हुनुभएको येशूलाई किन र कसरी विश्‍वास गरे होलान् भनेर उहाँलाई विश्‍वास नगर्नेहरू छक्‍क पर्छन्। तर उहाँको पुनरुत्थान प्रमाणीत भएकोले त्यसलाई विश्‍वास गर्ने कारण भरपर्दो नै छ।

त्यस मामिलामा नयाँ व्यक्तिले पहिले त परमेश्वर सृष्टिकर्ता हुनुहुन्छ भनेर विश्‍वास गर्नु अपरिहार्य छ (उत्पत्ति १ र २), अनि पुनरुत्थानको धारणा आश्‍चर्यपूर्ण देखिएतापनि तर्कयुक्त भएको पाइनेछ। सारा विश्‍व ब्रम्हाण्ड सृष्टि गर्नुहुने परमेश्वरले यस पृथ्वीमा जीवन दिनुभएको थियो। उहाँले रोजे येशूलाई पुनरुत्थान गर्न सक्नुहुन्छ। परमेश्वरको अस्तित्वले गर्दा येशूको पुनरुत्थान हुनुभएको थियो भन्ने कतिले विवाद त गर्ला तर उहाँको काम तर्कयुक्त र उचित त हुन्छ नै।

अर्को, चिहान त खालि नै थियो। परमेश्वरलाई विश्‍वास नगर्ने नास्तिक इतिहासविदहरूले पनि यस तथ्यलाई स्वीकार गरेका छन्। यदि उहाँको पुनरुत्थानका दावीलाई विश्‍वास गरिएन भने यस विषय स्वत खारेज हुने थियो। यदि उहाँ चिहानमै रहनुभएको भए उहाँको पुनरुत्थानको कुनै पनि दावीहरू स्वत निकम्मा हुन जान्थ्यो।

अर्को, चेलाहरूले उहाँको शरीर चोरे भन्ने काल्पनिक धारणा पनि तर्कयुक्त छैन। चेलाहरूले पहरेदारहरूलाई उछिनेर चिहान भित्र जानै सक्दैनथ्यो। यदि तिनीहरूले उहाँको शरीरलाई चोरे भने तिनीहरूलाई किन पक्रेन त? धर्मगुरु वा यहूदी धर्मका मतियारहरूलाई थाहा थियो कि डरले थरथर कामेर लुकिरहेका चेलाहरूले येशूका शरीरलाई चोर्नै सक्दैन।

फेरि, पुनरुत्थान हुनुभएको येशूलाई देखे भनेर धेरैले साक्षी दिएका छन्। चेलाहरू समेतले पहिले त विश्‍वासै गर्न सकेका थिएनन्। अर्को साक्षी त इसाईहरूका एक फेरा परम शत्रु पावलले पनि पुनरुत्थान हुनुभएको येशूलाई देखेन मात्र होइन उनको जीवन नै अलोकिक तरिकाल आमूल परिवर्तन भएको थियो।

अन्तमा, अरू धेरै कारणहरू भएतापनि इसाई चर्चको उदयलाई मानिसले कसरी व्याख्या गर्न सक्छन् त? पुनरुत्थान हुनुभएको येशूलाई देखेकै कारण त्यस विश्‍वासमा अडिग हुने मानिसहरूले चर्चको जग बसालेका थिए। यदि येशूको पुनरुत्थान झुठो वा कपोलकल्पित हो भने त्यसको निम्ति चेला र करोडौँ मानिसहरू मर्न किन तयार भए त? उहाँको मृत्यु पछि र धेरै वर्ष अघि दिएको (१ पत्रुस १:३) उहाँको पुनरुत्थानको गवाहीमा एकरूपता, तालमेल र सर्वसम्मत भएको नै उहाँको पुनरुत्थानलाई शक्तिशाली वा प्रभावकारी रूपमा प्रमाणित भएको थियो।

`येशू ख्रीष्ट पुनरुत्थान हुनुभएको प्रमाण के छ भनेर तपाईँलाई कसैले सोधे भने त्यसको जवाफ तपाईँले कसरी दिन सक्नुहुन्छ?`