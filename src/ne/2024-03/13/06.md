---
title:  सारा विश्‍वमा जाऊ
date:   26/09/2024
---

`जब येशू चेलाहरूकहाँ देखा परे तब उहाँले तिनीहरूलाई के भन्नुभयो र हाम्रो निम्ति त्यसको उपादेयिता के हो वा के हामीलाई पनि लागु हुन्छ त? हेर्नुहोस्: मर्कूस 16:14-20।`

येशूले चेलाहरूलाई भेट्नुभएपछि तिनीहरूलाई हप्‍काउनुभएको थियो भनेर मर्कूस १६:१४मा लेखिएको छ। तिनीहरूको अविश्‍वास र कडा हृदय भएकोले उहाँ तिनीहरूमाथि आपत्ति जनाउनुभएको थियो। येशूलाई विश्‍वास नगर्ने प्रवृत्ति आधुनिक जगतको समस्या मात्र होइन। सुरुका चेलाहरूले पनि अविश्‍वाससँग संघर्ष गरेका थिए (मत्ती २८:१७, यूहन्ना २०:२४÷२९)। तिनीहरू येशूसँग रहेका थिए, उहाँलाई भौतिक रूपमै देखेका थिए, उहाँसँग रहनसहन गरेका थिए र बारम्बार उहाँका अलौकिक कामहरू देखेका थिए।

आफू पुनरुत्थान भएको हो भन्ने वास्तविकतालाई उहाँले विभिन्न तरिकाले प्रमाण दिनुभयो। अनि तिनीहरूको व्यक्तिगत गवाहीसँग मिलाउँदा येशू प्रतिको आस्थामा बलियो जग बसालिएको थियो।

सारा संसारमा सुसमाचार फैलाउने आज्ञा येशूले उहाँका चेलाहरूलाई दिनुभयो। उहाँको आज्ञामा सारा मानिस अटिएको छ। तिनीहरू संसारको सबै कुना काप्चामा गएर सुसमाचार सुनाउनु पर्थ्यो। तिनीहरूको कामको नतिजा के हुनेछ अर्थात् तिनीहरूले उद्धार पाउनेछन् र विश्‍वास नगर्नेहरू दोषी ठहरिनेछन् भनेर उहाँले ठोकुवा गर्नुभएको थियो।

चेलाहरूले के के गर्नेछन् भनेर पनि येशूले सुनाउनुभएको थियो। तिनीहरूले दुष्ट आत्माहरूलाई मानिसहरूबाट निकाल्नेछन्, नयाँ भाषाहरू बोल्नेछन्, हानीदेखि सुरक्षित हुनेछन् र बिरामीहरूलाई निको पार्नेछन्। कतिपयले आफ्नो इसाई आस्था देखाउन विषालु सर्पहरू टिपेको पनि पाइन्छ, त्यो येशूको वचनको गलत व्याख्या थियो। आफ्नो विश्‍वास देखाउन कुनै पनि फूर्ति वा अहं देखाउन वा परमेश्वरलाई परिक्षा गर्ने काम गर्न इजाजत दिएको छैन। जसरी अरूहरूको सेवामा लाग्दा पावलले खेपेको जस्तै खतराहरूबाट जोगिनेछ भनेर येशूले बुझाउन खोज्नुभएको थियो। हेर्नुहोस्, पावलको अनुभव प्रेरित २८:३÷६।

यो पनि सत्य छ कि येशूको लक्षमा हिँड्नेहरू जहिले पनि सुरक्षित हुन्छन् भनेर बाइबलले सिकाउँदैन। सुसमाचार विस्तारको निम्ति आश्‍चर्य कामको आवश्यकता भएर त्यही अनुसार परमेश्वरले गर्नुहुन्छ। तर कतिपय समयमा येशूभक्तहरू तिनीहरूको गवाहीको कारण दु:ख, कष्ट, परीक्षा र यातना भोग्दछन्। ती प्रतिकूल परिस्थितिमा तिनीहरू सहेर बस्न सक्यो भने अविश्‍वासीहरूको निम्ति त्यो विश्‍वासको शक्ति भएको देखाउँछ।

आफ्नो भनाइ सकेपछि उहाँ आकाशमा उत्रनुभयो र परमेश्वरको दाहिने हातमा बस्नुभयो (मर्कूस १६:१९)। येशू परमेश्वरको दाहिने हातमा रहन स्वर्गमा जानुभयो। यो सर्वोच्च शक्तिको स्थान थियो। येशूले दुष्ट वा सैतानका सबै शक्तिहरूलाई जित्‍नुभएको थियो।

अन्तिम पद हेर्नुहोस तिनीहरू "अनि ती चेलाहरूले गएर सबै ठाउँमा प्रचार गरे। प्रभुले तिनीहरूका साथमा काम गर्दैरहनुभयो, र चिन्‍हहरूद्वारा वचनलाई सुदृढ़ पार्नुभयो। आमेन।]" मर्कूस 16:20। यो महसुस गर्न जरुरी छ कि तिनीहरू एक्लैले सुमाचार प्रचारको काम गरेनन्। प्रभु तिनीहरूको साथमा थिए। आज पनि हाम्रो काममा निरन्तरता दिन उहाँ हाम्रो साथमा हुनेछ भनेर उहाँले हामीलाई बाचा गर्नुभएको छ।

`उहाँको प्रतिज्ञा छ " हेर, म युगको अन्‍त्‍यसम्‍म सधैँ तिमीहरूका साथमा छु।” मत्ती 28:20। जब हामी जताततै सुसमाचार प्रचार गर्छौँ येशूको त्यो वचनबाट हामी कस्तो उत्साह र सान्त्वना पाउन सक्छौँ?`