---
title:  पुनरुत्थान भएको प्रभु
date:   21/09/2024
---

### यस अध्यायका मुख्य पदहरू
मर्कूस १५:४२÷४७, मर्कूस १६, कलस्सी २:१०÷१२, १ कोरन्थी १५:१÷८, दानिएल ९:२४÷२७, यूहन्ना २०:११÷१८।

> <p>यस अध्यायको मूल सार पद</p>
> "तर उनले तिनीहरूलाई भने, “आश्‍चर्य नमान, तिमीहरू नासरतका येशूलाई खोज्‍दछौ, जो क्रूसमा टाँगिनुभएको थियो। उहाँ जीवित भई उठ्‌नुभएको छ। उहाँ यहाँ हुनुहुन्‍न। उहाँलाई राखेको ठाउँ हेर।" मर्कूस 16:6।

येशूलाई क्रूसमा टाँगिन्दा उहाँका चेलाहरूका आशा र विश्‍वासमै मृत्युको घण्टा बजेको थियो। ती तीन दिन तिनीहरूको निम्ति अन्धकारको समय थियो। येशूको मृत्युले तिनीहरूको दिमागमा भयङ्कर द्वन्द्व मात्र चलिरहेको थिएन तिनीहरूको आफ्नै ज्यानको सुरक्षा प्रति भयाभव भइरहेको थियो (यूहन्ना २०:१९)।

मर्कूसको सुसमाचारको अन्तिम १६ अध्यायमा येशूको मृत्यु पछि के भयो सो को बारेमा हामी नियाल्नेछौँ।

प्रथमत: येशूको पुनरुत्थानको समयलाई हेर्नेछौँ र स्त्रीहरू आइतबार बिहान चिहानमा किन आए त्यसको छलफल गर्नेछौँ। कतिपय एडभेन्टिस्टहरूले येशूको पुनरुत्थानको दिनको बारेमा छलफल गर्न हच्किन्छन् किनभने यो दिनमा इसाई भनाउँदाहरूले पवित्र दिन हो भनेर गलत व्याख्या गरेको कारणले। तर आइतबारमा नै येशू पुनरुत्थान हुनुभएकोले त्यो दिनलाई हर्षोउल्लास मान्न सक्छौँ। आइतबारलाई गलत धारणा राखेर संसारका मानिसहरूलाई बहकाएतापनि हामी त्यो दिनलाई उल्लेखनीय नै भनेर स्वीकार गर्नेछौँ।

दोस्रोमा: मर्कूस १६ को पहिलो पदको बारेमा व्याख्या गर्नेछौँ। यो पद मर्कूसको सारा पुस्तकको विषयवस्तुसँग कसरी गाँसिएको छ सो हेर्नेछौँ। यस अध्यायको दोस्रो र तेस्रो भागमा त्यो विषयलाई नियाल्नेछौँ।

तेस्रो: चौथौँ र पाँचौ भागमा मर्कूस १६को बाँकि छलफल गर्नेछौँ। प्रत्येक येशूभक्तको जीवनको लक्ष के हो र के हुनुपर्छ भनेर हामी सोच्न पुग्नेछौँ। पाठक वर्गलाई सारा संसारमा सुसमाचार सुनाउन चुनौती दिँदै मर्कूसको पुस्तकको अध्ययनलाई हामी समाप्‍त गर्नेछौँ।