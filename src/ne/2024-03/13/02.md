---
title:  पुनरुत्थानमा खुशियाली
date:   22/09/2024
---

`देहायका पदहरू पढ्नुहोस्। यहाँ के भयो र येशूको पुनरुत्थानको विवरण किन अति महत्त्वपूर्ण छ? हेर्नुहोस्: मर्कूस १५:४२÷४७; मर्कूस 16:1-7।`

तयारीको दिनमा येशू मर्नुभएको थियो भनेर सुसमाचारका पुस्तकहरू सबै लेखकहरू एकमत भएका छन् (मत्ती २७:६२; मर्कूस १५:४२; लूका २३:५४; यूहन्ना १९:१४,३१,४२)। बाइबलका व्याख्याकारहरूलाई यो थाहा छ कि यो दिन बिहिबारको घाम अस्ताएपछि शुक्रबारको घाम अस्ताउने समयसम्म। येशू शुक्रबारको अपरान्हमा मर्नुभएको थियो र घाम अस्ताउनु अघि छिटै गाडिनु भएको थियो।

साबथ दिनमा प्रभु चिहानमा विश्राम लिनुभएको थियो, साथै उहाँका सबै चेलाहरू पनि विश्राम लिएका थिए। लूका २३:५६ले त्यसलाई पुष्टि गर्दछ: "परमेश्वरका आज्ञा अनुसार तिनीहरू साबथमा विश्राम लिए।"यो अचम्मको छ। येशूलाई हत्या गरेतापनि यहूदीहरूको दिमागमा चौथो आज्ञा अनुसार विश्राम लिनुपर्छ धारणा प्रति तिनीहरू जिम्मेवार भएका थिए।

शनिबार बेलुका स्त्रीहरूले मसला किने, र आइतबार बिहानै तिनीहरू चिहानमा गए। तिनीहरूको चलन अनुसार मरेको मानिसलाई गाड्न मसला लगाउने काम पूरा गर्न तिनीहरू आएका थिए। तर, येशू त त्यहाँ थिएन!

दोस्रो शताब्दीको प्रारम्भिक कालदेखि नै इसाईहरूले येशू आइतबार बौरिउठ्नुभएको महत्त्वलाई मान्यता दिएका थिए। यही नै आइतबार पवित्र हो भन्ने आधार बनेको थियो। तर नयाँ करारले त्यो त पक्‍कै सिकाएको होइन।

`येशूको पुनरुत्थानको स्मारक के हो भनेर नयाँ करारले के जिकिर गर्दछ? हेर्नुहोस्, कलस्सी 2:8-15।`

येशू आइतबार पुनरुत्थान हुनुभयो त्यसकारण त्यो दिनलाई पुनरुत्थानको स्मारक वा सम्झनामा साबथ जस्तै पवित्र छ भनेर बाइबलमा कतै एक शब्द पनि लेखिएको छैन। बरु त्यो स्मारक वा याद गराउन बप्‍तिस्माले देखाउँदछ। "3 के तिमीहरू जान्‍दैनौ हामी सबै, जतिले ख्रीष्‍ट येशूमा बप्‍तिस्‍मा लियौं, उहाँकै मृत्‍युमा बप्‍तिस्‍मा लिएका थियौं? 4 यसकारण बप्‍तिस्‍माद्वारा हामी मृत्‍युमा उहाँसँगै गाडियौं, ताकि जसरी पिताको महिमाद्वारा ख्रीष्‍ट मरेकाहरूबाट जीवित पारिनुभयो, त्‍यसरी हामी पनि नयाँ जीवनको मार्गमा हिँड़ौं।" रोमी 6:3-4।

धर्मशास्त्रका विद्वान, धर्मगुरु, महान् र प्रख्यान प्रचारक र रोमन क्याथोलिक चर्च समेत अधिकाँश सम्प्रदाय वा डिनोमिनेशनहरूले आइतबार नै आराधना गर्ने गलत धर्मविज्ञान वा थियोलोजीले वकालत गरेतापनि यही दिनमा येशू पुनरुत्थान हुनुभएको थियो भनेर एडभेन्टिस्टहरू खुशियाली त मनाउनै पर्दछ। उहाँको मृत्यु र पुनरुत्थानले मृत्युमाथि येशूले विजय पाउनुभएको थियो। उहाँकोपुनरुत्थानले नै हामीलाई मुक्तिको जमानत भएको छ।

`"परमेश्‍वर र हाम्रा प्रभु येशू ख्रीष्‍टका पिता धन्‍यका हुनुहुन्‍छ! उहाँको महान्‌ कृपाले मृतकबाट येशू ख्रीष्‍टको पुनरुत्‍थानद्वारा एउटा जीवित आशाको निम्‍ति हामी नयाँ गरी जन्‍मेका छौं। स्‍वर्गमा तिमीहरूका निम्‍ति साँचिराखेको उत्तराधिकार अविनाशी, विशुद्ध र नओइलने किसिमका छन्‌। आखिर समयमा प्रकट हुन आँटेका मुक्तिको निम्‍ति तिमीहरू विश्‍वासद्वारा परमेश्‍वरको शक्तिबाट सुरक्षित राखिएका छौ।" 1 पत्रुस 1:3-5। पावलले पनि येशूको पुनरुत्थानको बारेमा समर्थन गरेका थिए। यसमा हामी पनि कसरी निश्‍चित हुन सक्छौँ?`