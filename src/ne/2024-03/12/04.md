---
title:  येशूलाई क्रूसमा टाँगिन्छ
date:   17/09/2024
---

`मर्कूस १५:२१÷३८ पढ्नुहोस्। के भयानक, आतङ्कित, पीडादायी तर आइरोनी वा बिडंम्बना यहाँ देखाइरहेको छ?`

यस बेदना वा पीडादायी वा पाशन विवरणमा येशू मौन शिकार हुनुभएको थियो। उहाँको मृत्युलाई हेर्न भोको भएका मानिसहरूले उहाँलाई नियन्त्रणमा राखेको थियो। येशूलाई नपक्रुञ्‍जेल उहाँका क्रियाकलापहरूका स्वामी उहाँ हुनुहुन्थ्यो भनेर मर्कूसको सुसमाचारभरि चित्रण गरिएको थियो। अब मानिसहरूको नियन्त्रणमा उहाँ हुनुहुन्छ। उहाँ तन्दरुस्त र बलियो घुमन्तै सुसमाचार प्रचारक हुनुहुन्थ्यो। उहाँले पाउनु भएको ताडना, निन्द्रा र भोकले गर्दा उहाँ थकित र पेलानमा पर्नुभएको थियो। अब अपरिचित मानिसले उहाँको क्रूस बोक्नुपरेको थियो।

उहाँलाई क्रूसमा टाँगिन्दा उहाँका वस्त्रहरू फुकालिएको थियो र अब ती वस्त्रहरू सिपाहीहरूका सम्पत्ति हुन पुगे। तिनीहरूले चिठ्ठा हालेर ती कस्को हुनेछ भनेर लिएका थिए (भजन २२:१८)। क्रूसका टाँगिन्दा प्रायजसो रगत बहँदैनथ्यो। उहाँलाई ठोकिएका काँटीहरू हात अगाडिका नाडी वा हत्केलाहरूमा ठोकिएको हुनुपर्छ (यूहन्ना २०:२४÷२९)। तिनीहरूमा रगत बग्ने मुख्य नशाहरू हुँदैन। "हात" भन्दा हिब्रू र ग्रीक भाषामा हात र पाखुरालाई सम्बोधन गरिन्छ। हात आफैमा क्रूसमा टाँगिन्दा शरीरको बोझ थाम्न सक्दैन। तर हत्केला वा नाडी भएको नशालाई काँटी ठोकिँदा पाखुरामाथिसम्मै असह्य कष्टदायी हुन्थ्यो। त्यसबेला सास फेर्न पनि मुश्किल हुँथ्यो। सास फेर्न लाग्दा पिडीत व्यक्तिले काँटी ठोकिएका पाइटालाहरूलाई तन्काउनु पर्दथ्यो र पाखुराहरूलाई लचिलो बनाउनुपर्दथ्यो। यसले गर्दा पिडीतलाई घोर पीडा हुन्थ्यो। सासै फेर्न नसकिनु पिडीत व्यक्तिहरू मर्नुपर्ने कारणहरूमा एक थियो।

क्रूसमै झुण्डिरहनुभएको समयमा येशूमाथि अति धेरै गिल्ला, उपहास, बेइज्जत र अपमानहरूको बाढी खनिएको थियो। त्यसबेला येशूले आफू को हुँ भनेर उच्चारण नगर्नुभएको क्षण उहाँले आफ्नो गोपनियतालाई प्रकट नगर्नुभएको मर्कूसको आशय देखिन्छ। त्यस समय "प्रभु," "परमेश्वरको पुत्र," "ख्रीष्ट वा मसीह" भन्ने येशूका ओहोदाहरू प्रायजसो येशूका वेदनाहरूको वर्णनमा देखा पर्दैन।

क्रूसको मुनि यो तत्त्व परिवर्तन भएको देखिन्छ। यो हास्यस्पद छ कि ती ओहोदा वा शिर्षकहरू धर्मगुरुहरूले नै उहाँलाई उपहास गर्दा प्रयोग गर्दछन्। यसरी तिनीहरू आफूहरूलाई नै आफूहरूले अपराधी घोषित गरिरहेका थिए!

उहाँलाई गिल्ला गर्दा एउटा उल्लेखनीय भनाइलाई अर्थपूर्ण मान्नुपर्छ। यो मर्कूस १४:३१मा लेखिएको छ। तिनीहरूले उहाँलाई हेपेर यसरी सम्बोधन गर्दछन्, "कस्तो हो? उनले अरूलाई उद्धार गर्‍यो तर आफूलाईचाहीँ बचाएनन्!" उहाँ कतिको निरीह हुनुहुन्छ भनेर ठोकुवा गरेर नै उहाँलाई त्यसरी सम्बोधन गरेका थिए। उहाँले अरूलाई सहयोग गर्‍यो (ग्रीक भाषामा त्यसको अर्थ "बचायो," "निको पार्‍यो," "उद्धार गर्‍यो" भन्ने क्रियापद हुनसक्छ)। यसरी बिडम्बनापूर्वक वा हास्यास्पद वा आइरोनीले ती गिल्ला गर्नेहरूले नै येशू उद्धारकर्ता हुनुहुन्छ भनेर सार्वजनिकरूपमा स्वीकार गरिरहेका थिए। अझ त्यो आइरोनीमा थप्दछन् कि उहाँले आफूलाई बचाउनुभएन र बचाउन सक्नुभएन किनभने क्रूसमा नै अरूलाई उद्धार वा मुक्ति दिइरहनुभएको थियो।

`यूहन्ना १:१÷३ पढ्नुहोस् र यसले हामीलाई येशूको बारेमा के भनिरहेको छ सो सोच्नुहोस्। त्यही येशू क्रूसमा टाँगिनुभएको थियो भनेर मर्कूसले लेख्दछन्। येशूको मृत्यु हाम्रो निम्ति के रहेछ भनेर हाम्रो दिमागमा कसरी घुसाउने?`