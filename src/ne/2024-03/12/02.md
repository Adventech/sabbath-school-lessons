---
title:  "के तिमी यहूदीहरूका राजा हौ?"
date:   15/09/2024
---

`मर्कूस १५:१÷१५ पढ्नुहोस्। कुन किसिमको आइरोनी वा विडम्बना वा कहालीलाग्दो परिस्थितिहरू यहाँ भइरहेका छन्?`

सन् २६÷२७सम्म पोन्टियोस पिलातस यहूदाका रोमी बडाहाकिम थिए। उनी दयालु अगुवा थिएन। उनले गरेका धेरै क्रियाकलापहरूले त्यहाँका बासिन्दाहरूको बीचमा आतङ्क मच्चिएको थियो (लूका १३:१)। जब यहूदी सभासदमा येशूमाथि मुद्दा लगाएर बहस भएको थियो त्यसमा उहाँलाई ईश्वरनिन्दा गरेको भन्दै उहाँ मृत्युदण्डको योग्य हुनुहुन्छ भनेर फैसला सुनाइएको थियो। तर रोमी शासनमा प्रायजसो धेरै मामिलामा कसैलाई मृत्युदण्ड दिने अधिकार दिएको थिएन। त्यसैले गर्दा येशूलाई दोषी ठहर्‍याएर मृत्युदण्ड दिऊन् भनेर यहूदी धार्मिक अगुवाहरूले उहाँलाई पिलातसको सामु ल्याएका थिए।

येशूको विरुद्धमा पिलातसको सामु के के अभियोगहरू लगाए भन्ने उल्लेख नगरेतापनि पिलातसले येशूलाई प्रश्‍ना गरेको आधारमा उहाँको विरुद्धमा खास के अभियोग ती धर्मगुरुहरूले लगाएका थिए भन्ने आभास् पाइन्छ। "तिमी यहूदीहरूका राजा हौ?" भनेर उनले येशूलाई सोधेका थिए (मर्कूस १५:२)। पौराणिक इस्राएलमा राजाहरूलाई अभिषेक गरिन्थ्यो। त्यसकारण, मसीह वा अभिषेक गरिएको भनेर येशूले गर्नुभएको दावीलाई बँग्याएर उहाँले राजा भनेर दावी गर्नुहुँदा उहाँ रोमी सम्राटसँग प्रतिस्पर्धा गर्नुभएको आभास दिएको थियो। सानहिड्रन वा यहूदी सभासदले उहाँलाई ईश्वरनिन्दा गरेको भनेर आरोप लगाएतापनि उहाँले रोमी राज्यको विरुद्धमा षडयन्त्र गरेको त्यसकारण मृत्युदण्डको फैसला उहाँले पाउन् भनेर बडाहाकिमकहाँ तिनीहरूले उहाँलाई ल्याएका थिए।

येशू दुवै मसीह र यहूदीहरूका राजा हुनुभएको तथ्यलाई यहूदीहरूले नबुझ्नु नै तिनीहरूको बिडम्बना थियो। उहाँलाई ईश्‍वर निन्दा गरिएको र उहाँले षडयन्त्र गर्नुभएका अभियोगहरू नै तिनीहरूको गलत निर्णय थियो। तिनीहरूले उहाँलाई ढोगेर सम्मान गर्नुपर्दथ्यो। तर येशू राजकीय ढङ्गले उभिनुभएको थियो। पिलातसलाई उहाँले दिनुभएको "तपाईँले नै भन्नुभयो" (मर्कूस १५:२) जवाफमा आफू होइन भनेर अस्वीकार गर्नुभएको थिएन बरु उहाँले समर्थन गर्नुभएको थियो। उहाँको जवाफले नै उहाँ राजा हुनुहुन्छ भन्ने आभास दिएको थियो तर मानिसहरूले सोचेको भन्दा फरक राजा (यूहन्ना १८:३३÷३८सँग तुलना गर्नुहोस्)।

निस्तार चाडको समयमा झ्यालखानमा रहेको कैदीलाई स्वतन्त्र गर्ने चलनलाई मर्कूसले आफ्नो वर्णनमा उल्लेख गर्दछन्। यदि तिनीहरूले यहूदीहरूका राजालाई स्वतन्त्र गर्ने होकि भनेर पिलातसले ती धर्मगुरुहरूलाई सोधेका थिए भनेर मर्कूस १५:९मा उल्लेख गरिएको छ। उनले आइरोनी वा उपहासपूर्ण सम्बोधन गरेतापनि त्यो उपहास पिलातस आफैको विरुद्धमा थियो।

मर्कूस १५:९मा समझ, दृष्टिकोण, धारणा र अन्तरज्ञानको बारेमा अध्ययन गरिन सकिन्छ। धार्मिक अगुवाहरूले येशूलाई ईख गरेर उनकहाँ सुम्पेको भन्ने उनको दृष्टिकोण थियो। तर जब भिडलाई येशूको बारेमा के गर्ने भनेर सोध्दा येशूलाई केवल ईष्या गरेर मात्रै सुम्पेको भनेर उनले बुझेका थिएनन्। ती धर्मगुरुहरूलाई भिडलाई उचालेर येशूलाई क्रूसमा टाँगिनुपर्छ भनेर चिच्याउन उचालेका थिए। पिलातस हच्किन्छ र उहाँलाई बचाउन खोज्छन्। क्रूसमा टाँगेर मर्नु भनेको भयानक यातना दिएर मार्नु हो। त्यसमा पनि येशू निर्दोष छ भन्ने आभास पिलातसले पाएको थियो। यो पीडादायी बिडम्बना नै हो कि सृष्टिकर्ता परमेश्वरलाई विश्‍वास नगर्ने बडाहाकिमले येशूलाई स्वतन्त्र गर्ने चाहेका तर धर्मगुरुहरूले उहाँलाई क्रूसमा टाँगियोस् भनेर एकै स्वरले चिच्याएका।

`कतिपय समयमा आक्रोसित भिडले गलत बाटो लिन्छ। जतिसुकै चापमा परेतापनि भिडको निर्णयमा आफू नजान के गर्ने?`