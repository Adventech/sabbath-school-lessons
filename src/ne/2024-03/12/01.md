---
title:  मुद्दाको फैसला र क्रूसमा टाँगिएको
date:   14/09/2024
---

### यस अध्यायका मुख्य पदहरू
मर्कूस १५, लूका १३:१, भजन २२:१८, यूहन्ना २०:२४÷२९, यूहन्ना १:१÷३ र दानिएल ९:२४÷२७।

> <p>यस अध्यायको मूल सार पद</p>
> "बाह्र बजेदेखि तीन बजेसम्‍म सारा देशलाई अन्‍धकारले छोप्‍यो। तीन बजेतिर यसो भनेर येशू ठूलो सोरले कराउनुभयो, “इलोई, इलोई, लामा सबखथनी?” – जसको अर्थ हो, “हे मेरा परमेश्‍वर, हे मेरा परमेश्‍वर, तपाईंले मलाई किन त्‍याग्‍नुभएको छ?” मर्कूस 15:33-34।

येशूको वेदना वा पीडाको बारेमा वर्णन मर्कूसले गरिएकोमा मर्कूस १५ मुटु वा केन्द्रविन्दु हो। यहाँ येशूको विरुद्धमा मुद्धा चलाएको, उहाँलाई दोषी ठहर्‍याएको, रोमी सिपाहीँहरूले उहाँको उपहास र गिल्ला गरेको, उहाँलाई क्रूसमा टाँगिएको, उहाँको मृत्यु र चिहानमा गाडिएको घट्नाहरूलाई यस अध्यायमा प्रस्तुत गरिएको छ। यस अध्यायमा भएका घट्नाहरूलाई लेखकले सटीक, स्पष्ट, तिक्ष्ण, छोटो र भावानत्मक रूपमा विस्तृत तरिकाले प्रस्तुत गरिएकोले पाठकहरूलाई ती घट्नाहरू हृदयमा गाडियोस् भन्ने लेखकको मनशाय भएको पाउँछौँ।

यस अध्यायभरि आइरोनी (irony), विडम्बना jf उपहासको भूमिका उल्लेखनीय छ। त्यसले गर्दा यस आइरोनीको अर्थ के हो भनेर स्पष्ट परिभाषा बुझ्नु जरुरी छ।

आइरोनी वा विडम्बनामा तीन तत्त्वहरू छन्: (१) दुई तहका अर्थहरू, (२) एक आपसमा हुने द्वन्द्व वा विपिरितका दुई तहहरू (३) कसैले विडम्बना वा आइरोनीलाई बुझ्न वा देख्‍न नसक्ने। त्यहाँ के भइरहेको छ सो व्यक्तिले महसुस नगर्दा उसैले त्यसको नतिजाहरू भोगेर दु:ख पाउनु पर्ने स्थिति।

पिलाटुसले येशूलाई सोधेका, "के तिमी यहूदीहरूका राजा हौ" देखि लिएर यहूदी धर्मगुरुहरूको उपहास गर्दै येशूलाई गिल्ला गर्नेहरूले क्रूसमा टाँगिएको भनाइको बारेमा यस अध्यायमा नियाल्नेछौँ। "उसले अरूहरूलाई बचाए; तर आफैलाई चाहीँ बचाउन सकेन" भन्ने उहाँको गिल्ला गर्नेदेखि अचानक अपेक्षा नगरिएको अर्मिथियाका योसेफ जस्ता घट्नाहरूले यस अध्याय भरिएको छ। ती सबै पीडादायी आइरोनी वा विडम्बनाहरू भएतापनि येशूको मृत्युको बारेमा प्रभावकारी सत्यहरू र उहाँको मृत्युको अर्थ के हो भनेर यस अध्यायमा भरिएको हामी हेर्नेछौँ।