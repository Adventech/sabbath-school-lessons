---
title:  यहूदीहरूका राजाको जय होस्!
date:   16/09/2024
---

`मर्कूस १५:१५÷२० पढ्नुहोस्। सिपाहीहरूले के गरे र त्यो किन अर्थपूर्ण छ?`

अपराधीलाई मृत्युदण्ड दिनुभन्दा अघि रोमनहरू पत्थरको हृदयले सजिएर तिनीहरूले उसलाई निर्मम यातना दिन्थे। अपराधीका लुगाहरू फुकालिदिन्थे, खम्बामा बाँध्थे र कोर्रा हान्थे। त्यो कार्रमाको डोरीमा हाडका टुक्राहरू, सिसा, ढुङ्गा र सिक्रीहरू गाँसिएका हुन्थे।

येशूलाई कोर्रा हानेपछि सिपाहीहरूले उहाँको गिल्ला गर्दै र हेप्दै उहाँलाई बैजनी वस्त्र लगाइ दिएका थिए, उनको शिरमा काँडाका मुकुट रगताम्ये गरेर घोच्ने गरेर लगाइ दिएका थिए। सिपाहीहरूको एक समूहलाई पल्तन वा बतालिएन भनिन्थ्यो। त्यसमा २००देखि ६०० सिपाहीहरू हुन्थ्यो।

यहाँ बिडम्बना वा आइरोनीको दृश्यलाई पाठकको सामु प्रस्तुत गरिएको छ। येशू बास्तविकमा राजा नै हुनुहुन्थ्यो। सिपाहीँहरूले उहाँको उपहास गरेर व्यक्त गरेका शब्दहरूले तिनीहरूले सत्य नै बोलीरहेका थिए। रोमका सम्राटलाई "महान् सम्राट सिजरको जय होस्!" भन्नेर चिच्याउने शब्दहरूकै नक्‍कल गरेर येशूलाई सम्बोधन गरेका थिए। यहाँ सम्राटसँग येशूलाई तुलना गरेको स्पष्ट छ।

येशूको शिरमा निगालोले हिर्काउँदै, उहाँलाई थुक्दै उहाँको सामु घुँडा टेकेर अभिवादन गर्नु उहाँलाई हेप्नुको चरम सिमा थियो। ग्रीक भाषामा ती सबै व्यवहार भविष्यकालको क्रियापदमा लेखिएको छ। यस कालमा बारम्बार दोहोरिएका क्रियाकलाप उल्लेख हुन्छ। यसरी तिनीहरूले येशूलाई पिटेकै पिटे गरे, उहाँलाई थुकेको थुकै गरे, उहाँको उपहास गर्दै उहाँको सामु घुँडा टेक्दै रहे। ती सबै यातना येशूले चुपचाप सहनुभयो। उहाँले कुनै पनि प्रतिक्रिया व्यक्त गर्नुभएन।

मृत्यु दण्ड पाउने अपराधीले आफ्नै क्रूस नाङ्गै बोकेर क्रूस गाड्ने ठाउँमा लगिने रोमी मृत्यु दण्डको चलन थियो। यो पनि सारा समाजको अगाडि पूरै बेइज्जत गर्न र लाजमा पार्न अपराधीलाई अपमान गर्दथ्यो।

तर सार्वजनिक रूपमा कसैलाई नाङ्गो पार्नु यहूदीहरूको निम्ति आपत्तिजनक थियो। येशूलाई ओढाइ दिएको बैजनी लुगा फुकालेर उहाँलाई आफ्नै लुगा लगाइ दिएको थियो भनेर मर्कूस १५:२०मा टिप्पणी गरेको छ। समय र परिस्थिति अनुसार रोमीहरूले यहूदीहरूको संस्कारलाई सम्मान गरेको देखिन्छ।

यहाँ भएका सबै आइरोनी वा बिडम्बनाको बारेमा सोच्नुहोस्: उहाँको सामु शिर झुकाएर उहाँलाई उपहास गर्दै सम्मान गरेको, येशूलाई राजा भनेर सम्बोधन गरेको, ती सबै गिल्लाहरूमा येशू राजानै हुनुभएको थियो भनेर देखाएका थिए। यहूदीहरूको निम्ति मात्र नभएर सारा जातिको निम्ति उहाँ राजा हुनुभएको थियो। परमेश्वरलाई विश्‍वास नगर्ने मूर्तिपूजक रोमी सिपाहीहरूले उहाँलाई उपहास गरेतापनि उहाँ तिनीहरूको पनि राजा हुनुहुन्छ भनेर चित्रण गरिएको थियो।

`येशूलाई मृत्युदण्ड दिने र उहाँको उपहास गर्नेहरूले आफूहरूले के गरिरहेका थिए भन्ने तिनीहरूलाई थाहा थिएन। तर तिनीहरूको अनजानले न्यायको दिनमा उहाँलाई अस्वीकारलाई कसरी जवाफ दिने?`