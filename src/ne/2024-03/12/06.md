---
title:  चिहानमा विश्रामको निम्ति येशूको शरीरलाई राखिन्छ
date:   19/09/2024
---

`मर्कूस १५:४२÷४७। आरमथियाको योसेफको हस्तक्षेपको अर्थ के हो? येशूका चेलाहरू बेपत्ता भएको थिए, अनि येशूको लासलाई के गर्ने भन्ने सन्दर्भमा योसेफको भूमिका किन उल्लेखनीय छ?`

येशूको मृत्युमा भएका नाटकीय घट्ना पछि त्यसबेलाको चलन अनुसार संस्कार चल्दछ। मरेका मानिसहरूलाई जहिले पनि गाडिनुपर्थ्यो। तर यहाँ जे घट्नाहरू भए तिनीहरूमा आत्मिक रूपमा भावनात्मक भएका थिए र ऐतिहासिक रूपमा अत्यन्तै महत्त्वपूर्ण थियो।

पहिलो पल्ट र अन्तिम पटक मर्कूको सुसमाचारमा आरमिथियाका योसेफ देखा पर्छन्। उनी यहूदी धर्म सभासद सानहिद्रनको सम्माननीय सदस्य थिए। उनलाई सहरका बुद्धिजीविहरूमा गनिन्थ्यो। उनी सम्पन्न र सबैले सम्मान गरेका व्यक्तित्व थिए। बडाहाकिमको अगाडि उभिन सक्नु नै उनी कस्तो कदर गरिएको व्यक्ति थिए भनेर चिनाउँछ। पिलातसको सामु उभेर येशूको पार्थिव शरीर निडरसाथ मागेका थिए। धार्मिक सभासदकै सदस्यले येशूलाई गाड्न अघि सरेका अत्यन्तै सान्दरभिक मान्नुपर्छ। त्यसबेला येशूले विश्‍वास गरेका चेलाहरू खोइ त?

एउटा अत्यन्तै ऐतिहासिक विस्तृत जानकारी त यो छ कि येशूको मृत्युको प्रमाणीकण भएको छ। योसेफले येशूको पार्थिव शरीर पाउन अनुरोध गरेको मर्कूस १५:४३ मा लेखिएको छ। येशू मर्नुभयो भन्ने खबर सुन्दा पिलातस छक्‍क परेका थिए। उनले क्रूसको रेखदेख गर्ने कप्‍तानलाई बोलाएर येशू मर्नुभयो कि भनेर सोधपूछ गर्छन्। येशू मर्नुभयो भनेर कप्‍तानले बताउँछन्।

यो विवरण किन महत्त्वपूर्ण छ भने कतिपयले येशू क्रूसमा मर्नुभएको होइन, उहाँ मुर्छा मात्र हुनु भएको थियो वा (उहाँ अन्तै जस्तो भारतमा मरेर गाडिनुभएको थियो) भनेर दावी गरेका थिए। रोमको बडा हाकिमको सामु कप्टानले दिएको साक्षी अनुसार उहाँको मृत्युको बारेमा अनेकौँ अनुमानहरूको खण्डन गर्दछ। अपराधीहरूलाई कसरी मृत्यु दण्ड दिने मामिलामा रोमीहरू खप्पिस थिए।

योसेफले येशूको पार्थिव शरीरलाई बेर्न सुती कपडा ल्याएका थिए र उहाँलाई पत्थरमा काटिएको चिहानमा राखेका थिए (मर्कूस १६:५)। योसेफको साथै दुई स्त्रीहरू÷मेरी मग्दलिनी र मेरी योशेका आमा÷गाड्ने बेलामा थिए भनेर सुसमाचारको पुस्तकमा लेखिएको छ। सोलोमीसँगै ती दुई स्त्रीहरूले येशूलाई क्रूसमा टाँगिएको टाढैबाट हेरिरहेका थिए। ती तीनै जना आइतबार बिहान चिहानमा जान्छन्। येशूको शरीरमा सुगन्धित अत्तर लगाउन तिनीहरू त्यहाँ जान्छन् (मर्कूस १६:१)।

ती महिलाहरूको बारेमा किन जानकारी दिए त? मर्कूस १६को अनुसार रित्तो चिहान भएको साक्षी तिनीहरूले बक्नेछन्। त्यसकारण, येशूको पुनरुत्थानको साक्षी हुनु महत्त्वपूर्ण छ।

`यो त अचम्मै मान्नुपर्छ येशूका चेलाहरू ती सबै घट्नाहरूमा गायब थिए तर येशूलाई दोष लगाउने यहूदी सभासदको सदस्यको सदस्यले यहाँ आफ्नो बहादुरता देखाएको थिए। निर्णायक घडीमा हामी होऊन् भनेर हामी कसरी यकिन हुने?`