---
title:  परमेश्वरबाट त्यागिनुभएको येशू
date:   18/09/2024
---

`मर्कूस १५:३३÷४१ पढ्नुहोस्। मर्कूसको सुसमाचारको पुस्तक अनुसार क्रूसमा येशूले उच्चारण गर्नुभएका शब्दहरू मात्रै के हुन्? उहाँको मृत्यु आखिरमा हामी सबैको निम्ति के अर्थ छ?`

क्रूस अत्यन्तै काल रात्री वा अन्धकारको स्थान थियो भनेर मर्कूसको सुसमाचारले प्रस्तुत गर्दछ। भौतिक वा शारीरिक र आत्मिक रूपमा त्यो आहत वा सबैलाई त्राही त्राही बनाउने समय थियो। दिउँसो बार्‍हबजेदेखि ३ बजेसम्म अलौकिक ढङ्गले क्रूसमा अन्धकारले छोपेको थियो। क्रूस मात्र होइन सारा देशमा नै अन्धकार छाएको थियो भनेर यसरी लेखिएको छ: "बाह्र बजेदेखि तीन बजेसम्‍म सारा देशलाई अन्‍धकारले छोप्‍यो।" मर्कूस 15:33।

क्रूसमा येशूले उच्चारण गर्नुभएका शब्दहरूलाई "परित्यागको चिच्याहत" भनिन्छ। परमेश्वरतिर लक्षित गरेर चित्कार गर्दै उहाँले प्रार्थना गर्नुहुन्छ कि उहाँका पिता परमेश्वरले उहाँलाई त्याग्नुभयो। उहाँ भजन २२:१को भनाइलाई नै उच्चारण गर्नुभएको थियो। त्यही भजनका अरू भागहरू मर्कूस १५:२४ र २९मा सम्बोधन गरिएका छन्। येशूको मृत्युमा धर्मशास्त्र पूरा भएको भनेर त्यसले देखाउँछ। दुष्ट मानिसहरूले येशूलाई मार्ने दुष्ट खषयन्त्र गर्दा पनि परमेश्वरको इच्छा तिनीहरूले पूरा गरिरहेको देखाउँछ। येशूले क्रूसमा उच्चारण गर्नुभएका शब्दहरू आरामिक भाषामा पनि लेखिएको छ: "मेरा परमेश्वर, मेरा परमेश्वर अर्थात् ईलोइ, ईलोइ (वा ईलाही)। यसको अर्थ "मेरो परमेश्वर यह्वे YHWH हो। येशूको मृत्युमा तमाशा हेर्नेहरले भिन्नै गलत अर्थ लगाएका थिए।

यही सम्बोधन येशूको बप्तिस्मामा पनि प्रयोग गरिएको थियो जुन मर्कूस १:९÷११मा छ।

| बप्तिस्माको समयमा: मर्कूस १:९÷११ | क्रूसमा: मर्कूस १५:३४÷३९ |
| --- | --- |
| यूहन्नाले येशूलाई बप्‍तिस्मा दिनुहुन्छ | येशूको बप्‍तिस्मा (मर्कूस १०:३८ सँग तुलना) |
| यूहन्ना (एलियालाई प्रतिनिधित्व गरेका; मर्कूस ९:११÷१३) | एलियालाई बोलाएको भनेर बुझिएको |
| आकाश फाडिन्छ | मन्दिरको महापवित्र स्थानलाई अलग गर्ने पर्दा फाडिन्छ |
| आत्मा वा सास (न्युमा pneuma) | येशूको मृत्यु हुन्छ (एक्स पन्युओ expneo) |
| परमेश्वरको आशवाणी "मेरा प्रिय पुत्र" | कप्‍तानले उच्चारण गर्छ "परमेश्वरको पुत्र" |

ती तुलनाहरूले हामीलाई यो सिकाउँदछ कि मर्कूस १ मा उल्लेख गरिएको येशूको बप्‍तिस्मा दानिएल ९:२४÷२७मा भविष्यवाणी गरेको अनुसार उहाँको सेवाकार्यको सुरु हो भने मर्कूस १५मा क्रूसमा उहाँको सेवाकार्य समाप्‍त भएको वा उहाँको लक्ष पूरा भएको देखाउँछ। उहाँ धेरैको निम्ति मुक्तिधन तिर्न मर्नुहुन्छ (मर्कूस १०:४५)। क्रूसमा येशूको मृत्युले दानिएल ९:२४÷२७को भाग पूरा भएको थियो। मन्दिरको पर्दा च्यातिनुको (मर्कूस १५:३८) अर्थ बलिप्रथा वा धर्म गरेर मुक्ति पाउने भन्ने धारणाको अन्त्य भएको थियो। नक्‍कल वा औँल्याइएको बलिप्रथालाई अब सक्‍कल बलि वा येशूको मृत्यु देखा पर्दा पूरा भएको थियो। अब मुक्तिको इतिहासमा नयाँ अध्याय थपिन पुगेको थियो।

`मानवले दुष्ट नाटक खेलेर येशूलाई मारेतापनि परमेश्वरका लक्ष्यहरू पूरा भएको थियो। हामीलाई र हाम्रा वरिपरि जे भइरहेका छन् जेभएतापनि हामीले परमेश्वरमाथि अझै भरोसा राख्‍न सक्छौँ र अन्तमा आएर असलकै जित हुनेछ भनेर हामी कसरी ढुक्‍क हुने?`