---
title:  थप जानकारी
date:   20/09/2024
---

द डिजाएर अभ एजेजको पृ॰ ७२३÷७८४को "इन पिलातस् जजमेन्टल हल," "क्यालभरी," र "इतइज फिनिस्ड।"

"येशूलाई छोड्न पिलातसले भित्री हृदयदेखि चाहना गरेका थिए। तर उहाँलाई छोड्न नसक्ने भएको उनले महसुस गरे। यदि उहाँलाई आफूखुशी छोडे आफ्नो पद र मानलाई धरापमा पर्ने भय उनमा थियो। सांसारिक शक्ति वा बडा हाकिम जस्तै सम्माननीय पदलाई गुमाउनुभन्दा निर्दोष व्यक्तिलाई बलि दिन उनले निर्णय गरे। आफूले गुमाउनु पर्ने प्रतिष्ठालाई गुमाउनुभन्दा वा दु:खमा पर्न नचाहने कतिपयले नैतिकता र सिद्धान्तलाई त्याग गरिरहेकाछन्। विवेक र चेतना र गर्नुपर्ने कर्तव्यले एकातिर औँल्याउँछ भने आफ्नो भाउ खोज्ने र व्यक्तिगत स्वार्थले अर्कोतिर औँल्याइरहेको हुन्छ। त्यस धारले मानिसहरूलाई अत्यन्त कडा गलत दिशातिर लगिरहेको हुन्छ। जो मानिस दुष्ट वा खराब तत्त्वसँग सम्झौता गरेर चल्छ त्यो मानिस दोषी मनस्थितिले ग्रस्त भएर अन्धकारको जीवनमा धकेलीरहेको हुन्छ।"÷द डिजाएर अभ एजेज, पृ॰ ७३८।

"हाम्रो बदलिमा मर्नुभएको र पक्‍का जमानत हुनुभएको येशूमाथि हाम्रा सबैका पापहरू लादिएका थिए। हाम्रो निम्ति उहाँ अपराधीमा गनिनु भएको थियो। परमेश्वरको दश आज्ञालाई उलङ्घन गर्दा पाउने दोषहरूबाट उहाँले हामीलाई मुक्त गर्नुभएको थियो। आदमदेखिका मानव जगतको दोष उहाँको हृदयमा बोझ भएर लादिएको थियो। पापको विरुद्धमा परमेश्वरको क्रोध थियो। खराब तत्त्व र पापको ज्यादतिले ल्याएको वा ल्याउने भयानक नतिजाले उहाँको पुत्रको हृदयमा आतङ्क मच्चाएको थियो। यस संसारमा हुँदा पिताको दया र क्षमाशीलताको असल सन्देश यस पतित संसारमा उहाँको जीवनभरि सुनाउनुभएको थियो। पापीहरूका पापी अगुवाले मुक्ति पाऊन् भन्ने उहाँको लक्ष थियो। अब क्रूसमा पापको भयानक अपराधको बोझ उहाँले क्रूसमा बोकिरहनुभएको थियो। उहाँले पिताको मेलमिलाप गर्ने अनुहार देख्‍न सक्नुभएन। यस समय परमेश्वरको अनुहार मुक्तिदाताबाट लुक्न जाँदा उनको हृदयमा पीडाको पराकाष्टाले घोचिएको थियो। उहाँले अनुभव गर्नुभएको शोक, वेदना र पीडा मानव प्राणीले कहिल्यै पनि बुझ्न सक्दैन। पापले गर्दा उहाँमा भएको घोर पीडा वा व्यथा यस्तो महान् थियो कि उहाँले शारीरिक दुखाइ मुश्किलले अनुभव गर्नुभएको थियो।"÷द डिजाएर अभ एजेज, ७५३।

**चिन्तनमनन**:

`एलेन जी॰ ह्वाइटको कथन अनुसार हाम्रो बदलिमा मर्नुभएको येशूको बारेमा धर्मविज्ञान सबै धर्मविज्ञानहरूको केन्द्रविन्दु कसरी भएको छ (बाइबलमा पनि उदाहरणमा यशैइ ५३)। कुनै पनि धर्मदर्शन, वाद, आत्मज्ञान, ज्ञानविज्ञान जसले हाम्रो बदलिमा मर्नुभएर हाम्रो पापको जरिवाना तिर्नुभएको केन्द्रिय अवधारणालाई न्युनीकरण गर्दछ त्यो गलत दर्शन वा आत्मज्ञान हो भनेर हामी किन मान्नुपर्दछ?`

`आजको समाजमा वा इसाई समाजमा नै किन नहून् येशूको सट्टामा बरब्वाको माग गर्ने को र के हुन्?`

`कसैलाई बाहिरी आचरणबाट न्याय वा मूल्याङ्कन गर्नुहुन्न भन्ने मनोवृत्तिलाई आरमेथियाको योसेफको कथाले हामीलाई के सिकाउँछ?`

`दानिएल ९:२४÷२७को फेरि समिक्षा गर्नुहोस्। कसैले सोधेमा तपाईँले यसमा आधारित बाइबल अध्ययन किन दिनुपर्छ वा के तपाईँ दिन सक्नुहुन्छ?`