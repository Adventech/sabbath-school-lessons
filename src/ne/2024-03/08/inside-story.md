---
title:  मिसन कथा
date:   23/08/2024
---

### घर नै चर्चमा परिणत भएको, भाग ५

साबथ दिन आएपछि बाबुले आफ्नो वचन पालना गरे। आफ्नै आर्मनियामा भएको घरमा बाबुले साबथको आराधना कार्यक्रम सुरु गरे। आमा र अनुशलाई सेभेन्थ÷डे एडभेन्टिस्ट चर्चमा रोकेपछि बाबुले आफ्नै घरको बैठकमा साबथको दिन चर्चको कार्यक्रम सुरु गरे। साबथ स्कुलको निम्ति तिनीहरूले साबथ स्कुल पाठ अध्ययन गरे र सँगसँगै प्रार्थना गरे। अनुशले छोटो प्रवचन दिइन्।

घरमै आराधना गर्ने कार्यक्रमले धेरै महिनासम्म निरन्तरता पाइरहेको थियो। बाबु कहिल्यै पनि एडभेन्टिस्ट चर्चमा सरिक भएका थिएनन्। तर उनी आराधना कार्यक्रमलाई धेरै गम्भिर भएर सञ्‍चालन गर्न थाले। घरमा कोही पाहुना आए उनले तिनीहरूलाई बैठकमा बोलाउँथे। उनले बाइबल खोलेर सबैलाई सुनाउँथे, "हाम्रो आराधना कार्यक्रममा तपाईँहरूलाई स्वागत छ। आज साबथ दिन हो। तपाईँहरू हामीसँग सङ्गति गर्न सक्नुहुन्छ। यसरी पाहुनाहरूलाई घरमा आराधना कार्यक्रममा सरिक हुने चलन आर्मनियाको थिएन। आर्मिनियामा पाहुनाहरूलाई अतिथी सत्कार गरेर तिनीहरूसँग भुल्नुपर्थ्यो। तर जब यस समय जब पाहुनाहरू आए र बुबाको कुरा सुने तिनीहरू चकित भए। त्यहाँ के भइरहेको छ सो तिनीहरूले ताजुब मान्न थाले।

जब परिवारले आराधना गर्न थाले तब बाबुले थाहा पाएकी उनलाई बाइबलको बारेमा त्यस्तो ज्ञान छैन। एक साबथ सबै मिलेर मत्ती ४ अध्याय पढे। सैतानले येशूलाई फसाउन खोज्दा उहाँले "यसरी लेखिएको छ," भनेर सैतानसँग येशूले प्रतिरोध गर्नुभएको थियो। उहाँको त्यो वचनले बाबु अत्यन्तै प्रभावित भए। यदि आफूलाई बाइबल थाहा छैन भने सैतानले उनलाई फसाउन खोज्दा त्यसको सामना कसरी गर्ने भनेर उनलाई थाहा नहुनेरहेछ भनेर उनले महसुस गरे। त्यस दिनदेखि उनले दिनदिनै बाइबल पढ्न थाले। जब उनले बाइबल पढ्न थाले तब तिनीहरू सातौँ दिनमा नै किन आराधना गरिरहेको सो को जवाफ उनले पाउन चाहे। अर्मनियामा धेरै इसाईहरूले आइतबार आराधना गर्दछन्।

अनुश र आमालाई एडभेन्टिस्ट चर्चमा कहिल्यै नपठाउने किरिया खाएका थिए। उनले आफ्नो वचन राख्‍न चाहेका थिए। अनुशले चर्चमा गरिने सेवाकार्यमा भाग लिन नपाउँदा उनलाई नियास्रो लागि रहेको थियो। तर उनले त्यो भावना आफ्नै मनमा लुकाइ राखिन्। उनलाई थाहा थियो कि बाबुलाई प्रेम गर्ने उनको कर्तव्य हो। परमेश्वरले नै बाबुलाई सुझबुझ दिऊन् भन्ने चाहना उनले गरेकी थिइन्।

एक दिन आफ्नो सहरमा एडभेन्टिस्ट चर्चले साबथको दिनमा प्रभुभोज आयोजना गरिरहेको थियो भनेर अनुशले थाहा पाइन्। उनले त्यहाँ त्यस समारोहमा भाग लिन बाबुसँग अनुमति मागिन्, "के हामीलाई प्रभुभोजमा सरिक हुन अनुमति दिनुहुन्छ कि?"

"प्रभुभोज? त्यो त म पनि सञ्‍चालन गर्न सक्छु। तिमीहरूलाई थाहै छ," बाबुले जवाफ दिए।

साबथमा कोही पनि प्रभुभोजमा सरिक भएनन्।

अनि बाबु र आमा हजुरबुबा र हजुरआमा भए। अनुशकी ठुली दिदीले बिवाह गरेर घर छोडेकी थिइन्। अनि उनले बच्चा जन्माइन्। चर्चमा छोरीकी परिवार र सबै मिलेर बच्चाको निम्ति चर्चमा प्रार्थना गरेको आमाले थाहा पाइन्। "हाम्रो निम्ति तिनीहरूले चर्चमा प्रार्थना गरे। तिनीहरूलाई बाँड्न केही मिठाइहरू लगौँ, हुन्न र?" आमाले बाबुलाई सोधिन्।

चर्चका सदस्यहरूमा भएको दयाले बाबुको हृदय छोयो। अनि उनले अनुश र आमालाई चर्चमा जान अनुमति दिए।