---
title:  उत्तम र लाभप्रद लगानी
date:   20/08/2024
---

`येशू प्रतिको विश्‍वास, आस्था र उहाँलाई पछ्याउँदा चुकाउनुपर्ने मोलको बारेमा निर्णायक पाठहरू मर्कूस १०:१७÷३१मा कसरी सिकाइएको छ? ती पाठहरू चाहे धनीको निम्ति होस् चाहे गरिबको निम्ति होस् सबैलाई लागु हुन्छ।`

जुन तरिकाले येशूकहाँ त्यस धनी मानिस आए उनले येशूलाई इमान्दारितासाथ आदर गरेका थिए भनेर देखाउँछ। त्यो मानिस येशूकहाँ दगुरेर आउँछ र उहाँको सामु घुँडा टेक्दछन्। उनले एउटा निर्णायक प्रश्‍न गर्छन् जुन प्रत्येक मानिसको भविष्यलाई निर्धारण गर्दछ÷अनन्त जीवनमा सहभागी हुन मैले के के गर्नुपर्छ? दश आज्ञाको दोस्रो भागलाई औँल्याएर येशूले उनलाई जवाफ दिनुहुन्छ। आफू सानैदेखि ती आज्ञाहरू पालन गरेको भनेर आफ्नो आदर्श जीवन वा आफू कति न कतिको असल छ भनेर उनले औँल्याउँछन्।

यस कथालाई उल्लेख गरिएका चारै सुसमाचार पुस्तकमा मर्कूसले मात्र येशूले माया गर्नुभएको थियो भनेर उल्लेख गरिएको छ। यो मानिसको आदर्श चरित्र प्रभाव पार्ने देखिन्छ। तर त्यो मानिस कतिको इमान्दारी छ भनेर प्रमाणित गर्न उहाँले उनको सबै थोक बेचेर उहाँको पछि लाग्न उहाँले भन्नुहुन्छ। त्यो मानिस अत्यन्तै निराश भएर फर्किन्छ किनकि ऊ धेरै धनी थियो र उसँग अथाह सम्पत्ति थियो। तर केलाएर हेरियो भने उनले आज्ञाहरू पालन गरेकै थिएन। उनले पहिलो आज्ञा त तोडेकै थियो। उनको जीवनमा परमेश्वरलाई भन्दा आफ्नो धनसम्पत्तिलाई प्राथमिकता दिएका थिए।त्यो उनको निम्ति मूर्ति नै थियो। आफ्नो धनसम्पत्ति उसको निम्ति भगवान नै थियो।

धनसम्पत्ति र त्यो जम्मा गर्ने प्रवृत्ति कतिको मोह लाग्दोछ भनेर येशूले व्याख्या गर्नुभएको थियो। अझ उहाँले यो भन्न पनि हिचकिचाउनुभएन: बरु उँट वा हात्ती सियोको सानो प्वालबाट छिर्न सक्छ तर धनी मानिस परमेश्वरको राज्यमा पस्न मुश्किल हुन्छ।

येशूको त्यस वचनदेखि चेलाहरू चकित भए। त्यसो भए स्वर्गमा को पस्न सक्ला वा मुक्ति पाउन सक्ला भनेर एक आपसमा गनगनाए। येशूले तिनीहरूको दिमागै खलबलाउने गरेर तिनीहरूलाई झट्का दिँदै यो भनाइ व्यक्त गर्नुभयो, "मानिसको निम्ति त असम्भव हुन्छ तर परमेश्वरको निम्ति हुँदैन। परमेश्वरको निम्ति सबै थोकहरू सम्भव छ।" (पद २७)।

यो प्रसंग मर्कूस १०:२७ मै मात्र अन्त्य भएको भए उचित देखिन्थ्यो: तपाईँले आफ्नो धनसम्पति थुपारेर, धन खर्च गरेर धर्मकर्म गरेर र आफ्नै प्रयासमा स्वर्ग जान सक्नुहुन्न। तपाईँलाई परमेश्वरको अनुग्रहको आवश्यकता छ यदि तपाईँले अनन्त जीवन वा अजम्मरी जीवन चाहनुहुन्छ भने।

तर पत्रुसले आफूभित्र रहेको सोचलाई यसरी प्याच्च बोल्छन्: हेर्नुहोस् मैले र मेरा साथीहरूले सबै थोक त्यागेकाछौँ र तपाईँको पछि लागेका छौँ। तर येशूले तिनीहरूलाई यो सुनाउनुहुन्छ: आउने युगमा तिमीहरूले पाउनेको तुलनामा तिमीहरूले केही पनि त्यागेका छैनौ।

येशूले भन्नुभएको मूख्य विषयवस्तु यो हो: मानिसमा भएको पाप र दोषी मनस्थिति येशूको मृत्युले सफा गर्न सक्छ, र अनि येशूको अनुग्रह र पुनरुत्थानले उहाँका आज्ञाहरू पालन गर्न शक्तिसम्पन्न गराइन्छ।

`रोमी ६:१÷१४ पढ्नुहोस्। हाम्रो जीवनमा परमेश्वरको अनुग्रह केवल मनगढन्ते, अवधारणा वा दिमागमा बिलाउने नभएर वास्तविक नै हो भनेर ती पदहरूले कसरी औँल्याउँछन्? हामीलाई निर्दोष सावित गर्न र उहाँका नयाँ जन हुन हामीलाई उहाँको अनुग्रहको आवश्यकता हो भनेर पनि ती पदहरूले सिकाउँदछन्।`