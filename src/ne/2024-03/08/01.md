---
title:  चेलाहरूलाई शिक्षादीक्षा÷ भाग २
date:   17/08/2024
---

### यस अध्यायमा मुख्य पदहरू
मर्कूस १०; उत्पत्ति १:२७; उत्पत्ति २:२४; गलाती ४:१,२; रोमी ६:११, र यशैया ११:१÷१६।

> <p>यस अध्यायको मूल सार पद</p>
> "किनकि मानिसको पुत्र सेवा पाउन होइन, तर सेवा गर्न र धेरैका छुटकाराको मोलको निम्‍ति आफ्‍नो प्राण दिन आएको हो।” मर्कूस 10:45

येशू क्रूसमा जान तयार भइरहेको बेलामा उहाँले उहाँका चेलाहरूलाई अन्तिम शिक्षादीक्षा दिनुभएको विशेष अंश मर्कूस १० यस अध्यायमा अध्ययन गर्नेछौँ। यस अध्यायको आधा जस्तो भाग चेलाहरूको बारेमा उल्लेख गरिएको छ। अनि बाँकि भाग चेलापन हुन आवश्यक महत्त्वपुर्ण विषयवस्तुको बारेमा अध्ययन गर्नेछौँ। तर यो अंश येशूसँग अन्तर्क्रिया गर्नुभएको अरूको दृष्टिकोणद्वारा हेर्नेछौँ र अन्धो मानिस आफ्नो आँखा खुलाउन अनुरोध गरेकोबाट यो अध्याय अन्त हुन्छ।

येशूभक्त हुनु वा येशूको अनुयायी हुनु भनेको व्यवहारिक पक्ष के हो भन्ने मर्कूसको यस अध्यायले महत्त्वपूर्ण उहाँको शिक्षालाई उजागर गर्दछ। येशूको मान्य भक्त हुन वा इसाई जीवन कुनै अवधारणामा वा केवल अध्यात्मिक जीवनमा सिमित नराखि दैनिक व्यावहिरक जीवनमा नै कसरी उतारेर मानिसहरूको सामु प्रस्तुत गर्नुपर्छ भनेर यस अध्यायमा सिकाइएको छ। येशूभक्तको वैवाहिक जीवन, आफ्ना छोराछोरीहरूलाई कस्तो व्यवहार गर्नुपर्छ, धनसम्पत्ति प्रति धारणा, र येशूको पछि लाग्दा पाउने इनाम र चुकाउनुपर्ने मोललाई यसले खुलाएको छ। अन्धोलाई निको पारेर यो अध्याय अन्त्य हुन्छ (मर्कूस ८:२२÷१०:५२)। येशूको चेला हुँदा चुकाउनुपर्ने मोल र त्यसले विश्‍वासीलाई कता लानेछ भनेर सुन्दर चित्रण यस अंशमा गरिएको छ।

चाहे दुई हजार वर्ष अघिका येशूका चेलाहरूलाई होस् वा आधुनिक बीसौँ शताब्दीमा इसाईहरूलाई होस् येशूका चेला वा भक्त हुन के चुनौतीहरूको सामना गर्नुपर्छ वा इसाई जीवन सबै ठिक ठिक मात्र नभएर कतिको प्रतिकूल परिस्थितिको पनि सामना गर्नुपर्दो रहेछ भनेर यस अध्यायले नलुकाइकन उजागर गर्दछ।