---
title:  येशू र साना बालबालिकाहरू
date:   19/08/2024
---

`येशूकहाँ ल्याएका साना बालबालिकाहरूलाई उहाँले के गर्नुभएको थियो? हेर्नुहोस्, मर्कूस 10:13-16।`

पौराणिक समयमा बाल÷बालिकाहरूको चाहना गरेतापनि विशेष गरेर पुरुष प्रधान समाज भएकोले केटाहरूलाई मन पराएतापनि बच्चाहरूको जन्म र मृत्यु सहज थिएन अर्थात् त्यस समयमा बालबालिकाहरूको जीवन रमाइलो थिए। आधुनिक उपचारको अभावमा भर्खर जन्मिएका बच्चा, शिशु र बालबालिकाहरूलाई हुर्काउनु आमाहरूको निम्ति जोखिम पूर्ण थियो। कतिपय समाजमा तिनीहरूलाई दुष्ट तत्त्वहरूबाट जोगाउन अकौँ जन्त्रहरू भिराउँथे र परम्परा ‍औषधीहरूले उपचार गरिन्थ्यो।

बालबालिकाहरूलाई मन पराएतापनि तिनीहरू समाजमा तल्लो स्तरमा गनिन्थ्यो। तिनीहरूलाई दासहरूकै तहमा राखिन्थ्यो (गलाती ४:१,२)। तत्कालिन ग्रीक र रोमी सभ्यतामा अपाङ्ग र नचाहेका बालबालिकाहरू छिटै मरेको चाहन्थे वा नदीमा जिउँदै फ्याँकिन्थे। केटीलाई भन्दा केटा मूल्यवान ठानिन्थ्यो। कतिपय समयमा भर्खर जन्मेका बालिकाहरूलाई त्यसै मर्न दिइन्थ्यो वा बाटोघाटोमा फ्याँकिन्थ्यो। तिनीहरूलाई कसैले उद्धार गरेर पालेतापनि तिनीहरूलाई दासीको रूपमा हुर्काएर बेचिन्थ्यो।

परमेश्वरको राज्यमा पस्न बालक जस्तो हुनुपर्छ भन्ने येशूको शिक्षालाई (मर्कूस ९:३३÷३७) चेलाहरूको दिमागमा घुसाउन नसकेको जस्तो देखिन्छ। येशूकहाँ आशिष दिन ल्याएका बालबालिकाहरूलाई तिनीहरूले हप्‍काएको थिए। साना बालबालिकाहरूलाई समय दिन येशूको फुर्सद हुन्दैन भनेर ती चेलाहरूले सोचेका थिए। साना केटाकेटीहरूसँग हेमचेम गर्ने जस्ता सानो काममा येशूको समय नै हुन्दैन भन्ने मनस्थितिमा ती चेलाहरू थिए।

तर तिनीहरूको सोचै गलत थियो। चेलाहरूले तिनीहरूलाई धपाएकोले येशू तिनीहरूसँग रिसाउनुभएको थियो। येशूले ठूला मानिसहरूसँग अन्तर्क्रिया गरिरहनुभएको र शिक्षा दिइरहनुभएको मर्कूसभरि लेखिएको छ। जब चेलाहरूले बालबालिकाहरूलाई धपाए तब येशूले ती चेलाहरूको व्यवहार प्रति घोर आपत्ति जनाउनुभएको थियो।

बालबालिका र येशूको बिचमा चेलाहरू खडा हुनुहुन्न भनेर येशूले ठुलो जिकिर गर्नुभएको थियो। किन त? परमेश्वरको राज्य तिनीहरूको हो र कोही मानिस परमेश्वरको राज्यमा हुलिन चाहन्छ भने उसको मिजास, मनस्थिति बालबालिकाहरू जस्तो हुनुपर्छ भनेर येशूले सिकाउन चाहनुभएको थियो। तिनीहरूको सरलता र परमेश्वर प्रति भरपर्ने स्वभाव येशूको निम्ति स्वीकार्य थियो।

"तपाईँको येशू सहमत नभएको स्वभावले येशूलाई गलत प्रतिनिधित्व नगरियोस्। तपाईँको खस्रो, चिसोपना र बालबालिकाहरूलाई हेप्ने बानी वा संस्कार तपाईँहरूमा कहिल्यै पनि देखा नपरोस्। तपाईँ तिनीहरूसँग स्वर्गमा रहनुपरे त्यो ठाउँ रमाइलो हुनेछैन भन्ने प्रभाव तिनीहरूलाई कहिल्यै नदिनुहोस्। बालबालिकाहरूले बुझ्न नसक्ने गरेर धर्मको बारेमा तिनीहरूको सामु चर्चा नगर्नुहोस्। बालबालिकाहरू सानो भएकोले तिनीहरूको निम्ति ठाउँ हुँदैन भनेर येशूले ठान्नुहुन्छ भन्ने आभास तिनीहरूले कहिल्यै नपाऊन्। येशूको धर्म नियास्रो, उदासिन, नरमाइलो र उहाँकहाँ आउँदा तिनीहरूले आनन्द र रमाइलो गर्ने सबै थोकहरू त्याग्नुपर्छ भन्ने मनस्थितिले तिनीहरूलाई कहिल्यै पनि प्रभाव नपार्नुहोस्।"÷एलेन जी॰ ह्वाइट, मिनिस्त्री अभ हिलिङ्ग, पृ. ४३,४४।

`तपाईँका वरिपरि रहेका बालबालिकाहरूलाई येशूको बारेमा कसरी उत्तम चित्रण गरेर प्रकट गर्न सक्नु हुन्छ?`