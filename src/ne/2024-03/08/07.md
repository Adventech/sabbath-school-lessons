---
title:  थप जानकारी
date:   23/08/2024
---

द डिजाएर अभ एजेज, पृ॰ ५११÷५२३को ब्लेशिङ्ग द चिल्ड्रेन," र "वान थिङ्ग दाउ लाकेस्ट।"

"येशूले बालबालिकाहरूलाई सार्‍है माया गर्नुहुन्थ्यो। तिनीहरूको स्नेह र स्वच्छ हृदयमा भएको प्रेम र दिल खोलेर बोल्ने बचपन मिजासलाई येशूले मन पराउनुहुन्थ्यो। तिनीहरूका शुद्ध ओठहरूबाट निस्केका आभारित प्रशंसा र भजन उहाँका कानहरूमा मिठो सङ्गित जस्तै हुन्थ्यो। चतुर, ढोँगी वा पाखण्डी, घमण्डी र अहमले मातिएका मानिसहरूको सम्पर्कमा आउँदा उहाँको हृदय वा आत्मा दविएको हुन्थ्यो तर बालबालिकाका सङ्गलो स्वरले उहाँलाई ताजा बनाउँथ्यो। मुक्तिदाता जहाँ जहाँ गएतापनि उहाँको निर्दोष र मायालु अनुहार, उहाँको कोमल र दयालु व्यवहारले बालबालिकाहरूका प्रेम र विश्‍वासलाई जितेको थियो।"÷द डिजाएर अभ एजेज्, पृ॰ ५११।

"युवक शासक जस्तै उच्च ओहोदामा बसेका र धेरै धनसम्पत्ति भएको मानिसले ख्रीष्टलाई पछ्याउन सबै थोक छोड्नुपर्ने ठुलो त्याग गरेको भनेर देखिएला। तर येशूका चेला हुन यो आचारसंहिता सबैलाई लागु हुन्छ। यो भन्दा कमसल आज्ञा मान्ने मनस्थिति परमेश्वरको निम्ति स्वीकार्य छैन। आफ्नो सबै स्वार्थलाई समर्पण गर्नु येशूका शिक्षाहरूको नीति हो। कतिपय समयमा परमेश्वरमा आत्मसमर्पण गर्नु वा जिउँदो बलि हुन भाषा कडा र अख्‍तियारले लाडेको जस्तो होला, तर अनन्त जीवनमा सहभागी हुन चाहन्छ आफ्नो स्वेच्छालाई त्याग्नुको बिकल्प छैन। यदि धनी हुने, आफ्नो भाउ खोज्ने र अरूलाई दवाउने सांसारिक मिजासलाई दिमागमा खेलाइ राख्यो भने मानिसको सारा जीवन नै नैतिक पतनतिर अग्रसर गराउँदछ।"÷द डिजाएर अभ एजेज, पृ. ५२३।

**चिन्तनमनन**:

`बालबालिका, युवा र चर्चका विश्‍वासीहरू ख्रीष्टको नजिकमा रहन सहयोग गर्न तपाईँसँग के के उपायहरू छन्? यो हुन किन महत्त्वपूर्ण छ?`

`पैसाको मतलब छैन भनेर कतिपयले भनेको हामी सुन्छौँ। यो सत्य होइन। सबैलाई पैसाको मतलब छ। पैसा हुनु र पैसा कमाउनु गलत छैन। तर, पैसाले के समस्या ल्याउँदछ त? येशूका भक्तले पैसाको मामिलामा किन होशियारी अपनाउनु पर्दछ?`

`यदि येशूले तपाईँलाई आज यो सोध्नुभयो भने, "तिम्रो लागि म के गर्न सक्छु?" त्यसको जवाफ तपाईँले कसरी दिनुहुन्छ?`

`मर्कूसमा लेखिएको येशूको यो भनाइमा अझ ध्यान दिनुहोस् मर्कूस 10:43-45। उहाँले देखाउनभएको यो आचारसंहितालाई कसरी पालन गरेर देखाउने? यस संसारमा सबैले कदर चाहन्छन्, मान गरेको र सेवा गरेको चाहन्छन्। तर त्यसको विपरित येशूभक्तहरूले अरूको सेवा कसरी गर्ने? अरूसँग गरेको हाम्रो व्यवहारमा हामीले हाम्रो भाउ नखोजि अरूको भाउ खोजेको भन्ने आभास कसरी दिने?`