---
title:  "तिम्रो निम्ति मैले के गर्न चाहेको तिमी चाहन्छौ?"
date:   22/08/2024
---

`जब येशू हिँड्दै हुनुहुन्थ्यो, अन्धो बर्तिमियासले उहाँसँग दयाको भिष माग्यो। जब येशूले उसको नजिक आउनुभयो र उसलाई के गर्ने भनेर सोध्नुभयो तब उसको प्रतिक्रिया कस्तो थियो? हेर्नुहोस्, मर्कूस 10:46-52।`

येशूले अहिलेसम्म उहाँका अलौकिक काम र उहाँ को हुनुहुन्छ भनेर नभनु भनेर प्रायजसो मानिसहरूलाई भन्नुहुन्थ्यो। तर कहिलेकाहीँ उहाँको कामको किर्ती फैलाएकोमा उहाँले आपत्ति जनाउनु भएको थिएन न त रोक्नुनै भयो। तर बर्तिमियासको कथामा उहाँले उसलाई चुपलाग भन्नुभएन। येशू यरिहो सहरबाट बाहिर हिँडिरहेको बेलामा बाटोमा एक जना भिष मागेर बसेको अन्धो मानिसले उहाँ आउँदै हुनुहुन्छ भन्ने थाहा पायो। नाजरथका येशू आइरहनुभएको उसले थाहा पाएपछि ऊ चिच्याउन थाल्यो, "हे दाउदको पुत्र येशू, ममाथि दया गर्नुहोस्!" येशू को हुनुहुन्छ भनेर प्रकट नगरियोस् भन्ने मर्कूसको पुस्तकको मनशाय भएकोले होला भिड उसलाई चुप लाग भनेर दवाव दियो। त्यो भिखारी हल्लीखल्ली गरेर चिच्याइरहेको थियो। भिडले उसलाई चुप लाग भनेर कर गरेपनि बर्तिमास डगमगाएन र झन ठुलो स्वरले चिच्याउन थाल्यो, "हे दाउदका पुत्र, ममाथि दया देखाउनुहोस्!" उसको सम्बोधनले येशू मसीह हुनुहुन्छ र उहाँले निको पार्नुहुन्छ भन्ने उसको विश्‍वास थियो भनेर देखाउँदछ। "दाउदको पुत्र" भन्ने शिर्षक येशूको समयमा दुई धारणाको बारेमा बुझाउँथ्यो÷इस्रायलको गद्दीमा राजाको पुनर्स्थापना (यशैया ११; यर्मिया २३:५,५; यर्मिया ३३:१५; इजकिएल ३४:२३,२४; इजकिएल ३७:२४; मीका ५:२÷४; जकरिया ३:८; जकरिया ६:१२), र रोग निको पार्ने र दुष्ट आत्मा धपाउन सक्ने व्यक्ति।

अन्धो, गरिब र माग्ने भिषारीले बोलाउँदा, सारा जगतका स्वामी येशू रोक्नुहुन्छ र त्यस अन्धोलाई उहाँले बोलाउनुहुन्छ। त्यस अन्धो मानिस आफ्नो पछ्यौरा फ्याँकेर येशूकहाँ आउँछ। उसको यो चर्तिकलालाई अचम्म मान्नुपर्छ। येशूको समयमा अन्धा मानिसहरू समाजको तल्लो अर्थात् तिरस्कृत तहमा हुन्थे। तिनीहरूलाई विधवा र टुहुरा समान व्यवहार गरिन्थ्यो। तिनीहरू अत्यन्तै विपन्न वर्गका थिए र समाजले तिनीहरूलाई दुर्गति र अभागी भनेर व्यवहार गरिन्थ्यो। उसको पछ्यौरा शायद उसलाई सुरक्षा गर्ने एक मात्र थोक थियो होला। तर त्यसलाई छोडेर येशूकहाँ आउँदा येशूले उसलाई निको पार्न सक्नुहुन्छ भन्ने उसको विश्‍वास थियो भनेर प्रमाण गर्दछ।

येशूले उसलाई निराश पार्नुहुन्न र हेप्नुहुन्न बरु कदरै गर्नुहुन्छ। जो जो उहाँकहाँ सहयोगको निम्ति आए उहाँले सहयोग गर्नुभएको थियो भनेर सुसमाचारका पुस्तकहरूमा लेखिएका छन्। मर्कूस १०:३६मा याकूब र यूहन्नालाई सोध्नुभएको प्रश्न जस्तै (मर्कूस १०:३६) येशूले उसलाई सोध्नुहुन्छ, "तिमी के चाहन्‍छौ, म तिम्रो निम्‍ति के गरूँ?” (मर्कूस १०:५१)। अलिकति पनि नहिचकिच्याइकन त्यस अन्धो मानिसले आफू देख्‍न सकूँ भनेर उहाँसँग माग्छ। येशूले उसको आँखालाई तुरन्तै निको पार्नुहुन्छ। त्यो मानिस येशूको पछि पछि लाग्छ।

येशूको चेला हुनु भनेको के हो भनेर सिकाउने मर्कूसको पुस्तकमा यस कथाले अन्त्य गर्छ। मर्कूस ८:२२÷२६मा एक जना अन्धो मानिसलाई निको भएकोबाट येशूको चेला हुनु भनेको के हो भनेर सुरु गर्छ भने बर्तिमासको कथाले चेला हुनु विद्यालाई समाप्‍त गर्दछ। दुवै कथाले सारा संसारलाई नयाँ दृष्टिले हेर्न सक्नु नै येशूको चेला हुनु हो भनेर बुझाउँछ। सुरुमा स्पष्ट नभएतापनि उहाँले कहाँ डोर्‍याउनु हुन्छ जाने प्रतिवद्धता प्रत्येक येशूभक्तमा हुनुपर्दछ।

`तपाईँले आफ्नो जीवनमा, "हे येशू, दाउदको पुत्र ममाथि दया देखाउनुहोस्" भनेर कराउनुभएको थियो कि? के भयो र त्यस अनुभवबाट तपाईँले के सिक्नुभयो?`