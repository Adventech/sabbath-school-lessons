---
title:  थप जानकारी
date:   06/09/2024
---

द दिजाएर अभ एजेजको पृ॰ ६२७÷६४७को "अन द माउन्ट अभ ओलिभ।"

यस संसारमा धेरै घट्नाहरू भइरहेका छन्। ती सुन्दा हाम्रो दिमाग र हृदयलाई नै खलबलाइ दिन्छ। हामीलाई पीडा र वेदना हुन्छ। कतिपय मानिसहरू डरले छतपताउँछन्। यस खालको परिस्थित भोगिरहेको समयमा हामीमा परमेश्वरको सत्य वचनले हामीलाई आशा दिन्छ। तर सेभेन्थ÷डे एडभेन्टिस्ट भएको हैशियतले निराशामा परिरहेका मानिसहरूलाई येशूको आगमनलाई औँल्याउँदै कसरी आशा दिन सक्छौँ?

"येशूको आगमनको ठिक समय हामीलाई थाहा नभएकोले हामीलाई चनाखो भएर बस्न उहाँले आदेश दिनुभएको छ।"ती नोकरहरू धन्‍यका हुन्‌, जसका मालिक घर आउँदा तिनीहरूलाई जागिरहेका भेट्टाउनेछन्‌।"लूका 12:37। जो येशूभक्तहरू येशूको आगमनको प्रतिक्षा गर्छन् तिनीहरू चुपचाप अल्छि भएर बस्दैनन्। येशू ख्रीष्टको आगमनको प्रतिक्षाले मानिसहरूलाई परमेश्वर प्रति भय वा श्रद्धा देखाउन र अधर्मी तथा परमेश्वरका आज्ञाहरूलाई बेवास्ता गर्नेहरूलाई उहाँले गर्नु हुने न्यायको बारेमा सजग गराउन हो। उहाँले उपलब्ध गराउनुभएको दया र मुक्तिको बरदानलाई अस्वीकार गर्दा मानिसहरूले ठुलो पाप गरेका छन् भन्ने महसुस गराउन पनि उहाँ आउन ढिलो भइरहेको छ। जो मानिसहरू उहाँको आगमनको प्रतिक्षा गर्छन् तिनीहरूले सत्यको पालन गर्दै आफ्ना आत्माहरूलाई शुद्ध गरिरहेका हुन्छन्। तिनीहरू परमेश्वरको काममा लनशील भएर चनाखो हुँदै उहाँको आगमनको प्रतिक्षा गरिरहेका हुन्छन्। यिनीहरू बफादारी र बुद्धिमान सेवकहरू हुन जसले परमेश्वरको घरानालाई हेरचाह गर्दछन्। प्रभुले भन्नु भयो, " “त्‍यो विश्‍वासी र बुद्धिमानी भण्‍डारे को हो, जसलाई त्‍यसका मालिकले आफ्‍ना परिवारलाई निश्‍चित समयमा तिनीहरूका भागमा पर्ने भोजन दिनलाई खटाउनेछन्‌?" लूका 12:42। तिनीहरूले अहिले नै उपयोगीमूलक सत्यलाई घोषणा गरिरहेका हुन्छन्। जसरी हनोक, नोहा, अब्राहम र मोशा सबैले आआफ्नो समयको सत्यलाई घोषणा गरेका थिए, त्यसरी नै अहिलेको पुस्तालाई ख्रीष्टका सेवकहरूले येशूको आगमनको बारेमा विशेष सजग गराइरहेका हुन्छन्।"÷द डिजाएर अभ एजेज, पृ॰ ६३४।

**चिन्तनमनन**:

`परमेश्वरको कामको निम्ति दिनु एक पक्ष हो। तर उहाँको कामको निम्ति त्यागेर दिनु अर्को पक्ष हो। त्यसमा के फरक छ र त्यस भिन्नतामा किन महत्त्वपूर्ण छ?`

`शताब्दीयौँ देखि र आज पनि आफ्ना जनहरूलाई यातना र सतावट दिँदा परमेश्वरले किन रोक्नुभएन? परमेश्वर र सैतानको बीचमा भएको महान् द्वन्द्वको विषयले सतावटको अस्तित्व किन भयो भनेर हामीलाई केही मात्रामा कसरी बुझाउँछ?`

`वर्तमान संसारमा येशूको आगमनको चिन्ह कुन उल्लेखनीय रूपमा तपाईँको निम्ति खडा भइरहेको छ?`

`मानिस मरेपछि के हुन्छ भन्ने विषयमा सोच्नुहोस्। मरेकाहरू येशू नआउञ्‍जेल सुतिरहेका हुन्छन् भनेर हामी सेभेन्थ÷डे एडभेन्टिस्टले सिकाउँछौँ। मानिसहरू मृत्युमा आँखा चिम्लिन्छ, तब आँखा खोले पछि तिनीहरू कहाँ हुनेछन्? यस धारणाले प्रत्येक व्यक्तिको निम्ति येशू ख्रीष्टको दोस्रो आगमन धेरै नजिक छ भनेर कसरी बुझाउँछ?`