---
title:  अन्तिम दिनहरू
date:   31/08/2024
---

### यस अध्यायका मुख्य पदहरू
मर्कूस १२:४१÷४४, मर्कूस १३:१÷३२, दानिएल ९:२४÷२७, दानिएल ७:२५, १ थेस्सोलिनिकी ४:१३÷१८।

> <p>यस अध्यायको मूल सार पद</p>
> "अनि त्‍यस समयमा मानिसहरूले मानिसको पुत्रलाई महाशक्ति र महिमासित बादलमा आउँदैगरेको देख्‍नेछन्‌। तब उनले स्‍वर्गदूतहरूलाई पठाउनेछ, र पृथ्‍वीको अन्‍त्‍यदेखि आकाशको अन्‍त्‍यसम्‍म चारै दिशाबाट आफ्‍ना चुनिएकाहरूलाई भेला गर्नेछ।" मर्कूस 13:26-27।

एक जना विधवीको छोटो कथाबाट मर्कूस १२ अध्याय समाप्त गरिएको छ। उनको काम सानै भएतापनि उनलाई लक्षित गरेर येशूले एक गहिरो र गम्भीर भनाइ व्यक्त गर्नुभएको थियो।

यस अध्यायको मुख्य भाग मर्कूस १३ अध्याय हो। उहाँले यरुशलेम मन्दिरको भविष्य र अरू उल्लेखनीय भविष्यवाणी गर्नुभएको विवरण यस अध्यायमा छ। मत्ती २४ र लूका २१सँग तुलना गरेर यो अध्याय हेर्नु उचित छ। ती सबैमा यरुशलेमको पतन, अनि पछिका घट्नाहरूदेखि लिएर युगको अन्त्यसम्ममा हुने घट्नाहरू समावेश भएका छन्।

अगमवक्ताको समयदेखि येशूसम्म, उहाँदेखि युगको अन्तमा हुने विभिन्न घट्नाहरू र उहाँको दोस्रो महिमित आगमनसम्मको भविष्यवाणीको बृतान्त येशूले खुलाउनुभएको थियो। यस अध्ययनलाई अन्तिम युगको भविष्यवाणी ऐतिहासिक दृष्टिकोणले हेरिन्छ। कतिले यी भविष्यवाणीहरू धेरै विगतका समयका लागि हो वा कता कता हो भविष्यमा पूरा हुने भनेर सिकाउँदछन्। यो गलत हो। सुरुदेखि अन्तसम्म भविष्यवाणीले निरन्तरता पाइरहन्छ भन्ने सेभेन्थ÷डे एडभेन्टिस्टको शिक्षा हो।

चेलाहरू येशूसँग हिँडेतापनि र उहाँसँग रहेतापनि तिनीहरूमा येशूको बारेमा गलत धारणा कायमै थियो। येशूको लक्षलाई नबुझेर चेलाहरूले उहाँलाई धेरै प्रश्‍नहरू गरेका थिए। प्रायजसो उहाँको जवाफ मर्कूसको पुस्तकमा येशूका शिक्षाहरूको रूपमा लेखिएको छ। चेलाहरूले सोधेका प्रश्‍नहरू वा उहाँको बारेमा गलत धारणाहरू उहाँसँग व्यक्त गर्दा त्यसलाई मौका ठानेर येशूले येशूभक्तको जीवन र अनुभवको निम्ति महत्त्वपूर्ण सत्य वा शिक्षा दिनुभएको थियो। येशूले केवल भविष्यवाणी मात्र गर्नुभएन। तर वर्तमान र आउने युगमा सामना गर्नुपर्ने कष्ट वा विषम् परिस्थितिको निम्ति कसरी तयार हुने भनेर सिकाउनुभएको थियो।