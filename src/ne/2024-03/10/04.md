---
title:  विनाशकारी घृणित थोक
date:   03/09/2024
---

`मर्कूस १३:१४÷१८ पढ्नुहोस्। "विनाशकारी घृणित थोक" भनेको के हो भनेर केले संकेट दिन्छ?`

मर्कूस १३:१४मा यरुशलेम पतनको मुख्य विषयवस्तुलाई येशूले ‍औँल्याउनुहुन्छ। उहाँले त्यस विषयवस्तुलाई "घृणित थोक" भन्नुभएको छ। पाठकले नै बुझ्नुपर्छ भनेर प्रभुले भन्नुहुन्छ। उहाँले चेलाहरूलाई दानिएलको पुस्तकतिर ‍औँल्याउनुभएको थियो। यो "घृणित थोक" भन्ने व्याक्यांश दानिएल ९:२७, ११:३१ र दानिएल १२:११ मा दानिएल ८:१३सँग मिल्ने गरेर उल्लेख गरिएको छ।

`दानिएल ९:२५÷२७ पढ्नुहोस्। "अभिषित जन" को हो र "आउने राजकुमार" को हो?`

दानिएल ९:२६मा उल्लेख गरिएको "अभिषिक्त जन" हिब्रू शब्दमा मसीह masiah हो। यही शब्द अङ्ग्रेजीमा पनि मसीह भनेर सम्बोधन गरिएको छ। दानिएल ९:२४÷२७ गहिरिएर हेरियो भने त्यो अभिषिक्त जन आउनु हुने येशू ख्रीष्टलाई सम्बोधन गरिएको स्पष्ट देखिन्छ।

तर "आउनुहुने राजकुमार" को हो त? यसले त यरुशलेम सहरलाई ध्वस्त पारिनेछ रे! यो सहरलाई रोमको सेनापति तितसले ध्वस्त पारेका थिए। त्यसकारण दानिएल ९:२६,२७मा सम्बोधन गरिएको राजकुमार उनी नै हुन भनेर तर्क गर्न सकिन्छ। दुई व्यक्तित्वहरूलाई एक आपसमा गाँसिएको पाइन्छ। जुन रूपमा मसीहलाई व्यवहार गरियो त्यसले सहरको बिनाशलाई निम्त्याइएको थियो।

यथार्थमा "घृणित थोक" भनेर दानिएललाई औँल्याउँदै येशूले सम्बोधन गर्नुभएको के हो त? दुर्भाग्यवस, बाइबलका धेरै विद्वानहरूले यो सम्राट् आन्टियोकस इपिफेनलाई सम्बोधन गरिएको हो भनेर विश्‍वास गर्छन्। उनले ई,पू॰ दोस्रो शताब्दीमा यरुशलेम मन्दिर बिथुलो पारेका थिए। यो तर्कयुक्त छैन। "घृणित थोक" येशूको समय पछि हुने भनेर उहाँले भन्नुभएको छ। त्यसकारण, उहाँ यस पृथ्वीमा सेवाकार्य गर्न आउनुभन्दा दुई शताब्दी अघि भएकोलाई सम्बोधन गर्नुभएको थियो भन्न मिल्दैन।

बरु, सन ६० को अन्त्यतिर रोमी साम्राज्यले इस्राएललाई कब्जा गर्दा मन्दिरलाई बिथुलो पारेर त्यसमा आफ्नै धार्मिक संस्कार स्थापना गरेको थियो। यो समयमा इसाईहरू सहर छोड्न येशूले भन्नुभएको थियो। तिनीहरू सहर छोडेर भाग्दा कुनै पनि इसाई मारिएको थिएन।

`येशूले भविष्यवाणी गरेकै अनुसार यरुशलेमको पतन भएको थियो। यसरी सबै भविष्यवाणीहरू सत्य हुन् र पूरा हुनेछन भनेर उहाँमाथि भरोसा राख्दै बाइबललाई हामीले कसरी विश्‍वास गर्न सक्छौँ?`