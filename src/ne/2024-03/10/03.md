---
title:  एक ढुङ्गामाथि अर्को ढुङ्गा रहनेछैन
date:   02/09/2024
---

`मर्कूस १३:१÷१३ पढ्नुहोस्। मन्दिरको बारेमा येशूले व्यक्त गर्नुभएको भनाइ प्रति चेलाहरूको प्रतिक्रिया कस्तो थियो र तिनीहरूलाई उहाँले दिनुभएको जवाफ किन महत्त्वपूर्ण छ?`

मन्दिरको संरचना अत्यन्तै भव्य थियो भनेर हामीले पढ्यौँ। त्यसबेलाको इतिहासकार योसिफसले त्यस मन्दिरको दक्षिण भागमा रहेको शाही कोठाको बारेमा विवरण दिएका छन्। त्यस कोठामा १६२वटा खम्बाहरू थिए। ती प्रत्येक खम्बा यति ठुलो थियो कि त्यसलाई तीन जना मानिसका हातले त्यसलाई घेर्न सक्थ्यो (आन्टिक्विटी, १६॰११॰५ पृ॰ ४१३÷४१४)। येशूले भन्नुभयो ती सबै भत्काएर फ्याँकिनेछ। यस किसिमको भविष्यवाणी श्रोताको निम्ति त संसारकै अन्त हुने कुरो जस्तो थियो होला।

"जब भव्य मन्दिर प्रति आकर्षित हुनु भएर येशूले आफ्नो ध्यान त्यतातिर फर्काउनुभएको थियो तब उहाँलाई अस्वीकार गर्नेहरू प्रति उहाँको सोच कस्तो थियो होला! त्यो भावना उहाँले व्यक्त गर्नुभएन। अगाडि उहाँले हेरिरहनुभएको दृश्य सुन्दर त थियो तर उहाँलाई कस्तो दु:ख लागिरहेको थियो होला? भवनहरू भव्य थिए। शायद उहाँले भनिरहनुभएको होला, तिमीहरूले ती पर्खालहरूलाई औँल्याइरहेकाछौ। ती कसरी भत्किने छ होला भनेर तिमीहरूले सोचिरहेका होला। तर मेरो कुरा सुन: त्यो दिन आउनेछ 'यहाँ त एउटा ढुङ्गामाथि अर्को ढुङ्गा नछोडिने गरी सबै भत्‍काइनेछन्‌।'" दिजाएर अभ एजेज, ६२७।

ती भविष्यवाणीहरू कहिले पूरा हुनेछन् भनेर चेलाहरूले सुन्न चाहेका थिए। केवल सानो समूह पत्रुस, याकूब, यूहन्ना र आन्द्र्युले विनाश हुने समय भन्न जिज्ञासा राखेका थिए भनेर मर्कूस १३:४मा लेखिएको छ। ती सबै हुनेछ भन्ने शङ्केत पनि थाहा दिन तिनीहरूले उहाँलाई सोधेका थिए।

मर्कूस १३:५÷१३मा येशूले आफ्नो समय यरुशलेमको पतनको बारेमा व्याख्या गर्न धेरै समय बिताउनु भएन। यो महत्त्वपूर्ण छ किनकि उहाँले सुरुको चर्च स्थापना गर्न तिनीहरूको भूमिका कस्तो हुनेछ भनेर तिनीहरूले अपेक्षा गर्नुपर्छ भन्दै विस्तृत रूपमा तिनीहरूलाई सजग गराउनुभएको थियो। सुरुको चर्च स्थापना गर्न सजिलो, रमाइलो र रमझम होला जस्तो थिएन। तिनीहरूको आत्मिक यात्रा सोचेको जस्तो सजिलो र रमाइलो हुनेछैन। यस संसारमा तिनीहरू आनन्द र सुविधा पूर्वक जीवन बिताउने छैन भन्दै उहाँले तिनीहरूलाई सापति आश्‍वासन दिनुभएन।

तिनीहरूलाई सताइनेछ, तिनीहरूको विरुद्ध मुद्दा लगाइनेछ र तिनीहरूमा कतिपयलाई मार्नेछन् भन्न तथ्यलाई उहाँले लुकाउनुभएन। तर ती सबै भएतापनि युगको अन्त्य अझै हुनेछैन भनेर उहाँले तिनीहरूलाई आभास दिनुभएको थियो। भयानक आपत्तिजनक, डरलाग्दो र आतङ्कित घट्नाहरूले तिनीहरू धोका पाउनु हुँदैन भन्ने उहाँले सुनाउनुभएको थियो। जब तिनीहरू मानिसहरूको सामु उभिनुपर्नेछ तब तिनीहरूले के भन्नुपर्ने हो सो पवित्र आत्माले नै तिनीहरूलाई मुखमा राखिदिनेहुनेछ र तिनीहरूका परिवार र मित्रहरूले तिनीहरूलाई त्याग्नेछन् रे।

येशूले उच्चारण गर्नुभएको यस भविष्यवाणीको आशय यो हो कि आततायी, कष्ट र विषम् परिस्थितिमा परमेश्वरका जनहरू डराउनुहुन्न। तिनीहरू चनाखो त हुनै पर्छ। परमेश्वरको आत्माले ती सबै शङ्कष्टको समयमा तिनीहरूलाई थामि राख्‍नुहुनेछ।

`येशूलाई विश्‍वास गर्दा तपाईँले कस्तो दु:ख भोग्नुभएको थियो? यदि कुनै दु:ख आइपरेको छैन भने के तपाईँले उहाँलाई पछ्याइ नै रहेको छ कि भनेर उहाँलाई सोध्न के आवश्यकता छैन र?`