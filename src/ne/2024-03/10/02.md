---
title:  भेटीको निम्ति थोरै पैसा
date:   01/09/2024
---

`मर्कूस १२:४१÷४४ पढ्नुहोस्। विधवीले कति पैसा भेटी चढाइन् र त्यसको बारेमा येशूको टिप्पणी कस्तो थियो?`

यरुशलेम मन्दिरको बनावट अत्यन्तै भव्य, सुन्दर र अचम्म लाग्दो कलात्मक थियो। मन्दिर भएको पहाडले सारा सहरको शोभा बढाएको थियो। यो अत्यन्तै आकर्षित र प्रभावकारी थियो। यो निर्माण गर्न ठुला ठुला ढुङ्गाहरू प्रयोग गरेका थिए। कतित त्यसका ओजनहरू सयौँ टन वा हजारौँ किलोका थिए। त्यो मन्दिरको पुननिर्माण र विस्तार हेरोद महानले ई॰पू॰ २०मा सुरु गरेका थिए। तर सन् ६०ताका सम्म यसको निर्माण र सजावटले निरन्तरता पाएको थियो।

मन्दिरको परिसरमा स्त्रीहरूको आँगन थियो। त्यहाँ १३वटा ठूला सन्दुहरू थिए। त्यसमा धेरै मानिसहरूले थुप्रो भेटील्याएर राख्थे। यही परिसरमा येशू बसिरहनुभएको थियो। त्यसबेला एक जना विधवीले दुई लेप्‍ता वा सिक्‍क चढाइन्। त्यो सिक्‍का डिनारियसको ३२ भागको एक थियो। त्यो दिनभरि काम गरेर कमाउने एक दिनको तलब थियो। (हाल नेपाली मुद्रामा एक दिनारको भाउ दस रूपैयाँ भन्दा अलिकति कम छ)। त्यसकारण धनाध्य र सम्पन्न मानिसहरूले चढाउने भन्दा त्यस विधवीको पैसा एकदम थोरै थियो।

उनको भेटीले येशूलाई अत्यन्तै प्रभावित पारेको थियो। धेरै धनी व्यक्तिहरूले धेरै भेटीहरू चढाएका थिए। तर तिनीहरूको बारेमा येशूले टिप्पणी गर्नुभएन। तर यस विधवीको भेटीलाई येशूले मुक्तकंठले प्रशंसा गर्नुभयो। अरुले भन्दा उनले धेरै भेटी चढाइन् भनेर उहाँले टिप्पणी गर्नुभयोऊ। अरूले भन्दा उनले धेरै दिइन् भनेर उहाँले भन्नुभयो। तर मानवीय हिसाबले यो कसरी सम्भव हुन्छ र? अरूले आफूसँग भएको धेरैबाट दिए तर उनले आफू गरिब भएतापनि आफूसँग भएको सबै दिइन्। अरुसँग आफ्नो अझै धेरै पैसा थियो। आफूले खर्च गर्नु पर्ने सबै पैसालाई उनले त्याग गरेका थिए। त्यो पैसा थोरै नै भएतापनि येशूको निम्ति अत्यन्तै सराहनीय थियो।

आफूसँग भएको स्रोतहरूलाई कसरी व्यवस्थित गर्ने भनेर यस कथाले गहिरो पाठ सिकाउँदछ। परमेश्वरको कामको निम्ति धेरै अगुवा, प्रतिष्ठित र धनीहरूको चन्दामा भर पर्दैन। त्यसबेलाका धार्मिक अगुवा, पुजारी र मठाधिसहरू भ्रष्ट थिए। तर मन्दिर (वा मिशन)का अगुवाहरूले भेटी वा दशांसलाई दुरुपयोग गरे भन्दैमा परमेश्वरको नाउँमा चढाउने भेटीलाई येशूले समर्थन नै गर्नुभएको थियो। त्यसबेलाका धार्मिक अगुवा जस्तै कायफास र आनास अत्यन्तै भ्रष्ट थिए। मन्दिरका महन्त, पुजारी र अरू कतिपय अगुवाहरू भ्रष्टाचारको केन्द्रविन्दु नै थिए। यो येशूलाई पूरै थाहा थियो।

यो सत्य हो कि धार्मिक वा अरू अगुवाहरूलाई (मिशनकै पनि) परमेश्वरको चाहना अनुसार आफूसँग भएका स्रोतहरूलाई परिचालन गर्न पवित्र जिम्मा दिएको छ। ती स्रोतलाई कसरी प्रयोग गरेको छ त्यसको लेखा परमेश्वरलाई तिनीहरूले नै दिनुपर्नेछ। येशूको नजरमा प्रत्येक येशूभक्तले एउटा ख्याल गर्नु अत्यन्तै जरुरी छ: अगुवाहरूले परमेश्वरको नाउँमा आएको भेटीलाई दुरुपयोग नै गरेतापनि जसले उहाँको नाउँमा भेटी चढाउँछ त्यो व्यक्तिले उहाँबाट आशिष पाउँछ। यस मामिलामा विधवीको भेटी एक ज्वलन्त उदाहरण हुन्।

मिशन वा धर्मका अगुवाहरूले आफ्ना भेटी वा दशांशहरूले उचित मात्रामा प्रयोग गरेन वा दिनेहरूको चाहना अनुसार चलाएन भनेर दिन रोक्नुको अर्थ ती दिनेहरू वा येशूभक्तहरूको ध्यान परमेश्वर प्रति आभारित भएर दिनुभन्दा ती अगुवाहरूमा मात्रै ध्यान दिएको ठहर्छ। बप्‍तिस्माको बारेमा आफूले शपथ खाए अनुसार दिनुपर्ने भेटी र दशांश मिशन वा चर्चका अगुवाहरूको मुख हेरेर दिने वा नदिने प्रवृत्ति येशूको नजरमा गलत छ। यहूदी धर्मका अगुवा वा मुख्य पुजारीहरूमा कायफास जस्तो अत्यन्तै भ्रष्ट अरू को होला? उनले त येशूलाई नै मार्न लगाए।

`परमेश्वरको कामको निम्ति चर्च वा अगुवाहरूको मुख नहेरी उहाँको मुख हेरी दिनु कतिको महत्त्व रहेछ भनेर यस विधवीको कथाले हामीलाई सिकाउँछ?`