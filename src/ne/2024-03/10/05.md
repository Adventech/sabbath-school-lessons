---
title:  महान विपद वा सङ्कष्ट
date:   04/09/2024
---

`मर्कूस १३:१९ले कुन घटनालाई सम्बोधन गरिएको छ?`

मर्कूस १३:१४ मा उल्लेख गरिएको घृणित थोक भन्दा यस अध्यायका निर्णायक आधारहरू त्यस घृणित थोकहरूले घेरिएको पाइन्छ। मर्कूस १३:१९मा परिवर्तित विषय पनि छ। यसमा त्यस महान् सङ्कट वा विपदलाई औल्याइको छ जुन संसारको सृष्टिदेखि कहिल्यै पनि भएको थिएन। यरुशलेमको पतनमा भएको सतावतभन्दा बढि र विस्तृत सतावत तथा कष्ट आउने अनुमान पनि औँल्याइएको छ। मर्कूस १३:१९मा व्यक्त गरिएका घट्नाहरू भविष्यकालतिर औँल्याइएको छ। यो येशूको समयभन्दा धेरै पछि हुने घट्नाहरू थिए।

जसरी मर्कूस १३:१४ ले दानिएल ९को भविष्यवाणीको प्रतिध्वनी गर्दछ, मर्कूस १३:१९÷२३मा दानिएल ७ र ८ मा व्यक्त गरेका महान् सतावतका भविष्यवाणीहरूलाई प्रतिध्वनी गर्दछ। यहाँ सानो सिङ्गको शक्तिले समय, समयहरू र आधा समयसम्म परमेश्वरका जनहरूलाई भयानक सतावत वा यातना दिइनेछ भनेर उल्लेख गरिएको छ (दानिएल ७:२५)। यो १२६० भविष्यवाणीको काल अक्षरस वा वास्तविक १२६० वर्ष बराबर हो (गन्ती १४:३४, इजिएल ४:६)। यो काल सन ५३८देखि सन १७७९ सम्म फैलिएको छ। यस समय फ्रान्सको शासक नेपोलियनले आफ्नो सेनापतिलाई पोपलाई बन्दी बनाउ पठाएका थिए। त्यसको अगाडि वा १२६०सम्म सानो सिङ्गको शक्तिले वा पोपियतन्त्रले रोमन क्याथोलिक चर्चको अधिकारसँग नमिल्ने येशूभक्तहरूलाई भयानक यातना दिएको थियो।

`यद्यपि मर्कूस १३:२०÷२३ पढ्नुहोस्। भयानक यातना वा सतावटको समयमा परमेश्वरका जनहरूलाई के आशा परमेश्वरले प्रदान गर्नु भएको छ र उहाँले के चेतावनी पनि दिनुभएको छ?`

परमेश्वरका जनहरूको निम्ति सतावटको समय छोट्याइने छ भनेर मर्कूस १३:२०मा उल्लेख गरिएको छ। ऐतिहासिक रूपमा भन्ने हो भने इसाई सुधारवादी वा प्रोटेस्टेन्ट रिफोर्मेशनको समयमा सतावटको आगो केही मात्रामा मत्थर भएको थियो।वेदना वा यातनाको समय अलिकति छोट्याएको थियो। जब सानो सिङ्ग वा पोपको शक्तिको विगिविगीलाई मत्थर पारिएको थियो, तब धेरै मानिसहरू सुधारवादी इसाईहरूमा समावेश हुन पुगेका थिए। तर प्रकाश १३ को अनुसार सानो सिङ्ग वा पोपको विगिविगीको फेरि उदय हुनेछ भनेर भविष्यवाणी गरिएको छ।

मर्कूस १३:२१÷२३ मा येशूले अर्को खतरालाई औँल्याउनु भएको छ। त्यस समय धेरै नकावधारी मसीह, उद्धारकर्ता, जगतगुरु, स्वामी, मुक्तिदाताहरूको उदय हुनेछ। यो चर्तिकला येशूको दोस्रो तेजस्वीमय आगमन भन्दा पहिले हुनेछ। ती धोखेवाजा धर्मगुरु वा मसीहाहरूदेखि होशियार हुन येशूले उहाँका भक्तहरूलाई सजग गराउनुभएको छ।

`येशूले झुठो ख्रीष्ट वा नकावधारी मसीहाहरूको आगमन हुनेछ भनेर सजग गराउनुभएको बेलामा येशूलाई विश्‍वास गर्ने अभियान भर्खर सुरु मात्र भएको थियो। तर उहाँले यो अचम्म लाग्दो भविष्यवाणी गर्नुभएको थियो। यो युगौँदेखि सत्य सावित भइरहेको छ। अहिले पनि धेरै मानिसहरू येशू, मसीह, जगतगुरु, उद्धारकर्ता सबैको स्वामी भनेर धर्मको नाउँमा वा अझ राजनीतिकै नाउँमा दावी गरेर आफूहरूतिर तान्ने चर्तिकलाको विगिविगी भइरहेको छ। येशूले गर्नुभएको भविष्यवाणी पूरा हुँदै गर्दा परमेश्वरको वचनमा हामी कसरी भरोसा राखेर अघि बढिरहने?`