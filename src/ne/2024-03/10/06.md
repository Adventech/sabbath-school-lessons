---
title:  मानिसको पुत्रको आगमन
date:   05/09/2024
---

`मर्कूस १३:२४÷३२मा के महान् घट्नालाई औँल्याइएको छ?`

यो महान् र उल्लेखनीय घट्ना अरू केही नभएर येशू ख्रीष्टको महिमित पुनर्आगमन हो। उहाँ आउनुभन्दा पहिले नक्षेत्रमा धेरै चिन्हहरू हुनेछन्। सूर्य र चन्द्रमा र ताराहरूमा चिन्ह हुनेछन्। नयाँ करारमा यस अचम्मको घट्नाको बारेमा भरिएको छ। प्रेरित पावलले यसको विस्तृत रूपमा १ थेस्सोलिनिकी ४:१३÷१८मा वर्णन गरेका छन्। ख्रीष्टमा सुतेकाहरू जीवनको निम्ति बौराउनेछन् र जीवित सन्तहरूसँगै तिनीहरू आकाशमा ख्रीष्टलाई भेट्न उड्नेछन्। १ कोरन्थी १५मा मरेकाहरूको पुनरुत्थानको वास्तविकतालाई विस्तृत तरिकाले वर्णन गरेका छन्। यो येशूको आगमनमा हुनेछ। २ पत्रुस ३:३÷१३मा पनि त्यस महान् दिनको बारेमा चर्चा गरिएको छ। उहाँ आउन किन ढिलो भयो भन्दा संसारमा कोही मानिस पनि नाश नहोस् भन्ने उहाँ चाहनुहुन्छ र सबैले आआफ्नो पाप तथा गलत जीवनबाट पश्‍चात्ताप गरेर उहाँतिर भनेर उहाँ पर्खिरहनुभएको छ भनेर पत्रुस जिकिर गर्दछन्। प्रकाशको पुस्तकमा उहाँको पुनर्आगमन अत्यन्तै भावुक र प्रभावकारी रूपमा वयान गरिएको छ (प्रकाश १:७, ६:१२÷१७, १४:१४÷२० र १९:११÷२१)। येशूको आगमन कुनै अदृश्य वा टाढा देश वा ठाउँमा नभएर उहाँ व्यक्तिगत रूपमा सबैले देख्‍ने सुन्ने र वास्तविक रूपमा नै फर्किनुहुनेछ। यस संसारको प्रत्येक कुना काप्चामा रहेको मानिसले उहाँलाई प्रत्यक्ष देख्‍नुहुनेछ भनेर नयाँ करारले सिकाउँदछ।

तर, "यस पुस्ता" भनेर येशूले सम्बोधन गर्दा त्यसको अर्थ के हो, "त्यो दिन" वा "त्यो घडी" भन्नुको अर्थ के हो? यी भनाइहरूले धेरै मानिसहरूलाई अन्यौलमा पारेका छन् किनकि येशूले बोल्नुभएको पुस्ता धेरै पहिला मरिसकेका छन्।

यस अंशको भेद खुलाउन धेरै अर्थहरू लगाएका छन्। कतिले त्यो पुस्ता भन्दा मानिसको जाति वा यहूदीहरू भनेर अनुमान गरेका छन्। त्यसको अर्थ येशूको दोस्रो आगमन पहिले यहूदी जातिको नाश हुनेछैन। अर्को अर्थमा जो पुस्ताले सबै चिन्हहरू भएको अनुभव गर्नेछन् तिनीहरू येशूको पुनर्आगमन नभएसम्म नाश हुनेछैन।

मर्कूस १३:३० अनुसार त्यसको सरल समाधान यही हो कि जब येशूले "यो" भन्नुभएको "यो पुस्ता" र मर्कूस १३:३२ अनुसार "त्यो" भन्दा "त्यो दिन र घडी"लाई औँल्याउँछ। मर्कूस १३मा "यो" (हिब्रूमा हुटोस् _houtos_ हाउटे _haute_ टौउटो _touto_) मर्कूस १÷१३पदहरूमा धेरै पल्ट प्रयोग गरिएको छ। यसले यरुशलेमको बिनाशतिर औँल्याउँछ। त्यो शब्द यस अध्यायको अन्तिम भागमा त्यस शब्दलाई चित्रण गरेको छ।

त्यसकारण, "यो पुस्ता" भन्दा यरुशलेम बिनाश भएको देख्‍ने पहिलो पुस्ता हुनसक्छ जुन मर्कूस १३:३२मा वर्णन गरिएको छ। तर मर्कूस १३:३२ अनुसार दोस्रो आगमनको बारेमा सम्बोधन गरिएको छ जुन भविष्यमा हुनेथियो। यो पहिलो शताब्दीभन्दा धेरैपछि हुने कुरो थियो। त्यसकारण मर्कूस १३:३२ मा प्रयोग गरिएको शब्द "त्यो" भनेको ती घट्नाहरू हुन् जुन पहिलो शताब्दीभन्दा धेरै पछि हुने थियो।