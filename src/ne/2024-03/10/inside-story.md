---
title:  मिसन कथा
date:   06/09/2024
---

### "एडभेन्टिस्टहरू परमेश्वरका जनहरू हुन्", भाग ७

अनुश र आमालाई सेभेन्थ÷डे एडभेन्टिस्ट चर्चमा आराधना गर्ने बन्देज लगाउनु अघि उनी एडभेन्टिस्ट डिभलपमेन्ट एण्ड रिलिफ एजेन्सीमा प्रोजेक्ट मेनेजारको रूपमा काम गर्दथिन्। त्यस एडभेन्टिस्ट संस्थामा काम गर्न पनि उनले छोडेकी थिइन्। तर जब बाबुले त्यो बन्देज हटाए तब उनले आड्रामा फेरि काम गर्न थालेकी थिइन्।

उनको कामको सिलसिलामा उनका बुबाले धेरै एडभेन्टिस्ट पाहुना अगुवाहरूलाई भेटे। उनले युरो÷एशिया डिभिजनका आड्राका निर्देशकलाई पनि भेटेका थिए। उनले पूर्व सोभियत युनियनका र आर्मनिया देशहरूमा आड्राको कामलाई रेखदेख गर्दथे।

अनुशले पाहुनाहरूलाई आफ्नो घरमा ल्याए। ती मानिसहरू लगनशील, इमान्दारी र राम्रो शिक्षित वर्गका भएकाले बाबुले तिनीहरूप्रति प्रभावित भएका थिए।

"एडभेन्टिस्टहरू असल र भलाद्‍मी मानिसहरू हुन्," भनेर बाबुले अनुशलाई सुनाए।

जब बाबुको घरको सहरमा सात जना महिलाहरू एडभेन्टिस्ट घरेलु चर्चमा जान्थे, तिनीहरू पनि असल नै थिए भनेर बाबुले निश्‍कर्ष निकाले।

अनुशलाई अमेरिकाको सेभेन्थ÷डे एडभेन्टिस्ट आन्ड्रयु विश्‍वविद्यालयमा मास्टर गर्न स्वीकारिएको थियो। युरो÷एशिया डिभिजन र आड्राले उनको खर्च बेहोर्ने मञ्‍जुर गरे। त्यसमा पनि बाबु प्रभावित भएका थिए। अनुशको निम्ति जे उत्तम थियो त्यही गर्न उनी चाहेका थिए।

जब अनुशले आन्ड्रयुजमा एमए अध्ययन गरि सिध्याइन् तब उनलाई आर्मानियामा आड्रा निर्देशक बनाइएको थियो। विभिन्न कार्ययोजनाहरूलाई अनुशले रेखदेख गरेको बाबुले देखे। उनले एडभेन्टिस्ट चर्च र एडभेन्टिस्ट जीवनशैलीदेखि प्रभावित हुन थाले। उनले आफ्नो सानो किराना पसलबाट चुरोट र मादक पदार्थ बेच्न छोडे।

समय बित्दै जाँदा उनले बप्‍तिस्मा पनि लिए र एडभेन्टिस्ट चर्चमा सरिक हुन थाले। त्यो अनुशकी आमाले बप्‍तिस्मा लिएको नौ वर्षपछि भएको थियो। अनुशले आफ्नो बाबुले परमेश्वरकहाँ पुगुन् भनेर २१ वर्षसम्म प्रार्थना गरिरहेकी थिइन्।

बप्‍तिस्मा लिएपछि बाबुले आफूले बाइबल पढिरहेको बेलामा प्रश्‍न गर्दा चकित पार्ने साथीलाई भेटेर यो सुनाए, "के तपाईँलाई थाहा छ तपाईँका बोलीहरूले मेरो जीवन नै परिवर्तन गरियो? म केवल बाइबल पढ्ने मात्र नभएर बप्‍तिस्मा पनि लिएँ र चर्च सक्रिय रूपमा जान थालेको छु।"

"तपाईँले के भनिरहनुभएको छ सो म बुझ्दिनँ," साथीले सोधे। "'यदि येशू भोली नै आउनुहुन्छ र उहाँले सोध्नुहुँदा 'मैले बाइबल मात्र पढेको छु' त्यति मात्र भने पुग्छ र?" भनेर तपाईँलाई सोध्नुभएको थियो।

त्यो आफूले कहिल्यै नभनेको साथीले भने, "मैले त्यो कहिल्यै पनि भनेको छैन। तपाईँको बारेमा मैले कहिल्यै न्याय गर्ने छैन। मैले भनेँ भनेर तपाँईँले भन्नुभएकोमा तपाईँले गल्ती गर्नुभएको छ।

त्यस क्षणमा आफ्ना साथीद्वारा परमेश्वरले बोलीरहनुभएको थियो भनेर बाबुले महसुस गरे। साथीले के भनेका थिए त्यो उनलाई थाहा नै थिएन।