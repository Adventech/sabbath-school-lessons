---
title:  पक्राउ र मुद्दा
date:   07/09/2024
---

### यस अध्यायमा मुख्य पदहरू
मर्कूस १४, यूहन्ना १२:४÷६, रोमी ८:२८, प्रस्थान २४:८, यर्मिया ३१:३४÷३४ र जकरिया १३:७।

> <p>यस अध्यायको मूल सार पद</p>
> "अनि उहाँले भन्‍नुभयो, “अब्‍बा, पिता, तपाईंको निम्‍ति सबै कुरा सम्‍भव छ। यो कचौरा मबाट हटाइदिनुहोस्‌। तर पनि मैले इच्‍छा गरेजस्‍तो होइन, तपाईंले इच्‍छा गर्नुभएजस्‍तो होस्‌।” मर्कूस 14:36।

मर्कूस १४ देखि १६ का अध्यायहरूलाई "भावुक वर्णन" (पाशन नारेटिभ passion narrative) भनेर सम्बोधन गरिएको छ। यहाँ येशूका अन्तिम दिनहरूको बारेमा वर्णन गरिएको छ। येशूको वेदना, मृत्यु र पुनरुत्थानका विवरणहरू ती अध्यायहरूमा प्रस्तुत गरिएका छन्। मर्कूसका अन्तिम छ अध्यायहरू येशूका केवल एक हप्‍ताको समयलाई मात्र समेतिएको छ। मर्कूस १४÷१६मा भएका घट्नाहरू बिहिबार र शुक्रबारमा घटेका थिए। यसलाई येशूका वेदना वा भावुक हप्‍ता भनिन्छ। येशूको मृत्यु शुक्रवार भएको थियो र आइतबार उहाँको पुनरुत्थान भएको थियो।

यस अध्यायमा मर्कूस १४लाई ध्यान दिनेछौँ। यो पाचौँ सैन्डविच वा एउटा कथा सुरु भएर अर्को कथा समावेश हुन्छ र फेरि त्यही कथालाई निरन्तरता दिन्छ। यसमा येशूको अन्तिम घडीमा भएका घट्नाहरू एक आपससँग मिलेको र विपरित प्रसङ्गहरू छन्। चेलाहरूसँग अन्तिम रमाइलो भोजन भएको थियो भने गेतसमनीमा उहाँको मानसिक, आत्मिक र शारीरिक संघर्षमा गुज्रनु भएको थियो। त्यही बँगैचामा उहाँलाई पक्रिन्छ र धार्मिक परिषदमा धार्मिक अगुवाहरूले चलाएको मुद्दामा उहाँ सरिक हुन्छ। त्यही समयमा पत्रुसको कथा घुस्छ। उनले येशूलाई चिनेको छ भनेर अस्वीकार गर्छन्। यो मर्कूसको पुस्तकको अन्तिम सैन्डविच कथा हो। यहाँ पनि दुई विपरित प्रसङ्गहरू प्रस्तुत गरिएको छ। आफू मसीह हो भनेर बताउन धर्मगुरुहरूले येशूलाई गरेका केरकार र उहाँले मसीह हो भनेर स्वीकार र पत्रुसले उहाँलाई चिनेकै छैन भनेर गरेको जिकिर जुन एक आपसमा बाझिएतापनि एउटै घट्ना वा येशूको पक्षमा भएको समर्थन गर्दछ।

मर्कूसले वर्णन गरेका वयानहरूमा बिपरित षडयन्त्रहरू हातेमालो गरेर अघि बढ्छन्। ती विपरित षडयन्त्रहरू मर्कूसले सारगर्भित रूपमा प्रस्तुत गर्दै येशूको विजयलाई पाठकको सामु प्रस्तुत गर्दछन्।