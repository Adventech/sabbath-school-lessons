---
title:  चेलाहरूसँग अन्तिम भोज वा प्रभुभोज
date:   09/09/2024
---

`मर्कूस १४:२२÷३१ र प्रस्थान २४:८ पढ्नुहोस्। इसाई आस्थामा यहाँ लेखिएको विवरण किन अत्यन्तै महत्त्वपूर्ण र अर्थपूर्ण छ? हेर्नुहोस्: मर्कूस 14:13-31 र प्रस्थान 24:8।`

यो समय अखमिरी रोटी वा निस्तार चाडको समय हो भनेर मर्कूस १४:१२मा लेखिएको छ।निस्तार चाडमा पाठोलाई बलि दिइन्थ्यो। येशूले आफ्ना चेलाहरूसँग गर्न लाग्नुभएको भोजन बिहिबार बेलुका थियो।

प्रभु भोज वा अन्तिम खानामा येशूले स्मारकको रूपमा प्रभुभोजको स्थापना गर्नुभएको थियो। यो रितीले यहूदीहरूले मनाउने निस्तार चाड अब खारेज भयो भन्ने जनाएको थियो। इस्राएलीहरू मिश्र देश छाडेपछि तिनीहरू परमेश्वरका करारको जनहरू भएका थिए भनेर सिनैमा घोषणा गरिएको थियो। त्यो करारलाई अनुमोदन गर्न वा लाहा छाप लगाउन मोशाले बलि चढाएको रगतले इस्राएलीहरूलाई छर्केका थिए भनेर प्रस्थान २४:८मा यसरी लेखिएको छ:"तब मोशाले रगत लिएर मानिसहरूमाथि छर्के, र भने, “हेर, यो त्‍यस करारको रगत हो, जो परमप्रभुले आफ्‍ना यी सबै वचनअनुसार तिमीहरूसित बाँध्‍नुभएको छ।"

प्रभु भोज स्थापना भएको समयमा येशूले निस्तार चाडको सम्झनामा पाठोको रगत प्रयोग नगर्नुभएको उल्लेखनीय मान्नुपर्छ। येशू आफै परमेश्वरको पाठो हुनुभएकोले (यूहन्ना १:२९) पशुको रगतको आवश्यकता थिएन। प्रभु भोजमा प्रयोग गरिएको रोटीले उहाँको शरीरलाई प्रतिनिधित्व गर्दछ। यो नयाँ करार (यर्मिया ३१:३१÷३४) येशूको रगतले अनुमोदन वा लाल मोहर लगाइएको थियो। कप वा दाखको रसले उहाँको रगतको प्रतिनिधित्व गर्दछ। उहाँले यो भन्नुभयो, "यो मेरो करारको रगत हो, जुन धेरैको निम्ति खन्याइएको छ" (मर्कूस १४:२४)।

आफ्ना चेलाहरू उहाँलाई छोडेर तितरबितर हुनेछ भनेर उहाँले यसै समयमा भविष्यवाणी गर्नुभएको थियो। गोठालालाई हिर्काएर उसका भेडाहरू तितरबितर हुनेछ भनेर जकरिया १३:७मा भविष्यवाणी गरिएको छ। यो खबर चेलाहरूको निम्ति अत्यन्तै उदास र उराथ लाग्दो खबर थियो। तर येशूले आशाको वचन थप्नुहुन्छ।ऽ आफ्नो पुनरुत्थानको बारेमा उहाँले घोषणा गर्नुहुन्छ। चेलाहरूलाई भेट्न गलिलमा उहाँ जानुहुनेछ भनेर पनि थप्नुभएको थियो। येशूको चिहानमा स्वर्गदूतले त्यही भविष्यवाणीलाई सम्बोधन गरेका थिए भनेर मर्कूस १६:७मा लेखिएको छ। यो सम्बोधन विशेष अर्थपूर्ण छ।

येशूले व्यक्त गर्नुभएका ती सबै भावनाहरू चेलाहरूलाई स्वीकार्न धेरै गार्‍हो थियो, विशेष गरेर पत्रुसले त पचाउनै सकेन। येशूलाई सबैले छोडेर गए पनि आफूले कहिल्यै पनि नछोड्ने भनेर जिकिर गरेका थिए। तर, येशूले गम्भीर भएर पत्रुसको बारेमा भविष्यवाणी येशूले गर्नुहुन्छ। दुई पटक भाले बास्नु भन्दा अघि उनले उहाँलाई तीनपटक अस्वीकार गर्नेछ भनेर ठोकुवा गर्नुभएको थियो। येशूलाई गरेको कष्टकर व्यवहारमा भविष्यवाणीहरूले निर्णायक भूमिका खेल्ने थियो र पत्रुसको अस्वीकारले पनि निर्णायक भूमिका खेल्दछ।

`कतिपय समयमा तपाईँले यो गर्ने त्यो नगर्ने भनेर परमेश्वरको अगाडि बाचा बाँध्नुहुन्छ तर त्यो बाचमा तपाईँ कतिपटक चुक्नुभएको होला। के तपाईँलाई थाहा छ?`