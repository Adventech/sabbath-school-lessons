---
title:  मिसन कथा
date:   13/09/2024
---

### टोफुको बारेमा देखेको सपना पूरा हुन्छ, भाग ११

बाबुलाई पेट दुख्‍न थाल्यो। आमा र अनुशले बाबुले के खाने रहेछ भनेर चासो देखाउन थाले। अनुश शाकाहारी थिइन् र के स्वस्थ कुरा खानुपर्छ भनेर तालिम लिएकी जीववैज्ञानिक थिइन्। तर घरमा स्वस्थ बनाउने खाना परिकार तयार हुँदैनथ्यो। आमा र अनुशले खानामा धेरै जसो शाकाहारी परिकार बनाएर बाबुलाई ख्वाउन थाले। अनि बाबुको पेटको समस्या हरायो।

बाबुले अर्को सपना देखे। उनले आफ्ना गराजमा चहकिलो उज्यालो देखे। त्यो यस्तो चम्किलो थियो कि उनको आँखानै तिर्मिराउन थालेको थियो। "नडराऊ, बाल्टिनमा बिऊ भर र त्यसलाई रोप," त्यस उज्यालोबाट आएको आवाजले भन्यो।

अनि स्टिलको टेबुलनिर बिऊको बाल्टिन बाबुले देखे। तर सपनामा सुनेको आवाजको अर्थ उनलाई लागेन। उनी विश्‍वविद्यालयमा अध्ययन गर्दा कृषी वैज्ञानिक हुन तालिम पाएका थिए। उनलाई बिरुवाहरूको बारेमा राम्रै थाहा थियो। स्टिलमा बिऊ उम्रिन्दैन भन्ने उनलाई थाहा थियो। बिऊ त माटो भएको जमिनमा पो गाड्नुपर्थ्यो उनले सोचे, तर "मैले जे भनेँ त्यही गर," भनेर आवाज उनको कानमा बज्यो। त्यो बिऊ टेबुलमा छरे। उनले फेरि एक दिनपछिको सपनामा यो देखेकि टेबुलमा नै तिन इन्च बिऊहरू राम्रोसँग उम्रिरहेको उनले देखे। उनी चकित भए। "कसरी स्टिलको टेबुलमा बिऊ उम्रिन्छ? के भइरहेको छ?" सोचे।

"तिमीले ती हरियो जराहरूलाई उखेलेर बेच," सपनामा नै त्यस आवाजले भन्यो।

आफ्ना परिवारलाई बाबुले त्यो सपनाको बारेमा बताए। अनुशले ध्यान दिएर सुने। बाबुले टोफु बनाऊ भनेर परमेश्वरले भन्नुभएको हो कि भनेर उनले सोचिन्। अर्मानियमा टोफु बनाउने कुनै पनि कम्पनी थिए। बाबु कृषी तालिम लिएर सानो व्यापारी भएका थिए। बाबुले टोफु बनाउन सक्नुहुन्छ भन्ने कुरामा अनुश निश्चित थिइन्। तर उनले सपनाको बारेमा व्याख्या गरेर बाबुलाई सुनाउन चाहिनन्। बाबुले परमेश्वरकै आवाज सिधै सुनोस् भनेर उनले प्रार्थना गर्न थालिन्।

एकदिन अनुशले युक्रेनमा भएको मेडिकल मिसिनेरी सभामा सहभागी भइन्। जब ३०० जना सहभागीहरूले उनको बाबुको सपनाको बारे सुने तब तिनीहरूले धेरै चासो देखाए। यो सन् १९१९को कुरो हो। युक्रेनमा एडभेन्टिस्टहरूले टोफु उत्पादन गर्ने र स्वस्थ जीवनशैलीका खाद्य पदार्थहरू बेच्ने पसलहरू खोलेका थिए। जब सभाको आयोजकले अनुशका बुबालाई टोफु बनाउन कसले सिकाउन चाहन्छ भनेर सोध्दा सबैले हातहरू उठाए।

दुई महिना पछि बाबुले युक्रेनमा जान हवाइ जहाजको टिकट किने। अब्राहम र सारा जस्तै आफू कहाँ जाने हो सो थाहै नपाइ तिनीहरूले घर छोडे। सबै थोक परमेश्वरले मिलाउनुभएको थियो। मेडिकल मिसिनेरी कार्यक्रममा भाग लिने मिसिनेरीहरूले बाबुलाई एयरपोर्टमा लिन गए। बाबु र आमा तिनीहरूसँग बसे र तिनीहरूले एडभेन्टिस्ट हेल्थ फुड र टोफु कारखानामा दश दिनसम्म हेर्न गए। येशूभक्तहरू पैसाको लागि मात्र होइन परमेश्वरको महिमाको निम्ति पनि काम गर्दो रहेछ भनेर उनले महसुस गरे। बाबु अत्यन्तै प्रभावित भए। तिनीहरू आफ्नो देश आर्मनियामा गएर पहिलो टोफु उत्पादन गर्ने कारखाना खोले।

अनुश आनन्दले बिभोर भइन्। आफू शाकाहारी भएकोमा चर्चमा नै जान मनाही गर्ने बाबुले आफ्नै छोरीको शाकाहारी जीवनशैलीलाई प्रयोग गरेर टोफु उत्पादन गरेर बेच्दै मानिसहरूलाई शाकाहारी हुन उत्साह दिइरहेका थिए। यसले उनलाई चकित पारिरहेको थियो।