---
title:  गेतसमनेमा वेदना
date:   10/09/2024
---

`मर्कूस १४:३२÷४२ पढ्नुहोस्। गेतसमनीमा येशूले परमेश्वर पितासँग के विन्तिभाउ गर्नुभएको थियो र उहाँले गर्नुभएको प्रार्थनालाई कसरी उत्तर दिएको थियो?`

पर्खालले घेरिएको यरुशलेम सहर निस्तार चाडको भोजन खाएपछि येशू र उहाँका चेलाहरू छोड्छन्। उहाँहरू किड्रोन उपत्यकाबाट जैतुनको पहाडको भिरमा भएको बगैँचामा पस्छन्। त्यस बगैँचाको नाउँ हो गेतसमनी। यसको अर्थ तेल पेल्नु हो। त्यहाँ जैतुनको तेल त्यस इलाकामा पेलिन्थ्यो। तर ठिक स्थान त थाहा छैन किनकि रोमले यरुशलेम कब्जा गर्दा त्यहाँका सबै रूखहरू सिपाहीँहरू काटेका थिए। यो सन ७० को घट्ना थियो।

जब बगैँचामा येशू प्रवेश गर्नुहुन्छ तब उहाँका सबै चेलाहरूलाई बाहिर नै छोड्नुहुन्छ तर पत्रुस, याकूब र यूहन्नालाई आफूसाथ लानुहुन्छ। तिनीहरूलाई पनि एक ठाउँमा छोडेर उहाँ अलिकति परमेश्वर जानुहुन्छ। चेलाहरूलाई यसरी आफूबाट टाढा राख्‍नुको कारण आउने यातना आफू एक्लैले सहनुपर्ने वाध्य भएको उहाँले महसुस गर्नुभएको थियो।

आफूले पिउनु पर्ने कष्टको कचौरा हटियोस् भनेर येशूले प्रार्थना गर्नुहुन्छ। तर त्यो केवल परमेश्वरको इच्छामा मात्र होस् भनेर उहाँले आफूलाई सुम्पिनुभएको थियो (मर्कूस १४:३६)। उहाँले आफ्नो पितालाई पिता भनेर सम्बोधन गर्नुहुन्छ भनेर मर्कूसले अनुवाद गर्दछन्। यो हिब्रू भाषाको आब्बा Abba यो चलन चल्तीको साधारण डाडी भनेर सम्बोधन गरिएको होइन जुन कतिपयले अनुवाद गर्दछन्। तर बच्चाले आफ्नो पितालाई स्नेह पूर्वक "बुवा" भनेर सम्बोधन गरेको येशूले प्रयोग गर्नुभएको थियो (रमन्ड इ॰ ब्राउन, द डेथ अभ द मसीह, आन्कार बाइबल रिफरेन्स, न्यु योर्क, डबलडे, १९९४, ठेली १, पृ॰ १७२, १७३। तैपनि आब्बा, पिता वा बुबा भन्ने शब्दले आफ्नो परिवारसँग कस्तो नजिक सम्बन्ध भएको थियो भनेर देखाउँछ। यसलाई हामीले न्युनिकरण गर्नुहुन्न।

आफूले पिउने यातना, वेदना वा कष्टको कचौरा हटाइयोस् भनेर येशूले प्रार्थना गर्नुहुन्छ। तर परमेश्वरकै इच्छा अनुसार होस् भनेर आफूलाई समर्पण गर्नुहुन्छ (प्रभुले हामीलाई सिकाउनुभएको प्रार्थनामा पनि यो भावना व्यक्त गरिएको छ, मत्ती ६:१०)। उहाँले पाइरहनुहुने वेदना वा पीडाको अवधिभरि येशूको प्रार्थनालाई परमेश्वरले "अहँ" भन्नुभएको हामी पाउँछौँ। उहाँले पीडाको कप हटाउनुहुनेछैन, किनभने त्यही अनुभवबाट संसारको निम्ति मुक्ति प्रदान गरिएको थियो।

जब तपाईँले कठिन वा पीडादायी परिस्थितिमा गुज्रनु हुन्छ तब आफ्नो साथमा साथीहरू हुन उत्साहप्रद हुन्छ। फिलिप्पी ४:१३मा परमेश्वरले बल दिनुभएको अनुसार उनले सबै थोक गर्ने प्रतिवद्धता पावलले जनाउँछन्। तर धेरैले फिलिप्पी ४:१४लाई पढ्न बेवास्ता गर्छन्, जहाँ पावलले "तापनि" भनेका छन्। यसरी पढिन्छ: यद्यपि मेरा पीडामा तपाईँ सहभागीहुनु सराहनीय छ।"

यही भावना गेतसमनेमा येशूले चाहनुभएको थियो। उहाँले आफ्ना चेलाहरूबाट उत्साह पाउन तीन पल्ट प्रयास गर्नुभएको थियो। तर तीनै पल्ट तिनीहरू सुतिरहेका थिए। आखिरमा मुद्दाको सामना गर्न उहाँले तिनीहरूलाई उठाउनुहुन्छ। उहाँ त तयार थिए तर तिनीहरू तयार थिएनन्।