---
title:  येशूलाई छोडेर सबै भागाभाग हुन्छन्
date:   11/09/2024
---

`मर्कूस १४:४३÷५२ पढ्नुहोस्। मुक्तिको योजनाको निर्णायक घडीमा यहाँ के भइरहेको छ?`

येशूका एकदम नजिकका साथीहरूमा एक जनाले उहाँका शत्रुहरूहरूको हातमा गद्दारी गरेको वा बेचेको कुरा सबैलाई स्तब्ध पार्दछ। यहूदाको आशयको बारेमा विस्तृरूपमा सुसमाचारका पुस्तकहरूले दिएका छैनन्। तर एलेन जी॰ ह्वाइटले यसरी लेख्‍नुहुन्छ: "स्वाभाविकै रूपमा यहूदाको पैसा प्रति अत्यन्तै मोह थियो; तर पैसाको निम्ति येशूलाई धोका दिने भन्ने मनस्थितिमा ऊ जहिले पनि त थिएन। तर उसमा भएको लोभको भावनालाई मनमा पोषाइ राख्‍दा पछि गएर यसले नै उसको जीवनलाई बशमा राख्‍न दिएको थियो। पैसा वा धन कमाउने मायामा फस्दा येशू प्रतिको प्रेममा ऊ असंतुलन हुन पुगेको थियो। एउटा दुष्ट प्रवृत्ति मिजासमा यहूदा लाग्दा ऊ सैतानको दास हुन पुग्यो। यस प्रवृत्तिलाई पोषाएकोले जतिसुकै पाप गर्न उसलाई अग्रसर गराएको थियो।" द डिजाएर अभ एजेज, पृ॰ ७१६।

धोका दिने प्रवृत्ति सबैको निम्ति निन्दनीय छ। धोकवाजलाई प्रयोग गर्नेहरूको निम्ति पनि घटिया व्यवहार भनेर सोचेका हुन्छन् (मत्ती २७:३÷७)। तर यहूदाको चर्तिकला अत्यन्तै घृणित, आपत्तिजनक र बेइमान थियो किनकि ऊ साथीको खोल लगाएर आफ्नो स्वभावलाई लुकाएको थियो। उसले ल्याएको हुललाई उसले यो निर्देशन दिन्छ कि जसलाई उसले म्वाइ खान्छ उसैलाई नै समात्‍नु। उसले आफ्नो बेइमानीलाई येशू र अरू चेलाहरूबाट लुकाएको देखिन्छ।

जब येशूलाई पक्रिन्छ तब त्यहाँ हुलदङ्गा हुन्छ। कसैले आफ्नो तरवार लिन्छ (यूहन्ना १८:१०,११मा पत्रुसले भन्छ) र मूल पुजारीको नोकरको कान उसले च्वाट्टै काट्दछ। आफूलाई किन गोप्य रूपमा पक्रेको भनेर येशूले भीडलाई सम्बोधन गर्नुहुन्छ। जब उहाँले मन्दिरमा शिक्षा दिइरहेको बेलामा तिनीहरूले उहाँलाई खुला रूप पक्रिन आँट गरेनन् भनेर उहाँले तिनीहरूलाई हप्‍काउनुहुन्छ। तर आफ्नो भनाइ धर्मशास्त्रबाटै उतारेर अन्त्य गर्नुहुन्छ। येशूको वेदनाको यात्रामा दुई योजनाहरू पूरा भइरहेको यसले देखाइएको छ। मसीहलाई नाश गर्ने मानिसहरूको चाहनासँग परमेश्वरको योजना पूरा भइरहेको थियो।

चेलाहरू भागभाग हुन्छन्। पत्रुस पनि भाग्छन् तर उनी टाढाबाट येशूलाई पछ्याइरहेको देखिन्छ तर आफूलाई केही समस्या नआऊन् भन्ने उनको चाहना थियो। तर मर्कूस १४:५१,५२ मा एक जना युवक येशूलाई पछ्याएको थियो भनेर उल्लेख गरिएको छ। यो विवरण सुसमाचारको अरू कुनै पनि पुस्तकहरूमा लेखिएको छैन। कसैले मर्कूस आफै हुन् भनेर अनुमान गर्छन् तर त्यसलाई प्रमाणित गर्न सक्दैन। तर अचम्म त के छ भने त्यो युवक नाङ्गै भाग्छ। येशूलाई पछ्याउन सबै थोक उहाँलाई सुम्पिनुको सट्टा उसले आफूसँग भएको सबै थोक छोडेर भाग्छ।

`केवल एउटै दुष्ट नियतलाई दिमागमा खेलाइरहँदा यहूदा त्यसको दास हुन पुगेको कुरा तर्साउने कुरालाई सोच्नुहोस्। पापलाई घृणा गरेर परमेश्वरको अनुग्रहले त्यसलाई वशमा राख्‍नुपर्छ भन्ने धारणलाई हामीले कसरी महसुस गर्नुपर्छ?`