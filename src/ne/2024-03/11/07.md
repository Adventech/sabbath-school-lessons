---
title:  थप जानकारी
date:   13/09/2024
---

द डिजाएर अभ एजेज, पृ॰ ६९८÷७२२को "बिफोर आननास एण्ड द कोर्ट अभ कायफास" र "जुडास्।"

"जब पत्रुस घटिया भएर मुख छोड्दै येशूलाई चिनेकै छैन भनेर किरिया खाएका थियो, अनि भालेको "कुखरी काँ" भनेर निकालेको आवाजले पत्रुसको कानमा बज्न पुगेको थियो। त्यसैबेला निधार खुम्चिएका धार्मिक न्यायधिसहरूका अनुहारहरूबाट फनक्‍क फर्केर बिचरा पत्रुसतिर हेर्नुलाई हेर्नुभयो। त्यसैबेला पत्रुसका आँखाहरू येशूतिर ताने। त्यस बेला येशूले उनलाई दयालु र मायालु आँखाले हेरिरहनुभएको थियो। उहाँको निधारमा उनी प्रति करुणा र दु:खित भएको उनले देखे। उहाँको अनुहारमा पत्रुस प्रति रिस थिएन।

"येशूको फिक्‍का, थकित, पीडाले भरिएको अनुहार र काँपी रहेका ओठहरू भएका येशूले क्षमाशील र करुणाको आँखाले पत्रुसलाई हेरिरहँदा उनको हृदयमा बाण हानेको जस्तो छेडेको थियो। उनको विवेकले उनलाई दोष लगाएको आभास उनले पाए। उनका सम्झनाहरू सक्रिय भए। केही घन्टा अघि मात्र आफू येशूसँग झ्यालखानामा जान र मृत्युसम्मै सहने भनेर कबुल गरेको पत्रुसले सम्झे। मुक्तिदाताले माथिल्लो कोठामा खाना खाइरहेको बेलामा उनले त्यही रात तीनपल्ट अस्वीकार गर्नेछन् भनेर भविष्यवाणी बोल्नुभएको उनलाई झलझलती याद आयो। येशूलाई त चिनैकै छैन भनेर भर्खर घोषणा गरेका थिए। अत्यन्तै तितो शोकले उनलाई याद भयो कि प्रभुले उनको स्वभाव कसरी चिन्नुभएको थियो। उहाँले उनको हृदय ठिकसँग पढ्नुभएको थियो। आफू कतिको झुठो रहेछ भनेर पत्रुसलाई थाहै थिएन।"÷द डिजाएर अभ एजेज, पृ॰ ७१२, ७१३।

**चिन्तनमनन**:

`मर्कूस १४:९मा स्त्रीको बारेमा सारा संसारमा वयान गर्नेछ भनेर उहाँले भविष्यवाणी गर्नुभएको थियो। त्यो पूरा भइरहेको छ। येशूले गर्नुभएको कतिपय भविष्यवाणीहरू त्यस समय असान्दर्भिक भएतापनि पूरा नै भइरहेका छन्। त्यस बारे हामीले के सोच्ने?`

`यहूदा र पत्रुका चरित्रहरूको बारेमा तुलना गर्नुहोस् र तिनीहरूका विपरित स्वभावको बारेमा पनि सोच्नुहोस्। तिनीहरूमा के समान थिए र येशूको वेदना भइरहेको वर्णनमा तिनीहरू कसरी फरक भएको देखाएको छ?`

`प्रभुभोजको अर्थ सोच्नुहोस्। हाम्रो चर्चमा र त्यसमा समावेश भएका सदस्यहरूलाई त्यस अवसर कसरी अर्थपूर्ण तरिकाले महसुस गराउन सक्छौँ?`

`गेतसमनेको बगैँचामा येशूको प्रार्थनालाई परमेश्वरले "अहँ" भन्नुभएको सोच्नुहोस्। हामीलाई नै परमेश्वरले "अहँ" भन्दा त्यसको अर्थ के भएको हामी पाउँछौँ?`

`येशूलाई चिनैकै छैन भनेर उनी असफल येशूका चेला भएको पत्रुसले देखाएतापनि उहाँले उनलाई त्याग्नुभएको थिए। यस तथ्यबाट हामीले हाम्रो हृदयमा कस्तो आशा पल्हाउन सक्छौँ?`