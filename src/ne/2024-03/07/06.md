---
title:  नर्कमा स्वस्थ मानिस
date:   15/08/2024
---

`मर्कूस ९:४२÷५० पढ्नुहोस्। यी पदहरूमा येशूले के सिकाउन खोज्नु भएको थियो? यहाँ उल्लेख गरिएका विषयवस्तुहरू एक आपसँग कसरी गाँसिएको छ?`

झट्ट हेर्दा येशूले हताशनिराश भएर सिकाउनुभएका शिक्षाको सङ्कलन हो जुन अर्थनवर्थको देखिन्छ। तर प्रत्येक वाक्य पहिलेको वाक्यसँग सम्बन्ध रहेको पाइन्छ। यो अंश मुख्य तीन विषयवस्तुहरूको वरिपरि छ। "पाप गर्ने के कारणहरू छन्," "आगो" र "नुन।"

पहिलो पाठमा सानाहरूको बारेमा सम्बोधन गरिएको पाउँछ। यो केवल सानो उमेरका बालबालिकाहरूको बारेमा मात्र नभएर विश्‍वासमा भर्खर आएकाहरूको बारेमा पनि सम्बोधन गरिएको पाइन्छ। येशूलाई विश्‍वास गर्ने नयाँ विश्‍वासीहरूको रेखदेख गर्ने शिक्षक र अगुवाहरूको उत्तरदायित्व हो। परमेश्वरको राज्यमा प्रवेश गर्ने ती नयाँ विश्‍वासीहरूलाई विशेष ध्यान दिनुपर्छ। पुरानो करारमा कमजोर, विधुवा, टुहुरा र विदेशीहरूलाई जसरी ध्यान दिनुपर्छ त्यसरी नै नयाँ विश्‍वासीहरूतिर ध्यान दिनुपर्दछ। यहाँ येशूले अतिरञ्‍जित तरिका वा बढाएर भन्न खोज्नु भएको पाइन्छ। सानाभन्दा सानालाई पापमा फसाउनेलाई समुद्रमा खसालेर डुवाउनु उचित हुन्छ भनेर उहाँले भन्नु हुन्छ।

"पापमा फसाउने" व्याक्यांश यस अंशको लामो शिक्षा हो। यसमा पाठकलाई दुई पहेली वा अस्पष्ट बिचारसँग सामना गर्नुपरेको देखाउँछ। पहिले त के हात काट्नु पर्छ वा आँखा निकाल्नु पर्छ भनेर येशूले सिकाइरहनुभएको हो कि भनेर पाठकले ठानेको हुन्छ। दोस्रोमा, नरकमा अनन्तको आगो हुन्छ भनेर येशूले सिकाइरहनुभएको हो भनेर पनि पाठकले ठानेको हुन्छ। पहिलो प्रश्नको जवाफमा येशूले मानिसहरूको हात काट्नुपर्छ वा शरीरलाई अपाङ्ग बनाउनु पर्छ भन्न खोज्नुभएको होइन। यो यहूदी धर्मको बिपरित छ (व्यवस्था १४:१, १ राजा १८:२७)। येशूले आफ्नो भनाइलाई स्पष्ट पार्न यो पहेली वा हतपत बुझ्न नसक्ने बोली बोल्नुभएको थियो। यदि हात, पाऊ र आँखालाई गुमाउनु भयानक छ भने इसाई भनेर दावी गर्नेले पाप गर्नु कतिको विपत्ती छ भनेर येशूले सिकाउन खोज्नुभएको थियो।

दोस्रो प्रश्‍नको जवाफ पनि नकारात्मक नै हुन्छ। येशूले अरू धर्ममा सिकाएको अनुसार कहिल्यै ननिभ्ने आगोको बारेमा चर्चा गरिरहनुभएको होइन। यो हामीले कसरी बुझ्न सक्छौँ? यस अंशमा केही हँसिलो पक्ष समावेश भएको छ। स्वर्गमा कोही मानिस केवल एउटा हात, एउटा आँखा र एउटा खुट्टा लिएर गएको सोच्नुहोस्। अनि कोही मानिस पूरै स्वस्थ मानिस नर्कमा गएको पनि सोच्नुहोस्। स्वर्गमा स्वस्थ मानिस रे। के त्यो सम्भव छ त? यो त ठट्यौली पाराको कुरा हो। यस खालको ठट्यौली पाराले कुरा गर्नुको अर्थ येशूले गम्भीर विषयलाई सिकाउन पहेली द्वारा चित्रण गरेको देखाउँछ। पापलाई यस्तरी गम्भीर रूपमा लिनुपर्दछ कि हात, खुट्टा र आँखा गुमाउनु पाप गर्नुभन्दा असल हो।

अनन्तको नरक भन्दा पापका परिणामहरू अनन्तको छ। पापीलाई अनन्तको आगोमा भतभति जलाएर राख्‍नु परमेश्वरको स्वभाव बिपरित हो। "परमेश्वरले संसारलाई यसरी प्रेम गर्नुभयो कि उहाँले आफ्नो एक मात्र पुत्रलाई दिनुभयो ताकि उहाँलाई विश्‍वास गर्ने कोही नाश नहोस् तर अनन्त जीवन पाऊन्।" यूहन्ना ३:१६। जो मुक्ति पाउँदैन तिनीहरू सदा सदा जलिरहँदैन बरु सदाको निम्ति नाश हुन्छ। यसलाई कसरी अर्थ लगाएर बुझिन्छ त्यसमा हाम्रो शिक्षालाई फरक पार्दछ।