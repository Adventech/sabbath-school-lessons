---
title:  महान् को हो?
date:   14/08/2024
---

`मर्कूस ९:३०÷४१ पढ्नुहोस्। येशूको मृत्यु र पुनरुत्थानको बारेमा उहाँले गर्नुभएको दोस्रो भविष्यवाणीमा के भिन्नता छ (मर्कूस ८:३१ सँग तुलना गर्नुहोस्)? चेलाहरूको बिचमा के वादविवाद चलिरहेको थियो र येशूले तिनीहरूलाई के सिकाउनुभयो?`

पहिलो भविष्यवाणीमा मानिसहरूले उहाँलाई बहिष्कार गर्नेछन् उहाँलाई मार्नेछन् भनेर येशूले बताउनुभएको थियो। दोस्रोमा उहाँलाई धोका दिनेछ भनेर बताउनुभएको थियो। उहाँलाई धोका दिने को हो भनेर उहाँले औँल्याउनु भएको थिएन। तर पाठकलाई थाहा छ त्यो धोकेवाज को हो भनेर। मर्कूस ३:१९मा यहूदा नै धोकेवाज भनेर उल्लेख गरेको छ। फेरि पनि प्रभुलाई मार्नेछ र तीनदिनपछि पुनरुत्थान हुनुहुनेछ भनेर औँल्याउनुभएको थियो। तर पहिलो भविष्यवाणीको भन्दा यसमा पनि चेलाहरूले चासो देखाएको पाइन्दैन। मन नपर्ने खबरको बारेमा छलफल नै गरिन्दैन।

येशू गलिल समुद्रको पूर्वपट्टी रहेको केसैरा फिलिप्पीमा हुनुहुन्थ्यो भनेर मर्कूस ८:२७मा उल्लेख गरिएको छ। उहाँ गलिल भएर जानुभएको थियो भनेर मर्कूस ९:३०मा लेखेको छ भने मर्कूस ९:३३मा उहाँ कफर्नुहुममा प्रवेश गर्नुभएको थियो भनेर उल्लेख गरिएको छ। उहाँ उत्तरदेखि दक्षिणतर्फ यात्रा गरिरहनुभएको थियो। तर उहाँ कफर्नुहुममा एक्लै जानुभएको थियो र बार्‍ह चेलाहरू उहाँको पछि बिस्तारै गएका थिए। घरमा पुगेपछि चेलाहरूले बाटोमा के छलफल गरेका थिए भनेर येशूले तिनीहरूलाई सोध्नुहुन्छ।त्यसबेला उहाँसँग कोही बोल्दैनन्। गल्ती गरेका केटाकेटीहरूलाई कसैले केही सोध्दा चुपचाप रहेको जस्तै तिनीहरू पनि चुपचाप हुन्छन्। परमेश्वरको राज्यमा सबभन्दा ठुलो को हो वा उहाँको राज्यमा सबभन्दा उच्च ओहोदा पाउनेछ भनेर तिनीहरूले छलफल गरिरहेका थिए। कसैले केही नभने पनि को भन्दा को ठुलो भन्ने प्रश्‍न सबैमा उब्जिरहेकै हुन्छ। तर परमेश्वरको राज्यमा त्यो प्रश्‍नको जवाफ मानिसले सोचेको भन्दा उल्टो भएको हुन्छ।

येशूले त्यस समस्यालाई दुई चरणमा जवाफ दिनुहुन्छ। पहिलो त उहाँ स्पष्ट रूपमा भन्ने हुन्छ कि कोही पहिलो वा महान् हुन चाहन्छ भने त्यो व्यक्ति सेवक हुनुहुन्छ। अनि उहाँले कामद्वारा नै उहाँको भनाइको अर्थलाई बुझाउन खोज्नुहुन्छ। एक जना बालक तिनीहरूको कुरा सुन्न तिनीहरूको अगाडि उभिरहेको थियो। येशूले त्यस बालकलाई लिएर चेलाहरूको समूहमा राख्‍नुहुन्छ। बालक अलमलमा परेको हुनुपर्छ। अनि त्यस बालकलाई उहाँले आफ्ना पाखुराहरूमा लिनुहुन्छ। उहाँले भन्नुहुन्छ कसैले बालकलाई माया गर्छ भने उसले येशूलाई नै माया गरेको ठहर्छ भनेर सिकाउनुहुन्छ। यदि येशूलाई ग्रहण गर्छ वा माया गर्छ भने उसले पितालाई पनि ग्रहण गरेको वा माया गरेको ठहर्छ। यसरी सानाभन्दा साना बालक पनि परमेश्वर आफैसँग जोडिन पुग्छ भनेर उहाँले सिकाउन खोज्नुभएको थियो।

आफ्नो समूहमा नरहेका मानिसहरूको बारेमा यूहन्नाले सोध्छन्। जो हाम्रो विरुद्धमा छैन त्यो हाम्रो पक्षमा छ भनेर येशूले सिकाउनुहुन्छ। सानै काम गरेर इसाई सेवा गर्छ भने त्यो मानिसलाई परमेश्वरले हेरिरहनुहुन्छ भनेर येशूले आभास दिन खोज्नुभृएको थियो।

`यस प्रतिस्पर्धा र तँछाडमछाड गर्ने वा अरूलाई दवाएर आफू सबभन्दा ठुलो हुन चाहने संसारको संस्कारको बिपरित बाइबलमा उल्लेख गरिएको महान किन फरक छ? तपाईँ केको निम्ति तँछाडमछाड गरिरहनुभएको छ?`