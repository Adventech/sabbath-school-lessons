---
title:  स्पष्ट वा सफासँग हेर्न सक्नु
date:   11/08/2024
---

`मर्कूस ८:२२÷३० पढ्नुहोस्। अन्धो मानिसलाई निको पार्न येशूले किन दुई पटक छुनुभएको थियो, र त्यसबाट हामीले के पाठ सिक्न सक्छौँ?`

येशूले धेरै अन्धाहरूलाई निको पार्नुभएको विवरण सुसमाचारका पुस्तकहरूमा उल्लेख गरिएको छ। मर्कूस ८को कथा बाहेक मर्कूस १०:४६÷५२मा अन्धो बर्तिमासलाई निको पार्नुभएको कथा लेखिएको छ। मत्ती २०:२९÷३४मा दुई अन्धाहरूको बारेमा चर्चा गरिएको छ भने यूहन्ना ९ मा जन्मेदेखिको अन्धालाई येशूले निको पारि सिलोआमको कुण्डमा धुन पठाउनुहुन्छ।

तर मर्कूस ८ को कथा विशेष छ। यो कथा केवल मर्कूसको पुस्तकमा मात्रै उल्लेख गरिएको छ। त्यस व्यक्तिलाई राम्रोसँग निको पार्न र स्वस्थ बनाउन येशूले दुई चरण प्रयोग गर्नुभएको थियो। यस कथा विस्तृत रूपमा लेखिएको छ। येशूले त्यस मानिसलाई हात समातेर गाउँबाट परमेश्वर लानुहुन्छ। त्यस मानिसको अपाङ्गपना प्रति येशू सहानुभूति देखाउनुभएको थियो भनेर हामीले आभास पाउँछौँ।

तर येशूले त्यस अन्धालाई निको पार्न किन छुनु भएको थियो? येशूले गर्नुभएको अलौकिक काममा केवल यो मात्र दुई कामहरू गरेर निको पार्नुभएको थियो। येशूको शक्तिमा कमी भएकोले त्यो कदम उहाँले चाल्नुभएको थिएन। तर यो अर्तिकथाको रूपमा प्रस्तुत गरेको हुनुपर्दछ। आत्मिक दिब्यज्ञानको भेद खोल्न कहिलेकाहीँ समय लाग्छ भनेर यसले देखाएको हुनुपर्दछ। येशूको आउनेवाला मृत्यु र पुनरुत्थानको धक्‍कालाई चेलाहरूको साम्य पार्न समय लाग्न सक्छ भनेर येशूले निको पार्नभएको अन्धाद्वारा तिनीहरूलाई पाठ सिकाउनुभएको थियो। अन्धोका आँखा खोल्न समय लागेकोबाट चेलाहरूले अन्तर्द्दष्टि पाउन समय लाग्छ भन्ने प्रतिकको रूपमा प्रस्तुत भएको थियो।

शिक्षकहरूले विद्यार्थीहरूले प्रश्‍न गरेको मन पराउँछन्। प्रश्‍न नै प्रायजसो विद्यार्थीको समझलाई बुझाउन साँचो हुन सक्छ। यो कथा मर्कूसको पुस्तकको परिवर्तन बिन्दु आएको देखाउँदछ। तीन विषेशताहरूले यस भनाइलाई पुष्टि गर्दछ। पहिलो त येशू आफैँले आफ्नो पहिचानको बारेमा चेलाहरूलाई सोध्नुहुन्छ। यो प्रश्‍न पहिला गर्नुभएको थिएन। दोस्रो, पत्रुस दुष्ट आत्माले सताएको थिएन जब उनले येशू मसीह हुनुहुन्छ भनेर खुला रूपमा घोषणा गर्दछन्। तेस्रो, येशूको बारेमा यो ज्ञान प्रकट गरिएको लगट्टै उहाँ कहाँ गइरहुनभएको छ अर्थात् क्रूसमा भनेर उहाँले व्याख्या गर्न सुरु गर्नुहुन्छ।

येशू मसीह हुनुहुन्छ भनेर कसैलाई नभन्नु भनेर उहाँले चेलाहरूलाई किन निर्देशन दिनुहुन्छ? यदि तिनीहरूले येशू नै मसीह हुन् भनेर मानिसहरूको बिचमा कराउन थाले यो परमेश्वरको राज्य स्थापना गर्ने नीतिको बिपरित हुन्थ्यो। येशूको समयमा "मसीह"को अर्थ इस्रायलमा शासन गर्ने रोमी साम्राज्यलाई उल्टाउने राजनैतिक दाउपेचलाई मानिन्थ्यो। येशू राजनैतिक मुक्तिसेना हुनुभएर आउनुभएको थिएन। उहाँ लोकले मानेको मसीहको अवधारणा अनुसार आउनुभएको थिएन। त्यसकारण, उहाँले आफ्नो पहिचानको बारेमा मौन हुन चेलाहरूलाई आदेश दिनुभएको थियो।

`कतिपय समयमा सत्य नै किन नहोस् मौन रहनु आवश्यक छ भनेर यस कथाले हामीलाई कसरी बुझाउँछ?`