---
title:  मिसन कथा
date:   16/08/2024
---

### खानाको निर्णयले गर्दा घरमा चर्को विवाद हुन्छ। भाग ४

एक साबथमा जब अनुश र आमा चर्चबाट फर्केका थिए तब बाबुले आफ्ना योजना सुनाए, "बाहिर बनभोज गर्ने ठाउँमा जाऔँ र त्यहाँ हामीले मासुन पोलेर खाऔँ।" इस्राएलीहरूले शुक्रबार नै घाम अस्ताउनुभन्दा अघि (प्रस्थान १६) सबै खानाहरू तयार गरेका थिए भन्ने कथा अनुशलाई याद आयो। त्यसमा पनि साबथमै मासु पोलेर खाने असल हो कि होइन भनेर उनले सोच्न थालिन्। अनि अनुशले अडिग भएर बाबुसँग बोलिन्, "अहँ, बुबा, त्यो त अस योजना जस्तो मलाई लाग्दैन। फेरि म त मासु पनि खाँन्न। म त शाकाहारी बनिसकेँ।"

ल त हुन्छ भनेर बाबुको योजनालाई रद्द गरियो। तर आफ्नी छोरीले मासु किन नखाएको त्योत उनले बुझ्नै सकेन। भोलिपल्ट आइतबार बाबुले कुखुराको मासु ल्याए अनि अनुशलाई एक टुक्रा दिए। "बुबा, म त मासु खान्न," उनले त्यो खान अस्वीकार गरिन्। बाबुले त्यो थाहा पाएर आफ्नी छोरिसँग रिसाए। मासु नखाने त अचाक्‍ली नै भएको उनले ठाने।

भोलिपल्ट अनुश र आमालाई घरेलु सङ्गतिमा जान रोके। जब तिनीहरूले आपत्ती जनाए तब रिसले आगो भएर उनले एडभेन्टिस्टको खिलाफमा विरोधका कुराहरू सुनाउन थाले। मलाकी ३:८÷१० अनुसार दशांस र भेटी चर्चलाई दिने कुरामा उनी असहमत भए। "दशांस र भेटी बन्दव्यपारको मामिला हो। तिमीहरूले चर्चको व्यापारलाई सहयोग गरिरहेकाछौ। एडभेन्टिस्टहरू विदेशी हुन् र आर्मनियालाई नाश गर्न आएको हो," भनेर उनले दोष दिए। अनुशको जीवनशैलीप्रति पनि उनले आपत्ती जनाए। "आज तिमीले मासु खान्न भन्छौँ, भोलि तिमीले मेरो बाबु पनि छैन भन्न बेर छैन," रिसले आगो भएर बाबु पड्किए।

अनुश चुपचाप बसिन् र मनमनै प्रार्थना गरिन्, "प्रभु, मैले के गर्ने?" प्रत्येक पल्ट बाबुले परमेश्वर वा चर्चको खिलाफमा जब बोल्थे त ब उनले प्रार्थना गर्थिन्। "प्रभु, बुबा त मसँग होइन, तपाईँसँग रिसाउनुभएको हो। तपाईँले नै हस्तक्षेप गर्नुहोस्," उनले परमेश्वरलाई मनमनमै सुनाइन्। उनले रोमी २:४ पद याद गरिन्, "परमेश्वरको भलाइले मानिसलाई पश्‍चात्तापमा अगुवाइ गर्दछ।" आफ्नो बाबुलाई पनि भलाइ गर्नुपर्छ भनेर परमेश्वरले भन्नुभएको उनले महसुस गरिन्। उनले प्रार्थना गरिन्, "म त केही गर्न सक्दिनँ तर बुबालाई माया गर्नुबाहेक।"

बुबाको सानो किराना पसल थियो। जब अनुश वा आमाले पसल हेर्गे तब तिनीहरूले रक्सी र चुरोट बेच्दैनथे। अब बुबा झन आगो भएर तिनीहरूसँग कडकिए, "के म खराब छु र तिमीहरू मात्रै असल छु भन्न खोजेको हो कि क्या हो? तिमीहरूभन्दा म असल इसाई हुँ। अबदेखि साबथको आराधना मै चलाउँछु। तिमीहरू चर्चमा जान सक्दैनौ। चर्चको सेवाकार्य मै चलाउनेछु।"

त्यसले तिनीहरूको बिचमा भएको कुराकानी अन्त भयो। अनुश आफ्नो कोठामा गए र आमा पनि उनको पछि लागे। तिनीहरू चकित भएका थिए। "अब के गर्ने?" आमाले सोधिन्।

बाइबलको खिलाफमा नजाउञ्‍जेल बाबुलाई सहयोग गर्ने भनेर अनुशले निर्णय गरिन्। "उहाँले भन्नुभयो अबदेखि साबथमा घरमै आराधना गर्ने भनेर बुबाले भन्नुभएको छ। हाम्रो बाइबल उहाँले खोस्नुभएको छैन। उहाँले साबथ दिनलाई पनि आदर गर्नुहुन्छ। अब साबथ दिन नआउञ्‍जेल पर्खौँ। यदि बुबाले आफ्नो वचनलाई पालन गर्नुभयो भने हामीले उहाँसँग घरमा साबथ मनाउनेछौँ। यदि उहाँले जे भन्नुभएको हो सो बिर्सनुभयो भने हामी प्रार्थना गर्नेछौँ र परमेश्वरले नै कस्तो कदम चाल्नुहुनेछ, हामी हेरौँ," अनुशले आमालाई सुनाइन्।