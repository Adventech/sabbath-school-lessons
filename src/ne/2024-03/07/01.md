---
title:  चेलाहरूलाई शिक्षादीक्षा÷ भाग १
date:   10/08/2024
---

### यस अध्यायमा मुख्य पदहरू
मर्कूस ८:२२÷२८; मत्ती २०:२९÷३४; यूहन्ना १२:२५; मर्कूस ९:१÷५०; मलाकी ४:५,६ र लूका ९:३०,३१।

> <p>यस अध्यायको मुख्य सार पद</p>
> "तब उहाँले आफ्‍ना चेलाहरूका साथमा भीड़लाई आफूकहाँ बोलाएर तिनीहरूलाई भन्‍नुभयो, “कोही मानिस मपछि लाग्‍ने इच्‍छा गर्दछ भने त्‍यसले आफूलाई इन्‍कार गरोस्‌, र आफ्‍नो क्रूस उठाएर मेरो पछि लागोस्‌।" मर्कूस 8:34।

मर्कूसको पुस्तकको पहिलो आधा भागमा येशू को हुनुहुन्छ भन्नेमा हामीले ध्यान दियौँ। येशूको प्रभावकारी शिक्षा र उहाँले गर्नुभएका अलौकिक वा आश्‍चर्य कामहरूले पनि उहाँ को हुनुहुन्छ भनेर उजागर गर्दछ: उहाँ उद्धारकर्ता मसीह हुनुहुन्छ। आफू को हो भनेर चेलाहरूसँग सोधेर येशूले तिनीहरूको दिमागलाई निर्णायक निर्णयमा रहिरहन उहाँले तिनीहरूलाई सिकाउनुहुन्छ।

त्यसको जवाफ पत्रुसले बुलन्द आवाज निकाल्दछन्, अनि मसीह हुनुभएको हैशियतले आफू कतातिर लम्किरहेको छ भनेर चेलाहरूलाई आभास दिन खोज्नुहुन्छ। उहाँ मसीह उद्धारकर्ता त हुनुहुन्छ तर उहाँको लक्ष इस्राएलको सिंहासनमा पुग्न होइन तर क्रूसमा।

मर्कूस ८ को अन्तिम भागदेखि मर्कूस १०को अन्तिम भागसम्म येशूले आफ्नो यात्राको बारेमा आफ्नो ध्यान दिनुहुन्छ। ती अध्यायहरूमा येशूले आफू क्रूसमा जानुपर्ने भविष्यवाणी गर्नुहुन्छ। त्यसपछि उहाँले चेलाहरूलाई चेलापन हुनु भनेको के हो वा उहाँको पछि लाग्नु भनेको के हो भनेर विशेष शिक्षा दिनुहुन्छ। येशूले चेलाहरूलाई सिकाउनुभएको अत्यन्तै प्रभावकारी पाठहरू वर्तमान उहाँका उपासकहरूलाई पनि लागुहुन्छ वा लागु हुनुपर्ने हो।

मर्कूसको सुसमाचारको यस भागमा येशूले दुई भिन्नाभिन्नै अन्धाहरूलाई निको पार्नुभएको घट्नाहरू प्रस्तुत गरिएको छ। पहिलो मर्कूस ८को बिचमा र अर्को मर्कूस १०को अन्त्यमा। ती अलौकिक कामहरूमा येशूले नाटकिय ढङ्गले चेलापन वा उहाँको अनुयायी हुनु भनेको के हो भनेर आत्मिक अन्तरद्दृष्टि वा आत्मज्ञान दिनुहुन्छ। त्यस ज्ञानमा उहाँ को हुनुहुन्छ र उहाँ कतातिर गइरहनुभएको छ सो बताउनुहुन्छ। २००० वर्ष अघि उहाँका बार्‍ह चेलाहरूलाई दिनुभएको शिक्षादीक्षा तिनीहरूको निम्ति चुनौतीपूर्ण थिए भने उहाँका आजका चेला वा उपासकहरूको निम्ति पनि चुनौतीपूर्ण भइरहेको पाइन्छ। येशूको पछि लाग्दा के मोल चुकाउनुपर्छ र त्यसबाट फाइदा के हुन्छ भन्ने गहिरो विषय सबैको सामु प्रस्तुत गरिएको छ।