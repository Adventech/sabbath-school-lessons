---
title:  थप जानकारी
date:   16/08/2024
---

द डिजाएर अभ एजेजको पृ॰ ४२६÷४४६को "मिनिस्त्री" र "हु वाज द ग्रेटेस्ट?" अध्यायहरू पढ्नुहोस्।

"कोही व्यक्ति कदर वा सम्मान चाहन्छ भने पहिले त्यो व्यक्ति नम्र हुनुपर्छ। परमेश्वरको कामको निम्ति उच्च ओहोदामा आसिन हुन परमेश्वरले नै नियुक्त गर्नुहुन्छ। उहाँले बप्‍तिस्मा दिने यूहन्ना जस्तो सेवकहरूलाई रोज्नुहुन्छ। परमेश्वरको निम्ति उनी तल्लो स्तरमा रहन राजी थिए। बालक जस्तो मिजास भएको चेला परमेश्वरको कामको निम्ति अत्यन्तै कुशल हुन्छ। स्वर्गको ज्ञानबुद्धि ती मानिसहरूलाई दिइन्छ जो अरूको उद्धार गर्ने परिश्रम गर्छन्। तर आफ्नो भाउ खोज्नेलाई परमेश्वरको आत्मज्ञान प्राप्‍त हुँदैन।"द डिजाएर अभ एजेज, पृ॰ ४३६।

"अरू मानिसहरूलाई भन्दा परमेश्वरले हामीलाई धेरै आशिषहरू दिनुभएको छ। हामीले असल शिक्षा पाएका छौँ। हाम्रो जीवन सुधारिएको छ। हाम्रो चरित्र आदर्शमय छ। हामीले इसाई तालिम पाएका छौँ। हाम्रो आत्मिक वा आध्यात्मिक अनुभव उच्च कोटीको छ। ती सबैको निम्ति हामीभन्दा कम अवसर पाएकाहरू प्रति ऋणी छौँ। हाम्रो स्रोत र शक्तिले भ्याएसम्म तिनीहरूको सेवा हामीले गर्नुपर्छ। यदि हामी बलियो वा स्वस्थ छौँ भने कमजोरीहरूलाई सघाउनु पर्दछ। सानाहरूको सेवा गर्दा तिनीहरूका महिमित स्वर्गदूतहरू जहिले पनि परमेश्वर पिताको अनुहार हेरिरहेका हुन्छन्। जो थर थर काम्छन् र चरित्रमा खोटो दागहरू छन्, स्वर्गदूतहरू तिनीहरूमाथि विशेष निगरानी राखेका हुन्छन्। जो अत्यन्तै आवश्यकतामा परिररहेका हुन्छन् स्वर्गदूतहरू तिनीहरूसँग हुन्छन्। जो मानिसहरू जीवनसँग कडा संघर्ष गरिरहेका हुन्छन् वा संग्राम गरिरहेका हुन्छन् र अत्यन्तै नैराश्यमय वातावरणले घेरिरहेका हुन्छन् तिनीहरूको वरिपरि स्वर्गदूतहरूले घेरिरहेका हुन्छन्। यस सेवाकार्यमा ख्रीष्टका सत्य अनुयायीहरूले ती स्वर्गदूतहरूसँग मिलोमत्तो गरेर काम गरिरहेका हुन्छन्।"÷द डिजाएर अभ एजेज, पृ॰ ४४०।

**चिन्तनमनन**:

`मर्कूस ८:२७÷२९ फेरि पढ्नुहोस् जसमा लेखिएको छ, "27 येशू र उहाँका चेलाहरू कैसरिया फिलिप्‍पीका गाउँहरूमा जानुभयो। बाटोमा जाँदैगर्दा उहाँले आफ्‍ना चेलाहरूलाई यसो भनेर सोध्‍नुभयो, “मानिसहरूले के भन्‍छन्‌, म को हुँ?” 28 तिनीहरूले उहाँलाई भने, “कसैले भन्‍छन्‌, ‘बप्‍तिस्‍मा-दिने यूहन्‍ना।’ अरूहरूले ‘एलिया,’ अनि अरू कतिले भन्‍छन्‌, ‘अगमवक्ताहरूमध्‍ये एक जना’।” 29 तब उहाँले तिनीहरूलाई सोध्‍नुभयो, “तर तिमीहरूचाहिँ के भन्‍छौ, म को हुँ?” पत्रुसले उत्तर दिएर उहाँलाई भने, “तपाईं ख्रीष्‍ट हुनुहुन्‍छ।” ख्रीष्टलाई विश्‍वास गर्नुभएको छ भनेर तपाईँले कतिको बराबर अरूलाई सुनाउनुहुन्छ?`

`ख्रीष्टसँग रहेर उच्च आत्मिक अनुभव गर्नु पर्ने र सर्वसाधारण मानिसहरूको बिचमा रहेर तिनीहरूको सेवा गर्नुपर्नेको बिचमा कसरी संतुलन राख्‍ने?`

`महान हुने, उच्च अधिकारी हुने, मालिक हुने, आफ्नो भाउ खोज्ने र अरूलाई दवाएर आफ्नो प्रतिष्ठा उचाल्ने सांसारिक प्रवृत्तिको बारेमा चिन्तन गर्नुहोस्। संसारले देख्‍ने महानता र परमेश्वरले देख्‍नुहुने महानताको बिचमा के भिन्नता छ? संसारले महान् भनेर देख्‍ने तर परमेश्वरको अगाडि निच हुने मानिसहरू कोही छन् त? त्यसको बिपरित संसारले तुच्छ ठाने पनि वा बेवास्ता गरेतापनि वा हेपेतापनि परमेश्वरको सामु महान भएको कोही व्यक्ति तपाईँलाई थाहा छ? संसारको अगाडि बहादुर, आदर्श वा महान् व्यक्ति भनेर मान्ने सांसारिक धारणा कतिको बंग्याएको वा भ्रष्ट रहेछ भनेर तपाईँले कहिल्यै सोच्नुभएको छ?`

`पाप गर्नुभन्दा अपाङ्ग हुनु असल भनेर येशूले भन्नुभएको कुरालाई तपाईँले कसरी गम्भिर रूपमा लिनुहुन्छ?`