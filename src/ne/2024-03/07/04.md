---
title:  पहाड र भिड
date:   13/08/2024
---

`एक रात पत्रुस, याकूब र यूहन्नाले येशूको बारेमा के देखेका थिए? मर्कूस ९:१÷१३`

जब परमेश्वरको राज्य शक्ति र महिमाको साथ आएको देख्‍दैनन् तबसम्म कोही कोही चेलाहरूले मृत्यु चाख्‍ने छैनन् भनर मर्कूस ९:१ मा येशूले भविष्यवाणी गर्नुभएको थियो। त्यो भन्नुभएको केही दिन पछि एक रात येशूले पत्रुस, याकूब र यूहन्नालाई पहाडमा एक्लैलाई लानुभएको थियो। त्यसबेला उहाँको रूप परिवर्तन भएको थियो र स्वर्गिय राज्यको महिमा तिनीहरूकै सामने प्रत्यक्ष देखाइएको थियो।

स्वर्गको राज्यबाट एलिया र मोशा आएर येशूसँग बातचित गर्नुभएको थियो। येशू यरुलेमबाट प्रस्थान हुने कुरा तिनीहरूले गरिरहेका थिए भनेर लूकाले बताउँछन् (लूका ९:३०,३१)। त्यसकारण, येशूको महिमाको दृश्य उहाँको क्रूसमा हुने मृत्युसँग जोडिएको थियो (मर्कूस ९:९)। जब चेलाहरूले येशूलाई क्रूसमा टाँगिन्छ तब त्यस रूप परिवर्तन भएको दृश्यले तिनीहरूलाई आशा दिलाउँथ्यो।

जब भोलिपल्ट बिहान तिनीहरू पहाडबाट ओर्लन्दै थिए तब चेलाहरूले एलिया पहिला आउनुहुन्छ भनेको भविप्यवाणीको अर्थ के हो भनेर येशूलाई सोधेका थिए। मसीह आउनुभन्दा अघि एलिया देखा पर्नेछ भनेर धर्मशास्त्रमा गरिएको भविष्यवाणी भएकोले इस्राएलीहरूले उनको आगमनको बारेमा अपेक्षा गरेका थिए (मलाकी ४:५,६)। एलिया आइसकेका छन् भनेर येशूले जवाफ दिनुहुन्छ। उहाँले बप्‍तिस्मा दिने यूहन्नाको बारेमा बताउनुभएको थियो। जसरी मानिसहरूले यूहन्नालाई मारे त्यसरी नै तिनीहरूको हातबाट येशू मर्नेछ तर तीनदिनपछि पुनरुत्थान हुनेछ भनेर उहाँले बताउनुभएको थियो।

पहाडमा महिमित दृश्य पछि त्यहाँबाट तल ओर्लिन्दा फेदमा दु:ख लाग्दो खैलाबैला चलिरहेको थियो। नौ जना चेलाहरूले दुष्ट आत्मा लागेको केटासँग जम्का भेट गरेका थिए। तिनीहरूले त्यस केटाबाट दुष्ट आत्मालाई हटाउन सकेका थिएनन्। जब मानिसहरूले येशूलाई देखे तब सबै जना उहाँकहाँ दगुरेर आए। सैतानको शक्तिले त्यस केटालाई नियन्त्रण गरिरहेको थियो। त्यसको बारेमा विस्तृत विवरण लिन येशूले लामो समय बिताउनुभएको देखिन्छ। आफ्नो छोराको गतिप्रति अति चिन्तित भएर येशूमाथि चिच्याएर अनुरोध गर्छन्, "यदि तपाईँले केही गर्न सक्नुहुन्छ भने गर्नुहोस्। हामीमाथि दया देखाउनुहोस् र सहयोग गर्नुहोस्।" मर्कूस ९:२२।

येशूमाथि शङ्का व्यक्त गरेको आभास उहाँले पाउनुहुन्छ। प्रभुले दिनुभएको जवाफ यसरी भन्न सकिन्छ, "'तपाईँले सक्नुहुन्छ भन्नुको अर्थ के हो?'" मर्कूस ९:२३। अचानक बाबुमाथि बज्र परेको जस्तो हुन्छ। उनको छोराको समस्या मात्रै होइन येशू प्रतिको उनको विश्‍वासको पनि समस्या भएको देखिएको थियो। उनको अविश्‍वासले उनको छोरो निको नभएको थियो। अत्यन्तै दयनीय भएर बाबु येशूको पाऊमा परेर यो महत्त्वपूर्ण आवाज निकाल्दछन्, "म विश्‍वास गर्छु। मेरो अविश्‍वासलाई सहायता गर्नुहोस्।" मर्कूस ९:२४। येशूले त्यस केटालाई निको पार्नुहुन्छ।

`के तपाईँ कुनै त्यस परिस्थितिमा पर्नुभएको छ जब तपाईँले चिच्याउनुहुन्छ, "म विश्‍वास गर्छु। मेरो अविश्‍वासलाई सहायता गर्नुहोस्?" यस अनुभवबाट तपाईँले के पाठ सिक्नुभएको छ?`