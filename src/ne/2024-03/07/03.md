---
title:  चेलापन वा येशूको भक्त हुन तिर्नुपर्ने मोल
date:   12/08/2024
---

`येशूको पछि लाग्न वा येशूभक्त हुन के मोल चुकाउनुपर्छ भनेर येशूले मर्कूस ८:३१÷३८मा सिकाएको प्रत्येक येशूभक्त भनेर दावी गर्नेले आत्मसात गर्नु जरुरी छ।`

येशूसँगको सम्बन्धमा चेलाहरू निर्णायक घडीमा आइपुगेको थियो। उहाँ मसीह हुनुहुन्छ भनेर तिनीहरूले थाहा पाइसकेका थिए। मर्कूसको पुस्तकको पाठकले यो तथ्य मर्कूसको पुस्तकको सुरुदेखि नै थाहा पाइसकेको थियो (मर्कूस १:१)। गन गन गर्ने चेलाहरूलाई भन्दा येशूको बारेमा पाठकले थाहा पाउनुको अर्थ चेलाहरूले भन्दा पाठकले पहिला थाहा पाएको देखिएको थियो।

जब येशूले चेलाहरूलाई बोलाउनुभएको थियो उहाँले तिनीहरूलाई मानिसहरूका मछुवा वा माझी बनाउँछु भन्नुभएको थियो (मर्कूस १:१७)। त्यसबेला तिनीहरूलाई आउने समस्याको बारेमा चर्चा गरिएको थिएन। अब उहाँ को हुनुहुन्छ भनेर तिनीहरूलाई थाहा पाएकोले उहाँको लक्ष्य तिनीहरूको सामु उघार्नुहुन्छ। धेरै दु:खकष्ट उहाँले भोग्नु आवश्यक छ, मानिसहरूले उहाँलाई बहिष्कार गर्नेछन् र मारिनेछन्। अनि उहाँ तीनदिनपछि बौरीउठ्नुहुनेछ भनेर उहाँले तिनीहरूलाई स्पष्ट पार्नुभएको थियो।

यो खबरले तिनीहरूलाई ठुलो धक्‍का भएको थियो। येशू मसीह हुनुहुन्छ भनेर स्वीकारेका पत्रुसले येशूलाई एकातिर बोलाएर यस्तो कुरा गर्नुभएकोले उहाँप्रति आपत्ति जनाएका थिए। येशूले दु:ख पाउने कुरो सुसमाचारका पुस्तकहरूले घुमाउरो पाराले प्रस्तुत गरेका थिए। जब येशूले आफ्नो लक्षको बारेमा चेलाहरूलाई सिधै भन्नुभयो तब तिनीहरू स्तब्द भएका थिए। येशूलाई पत्रुसले हप्‍काएकोले उहाँले उनलाई सैतान भनेर सम्बोधन गर्नुहुन्छ र आफूबाट अलग हुन आदेश दिनुहुन्छ। यो सोच परमेश्वरको चाहना बिपरित थियो।

"येशूले सामना गर्ने महान् कष्टको निम्ति पत्रुसका वचनहरूले शान्ति वा सान्त्वना दिने खालका थिएनन्। पापमा हराइरहेका मानिसहरूका निम्ति परमेश्वरको लक्षसँग पत्रुसको सोच मिल्दैनथ्यो। येशूको आफ्नै उदाहरणले स्वार्थ त्याग गर्नुपर्छ भनेर चेलाहरूलाई सिकाउनुभएको थियो, तर पत्रुसका वचनहरूमा त्यो शिक्षासँग तालमेल भएको थिएन।"÷द डिजाएर अभ एजेज, पृ॰ ४१५।

येशूका अनुयायी वा उपासकहरूमा पनि त्यही लक्ष्य लिएर अघि बढ्नुपर्छ अर्थात् आफ्नो क्रूस उठाएर उहाँको पछि लाग्नु। रोमी इतिहासमा अपराधीलाई क्रूसमा काँटी ठोकेर मार्ने चलन अत्यन्तै निर्मम, कठोर, बेइज्जतपूर्ण र दवावपूर्ण थियो। प्रत्येक मानिस त्यस खालको मृत्युदण्डमा नपर्न खोजेको हुन्थ्यो। तर, येशू प्रति आफ्नो आस्था वा भक्ति देखाउन उहाँको अनुयायीले किन आफ्नो क्रूस बोक्नुपर्छ भनेर उहाँले बताउनुभएको थियो?

असल र खराबको बिचमा भइरहेको संग्राममा येशूको पक्ष लिएर उभिनुपर्दा त्यसको मोल के रहेछ भनेर मात्र सिकाउनुभएको थिएन तर त्यसको महान किम्मत वा मूल्य पनि सिकाउन चाहनुभएको थियो। येशूलाई पछ्याउँदा झन दु:खकष्ट भोग्नु पर्ने रे? यो येशूलाई पछ्याउँदना सबै ठिक ठिक हुन्छ भन्ने लोकधारणाको बिपरित नै थियो। यो इसाई विश्‍वासमा विरोधाभासपूर्ण भएको मान्नुपर्छ। तर यस संसारमा संसारको दुष्ट र पापमय गतिविधिमा नलागेर कोही आफ्नो ज्यान गुमाउँछ भने उसले अनन्त जीवन पाउने कबूल थियो। सारा संसार पाएतापनि अनन्त जीवन गुमाउनु पर्‍यो त्यो उसको निम्ति बेकारको हुन जान्छ। सुसमाचार प्रचारक वा मिसिनेरी जिम इलियटले अक्टोबर २८, सन १९४९को आफ्नो दैनिक टिपोटमा यसरी स्पष्ट र भावपूर्ण व्यक्त गरेका थिए, "आफूले पाउने थोकलाई गुमाउने मानिस मूर्ख होइन। भविष्यमा पाउने थोकको निम्ति यस संसारको क्षणिक फाइदाको निम्ति ज्यान दिनु त्यो मूर्खता हो भनेर सोच्नुपर्दछ।"

`"जसले आफ्नो ज्यानलाई प्रेम गर्छ त्यसले गुमाउनेछ। जसले यस संसारको गतिविधिको मोहमा नफसी आफ्नो ज्यानलाई घृणा गर्छ उसले अनन्त जीवन पाउनेछ।" यूहन्ना १२:२५। यी शब्दहरूको वास्तविकता के तपाईँले अनुभव गर्नुभएको छ?`