---
title:  बीउ छर्नेको अर्तिकथा
date:   21/07/2024
---

`बीउ ढुँगेनी, बाटो, काँढा र मलिलो माटोमा छरिन्छ। ती स्थानहरूमा छरिएको बीउ के हुन्छ? हेर्नुहोस्, मर्कूस 4:1-9।`

जब येशूले कथाहरू भन्नुहुन्छ तब मानिसहरूले तिनीहरूको अर्थ तुरन्तै चाहेको हुन्छ। हुन त अर्थ कै निम्ति ती अर्तिकथाहरू प्रस्तुत गरेका हुन्। येशूभक्तको जीवनमा ती कथाहरूबाट आत्मिक सत्यहरू पाऊन् भनेर नै येशूको मुखारबाट ती कथाहरू निस्केका हुन्। तर कतिपय समयमा "परमेश्वरको राज्य" वा "जसको कान छ त्यसले सुनोस्" भनेर आफ्ना भनाइ राख्‍दै उहाँले ती कथाहरूको व्याख्या गर्नुहुन्न।

त्यसैकारण, ती कथाहरूको अर्थ झट्टै जान्न चाहनुभन्दा पहिला ती कथाहरू आफैलाई केलाएर अध्ययन गर्नु जरुरी छ ताकि कुन अर्थमा लान ती कथाहरू प्रस्तुत गरेका छन् सो हामीले बुझ्न सकून्। बीउ छर्नेको उखानलाई हामीले त्यसरी हेर्दा त्यसबाट हामीले धेरै धारणाहरू निकाल्न सक्छौँ। बीउ त्यही हो जुन् विभिन्न जमिनमा खस्दछ। कुन जमिनमा बीउ खसेको छ त्यो बीउ उम्रिन वा नउम्रिन ती जमिनहरूमा भर पर्दछ। यो कथामा चार व्यक्तिका मनस्थितिहरूलाई बुझाउँछ। बीउ उम्रिन समय लागेको पनि त्यस अर्तिकथाले स्वीकार गरेको पाइन्छ।

बाटोमा छरेको बीउ चराहरूले तुरन्तै खाइ दिन्छ। "अनि छर्दाखेरि केही बीउ बाटोतिर परे, र ती बीउ चराचुरुङ्गीले आएर खाइहाले।" मर्कूस 4:4।

ढुँगेनी जमिनमा परेको बीउ केही दिन वा हप्‍तामा त उम्रन्छ तर त्यो मौलाउन सक्दैन। चर्को घामले त्यो मर्दछ।

काँढा भएको झाङ्गमा खसेको बीउ उम्रिन्छ र जब फल फलाउन समय हुन्छ तब काँढाले गर्दा त्यसलाई निसासिन्छ।

असल माटोमा छरेको बीउ धेरै समय लगाएर उम्रेको हुन्छ। यो पाक्न ऋतुमा आफ्नो नियमित समय लिएको हुन्छ।

पहिले तीन जमिनमा खसेको बीउ उम्रिन असफल हुन्छ। तर चौथो जमिनमा मात्र छरेको बीउले सफलता हासिल गर्दछ। यसले प्रशस्त फल फलाउँछ।

बीउ उम्रिन अलि अलि समय लागेको पहिला तीन जमिनले देखाउँछ भने चौथो जमिनले धेरै फल फलाउँछ। सुसमाचार प्रचार गर्दा सबैले ग्रहण गर्छ भन्ने नै छैन। हाम्रो काममा असफल हुने पनि अपेक्षा गर्नुपर्दछ। तर हाम्रो काम वा प्रयासले प्रशस्त नतिजा पनि हुन सक्छ भन्ने कुरामा हामी आँखा चिम्लिनु हुन्न।

यस अर्तिकथामा येशूको भक्त वा चेला हुन हामीले मोल तिर्नुपर्छ र जोखिमको पनि सामना गर्नुपर्छ भनेर सिकाउँछ। तर येशूलाई पछ्याउँदा प्रशस्त इनाम पनि पाइन्छ भनेर यस अर्तिकथाले सिकाउँदछ।

`प्रकृतिबाट अरू आत्मिक पाठहरू हामीले के सिक्न सक्छौँ?`