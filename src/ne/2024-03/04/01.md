---
title:  अर्ती कथाहरू
date:   20/07/2024
---

### यस अध्यायका मुल पदहरू
मर्कूस ४:१÷३४, याकूब १:११, यशैया ६:१÷१३, भजन १०४:१२ र दानिएल ४:१०÷१२।

> <p>यस अध्यायको मुल सार पद</p>
> "24 उहाँले तिनीहरूलाई फेरि भन्‍नुभयो, “तिमीहरू जे सुन्‍छौ, त्‍यसमा ध्‍यान देओ। किनकि जुन नाप वा तौलले तिमीहरू दिन्‍छौ त्‍यही नाप वा तौलमा तिमीहरूले पाउँछौ। र तिमीहरू जो सुन्छौँ तिमीहरूलाई झन्‌ बढ़ी दिइनेछ। 25 किनभने जससँग छ त्‍यसलाई बढि दिइनेछ, र जससँग छैन त्‍यससँग भएको पनि त्‍यसबाट खोसिनेछ।” मर्कूस 4:24-25।

यस अध्यायमा हामीले मर्कूस ४मा उल्लेखित अर्तिकथाहरू अध्ययन गर्नेछौँ। मत्ती र लूकाको पुस्तकहरूमा मर्कूसको पुस्तकमा सब भन्दा थोरै अर्तिकथाहरू छन्।

सयौँ वर्षदेखि बाइबलका विद्धानहरूले येशूका अर्तिकथाहरूका अर्थको बारेमा विवाद गरिरहेकाछन्: तिनीहरूको अर्थ कसरी खोलाउने, तिनीहरूको व्याख्या कसरी गर्ने, येशूले अर्तिकथाहरू नै किन प्रस्तुत गर्नुभयो, तिनीहरूबाट के पाठ सिकाउन प्रकट गरिएको थियो, तिनीहरूलाई कतिको अक्षरस वा वास्तविक रूपमा लिन सक्छौ, तिनीहरू केवल उपमान मात्र हो कि, मनलाई बहलाउने कथा मात्र हो कि, उखान मात्र हो कि, दृष्टान्त मात्र हो कि, रूपक मात्र हो कि आदि।

यस अध्यायमा ती सबै विषयवस्तुहरूको विस्तृत व्याख्या त गर्नेछैनौँ। बरू ती अर्तिकथाहरू हेर्नेछौँ र परमेश्वरको अनुग्रहले ती कथाहरूबाट येशूले हामीलाई के तथ्य औँल्याउन खोज्नुभएको हो सो हामी हेर्नेछौँ।

मर्कूस ४ मा केवल पाँच अर्तिकथाहरू छन्÷बीउ छर्ने, बत्ती, नाप्‍ने वा तौलने, बढिरहेको बीउ र रायोको दाना। मुख्यत ती अर्तिकथाहरू बीउ छर्ने अर्तिकथामा केन्द्रित भएको पाउँछौँ। येशूले यो अर्तिकथा पहिला सुनाउनुहुन्छ र अरू अर्तिकथाहरूको कारण र तिनीहरूको व्याख्या उहाँले गर्नुहुन्छ। यस अध्यायको पहिला तीन भागहरूमा ती कदमहरूमा ध्यान दिनेछौँ। अनि चौथो र पाँचौँ भागमा अरू अर्तिकथाहरूलाई अध्ययन गर्नेछौँ।