---
title:  मिसन कथा
date:   26/07/2024
---

### साबथको बारेमा घमासान, भाग १

एशिया र युरोपका बिचमा रहेका केही देशहरूमा आर्मनिया पनि एक हो। त्यस देशको सहरको स्कुलमा सेभेन्थ÷डे एडेन्टिस्टहरूले सार्वजनिक सुसमाचार कार्यक्रम चलाएका थिए। त्यसमा एक जना महिलाले भाग लिइरहेकी थिइन्। त्यस कार्यक्रम पछि उनले बप्‍तिस्मा लिइन्। उनको श्रीमानले उनको बप्‍तिस्माप्रति आपत्ती जनाएनन्। आफ्नी छोरी अनुश र उनकी बहिनी पनि छुट्टीको मौसममा एडभेन्टिस्टहरूले चलाएका शिविरहरूमा भाग लिएकोमा पनि बाबु चिन्तित थिएन। अझ तिनीहरूलाई त्यस शिविरमा लिएर जान्थे। १७ वर्षकी अनुश पनि सेभेन्थ÷डे एडभेन्टिस्ट चर्चमा बप्‍तिस्माद्वारा सरिक हुन बाबुले चिन्ता गरेका थिएन। अनुश विश्‍वविद्यालयमा अध्ययन गरिरहेकी थिइन्।

तर जब अनुशले साबथमा क्लासमा नगएको भनेर विश्‍वविद्यालयका पदाधिकारीले बाबुसँग गुनासो गरे तब बाबु अत्यन्तै क्रोधित भए। विद्यार्थीहरूले विभिन्न कारणहरूले गर्दा क्लासमा जाँदैनन् र अनुशले साबथ पालन गरेर क्लासमा नगएकोमा विश्‍वविद्यालयलाई पनि आपत्ती थिएन। अरू विद्यार्थीहरू क्लासमा नजानुको कारण आफूहरूमा नै राखेका थिए। तर अनुशले धार्मिक स्वतन्त्रताको मामिलाको कारणले क्लासमा नगएको भनेर सबैलाई सुनाएपछि त्यहाँ ठुलो समस्या खडा भयो।

"यदि उनी क्लासमा जान चाहेन भने ठिकै छ। तर आफू धार्मिक स्वतन्त्रतालाई अपनाएको कारणले क्लासमा नगएको भनेर किन भनेर हिँडिन्। उनले गर्दा विश्‍वविद्यालयको गरिमालाई धक्‍का दिइरहेकी छिन्," विश्‍वविद्यालयका पदाधिकारीले अनुशका बाबुलाई सुनाए। त्यो सुनेपछि बाबु रिसले आगो भए। छोरीको आस्थाले गर्दा परिवारको नाउँलाई बेइज्जत गरिरहेकी भनेर बाबुले सोचे।

जब अनुश घरमा फर्किन्, बाबु रिसले उनलाई सुनाए, "विश्‍वविद्यालयमा नै तिम्रो आस्थाको बारेमा किन सुनाइरहेको? यदि तिमीले रोकेनौ भने म तिमीलाई चर्च पनि जान दिन्न। उनलाई बप्‍तिस्मा लिन पनि रोके।

"तिम्रो सुरक्षाको निम्ति म जिम्मेवारी छु। जब तिमी ठुली हुन्छ्यौँ तिमीले जे निर्णय गरेर चल्न चाहन्छ्यौँ चल। तर अहिले म तिम्रो अभिभावक हुँ," कडा भएर बाबुले सुनाए।

अनुशले विवाद गरिनन्। आर्मनिया प्रायजसो पुरुष प्रधान देश हो। बाबुको वचन नै कानुन थियो। तर चौथो र पाँचौँ आज्ञालाई कसरी छुट्याउने भनेर उनले अचम्म मानेर सोचिन्। के उनी चर्चमा गएर बाबुलाई आदर गर्न सक्छिन् कि? परमेश्वरको सामु आफू बप्‍तिस्मा लिने निर्णय उनले गरेकी थिइन्। तर उनले बप्‍तिस्मा लिन जिकिर नै गरे बाबुले आमालाई पनि चर्चमा जान रोक्नेछन् भनेर चिन्तित भइन्। अहिले नै अनुशले बप्‍तिस्मा नलिन आमाले सल्लाह दिइन्। गन्ती ३०:३÷५मा पढिन्। त्यसमा लेखिएको छ यदि बाबुको घरमा छोरी रहन्छिन् र शपथ खान्छिन् वा भाकल गर्छिन् तर बाबुले सहमति जनाए मात्र परमेश्वरले अनुमोदन गर्नुहुनेछ। यदि छोरीले गरेको भाकलमा बाबुले विरोध गरे, परमेश्वरले छोरीको भाकल पूरा गर्ने चाहनाबाट परमेश्वरले स्वतन्त्र पार्नुहुनेछ।

"बप्‍तिस्मा नलिन निर्णयमा परमेश्वर सहमत हुनुहुन्छ होला," भनेर आमाले अनुशलाई सुनाइन्।

अनुश पर्खिन्। उनको निम्ति विश्‍वविद्यालयको चार वर्षे जीवन कठिन थियो। बाबु असल हुनुहुन्छ भनेर उनले विश्‍वास गरेकी थिइन्। उनको उत्तम हित मात्र बाबुले चाहेको भनेर सोचिन्। उनी चर्चमा गएर बप्‍तिस्मा लिन तीव्र चाहना गरेकी थिइन् जब उनकी साथीले बप्‍तिस्मा लिइन् उनलाई आनन्द लागेको थियो। त्यो साथीलाई अनुशले साबथको बारेमा सुनाएपछि उनी पनि क्लासमा जान छोडेकी थिइन्। त्यो अनुशको पहिलो महिला विद्यार्थी थिइन् जो उनले गर्दा येशूलाई विश्‍वास गर्न पुगेकी थिइन्।