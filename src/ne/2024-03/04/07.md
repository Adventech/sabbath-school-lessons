---
title:  थप जानकारी
date:   26/07/2024
---

एलेन जी॰ ह्वाइटद्वारा लिखित क्राइस्ट अब्जेक्ट लेसनसको पृ॰ ३३÷६१को "द सोवर वेन्ट फोर्थ टु सो," पढ्नुहोस्।

"सत्य पवित्र जीवन जीउनु भनेकै परमेश्वरको काममा पूरै समर्पित हुनु हो। सत्य इसाई जीवनको स्थिति यही हुनुपर्दछ। हाम्रो समर्पणतामा कुनै कमी नभएको येशू चाहनुहुन्छ। अविभाजित सेवाको निम्ति येशूले अपेक्षा गर्नुहुन्छ। हाम्रो हृदय, दिमाग, आत्मा र सारा बल उहाँको सेवामा समर्पित हुन उहाँले माग गर्नुहुन्छ। आफ्नै भाउ खोज्ने प्रवृत्तिलाई सजाइ राख्‍नुहुन्न। जो इसाई भनेर दावी त गर्छन् तर आफ्नै लागि मात्र जिउँछ भने त्यसले आफू इसाई हुँ भन्न सुहाउँदैन।

"जे काम गरेतापनि प्रेमको नीतिले परिचालित हुनुपर्दछ। स्वर्ग र पृथ्वीमा प्रेम नै परमेश्वरको राज्यको आधार हो। यो इसाई चरित्रको जग पनि हुनुपर्दछ। यसले मात्र येशूभक्तलाई बलियो र स्थिर बनाइ राख्दछ। केवल यस नीतिले मात्र जीवनमा आउने कष्ट र परीक्षाहरूको सामना गर्न सकिन्छ।

"प्रेम त्यागले प्रकट गर्दछ। मुक्तिको योजना नै बलिदान वा त्यागको जगमा बसालिएको हो। यो त्याग धेरै फराकिलो, गहिरो र नाप्‍न नसकिले उचाइमा छ। येशूले हाम्रो निम्ति सबै थोक दिनुभयो। जो मानिस येशूलाई ग्रहण गर्छ उसले पनिमुक्तिदाताको निम्ति सबै थोक त्याग गर्न राजी हुन्छ। प्रत्येक क्रियाकलाप, सोच र चालमा येशूको महिमा गर्ने र सम्मान गर्ने मिजास त्यस येशूभक्तमा हुनेछ।" एलेन जी॰ ह्वाइट, क्राइस्ट अब्जेक्ट लेसनस्, पृ॰ ४८,४९।

**चिन्तनमनन**:

`"हाम्रा सबै चाल वा क्रियाकलापहरू प्रेमको नीतिमा हुनैपर्छ। प्रेम नै स्वर्ग र पृथ्वी परिचालन गर्ने परमेश्वरको राज्यनीतिको आधारशीला हो।" यो अचम्मको सत्यलाई हामीलाई कसरी प्रकट गरिएको छ? यस खालको प्रेमलाई हाम्रो जीवनमा हामीले कसरी प्रतिबिम्बित गर्ने? त्यो प्रकट किन गर्नै पर्छ?`

`बाहिरमा मानिसहरूलाई अन्धकारमा राख्‍न येशूले अर्तिकथाहरू भन्नुभएको हो भनेर जिकिर गर्नेलाई तपाईँले कसरी जवाफ दिनुहुन्छ? जब मानिसहरूलाई उद्धार गर्न येशू क्रूसमा मर्नुभएको थियो भने (१ यूहन्ना २:२) उहाँले सत्यलाई किन लुकाउन चाहनुहुन्छ होला?`

`बत्ती त सामदानमा राख्‍नुपर्ने हो, डाला वा टेबुलमूनि होइन (मर्कूस ४:२१)। तपाईँको चर्चले स्थानीय समाजसँग कारोबार गर्दा यो नीतिलाई आत्मसात गर्नुपर्छ। परमेश्वरको ज्योतिलाई तपाईँले कसरी उचाल्न सक्नुहुन्छ?`

`बढिरहेको बीउको अर्तिकथाको बारेमा सोच्नुहोस् (मर्कूस ४:१८÷२९)। बीउ उमार्न मानिसको भूमिका के हुनुपर्दछ? परमेश्वरले के भूमिका खेल्नुहुन्छ? हाम्रो आफ्नै भूमिका त हुन्छ तर हामी परमेश्वरमा नै पूरा भरोसा राख्‍नुपर्छ कसरी महसुस गर्ने? परमेश्वरको बीउ वा वचनको प्रभाव बढाउन परमेश्वरसँग सहकार्य गरेर हामी कसरी अघि बढ्नुपर्दछ?`