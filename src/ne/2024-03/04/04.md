---
title:  अर्तिकथाहरू दिनुका कारण
date:   23/07/2024
---

`येशूले किन अर्तिकथाहरूबाट शिक्षा दिनुभयो? हेर्नुहोस्, मर्कूस 4:10-12।`

झट्ट हेर्दा वा सतहमा मात्र हेर्दा बाहिरका मानिसहरू वा येशूलाई विश्‍वास नगर्ने मानिसहरूलाई परमेश्वरले अन्धकारमा राख्‍न चाहेको देखिन्छ। तर मर्कूसमै उल्लेखित येशूको अन्य क्रियाकलापमा त्यो धारणा ठिक नभएको प्रमाणित गर्दछ। धार्मिक अगुवा र पण्डितहरूको पत्थर हृदयदेखि येशू दु:खित हुनुभएको मर्कूस ३:५,६ले बताउँछ। मर्कूस ३:२२÷३०मा पण्डित वा धर्मगुरुहरूले गरेका वादविवादलाई गम्भीरतासाथ लिनुभएको थियो र तिनीहरू कसरी गलत थिए भनेर विस्तृत रूपमा सुनाउनुहुन्छ। मर्कूस १२:१÷१२मा उल्लेख गरिएको येशूले भन्नुभएको मोहीहरूको कथाले यहूदी धर्मका अगुवाहरूलाई लक्षीत गरेको हो भनेर तिनीहरूले बुझेका थिए। येशूलाई मार्ने षडयन्त्र र त्यसको भयानक नतिजा के हुनेछ भनेर चेतावनी स्वरूप त्यो अर्तिकथा येशूले भन्नुभएको थियो। यदि धर्मगुरु र धर्मका अगुवाहरू प्रति येशूको चासो थिएन भने उहाँले त्यो कथा भन्नुहुने थिएन। मर्कूस ४मा उल्लेख गरिएका येशूका भनाइहरूलाई नजिकै हेरेर उहाँले के भन्न खोज्नुभएको हो सो बुझ्नु जरुरी छ। उहाँले यशैया ६:९,१०लाई सरल भाषामा बताउनुभएको थियो।

`यशैया ६:१÷१३ पढ्नुहोस्। यहाँ यशैयालाई के भएको थियो र इस्राएललाई के सन्देश दिन उनलाई अर्‍हाइएको थियो?`

परमेश्वर पवित्र मन्दिरमा हुनुभएको दिव्यदर्शन यशैयाले देख्दछन् र परमेश्वरको महिमादेखि उनी अत्यन्तै चकित हुन्छन् र आफू कतिको अशुद्ध र पापी भएको उनी महसुस गर्छन्। परमेश्वरले उनलाई शुद्ध बनाउनुहुन्छ वा उनको पाप क्षमा गर्नुहुन्छ र सबैलाई स्तब्ध पार्ने सन्देश सुनाउन उनलाई अर्‍हाइन्छ। जसरी इस्राएलीहरूको निम्ति मोशा प्रेरणाको स्रोत भएका थिए त्यसरी नै यशैया पनि परमेश्वरका जनहरूलाई सान्त्वना दिन प्रेरणाको स्रोत हुन पुगेको थियो।

मानिसहरू आफ्नो दुष्ट कामलाई त्याग्न यशैयाले आह्वान गरेको यशैया ६ मा पाइन्छ। मार्कमा उल्लेखित येशूका भनाइहरूलाई बुझ्ने मुल साँचो मर्कूस ३:३५मा पाइन्छ। यसमा परमेश्वरलाई विश्‍वास गर्ने र उहाँका नीति वा चाहना अनुसार चल्नेहरू येशूका परिवारमा उहाँले हुल्नुहुन्छ। तर येशू दुष्ट आत्माको वसमा हुनुहुन्छ, उहाँ परमेश्वरको पुत्र हुनुहुन्न र उहाँलाई मुक्तिदाता मान्न इन्कार गर्नेहरूले न त उहाँको बारेमा प्रचार गर्दा सुन्न नचाहने निर्णय गरिसकेका हुन्छन्।

यशैया ६ बाट उतारेको भनाइले मानिसहरूलाई मुक्तिबाट बञ्‍चित भएको परमेश्वर चाहनुहुन्छ भनेर येशूले औँल्याउनु भएको होइन। येशूको बारेमा पूर्वाग्रह राख्‍ने र गलत धारणाहरू राख्‍न निर्णय गरिसकेका र पत्थर हृदय हुनेहरूले मुक्ति दिने सुसाचार ग्रहण नगर्ने निर्णयमा अडानले नै तिनीहरूले मुक्ति पाउन रोकेको हुन्छ।

यो सत्य बीउ छर्ने उखानले स्पष्टसँग बुझाउँछ। प्रत्येक मानिसले आफू कस्तो किसिमको जमिन हुन चाहेको रोज्छ। मुक्ति पाउने, नपाउने र येशूलाई आफ्नो जीवन समर्पण गर्ने र नगर्ने आत्मनिर्णयको अधिकार प्रत्येक व्यक्तिलाई नै सुम्पिएको छ। यस अधिकारलाई परमेश्वरले हस्तक्षेप गर्नुहुन्न न त कुनै मानिस उहाँको पुतली वा यान्त्रिक मानव भनेर उहाँले व्यवहार गर्नुहुन्छ। अहिले नै अनन्तसम्म येशूकोसँग रहने वा नरहने निर्णय हामीले नै गर्दछौँ।