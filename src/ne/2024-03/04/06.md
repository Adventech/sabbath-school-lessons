---
title:  बढिरहेको बीउ
date:   25/07/2024
---

`मर्कूस ४:२६÷२९को अर्तिकथाको मुख्य अर्थ के हो वा यस कथाको फोकस के हो? हेर्नुहोस्, मर्कूस 4:26-29।`

मर्कूसमा लेखिएका प्रायजसो सबै अर्तिकथाहरू कि त मत्ती वा कि त लूका वा दुवैमा पाउँछ। तर यो अर्तिकथा अरू सुसमाचारका पुस्तकहरूमा पाइन्दैन। यो मर्कूसको पुस्तकमा लेखिएको विशेष अर्तिकथा हो। यसमा छोटकरीमा बीउ कसरी उम्रिन्छ भनेर वयान गरिएको छ। परमेश्वरको राज्यले कसरी काम गर्छ भनेर यहाँ येशूले सिकाइरहनुभएको छ। यो प्रक्रिया निरन्तर जारी रहने होइन। जब अन्न पाक्छ तब येशूको त्यो अर्तिकथा अचानक समाप्‍त हुन्छ। जब येशू दोस्रो पल्ट आफ्नो महिमासाथ फर्किनुहुन्छ तब यस संसारको इतिहास अचानक समाप्‍त हुनेछ।

`रायोको दानाको अर्तिकथामा के महत्त्वपूर्ण कुरामा जोड दिएको छ? हेर्नुहोस्, मर्कूस ४:३०÷३२`

एकदम सानो बीउ अचम्म प्रकारले अत्यन्तै ठुलो भएर कसरी हुर्किन्छ भन्ने अर्थलाई जोड दिएर यो अर्तिकथा भनिएको हो। रायोको दाना प्रायजसो १देखि २ मिलिमिटर वा .०३९देखि .०७९ आकारको हुन्छ। यहाँ उल्लेख गरिएको रायो शायद कालो रायो हुन सक्छ (ब्रासिका निग्रा Brassica nigra) यसको बीउ १ ग्राममा ७०० वटा दानाहरू अट्दछन्। हुन त यो प्राकृतिक संसारमा सबभन्दा सानो बीउ त होइन, तैपनि तिनीहरू धेरै सानो नै छ। यसको बीरुवाको तुलनामा बीउ सानै हुन्छ। यो बीरुवा हुर्कन्दा ३ मिटर व १० फिटसम्म अग्लो हुनसक्छ। चराहरू त्यस रायोको बीरुवाको मुनि गुँड बनाएको येशूले देख्‍नुभएको हुनुपर्छ। यस अर्तिकथाले भजन १०४:१२ र दानिएल ४:१०÷१२लाई पनि औँल्याएको हुनुपर्दछ। भजन १०४मा यस संसार सृष्टि गर्नु हुँदा परमेश्वरको शक्तिलाई प्रदर्शन गरेको देखाउँछ र दानिएल ४मा सम्राट् नेबुक्दनेजारलाई ठूलो रूखसँग तुलना गरेको पाइन्छ। त्यस रूखको छायाँमुनि जीवहरू बस्न सकेछन् र खाना पनि पाइन्छ।

परमेश्‍वरको राज्य धेरै सानो भएर बढे पनि यो अत्यन्तै ठुलो र प्रभावकारी हुन्छ भनेर येशूले औँल्याउन खोज्नुभएको हो। येशूको समयमा उहाँ र उहाँका चेलाहरूलाई साधारण वा अलोकप्रिय प्रचारकहरू भनेर धर्मगुरु र अरू मानिसहरूले हेप्छन् होला तर समयले देखाइहेको छ कि परमेश्वरको अनुग्रहको राज्य संसारभरी फैलिरहेको छ।

`"अनि राज्‍यको यो सुसमाचार सारा संसारमा सबै जातिहरूका लागि गवाहीको निम्‍ति प्रचार गरिनेछ, त्‍यसपछि अन्‍त्‍य आउनेछ।" मत्ती 24:14। जब येशूले यो भविष्यवाणी गर्नुभयो तब चर्चको आकार कस्तो थियो सो सोच्नुहोस्। आस्थाको दियो बालिरहने चर्चले त्यस भविष्यवाणी पूरा भइरहेको किन अचम्म मान्नुपर्दछ?`