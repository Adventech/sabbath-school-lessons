---
title:  दियो र नाप्‍ने वा तौलिने टोकरी
date:   24/07/2024
---

`मर्कूस ४:२१÷२३ पढ्नुहोस्। दियोको अर्तिकथामा येशूले के सत्यमा जोड गर्नुभएको थियो? हेर्नुहोस्, मर्कूस 4:21-23।`

येशूको समयमा होस् वा अहिले होस् र र घरहरू विभिन्न स्थान र धन अनुसार विभिन्न किसिमले निर्माण हुन्छन्। पौराणिक समयमा ग्रीक सभ्यताका घरहरू चोकको वरिपरि बनिन्थ्यो। ती घरहरू विभिन्न प्रयोजनको निम्ति निर्माण गरिन्थ्यो। तर येशूले निम्न वर्गका साना साना घर वा छाप्रोहरूको बारेमा पनि सम्बोधन गरिरहनुभएको हुनसक्छ। चाहे ठुलो घर होस् वा सानो घर होस् विषयबस्तु त एउटै हो: एक दिन येशूको बारेमा सत्यको प्रकट हुनेछ।

मर्कूस ४:२१मा येशूले दुई प्रश्‍नहरू गर्नुहुन्छ। पहिलो प्रश्‍नको जवाफमा नकारात्मक हुन सक्छ÷"के घरभित्र ल्याएको बत्ती डालामुनि वा खाटमुनि लुकाउँछ र?" दोस्रो प्रश्‍नको जवाफ सकारात्मक हुन अपेक्षा गरिन्छ÷ "यो टेबुलमाथि वा पानसमा राख्‍न ल्याइएको होइन र?" बत्ती उज्यालो हुन बालिन्छ। नत्रभने त्यसको उद्देश्यको अर्थ हुँदैन। यो अर्तिकथामा लुकेको सत्यलाई सार्वजनिक गर्नुपर्छ भनेर मर्कूस ४:२२ले बताउँछ। गोप्य कुराहरू नाश भएको अनुभव गर्ने सबैले त्यस प्रति दु:खित भएको अनुभव गरेको हुन्छ। तर यहाँ अरू कुनै गोप्य थोक होइन सुसमाचारको बारेमा येशूले बताइरहनुभएको छ।

`देहायका पदहरूमा तौलिने टोकरी वा नापको अर्तिकथामा येशूले के भन्न खोज्नुभएको थियो? हेर्नुहोस्, मर्कूस 4:24-25।`

संसारका धेरै ठाउँहरूमा ताजा उत्पादन खुला बजारमा बेच्दछन्। विक्रेताहरूले ठिक तराजु र ढकहरू राख्‍दछन् ताकि उपभोक्ताले आफूले किनेको सामानको तौल ठिक भएको महसुस गर्न सकून्। असल विक्रेताले उचित तौलले नै सामान बेचेको हुन्छ र किन्ने मानिसले पनि खुशी भएर किन्दछ। त्यसरी नै सत्यलाई कसरी जोखेर वा जानेर अरूहरूलाई सुनाउँछ त्यो सुन्ने मानिसले खुशीसाथ सुन्छ। बत्तीको अर्तिकथामा जसले सत्यलाई थाहा पाएर वा सत्यआत्मज्ञान थाहा पाएर पछ्याउँछ उसले झन बढि ज्ञान पाउँछ। तर कसैले सत्यज्ञानलाई ग्रहण गर्न अस्वीकार गर्छ वा उसलाई सिकाएको सत्यमा हिँड्न अस्वीकार गर्छ भने उसमा भएको अलिकति ज्योति वा ज्ञान पनि भासेर जान्छ। (अर्थात् परमेश्वरको आत्मज्ञानलाई बेवास्ता गर्ने मानिसले आफ्नो विवेकलाई सिथिल बनाउँदै जान्छ र अन्तमा कठोर र निर्दयी हुन हिचकिताउँदैन÷अनुवादक)।

`हामीले जुन तौलले तौल्छौँ वा नापले नाप्दछौँ हामीलाई पनि त्यही तौल तौलिन्छ वा नापले हामीलाई नापिन्छ भन्ने नीतिमा कसरी हिँड्ने? (अरूहरूलाई हामी कसरी जोख्छौँ वा मूल्याङ्कन गर्छौँ त्यसै अनुसार हामीलाई पनि जोखिन सक्छ वा हाम्रो मूल्याङ्कन गरिन्छ)। अरूसँगको कारोबार र सम्बन्धमा यो नीति लागु गर्नुपर्ने बारेमा सोच्नुहोस्।`