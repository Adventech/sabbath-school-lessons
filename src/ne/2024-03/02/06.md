---
title:  के तपाईँले आफ्नो ज्ञानलाई गुपचुप राख्‍न सक्नुहुन्छ?
date:   11/07/2024
---

येशूले पिछडिएको, दविएको वा हेपिएको समाजसँग घुलमिल गर्नुभएको थियो। मर्कूस १:४०÷४५मा त्यस समाजसँग येशूले कसरी संसर्ग गर्नुभयो र त्यसबाट हामीले के सिक्न सक्छौँ भनेर देखाइएको छ।

कुष्ट रोग अहिलेको जस्तो हानसन रोग मात्र होइन भनेर पुरानो करारभरी उल्लेख गरिएको छ। यो रोग छालको भयाभव रोग भनेर मानिन्थ्यो र यो सरुवा रोग पनि हो भनेर प्रचलित थियो। हानसन्स रोग जुन हल्का कुष्ट रोग हो यो मध्यपूर्वमा तेस्रो शताब्दीमा मात्र देखा परेको हुनसक्छ (देभिद पी॰ राइट र रिचार्ड एन॰ जोन्स, "लेप्रोसी,"द आन्कर बाइबल डिक्सनेरी: ठेली ४, न्यु योर्क: डबलडे, १९९२, पृ॰ २७७÷२८२)। जेसुकै भएतापनि येशूले निको पार्नुभएको कुष्ट रोगीको रोग अत्यन्तै खराब थियो र त्यसले उसलाई सताइरहेको थियो भनेर हामीले मान्दछौँ।

कुष्ट रोग लागेको मानिसले उसको विश्‍वास येशूमा राखेको थियो। उसलाई यकिन थियो कि येशूले उसको रोगबाट उसलाई शुद्ध पार्न सक्नुहुन्छ। लेबी १३ अनुसार कुष्ट रोगी अशुद्ध रोग थियो भनेर स्वास्थ्य, धार्मिक र सामाजिक परम्परामा अनुसार सरुवा रोग पनि थियो र यो रोग लागेका मानिस अरू मानिसहरूसँग सम्पर्कमा आउन दिँदैनथ्यो (लेबी १३:४५,४६)।

तर सबै धार्मिक, स्वास्थ्य र सामाजिक परम्परा वा संस्कारलाई तोडेर करुणाले परिचालित हुँदै येशूले त्यस रोगीलाई छुनुभयो। यसरी ठोकुवा गर्दछ: "तब दयाले भरिएर उहाँले आफ्‍नो हात पसारी त्‍यसलाई छुनुभयो, र त्‍यसलाई भन्‍नुभयो, “म इच्‍छा गर्दछु, तिमी निको भइजाऊ।” त्‍यति नै बेला त्‍यसको कुष्‍ठरोग त्‍यसबाट हट्यो, र त्‍यो निको भइहाल्‍यो।" यो कामले येशूलाई नै बेलुकासम्म अशुद्ध बनाउँथ्यो। उहाँ नुहाएर र विधि पालन गरे मात्र शुद्ध हुन सक्नुहुन्थ्यो। येशूले त्यस रोगीलाई छोएर कुष्ट रोगबाट शुद्ध पार्नुभयो भनेर मर्कूसले ठोकुवा गर्दछन्। यसले गर्दा त्यस रोगीलाई छोएर येशू अशुद्ध हुनुभएको थिएन।

येशूले त्यस मानिसलाई पुजारीकहाँ गएर मोशाले दिएका विधि अनुसार बलि दिन आदेश दिनुहुन्छ। मोशाले सिकाएको विधिलाई समर्थन गर्नुभएको र त्यसको पक्षमा येशू उभिनु भएको बाइबलभरी नै हामी पाउँछौँ। विशेष गरेर मर्कूस ७:१०;१०:३,४, १२:२६ र २९÷३१मा येशूको यो समर्थनलाई उल्लेख गरिएको छ। उहाँको काम धार्मिक अगुवाहरूको विपरित थियो। तिनीहरूले मोशाका शिक्षालाई बँग्याएर धर्मको नाउँमा मानिसहरूलाई दमन गरेको भनेर येशूले तिनीहरूको भन्दाफोर गरेको मर्कूस ७,१० र ११मा पाउँछौँ। कुष्ट रोगले निको भएको मानिस चुपचाप पहिले पुजारीकहाँ जाऊ भनेर मर्कूस १:४४मा बताइएको अनुसार येशूले परम्पराको खिलाफमा नगएको देखाउँछ। यदि त्यस रोगीले आफूलाई येशूले निको पार्नुभएको भनेर सुनायो भने पूर्वाग्रहले ग्रसित भएको पुजारिले येशूको खिलाफमा जान सक्थ्यो।

तर शुद्ध भएको कुष्ट रोगीले यो तथ्य बुझेको देखिँदैन र येशूको आदेशलाई अवज्ञा गर्दै आफूलाई येशूले निको पार्नुभएको खबर सबै ठाउँमा फैलाउँछ। त्यसले गर्दा येशू खुलमखुला शहरमा पस्न असम्भव भएको थियो र उहाँको सेवाकार्यमा वाधा ल्याएको थियो।

`सुसामाचार सुनाउने जोशमा हामीले के नगर्न होशियार हुनुपर्दछ जसले गर्दा सुसमाचार फैलाउन वाधा हुन्छ? हाम्रो नियत जे भएतापनि हाम्रो काम बुद्धि पुर्‍याएर गर्नुपर्छ भनेर यस कथाले कसरी सिकाउँछ?`