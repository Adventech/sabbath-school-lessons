---
title:  येशूको सेवाकार्यको दिन
date:   06/07/2024
---

### यस अध्यायका मुल पदहरू
मर्कूस १:१६÷४५, यूहन्ना १:२९÷४२, मर्कूस ५:४१, लूका ६:१२ र लेबी १३।

> <p>यस अध्यायको मुल सार पद</p>
> "अनि येशूले तिनीहरूलाई अर्‍हाउनुभयो, 'मेरो पछि लाग, र म तिमीहरूलाई मानिसहरूका माझी बनाउँछु'।" मर्कूस १:१७।

सुसमाचारका प्रत्येक लेखकले येशूको सेवाकार्यको सुरुलाई आआफ्नै विशेषता अनुसार चित्रण गरिएका थिए।

चेलाहरूलाई येशूले बोलाउनुभएको र डाँडामा दिनुभएको उपदेशहरूलाई प्रस्तुत गरेर मत्तीले उहाँको कामको बारेमा सुरु गर्दछन्। साबथको दिन नाजरथको यहूदी सभागृहमा येशूले प्रवचन दिँदै आफ्नो कामको थालनी गर्नुभएको विवरण लूकाले दिन्छन्। सुरुमा केही चेलाहरूलाई बोलाउनुभएको र कानामा विवाहको भोजमा आफू मसीह हो भनेर पहिलो पहिचान दिनुभएको कथाबाट उहाँको काम सुरु भएको भनेर यूहन्नाले उहाँको कामको बारेमा चिनाउँछन्।

येशूको कामलाई परिचय दिन उहाँले चार चेलाहरूलाई बोलाउनुभएको, कपर्नुनमा साबथको दिन र त्यसपछिको विवरण मर्कूसले दिन्छन्।

साबथमा येशूसँग"को विवरण दिएर उहाँको काम थालनी भएको मर्कूसले प्रस्तुत गर्छन्। यसले येशू को हुनुहुन्छ भन्ने आभास् पाठकहरूलाई दिन्छ। यस अध्यायको पूरै अंशमा येशूले बोल्नुभएको केही वचनहरू मात्र प्रस्तुत गरिएको छ: चेला हुन आह्वान गरिएको बारेमा छोटो जानकारी, दुष्ट आत्मालाई दिनुभएको आदेश, विभिन्त ठाउँहरूमा जाने उहाँको योजना र कुष्ठ रोग लागेकोलाई निको पारेर आफूलाई पुजारी सामु प्रस्तुत गरे चोखो भएको देखाउ भनेर अर्‍हाउनुभएको विवरण। यस अध्यायमा येशूको सक्रियतालाई जोड गरेको छ। उहाँले मानिसहरूलाई निको पार्नुभएको थियो। "तुरन्तै' भन्ने शब्द सुसमाचारको लेखकले प्रयोग गर्न मन पराएको देखिन्छ। येशूको सेवाकार्यमा उहाँको द्रुत गतिमा चल्ने नीतिलाई मर्कूसले प्रस्तुत गर्दछन्।