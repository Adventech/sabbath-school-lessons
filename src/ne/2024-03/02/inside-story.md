---
title:  मिसन कथा
date:   12/07/2024
---

### चकित भएका झाँक्री: कृष्ण लामाको कथा, भाग २

छोरी दिव्याको घरमा बाबु कृष्ण धेरै दिन सम्म बसे। उनी पनि आफ्नो गाउँमा झाँक्री र निर्माण काम गर्दा थाहेका थिए।

एकदिन छोरीको घरमा सेभेन्थ÷डे एडभेन्टिस्ट पास्टर चर्चका धेरै सदस्यहरूसँग आए। उनी उत्सुक भएर तिनीहरूले गरिरहेका सङ्गति कार्यक्रम हेरिरहेका थिए। तिनीहरूले धेरै भजनहरू आफ्नी छोरीका नयाँ परमेश्वर येशूका बारेमा गाए।

अनि पास्टरले बाइबल खोले र येशूको आह्वानलाई पढे। "हे परिश्रम गर्ने र बोझले लादिएकाहरू हो, मकहाँ आऊ। म तिमीहरूलाई विश्राम दिनेछु।" मत्ती ११:२८। त्यस परमेश्वरलाई चिन्न आफ्नो हृदय जागेको कृष्णले महसुस गरे। अनि फेरि पास्टरले पढे, "परमेश्वरले संसारलाई धेरै प्रेम गर्नभएकोले उहाँले आफ्नो एक मात्र प्रिय पुत्रलाई दिनुभयो। जसजसले उहाँमाथि विश्‍वास गर्छ त्यो नाश हुनेछैन तर अनन्त जीवन पाउनेछ।" यूहन्ना ३:१६। बाबुको हृदय छोयो। मानव प्राणीको उद्धारको निम्ति आफ्नो पुत्र दिएको परमेश्वरको बारेमा उनले कहिल्यै पनि सुनेका थिएनन्। परमेश्वरले आफ्नो पुत्रलाई पठाउनुभएर मानिसको निम्ति पापबलि हुनुभएकोले अब कुनै पनि पशु बलिको आवश्यकता नभएको उनले महसुस गरे।

पास्टर र सङ्गति गर्ने सहभागीहरू गएपछि बाबुले आफ्नी छोरीसँग बाइबल मागे। पास्टरले सुनाएका पदहरू आफैँले पढ्न चाहना गरे। दुवै बाबु छोरी मिलेर ती पदहरू बाइबलमा खोजे र भेट्टाएनन्। दिव्याले पास्टरलाई फोन गरेर उनले पढेका पदहरू कहाँ छन् भनेर सोधिन्। पास्टरले पदहरू कहाँ छन् भनेर बताए। बाबु ती पदहरू आफूले नै पढ्न पाएकोमा अत्यन्तै खुशी भए। उनले दिनदिनै बाइबल पढ्न थाले। साबथमा उनी पनि आफ्नी छोरी दिव्या र श्रीमतीसँग चर्चमा गए। दिव्याले प्रार्थना गर्दा पहिचान गर्न नसकेको आफ्नी श्रीमतीको रोग निको पार्ने परमेश्वरको बारेमा उनले चिन्न चाहेका थिए। चर्चमा जाँदा र बाइबल पढ्दा उनले सबै थोक बुझेका त थिएन। केही समय पछि आफ्नी श्रीमतीलाई छोरीकै साथमा छोडेर कृष्ण आफ्नो गाउँमा फर्के। उनले बाइबल पनि आफ्नै साथमा लगे।

आफ्नो गाउँमा कृष्णले आफ्नो झाँक्री काम र निर्माण गर्ने कामलाई निरन्तरता दिए। राती राती बाइबल पढ्न थालेका थिए। केही महिना पछि देवीदेवताहरूलाई पूजा गर्ने चाहना बिलाउन थाले। अनि केही समय पछि झाक्रीँ काम पनि छोडे। उनले गाउँलेहरूलाई भने, " मेरो जीवन फरक भइसकेको छ। अब म झाँक्री काममा लागेर तन्त्रमन्त्र गर्दिँन।"

जब कृष्ण येशूभक्त भएको गाउँलेहरूले सुने तब गाउँलेहरू उनीसँग क्रोधित भए। आफ्ना बाबुआमाको धर्म र परम्परालाई त्यागेर धोखा दिएको भनेर गाउँलेहरूले आरोप लगाए। तर त्यसको पर्वाह कृष्णले गरेनन्। उनलाई थाहा थियो कि उनले केवल एक मात्र परमेश्वरलाई भेट्टाएको छ।

आजा कृष्ण लामा र उनकी श्रीमती सेभेन्थ÷डे एडभेन्टिस्ट भएका छन्। उनी ६६ वर्षका छन् र चर्चमा डिकन भएर सेवा गर्छन्।

"मेरा दिवङ्गत पूर्खाहरू मेरो घरमा बास बस्दथे भनेर मैले सोचेको थिएँ। अब त मेरै घर मेरो निम्ति चर्च पो हुन गएको छ। येशूको साथमा मेरो भविष्य उज्यालो छ।" खुशी भएर कृष्णले यस लेखकलाई सुनाए।