---
title:  थप जानकारी
date:   12/07/2024
---

एलेन जी॰ ह्वाइटद्वारा लिखित द डिजाएर अभ एजेजको पृ॰ २५२÷२६६को "आट कपर्नुम" र "दाउ क्यान्स्ट मेक मी क्लिन," पढ्नुहोस्।

चेलाहरूलाई नियुक्त गर्ने अधिकार येशूको थियो भनेर मर्कूस १ अध्यायले प्रस्तुत गर्दछ। येशूको बोलाहतलाई चेलाहरूले मानेका थिए। सैतानको मातहतमा रहेका दुष्ट आत्माहरूको विपरित उहाँ पवित्र हुनुहुन्थ्यो। असल र खराबको बिचमा ठूलो संग्राम चलिरहेको छ। तर सैतानका शक्तिहरूको भन्दा येशूको शक्ति महान् छ। बिरामीहरू प्रति येशूको करुणा र दया जाग्दथे। तिनीहरूलाई व्यक्तिगत रूपमै छोएर निको पार्नुहुन्थ्यो र सहयोग गर्नुहुन्थ्यो। उहाँको जस्तो स्पर्श अरू कसैको थिएन।

"आफू कुन राज्य स्थापना गर्न येशू आउनुभएको थियो भनेर उहाँले यहूदी सभाघरमा घोषणा गर्नुभएको थियो। सैतानका नियन्त्रणमा रहेका मानिसहरूलाई मुक्त गर्ने उहाँको लक्ष्य थियो भनेर पनि उहाँले बताउनुभएको थियो। जब उहाँले बोलिरहनुभएको थियो त्रासको वातावरणले गर्दा सैतानले उहाँको वचनलाई हस्तक्षेप गरेको थियो। एक जना बहुला मानिस मानिसहरूको बिचमा घचेट्दै चिच्याउँदै आयो, 'हामीलाई एक्लै छोड्नुहोस्, हे नासरतको येशू, तपाईँसँग हाम्रो के सरोकार छ? के तपाईँले हामीलाई नाश गर्न आउनुभएको हो? मलाई थाहा छ तपाईँ परमेश्वरको पवित्र जन हुनुहुन्छ।'

"सबै जना अलमलमा परे र सचेत भए। मानिसहरूका ध्यान येशूबाट फर्केको थियो र उहाँको वचनलाई तिनीहरूले सुन्न सकेनन्। सैतानको सिकारलाई यहूदी सभाघर सिनिगगमा आउन दिएर हल्ला गराउनु नै मानिसहरूको ध्यान येशूमा नलगाउने उसको नियत थियो। तर येशूले दुष्ट आत्मालाई हकार्दै भन्नुयो, "चुप लाग र त्यस मानिसबाट निस्केर आऊ।' जब दुष्ट आत्माले त्यस मानिसलाई मानिसहरूको बिचमा पछार्‍यो तब उसबाट त्यो दुष्ट आत्मा कुनै हानी नै नगरी निस्केको थियो। उजाड स्थान वा मरुभूमीमा येशूलाई सैतानले परीक्षा गर्दा सैतान हारेको थियो र उहाँबाट गायब भएको थियो। तर सैतानले उहाँलाई पिछा गर्न छोडेको थिएन। अब यहूदी सभाघरमा फेरि शत्रु सैतान येशूको आमनेसामने परेको थियो। सैतानले आफ्नो सबै शक्ति प्रयोग गरेर त्यस सिकारलाई नियन्त्रणमा राखेको थियो। यहाँ सैतान परास्त्र हुनुहो अर्थ येशूको जित हुनु थियो। उद्धारकर्ताले आफ्नो अधिकार प्रयोग गरेर बोल्नुभयो, र सैतानको पासोमा परेको मानिस उसबाट स्वतन्त्र भएको थियो।" एलेन जी. ह्वाइट, द डिजाएर अभ एजेज्, २५५,२५६।

अनि प्रभु आफ्नो सेवाकार्यमा व्यस्त हुनुभयो। उहाँ एक ठाउँबाट अर्को ठाउँमा जानुभयो र उहाँ धेरै मानिसहरूको सम्पर्कमा रहनुभयो। हुलका हुल मानिसहरूको बिचमा उहाँ कसरी स्थिर र शान्त हनुभयो त? उहाँको दैनिक उपासना र प्रार्थनाले उहाँलाई त्यो मुद्रा वा मिजासमा रहन सहयोग गरेको थियो भन्ने कुरामा केही शङ्का छैन।

प्रार्थनाको समय र बाइबल अध्ययन गर्ने समय तपाईँको निम्ति कुन उपयुक्त छ सो सोच्नुहोस्। कुन समय तपाईँको निम्ति ठिक हुन्छ सो हेर्नुहोस्। पवित्र आत्माको अगुवाइमा शान्त मिजासलाई प्रगति गर्न समय दिनुहोस्। परमेश्वरको वचन अध्ययन गर्न उहाँकै अगुवाइमा रहने बानी बसाल्नुहोस्।

**चिन्तनमनन**:

`येशूभक्तको जीवनमा प्रार्थनाको उपादेयिता सोच्नुहोस्। प्रार्थनाको लक्ष र त्यसको प्रभावकारिता बारेमा सोच्नुहोस्।`

`कतिपय समयमा हाम्रो आस्थाको बारेमा चुप लाग्नुपर्ने हुन्छ। त्यो कुन अवस्थामा चुप लाग्नुपर्दछ? हामीले येशूको बारेमा गवाही दिनुपर्नेमा सम्झौता नगरी कसरी वुद्धि पुर्‍याएर चल्नुपर्दछ?`

`तपाईँको समाज वा संस्कारमा को को मानिसहरू कुष्ट रोगले सताएका छन् वा अनेकौँ रोग, मानसिकता र परिस्थितिले मानिसहरूलाई परमेश्वर र मानिसहरूबाट अलगिएका छन्? ती व्यक्तिसँग सम्पर्क गर्न र सुनाउन तपाईँको चर्च र तपाईँ आफैँले के कदम चाल्न सक्नुहुन्छ?`