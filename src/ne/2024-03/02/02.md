---
title:  "मलाई पछ्याउ"
date:   07/07/2024
---

`आफ्ना चेलाहरू हुन येशूले कसलाई आह्वान गर्नुभएको थियो र तिनीहरूको प्रतिक्रिया कस्तो थियो? हेर्नुहोस्, मर्कूस 1:16-20।`

मर्कूस १ मा येशूले बोल्नुभएका धेरै शब्दहरू छैन। दुई जालहारी वा माझीहरू साइमन जो पछि पत्रुस भनेर सम्बोधन गरिन्छ उनको भाइ आन्ड्र्युलाई येशूले बोलाउनु भएका वचनहरू मर्कूस १मा लेखा राखिएको छ। ती दुई दाजुभाइ गालिलको समुद्रको किनारामा जाल हान्न उभिरहेका थिए।

त्यस समय त्यहाँ डुङ्गा थियो र तिनीहरूसँग माछा मार्ने अरू सामानहरू थिए भनेर उल्लेख गरिएको छैन। त्यसको अर्थ तिनीहरूको आर्थिक अवस्था कमजोर थियो भन्ने आभास दिन्छ। याकूब र यूहन्ना डुङ्गामा थिए भनेर मर्कूस १:१९,२० ले बताउँछ। त्यस डुङ्गामा तिनीहरूका बाबु र ज्यामीहरू थिए। त्यसको अर्थ तिनीहरू पत्रुस र आन्ड्र्युभन्दा आर्थिक अवस्थामा सबलै थिए भन्ने देखाउँछ। तर, लूकाले पत्रुसको डुङ्गा थियो र याकूब र यूहन्ना पत्रुस र आन्ड्र्युका साझेदारहरू थिए भनेर बताउँछन् (लूका ५:१÷११)। दुई भाइहरूका जोडीको भिन्नतालाई मर्कूसको सुसमाचारले प्रस्तुत गर्न खोजेको हुनुपर्छ। ती दुवैहरूमा भएका भिन्नता महसुस भएतापनि येशूले उहाँका चेलाहरू हुन आर्थिक अवस्थामा कम स्रोत भएकाहरू र बढी भएका दुवैलाई आफ्नो चेला हुन बोलाउनु हुन्छ।

सरल, सिधा र सम्भावित कर्मठ कार्यकर्ताहरूलाई येशूले बोलाउनुभएको थियो। उहाँलाई पछ्याउनुको अर्थ उहाँका चेलाहरू हुन आह्वान। यदि उहाँको आह्वानलाई तिनीहरूले माने भने तिनीहरू मानिसहरूका जलाहारी बनाउनुहुनेछ भनेर उहाँले आभास दिनुहुन्छ।

`ती मानिसहरूले आफ्ना जालहरू छोडेर तुरन्तै येशूको पछि किन लागे (मर्कूस १:१६÷२०) भन्ने विषयमा सोच्नुहोस्।`

यसको बारेमा यूहन्नाको सुसमाचारले अझ विस्तृत रूपमा प्रस्तुत गर्दछन् (यूहन्ना १:२९÷४२)। ती भाइहरू बप्‍तिस्मा दिने यूहन्नाका चेलाहरू भएको हुनसक्छ। येशूलाई औँल्याउँदै "उहाँ परमेश्वरका थुमा हुनुहुन्छ जसले संसारका पाप उठाउनुहुनेछ," भनेर यूहन्नाले घोषणा गरेको तिनीहरूले सुनेको हुनुपर्दछ (यूहन्ना १:२९)। तिनीहरूले येशूलाई यर्दनमा भेटेका थिए र केही समय उहाँसँग बिताएको हुनुपर्दछ। त्यसकारण, येशूको सेवाकार्यमा सहभागी हुन बोलाउँदा त्यो कुनै अपर्झत वा नसोचेको नहुन सक्छ न त आफ्नो कामबाट भाग्न उहाँलाई पछ्याउन पुगेका थिए। तिनीहरू सोचरै येशूको पछि लागेका थिए।

तर मर्कूसले विस्तृत विवरण किन नदिएको? हुनसक्छ, येशूमा भएको शक्तिलाई जोड गर्न होला। उहाँले बोलाउनुहुन्छ र उहाँको पछि लाग्न इच्छा गर्ने माझीहरू उहाँको पछि लाग्छन्। त्यसले गर्दा, तिनीहरूको जीवन र संसारको गति नै परिवर्तन भएको थियो।

`येशूलाई पछ्याउन तपाईँले केलाई त्याग्नु परेको छ? सोच्नुहोस्।`