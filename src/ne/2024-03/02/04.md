---
title:  साबथमा येशूको सेवाकार्य
date:   09/07/2024
---

`येशूले पत्रुसको परिवारलाई कसरी सहयोग गर्नुभयो र त्यस विवरणबाट के आत्मिक पाठहरू हामी सिक्न सक्छौँ? हेर्नुहोस्, मर्कूस १:२९÷३४।`

सबैलाई छक्‍क पार्ने यहूदी सभाघरको सेवाकार्यपछि, येशू र उहाँका सानो झुण्ड खुरुक्‍क पत्रुको घरमा आराम लिन जान्छन्। त्यस झुण्डमा पत्रुस, आन्द्रियास, याकूब र यूहन्ना थिए। पत्रुसको घरमा साबथको बाँकि समय भोजन, सङ्गति र विश्राम गर्न तिनीहरू गएका थिए।

त्यसबेला पत्रुसको सासु ज्वरोले ग्रस्त भएको येशूले थाहा पाउनुभयो। त्यसबेला कोही ज्वरोले ग्रस्त हुन्थ्यो भने प्रायजसो मानिसको मृत्यु हुन्थ्यो। येशूले उनको हात समातेर उठाउनुभयो। उनी तुरन्तै निको भइन् र सेवाटहल गर्न लागिन्। जो मानिसहरूले येशूबाट उद्धार पाएका छन र निको भएका छन् तिनीहरूले अरूको सेवा गर्न अग्रसर हुनुपर्छ भन्ने पाठ यसबाट सिक्नु जरुरी छ।

रोगले ग्रस्त भएको मानिसलाई छोएर येशूले निको पार्नुभएको थियो भनेर मर्कूसले आफ्नो पुस्तकभरी लेखेका छन् (मर्कूस १:४१; ५:४१)। कहिलेकाहीँ येशूले नछोएर नै निको पार्नुभएको थियो (मर्कूस २:१÷१२, ३:१÷६, ५:७÷१३)।

त्यस दिन येशूको सेवाकार्य समाप्‍त भएको थिएन। घाम अस्ताएपछि धेरै बिरामीहरू पत्रुसको घरमा आएका थिए। यहूदी सभाघरमा के भएको थियो सो सुनेर धेरै मानिसहरू आएको हुनुपर्दछ। साबथपछि बिरामीहरू आएका थिए भनेर मर्कूसले उल्लेख गर्दा पाठकहरूले साबथको बारेमा ठोस जानकारी पाऊन् भन्ने मर्कूसको चाहना भएको देखिन्छ। मर्कूसका पाठकहरू साबथको विद्या निरन्तर रूपमा पालन गरिरहेका थिए भनेर उनले अपेक्षा गरेका थिए।

त्यस बेलुका सारा सहरका मानिसहरू नै ढोकामा जम्मा भएका थिए भनेर मर्कूस १:३३ले बताउँदछ। ती सबैलाई निको पार्न येशूलाई केही समय लागेको हुनुपर्छ।

"घन्टौँ घन्टासम्म मानिसहरू आए र गए। येशूले निको पार्नुहुने दिन फेरि आउँछ कि आउँदैन भनेर तिनीहरूलाई थाहा थिएन। कपर्नुममा यस्तो दृश्य कहिल्यै पनि भएको थिएन। विजयको उल्लासले वातावरण भरिएको थियो। उद्धार पाएका मानिसहरू हर्षको स्वरले गुञ्‍जाएको थियो। ती मानिसहरू आनन्दले जागृत भएको देख्‍दा मुक्तिदाता आनन्दले गदगद हुनुभएको थियो। जब दु:खकष्ट र पीडामा परेकाहरू येशूकहाँ आएका थिए तब उहाँको हृदय सहानुभूतिले हल्लिएको थियो। मानिसहरूको स्वास्थ र खुशियालीको पुनर्स्थापना गर्न पाएकोले मुक्तिदाताको हृदय आनन्दले भारविभोर भएको थियो।

"जबसम्म पीडामा परेको अन्तिम व्यक्तिले राहत पाएन तबसम्म उहाँले आफ्नो काम रोक्नुभएन। जब भिँड फर्के तब घोर रात भएको थियो। अनि पत्रुसको घरमा सन्नाता छाएको थियो। दिनभरिको लामो र उत्साहजनक समय पार भएको थियो। मुक्तिदाता विश्रामको चाहना गर्नुभएको थियो। तर जब सारा सहर नै निन्द्रामा मस्त भएको थियो, मुक्तिदाता विहान सबेरै उठ्नुभयो र एकान्त ठाउँमा जानुभयो र त्यहाँ उहाँले प्रार्थना गर्नुभयो।"÷ एलेन जी॰ ह्वाइट, द डिजाएर अभ एजेज्, पृ॰ २५९।