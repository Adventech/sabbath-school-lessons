---
title:  सेवाकार्यमा शक्ति पाउने येशूको रहस्य
date:   10/07/2024
---

`मर्कूस १:३५÷३९मा हामीले के महत्त्वपूर्ण पाठहरू सिक्न सक्छौँ?`

घाम झुल्किनुभन्दा बिहान सबेरै येशू उठ्नुभयो र मरुभूमिको एकान्त ठाउँमा जानुभयो र प्रार्थना गर्न थाल्नुभयो। मर्कूस १:३५मा येशूलाई परिचालन गर्ने शक्ति प्रार्थना थियो भनेर मर्कूसले जोड गर्दछ। येशूको जीवनको निचोड यहि थियो÷उहाँ बिहान सबेरै उठ्नुभयो, बाहिर जानुभयो र अलग बस्नुभयो। यो नै उहाँको जीवनको पूर्णता थियो।जब प्रार्थना गर्नुभयो भन्ने क्रियापद प्रयोग गरिएको थियो यो उहाँको निरन्तर प्रवृत्ति थियो। उहाँले प्रार्थना गर्नुभयो र त्यस प्रार्थनामा उहाँले निरन्तरता दिनुभयो। येशू कति छिटो बिहान उठेर जानुभयो भन्ने वचनले उहाँको एक्लै प्रार्थना गर्ने बानी कस्तो व्यापक वा धुरन्धर थियो भनेर जनाउँछ।

सुसमाचारको पुस्तकभरी येशू प्रार्थना गर्ने व्यक्तित्व हुनुहुन्थ्यो भनेर हामी चिन्न सक्छौँ (मत्ती १४:२३, मर्कूस ६:४६, यूहन्ना १७)। येशूको सेवाकार्य गर्ने उर्जाको रहस्य उहाँको प्रार्थना नै मुख्य भएको देखाउँछ।

`येशूको प्रार्थनाको जीवन कस्तो थियो भनेर लूका ६:१२ले कसरी बताउँछ?`

कतिपय इसाईहरूले प्रार्थना गर्ने समय तोकेको हुन्छ। यो ठिक र असल छ, तर यो केवल नियमित चलन मात्र हुन सक्छ वा प्रार्थना गर्ने औपचारिक समय हुन सक्छ र रीति वा प्रक्रिया हुनसक्छ। यो ढाँचाबाट पार हुन प्रार्थना गर्ने समय परिवर्तन गर्न सकिन्छ र नियमित समयभन्दा लामो प्रार्थना गर्नुपर्छ। प्रार्थना गर्ने धार्मिक परम्परालाई तोड्नु सक्नुपर्छ वा आफूले धार्मिक कार्य गरिहेको छु र धर्मात्मा बनिरहेको छु भन्ने मनस्थितिबाट अलग हुनुपर्दछ। परमेश्वरलाई खुशी पार्ने भनेर प्रार्थनाको पाठ वा विधि पुर्‍याउनेबाट हामी उम्किनुपर्दछ। प्रार्थना गर्नुपर्छ भनेर आफूलाई विधिवादबाट स्वतन्त्र राख्‍नुपर्छ। प्रार्थनाको समय र स्थानमा हामी बाँधिनुहुन्न।

जब येशू एक्लै प्रार्थना गर्न जानुहुन्थ्यो तब पत्रुस र उनका साथीहरू उहाँले गर्ने प्रार्थनाको स्थानमा उहाँसँग जाने गरेको देखिन्दैन। उहाँ कहाँ प्रार्थना गर्नुहुन्छ भन्ने स्थान चेलाहरूलाई थाहा थियो। तिनीहरूले त्यस स्थानमा उहाँलाई भेट्टाउँथे। अघिल्लो दिनको खुशियाली अनुभवमा अझ सघाउन उहाँले प्रार्थना गर्नुहुन्थ्यो। अनि उहाँले रोगीहरू निको पार्नुहुन्थ्यो र आफ्नो विद्या उहाँले सिकाउनुहुन्थ्यो। चेलाहरूको जोश र उत्तेजनाप्रति संयम अपनाइ सेवा गर्ने अझ धेरै ठाउँहरू छन् भनेर येशूले यो बताउनुहुन्छ: "त्यहाँ पनि मैले प्रचार गर्नुपर्छ, किनभने म त्यही लक्ष्यको निम्ति म आएको हुँ।" मर्कूस १:३८।

`येशू आफै परमेश्वर हुनुभएतापनि मानव रूप लिनुभएकोले उहाँले धेरै समय प्रार्थनामा बिताउनुभएको थियो। येशूले त प्रार्थनामा धेरै समय बिताउनुभयो भने हामीले त झन कति समय प्रार्थनामा बिताउनु आवश्यक छ? येशूको उदाहरणले हामीलाई के बताउँछ?`