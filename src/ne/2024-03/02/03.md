---
title:  अविस्मरणीय आराधना सेवा
date:   08/07/2024
---

`कपर्नुमको यहूदी सभाघरमा के अविस्मरणीय अनुभव भएको थियो र त्यसबाट हामीले आत्मिक सत्यहरू के सिक्नसक्छौँ? हेर्नुहोस्, मर्कूस १:२१÷२८।`

इसाई जीवनको यात्रामा प्रायजसो इसाईहरूका अविस्मर्णीय क्षणहरू हुन्छन् जसले गर्दा तिनीहरू येशूको पछि लाग्ने निर्णय गर्दछन्। तिनीहरूको बप्‍तिस्माको दिन, प्रभावकारी प्रवचन सुन्दा तिनीहरू परमेश्वरको सामु उपस्थित भएको अनुभव आदि केही कहिल्यै बिर्सिन नसक्ने अनुभवहरू हुन्। ती केही क्षणहरू अविस्मर्णीय मात्र होइन जीवनलाई नै परिवर्तन गरेको हुन्छ।

त्यसकारण, मर्कूस १ मा वर्णन गरिएको कपर्नुममा भएको साबथको घट्ना कतिपयको निम्ति अविस्मर्णीय हुन सक्छ। यसरी उल्लेख गरिएको छ, "22 अनि तिनीहरू उहाँका शिक्षामा चकित भए। किनकि उहाँले तिनीहरूलाई शास्‍त्रीहरूले जस्‍तो होइन, तर अधिकारसँग सिकाउनुभयो। ...२७ तब सबै जनाले अचम्‍म माने, र तिनीहरू यसो भन्‍दै आपसमा सोधासोध गर्न लागे, “यो के हो? यो त नयाँ शिक्षा रहेछ। यिनले त अधिकारसँग अशुद्ध आत्‍माहरूलाई पनि आज्ञा गर्छन्‌, र तिनीहरूले यिनका आज्ञा मान्‍दारहेछन्‌।” Mark 1:२२,27। जब येशूले सिकाउँदै हुनुहुन्थ्यो दुष्ट आत्माले सताएको मानिस उहाँको शिक्षाको शक्तिले प्रभावित भएको हुनसक्छ जसले गर्दा ऊ अचानक चिच्यायो, "हे नाजरथका येशू, तपाईँसँग हाम्रो के सरोकार? के तपाईँले हामीलाई नाश गर्न आउनुभएको हो? तपाईँ परमेश्वरको पवित्र जन हो भनेर मलाई थाहा छ" (मर्कूस १:२४)। येशूले त्यस व्यक्तिबाट दुष्ट आत्मा निकाली दिनुभएको थियो।

दुष्ट आत्माले उच्चारण गरेका शब्दहरूको गहिरो अर्थ बुझ्न कोशिश गर्नुहोस्।

पहिलो त, येशू परमेश्वरको पवित्र जन हुनुहुन्छ भनेर दुष्ट आत्माले स्वीकार गरेको थियो। उहाँ परमेश्वरको पवित्र दूत हुनुहुन्छ भनेर सार्वजनिक रूपमै घोषणा गरेको थियो। त्यसरी स्वीकार्नु सैतानका अशुद्ध, अपवित्र र पतित स्वर्गदूतहरूकै खिलाफमा थियो। आराधनाको समयमा आराधकहरूको बिचमा पवित्र भावनाले जाग्नु अपवित्र र अशुद्ध होइन। त्यसकारण, यस कथामा असल र खराब शक्तिहरूको बिचमा सिधै तकराव भएको हामी महसुस गर्दछौँ। यहाँ येशू र सैतानको बिचमा भइरहेको महान् सङ्घर्ष वा मतभेदको वास्तविकतालाई देख्छौँ। सभाघरका मानिसहरूलाई येशू को हुनुहुन्थ्यो भन्ने जानकारी नहोला। तर सैतानको दुष्ट आत्मा वा असुरलाई थाहा थियो। आफूले थाहा पाएको कुरा त्यस दुष्ट आत्माले सार्वजनिक रूपमै स्वीकार गरेको थियो।

येशूले शिक्षा दिइरहनुभएको समयमा बाधा दिने दुष्ट आत्मालाई त्यस मानिसबाट निस्कन उहाँले किन आदेश दिनुभयो त्यो त हामीले बुझ्न सक्छौँ तर चुप लाग भन्ने आदेश उहाँले किन दिनुभयो? यहाँ मर्कूसले आफ्नो सुसमाचारको सुरुमा लेखिएको येशूको बारेमा चुप रहने आदेश अचम्मको छ। आफू को हो भनेर मानिसहरूको बिचमा भाउ खोज्ने उहाँको नीति नभएको उहाँको थियो। बाइबलका विद्धानहरूले यसलाई "मसीहको रहस्य" भनेर सम्बोधन गर्दछन्।

चुप रहने उहाँको आदेश त्यस समय मनासिव नै देखिन्छ। त्यसबेला यहूदीहरूले राजनैतिक योद्धाको अपेक्षा गरेका थिए। तर, वास्तविक मसीह भएर घोषणा गर्नु जोखिम पूर्ण थियो। आफू को हो भनेर येशूलाई थाहा भएतापनि तत्कालिन सार्वजनिक रूपमा आफ्नो चिनारी दिन चाहनुभएको थिएन। तर समय बित्दै जाँदा उहाँको पहिचानलाई रहस्यमय राख्‍न सकेको थिएन। उहाँ को हुनुहुन्छ भन्ने सत्य नै सुसमाचारको सन्देशको केन्द्रविन्दु हो। येशू को हुनुहुन्छ भनेर मानिसहरूले स्वीकारेर मात्र पुग्दैन तर उहाँको आगमनको लक्ष्यलाई स्वीकार्नु आवश्यक थियो र तिनीहरूको निम्ति उहाँ को हुनुहुन्छ भनेर विश्‍वास गर्नु जरुरी थियो।

`हामीमा भएको वर्तमान वा सर्वसत्य एकै पल्ट नभनि येशूको निम्ति कसरी गवाही बन्ने?`