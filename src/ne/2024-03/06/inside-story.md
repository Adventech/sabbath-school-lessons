---
title:  मिसन कथा
date:   09/08/2024
---

### बाबुले येशूलाई विश्‍वास गरोस् भन्दै गरिएको बिन्तिभाऊ, भाग ३

एक दिन विश्‍वविद्यालयमा अध्ययन गरेको बेलाम अनुशले मेक्सिकोको फिलिम हेरेकी थिइन्। त्यो फिलिम एक जना केटाको बारेमा थियो। आफ्ना बुबाले येशूलाई विश्‍वास गरोस् भनेर उसले प्रार्थना गर्दथ्यो। फिलिममा त्यो केटाले यो सुनायो, "यदि प्रत्येक दिन मेरो बुबाको निम्ति मैले प्रार्थना गरे, एकदिन उहाँ परमेश्वरकहाँ आउनुहुनेछ।" दिन दिनै धेरै समयसम्म प्रार्थना गरेपछि एक दिन उसका बुबाले आफ्नो हृदय परमेश्वरलाई दिएका थिए।

यो कथाले अनुश प्रेरित भइन् र आफ्ना बुबा बप्‍तिस्मा नलिउञ्जेल दिन दिनै प्रार्थना गर्ने निर्णय उनले गरिन्। आफ्नै बप्‍तिस्माको निम्ति उनले धेरै वर्षसम्म प्रार्थना गरेकी थिइन्। उनले बप्‍तिस्मा लिएको दुई वर्षसम्म पनि बुबाको निम्ति प्रार्थना गर्दै रहेकी थिइन्। उनको बुबा परमेश्वरमा आउनेछन् भन्नेमा उनी निश्‍चित थिइन्। जब घरमा कचकच हुन थाल्यो तब उनी कति समयसम्म पर्खिनु पर्छ भन्ने सोचमा उनी परिन्।

बप्‍तिस्मा लिएपछि उनी सेभेन्थ÷डे एडभेन्टिस्ट चर्चमा सक्रिय हुन थालिन्। चर्चका कार्यक्रमहरूमा उनले स्वयंम सेवक भइन्। कहिलेकाहीँ केही पैसा पाउँथ्यो भने प्रायजसो केही पाउँदैनथ्यो। उनका बुबाले उनको काममा गुनासो गरेनन् किनभने उनी बाबुकै अनुमतिमा चर्च गएकी थिइन् र बप्‍तिस्मा लिएकी थिइन्। पुरुषप्रधान देश आर्मनिया भएकोले घरमा हुने सबै निर्णयहरूमा बाबुको प्राथमिकता थियो।

आफ्नी छोरीको उत्तम हित चाहेकोले थोरै पैसाले उनी किन काम गरिरहेकी छिन् त्यो उनले बुझ्नै सकेन।

"तिम्रो चर्चले तिमीलाई प्रयोग गरिरहेको छ। तिमीले पाएको डिग्री अनुसार तलब नदिएर चर्चले तिम्रो फाइदा उठाइरहेको छ," भनेर एक दिन कड्किएर छोरीलाई बाबुले सुनाए।

पैसाको लागि भन्दा पनि परमेश्वरको निम्ति काम गर्न पाएकोमा खुशी भएकी अनुश जब घरमा आउँथी बाबुको अंध्यारो अनुहार हेर्नुपर्दा उनलाई तनाव भएको थियो। यो वातावरण उनलाई मन परेन। जब जब चर्चमा कार्यक्रम हुन्थ्यो तब तब त्यसका भाग लिन बाबुसँग अनुमति माग्थीन्। बुबाले अनुमति त दिन्थे तर प्रत्येक पल्ट उनले गुनासो गर्थे।

अब के गर्ने? अरू केही उपाय नभएकोले परमेश्वरसँग दिल खोलेर प्रार्थना गर्ने निर्णय उनले गरिन्।

"हे परमेश्वर पिता, मलाई थाहा छ कि एक दिन मेरो बुबा तपाईँकहाँ आउनुहुनेछ। तर म प्रार्थना गर्दा गर्दै थाकिसकेको छ। तपाईँसँग एउटा प्रस्ताव राख्‍छु, कि त उनी तपाईँकहाँ आऊन् वा तपाईँ उहाँकहाँ आउनुहोस्, येशूको नाउँमा। आमेन," भनेर उनले प्रार्थना गरिन्।

एक दिन उनले आमालाई अनुरोध गरिन्, "आजमा परमेश्वरसँग दिल खोलेर प्रार्थना गर्दैछु। तपाईँ पनि मसँग प्रार्थना गर्नुहोस्। हाम्रो घरको तनावको वातावरण तपाईँलाई पनि मन पर्दैन होला। बुबा पनि हामीसँग चर्च गएको हामी चाहन्छौँ, होइन र आमा?"

आर्मिनियमा धेरै आमा र छोराछोरीहरू चर्चमा जान्छन् तर कतिपय श्रीमान र बाबहरूबिना। कुनै सतावट नभइकन आमा र छोराछोरीहरू चर्चमा जान्छन् भने कतिपय पुरुषहरूले आपत्ति नजनाइ तिनीहरूलाई चर्चमा पठाउँथे। तर यो वातावरण अनुशलाई मन परेन। आफ्नो बुबा पनि चर्च गएको उनी चाहन्थीन्।

आमा पनि प्रार्थना गर्न मञ्‍जुर भइन्। अनुशको आशा पनि पलाउन थालेको थियो। आफ्ना बाबको हृदय परमेश्वरले परिवर्तन गर्नुहुनेछ भनेर उनी ढुक्‍क भएकी थिइन्। तर त्यो कुनै बखतमा हुन सक्नेछ भनेर उनले विश्‍वास गरेकी थिइन्।