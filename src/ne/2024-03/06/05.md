---
title:  बाँधिएको जिब्रो
date:   07/08/2024
---

`मर्कूस ७:३१-३७ पढ्नुहोस्। येशूकहाँ कसलाई ल्याइएको थियो र उहाँले उसलाई के गर्नुभयो?`

टुरोस र सिडोन क्षेत्रबाट गलिलमा फर्किन उहाँले लामो बाटोबाट जानुभएको थियो। टुरोसबाट उत्तरतिर उहाँ लाग्नुभएको देखिन्छ। उहाँ सिडोनको क्षेत्र भएर जाँदै गलिल समुद्रको उत्तरपूर्व जमिकनको भाग हुँदै जानुभएको थियो। अनि उहाँ गलिल समुद्रको किनारमा आउनुभएको थियो। उहाँले लामो बाटो भएर जानुको अर्थ उहाँले चेलाहरूलाई बाटोमा थप शिक्षा दिनुभएको हुनसक्छ।

अनि एक जना बिरामीलाई येशूकहाँ ल्याउँछन्। उसलाई कसले ल्यायो भनेर यहाँ बताइएको छैन। ऊ लाटो र बहिरो थियो। बहिरा हुँदा मानिस सबैबाट अलग हुन पुग्छ। त्यो चाहे येशूको समयमा होस् वा अहिले। ऊ बहिरो भएकोले राम्रोसँग बोल्न सकेको थिएन। शायद उसको ऊ दिर्घ रोगी हुनुपर्दछ।

येशूले उसको समस्या बुझ्नुहुन्छ र उसलाई एक कुनामा लानुहुन्छ। आधुनिक पाठक वर्गहरूको निम्ति येशूले निको पार्नुभएको तरिका अचम्मको हुनसक्छ। उहाँले उहाँका औँलाहरू मानिसका कानमा राख्‍नुहुन्छ अनि थुकेर त्यस थुकले त्यस मानिसको जिब्रोमा छुनुहुन्छ। त्यस मानिसलाई असर भएको भागमा येशूले छुनुहुन्छ र निको पार्नुहुन्छ। तर त्यस मानिसको अवस्था देखेर येशूले सुस्केरा हाल्नुहुन्छ। त्यो सुस्केरा किन त? "सत्यको निम्ति कान नसुन्नेको निम्ति उहाँ सुस्केरा हाल्नुभएको थियो। उहाँ मुक्तिदाता हुनुहुन्छ भनेर जिब्रोले अस्वीकार गर्नेको निम्ति पनि उहाँ दु:खित हुनुभएको थियो।" द डिजाएर अभ एजेज, पृ॰ ४०४।

अलौकिक ढँगले येशूले त्यस मानिसको कानलाई सुन्ने बनाउनुहुन्छ र स्पष्टसँग बोल्ने गरि निको पार्नुहुन्छ। मानिसको आत्मनिर्णयलाई परमेश्वरले हस्तक्षेप नगरेर उहाँले आफ्नो शक्तिलाई सिमित राख्‍नुभएकोले पनि उहाँले सुस्केर हाल्नुभएको थियो। परमेश्वरलाई विश्‍वास गर्न नचाहनेलाई उहाँले जबरजस्ती गर्नुहुन्न। परमेश्वरलाई विश्‍वास गर्ने वा नगर्ने आत्मतिर्णयको अधिकार यस संसारमा जन्मिने प्रत्येक मानिसलाई दिइएको छ। तिनीहरू जीवनको प्रभुलाई चुनेर अहिले मात्र होइन अनन्त जीवनसम्म रमाइलो गर्न चाहन्छ कि अन्धकारको मालिक सैतानको पक्षमा उभेर नाश हुने बाटोमा जान चाहन्छ त्यो निर्णय तिनीहरू कै हो। भौतिक रूपमा बहिरो भएकोलाई उहाँले कानहरू त खोलिदिनुभयो तर उहाँ मसीह हुनुहुन्छ भनेर ग्रहण गर्न नचाहने कठोर हृदयलाई उहाँले जबरजस्ती खोल्नुहुन्न।

परमेश्वरतर्फ आफ्नो ध्यान दिनेलाई उहाँले के गर्नुहुन्छ भनेर यस छोटो कथाले चित्रण गर्दछ। तपाईँले परमेश्वरको बारेमा परिवार र साथीहरूलाई सुनाउन असमर्थ भएको बेलामा के भन्ने भनेर तपाईँ अलमलमा पर्नुहुन्छ होला। अरूहरूको आवश्यकता प्रति तपाईँलाई संवेदनशील बनाउन येशू सक्षम् हुनुहुन्छ र तपाईँको जीवनको यात्रामा तपाईँलाई अगुवाइ गर्न उहाँ उत्सुक हुनुहुन्छ।

`तपाईँलाई दिएको सुन्ने र बोल्ने बरदानलाई तपाईँले कसरी उपयोग गरिरहुनभएको छ? परमेश्वरको महिमा र अरूको हितको निम्ति ती बरदानहरूलाई कसरी प्रयोग गरिरहनुभएको छ?`