---
title:  मानवीय परम्परा, संस्कृति र संस्कारहरूको विपरित परमेश्वरका आदेशहरू
date:   04/08/2024
---

`मर्कूस ७:१÷१३मा के समसामयीक महत्त्वपूर्ण सत्यहरूलाई प्रस्तुत गर्दछन्?`

केटाकेटीहरू साबथ स्कूल पछि घरमा आएर येशूले भन्नुभएको अनुसार अब हामीले खान अघि हात धुनुपर्दैन किनभने येशूले भन्नुभएको थियो भनेर आमालाई सुनाउँदा के हुँदो हो? यो कथा सफासुमघ्घरको बारेमा कदापि होइन।

येशूको समयमा यहूदी परम्परमा धेरै रीतिथिति वा संस्कारहरू थिए। त्यसमा कसरी शुद्ध हुने भन्ने पनि थियो। पुरानो करार र नयाँ करारको बिचमा यहूदी धर्मगुरुहरूले धेरै संस्कार वा रीतिथितिहरू आविष्कार गरेका थिए। ती संस्कार यहूदी धर्मगुरु वा पूजारीहरूमा मात्रै सिमित नराखी सर्वसाधारण मानिसहरूले पनि मान्न कर गराइएको थियो (प्रस्थान ३०:१७÷२१)। ती संस्कारहरूलाई नै सम्झेर यहूदी धर्मगुरुहरूले येशूका चेलाहरूको बारेमा गुनासो गरेका थिए।

येशूलाई सोधिएको प्रश्‍नको जवाफ उहाँले तत्कालै दिनुहुन्न। दुई जवाफहरूको अपेक्षा गर्दै येशूले चेलाहरूको पक्षमा लिनुभएको थियो। पहिले त येशूले यशैया २९:१३ अंशलाई उतार्नुहुन्छ। सारा राज्य वा इस्राएलीहरूले परमेश्वरप्रति केवल ओठेभक्ति जनाएको तर हृदय भने उहाँबाट टाढा रहेको भनेर यशैयाले भनेका थिए भनेर औँल्याउँदै येशूले ती पण्डितहरूको भण्डाफोर गर्नुभएको थियो। यहूदीहरूले परमेश्वरका आज्ञाहरूलाई रद्द गरेर मानवीय संस्कारहरूलाई प्राथमिकता दिएकोले परमेश्वरले तिनीहरूलाई दोषी ठहर्‍याउनुभएको थियो भनेर यशैयाले नै भनेका थिए भनेर येशूले जिकिर गर्नुहुन्छ।

अनि दोस्रोमा यशैयाकै अंशलाई उतार्दै येशूले ती धर्मगुरुहरूप्रति आपत्ति जनाउनुभएको थियो। बाबुआमालाई आदर गर भनेर परमेश्वरले नै आदेश दिनुभएको (प्रस्थान २०:१२) आज्ञालाई बेवास्ता गर्दै आफ्नो सम्पत्ति बाबुआमाको हितको निम्ति प्रयोग गर्नुको सट्टा धर्मको नाउँमा मन्दिरमा चढाउने वा दान दिन पण्डितहरूले स्थापना गरेको चलनलाई येशूले औँल्याउनुभएको थियो। धर्ममा अतिवादी भएर बाबुआमाको आवश्यता प्रति आँखा चिम्लनु येशूको निम्ति आपत्तिजनक थियो। कतिपयले बाबुआमाले आफ्नो खाँचो तार्न छोराहरूसँग अनुरोध गर्दा यो भनेको हामीले कल्पना गर्न सक्छौँ, "बुवा, तपाईँलाई सहयोग गर्न त मलाई मन पर्छ तर तपाईँलाई दिनुपर्ने पैसा मन्दिरमा चढाइसकेँ वा दान दिइसकेँ।"

यस खालको पाखण्डीपना प्रति येशू आक्रामक हुनुभएको थियो। तिनीहरूले परमेश्वरको वचन माथि मानवीय परम्परालाई राखेका थिए। यसो गर्दा तिनीहरूले पाप गरिरहेका थिए।

`त्यसकारण, फरिसी पण्डितहरूको प्रश्‍नको जवाफ के थियो त? परमेश्वरको चाहना विरुद्ध तिनीहरूले हात धोएर शुद्ध हुने रीति अमान्य भएको येशूले सिकाउनुभएको थियो। भनाइको तात्पर्य यो हो कि उहाँले मावीय संस्कार, परम्परा वा रीतिथिति होइन परमेश्वरको व्यवस्था वा दश आज्ञालाई ठाडै समर्थन गर्नुभएको स्पष्ट छ (मर्कूस १:४४, ७:१०,११, १०:३÷८, १२:२६, २९÷३१)।`