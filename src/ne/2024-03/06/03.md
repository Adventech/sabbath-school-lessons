---
title:  सफा हात की सफा हृदय?
date:   05/08/2024
---

`हतपत बुझ्न नसकिने वा पहेली येशूले मर्कूस ७:१५मा प्रस्तुत गर्नुभएको थियो। त्यसको अर्थ के हो, हेर्नुहोस्, मर्कूस ७:१४÷१९`

यस अंशमा येशूले व्यक्त गर्नुभएको कथन कतिको निम्ति पहेली वा अस्पष्ट भएको साथै समस्या भएको पाइन्छ। लेबी ११को शुद्ध र अशुद्ध खाने कुराको बारेमा येशूले भन्नुभएको थियो भनेर कतिले सोच्दछन्। सबै भोजन शुद्ध छ भनेर येशूले भन्नुहुँदा के येशूले शुद्ध र अशुद्ध खानामा केही फरक छैन भनेर उहाँले भन्नुभएको हो कि? अर्थात हामीले स्वस्थ र अस्वस्थ खाना जे खाए पनि हुन्छ भनेर येशूले इजाजत दिनुभएको हो कि? सेभेन्थ÷डे एडभेन्टिस्ट चर्चले आफ्ना सदस्यहरूलाई शुद्ध पशुको मासु मात्र खानुपर्छ भनेर सिकाएको शिक्षा के गलत छ त?

पहिले त मर्कूस ७:६÷१९ मा परम्पराको नाउँमा परमेश्वरको आदेशलाई प्रार्थमिकता ती यहूदी धर्मगुरुहरूप्रति आपत्ति जनाउनुभएको थियो। मोशाद्वारा परमेश्वरका आज्ञाहरू पालन गर्नुपर्छ भनेर उहाँले जनाउनुभएको सहमतिलाई उहाँले रद्द गर्नुभयो भनेर सोच्दा त्यो अनौठो नै मान्नुपर्छ वा उहाँ आफूले सहमति गर्नुभएको शिक्षासँग उहाँ आफै बाझिनुभएको देखाउँछ। दोस्रोमा, फरिसी वा धर्मगुरुहरूले स्थापना गरेका अनेकौँ संस्कारहरूको आधार पुरानो करारको शिक्षामा थिएन। खानेकुराका विभिन्न नीतिहरू पूरानो करारको शिक्षा अनुसार तिनीहरू नै चलेका थिएनन्। जब मर्कूस ७:१९ मा येशूले सबै खानेकुरा शुद्ध छ भन्दा के खानुहुन्छ वा खानुहुन्न भन्ने खाने कुराहरूको नीतिलाई येशूले रद्द गर्नुभएको थिएन। तर परम्पराको नाउँमा खाने कुरालाई छोएर शुद्ध वा अशुद्ध बनाउने फरिसी वा यहूदी धर्मको संस्कार येशूले रद्द गर्नुभएको थियो। यदि कुनै अन्य जाति वा अयहूदीलाई कुनै यहूदीले छोयो भने त्यो यहूदी अशुद्ध भएको मानिन्थ्यो र त्यस अयहूदीले छोएको खाने कुरा पनि अशुद्ध नै ठहर्थ्यो।

`मानिसलाई यथार्थमा के ले अशुद्ध बनाउँछ भनेर येशूले मर्कूस ७:२०÷२३ पढ्नुहोस्`

खानेकुराहरू हृदय वा दिमागमा जाँदैन तर पेटमा जान्छ र ती मलद्वारबाट बाहिर निस्कन्छन् भनेर येशूले मर्कूस ७:१९मा भन्नुभएको थियो। दुष्ट चाल र सोच हृदयबाट निस्किन्छ भनेर मर्कूस ७:२१÷२३मा येशूले स्पष्ट पार्नुभएको छ। हृदय वा विवेक नै मानिस को हो भनेर बताउने केन्द्र हो। खराब बिचारबाट निस्किने खराब तत्व र चाल के हो भनेर उहाँले विस्तृत रूपमा प्रस्तुत गर्नुभएको थियो।

दश आज्ञाहरूका पाँचौँ आज्ञा "व्यभिचार नगर" भनेनर् आज्ञालाई खुष्ट चालको शूचीमा उहाँले राख्‍नुभएको थियो। बाँकि सबै आज्ञाहरू पनि त्यस शूचीमा समावेश भएको पाइन्छ। थपमा येशूले मानिसहरूले बेकारमा पुजा पाठ, उपासना र आराधना गर्छन् भनेर मर्कूस ७:७मा सम्बोधन गर्नुभएको थियो। यसले दश आज्ञाका प्रथम चार आज्ञालाई मानिसहरूले तोडिरहेको देखाउँछ। परमेश्वरको दश आज्ञाको पक्षमा येशू उभिनुभएको थियो भनेर यहाँ प्रस्तुत गर्नुभएको उहाँको शिक्षाले देखाउँछ।

`तपाईँको धर्मविज्ञान, दर्शन वा विद्या ठिक होला तर तपाईँको हृदयलाई पूरा रूपमा कसको बशमा छ?`