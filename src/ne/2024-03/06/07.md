---
title:  थप जानकारी
date:   09/08/2024
---

डिजाएर अभ एजेजको पृ॰ ३९५÷४०९को "ट्राडिशन," "बारियर ब्रोकन डाउन," र "ट्रु साइन" पढ्नुहोस्।

"आज पनि प्रभुका अनुयायी वा सेभेन्थ÷डे एडभेन्टिस्ट हुँ भन्नेहरूमा धुर्त र धोका दिने पाप जताततै फैलिरहेको छ। आफ्नो भाउ खोज्ने गोप्य चाहना येशूका सेवकहरूमा भएकोले एक आपसमा कुरा गर्दा तिनीहरूको आपसी सम्वन्धमा धक्‍का पुर्‍याइरहेका हुन्छन्। प्रभुका सेवक भनेर दावी गर्ने कतिपयले मानिसहरूको श्यावास, कदर र आत्म÷सम्मान खोज्नछन् वा तिब्र चाहना गर्छन्। परमेश्वरले नै नियुक्त गरिएका कतिपय पास्टर, अगुवाहरूले आफूले आफैलाई प्रेम गर्ने, आफ्नो प्रतिष्ठालाई उचाल्न चाहने र सजिलो जीवन बिताउन चाहन्छन्। तिनीहरूले नै परमेश्वरका नीतिहरूलाई बंग्याएर वा बेवास्ता गरेर मानवीय सिद्धान्त वा दर्शन, योजना, बिचार र परम्पराहरू आफ्ना कार्यक्रमहरूमा घुसाउँछन्। येशूले आफ्नै चेलाहरूलाई उहाँले यी चेतावनीका शब्दहरू उच्चारण गर्नुभएको थियो, "फरिसीहरूका खमिरदेखि होशियार हुनु।"

"धर्म नै भनेतापनि येशूनीति सच्चा, इमान्दार र निष्कपट छ। परमेश्वरको महिमा गर्न र उहाँको इज्जत थाम्ने जोश मानिसको हृदयमा पवित्र आत्माले नै रोप्नुभएको हुन्छ। पवित्र आत्माले रोपिएको यो जोश र जाँगर केवल पवित्र आत्मालाई प्रभावकारी रूपमा काम गर्न दिएमा मात्र फलिफाप हुन्छ। मानिसका भएका ढोँगीपना, आफ्नो भाउ खोज्ने प्रवृत्ति र स्वार्थीपनालाई केवल परमेश्वरको शक्तिले मात्र गायब गर्न सक्छ। येशूभक्तमा भएको येशूसम्मत मिजासले पवित्र आत्माले काम गरिरहनुभएको छ भनेर प्रमाणित गर्दछ। आफू नै ठिक छु भन्ने स्वार्थ उचाल्ने भावना र देखावटी, औपचारिक आस्थालाई कसैले परमेश्वरमा सत विश्‍वास गरेर नाश गर्दछ, जब आफ्नो इज्जत, प्रतिष्ठा, कदर होइन बरु परमेश्वरको महिमा र कदर खोज्छ हामी यो भन्न सक्छौँ कि त्यो व्यक्ति आत्मिक रूपमा ठिक ठाउँमा रहेको भनी हामी भन्नसक्छौँ। "पिता, तपाईँको नाउँको महिमा वा इज्जत होस् (यूहन्ना १२:२८) येशूको जीवनको मुख्य विषयवस्तु नै थियो।उहाँ हिँड्नुभएको चालमा हिँड्न हामीलाई आदेश दिइएको छ। यदि हामीले उहाँका आज्ञाहरूलाई शिरोपर गरेर चल्यौँ भने उहाँलाई हामीले चिनेकाछौँ भनेर प्रमाणित गरिरहेका हुन्छौँ। १ यूहन्ना २:६,३।"÷द डिजाएर अभ एजेज, पृ॰ ४०९।

**चिन्तनमनन**:

`तपाईँको हृदय सफा राख्‍न के इसाई चालचलन वा संस्कार सहयोग भएको तपाईँले पाउनुभएको छ?`

`तपाईँको समाजमा अशुद्ध वा हेपिएका वा तुच्छ ठानिएका व्यक्तिहरू को छन्? तिनीहरूको माझमा सुसमाचार प्रचार गरेर तिनीहरूलाई येशूतिर तान्न कसरी सक्नुहुन्छ?`

`तपाईँको छरछिमेकी वा टोलमा सुसमाचारलाई सरल तरिकाले कसरी सुनाउन सक्नुहुन्छ?`

`येशूले ४००० लाई ख्वाउनुभएको विवरण मर्कूस ८:१÷१०मा पढ्नुहोस्। उहाँले ख्वाउनुभएको भीड अन्य जाति हुन् भनेर सोच्दा तपाईँको दिमागमा के फरक सोच पस्न सक्छ होला? किन फरक पार्न दिनुहुन्न?`

`हामी पतित भएको हैशियतले हामलाई सबै थोक चाहिन्छ र आफ्नो भाउ खोज्ने प्रवत्तिबाट हामी कसरी जोगर बस्ने?`