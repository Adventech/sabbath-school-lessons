---
title:  भित्र बाहिर
date:   03/08/2024
---

### यस अध्यायमा मुल पदहरू
मर्कूस ७, यशैया २९:१३, प्रस्थान २०:१२ र मर्कूस ८:११÷२१।

> <p>यस अध्यायको मुल सार पद</p>
> "यस्‍तो केही कुरा छैन जो बाहिरबाट मानिसभित्र पसेर त्‍यसलाई अशुद्ध पार्न सक्‍छ, तर मानिसबाट बाहिर निस्‍कने कुराहरूले नै मानिसलाई अशुद्ध पार्छ।" मर्कूस 7:15।

यस अध्यायमा मर्कूस ७ र मर्कूस ८को आधिभाग अध्ययन गर्नेछौँ। परम्परागत धार्मिक विधि र संस्कारलाई येशूले पन्छाउनुहुँदा वा मानिसहरूलाई तिनीहरूबाट स्वतन्त्र गर्नुहुँदा धार्मिक पण्डित वा गुरुहरूसँग उहाँ विवादमा फस्नुभएको थियो। धर्मको नाउँमा परम्परा वा संस्कारलाई पन्छाउने येशूको कदम त्यस समयको निम्ति मात्र होइन वर्तमान इसाई जीवनमा पनि भित्रिने ती परम्परा वा संस्कारलाई उहाँले प्रहार गर्नुभएको थियो भनेर हामीले बुझ्नुपर्दछ। धर्मको खोल ओढ्ने तर त्यसको शक्तिलाई इन्कार गर्ने मानिसको प्रवृत्तिलाई प्रहार गर्ने येशूको यो कदम एकदम गहिरो र महत्त्वपूर्ण छ, हिजो थियो भने आज पनि।

परमेश्वरमाथिकझ वास्तविक विश्‍वास, आस्था र भरोसा के हो भनेर बुझाउन येशूले पहेलीबाट सिकाउनु भएको थियो।

यस पछि उहाँ टायर र सिडोनमा जानुभएको थियो र त्यहाँ उहाँले एक स्त्रीसँग जम्का भेट भएको थियो। त्यस स्त्रीले येशूसँग बादविवाद गर्नुभएको थियो। सुसमाचारका पुस्तकहरूमा येशूसँग भएको विवाद जित्‍ने व्यक्ति केवल त्यही महिला मात्र भएको थियो भनेर औँल्याइएको छ। त्यस स्त्रीसँग उहाँको जम्काभेट नै असाधारण थियो। त्यस स्त्रीले येशूसँग कुरा गर्दा त्यस कुरा भित्र केही गहिर्‍याइ र रहस्य भनि लुकिएको थियो। येशूमाथि उनको आस्थाले गर्दा उहाँले उनको अनुरोधलाई स्वीकार गर्नुभएको थियो र उनको इच्छालाई उहाँले पूरा गर्नुभएको थियो।

मर्कूस ७ मा येशूले अर्को मानिसलाई निको पार्नुभएको कथा छ। यसले के देखाउँछ भने कतिपय समयमा जतिसुकै प्रभावकारी आश्‍चर्य कामहरू भएपनि तिनीहरूबाट मात्र मानिसको हृदय सत्यको निम्ति खोल्न सक्छ भन्ने छैन। परमेश्वरको मार्गमा हिँड्न केवल आश्‍चर्य काम मात्र पर्याप्‍त छैन। येशूले जतिसुकै आश्‍चर्य वा दिव्य कामहरू गर्नुभएतापनि येशूलाई अस्वीकार गर्न कठोर हृदय पार्ने धर्मका अगुवा वा मतियारहरूलाई के असलै गरेको थियो त?

परम्परा संस्कारमा र शिक्षाहरूमा रोटीको प्रतिकको महत्त्वपूर्णता वा उपादेयीताको बारेमा मर्कूस ८मा हामी अध्ययन गर्नेछौँ। हाम्रो धार्मिक वा आत्मिक र व्यवहारिक जीवनमा ती कथाहरूले ठुलो पाठहरू हामीलाई सिकाउँदछ।