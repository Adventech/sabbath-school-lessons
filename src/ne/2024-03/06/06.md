---
title:  सडेको रोटीदेखि होशियार हुनुहोस्
date:   08/08/2024
---

`जुन तरिकाले फरिसी वा धार्मिक पण्डितहरू येशूसँग बातचित गर्न आए त्योदेखि उहाँ धेरै निराश हुनुभएको थियो। हेर्नुहोस् मर्कूस ८:११÷१३`

येशूसँग अलौकिक चिन्ह माग्दा उहाँले किन आफ्नो शक्ति देखाउनुभएर ती हेप्ने पण्डितहरूलाई किन उहाँले प्रभाव पार्नुभएन? समस्या त मर्कूस ३ अध्यायको अन्तमा पाइन्छ जहाँ येशूले पवित्र आत्माको विरुद्धमा गर्ने पापलाई औँल्याउनुभएको थियो। यदि मानिसको आँखा, कानहरूलाई र हृदयलाई परमेश्वरको सत्यलाई ग्रहण गर्न बन्द गर्दछन् भने कुनै पनि आश्‍चर्य काम वा स्वर्गबाट अलौकिक चिन्हले तिनीहरूलाई चित्त बुझाउन सकिँदैनथ्यो। उहाँले अलौकिक काम गर्नुभएतापनि यो त कुनै दैविक वा प्राकृतिक काम हो भनेर तिनीहरूले आफ्ना हृदयलाई कठोर बनाइनै राख्दथे। येशूलाई विश्‍वास नगर्न कठोर हृदय र विवेक पार्नेहरूको निम्ति कुनै पनि अलौकिक वा आश्‍चर्य कामले पगाल्न सकिँदैन।

`मर्कूस ८:१४÷२१ पढ्नुहोस्। चेलाहरूले के बिर्से, र येशूले तिनीहरूलाई के बुझाउनु खोज्नुभएको थियो?`

फरिसी वा धार्मिक पण्डित र हेरोदका खमिरदेखि होशियार हुनु भनेर येशूले चेलाहरूलाई त्यस अवसरमा भन्नु भएको थियो। तिनीहरूको खमिर नै तिनीहरूको शिक्षा वा दर्शन थियो (मत्ती १६:१२सँग तुलना गर्नुहोस्)।

तर चेलाहरूले गलत सम्झे र वास्तविक रोटी धेरै नल्याएमा येशूले आपत्ति जनाउनुभएको थियो भनेर तिनीहरूले सोचेका थिए। जब चेलाहरूले गलत सम्झिन्थे प्रायजसो उहाँले तिनीहरूलाई बुझाउन खोज्नुहुन्थ्यो। प्रभुले तिनीहरूलाई ऋङ्खलावद्ध प्रश्‍नहरू गर्नुहुन्छ। उहाँ भावुक हुनुभएर दिमाग खियाउने प्रश्‍नहरू गर्नुहुन्छ। उहाँको लक्षलाई तिनीहरूले बुझ्न नसकेकोले उहाँ निराश हुनुभएको थियो। उहाँका शब्दहरू मर्कूस ४:१०÷१२लाई प्रतिबिम्ब गर्दछन्। बाहिरका मानिसहरूले उहाँको शिक्षालाई बुझ्न सक्दैनन् भनेर उहाँले जिकिर गर्नुभएको थियो। येशूका बलियो शब्दहरूले उहाँका चेलाहरूका सिथिल भएको आत्मिक अवस्थालाई जगाउन खोज्नुभएको थियो। ५००० र ४०००लाई ख्वाएपछि बाँकि भएका रोटीका टुक्राहरू कति उब्रेका थिए भनेर येशूले चेलाहरूलाई सरल सोध्नुहुन्छ (मर्कूस ६:३०÷४४, मर्कूस ८:११०)। प्रभुको मसीहको निम्ति कुनै पनि स्रोतहरूलाई सिमित राख्‍नु उहाँ प्रतिको विश्‍वासमा वाधा हुँदैन भनेर उहाँले चेलाहरूलाई सिकाउन खोज्नुभएको थियो। (हामीमा भएको सिमित स्रोतलाई होइन, असिमित स्रोत प्रभुलाई विश्‍वास गर्न सक्नुपर्दछ)। चेलाहरू आफैले जवाफ दिऊन् भनेर मर्कूस ८:२१मा येशूले सोध्नुहुन्छ, "के तिमीहरूले अझै बुझेका छैनौ?"

`परमेश्वरको अस्तित्व र उहाँको प्रेम मनगढ्न्ते वा कुनै धारणा नभएर वास्तविक नै हो भनेर जानि राख्‍न हाम्रो हृदय र दिमागलाई कसरी खोलाइ राख्‍ने? परमेश्वरले हामीलाई दिनुभएको आशिष र प्रेमको बारेमा चिन्तन गर्नुहोस्। कतिपय समयमा शङ्का गर्ने परिस्थिति उब्जे पनि उहाँसँगको सम्बन्धलाई कसरी जगाइ राख्‍ने?`