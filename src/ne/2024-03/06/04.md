---
title:  कुकुरको निम्ति टुक्रा रोटीहरू
date:   06/08/2024
---

`मर्कूस ७:२४÷३०मा एक अत्यन्तै उल्लेखनीय कथा प्रस्तुत गरेको छ। त्यसबाट हामीले के महत्त्वपूर्ण पाठ वा शिक्षाहरू हासिल गर्न सक्छौँ?`

अघिल्लो बुँदामा लेखिएको अंश त चुनौतीपूर्ण नै थियो। तर यस स्त्रीको कथामा पनि सनसनीपूर्ण नै छ। कतिपयको निम्ति यो कथा समस्याको रूपमा खडा भएको पनि पाइन्छ। त्यस स्त्रीको अनुरोधलाई येशूले किन कठोर जवाफ दिनुभयो? उनलाई कुकुर भनेर सम्बोधन गरेको स्पष्ट छ।

उहाँले खुला रूपमा व्याख्या त गर्नुहुन्न। तर उहाँले दिनुभएको जवाफमा उहाँले दुई नीतिहरू प्रस्तुत गर्नुभएको थियो। पहिला त केटाकेटीहरूलाई पहिले ख्वाउनु पर्छ भनेर उहाँले भन्नुहुन्छ। अनि येशूले त्यस स्त्रीलाई हेपेर कुकुर भनेर सम्बोधन गर्नुहुँदा छाउरो होइन तर घरमा पालेका कुकुरहरूले खान पाउनुपर्छ भनेर येशूले समर्थन गर्नुभएको थियो। ती कुकुरहरू सडकका कुकुरहरू होइनन्। त्यस स्त्रीले उहाँको सम्बोधनलाई पचाउँदै दिएको उत्तरबाट येशूले सम्बोधन गर्नुभएको कथनलाई व्याख्या गर्दछ।

त्यस स्त्रीको जवाफ उल्लेखनीय छ। उनले उहाँको सम्बोधनको आपत्ति नजाउँदै उनलेसुनाउँछिन्, "प्रभु, टेबुलमुनिका कुकुरहरूले पनि केटाकेटीहरूले खसालेको रोटीका टुक्राहरू खाने अधिकार हुन्छ" (मर्कूस ७:२८)।

येशूको भनाइमा त्यस स्त्रीले यो जवाफ उनले कसरी दिन सक्नेभइन्? आफ्नी छोरी प्रतिको मायाले उनलाई घचेडिएक त थियो नै। येशूले उनलाई साहस दिनुभएको पनि देखिन्छ। "पहिले" भन्दा "दोस्रो" पनि हुनुपर्छ भनेर देखाउँछ। उनी टेबुलमूनिको कुकुर भनेर उहाँले आभास दिनुभएको थियो। जसरी घरमा पालेको कुकुर टेबुलमा बस्छ, त्यसरी उनी येशूको पाऊमा बसेर आफ्नी छोरीको निम्ति बिन्तिभाउ गरिरहेकी थिइन्। त्यसकारण, भुईँमा खसेको खाना कुकुरले खाएको जस्तै उनी पनि येशूको आशिष पाउने अधिकार भएको उनले जिकिर गर्छिन्।

जुन शैलीमा त्यस स्त्रीले जवाफ दिइन् त्यसले त्यस स्त्रीको विश्‍वासलाई खुलाउँदछ। येशूले दूरबाट उनको छोरीलाई शक्तिशाली तरिकाले निको पार्ने अनुरोधलाई उहाँले स्वीकारेर उनलाई निको पार्नु त्यो केवल रोटीका टुक्राहरू मात्रै हुन् भनेर उनले स्वीकारेकी थिइन्। येशूमा एको निको पार्ने महान् शक्ति निहित भएको र उहाँले ठुला ठुला अलौकिक काम गर्नुहुन्छ भनेर उनले स्वीकार्दै आफ्नी छोरीलाई निको पार्नु त्यसको तुलनामा केवल रोटीको मात्र हुन् भनेर उनले जिकिर गर्दछिन्। उनको यो भावपूर्ण जवाफले येशूको मन पग्लिन्छ र उनको अनुरोधलाई प्रदान गर्नुहुन्छ। "जुन रूपमा येशूले त्यस स्त्रीलाई सम्बोधन गर्नुभयो र त्यस स्त्रीको अनुरोधलाई स्वीकार गर्नुभयो, उनी इस्राएलबाट बाहिरिएको जाति भएतापनि उहाँको अगाडि उनी विदेशी वा अन्य जाति हुन नगएको देखाउँछ। उनी परमेश्वरको परिवारको बालिका हुन गएको थियो। उनी परमेश्वर पिताकी बालिका हुन गएकोले उहाँका उपहार वा आशिषहरू पाउने उनको अवसर थियो।"÷द डिजाएर अभ एजेज, पृ. ४०१।

`येशूको शिक्षामा कुनै जाति वा अन्य राष्ट्रका मानिसहरू प्रति पूर्वाग्रह राख्‍न नहुने देखाएको छ। यस संसारमा जाति जाति, वर्ग र जात जातको बिचमा भइरहेको दुष्ट मनस्थितिबाट हामी कसरी स्वतन्त्र हुन सक्छौँ?`