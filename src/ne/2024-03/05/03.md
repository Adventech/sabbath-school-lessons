---
title:  हल्लीखल्ली र खैलाबैलाको बिचमा सुरिलो वा कानेखुशी गरेको के तपाईँले सुन्न सक्नुहुन्छ?
date:   29/07/2024
---

`येशू र सैतानका शक्ति वा दुष्ट आत्मा तथा उहाँलाई विश्‍वास नगर्नेहरूसँग भएको अचम्मको महान् द्वन्द्व मर्कूस ५:१÷२०मा खुलासा गरिएको छ। यस विवरणमा येशूको शक्तिको बारेमा हामी के सिक्न सक्छौँ?`

समुद्रको यात्रामा रातमा के भएको थियो अविस्मरणीय थियो। गेनसरेतको किनारमा जब येशू र चेलाहरू बिहानै आइपुगे तब त्यहाँ के भएको थियो त्यो अत्यन्तै प्रभावकारी थियो। दुष्ट आत्माले सताएको मानिसको इतिहास हृदयविधारक छ। उसलाई नियन्त्रण गर्न खोजेको सबै साङ्गला र डोरीहरूलाई चुँडालेर चिहानहरूमा चहारिरहेको थियो। ढुङ्गाहरूलाई लिएर आफूले आफैलाई रक्ताम्य गरेर घाऊ पार्दथ्यो। उसलाई कसैले नियन्त्रमा राख्‍न सकेको थिएन (मर्कूस ५:४)। दुष्ट आत्माले सताएको मानिस येशूको आमनेसामने पर्दछ।

त्यो मानिस येशूतिर झम्टिने गरेर दगुर्छ। चेलाहरूको बारेमा केही भनिएको छैन। शायद तिनीहरू भागाभाग भए होलान्। तर जब येशूको सामु त्यस मानिस आउँछ तब ऊ उहाँको अगाडि घुँडा टेक्छ वा लम्पछार पर्छ। उहाँलाई ढोग्दछ भन्ने अर्थ लिन सकिन्छ। उसलाई सहयोग गर्न सक्ने येशू महापुरुष हुनुहुन्छ भनेर त्यस मानिसले महसुस गरेको पाउँछौँ। तर जब उसले मुख खोल्दछ त उसभित्र रहेका दुष्ट आत्माहरू येशूतिर चिच्याउँछ। दुष्ट आत्माहरूको चिच्याहतमा त्यस मानिसको भित्री क्रन्धन वा सहयोगको निम्ति गरेको चित्कार कसले सुन्न सक्छ र? जब दुष्ट आत्माहरूले आफूहरूलाई सुँगुरमा पठाउन अनुरोध गर्छन् तब येशूले अनुमति दिनुहुन्छ। दुष्ट आत्माको पकडमा रहेका सुँगुरको बथान वा दुई हजार जति खैलाबैला गर्दै समुद्रमा हाम फाल्छन् र डुब्छन्। ती सुङ्गुरका मालिकहरूको निम्ति ठुलो लगानी ध्वस्त भएको थियो।

यसमा के अचम्मको कुरो छ भने तत्कालिन धर्मगुरुहरूले येशूलाई नचिनेतापनि दुष्ट आत्माहरूले उहाँ को हुनुहुन्छ भनेर ठ्याक्कै चिनेका थिए। उहाँको अगाडि आफूहरू निरिह भएको पनि तिनीहरूले आभास् दिएका थिए। त्यसकारण, तिनीहरूले आफूहरूलाई सुङ्गुरकहाँ पठाउन आग्रह गर्दै बिन्ति गरेका थिए (मर्कूस ५:१०)। तिनीहरूले उहाँको शक्ति र अधिकारलाई चिनेका थिए। तिनीहरूमाथि उहाँको शक्ति भएको तिनीहरूले महसुस गरेका थिए।

यस कथामा चित्रण गरेका चर्तिकलाहरू उल्लेखनीय छ।पहिलो त पुरानो करारको नियम अनुसार यहाँ जे भइरहेको छ त्यो संस्कार अनुसार अशुद्धतासँग कारोबार भइरहेको पाउँछौँ। लास र चिहानहरू अशुद्ध हो (गन्ती १९,१६)। रगतले मानिसलाई अशुद्ध बनाउँछ (लेबी १५)। सुङ्गुरहरू त अशुद्ध जनावर न हो (लेबी ११:७)।

दोस्रो उल्लेखनीय घट्ना त असल र खराबका शक्तिहरूको बिचमा भइरहेको संग्राम नै अशुद्धपना हो। येशूले दुष्टआत्माहरूलाई त्यस मानिसबाट निकाल्नुहुन्छ। यसमा येशू विजयी हुनुभएको देखाउँछ। दुष्टआत्माहरूले ती सुङ्गुरहरूलाई मार्दछन्।यसमा सैतान विजयी भएको देहाउँछ। सहरका मानिसहरूले येशूले गाउँ छोड्न अर्‍हाउँछन्। यसमा पनि सैतानको जित भएको देखाउँछ। येशूले निको भएको मानिसलाई गाउँमै उहाँले गर्नुभएको कामको बारेमा सुनाउन वा गवाही दिन पठाउनुहुन्छ। यसमा येशूको जित भएको देखाउँछ। त्यो मानिस आनकानी गर्दै आफ्नो गाउँ वा सहरमा जान्छ। तर उसको गवाही सबैलाई आश्‍चर्यचकित नै तुल्याउने थियो।

`तपाईँ जुनसुकै समस्याहरूसँग संघर्ष गरिरहनुभएतापनि यस कथाबाट येशूको शक्तिको बारेमा तपाईँले के सिक्न सक्नुहुन्छ?`