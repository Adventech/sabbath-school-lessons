---
title:  तालमा आश्‍चर्य कामहर
date:   27/07/2024
---

### यस अध्यायका मुल पदहरू
मर्कूस ४:३५÷४१, भजन १०४:१÷९, मर्कूस ५:१÷४३ र गन्ती २७:१७।

> <p>यस अध्यायको मुल सार पद</p>
> "तर उहाँले त्‍यसलाई अनुमति दिनुभएन, तर त्‍यसलाई भन्‍नुभयो, “तिमी आफ्‍नो घरमा गएर तिम्रा मित्रहरूलाई प्रभुले तिम्रो निम्‍ति गर्नुभएको महान्‌ काम र तिमीलाई देखाउनुभएको ठूलो दयाको वर्णन गरिदेऊ।” मर्कूस 5:19।

येशूको सेवाकार्य प्रायजसो गलिन ताल वा समुद्रको वरिपरि केन्द्रित थियो। यो ताल कमसेकम १३ माइल वा २१ किलोमिटर लामो छ र ८ माइल वा १३ किलोमिटर चौडाइ छ। त्यस क्षेत्रमा यो सबभन्दा ठुलो ताल थियो। त्यस क्षेत्रमा रहेका मानिसहरूको केन्द्रविन्दु त्यही ताल थियो।

गलिलको समुद्र पारि येशू र उहाँका चेलाहरू यात्रा गरेको विवरण दिएर मर्कूस ४ अध्याय समाप्‍त गरिन्छ। त्यस बिचमा ठुलो आँधिबेरी आउँछ र येशूले त्यसलाई सम्बोधन गरेर शान्त पार्नुहुन्छ। मर्कूस ६ पनि त्यही खालको विवरण दिएर समाप्‍त गर्दछ। यस समय येशू समुद्रको पानीमाथि हिँडेर डुङ्गामा चढिरहेका चेलाहरूकहाँ आउनुहुन्छ। ती दुई दृश्यहरूका बिचमा धेरै आश्‍चर्य कामहरू समुद्र र जमिनमा येशूले गर्नुभएको थियो। येशूका चेलाहरूको पहिलो सुसमाचारीय क्रियाकलाप भएको पाइन्छ। यस अध्यायको अध्ययनको विषयवस्तु ती कथाहरूमा आधारित छ।

ती नाटकीय कथाहरूले येशू को हुनुहुन्छ भनेर पाठकहरूलाई महसुस गराइन्छ। उहाँले आँधीबेरीलाई शान्त गर्न सक्नुहुन्छ, दुष्ट आत्माले सताएको मानिसलाई उहाँले निको पार्नुहुन्छ, उहाँको पछ्यौरा मात्र छोएर स्त्रीको रोग निको पार्नुहुन्छ, मरेकी केटीलाई उहाँले बौरि उठाउनुहुन्छ, उहाँले आफ्नो गाउँघरमा सुसमाचार प्रचार गर्नुहुन्छ, उहाँले चेलाहरूलाई सुसमाचार सुनाउन पठाउनु हुन्छ, ५०००लाई दुई वटा माछा र पाँचवटा रोटीले ख्वाउनुहुन्छ र समुद्रमाथि पनि उहाँको अधिकार छ भनेर त्यसमाथि उहाँ हिँड्नुहुन्छ। उहाँ परमेश्वरको पुत्र को हुनुहुन्छ वा उहाँ परमेश्वरको पुत्र नै हुनुहुन्छ भनेर ती विवरणबाट आफ्ना चेलाहरूलाई महसुस गराउन चाहेको ती कथाहरूबाट हामी पाउँछौँ।