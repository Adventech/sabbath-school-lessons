---
title:  आँधीलाई शान्त पार्नुहुन्छ
date:   28/07/2024
---

`मर्कूस ४:३५÷४१ पढ्नुहोस्। यस कथामा के हुन्छ र त्यसबाट येशू को हुनुहुन्छ भन्ने के पाठहरू हामी सिक्न सक्छौँ?`

मर्कूस ४ अध्यायको सुरुमा येशू डुङ्गामा चढेर समुद्रको किनारामा रहेको जनसमूहलाई सिकाउनुहुन्छ। पछि उहाँ डुङ्गाबाट ओर्लेर चेलाहरूसँग व्यक्तिगत रूपमा छलफल गर्नुभएको आभास मर्कूस ४:१०÷१२ दिँदछ। दिनभरिको थकान र पेलानले चेलाहरूले येशूलाई डुङ्गामा लानुहुन्छ। उहाँ अत्यन्तै थाक्नुभएकोले नै होला उहाँ डुङ्गामा चढ्नु बितिक्‍कै डुङ्गामा भएको शिरानीमाथि उहाँ निदाउनु हुन्छ। उहाँ सुत्‍नुभएको ठाउँ डुङ्गाको पछाडि भाग हुनुपर्दछ। अनि त्यस समुद्रमा ठुलो आँधीबेरी आउँछ। डुङ्गा छाल र हुरीले पानीको तलमाथि तैरिन थाल्छ। डुङ्गालाई बचाउन ती चेलाहरूले भरमग्दुर प्रयास गर्छन्। अनि आखिरमा हैरान भएर येशूलाई सम्झन्छन् र उहाँलाई उठाउँछन्। नाटकीय ढङ्गले आँधी शान्त हुन येशूले आदेश दिनुहुन्छ। अनि समुद्र शान्त हुन्छ। येशूको ईश्‍वरीय शक्तिको प्रदर्शनले चेलाहरू चकित हुन्छन् र भयभित पनि हुन्छन्।

`येशूले आँधीलाई शान्त गर्नुभएको घट्नासँग यह्वेको शक्तिलाई कसरी तुलना गर्न सकिन्छ? हेर्नुहोस् भजन १०४:१÷९`

मर्कूस ४:३५÷४१मा लेखिएको कथा बाइबलकै ढाँचासँग मिल्दछ। त्यो हो धार्मिक दर्शनमा थियोपानी theopany भनिन्छ। सर्वशक्तिमान परमेश्वर वा उहाँका स्वर्गदूतहरूमध्ये एकको प्रकतिकरण। यस घट्नामा परमेश्वरका चारवटा लक्षणहरूको चित्रण गरिएको छ: (१) देविक शक्तिको प्रदर्शन (२) मानव प्राणी भयभित हुन्छ (३) परमेश्वरको आदेश "नडराऊ" (४) जुन तरिकाले परमेश्वर वा स्वर्गदूत देखा पर्छन् त्यसबेला प्रकट गरिने बोलीहरू (५) त्यसबेला प्रकट भएको दिव्य शक्ति वा उपस्थितिमा मानवीय प्रतिक्रिया। ती पाँचमध्ये चारवटा स्वभावहरू जब येशूले समुद्रलाई शान्त गर्नुभयो त्यसबेला प्रकट भएको थियो। त्यसबेला येशूको ईश्‍वरीय शक्तिको प्रदर्शन भएको थियो। चेलाहरूको डर मानवीय डर हो। "तिमीहरू किन भयभित भयौँ?" भन्नेको अर्थ "भयभित नहोऊ" भन्न खोजिएको हो। "होइन, उहाँ को हुनुहुन्छ?" भन्ने चेलाहरूको प्रश्‍न मानिसको जवाफ वा प्रतिक्रिया हो। दिव्य प्रकाश वा ज्ञानको ज्योतिका शब्दहरू यस कथामा देखिएको छैन। परमेश्वरको ज्ञानको ज्योति र रहस्य प्रकट गर्ने मनसाय वा लक्ष्य मर्कूसको पुस्तकभरि देखिन्छ। यस पुस्तकमा येशूको बारेमा यथार्थ सत्यको खुलासा गरिएको छ। "होइन, आँधी र समुद्रले पनि उहाँको आदेश पालन गर्ने उहाँ को हुनुहुन्छ?" भन्ने चेलाहरूको प्रश्‍नको जवाफ पाठकहरूले नै येशूको बारेमा प्रकटिकरण गरिएको अध्ययनले दिनुपर्ने हुन्छ। उहाँ परमेश्वरको पुत्र हुनुहुन्छ र उहाँ प्रभु आफै हुनुहुन्छ भन्ने आभास प्रत्येक पाठकले पाउनै पर्दछ।

`परमेश्वरको शक्तिको बारेमा सोच्नुहोस्। यस शक्तिमा भर परेर तपाईँको जीवनमा आइ पर्ने सबै विषयहरू तपाईँ कसरी सामना गर्न सक्नुहुन्छ?`