---
title:  मिसन कथा
date:   02/08/2024
---

### अपेक्षा नगरिकनै हृदय परिवर्तन, भाग २

विश्‍वविद्यालयको विद्यार्थी भएको हैशियतले अनुशले धेरै पल्ट सुनेकी थिइन्, "जब तिमी ग्राडुयट हुन्छौँ तिमीले काम पाउनेछौ।" तर जब उनी ग्राडुयट भइन् कसले पनि उनलाई काम दिएन।

अनुशले काम नपाएकोमा उनको बाबुले धेरै चिन्ता गरिरहेका थिए। आर्मिनियामा छोराछोरीहरूले काम पाउन प्रायजसो बाबुले नै सहयोग गर्दछन्। कतिपय बाबुहरूले त कम्पनीका मालिकहरूलाई घुस ख्वाएर आफ्ना छोराछोरीहरू काम दिलाउँछन्। तर अनुशका बुबाले घुस ख्वाउन चाहेका थिएनन्। अब आफ्नै घरसहरमा अनुश बेरोजगार हुन पुगेकी थिइन्।

एक दिन उनले एउटा खबर समाचार पत्रमा पढिन्। एक अन्तरसम्प्रदायका इसाई संगठनले अमेरिकामा आर्मनियन भाषा उल्था गर्ने व्यक्तिलाई खोज्दै थियो। त्यो काममा तलब थोरै थियो। उनको सहरको नजिकको अर्को भान्डाजोर भन्ने ठाउँमा गएर उनले अस्थायी काम गर्नुपरेको थियो। अनुवादकको रूपमा काम गर्न उनले बाबुसँग अनुमति मागिन्। आर्मनिया प्रायजसो पुरुष प्रधान देश भएकोले छोराछोरीहरूले केही निर्णय गर्नुपर्‍यो भने बाबुसँग सोध्दछन्। अमेरिकनहरूसँग काम गर्नु राम्रो अवसर मिल्नेछ भनेर बाबुले ठानेर छोरीलाई जाऊ भनेर अनुमति दिए।

अनुशले काम पाइन्। उनी खुशी थिइन्। चार वर्ष अघि बाबुले अनुशलाई चर्च जान रोकेका थिए। उनले बप्‍तिस्मा लिन पनि बाबुले मनाही गरेका थिए। अब उनी बाइबल पढ्न थालेकी थिइन् र अरूहरूलाई येशूको बारेमा सुनाउन थालेकी थिइन्। त्यसको लागि त उनले तलब पनि पाएकी थिइन्। जब उनले काम गर्न थालिन् तब मिसिनेरी वा सुसमाचार प्रचारक गर्ने चाहना उनमा बढ्न थाल्यो। आफ्नो सपना कसरी पूरा गर्ने भनेर उनले सोच्न थालिन्।

उनले तीन दिने उपवास गरेर प्रार्थना गरिन्। उनले प्रस्थानको पुस्तकमा मोशाले परमेश्वरलाई जलिरहेको झाङ्गबाट बोल्नुभएको कथा पढिन्। परमेश्वरले मिश्र देशका फारो राजाकहाँ गएर आफूलाई सेवा गर्न मोशलाई अर्‍हाउनुभएको थियो। उनलाई पनि परमेश्वरले यो भनिरहनुभएको महसुस गरिन्, "तिम्रा बाबुकहाँ जाऊ र मलाई सेवा गर्न अनुमति माग।"

आफ्ना बाबुकहाँ अनुशा गइन् र सोधिन्, "बुबा के अर्को देशमा मिसिनेरी हुन अध्ययन गर्न सक्छु कि?" बुबाले उत्तर दिए, "अहँ!"

भोलिपल्ट बिहान अनुशले फेर प्रस्थानको पुस्तक पढिन् जहाँ राजा फारोले मोशाको कुरा सुन्न अस्वीकार गरेका थिए। परमेश्वरले मोशालाई फेरि पठाउनुभयो र भन्नुभयो, "फारोसँग कुरा गर।"

अनुशा फेरि बुबाकहाँ गइन्। "बुबा के म परमेश्वरको सेवा गर्न मिसिनेरी कार्यक्रममा अध्ययन गर्न सक्छु?" "सक्दैनौँ!" बुबाले फेरि जवाफ दिए।

उनी प्रस्थानको पुस्तक पढिनै रहिन्। जति जति परमेश्वरले मोशालाई फारोसँग कुरा गर्न अर्‍हाउनुभयो र उनले अस्वीकार गरे त्यति नै अनुशा आफ्नो बाबुकहाँ गएर आफ्नो प्रस्ताव राखिन्। बाबु एकदम रिसाए र एक दिन चिच्च्याएर भने,"तिमी स्थानीय चर्चमै जाऊ, बप्‍तिस्मा लेऊ र अरू देशमा जाने कुरा त्याग !"

अनुश अलमलमा परिन्। बाबुबाट त्यस्तो जवाफ पाउँला भनेर आशा गरेकी थिइनन्। उनले चर्चमा जान निर्णय गरिन्। उनी नजिकको सेभेन्थ÷डे एडभेन्टिस्टले सुसमाचारीय कार्यक्रम भेलामा सरिक भइन्। जब प्रचारकले को को बप्‍तिस्मा लिन चाहन्छ, उठ्नुहोस्!" भनेर आह्वान गरे तब अनुश उभिन्।

"के तिमी बप्‍तिस्मा लिन चाहन्छ्यौँ? तिम्रो बुबाको अनुमति छ त?" प्रचारकले सोधे। सबै जनालाई उनको कथा थियो। "बाबुले हुन्छ भन्नुभएको छ," भनेर अनुशले जवाफ दिइन्।

बाबुले अनुशको बप्‍तिस्मालाई रोकेनन्। अनुश हर्षले आनन्दित भएर पानीमा हाम फालिन्।