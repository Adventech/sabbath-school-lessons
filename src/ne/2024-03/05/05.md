---
title:  येशूलाई अस्वीकार गरिन्छ र सत्कार
date:   31/07/2024
---

`येशूलाई उहाँको गाउँघरमा किन अस्वीकार गरे वा उहाँलाई विश्‍वास गरेनन्? हेर्नुहोस्, मर्कूस 6:1-6।`

प्रायजसो सानो गाउँ वा सहरमा भएको मानिस प्रख्यात हुन्छ तब सबैको ध्यान त्यस मानिस तर्फ हुन्छ। तर नाजरथमा त भएन। येशू शिक्षक र निको पार्ने व्यक्ति हुनुभएकोमा उहाँको गाउँका मानिसहरूले आपत्ति जनाएका थिए। उहाँको सफलतालाई तिनीहरूले स्वीकार गर्न चाहेनन्। उहाँ सिकर्मी वा निर्माणकर्ताबाट गुरु हुन पुगेको मानिसहरूले सम्मान गर्न चाहेनन्। उहाँले उहाँका प्रायजसो आश्‍चर्य कामहरू कपर्नुममा गर्नुभएकोले उहाँ प्रति तिनीहरूले वैमनस्यता राखेको हुनुपर्दछ (लूका ४:२३)। परिवारसँग उहाँको मतभेद पनि भएको थियो।

`बप्‍तिस्मा दिने यूहन्नाको शिर छेडन भएको थियो। तर उनको त्यो वियोगान्त घट्ना र चेलाहरूको लक्षमा के भिन्नता थियो? हेर्नुहोस्, मर्कूस ६:७÷३०`

यो मर्कूसको पुस्तकमा भएको तेस्रो सैन्डविच वा चक्‍कीको कथा हो। चेलाहरूले येशूको सन्देश जताततै फैलाउने अभिभारा सुम्पिएको बिपरित हेरोद राजाले बप्‍तिस्मा दिने यूहन्नालाई झ्यालखानमा हालेर उनको मुख थुनिदिएको घट्नामा भिन्नता थियो। चेलाहरूलाई हल्का सामान बोकेर यात्रा गर्नु र तिनीहरूको खानपिन र बस्नको लागि तिनीहरूलाई सत्कार गर्नेमाथि भर पर्न येशूको आदेश थियो। यो रणनीतिले मिसिनेरी वा प्रभुको निम्ति काम गर्ने वा सेवा गर्नेहरू अरू सर्वसाधारण विश्‍वासीहरूमा भर पर्न सिकाउँछ। यसले गर्दा सत्कार गर्ने र सुसमाचार प्रचार गर्नेको बिचमा आत्मिय बन्धन हुन्थ्यो।

तर बप्‍तिस्मा दिने यूहन्ना, हेरोद र उनका परिवारसँग यूहन्नाको कुनै आत्मियता वा मायाको बन्धन थिएन। हेरोडले कामवासनामा आएर आफ्नो इज्जत थाम्न हेरोडियासको पुत्रीको अनुरोधलाई अस्वीकार गर्न सकेनन्। यूहन्नाको हत्याको बारेमा विस्तृत विवरण लेखिएको छ। हेरोदियासको षडयन्त्र अनुसार यूहन्नालाई मार्न लगाइको थियो तर उनको शिर मागेर प्लेटमा राखेर सुम्पिने विभत्स अनुरोध हेरोदियासकी पुत्रीले थपेकी थिइन्।

जब बार्‍ह चेलाहरूले पश्‍तात्तापको सन्देश सुनाइरहेका थिए त्यसैबेला विवेक र नैतिकतालाई नमिच्न बुलन्ध आवाज बप्तिस्मा दिने यूहन्नाले उठाएका थिए। यूहन्नाको मृत्युले येशूको मृत्युको अग्रिम सूचक थियो। यूहन्नालाई पनि मारेर गाडिएको थियो र उनी बौरिउठेका थिए भनेर सन्देश फैलाइएको थियो (मर्कूस ६:१४÷१६,२९)। येशूको मामिलामा पनि त्यही थियो (मर्कूस १५,१६)। यो समान्तर कथाहरूले येशू र उनका चेलाहरूमा आउने शङ्कटलाई औँल्याउँदछ।

`के तपाईँलाई पनि मानिसहरूले येशूलाई जस्तै छि:छि: दुरदुर गरेको अनुभव गर्नुभएको छ? के तपाईँ पनि बुझ्नै नसक्ने शङ्कटमा पर्नुभएको छ? तिनीहरूबाट तपाईँले के पाठ सिक्नुभयो जसले गर्दा आउने शङ्कटलाई तपाईँ सामना गर्न सक्षम् हुन सक्नुहुन्छ?`