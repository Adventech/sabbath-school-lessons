---
title:  येशूसँग तलमाथि
date:   30/07/2024
---

`मर्कूस ५:२१÷२४ पढ्नुहोस्। यहाँ याइरसका उल्लेखनीय चरित्रहरूको बारेमा के बुझ्न सक्नुहुन्छ?`

याइरस जस्ता धार्मिक अगुवाहरू प्रायजसो येशूलाई मन पराउँदैनथे (मर्कूस १:२२, ३:३,६, लूका १३:१४)। तर उनी पीडामा थिए। येशूको अगाडि लम्पछार पर्दा उनी कतिको दयनीय थिए भनेर बताउँछ। आफ्नी छोरी मर्न लागेकोलाई बचाउन उनको अनुरोध जोसुकै बाबुआमाले महसुस गरेको हुन्छ। तर येशूले उनलाई सहयोग गर्न सक्नुहुन्छ भन्ने विश्‍वास उनमा थियो। येशूले केही नभनीकनै त्यस बाबुसँग उनको घरमा लम्किनुहुन्छ।

`तर याइरसको घरमा जाँदै गर्दा बिच बाटोमा येशू अलमलमा पर्नुहुन्छ वा उहाँ रोक्नुहुन्छ। त्यो केले भएको थियो? हेर्नुहोस्, मर्कूस 5:24-34।`

येशू अगाडि बढिरहनुभएको कथा अचानक अर्को दृश्यले रोक्दछ। बार्‍ह वर्षसम्म रगत बहने भयानक व्यथाले सताइहेकी स्त्री कसैले थाहै नपाइकन येशूभएको हुलमा पस्छिन्। हृदयमा दयाको भिष माग्दै उनी त्यहाँ पस्न साहस गरेकी थिइन्। याइरस र स्त्रीको कथा मर्कूसमा भएको दोस्रो सैन्डविच वा चक्‍कीको कथा हो (पहिलो मर्कूस ३:२३÷३५मा पाइन्छ)। याइरस र स्त्री विपरित ढङ्गले येशूकहाँ सहायताको निम्ति आउँदछन्।

त्यो स्त्री डराइ डराइ येशूको पछाडि आउँछिन् र उहाँको पछ्यौँको टुप्पो छुन्छिन्। तुरन्तै उनको रगत बग्ने रोग निको हुन्छ। तर सारा स्वर्गको मालिक येशू त्यस अवला स्त्रीको निम्ति टक्‍क रोक्नुहुन्छ र सबैलाई चकित पार्ने गरेर सोध्नुहुन्छ, "मलाई कसले छोयो?"

लामो समयसम्म बिरामी भएकी स्त्री अचानक निको त हुन्छिन् तर येशूलाई छुँदा उहाँ रिसाउनुभयो कि भनेर उनी डराउँछिन्। त्यस समयको दृश्य अत्यन्तै भावपूर्ण थियो। तर येशूले त्यस स्त्रीको शरीर मात्र होइन उनको आत्मा वा मनस्थितिलाई पनि निको पार्न चाहनुभएको थियो।

अब हामी याइरसतिर फर्किन्छौँ (मर्कूस ५:३५÷४३)। यहूदी सभाघरको मुखिया याइरसको निम्ति त्यो क्षण अत्यन्तै संघर्षमय नै थियो। आफ्नी छोरी मरिसकेकी खबर सुन्दा उनलाई के भयो होला वा उनको दिमागमा कस्तो द्वन्द्व चल्यो होला? याइरसलाई शान्त गराउनुभएर येशू केटी भएको कोठामा पस्नुहुन्छ। त्यसबेला त्यस केटीका बाबुआमा, पत्रुस, याकूब र यूहन्नालाई मात्रै कोठामा आउन अनुमति दिनुहुन्छ। केटी मरेकी छैन तर सुतिरहेकी छिन् भनेर येशूले जिकिर गर्नुहुन्छ। त्यस मरेकी केटीका वरिपरि रहेका भाडाका रुने मानिसहरू सबैलाई कोठाबाट येशूले निकाल्नुहुन्छ (त्यस समयको चलन अनुसार प्रतिष्ठित मानिसले मानिसहरूलाई भाडामा लिएर शोक मनाउन सक्थे)। त्यस केटीको हात समातेर येशूले भन्नु हुन्छ "टालिथा कुम अर्थात् नानी उठ। तलिथाको खास अर्थ पाठो हो। यो बालबालिकाहरूलाई घरमा माया गरेर सम्बोधन गर्ने भाषा हो। त्यो केटी उठ्छिन् तर सबैलाई यो घट्नालाई गोप्य राख्‍न येशूले आदेश गर्नुहुन्छ। येशूको काम वा उहाँले प्रकट गर्नुभएको कार्यलाई गुपचुप राख्‍ने आदेश मर्कूसभरि पाउँछौँ। यसले येशू को हुनुहुन्छ भन्ने सन्देशलाई त कसैले लुकाउन त सक्दैन नै।