---
title:  थप जानकारी
date:   02/08/2024
---

एलेन जी॰ ह्वाइटद्वारा लिखित द डिजाएर अभ एजेजको पृ. ३३३÷३४८ को "पिस बी स्टिल" र "द टच अभ फेथ।"

"येशूका प्रत्येक भक्त परमेश्वरको तालिममा रहेको हुन्छ। त्यो मानिस संसारको मोहमा फसेको छैन, सांसारिक संस्कार, परम्परा र आनीबानीमा फसेको छैन भनेर आफ्नो जीवनशैलीबाट प्रकट गर्नु पर्छ। प्रत्येक येशूभक्तले परमेश्वरको चाहना वा लक्षको ज्ञान प्राप्‍त गर्न व्यक्तिगत अनुभव गर्नु आवश्यक छ। हामी प्रत्येक व्यक्तिगत रूपमा नै हाम्रो हृदय वा विवेकमा परमेश्वर बोलिरहनुभएको आभास पाउनै पर्छ। जब परमेश्वरसम्मत नभएको प्रत्येक आवाजलाई पन्छाउँछौँ, शान्तमय वातावरणमा उहाँको सम्मुख उहाँलाई पर्खेर बस्छौँ, तब मौन वा शान्त रहेको भित्री आत्मा वा अन्तरविवेकले उहाँको आवाजलाई बढि स्पष्टसँग सुन्न सक्षम हुन्छ। उहाँले हामीलाई यसरी अर्‍हाउनुहुन्छ: “शान्‍त होओ, र म परमेश्‍वर हुँ भनी जान। जाति-जातिहरूमा म उचालिनेछु, पृथ्‍वीमा म उचालिनेछु।” भजन 46:10। यहाँ नै हामीले सही वा सक्‍कली विश्राम पाउँछौँ। परमेश्वरको निम्ति परिश्रम गर्ने सबैको निम्ति यो नै प्रभावकारी परिक्षण हो। हतार हतारमा लम्किरहेको भीडमा र तिब्र गतिले चलिरहेको जीवनका क्रियाकलापका तनावहरूमा परमेश्वरमा विश्राम पाएका भक्तजनहरूले तिनीहरूको वरिपरि उहाँको उज्यालो ज्योति र शान्त वातावरण भएको आभास तिनीहरूले पाउँछन् र जीवनको कदममा अघि बढ्न, तिनीहरू ताजा र फुर्तिलो हुन्छ। तिनीहरूको जीवनबाट सुगन्ध वा सुवासको सास फेरिरहेको हुन्छ। यस गुणले सजिएको व्यक्तिले परमेश्वरको दिव्य शक्तिलाई प्रकट गरिरहेको हुन्छ र मानिसहरूका हृदयमा उसको उपस्थिति चम्किरहेको हुन्छ।"÷एलेन जी. ह्राइट, द डिजाएर अभ एजेज, पृ॰ ३६३।

"कतिपय असंतुष्ट हृदय भएका भक्तजनहरूले यी प्रश्‍नहरू गरिरहेका हुन्छन्: हजारौँ मानिसहरूको सामु अनेकौँ आश्‍चर्य काम गर्नुहुने येशूले उहाँका जनहरूलाई उहाँले किन सुस्वास्थ्य, बल र भौतिक सम्पत्तिहरूको आशिष दिनुहुन्न, अत्याचारीहरूको दमनबाट स्वतन्त्र गर्नुहुन्न र तिनीहरूलाई शक्तिसम्पन्न गराएर तिनीहरूलाई सम्मान गर्नुहुन्न? आफूलाई परमेश्वरले पठाउनुभएको हो भनेर दावी त गर्ने तर इस्राएलको राजा वा अधिपति हुन अस्वीकार गर्ने येशूको रहस्यमय मिजासको गहिर्‍याइ कुनै मानव प्राणीले बुझ्न सक्दैन। उहाँ स्वतन्त्र सेनानीको अगुवा हुने भूमिका खेलेर इस्राएललाई दमन गर्ने रोमीहरूबाट स्वतन्त्र पार्न अस्वीकार गर्दा मानिसहरूले उहाँलाई गलत सम्झेका थिए। आफूले दावी गर्नुभएको अनुसार चल्न उहाँ नै सुरो नहुनुभएको कारण उहाँ आफ्नै दिव्य लक्षको स्वभावलाई शङ्का गर्नुभएको थियो भनेर कतिपयले अनुमान गर्दछन्। यस मनस्थितिलाई दिमागमा खेलाइ राख्यो भने उहाँलाई शङ्का गर्ने हृदयका बाटोहरू खुला गरिरहेको हुन्छ। सैतानले रोपेको यस खालको बीउलाई उम्रिन दिँदा येशूको बारेमा गलत सम्झिन्दै उहाँलाई त्याग्न र उहाँको बिरुद्धमा गद्दारी गर्न पनि मानिस पछि हट्दैन।" ÷द दिजाएर अभ एजेज, पृ॰ ३६५।

**चिन्तनमनन**:

`तपाईँलाई येशूले केबाट स्वतन्त्र गर्नुभयो भनेर कसैले सोध्यो भने त्यसको जवाफ तपाईँले कसरी दिने?`

`कतिपय समयमा असल, परमेश्वरका भक्त बप्‍तिस्मा दिने यूहन्ना जस्ता मानिसहरूलाई झ्यालखानामा हालिन्दै तिनीहरूको हत्या गर्न परमेश्वरले किन अनुमति दिनुहुन्छ? यसबारे चिन्तन गर्नुहोस्। यो बुझ्नै नसक्ने परिस्थितिको बावजुद पनि परमेश्वरमा हामीले कस्तो किसिमको आशा पाइरहन सक्छौँ?`

`चर्चमा थोरै स्रोतहरू भएतापनि येशूले ५००० लाई ख्वाउनुभएको विवरणले हामीले के पाठहरू सिक्न सक्छौँ?`

`मर्कूस ५ र ६मा चित्रण गरेको येशूलाई आत्मसात गर्दै आधुनिक समयमा मानिसहरूले येशूको बारेमा भएका विभिन्न धारणाहरूसँग तुलना गर्नुहोस्। कतिपय मानिसहरू येशूलाई नै प्रयोग गरेर राजनैतिक रूपमा शक्तिशाली हुन खोज्छन्, आफ्नो भाउ खोज्छन् र अरूलाई दवाउँछन्। के यो येशूनीति अनुसार हो र?`