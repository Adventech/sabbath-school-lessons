---
title:  विश्राम लिन आदेश (सल्लाह वा सुझाव होइन)
date:  23/08/2021
---

छ दिन लगाएर बनिएको  सृष्टि धेरै असल वा राम्रो त होला तर सृष्टिको काम पूरा भएको थिएन अर्थात् सृष्टिले पूर्णता प्राप्त गरेको थिएन। परमेश्वरले विश्राम लिनुभएपछि सृष्टिको काम सम्पन्न हुन्छ र सातौँ दिन साबथलाई विशेष आशिष दिनुभएर सबै सृष्टिको स्मारक परमेश्वरले स्थापना गर्नुभएको थियो। उत्पत्ति २:३मा स्पष्टरूपमा उल्लेख गरिएको छ " अनि परमेश्वरले सातौँ दिनलाई  आशिष दिनुभयो र त्यसलाई पवित्र पार्नुभयो, किनभने उहाँले गर्नुभएको सबै कामबाट उहाँले विश्राम लिनुभएको थियो। आफूले सृष्टि गरेको र बनाइएको थोकबाट परमेश्वरले विश्राम लिनुभएको  थियो" (रूपान्तरित)।

परमेश्वरको सृष्टिको पोकोको एक भाग साबथ हो। यदि भनौँ भनेर साबथ सृष्टिको चरमविन्दु थियो। परमेश्वरले विश्राम बनाउनुभएर मानव समाज आराम गर्न उहाँले विशेष समय सृष्टि गर्नुभएको थियो। त्यसबेला आदम र हव्वामात्रै थिए। तिनीहरूले दैनिक कामहरू छोडेर तिनीहरूको सृष्टिकर्तासँग बसेर विश्राम गर्दै वैचारिक र आत्मिक आदानप्रदान गरोस् भनेर सातौँ दिन छ दिनबाट अलग गरिएको थियो।

दुर्भाग्यबस यस संसारमा पाप पस्यो र सबै थोक परिवर्तन भयो। परमेश्वरसँग आमनेसामने हुने सम्पर्क टुट्यो। बरू परमेश्वरको आधिपत्यलाई भन्दा शैतानको कुरा सुनेर मानव आधिपत्यलाई रोज्दा अनेकौँ दु:खको सामना मानिसहरूले गर्न रोज्यो, जस्तै पिडादायक प्रसबबेदना, कडा परिश्रम, पारिवारिक मामिलामा झैँझगडा र मनमुताव आदि। यस पतित संसारमा भइरहेको कहालीलाग्दो परिस्थितिमा को सहभागी भइरहेको छैन होला? यद्यपि, साबथको अवधारणाले हाम्रो सृष्टिलाई याद दिलाउँछ र हाम्रो पुनर्सृष्टिको आशा र प्रतिज्ञालाई र्औँल्याउँछ। पाप आउनुभन्दा अघि नै तिनीहरूलाई साबथको विश्रामको आवश्यकता थियो भने पाप पछि झन कतिको  आवश्यकता छ?

धेरैवर्ष पछि जब परमेश्वरलले उहाँका जनहरूलाई इजिप्टको दासत्वबाट उद्धार गर्नुहुँदा उहाँले यस विशेष दिनलाई याद गर भनेर उहाँले सम्झाउनुहुन्छ।

`प्रस्थात २०:८-११ पढ्नुहोस्। सृष्टिसँग बुनएको साबथ कतिको  महत्त्वपूर्ण छ भनेर ती पदहरूले हामीलाई कसरी सिकाउँदछ?`

हेर्नुहोस्, "८ “शबाथ-दिन पवित्र मान्नुपर्छ भनी याद राख्नू।  ९ छ दिनसम्म परिश्रम गरेर आफ्ना सबै काम गर्नू,  १० तर सातौँचाहिँ दिन परमप्रभु तिमीहरूका परमेश्वरको निम्ति शबाथ-दिन हो। त्यसमा तिमीहरूले केही काम नगर्नू, न त आफ्नो छोराले, न छोरीले, न कमारा-कमारीले, न गाईबस्तुले, न मूल ढोकाभित्र भएको परदेशीले केही काम गरोस्। ११ किनकि छ दिनमा परमप्रभुले आकाश, पृथ्वी, समुद्र र तिनमा भएका सबै थोक बनाउनुभयो, तर सातौँ दिनमा चाहिँ विश्राम गर्नुभयो। त्यसकारण परमप्रभुले शबाथदिनलाई आशिष् दिनुभयो, र त्यसलाई पवित्र गर्नुभयो।"

यस आदेशमा  हामी कहाँबाट आयौँ भनेर सम्झिरहन परमेश्वरले आह्वान गर्नुहुन्छ। कतिपय वैज्ञानिक वा अरू दर्शन वा विद्याहरूले हामी कुनै अचानक, चिसो, चासोरहित र अन्धो शक्तिको उपज हो भनेर सिकाउँदछ। तर बाइबलले त्यस धारणा आधारहिन भन्दै हामी परमेश्वरको स्वरुपमा सृष्टि भएका मानव प्राणी हौँ भनेर हाम्रो सृष्टिलाई गौरवशालीरूपमा प्रस्तुत गर्दछ। हामी परमेश्वरसँग सङ्गति गर्न रचिएका हौँ। इस्राएलीहरूलाई दास बनाएर तिनीहरूलाई धुलोपिठो गरि व्यवहार गरिएको थियो। तर परमेश्वरको सामु तिनीहरू सम्माननीय सृष्टि भएको आभास् दिलाएको थियो। प्रत्येक साबथ तिनीहरू को हुन् भनेर विशेष गरि सम्झिन आह्वान गरिएको थियो। तिनीहरू परमेश्वर आफैको स्वरुपमा सृष्टि भएको हो भनेर सम्झिरहनु महत्त्वपूर्ण मानिएको थियो।

"साबथले सृष्टिको कामको सम्झनाको चिनो भनेर देखाएको हुनाले यो  ख्रीष्टको प्रेम र शक्तिको पनि चिनो हुन गएको छ।"-एलेन जी ह्वाइट, द डिजाएर अभ एजेज्, पृ. २८१बाट रूपान्तरित।

`बाइबलले सिकाएको छदिन लगाएर गरिएको सृष्टिको शिक्षा सोच्नुहोस्। प्रत्येक हप्ताको एक दिन वा हाम्रो जीवनको सातौँ भागको एक भाग परमेश्वरको सृष्टिलाई सम्झिने आदेश कतिको महत्त्वपूर्ण छ? यो भन्दा अरू महत्त्वपूर्ण आदेश अरू के छ र? उत्पत्तिको पुस्तकमा चित्रण गरिएको हाम्रो सत्य उत्पत्तिलाई सम्झिरहनु हाम्रो जीवनलाई अर्थमूलक बनाउन कतिको निर्णायक हुन्छ?`