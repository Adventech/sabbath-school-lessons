---
title:  थप जानकारी
date:  27/08/2021
---

"परमेश्वरको सृष्टि गर्ने शक्तिको सम्झना वा स्मारक भएको देखाउनको निम्ति परमेश्वरले मानिसहरूलाई साबथ दिनुभएको थियो। यसले गर्दा उहाँका कामहरूमा उहाँको हात छ भनेर तिनीहरूलाई थाहा पाउन दिएको छ। सृष्टिकर्ताको महिमालाई उहाँले सृजनुभएका कामहरूद्वारा हामीले हेर्नसकुन् भनेर साबथले हामीलाई घचघच्याउँछ। ...सबै दिनहरूको दिनभन्दा पनि माथि पारेर यस पवित्र विश्राम दिनमा परमेश्वरले प्रकृतिमा लेख्नुभएको सन्देश हामीले अध्ययन गर्नुपर्छ।...जब हामी प्रकृतिको मूलभित्र हामी नजिक आउँछौँ तब ख्रीष्टको उपष्थिति हाम्रो सामु वास्तविकता हुन आउँछ र हामीहरूका हृदयहरूमा उहाँको शान्ति र प्रेम गुञ्जिनेछ।"-एलेन जी ह्वाइट, क्राइस्ट अबजेक्ट लेसनस्, पृ. २५,२६बाट रूपान्तरित।

"मिश्रदेशको दासत्वबाट इस्राएलीहरूलाई फुत्काउनुको एउटा महत्त्वपूर्ण कारण हो कि तिनीहरूले परमेश्वरको पवित्र साबथलाई पालन गर्न सकुन्।...जब राजा फारोले मोशा र हारुनसमक्ष आफ्नो गुनासो राखे तब तिनीहरूले साबथको पवित्रताको शिक्षालाई दोहोर्याएका थिए, 'तिनीहरूको (आफ्ना जनहरूको) बोझबाट तिनीहरूले विश्राम लिउन्' प्रस्थान ५:५। यसको अर्थ साबथको सुधार मोशा र हारुनले इजिप्टमै सुरु गरेका थिए।

"साबथ पालन गर्नुभनेको तिनीहरू इजिप्टमा दास भएर बसेका थिए भन्ने सम्झनाको निम्ति हुने होइन, यद्यपि सृष्टिको सम्झनाको पालन गर्नेमा इजिप्टको धार्मिक दवावबाट तिनीहरू स्वतन्त्र भएका थिए भनेर हर्ष भएर पालन गर्ने समावेश भएको थियो। इजिप्टको धार्मिक दवावले गर्दा तिनीहरू साबथलाई स्वतन्त्ररूपमा पालन गर्न सजिलो भएको थिएन। त्यही प्रकारले, तिनीहरू इजिप्टको दासत्वबाट उद्धार गरिएको कार्यले गरिब, विपन्न वर्ग, दविएका, टुहुराहरू, विधवीहरू र पिडित मानिसहरूप्रति कोमल हृदयको आगो सधैँ बलिरहुन् भनेर साबथको गरिमा तिनीहरूलाई प्रस्तुत गरेको थियो।"-एलेन जी ह्वाइट, फ्रम इटरनिटी पास्टमा उहाँको थप टिप्पणी, पृ. ५४९बाट रूपान्तरित।

**चिन्तनमनन**

`अ. कतिपय इसाईहरूमा अझ केही एडभेन्टिस्टहरूले पनि ईश्वरीय विकाशबाद सिद्धान्तले सृष्टको वाख्या गरिन्छ भनेर सिकाउँछन्। तर त्यस खालको विकाशवाद शिद्धान्त र आधिकारिक सेभेन्थ-डे एडभेन्टिस्टको शिक्षामा के फरक छ। खरबौँ वर्ष पहिले भएको सृष्टिको सम्झनामा सातौँ दिन पवित्र राख्नको लक्ष्य के छ र, विशेष गरेर परमेश्वरले यस संसारलाई पहिलो छ दिनमा सृष्टि गर्नुभयो र साथबलाई पवित्र बनाउनुभयो भनेर उहाँको वचनले स्पष्ट पारेको सन्दर्भमा?`

`आ. हप्ताको कुनै एक दिन विश्राम लिए वा परमेश्वरको आराधना गरे पुगिहाल्छ नै भन्ने तर्कलाई तपाईँले कसरी हेर्नुहुन्छ? वा कतिपयले येशू नै हाम्रो साबथ विश्राम हुनुहुन्छ कुनै दिन पालन गर्नु पर्दैन भनेर पनि कतिपय इसाईहरूले नै तर्क गर्छन्। त्यसमा तपाईँ के भन्नुहुन्छ?`

`इ. साबथलाई पवित्र राख्नु भनेको सही स्वतन्त्रता के हो भनेर देखाउने भएकोले साबथमा अनेकौँ विधि, नीति र बन्देज लगाएर त्यस दिनलाई बोझ बनाउनेबाट कसरी हलुको पार्ने?`

`ई. कतिपय इसाईहरूले सातौँ दिन साबथ पालन गर्नुभनेको कामद्वारा मुक्ति खोज्न प्रयास गरिएको हो भनेर दावी गर्छन्। सातौँ दिन साबथमा विश्राम गरेर हामीहरू स्वर्ग जाने प्रयास गरिरहेका छौँ भन्ने तर्कलाई हामी के भन्ने?`