---
title: कथा
date:  27/08/2021
---

पेट्रोल पम्पमा स्वर्गदूत

लम्पाइ सिहाभोङ्ग, ६४, अमेरिकामा शरणार्थी

अमेरिकाको शिकागो सहरमा भएको दिमागलाई नै रनभुल्ल पार्ने खालको राजमार्गहरू देखेर लम्पाइ अलमलमा परिरहेकी थिइन्। त्यस्तो राजमार्गहरूमा आफ्नो श्रीमानलाई कहाँ भेट्टाउने भनेर चिन्तित भएकी थिइन्। आफ्नो कारको पछाडि चार जना छोराछोरीहरू बसेका थिए र अब आफूचाहिँ के गर्ने भनेर सुर्ता गर्दै थिइन्।

त्यस दम्पत्ति दक्षिणपूर्व एशियाको लाओसबाट अमेरिकामा शरणार्थी भएर आएको थियो। तिनीहरू आफ्ना छ जना छोराछोरीहरूलाई कारमा राख्दै अमेरिकामा कामको खोजिमा लागिरहेका थिए। तिनीहरू क्यालिफोर्नियाको साक्रमेन्टो सहरलाई छोड्दै यात्रा गरिरहेका थिए। प्रथम पटक त्यस परिवार १४०० माइल वा २२५० किलोमिटर यात्रा गन्तव्य सहरमा गरिसकेका थिए। तिनीहरू नेब्रास्का राज्यको ग्राण्ड आइल्यान्ड भन्ने सहरमा जाँदै थिए। अङ्ग्रेजी कम बोल्नेहरूको निम्ति एउटा कारखानामा काम पाइन्छ भनेर सुनेकोले तिनीहरू त्यसतर्फ यात्रा गर्दै थिए। जब तिनीहरू त्यस कारखानामा आइपुगे तब त्यस कारखानामा अरू नयाँको लागि ठाउँ खालिछैन भन्ने थाहा पाए किनकि त्यस कारखानामा चाहिने कामदारहरू भर्ना भइसकेका थिए। अब तिनीहरू अमेरिकाको मध्य भागमा छ जना छोराछोरीहरू साथै घरबारविहिन, कामविहिन र अलिअलिमात्र अङ्ग्रेजी बोल्ने भएर अलपत्रमा परिरहेका थिए।

अझ परिस्थितिलाई गम्भिर पार्न लम्पाइले अमेरिकाको राजमार्गहरूमा कार हाँक्न चाहेकी थिइनन्। उनले क्यालिफोर्नियामा कार हाँक्न सिकेर भरखरैमात्र लाइसेन्स पाएकी थिइन्। क्यालिफोर्नियाबाट दुई जना साथीहरू नेब्रास्कामा जान साथ दिएका थिए। एक जनाले लम्पाइको कार हाँकेको थियो भने अर्कोले सामान ओसार्ने ट्रक हाँकेको थियो। तर साथीहरूले लम्पाइलाई नेब्रास्कामा छोडेर अन्तै गएका थिए।

कामको खोजिमा र सरसल्लाहको निम्ति जताततै फोन गरेपछि लम्पाइ र उनको श्रीमानले मिशिगन राज्यकै हलान्ड भन्ने सहरमा काम पाइन्छ भनेर सुनेका थिए। त्यसकारण तिनीहरू अर्को ७५० माइल वा १२०० किलोमिटर यात्रा गर्दै थिए। परमेश्वर आफ्नो साथमा रहनुभएकोले अमेरिकाको राजमार्गहरूमा कार हाँक्न लम्पाइले सुर कसेकी थिइन्। तिनीहरू अझ १२ घन्टा लामो यात्रा गर्दै मिशिगनतर्फ जाँदै थिए। उनको श्रीमानले आफूसँग भएको घरका सबै सामानहरू बोक्ने ट्रक हाँक्दै थिए। उनको साथमा दुई जना छोराछोरीहरू थिए। लम्पाइले आफ्नो कारमा चार जना छोराछोरीहरू लिएर श्रीमानको पछि लाग्दै कार हाँक्दै थिइन्।

सबै कुरा राम्रो भइरहेको थियो तर जब तिनीहरू शिकागो सहरमा पुग्दै थिए अनि परिस्थिति भताभुङ्ग हुन थाल्यो। लम्पाइले आफ्नो श्रीमानलाई नजिकैबाट पछ्याउँदै थिइन् तर अनगिन्तियौँ कारहरूको बीचमा आफ्नो श्रीमानको ट्रकलाई उनले देख्न सकिनन्। सडकको रनभुल्ल बनावटदेखि चकित र अलमल हुँदै आफू कहाँ जाने हो सो लम्पाइले निर्णय गर्न नसक्दा आफू पेट्रोल पम्पमा रोक्न निधो गरिन्। न त उनीसँग न त उनको श्रीमानसँग मोबाइल फोनहरू थियो। आफ्नो श्रीमानसँग कसरी सम्पर्क गर्ने उनलाई थाहै भएन साथै आफू कुन स्थानमा जाने हो उनको दिमागमै घुसाउन सकेनन्। उनको केवल एउटैमात्र आशा थियो, त्यो हो परमेश्वर। जब उनी र उनको परिवार थाइल्याण्डको शरणार्थी सिबिरमा थिए केही सुसमाचार प्रचारकहरू त्यस सिबिरमा आएर परमेश्वरको बारेमा सुनाएका थिए। त्यो सम्झेर उनलाई खुशी लागिरहेको थियो। उनी र उनका चारजना छोराछोरीहरू परमेश्वरसँग सहायता माग्दै दिलैदेखि प्रार्थना गर्न थाले।

जब तिनीहरूका आँखाहरू खोले तब एक जना मिलनसार व्यक्ति उनको कारतिर आइरहेको उनले देखिन्। "तपाईँ, तपाईँको श्रीमान भुईको खोजिमा हुनुहुन्छ जस्तो मलाई लाग्छ, हो?" चकित पारेर त्यस व्यक्तिले उनलाई सोधे। "होत नी!" अचम्म मान्दै लम्पाइले जवाफ दिइन्।  "यस अपरिचित व्यक्तिले मेरो श्रीमानको नाम कसरी थाहा पाए?" भनेर मनमनै अचम्म मान्न थालिन्।"तपाईँ आफ्नो कार हाँक्नुहोस् र मलाई पछ्याउनुहोस्। तपाईँको श्रीमानलाई  भेट्टाउन म मद्दत गर्नेछु," आफ्नो कारमा पस्दै उनले भने।

उनलाई पत्याउँदै लम्पाइ शिकागोको रनभुल्ल पार्ने राजमार्गहरूमा त्यस व्यक्तिको पछिपछि लागिन्। अनि अलिपर अचानक उनले उनको श्रीमानको ट्रक देखिन्।

अत्यन्तै आभारित भएर उनी र उनका छोराछोरीहरूका आँखाहरूमा आँशुले भरिएको थियो। त्यस मानिसलाई धन्यवाद दिन जब उनी फर्किन् तब त्यस अपरिचित मानिस त गइसकेको थियो। तिनीहरूले त्यस मानिसलाई धन्यवाद दिनुभन्दा पहिले नै उनको कार अलप भइसकेको थियो।

लम्पाइ र उनको श्रीमान मिशगन राज्यको हलान्डमा सुरक्षितसाथ आइपुगे। त्यहाँ दुवै लम्पाइ र उनको श्रीमान भ्युइले स्थानीय बोट कम्पनीमा काम पाए। त्यस कम्पनी सेभेन्थ-डे एडभेन्टिस्ट परिवारको थियो। तिनीहरू हलान्ड सेभेन्थ-डे एडभेन्टिस्ट चर्चमा सामेल हुन थाले। अनि छिट्टै तिनीहरूले लाओसका आफ्ना साथीहरूलाई पनि चर्चमा सरिक हुन बोलाए। चर्चले तिनीहरूको निम्ति सानो कोठा दिए जहाँ तिनीहरू आफ्नै भाषामा आराधना गर्न सकेका थिए। चर्च बढ्दै गए र आज तिनीहरूको आफ्नै चर्च छ जहाँ लम्पाइले खुब रमाइलो मानेर परमेश्वरको बारेमा सुनाइरहेकी छिन्। पेट्रोल पम्पमा परमेश्वरले कसरी उहाँको स्वर्गदूत पठाउनुभयो भनेर उनले सबैलाई आनन्दसाथ आज सुनाइरहेकी छिन्।

(सन २०११को साबथस्कूलको त्रैमासिक भेटीले अमेरिकामा रहेको लाओसका शरणार्थीहरूलाई सहयोग गर्न र सुसमाचारीय काम गर्न सहयोग मिलेको थियो)।

-लेखक, टेरी साइली, नर्थ अमेरिकाको सेभेन्थ-डे एडभेन्टिस्ट चर्चको शरणार्थी हेर्ने निकायको संयोजक।