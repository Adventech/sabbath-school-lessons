---
title:  नयाँ परिस्थितिहरू
date:  24/08/2021
---

इस्राएलीहरू आफ्नै अविश्वासको कारण ४० वर्षसम्म अनावश्यकरूपमा मरुभूमिमा भौँतारिरहेका थिए। ती विश्वास नगर्ने सबै पुस्ताको अन्त्य त्यही मरुभूमिमा भएको थियो केवल केहीजनामात्र जसले परमेश्वरमाथिको विश्वासमा अटल भएर बसे। अब चालिस वर्षपछिको पुस्ताका कतिपय मानिसहरूले इजिप्टको बारेमा सुनेकोमात्र थियो होला तर त्यहाँ दु:ख पाएको खास अनुभव नगरेको होला। (पहिलो पुस्ता भन्दा हुर्केका र परमेश्वरलाई विश्वास गर्न चाहने वा नचाहने पुस्ता हुन् भने दोस्रो पुस्ताभन्दा तिनीका छोराछोरीहरू जो तिनीहरूसँग मिश्रदेशबाट निस्केका थिए वा नयाँ जन्मेका छोराछोरीहरू हुनसक्छ-अनुवादकको थप)। तिनीहरूको बुबाआमाको भन्दा तिनीहरूको अनुभव धेरै फरक थियो। आफ्ना बाबुआमाको निरन्तररूपमा परमेश्वरमाथि विश्वास नगरेको र त्यसको नतिजा भोग्नुपरेको तिनीहरू प्रतक्षदर्शी भएका थिए। तिनीहरूपनि आफ्ना बुबाआमासँग मरुभूमिमा यात्रा गरेका थिए र अब आफ्ना बुबाआमाको पुस्ताको मरुभूमिमै अन्त्य भएको थियो।

मरुभूमिमा यात्रा गरिरहनुपर्दा तिनीहरूले परमेश्वरको पवित्रस्थान तिनीहरूको शिबिरको बीचमा भएको र त्यस स्थानमाथि परमेश्वरको उपस्थिति बादलद्वारा हुनुभएको हेर्ने अबसर तिनीहरूले पाएका थिए। जब त्यस बादल सर्यो तब तिनीहरू पनि आफ्ना सामानहरू पोको पारेर हिँड्ने बेला भयो भनेर तिनीहरूले महसुस गरेका थिए। मरुभूमिको गरम वातावरणमा त्यस बादलले दिनमा तिनीहरूलाई ठण्डा पारेको थियो भने रातमा त्यही बादल ज्योति भएर तिनीहरूको शिबिरमा चम्केको थियो। त्यसले परमेश्वरको प्रेम र हेरचाहलाई निरन्तररूपमा तिनीहरूलाई याद दिलाएको थियो।

`त्यसबेला वा दश आज्ञा सिनै पहाडबाट बोल्नु र दिनुभन्दा अघि नै साबथ बिश्रामको अनुभवको अनुभव गरेका थिए। साबथ परमेश्वरको दिन हो र तिनीहरूले त्यसको गरिमालाई पालन गर्नुपर्छ भनेर निरन्तररूपमा तिनीहरूबाट अपेक्षा गरिएको थियो। प्रस्थान १६:४-३२मा साबथको याद व्यक्तिगतरूपमै अनुभव गर्नुपर्दो रहेछ भनेर कसरी देखाइएको छ?`

हेर्नुहोस्, "४ तब परमप्रभुले मोशालाई भन्नुभयो, “म तिमीहरूका निम्ति स्वर्गबाट रोटी वर्साउनेछु। मानिसहरूले दिनहुँ बाहिर गएर एक दिनको हिस्सा बटुलून्। यसरी तिनीहरू मेरा आदेशमा हिँड्छन् कि हिँड्दैनन् सो म जाँच गर्न सकूँला। ५ छैटौँ दिन तिनीहरूले जत्ति बटुल्छन् त्यो तयारी पारिराखून्, र त्यो अरू दिनभन्दा दोबर होस्।” ६ यसकारण मोशा र हारूनले सारा इस्राएलीहरूलाई भने, “बेलुकी तिमीहरूले थाहा पाउनेछौ, कि परमप्रभुले नै तिमीहरूलाई मिश्रबाट निकालेर ल्याउनुभएको हो। ७ अनि बिहानचाहिँ तिमीहरूले परमप्रभुको महिमा देख्नेछौ, किनकि परमप्रभुको विरुद्धमा गरेको गनगन उहाँले सुन्नुभएको छ। हामी को हौं र तिमीहरू हाम्रा विरुद्धमा गनगनाउँछौ?” ८ फेरि मोशाले भने, “परमप्रभुले तिमीहरूलाई बेलुकी खानलाई मासु र बिहान अघाउञ्जेल रोटी दिनुहुनेछ, किनभने तिमीहरूले उहाँको विरुद्ध गरेको गनगन उहाँले सुन्नुभएको छ। हामीचाहिँ को हौं र? तिमीहरूको यो गनगन हाम्रो विरुद्धमा होइन, तर परमप्रभुको विरुद्धमा भएको छ।” ९ तब मोशाले हारूनलाई भने, “इस्राएलीका सारा समुदायलाई भन्नुहोस्, ‘परमप्रभुको सामु आओ, किनभने उहाँले तिमीहरूको गनगन सुन्नुभएको छ’।”  १० अनि इस्राएलका सारा समुदायसित हारून बोल्दा, तिनीहरूले उजाड़-स्थानतिर हेरे। त्यहाँ परमप्रभुको महिमा बादलमा देखियो। ११ परमप्रभुले मोशालाई भन्नुभयो, १२ “इस्राएलीहरूको गनगन मैले सुनेको छु। तिनीहरूलाई भन्, ‘बेलुकी तिमीहरूले मासु खानेछौ, र बिहान रोटीले अघाउनेछौ। तब म परमप्रभु तिमीहरूका परमेश्वर रहेछु भन्ने तिमीहरूले थाहा पाउनेछौ’।”  १३ तब बेलुकी बट्टाई चराहरू आएर छाउनी नै ढाके, र बिहानचाहिँ छाउनीका चारैतिर शीत परिरह्यो। १४ जब त्यो शीत सुक्यो तब जमिनमा परेको तुसारोझैँ स-साना डल्ला उजाड़-स्थानभरि रहेछन्। १५ इस्राएलीहरूले त्यो देखेर आपसमा भन्न लागे, “यो के हो?” किनकि तिनीहरूले त्यो के हो भनी जान्दैनथे। मोशाले तिनीहरूलाई भने, “यो परमप्रभुले तिमीहरूलाई दिनुभएको रोटी हो। १६ परमप्रभुले यो आज्ञा गर्नुभएको छ: ‘यसबाट हरेकले आफूले खाने जति बटुल। तिमीहरूका आफ्नो-आफ्नो पालमा हुने हरेकको निम्ति एक-एक ओमेर बटुल’।” १७ इस्राएलीहरूले त्यसै गरे, कसैले धेरै, कसैले थोरै बटुले। १८ जब तिनीहरूले त्यो ओमेरले नापे, तब धेरै बटुल्नेको ज्यादा भएन र थोरै बटुल्नेको कम भएन। तिनीहरू हरेकले आफूले खाने जति नै बटुले।  १९ तब मोशाले तिनीहरूलाई भने, “कसैले पनि त्यसबाट केही पनि बिहानसम्म नराखोस्।” २० तर तिनीहरूमध्ये कसैले मोशाको कुरा सुनेनन्, र तिनीहरूले त्यसबाट केही भाग बिहानसम्मै राखे। तर त्यसमा कीरा लागेर गन्हाउन लाग्यो। मोशा तिनीहरूसित क्रोधित भए।  २१ यसरी बिहान-बिहान तिनीहरू हरेक मानिसले आफूले खाने जति बटुल्थे, र घाम छिप्पिएपछि त्यो बिलाइहाल्थ्यो। २२ छैटौँ दिनचाहिँ तिनीहरूले दोबर, अर्थात् हरेकको निम्ति दुई-दुई ओमेर बटुले, अनि समुदायका सबै नाइकेहरू आएर मोशालाई त्यो कुरा बताए। २३ तब तिनले तिनीहरूलाई भने, “परमप्रभुले अह्राउनुभएको कुरा यही हो: ‘भोलि विश्रामको दिन हो, परमप्रभुको निम्ति एक पवित्र शबाथ हो। जे पकाउनु छ, सो पकाओ, र जे उमाल्नु छ, सो उमाल। जति उब्रिन्छ त्यो आफ्नो निम्ति बिहानसम्मलाई राख’।” २४ मोशाले आज्ञा गरेझैँ त्यो तिनीहरूले बिहानसम्मै छोड़िराखे। त्यो गन्हाएन र त्यसमा कुनै कीरा पनि लागेन। २५ तब मोशाले भने, “त्यो आज खाओ, किनकि आज परमप्रभुको निम्ति शबाथ हो। आज त्यो तिमीहरूले भूमिमा पाउनेछैनौ। २६ छ दिनसम्म तिमीहरूले त्यो बटुल, तर सातौँ दिन शबाथ हो, र त्यसमा केही हुनेछैन।” २७ तरै पनि सातौँ दिनमा मानिसहरूमध्ये कति जना त्यो बटुल्न गए, तर केही पाएनन्। २८ तब परमप्रभुले मोशालाई भन्नुभयो, “कहिलेसम्म तिमीहरू मेरा आज्ञा र मेरा आदेशहरू मान्न अस्वीकार गर्नेछौ? २९ याद राख, कि परमप्रभुले तिमीहरूलाई शबाथ दिनुभएको छ। यसैकारण परमप्रभुले तिमीहरूका निम्ति छैटौँ दिनमा दुई दिनको भोजन दिनुहुन्छ। सातौँ दिनमा तिमीहरू हरेक जहाँ छौ त्यहीँ नै बसिरहनू, कुनै पनि मानिस आफ्नो डेराबाट बाहिर नजाओस्।” ३० यसकारण मानिसहरूले सातौँ दिनमा विश्राम गरे। ३१ इस्राएलीहरूले त्यस रोटीको नाउँ “मन्न”* राखे। त्यो धनियाँजस्तो सेतो थियो। त्यसको स्वादचाहिँ महमा बनाएको बाबरजस्तो थियो। ३२ मोशाले भने, “परमप्रभुले यो आज्ञा गर्नुभएको छ: ‘जुन भोजन तिमीहरूलाई मिश्रबाट निकालेर ल्याउँदा उजाड़-स्थानमा तिमीहरूलाई खुवाएको थिएँ, आउने पुस्ताहरूले त्यो देखून् भनेर त्यसबाट एक ओमेर पुस्तौँ-पुस्तौँसम्म राख’।”

कतिपय इसाईहरूले यो सिकाउँदछन् कि साबथ त सीनै पहाडमामात्र दिएको हो, त्यो पनि यहूदीहरूलाईमात्र। हामीले त्यसलाई पालन गर्नु आवश्यक छैन। (याद गर्नुहोस्, इस्राएलीहरूसँग निस्केका मानिसहरू अयहूदीहरू पनि थिए-अनुवादक)। तर माथिको बृतान्तले हप्ताको सातौँ दिन साबथ पालन गर्नुपर्ने नियम सीनै पहाडमा व्यवस्था दिनु अघि नै थियो भनेर स्पष्ट पारेको छ। अब यहाँ के भयो त?

दिनदिनै विशेष खानाको आपूर्तिले आफ्नो सृष्टिलाई परमेश्वरले सम्हाल्नुहुन्छ भन्ने तथ्यलाई याद दिलाएको थियो। प्रतक्ष्य वा भौतिकरूपमा नै उहाँले तिनीहरूको आवश्यकताको आपूर्ति गरिरहनुभएको थियो। घामसँगै दिनदिनै परमेश्वरको अलौकिक कार्य आउने र बिलाएर जाने भएको थियो। कोही पनि भोलीलाई पनि जम्मा गर्छु भनेर धेरै थुपारे त्यो रातमा सडिएको र गन्हाएको हुन्थ्यो (त्यसले सायद तिनीहरूको विश्वास पनि कति सडेको वा गन्हाएको रहेछ भनेर देखाउँदछ कि?-अनुवादकको जिज्ञासा)। तर प्रत्येक छैथौँ दिन वा शुक्रवारचाहिँ तिनीहरूले भोलि साबथ दिनको निम्ति दोबर जम्मा गर्न अर्हाइएको थियो। साबथको निम्ति जम्मा गरिएको मन्ना अचम्म तरिकाले ताजै भएर बसेको थियो।

नयाँ पुस्ताले यात्रा गर्ने क्रममा पवित्रस्थानमा गरिने विधिहरू, सबै व्यवस्था र नीतिहरू पाएका थिए। अनि यात्राको करिबकरिब अन्तिमतिर वयोबृद्ध मोशाले सारा इस्राएलीहरूलाई एकै ठाउँमा जम्मा गर्छन् र तिनीहरूको इतिहासलाई याद दिलाउँदै परमेश्वरले दिनुभएको बिधिविधानहरू दोर्याउँछन् (व्यवस्था ५:६-२२)।

अब नयाँ पुस्ता प्रतिज्ञा गरिएको देशमा आखिरमा जान तयार भएको थियो।  त्यस पुस्तालाई कनान देशमा लैजान नयाँ नेतृत्ववर्गलाई सुम्पिन लागेको थियो। त्यस पुस्ताले तिनीहरू को थिए र तिनीहरूको लक्ष्य के हो भन्ने कुराबाट बिचलित नहुन् भनेर वयोबृद्ध मोशाको चाहना थियो। तिनीहरूका बाबुआमाले गरेका भूलहरू तिनीहरूले नगरुन् भन्ने उनले यकिन गर्न चाहेका थिए। त्यसकारण उनले परमेश्वरका विधिविधानहरू तिनीहरूलाई फेरि सुनाउँछन्। दश आज्ञा पनि मौखिक रूपमा उनले डोर्याउँछन् ताकि जब तिनीहरू कनान देशलाई जित्ने तयार हुने समयमा नबिर्सुन्।

`हामीहरूको व्यक्तिगत अनुभवमा येशूको आगमन भनेको हाम्रो मृत्युको क्षणिक पछिमात्र हुने हो भनेर विश्वास गर्छौँ। उहाँको आगमन सधैँ नजिक हुन्छ सायद हामीले कल्पना गरेकोभन्दा छिटो होला। परमेश्वरले हामीलाई के गर्नुभयो र के गर्नुहुनेछ भनेर याद दिलाइरहन साबथ पालनले कसरी मूर्तरूप वा साक्षात भएको अनुभव गर्न सक्छौँ?`