---
title:  विश्रामको परिचय
date:  22/08/2021
---

परमेश्वर सुरुदेखि नै हुनुहुन्थ्यो। परमेश्वरले उच्चारण गर्नुभयो र जे सृजनुपर्ने थियो सो सृजियो। रातबाट उज्यालो अलग गरियो। दोस्रो दिनमा आकाश र समुद्रहरूको अस्तित्व उहाँको बोलीले भयो; तेस्रो दिनमा सुख्खा जमिन र हरियो बीरुवाहरू देखापरे। तीन दिनसम्म उहाँले समयको आधारभूत ढाँचा र भूगोलको संरचना गर्नुभयो र उहाँले विभिन्न थोकहरूले भरिभराउ गर्नुभयो। दिन र रातमा ज्योतिले आकाशबाट राज गर्दछ। कतिपय पौराणिक सभ्यतामा सृष्टिका कथाहरू भिन्ना भिन्नैरूपमा प्रस्तुत गरिएको छ। सूर्य, चन्द्रमा वा ताराहरू कुनै देवीदेवताहरू होइनन् भनेर बाइबलले सृष्टिको लेखामा स्पष्ट पारेको छ। तिनीहरू चौथो दिनमामात्र देखा परेको थियो र त्यो पनि सृष्टिकर्ताको बोलीले।

५ र ६ दिनमा भएको पृथ्वीको सृष्टिमा जीवन र सौन्दर्यताले भरिएको थियो। विभिन्न जातका चराहरू, माछा, जन्तु जनावरहरू यस पृथ्वीमा छरिएका थिए। यसको मोशाले दिएका छन् (उत्पत्ति १:२०-३१)।

`आफूले सृष्टि गर्नुभएको सृष्टिलाई परमेश्वरले कुन दृष्टिकोणले हेर्नुभएको थियो? हेर्नुहोस्, उत्पत्ति १:१-३१`

"१ आदिमा परमेश्वरले आकाश र पृथ्वी सृष्टि गर्नुभयो। २ पृथ्वी आकारविनाको र शून्य थियो। अथाह समुद्रमाथि अन्धकार थियो, र परमेश्वरका आत्मा पानीमाथि परिभ्रमण गर्दैरहनुहुन्थ्यो। ३ अनि परमेश्वरले भन्नुभयो, “उज्यालो होस्।” तब उज्यालो भयो। ४ अनि परमेश्वरले उज्यालोलाई हेर्नुभयो, त्यो असल थियो। उहाँले उज्यालो र अँध्यारोलाई अलग-अलग गर्नुभयो। ५ परमेश्वरले उज्यालोलाई “दिन” र अँध्यारोलाई “रात” भन्नुभयो। साँझ पर्यो र बिहान भयो– पहिलो दिन। ६ अनि परमेश्वरले भन्नुभयो, “पानीका बीचमा एक क्षेत्र होस्, र त्यसले पानीलाई दुई भाग गरोस्।” ७ परमेश्वरले सो बनाएर क्षेत्रमुनिको र माथिको पानीलाई अलग-अलग गर्नुभयो। तब त्यस्तै भइहाल्यो। ८ परमेश्वरले यस अन्तरिक्षलाई आकाश भन्नुभयो। साँझ पर्यो र बिहान भयो– दोस्रो दिन। ९ अनि परमेश्वरले भन्नुभयो, “आकाशमुनि भएको पानी एक ठाउँमा जम्मा होस् र ओबानो भूमि देखा परोस्।” तब त्यस्तै भइहाल्यो। १० परमेश्वरले ओबानो भूमिलाई “पृथ्वी” भन्नुभयो, र जम्मा भएको पानीलाई “समुद्र” भन्नुभयो। अनि परमेश्वरले हेर्नुभयो, त्यो असल थियो। ११ तब परमेश्वरले भन्नुभयो, “भूमिले वनस्पति, बीउ हुने बोट-बिरुवाहरू र आफ्नो-आफ्नो किसिमको बीउ हुने फल फल्ने वृक्षहरू पृथ्वीमा उमारोस्।” तब त्यस्तै भइहाल्यो। १२ भूमिले वनस्पति, बीउ हुने बोटहरू र आफ्नो-आफ्नो किसिमको बीउ हुने फल फल्ने वृक्षहरू उमार्यो। अनि परमेश्वरले हेर्नुभयो, त्यो असल थियो। १३ साँझ पर्यो र बिहान भयो– तेस्रो दिन। १४ अनि परमेश्वरले भन्नुभयो, “अन्तरिक्षमा दिन र रात छुट्ट्याउनलाई ज्योतिहरू होऊन्। तिनीहरू ऋतुहरू, दिनहरू र वर्षहरू छुट्ट्याउन चिन्हको रूपमा काम गरून्। १५ र पृथ्वीमा प्रकाश दिनलाई अन्तरिक्षमा ती ज्योतिहरू होऊन्।” तब त्यस्तै भइहाल्यो। १६ अनि परमेश्वरले दुई विशाल ज्योतिहरू बनाउनुभयो– ठूलो ज्योति दिनमाथि प्रभुत्व गर्न, र सानो ज्योति रातमाथि प्रभुत्व गर्न। उहाँले ताराहरू पनि बनाउनुभयो। १७ अनि परमेश्वरले पृथ्वीमा प्रकाश दिनलाई, १८ दिन र रातमाथि प्रभुत्व गर्न अनि उज्यालो र अँध्यारोलाई अलग-अलग गर्नलाई ती आकाशमा राख्नुभयो। र परमेश्वरले हेर्नुभयो, त्यो असल थियो। १९ साँझ पर्यो र बिहान भयो– चौथो दिन। २० अनि परमेश्वरले भन्नुभयो, “पानी जीवित जन्तुहरूले प्रशस्त गरी भरिऊन्। र पन्क्षीहरूचाहिँ पृथ्वीमाथि अन्तरिक्षमा उडून्।” २१ यसैले समुद्रका विशाल जलजन्तुहरू, पानीहरूमा भरिएका चलहल गर्ने किसिम-किसिमका सबै जीवित प्राणीहरू र जात-जातका पखेटा भएका सबै पन्क्षीहरू परमेश्वरले सृष्टि गर्नुभयो। र परमेश्वरले हेर्नुभयो, त्यो असल थियो। २२ अनि परमेश्वरले तिनीहरूलाई यसो भनेर आशिष् दिनुभयो, “फल्दै-फुल्दै, वृद्धि हुँदै र समुद्रमा भरिँदैजाओ। र पन्क्षीहरूको पनि पृथ्वीमा वृद्धि हुँदैजाओस्।” २३ अनि साँझ पर्यो र बिहान भयो– पाँचौँ दिन। २४ अनि परमेश्वरले भन्नुभयो, “पृथ्वीले जात-जातका जीवित प्राणीहरू, अर्थात् जात-जातका पालिने पशुहरू, घस्रने जन्तुहरू र जात-जातका वन-पशुहरू उत्पन्न गरोस्। तब त्यस्तै भयो। २५ परमेश्वरले पृथ्वीका जात-जातका वन-पशुहरू, जात-जातका पालिने पशुहरू र जमिनमा घस्रने जात-जातका जन्तुहरू बनाउनुभयो। र परमेश्वरले हेर्नुभयो, त्यो असल थियो। २६ फेरि परमेश्वरले भन्नुभयो, “मानिसलाई आफ्नै स्वरूपमा, हाम्रै प्रतिरूपमा बनाऔं। तिनीहरूले समुद्रका माछाहरू, आकाशका पन्क्षीहरू, पालिने पशुहरू र जमिनमा चलहल गर्ने सबै जन्तुहरूमाथि अधिकार गरून्।” २७ यसैकारण परमेश्वरले मानिसलाई आफ्नै स्वरूपमा सृष्टि गर्नुभयो। परमेश्वरकै प्रतिरूपमा उहाँले तिनलाई सृष्टि गर्नुभयो। नर र नारी नै गरी उहाँले तिनीहरूलाई सृष्टि गर्नुभयो। २८ परमेश्वरले तिनीहरूलाई आशिष् दिनुभयो, र तिनीहरूलाई भन्नुभयो, “फल्दै-फुल्दै, वृद्धि हुँदै, पृथ्वीमा भरिँदै र त्यसलाई आफ्नो वशमा पार्दैजाओ। समुद्रका माछाहरू, आकाशका पन्क्षीहरू तथा पृथ्वीका सबै जीवित प्राणीहरूमाथि अधिकार गर।” २९ तब परमेश्वरले भन्नुभयो, “हेर, म तिमीहरूलाई पृथ्वीका सबै बीउ उमार्ने बोटहरू र फलमा नै बीउ हुने सबै फलका रूखहरू दिन्छु। ती तिमीहरूलाई आहाराको निम्ति हुनेछन्। ३० र पृथ्वीको हरेक पशु, आकाशको हरेक पन्क्षी र जमिनमा चलहल गर्ने हरेक जन्तु– हरेक प्राणी जसमा जीवन छ– तिनीहरूका आहाराको निम्ति म हरिया वनस्पति दिन्छु।” तब त्यस्तै भयो। ३१ आफूले बनाउनुभएको हरेक कुरा परमेश्वरले हेर्नुभयो। र त्यो साह्रै राम्रो थियो। साँझ पर्यो र बिहान भयो– छैटौँ दिन।

परमेश्वरले केवल कुनै अन्तरिक्ष वा आकाश सृष्टि गर्नुभएन तर सिद्ध रमाइलो पृथ्वी सृष्टि गर्नुभयो। विभिन्न किसिमका जीवहरूले यस पृथ्वी भरिएको थियो। सृष्टिको प्रत्येक दिनपछि आफूले गरेको सृष्टिलाई हेरेर भन्नु भएको थियो, यो "कस्तो असल र सुन्दर।" (रूपान्तरित)।

`सारा सृष्टि र मानव जीवनको सृष्टिमा के फरक थियो? अर्थात् अरूभन्दा मानव जीवनको सृष्टि कसरी भएको थियो? हेर्नुहोस्, देहायका पदहरू, उत्पत्ति १:२६,२७`

"२६ फेरि परमेश्वरले भन्नुभयो, “मानिसलाई आफ्नै स्वरूपमा, हाम्रै प्रतिरूपमा बनाऔं। तिनीहरूले समुद्रका माछाहरू, आकाशका पन्क्षीहरू, पालिने पशुहरू र जमिनमा चलहल गर्ने सबै जन्तुहरूमाथि अधिकार गरून्।” २७ यसैकारण परमेश्वरले मानिसलाई आफ्नै स्वरूपमा सृष्टि गर्नुभयो। परमेश्वरकै प्रतिरूपमा उहाँले तिनलाई सृष्टि गर्नुभयो। नर र नारी नै गरी उहाँले तिनीहरूलाई सृष्टि गर्नुभयो।" र उत्पत्ति २:७,१८-२४ "७ तब परमप्रभु परमेश्वरले भूमिको माटोबाट मानिस बनाउनुभयो, र तिनको नाकमा जीवनको सास फुकिदिनुभयो, र मानिस जीवित प्राणी भए... १८ फेरि परमप्रभु परमेश्वरले भन्नुभयो, “मानिस एकलो रहन असल छैन। म त्यसको निम्ति त्यसलाई सुहाउने एउटा सहयोगी बनाउनेछु।” १९ परमप्रभुले सबै वन-पशु र आकाशका सबै पन्क्षी लाई भूमिबाट बनाएर मानिसले तिनीहरूको के-के नाउँ राख्दो रहेछ भनी हेर्न तिनीहरूलाई मानिसकहाँ ल्याउनुभयो। र मानिसले हरेक प्राणीलाई जे-जे नाउँ दिए त्यही-त्यही नै त्यसको नाउँ भयो। २० अनि मानिसले नै सबै पालिने पशु, आकाशका पन्क्षी र सबै वन-पशुहरूका नाउँ राखे। तर आदमको निम्ति तिनलाई सुहाउँदो कोही सहयोगी पाइएन। २१ यसैकारण परमप्रभु परमेश्वरले मानिसलाई मस्त निद्रामा पार्नुभयो, र तिनी निदाएको बेलामा तिनका करङहरूमध्येको एउटा निकालेर त्यसको ठाउँमा मासु भरिदिनुभयो। २२ जुन करङ परमप्रभु परमेश्वरले मानिसबाट निकाल्नुभएको थियो, त्यसबाट एउटी स्त्री बनाएर मानिसकहाँ ल्याउनुभयो। २३ मानिसले भने, “यो त मेरै हाड़को हाड़ र मासुको मासु हो। तिनलाई स्त्री भनिने छ। किनभने तिनी पुरुषबाट निकालिएकी थिइन्।” २४ यसैकारण मानिसले आफ्ना आमा-बाबुलाई छोड्छ र आफ्नी पत्नीसँग मिलिरहन्छ, र तिनीहरू एउटै शरीर हुन्छन्।"

परमेश्वर निहुरुनुहुन्छ र माटो मुछेर आकार बनाउनुहुन्छ। परमेश्वरले मानव जातलाई आफ्नो स्वरुप र आफू जस्तै गरेर सृष्टि गर्नुभएको थियो। यसले परमेश्वर र मानिसको बीचमा कस्तो घनिष्ट सम्बन्ध छ भनेर देखाउँदछ। परमेश्वर निहुरिनुहुन्छ र आदमको नाकमा जीवनको सास फुकिदिनुहुन्छ। अन उनी जीवित प्राणी भए। हव्वाको सृष्टि विशेष तरिकाले गरिएको थियो। आदमको करङ्ग निकालेर त्यसबाट उनको सृष्टि गरिएको थियो। सृष्टिको हप्तामा गरिएको सृष्टि यो पनि विशेष सृष्टि नै थियो। विवाह जीवन मानवताको निम्ति परमेश्वरको योजना थियो। यसमा पवित्रता हुनुपर्छ र "’ish इश र ’ishshah इशशाह' स्त्री र पुरुषको बीचमा विश्वासको वातावरण हुनुपर्दछ।

जब छ दिनमा सबै थोकको सृष्टि गर्नुभयो तब तिनीहरूलाई हेरेर सम्बोधन गर्नेभएको वचन अलिकति फरक थियो: 'आफूले बनाएका सबै थोक परमेश्वरले हेर्नुभयो, र साँच्चिक्कै त्यो धेरै असल थियो" (उत्पत्ति १:३१)।

`परमेश्वरको अगुवाइ बिना सृष्टिको विवरण र बाइबलको विवरणमा कस्तो ठ्याक्कै भिन्नता छ? सत्यलाई पकडि राख्न र बुझिराख्न परमेश्वरको वचनमाथि भरोसा राख्नु कतिको महत्त्वपूर्ण रहेछ भनेर यसले हामीलाई कसरी बताउँछ?`