---
title: विश्रामको लय वा ढाँचा
date:  21/08/2021
---

### यस अध्यायका मूल पदहरू
उत्पत्ति १, प्रस्थान २०:८¬¬¬-११, प्रस्थान १६:१४-३१, व्यवस्था ५:१२-१५, भजन ९२ र यशैया ५६:१३।

> <p>यस अध्यायको मूल सार पद</p>
> "अनि परमेश्वरले सातौँ दिनलाई आशिष दिनुभयो र पवित्र बनाउनुभयो, किनभने परमेश्वरले सृष्टि गरिसक्नु भएको र बनाइसक्नुभएको सबै थोकहरूबाट उहाँले विश्राम लिनुभएको थियो" (उत्पत्ति २:३ रूपान्तरित)।

सृष्टिका कामहरूलाई कसले कल्पना गर्न सक्छ र-अन्धकारमा ज्योति चम्किनु, जीवहरूले भरिभराउ भएका समुद्रहरू, चराहरू अचानक उडिरहेको र हरियाभरिया विरुवाहरू कस्ता थिए होला? र अलौकिक ढङ्गले आदम र हव्वाको सृष्टि? ती सबै थोक परमेश्वरले कसरी गर्नुभयो सो सोच्न पनि  हाम्रो दिमागले भ्याउँदैन।

अनि आफ्नो सबै सृष्टिका कामहरू सम्पन्न भएपछि उहाँको ध्यान अर्को तर्फ जान्छ। ह्वेलमाछाहरू उफ्र्याएर वा रङ्गीचङ्गी चराहरू उडाएर कुनै सानदार प्रदर्शनतिर परमेश्वरले ध्यान लगाउनुभएको थिएन। भौतिक तथा देखिने तत्वहरूले भरिएको सृष्टिमा अदृश्य दिन थप्नुभयो। त्यो दिन सातौँ दिन थियो जुन दिनलाई अरू दिनहरूभन्दा विशेष बनाउनुभएको थियो। हामी आफैले ल्याएका वा तनाव भारलाई निम्त्याएका जीवनहरू हुनुभन्दा अघि नै परमेश्वरले हाम्रो दिमागको स्मरण उपकरणमा एउटा छाप राखिदिनुभएको थियो जुन कहिल्यै पनि हट्नेवाला थिएन। यस दिनमा हामी सबै काम रोकेर हाम्रो जीवनलाई रमाइलो मानेर हेरौँ भन्ने परमेश्वरको चाहना थियो। यो दिनलाई अङ्गालेर हप्ताभरिको परिश्रमलाई थन्क्याएर परमेश्वरका उपहारहरू जस्तै घाँस, हावा, जङ्गलीजनावर, पानी, मानिसहरूको रमाइलोसाथ उपभोग गर्न सकौँ भन्ने परमेश्वरको चाहना हो। अझ भनौँ भने प्रत्येक उपहारको स्रोत सृष्टिकर्ता सनातन परमेश्वरसङ्ग समय बिताउन आह्वान गर्दै यस दिनलाई सृजना गरिएको थियो।

संसारमा पाप आउनुभन्दा अघि नै थपिएको यस दिनको उपभोग गर्न अदनको बगैँचाबाट निस्कनुपरेको दम्पत्तिलाई निरन्तररूपमा उपभोग गर्न परमेश्वरले निम्तो दिनुभएको पाइन्छ। यो विशेष दिन सदासर्वदा समयसापेक्षित रहिरहन उहाँले सुरुदेखिनै समयको कपडामा बुन्नुभएको थियो। यस दिनलाई कसैले हटाउन प्रयास नगरुन् भनेर नै परमेश्वरले यसलाई अलग्याएर र पवित्र पारेर सुरक्षित राख्नुभएको थियो।

परमेश्वरले दिनुभएको गतिशील विश्राममा प्रत्येक हप्ताको सातौँ दिनमा आइरहने साबथ मान्न अचम्मको आह्वानको विषय समेतिएर यस अध्याय बुनिएको हो।