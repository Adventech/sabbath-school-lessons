---
title: विश्राम, पारस्परिक सम्बन्ध, र चङ्गाइ
date:  07/08/2021
---

### यस अध्यायका मूल पदहरू
उत्पत्ति ४२:७-२०, मत्ती २५:४१-४६, उत्पत्ति ४२:२१-४६, उत्पत्ति ४५:१-१५, लूका २३:३४ र उत्पत्ति ५०:१५-२१।

> <p>यस अध्यायको मूल सार पद</p>
> "तपाईँहरूले मलाई यहाँ बेच्नुभएको कारणले अब तपाईँहरू शोक नगर्नुहोस् र एक आपससँग नरिसाउनुहोस। तपाईँहरूको जीवनलाई सुरक्षित राख्न नै परमेश्वरले मलाई यहाँ अघि नै पठाउनुभएको थियो" (उत्पत्ति ४५:५ रूपान्तरित)।

एक जना मानिसले जबरजस्ती एक जना महिलालाई करणी गरेको भनेर आरोप लगाइएको थियो। त्यो व्यक्ति पुलिस नै थियो भनेर त्यस महिलाले ठम्याएकी थिइन्। तर प्रमाण राम्रोसँग नजुटिएकोले त्यो मानिसको आरोपमा प्रश्न खडा भएको थियो तर त्यस महिलाले "जोनीले नै मलाई जबरजस्ती गरेको हो" भनेर ठम्याएकी थिइन्। त्यसकारण जोनी आफूले नगरेको अपराधको कारण १४ वर्षसम्म झ्यालखानामा पर्यो। तर जब डीएनए वा वैज्ञानिक तरिकाबाट जोनीलाई जाँचियो अनिमात्र त्यस महिलाले आफूले गलत मानिसलाई आरोप लगाएको स्वीकार गरिन्।

त्यस महिलाले झ्यालखानाबाट छुटेको जोनीलाई भेट्न चाहेकी थिइन्। उनको गलतले दु:खकष्ट पाएको जोनीले उनको सामना कसरी गर्ने होला। उनले गरेर नै जोनीको जीवन वर्वाद भएको थियो।

उनी उसको कोठामा उसलाई भेट्न गइन् र उनलाई पर्खेर बसिन्। जब जोनी कोठामा निस्के तिनीरहरूका आँखाहरू जुधे। त्यसबेला जोन नाम गरेकी त्यस स्त्री बलिन्द्र आँशु झारेर रोइन्।

"जोनीले मतर्फ झुकेर मेरो हात समात्यो। अनि मेरो अनुहारमा हेरेर उसले मलाई भन्यो 'म तिमीलाई क्षमा दिन्छु।' यो मैले विश्वासै गर्न सकिँन। यहाँ यस मानिस जसलाई मैले घृणा गरेँ र ऊ मरेको म चाहन्थेँ। अब यहाँ मेरो छेऊ उभेर मलाई भनिरहेको छ कि मैले उसप्रति गरेको सबै गल्तीहरू उसले क्षमा दियो रे!  त्यसबेलामात्रै अनुग्रह भनेको के रहेछ भनेर मैले महसुस गरेँ। अनि त्यसपछिमात्र मेरो मन हलुको भयो र मैरो दिमागले आराम पायो।"

क्षमा भनेको के हो र व्याकुल तथा बेचैन हृदय भएका मानिसहरूलाई यसले कतिसम्मको गर्न सकिँदो रहेछ भन्ने विषयबस्तु समेटेर यस अध्याय लेखिएको हो।