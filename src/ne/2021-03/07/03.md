---
title:  अनुकुल वातावरण बनाइन्छ
date:  09/08/2021
---

योसेफले आफ्ना दाजुहरूलाई क्षमा दिन्छन्। हामीलाई ठ्याक्कै थाहा छैन उनले कुन समयमा तिनीहरूलाई क्षमा गरेका थिए। तर तिनीहरू उनकहाँ देखा पर्नुभन्दा धेरै अघि नै उनले तिनीहरूलाई क्षमा दिइएको हुनुपर्छ। यदि उनले तिनीहरूलाई क्षमा नदिएको भए उनी त्यस्तो प्रतिष्ठित ओहोदामा पुग्ने थिएन। यदि उनले आफूसँग रिस, राग र बदला लिने भावनालाई पोषाइ राखेको भए उनको सम्बन्ध परमेश्वरसँग सुमधुर हुने थिएन।

अनेकौँ भयानक कष्टको शिकार भएका मानिसहरूले यदि आफूमाथि गरेको अन्याय गर्नेहरूलाई क्षमा दिइयो भने तिनीहरूको  आफ्ने मन हलुका हुन्छ र चङ्गाइ भएको महसुस हुन्छ र नयाँ जीवनमा फेरि अग्रसर हुन सक्छन् भनेर धेरै  अध्ययन अनसुन्धानबाट देखाइएको छ। त्यस अनसुन्धानमा अन्याय, अत्याचार र वियोगमा परेर बाँचेका मानिसहरू कसरी सुघ्रियो वा सकारात्मक बाटोमा हिँड्न सक्यो भनेर तिनीहरूसँग सोधपूछ गरिएको थियो। यदि हामीले क्षमा दिन सकेनौँ भने हामी सिकार वा पिडित नै भइरहेका हुन्छौँ अर्थात् रिस, बदला आदिको भावनाले ग्रष्ट भएर जीवनलाई निहुर्याइरहेका हुन्छौँ। क्षमा दिँदा हामी आफैलाई फाइदा हुन्छ। हामीमाथि गलत व्यवहार गर्नेहरूलाई फाइदा नपुर्याउला, त्यो तिनीहरूको समस्या हो। हामीले अरूलाई क्षमा दिएनौँ भने हामीले समस्यालाई पालिराखेका हुन्छौँ।

योसेफले उनका दाजुहरूलाई क्षमा दिएतापनि तिनीहरूको मन परिवर्तन भएको छ कि छैन भनेर उनले हेर्न चाहेका थिए। दोथानको खाल्दोमा आफूलाई खसाल्ने दाजुहरूको रिस, डाहा र क्रुर व्यवहार अझै बाँकि छ कि भन्ने चिन्ता उनको थियो।

`योसेफले आफ्ना दाजुहरूको छलफल कसरी सुन्छन्? त्यसबेला आफ्ना दाजुहरूको बारेमा उनले के सिक्छन्? हेर्नुहोस्, उत्पत्ति ४२:२१-२४`

"२१ उनीहरू एकले अर्कालाई भने, “साँच्ची नै हाम्रो भाइको विषयमा हामी दोषी छौं, किनकि त्यसले हामीसित बिन्ती गर्दा हामीले त्यसको मनको व्याकुलता देखेर पनि त्यसको कुरा सुनेनौं। यसकारण यो सङ्कष्ट हामीमाथि पर्न आएको हो।” २२ रूबेनले उनीहरूलाई जवाफ दिए, “त्यस ठिटाको विरुद्ध अपराध नगर भनी मैले तिमीहरूलाई भनेको होइन? तर तिमीहरूले सुन्दै सुनेनौ। अब त्यसका रगतको बदला हामीले भोग्नुपर्छ।” २३ योसेफ र तिनका दाजुभाइहरूका बीचमा दोभासे भएको हुनाले उनीहरूको कुरा योसेफले बुझ्छन् भनी उनीहरूलाई थाहा भएन। २४ योसेफ उनीहरूबाट एकातर्फ फर्केर रोए। तर फेरि उनीहरूतिर फर्केर तिनले उनीहरूसित कुरा गरे। तिनले उनीहरूबाट शिमियोनलाई लिएर उनीहरूका आँखाकै सामुन्ने उनलाई बाँधे।"

दाजुहरूको बीचमा जे कुराकानी भयो सो योसेफले थाहै नपाएको जस्तो गरेर सुनिरहेका थिए। उनले दोभाषे प्रयोग गरेको हुनाले उनलाई तिनीहरूको कुराकानीको भाषा थाहा थियो भनेर थाहा थिएन। दाजुहरूले पछुताव गरेको योसेफले सुन्छन्। जुन किसिमले योसेफलाई पन्छाएर आफ्ना बुबालाई गलत खबर दिए आफ्नो प्यारो छोरो गुमाउनुपर्दा बाबुले ठूलो शोक गरेका थिए। उनको शोकबाट आफूहरू स्वतन्त्र हुन सक्छन् भनेर तिनीहरूले ठानेका थिए। योसेफको सपना शाकार हुँदैन र उनको सपना अनुसार उनलाई ढोग्नुपर्दैन भन्ने कुरा तिनीहरूले सोचेका थिए र बाबुको प्यारो छोरो हुँदा आफूहरू डाहाले पोलिएको थियो तर योसेफलाई पन्छाउँदा तिनीहरूको मन पनि चिसो हुनेछ भनेर पनि तिनीहरूले सोचेका थिए। तर तिनीहरूको छलफलमा योसेफले यो भेट्टाएकी तिनीहरूको मनमा आराम थिएन र यतिका वर्षसम्म तिनीहरूको क्रुर व्यवहारले तिनीहरूको विवेक पोलिरहेको थियो। तिनीहरूको कामले तिनीहरूलाई बेचैन वा व्याकुल बनाएको थियो र परमेश्वरले तिनीहरूलाई बदला लिनुहुन्छ भन्ने डरले तिनीहरूका दिमागहरूमा अड्डा जमाइरहेको थियो। तिनीहरूको दु:ख थाहा पाएर योसेफलाई दु:ख लाग्छ। तिनीहरूको निम्ति उनी रूँदछन् पनि।

योसेफलाई थाहा थियो कि अनिकाल अझ धेरै वर्षसम्म रहनेछ। अर्को पल्ट अन्न किन्न आउने बेलामा तिनीहरूले बेन्जामिन पनि ल्याउनुपर्छ भनेर उनी जिकिर गर्छन् (उत्पत्ति ४२:२०)। उनले सिमोनलाई पनि बन्धक बनाएर राख्छन् (उत्पत्ति ४२:२४)।

जब तिनीहरू अन्न किन्न फेरि फर्कन्छन र यस बेला तिनीहरूसँग बेन्जामिन पनि थियो। आफ्नो भाइ जिवितै भएकोमा उनी खुशी हुन्छन् र त्यसको खुशियालीमा उनले आफ्नो दरवारमा ठूलो भोजको आयोजना गर्छन् र अरू दाजुहरूलाई भन्दा बेन्जामिनलाई विशेष व्यवहार गरिएको थियो (उत्पत्ति ४३:३४)। तिनीहरूमा अझै पनि डाहाको ढाँचा छन् कि भनेर उनले हेर्न चाहेका थिए। तर दाजुहरूले बेन्जामिनप्रति कुनै डाह गरेको देखाएनन्। तिनीहरू कति चलाख हुन्छन् भन्ने कुरामा योसेफलाई थाहा थियो। तिनीहरूले पूरै सहरलाई धोखा दिएको उनलाई थाहा थियो। आफ्नो जीवनको बारेमा तिनीहरूको आफ्नै बुबालाई झुठ बोलेका थिए भनेर उनले थाहा पाइसकेको हुनुपर्छ (उत्पत्ति ३७:३१-३४)। त्यसकारण तिनीहरूलाई जाँच्न उनले अर्को एउटा परिक्षाको सुरसार गर्छन्। हेर्नुहोस् उत्पत्ति ४४ "१ तब योसेफले आफ्नो घरको भण्डारेलाई यसो भनेर हुकुम गरे, “उनीहरूले लैजान सक्नेजति अनाज ती मानिसहरूका धोक्राहरूमा भरिदेऊ, र हरेक मानिसको चाँदी आफ्नो धोक्रोको मुखमा राखिदेऊ। २ अनि मेरो कचौरा, अर्थात् मेरो चाँदीको कचौराचाहिँ अनाजको चाँदीसमेत त्यस कान्छाचाहिँको धोक्राको मुखमा हालिदेऊ।” र त्यसले योसेफले भनेबमोजिम गर्यो। ३ बिहान उज्यालो हुने बित्तिकै उनीहरूका गधाहरूसँगै तिनले ती मानिसहरूलाई पठाइदिए। ४ उनीहरू सहरबाट अलिक पर पुगेपछि योसेफले आफ्नो भण्डारेलाई भने, “झट्टै ती मानिसहरूका पछिपछि जाऊ, र उनीहरूलाई भेट्टाएपछि यसो भन्नू, ‘तिमीहरूले किन भलोको बदला खराबी गर्यौ? ५ यही कचौरा होइन जसबाट मेरा मालिक पिउनुहुन्छ र जसद्वारा उहाँलाई शकून-अपशकून पनि हुन्छ? यो त तिमीहरूले खराब काम गर्यौ।”  ६ त्यसले उनीहरूलाई भेट्टाएपछि उनीहरूसँग त्यही कुरा गरे। ७ उनीहरूले त्यसलाई भने, “हजूर, किन यस्तो कुरा गर्नुहुन्छ? यस्तो काम हजूरका दासहरूबाट दूर रहोस्! ८ हेर्नुहोस्, हाम्रा धोक्राका मुखमा हामीले भेट्टाएको चाँदी त हामीले कनान देशबाट फिर्ता ल्यायौं भने कसरी हामीले हजूरका मालिकको महलबाट चाँदी अथवा सुन चोरी गर्थ्यौं र? ९ हजूरका दासहरूमध्ये जससँग त्यो फेला पर्छ, त्यो मारिओस्। र हामी पनि हजूरका कमारा हुनेछौं।” १० त्यसले भन्यो, “तिमीहरूले भनेजस्तै होस् त! जससँग त्यो फेला पर्ला त्यो मेरो कमारा हुनेछ। बाँकीचाहिँ निर्दोष ठहरिनेछन्।” ११ तब हरेकले हतपत गरी आ-आफ्नो धोक्रो भूइँमा झारेर फुकाले। १२ अनि भण्डारेले जेठादेखि लिएर कान्छासम्मको तलाशी लियो, र त्यो कचौरा बेन्यामीनको धोक्रोमा फेला पर्यो। १३ तब उनीहरूले आफ्ना लुगा च्याते, र गधा लदाएर सहरतिर फर्के। १४ यहूदा र उनका दाजुभाइहरू योसेफको घरमा आइपुग्दा तिनी त्यहीँ थिए, र उनीहरूले तिनको सामु लम्पसार परेर प्रणाम गरे। १५ योसेफले उनीहरूलाई भने, “तिमीहरूले यस्तो के काम गर्यौ? मजस्तो मानिससँग अन्तर्ज्ञान छ भनी के तिमीहरूलाई थाहा थिएन?”  १६ यहूदाले भने, “हामी हजूरलाई के भनौं, अथवा अब हामीले कसरी आफ्नो सफाइ दिन सक्छौं र? हजूरका दासहरूको अपराध परमेश्वरले प्रकट गर्नुभएको छ। हेर्नुहोस्, अब हामी हजूरका कमारा भयौं। हामी र त्यो पनि जसको हातमा त्यो कचौरा फेला पर्यो।”  १७ तर योसेफले भने, “मबाट यस्तो कहिल्यै हुनेछैन। जसको हातमा त्यो कचौरा फेला पर्यो त्यही मात्र मेरो कमारा हुनेछ। तर तिमीहरूचाहिँ आफ्ना बाबुकहाँ शान्तिपूर्वक जाओ।”  १८ तब यहूदाले तिनको सामुन्ने गएर भने, “हे मेरा प्रभु, बिन्ती छ, दासलाई एउटा कुरा गर्ने अनुमति दिनुहोस्। हजूर राजासमान हुनुभए तापनि आफ्नो दासप्रति रिसानी माफ रहोस्। १९ हजूरले आफ्ना दासहरूलाई यसो भनेर सोध्नुभएको थियो, ‘के तिमीहरूका बाबु अथवा भाइ छ कि?’ २० र हामीले हजूरलाई भन्यौं,’हाम्रा बाबु एक वृद्ध मानिस हुनुहुन्छ, र उहाँको वृद्धावस्थाको बालक हाम्रो एउटा सानो भाइ पनि छ। त्यसका दाजु मरिसके,र आफ्नी आमापट्टिको अब त्यो मात्र छ, र त्यसका बाबुले त्यसलाई खूबै माया गर्नुहुन्छ।’ २१ “तब हजूरले आफ्ना दासहरूलाई भन्नुभयो, ‘त्यसलाई यहाँ मकहाँ ल्याओ, र म त्यसलाई हेर्छु।’ २२ हामीले हजूरलाई भन्यौं, ‘त्यस केटाले आफ्ना बाबुलाई छोड्न सक्दैन। किनकि यदि त्यसले आफ्ना बाबुलाई छोड्नुपर्यो भने त्यसका बाबुचाहिँ मरिजानुहुन्छ।’ २३ तर हजूरले आफ्ना दासहरूलाई भन्नुभयो, ‘तिमीहरूको कान्छो भाइ तिमीहरूसँग आएन भने तिमीहरू फेरि मेरो सामु आउन पाउनेछैनौ।’ २४ तब हामी हाम्रा बाबु, हजूरका दासकहाँ गयौं। अनि उहाँलाई हजूरका कुरा सुनायौं। २५ “जब हाम्रा बाबुले ‘फेरि गएर अलिक अनाज किन’ भन्नुभयो, २६ तब हामीले उहाँलाई भन्यौं, ‘हामी जान सक्दैनौं। यदि हाम्रो कान्छो भाइ हामीसित जाने हो भने मात्र हामी जान्छौं। किनकि हाम्रो कान्छो भाइ हामीसित गएन भनेता हामी ती मानिसको सामु जान पाउनेछैनौं।’  २७ “तब हजूरका दास मेरा बाबुले हामीलाई भन्नुभयो, ‘मेरी पत्नीतर्फबाट दुई वटा छोराहरू भएका तिमीहरूलाई थाहै छ। २८ एउटाले मलाई छोड़िहाल्यो। निश्चय नै त्यसलाई धुजाधुजा पार्यो होला भनी मैले भनें। त्यहाँदेखि मैले त्यसलाई देखेको छैनँ। २९ यसलाई पनि तिमीहरूले मबाट लगेर यदि केही खतरा त्यसमाथि आइपर्यो भने, तिमीहरूले मेरो यो फुलेको कपाल अफसोसमै चिहानमा पुर्याउनेछौ।’  ३० “यसकारण हजूरका दास हाम्रा बाबुकहाँ पुग्दा त्यो केटो हामीसँग भएन भनेता उहाँको प्राण त्यही केटाको प्राणसँग गाँसिएको हुनाले, ३१ हाम्रा साथमा त्यो नभएको देख्ने बित्तिकै उहाँको मृत्यु हुनेछ। हामी हजूरका दासहरूले हाम्रा बाबुको फुलेको कपाल अफसोसमै चिहानमा पुर्याउनेछौं। ३२ हजूरको दास, म आफै यस केटाको निम्ति बाबुको अगि जमानी बसेको छु। अनि हाम्रा बाबुलाई मैले यसो भनें: ‘यदि मैले त्यसलाई फर्काएर तपाईंकहाँ ल्याइनँ भनेता जीवनभरि म तपाईंको सामु दोषी ठहरिनेछु।’ ३३ “यसकारण अब बिन्ती छ, यस केटाको सट्टामा म, हजूरको दासलाई नै हजूरले आफ्नो कमारा तुल्याउनुहोस्, र यस केटाले चाहिँ यसका दाजुहरूसँग जान पाओस्। ३४ किनकि यो केटो मेरो साथमा छैन भने मेरा बाबुकहाँ म कसरी जानु? मेरा बाबुमाथि आइपर्ने विपत्ति म हेर्न सक्दिनँ।”

`उत्पत्ति ४५:१-१५ पढ्नुहोस्। आफ्ना दाजुहरूको बारेमा योसेफले कस्तो अनुभव गरेका थिए र तिनीहरूलाई उनले कसरी क्षमा दिए भनेर त्यस वृतान्तले देखाउँदछन्। यस कथाबाट हामी आफैले के पाठहरू सिक्न सक्छौँ?`

हेर्नुहोस्, "१ तब आफ्ना वरिपरि उभिने सबै सेवकका सामुन्ने आफूलाई सम्भाल्न नसकेर योसेफले कराएर भने, “सबै जनालाई यहाँबाट बाहिर पठाइदेओ।” यसैले योसेफ आफ्ना दाजुभाइहरूसँग आफूलाई प्रकट गर्दा त्यहाँ अरू कोही थिएन। २ अनि तिनी यति ठूलो सोरले रोए कि मिश्रीहरूले तिनलाई सुने, र फारोका परिवारकाहरूले पनि यो कुरा थाहा पाए। ३ योसेफले आफ्ना दाजुभाइहरूलाई भने, “म योसेफ हुँ। के मेरा बाबु जीवितै हुनुहुन्छ?” तर तिनका दाजुहरूले तिनलाई जवाफ दिन सकेनन्, किनकि तिनको सामुन्ने उनीहरू घबराएका थिए। ४ तब योसेफले आफ्ना दाजुभाइहरूलाई भने, “कृपा गरी मेरो नजिक आओ।” उनीहरू नजिक गएपछि तिनले भने, “तिमीहरूले मिश्रमा बेचेको तिमीहरूको भाइ म नै हुँ। ५ तिमीहरूले मलाई बेचेकोमा अब दु:ख नमान। आफैमाथि रीस पनि नगर, किनकि प्राणहरू बचाउनका निम्ति परमेश्वरले मलाई तिमीहरूका अगि यहाँ पठाउनुभएको हो। ६ देशमा अनिकाल भएको दुई वर्ष भयो, र अझै पाँच वर्षसम्म कहीँ पनि हलो जोतिनेछैन, र अनाजको कटनी पनि हुनेछैन। ७ तर तिमीहरूको एउटा भाग पृथ्वीमा जोगाएर राख्न र तिमीहरूमध्ये धेरै प्राण बचाउन भनी परमेश्वरले मलाई तिमीहरूभन्दा अगि यहाँ पठाउनुभएको हो। ८ “यसैले मलाई यहाँ पठाउने तिमीहरू होइनौ, तर परमेश्वर नै हुनुहुन्छ। उहाँले मलाई फारोका बाबुतुल्य र उनका सारा परिवारका प्रभु र मिश्रभरिका अधिपति तुल्याउनुभएको छ। ९ अब झट्टै मेरा बाबुकहाँ गएर उहाँलाई भन, ‘तपाईंको छोरो योसेफ यसो भन्छ: परमेश्वरले मलाई सारा मिश्रका मालिक तुल्याउनुभएको छ। कति पनि अबेर नगरी मकहाँ आउनुहोस्। १० तपाईं गोशेन प्रदेशमा बसोबास गर्नुहोला। तपाईं र तपाईंका बालबच्चाहरू र तपाईंका नातिनातिनाहरू र तपाईंका बगालहरू र तपाईंसँग भएका जे-जति सबै मेरो नजिकै हुनेछन्। ११ त्यहाँ म तपाईंको पालनपोषण गर्नेछु, किनकि अनिकालका अझै पाँच वर्ष बाँकी नै छन्, नत्रता तपाईं र तपाईंका परिवार र तपाईंसँग भएका सबै दरिद्र हुनेछन्।’ १२ “अब तिमीहरूसँग बोल्ने म योसेफ नै हुँ भनेर तिमीहरूले आफ्नै आँखाले र मेरो भाइ बेन्यामीनले पनि देखेका छौ। १३ मिश्रदेशमा मेरो सबै गौरव र तिमीहरूले जे-जे देखेका छौ सो सब कुरा मेरा बाबुलाई अवश्य भन्नू, र झट्टै मेरा बाबुलाई यहाँ ल्याउनू।”  १४ तब आफ्नो भाइ बेन्यामीनको गलामा अँगालो हालेर तिनी खूब रोए, र बेन्यामीन पनि तिनको गलामा टाँसिएर रोए। १५ अनि तिनले आफ्ना सबै दाजुहरूलाई म्वाइँ खाए, र उनीहरूसित रोए। त्यसपछि तिनका दाजुहरूले पनि तिनीसँग कुराकानी गरे।"