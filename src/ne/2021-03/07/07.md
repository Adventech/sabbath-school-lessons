---
title:  थप जानकारी
date:  13/08/2021
---

"जसरी परमेश्वरलाई विश्वास नगर्नेहरू विदेशीहरूलाई आफ्नै दाजुहरूले योसेफलाई बेचे त्यसरी नै येशूका आफ्नै चेलाले उनलाई उनका घोर विरोधीहरूलाई बेचेको थियो। योसेफको गुण वा आदर्शनीतिले गर्दा झुठो आरोप लगाएर उनलाई झ्यालखानामा थुनिएको थियो। त्यसरी नै येशूको धार्मिक, निस्वार्थी जीवन उनका बैरीहरूको निम्ति चुनौती भएको थियो जसको फलस्वरुप उहाँलाई तिनीहरूले तिरस्कार गरे र अस्वीकार गरे। येशूले कुनै गलत काम गरेको दोष नदेखिएतापनि झुठा साक्षीहरूको आडमा उहाँलाई अपराधी ठहर्याइएको थियो। अन्याय र अत्याचारी अर्थात् उनलाई दवाउने अस्वाभाविक दाजुहरूलाई योसेफले आफ्नो धैर्यता, सदाशयता र नम्रता र आदर्श उदारवाद देखाएर क्षमा दिएका थिए। उनको त्यस आदर्श चरित्रले मुक्तिदाताको चरित्रलाई प्रतिबिम्बित गर्दछ। उहाँले पनि दुष्ट मानिसहरूको दुर्व्यवहार र खराब नियतलाई चुपचाप सहनुभयो। उहाँले ती हत्याराहरूलाईमात्र होइन तर जो उहाँकहाँ आफ्ना पापहरूलाई पश्चाताप गरेर आउँछ र उहाँको क्षमा खोज्छ उहाँले क्षमा दिनुहुन्छ।"-एलेन जी ह्वाइट, पाट्रियार्क एण्ड प्रोफेटस्, २३९,२४०बाट रूपान्तरित।

"क्षमा नदिने मानिसको प्रवृत्तिलाई परमेश्वरले कुनै तवरले पनि उचित ठान्नुहुन्न। अरूलाई दया नदेखाउने मानिसले आफू पनिपरको क्षमाशील अनुग्रहमा सहभागी नभएको प्रमाणित गर्दछ। परमेश्वरको क्षमाशीलतामा गलत काम गर्नेको हृदय उहाँको अनन्तको प्रेमको हृदयतिर खिँचिन्छ। परमेश्वरीय दया र करुणाको छाल क्षमा पाएको पापीको हृदयबाट बहन्छ र उसबाट नै अरूहरूतिर त्यस छाल बहन पुग्छ। येशू ख्रीष्टले आफ्नो अमूल्य जीवनमा देखाउनुभएको  नम्रता, कोमलता, दया र करुणा तिनीहरूमा देखिनेछ जसले उहाँको दिब्य अनुग्रहमा सहभागी हुन्छन्।–एलेन जी ह्वाइट, क्राइस्ट अब्जेक्ट लेसनस्, पृ॰ २५१बाट रूपान्तरित।

**चिन्तनमनन**

`अ. कसैले यो व्यक्त गरेको थियो: "अरूलाई क्षमा नदिनुको अर्थ विष पिइरहनु हो जसले अरू मानिस मर्ला भनेर आशा गरिरहेको हुन्छ।" यस कथनको अर्थ के हो?`

`आ. आफ्नो पहिचान खुलाउनुभन्दा पहिले योसेफले किन ठूलो नाटकको आयोजना गरेका थिए? यसले उनलाई र उनका दाजुहरूलाई के फाइदा पुर्यायो?`

`इ. योसफको भन्डारे पनि दाजुहरूको नाटकमा सहभागी भएको हुनुपर्छ (उत्पत्ति ४४:१-१२)। क्षमाको उदाहरणले योसेफलाई हेरिरहनेहरूको जीवनमा कस्तो प्रभाव पारे होला?`

`ई. "परमेश्वरले मानिसहरूलाई नराम्रो बाटोमा कहिल्यै पनि लानुहुन्छ तर तिनीहरू जान चाहन्छ भने परमेश्वरले रोक्नुपनि हुन्न। यदि तिनीहरूले सुरुदेखि अन्तसम्म जे भयो सो देख्छन् र परमेश्वरसँग सहभागी भएर उहाँको काम पूरा गर्न लागिरहेको छ भन्ने कुराको ख्याल गर्छन् तब जेभएतापनि परमेश्वरकै महिमित लक्ष्य पूरा गर्न भइरहेको छ भनेर तिनीहरूले महसुस गर्न सक्छन्।"-एलेन जी ह्वाइट, द डिजाएर अभ एजेज्, पृ॰ २२४,२२५बाट रूपान्तरित। यस मामिलामा तपाईँले आफ्नै जीवनलाई सोच्नुहोस्। तपाईँले अनुभव गर्नुपरेका धेरै दु:खकष्ट, संघर्ष आदि तपाईँकै हितको निम्ति भएको हो भनेर तपाईँले कसरी बुझ्न सक्नुहुन्छ?`