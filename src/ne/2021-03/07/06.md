---
title:  क्षमा दिइसकेपछि पाउने विश्राम वा आराम अर्थात् हलुको मन
date:  12/08/2021
---

आखिरमा योसेफको परिवार इजिप्टमा आउँदछ। अब परिवारको बीचमा कुनै अन्धकार गोप्य वा मनमा डाहा, रिसइबी आदि लुकाएर राख्ने मनस्थितिमा थिएन। योसेफलाई बेचेर मारिएको भनेर खबर दिने बुबालाई अब आफ्ना दुर्व्यवहारलाई योसेफका दाजुहरूले स्वीकार गरेको हुनुपर्छ जब तिनीहरूले योसेफ इजिप्टको प्रधानमन्त्री हुन पुग्यो भन्ने खबर बुबालाई सुनाए।

बिग्रिएको सम्बन्ध पहिलाको जस्तै पुनर्स्थापना गर्न नसकेतापनि वा सम्भव नभएतापनि न त बिर्सिनु उचित देखिएतापनि हामीले क्षमा दिन सक्दैनौँ भन्ने छैन। हाम्रा बैरीहरूलाई अङ्गालो मारेर रुन नसकेतापनि हामीले तिनीहरूलाई क्षमा दियौँ भनेर कि मुखले कि त पत्रद्वारा जानकारी दिन सक्छौँ। यदि त्यसो गर्न सक्यौँ भने हामीमा भएको पिडा केही हदसम्म निको हुनसक्छ र हाम्रो मन हलुको हुनसक्छ। हुन त केही पिडा हामीमा अड्डा जमाइनै राखिएको हुन्छ तर कमसेकम त्यसलाई निको पार्ने बाटोमा हामी लाग्न सक्छौँ।

`उत्पत्ति ५०:१-२१ पढ्नुहोस्। आफ्ना बाबु याकूबको मृत्युपछि योसेफका दाजुहरू केही कुरामा चिन्तित थिए र किन हुनुपरेको थियो? तिनीहरूमा भएको डरले तिनीहरूको बारेमा के बताउँछ?`

"१ योसेफ आफ्ना बाबुमाथि घोप्टो परेर रोए, र तिनलाई म्वाइँ खाए। २ तब योसेफले आफ्नो सेवामा हुने वैद्यहरूलाई आफ्ना पिताको लाशमा सुगन्धित लेप मल्न लगाए। यसकारण ती वैद्यहरूले इस्राएलको लाशमा सुगन्धित लेप मले। ३ यसको निम्ति चालीस दिन लागेको थियो, किनकि सुगन्धित लेप लाउन यति नै दिन लाग्थ्यो। तिनको निम्ति मिश्रीहरूले पनि सत्तरी दिन शोक मनाए। ४ तिनको निम्ति शोक मनाउने दिन बितेपछि योसेफले फारोका भारदारहरूसँग यसरी कुरा गरे, “यदि तिम्रो निगाह ममाथि छ भने कृपा गरी यो मेरो कुरा फारोकहाँ लगिदेओ। ५ मेरा बाबुले मलाई यसो भनेर किरिया हाल्न लाउनुभयो: ‘म मर्न लागेको छु। कनान देशमा म आफैले खनेर बनाएको मेरो चिहानमा मलाई गाड्नू।’ यसकारण कृपा गरी गएर मेरा बाबुलाई त्यहीँ गाड़ेर फर्किआउन पाऊँ।” ६ फारोले जवाफ दिए, “तिमीलाई उनले किरिया हाल्न लाएबमोजिम गएर तिम्रा बाबुलाई गाड़।”  ७ यसैले आफ्ना बाबुलाई गाड्न योसेफ गए। तिनका साथमा फारोका सारा अधिकारीहरू, उनका भारदारहरू र मिश्रका सबै मुख्य मानिसहरू, ८ साथै योसेफका परिवारका सबै र तिनका दाजुभाइहरू र तिनका बाबुका परिवारका सबै गए। केवल तिनीहरूका बालबच्चा, तिनीहरूका बगाल र बथानहरू गोशेन प्रदेशमा नै छोड़िएर रहे। ९ तिनका साथमा रथहरू र घोड़चढ़ीहरू पनि गए। त्यो एउटा ठूलो मलामीको समूह थियो। १० जब तिनीहरू यर्दननेरको आतादको खलामा आइपुगे, तब तिनीहरूले साह्रै अफसोस गरेर रुवाबासी गरे। अनि त्यहाँ योसेफले सात दिनसम्म आफ्ना बाबुको निम्ति विलाप गरे। ११ त्यस देशका बासिन्दा कनानीहरूले आतादको खलामा गरेको विलाप देखेर भने, “यो त मिश्रीहरूको भारी विलाप रहेछ।” यसकारण यर्दननेरको त्यस ठाउँको नाउँ हाबिल-मिश्रइम राखियो। त्यो यर्दन पारिपट्टि छ। १२ यसरी याकूबले तिनीहरूलाई आज्ञा गरेबमोजिम छोराहरूले गरे। १३ तिनका छोराहरूले तिनलाई कनानसम्मै पुर्याए, र हित्ती एप्रोनसँग खेतसमेत अब्राहामले चिहान बनाउनलाई किनेको ओड़ार, अर्थात् मम्रेनेरको मक्पेलाको खेतमा भएको ओड़ारमा तिनलाई गाड़े। १४ आफ्ना बाबुलाई गाड़िसकेपछि आफ्ना दाजुभाइहरू र आफ्ना बाबुलाई गाड्न तिनीसँग गएका सबैका साथमा योसेफ मिश्रमा फर्के।  १५ बाबुको मृत्यु भएको देखेर योसेफका दाजुभाइहरूले आपसमा भने, “शायद अब योसेफले हामीसँग दुश्मनी गर्नेछ, र हामीले उसलाई गरेका सबै खराबीको बदला लिनेछ।” १६ यसैकारण उनीहरूले यसो भनेर योसेफकहाँ खबर पठाए, “मर्नुभन्दा अघि तपाईंका बाबुले यस्तो आज्ञा दिनुभएको थियो: १७ ‘तिमीहरूले योसेफलाई भन: कृपा गरी उनीहरूले तिमीसँग खराबी गरेकामा तिम्रा दाजुहरूका अपराध क्षमा गर।’ अब बिन्ती छ, कृपा गरी तपाईंका बाबुका परमेश्वरका दासहरूका अपराध क्षमा गर्नुहोस्।” उनीहरूको यस्तो कुरा सुनेपछि योसेफ रोए। १८ तिनका दाजुहरू पनि आएर तिनका सामुन्ने घोप्टो परेर भने, “हेर्नुहोस्, हामी तपाईंका दास हौं।”  १९ तर योसेफले उनीहरूलाई भने, “नडराओ, के म परमेश्वरको स्थानमा छु र? २० तिमीहरूले मेरो विरुद्धमा हानि गर्ने विचार गरेका थियौ, तर परमेश्वरले त्यही कामद्वारा भलाइ गर्ने विचार गर्नुभयो, ताकि जसरी आज भइरहेको छ त्यसरी नै धेरै जना मानिसहरू बाँचिरहून्। २१ यसकारण नडराओ, तिमीहरूलाई तिमीहरूका बालबच्चासमेत म पालनपोषण गर्नेछु।” यसरी तिनले उनीहरूलाई ढाड़स र सान्त्वना दिए।"

योसेफका दाजुहरू इजिप्टमा १७ वर्षसम्म रहिरहेका थिए (उत्पत्ति ४७:२३), र तैपनि जब याकूबको मृत्युभयो अब योसेफले तिनीहरूको बदला लिनेछ भनेर डराए। योसेफलाई तिनीहरूले कस्तो दुर्व्यवहार गरे र हानी पुर्याए भनेर तिनीहरूले महसुस गरेका थिए। तर तिनीहरूको बुबाको मृत्युपछि पनि उनले तिनीहरूलाई क्षमा दिए भनेर योसेफले विश्वस्ता तुल्याउँछन्। यसो गर्दा योसेफ र उनका दाजुहरूको मन पनि फेरि हलुको हुन गएको हुनुपर्छ।

यदि हामीमा भएको चोट धेरै गहिरो छ भने हामीले धेरै पल्ट क्षमा दिनुपर्ने आवश्यक हुन सक्छ। जब हामीले गरेका गल्तिहरू दिमागमा आउँछ तब तुरन्तै हामी परमेश्वरकहाँ प्रार्थनापूर्वक जानुपर्छ र क्षमा दिने निर्णय फेरि गर्नुपर्ने हुन्छ।

`उत्पत्ति ५०:२० फेरि पढ्नुहोस्। दाजुहरूले उनमाथि गरेको दुर्व्यवहार उनको बिरुद्धमा पाप गरेका थिए तर उनले तिनीहरूलाई क्षमा दिए अर्थात् उनले सकेको अनुसार क्षमा दिए भनेर त्यस पदले हामीलाई कसरी व्याख्या गर्न सिकाउँछ?`

हेर्नुहोस, "तिमीहरूले मेरो विरुद्धमा हानि गर्ने विचार गरेका थियौ, तर परमेश्वरले त्यही कामद्वारा भलाइ गर्ने विचार गर्नुभयो, ताकि जसरी आज भइरहेको छ त्यसरी नै धेरै जना मानिसहरू बाँचिरहून्।"

योसेफलाई यो पूर्णरूपमा विश्वस्त थियो कि उनलाई जे भयो सो परमेश्वरको बृहत योजनाको भाग हो ताकि त्यसबेलाको चिनिएको संसारमा भएको अनिकालबाट मानिसहरूलाई राहत दिन सकुन्। आफ्नो परिवारबाटै महान् राष्ट्र हने परमेश्वरको प्रतिज्ञा पूरा हुनेछ भनेर पनि उनि विश्वस्त थिए। आफ्नो परिवारलाई परमेश्वरको योजना अनुसार चल्न सहयोग गर्ने प्रतिवद्धता उनले जनाए थिए। जेजति खराब योजनाहरू दाजुहरूले योसेफमाथि लादेका थिए ती सबै परमेश्वरले उल्टाउनुभएको थियो भन्ने कुरो थाहा पाएर नै उनले आफ्ना दाजुहरूलाई क्षमा दिन असल ठान्न पुगेका थिए।

`योसेफको कथा खुशियालीपूर्वक अन्त्य भयो। तर कतिपय समयमा हाम्रो कथा खुशियाली अन्त्य हुँदैन। त्यसबेला हामीले के सोच्ने? वा आखिरमा आएर पापको अन्त्यपछि र परमेश्वर र सैतानमा भइरहेको भिषण संघर्षको अन्त्य पछि र जब सबै समस्याहरूको समाधान हुनेछ त्यसबेला हाम्रो जीवन खुशियालीमा अन्त्य हुनेछ भन्ने आत्मज्ञानलाई आत्मसात् गरिराखे हामीहरूको मनस्थिति कस्तो होला? यस परिवेशमा जुनसुकै नमिठो अनुभव गरेतापनि सबै थोक ठीक हुनेछ भन्ने आशामा के हामी झुण्डिरहनुहुँदैन र?`