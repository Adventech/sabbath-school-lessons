---
title:  विगतका दिनहरूलाई सम्झिनु
date:  08/08/2021
---

वर्षौँसम्म खोरमा खाँदिएको योसेफको जीवन बिस्तारै ठीक दिशातर्फ मोड्न थालेको थियो। त्यो पनि उनले कहिल्यै नसोचेको जीवन उनले सम्हाल्न पुगेको थियो। उनलाई झ्यालखानाबाटमात्रै निकालिएन उसलाई इजिप्ट देशको प्रधानमन्त्रीमा नै नियुक्त गरिएको थियो। उसले इजिप्टको कुनै पनि बुद्धिजीवीले बताउन नसकेको फारो राजाको सपनाको अर्थ उनले बताएका थिए (उत्पत्ति ४१)। उनलाई इजिप्टको प्रतिष्ठित ओहोदामा राखियो र बिबाह पनि गराइ दियो जसबाट दुई छोराहरू पनि भए (उत्पत्ति ४१:५०-५२)। इजिप्टका भकारीहरू भरिएका थिए र अपेक्षा गरिएको अनिकालको सुरू भएको थियो। अनि एक दिन योसेफका दाजुहरू इजिप्टमा देखा पर्छन्।

`जब योसेफले आफ्ना दाजुहरूलाई पहिलोपल्ट देखे तब उसको प्रतिक्रिया कस्तो थियो? किन उनले तिनीहरूमाथि ठूलो नाटक खेले? पहिलो भेटमा योसेफले के गर्न खोजेका थिए? हेर्नुहोस्, उत्पत्ति ४२:६-२०`

"६ त्यस बेला योसेफ मिश्रका अधिपति थिए। देशका सारा मानिसहरूलाई अनाज बेच्ने पनि तिनी नै थिए। यसकारण योसेफका दाजुहरूले आएर भूइँसम्म निहुरेर तिनलाई ढोग गरे। ७ योसेफले आफ्ना दाजुहरूलाई देखेर चिनिहाले, तर तिनले उनीहरूलाई नचिनेका जस्तै गरी कड़ासँग उनीहरूलाई सोधे, “तिमीहरू कहाँबाट आएका हौ?” उनीहरूले भने, “कनान देशबाट अनाज किन्न आएका हौं।” ८ योसेफले आफ्ना दाजुहरूलाई त चिने, तर उनीहरूले भने तिनलाई चिनेनन्। ९ तब योसेफले उनीहरूका विषयमा आफूले देखेका सपना सम्झे, र तिनले उनीहरूलाई भने, “तिमीहरू जासूस हौ। यस देशको कमजोरी थाहा गर्न तिमीहरू आएका हौ।”  १० उनीहरूले योसेफलाई भने, “हे प्रभु, त्यसो होइन। हामी तपाईंका दासहरू अनाज किन्न आएका हौं। हामी सबै एउटै मानिसका छोराहरू हौं। ११ हामी सोझा मानिसहरू हौं, हामी हजूरका दासहरू हौं, जासूस होइनौं।”  १२ तिनले उनीहरूलाई भने, “होइन, तिमीहरू यस देशको कमजोरी थाहा गर्नलाई नै आएका हौ।” १३ तब उनीहरूले भने, “हामी हजूरका दास बाह्र जना दाजुभाइहरू थियौं। कनान देशका एउटै मानिसका छोराहरू हौं। कान्छोचाहिँ यस बेला हाम्रा बाबुका साथमा छ, र एउटाचाहिँ अब छैन।” १४ योसेफले उनीहरूलाई भने, “मैले भनेजस्तै तिमीहरू जासूस नै रहेछौ। १५ अब तिमीहरूको जाँच यसरी हुनेछ। फारोको जीवनको शपथ खाएर म भन्दछु कि तिमीहरूको कान्छो भाइ नआएसम्म तिमीहरू यस ठाउँबाट जान पाउनेछैनौ। १६ तिमीहरूमध्ये एक जनालाई तिमीहरूको भाइलाई ल्याउन पठाओ। त्यतिञ्जेल तिमीहरू थुनामा रहनेछौ। यसरी तिमीहरूको कुरा सत्य हो कि होइन जाँचिनेछ। नत्रता फारोको जीवनको शपथ खाएर म भन्दछु कि तिमीहरू जासूसै हौ।” १७ अनि योसेफले उनीहरूलाई एकसाथ तीन दिन थुनामा राखे। १८ तेस्रो दिन योसेफले उनीहरूलाई भने, “यसो गर, र तिमीहरू बाँच्नेछौ, किनकि म परमेश्वरसँग डराउँछु। १९ यदि तिमीहरू ईमानदार हौ भने तिमीहरू दाजुभाइहरूमध्ये एक जना यहाँ थुनामा बस, र बाँकीचाहिँ अनिकालमा तिमीहरूका परिवारको भोक मार्नलाई अनाज बोकेर जाओ। २० तर तिमीहरूको कान्छो भाइलाई यहाँ मकहाँ ल्याओ। यसरी तिमीहरूको कुरा साँचो ठहरिनेछ, र तिमीहरू मर्नेछैनौ।” उनीहरूले त्यसै गरे।"

योसेफ अब शक्तिशाली भएका थिए। उनले आफ्ना दाजुहरूलाई त्यहाँ मर्याकमुरुक पार्न सक्थे र कसलै पनि त्यसको खिलाफमा बोलिने थिएन। तर तिनीहरूलाई बदला लिनुको सट्टा उनका आफ्नो घरको परिवारको चासो उनले देखाएका थिए। आफ्नो बाबुप्रति उनको सुर्ता थियो। के उनी अझै जिउँदै छन् कि वा र कचकच गर्ने परिवारको बंशपिता वा पूर्खा बिना छन्? र आफ्नै भाइ बेन्जामिनको हाल खबर के छ? अब योसेफको सट्टा बेन्जामिन उसको बाबुको प्यारो छोरो बन्न पुगेको थियो। के दाजुहरूले तिनीहरूको खतरामूलक डाह बेन्जामिनमा सारियो त? अब आफू प्रधानमन्त्री भएको हैशियतले योसेफले आफ्नो परिवारको कमजोरीलाई हेर्न सकेका थिए।

बाइबलको नीतिलाई हामीले व्यवहारमा उतार्न सक्नु पर्छ भनेर हामीले सिकाएतापनि दुर्व्यवहार र अत्याचारलाई आँखा चिम्लेर स्वीकार्नुपर्छ भन्ने छैन। हामी प्रत्येक व्यक्ति परमेश्वरको सामु अमूल्यका छौँ। हामी कतिको अमूल्य छौँ भनेर देखाउन नै येशूले आफ्नो जीवन हामी प्रत्येकको निम्ति क्रूसमा मारिन दिनुभएको थियो।

`कुनै दुर्व्यवहार र अरूको वेवास्ता गर्नु नै येशू आफैलाई गरिएको हो भनेर उहाँले हामी सबैलाई किन सजग गराउनुभएको थियो? हेर्नुहोस्, मत्ती २५:४१-४६`

"४१ “त्यसपछि उनले देब्रेपट्टिका मानिसहरूलाई भन्नेछन्, ‘श्रापित मानिस हो! मबाट दूर होओ, र दियाबलस र त्यसका दूतहरूका लागि तयार गरिएको अनन्तको आगोमा जाओ। ४२ किनभने म भोकाएको थिएँ, तिमीहरूले मलाई खान दिएनौ। तिर्खाएको थिएँ, तिमीहरूले मलाई पिउन दिएनौ। ४३ म परदेशी थिएँ, तिमीहरूले मलाई आश्रय दिएनौ। नाङ्गो थिएँ, र तिमीहरूले मलाई वस्त्र लगाइदिएनौ, बिरामी र झ्यालखानमा थिएँ, र तिमीहरू मलाई हेर्न आएनौ।’  ४४ “तिनीहरूले पनि यसो भनेर जवाफ दिनेछन्, ‘प्रभु, कहिले हामीहरूले तपाईंलाई भोकाएको वा तिर्खाएको देख्यौं, परदेशी वा नाङ्गो वा बिरामी देख्यौं, वा झ्यालखानमा देख्यौं, र तपाईंको सेवा गरेनौं?’  ४५ “तब उनले तिनीहरूलाई जवाफ दिनेछन्, ‘साँच्चै, म तिमीहरूलाई भन्दछु, यी सबैभन्दा सानाहरूमध्ये एक जनालाई जे-जति गरेनौ, त्यो तिमीहरूले मेरो निम्ति गरेनौ।’  ४६ “तब यिनीहरू अनन्त दण्डको भागी हुनेछन्, तर धर्मी जनहरू अनन्त जीवनमा प्रवेश गर्नेछन्’।”

हामी सबैलाई येशूको रगतले किनिएका हौँ र कानुनीरूपमा हामी एक आपसका होइनौँ तर येशूका हौँ। यदि कसैले कसैलाई दुर्व्यवहार गरियो बा दु:ख दियो वा सहयोग गर्नु सक्ने बेलामा सहयोग गरेन भने हामीले येशूको निजि सम्पत्तिलाई नै आक्रमण गरिरहेका हुन्छौँ।

यौन दुर्व्यवहार, कसैलाई भावानात्मक वा हृदयलाई चोट पुर्याउने व्यवहार वा शारीरिक हिँसा कहिल्यै पनि स्वस्थ परिवारको भाग हुनुहुँदैन। यो केवल व्यक्तिगत परिवारमामात्र लागु हुनुपर्ने होइन र परिवारमा केही दुर्व्यवहार भयो भने भित्रभित्रैबाट समाधान गर्न सकिने भन्ने छैन। त्यसको निम्ति वाह्य हस्तक्षेप र सहयोगको आवश्यक पर्दछ। यदि तपाईँ र तपाईँको परिवारमा कोही दुर्व्यवहारमा परेको छ भने विश्वासीलो सहायता समूहको सहयोग माग्नु होस्।

`तपाईँले बर्तमान समयमा परिवारसँग सामना गरिरहनुभएको जटिल सम्बन्धलाई व्यवस्थित गर्न बाइबलमा दिइएका केही नीतिहरू के तपाईँलाई थाहा छ?`