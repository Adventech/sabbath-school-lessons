---
title: कथा
date:  13/08/2021
---

विशेष खालको मित्रता

राइजन, १५, मार्शन आइल्याण्ड

पासिफिक समुद्र जुन अमेरिका र फिलिप्पिनसको बीचमा छन्, त्यसमा केही टापुहरू छन् जसलाई मार्शल आइल्याण्ड भन्छ। ती  टापुहरूको एउटा टापुमा रहेको एकजना १५ वर्षको सुसमाचार सुनाउने युवाले टाढा अमेरिकाको टेक्सास राज्यको ७७ वर्ष अवकाशप्राप्त सुसमाचार सुनाउनेसँग मित्रताको सम्बन्ध गाँस्न पुगेको कथा त कतिलाई अचम्म नै लाग्छ होला।

त्रैमासिक मिसन कथाहरू पढ्दै जाँदा हजुरबा बबले एउटा कथामा टाढा देश मार्शल आइल्याण्डमा सुसमाचार सुनाउने परिवार र तिनीहरूका छोराछोरीहरू थिए भनेर थाहा पाए। युवकको बुबा स्कूलको प्रिन्सिपल थिए र उनकी आमाले सेभेन्थ-डे एडभेन्टिस्ट मिसन स्कूलमा पढाउँथिन्। त्यो परिवार मार्शल आइल्याण्डको एउटा दुर्गम टापु एबिइमा रहन्थ्यो। त्यस परिवारलाई हजुरबा बबले केही न केही तरिकाले बिशेष सहयोग गर्न चाहेको थिए। उनले प्रत्येक हप्ता आफ्नो केही भेटी साबथ स्कूल मिसन कामको निम्ति दिन्थे र जब १३ साबथस्कूलमा विशेष भेटी जम्मा गरिन्थ्यो त्यसबेलामा पनि त्यस टापुमा रहेको स्कूलको निर्माण गर्न सन २०१८मा विशेष सहयोग पठाएका थिए। तर उनले त्यो भन्दा अझ बढि केही गर्न चाहेका थिए। त्यसकारण, प्रत्येक हप्ता सहयोग पोका वा पाकेज पठाउन उनले निर्णय गरेका थिए। त्यसमा खानेकुराहरू, खेलौनाहरू र स्कूललाई चाहिने सामानहरू हुन्थ्यो। त्यो पोका त्यस युवकको परिवार र त्यस टापुमा रहेका सुसमाचारीय काम गर्नेहरूलाई सहयोग गर्न त्यस टापुमा पठाउन हजुरबा बबले निर्णय गरेका थिए।

जब पहिलो उपहार पोको राजनको परिवारमा आइपुगेको थियो त्यसबेला राजन १३ वर्षको थियो। त्यो पोका राजन र उसको परिवारले पाउनेबित्तिक्कै त्यसलाई खोल्नुभन्दा पहिले तिनीहरू घुँडा टेकेर परमेश्वरलाई धन्यवाद चढाए। राजनले त्यो पोको खोलेर नयाँ खेलौना र खानेकुराहरू पाउँदा ऊ धेरै खुशी भयो। तर त्यस पोकोमा भएको सामग्री र खेलौना उपयोग गर्नुभन्दा अघि राजनले हजुरबा बबलाई धन्यवादको पत्र लेख्नुपर्छ भनेर उसको बुबाले उसलाई बताए। त्यही पत्रबाट हजुरबा बब र राजनको बीचमा मित्रता गाँस्न पुगेको थियो। जब हजुरबा बबले उपहारको पोको पठाउँथे तब राजनले हातले नै लेखेर धन्यवादका पत्रहरू पठाएको थियो। राजनले धन्यवादको पत्रमात्र पठाएन तर आफ्नो परिवार, स्कूल र साथीहरूको बारेमा लेख्थ्यो। त्यो क्रम तीन वर्षसम्मा जारी रह्यो। आफूले उपहारका ती पोकोहरू पाउँदा रमाइलो भएको कुरा राजनले हजुरबा बबलाई लेख्थ्यो। स्कूलमा आफूले गर्नुपरेको राम्रा नराम्रा कुराहरू उसले लेख्थ्यो। जब उसको स्कूलको साथी र बास्केटबलको तारा कोबे ब्रान्ट अचानक हेलिकोप्टर दुर्घट्ना भएर मर्यो तब उसले आफ्नो पीडा हजुरबा बबलाई लेखेको थियो।

त्यसको जवाफमा हजुरबा बबले राजनलाई व्यक्तिगत पत्र पठाएका थिए। त्यो पहिलो र अन्तिम व्यक्तिगत पत्र हजुरबा बबबाट राजनले पाएको थियो।

तीन हप्तापछि हजुरबा बब अस्पतालमा भर्ना भएका थिए। त्यसपछि उनी घरमा फर्के। त्यस पछि उनलाई सिकिस्त बिरामीहरूलाई स्याहार गर्ने अस्पताल वा हसपिसमा राखियो। त्यस अस्पतालमा दुई हप्ता रहेको बेलामा हजुरबा बबले आठवटा पोकोहरू राजन र उसको परिवारको निम्ति तयार पारे। हजुरबा बबको छोराले ती पोकोहरू हुलाकबाट पठाउँथ्यो। जब उनको छोरोले अन्तिम पोको हुलाकबाट पठायो तब हजुरबा बबको पनि मृत्यु भएको थियो।

हजुरबा बबको मृत्युले राजनलाई ठूलो आघात भयो, तर उनले पत्रहरू लेख्न रोकेन। उसले हजुरबाट बबको नाउँमा यो पत्र लेखेको थियो उनको छोरोले जवाफ दिएको थियो:

हार्दिक समवेदनाहरू तपाईँहरूलाई तक्राउँछु। जुन दिन हजुरबा बबको निधन भएको सममाचार सुनेँ तब मलाई ठूलो आघात भएको थियो। मलाई थाहा थियो उनी केही दिनमात्र बाँच्नेछ। तैपनि बढि बाँच्नुहोला भनेर मैले आशा गरेको थिएँ। फेब्रुअरीमा मैले हजुरबा बबलाई मैले एउटा पत्र लेखेको थिएँ। त्यसमा मृत्यु भनेको हामी मानिसलाई बतास जस्तै सजिलैसँग आउँदो रहेछ र मेरो साथी तथा प्रख्यात बास्केटबल खेलाडी कोबे ब्रायन्टको मृत्युको बारेमा दुखेसो पोखाएको थिएँ। हामी यस्तो जीवन बिताउनुपर्छ कि मानौँ हामी भोलि नै मर्नेछौँ तर हामी मृत्युदेखि डराउनुहुन्न किनभने परमेश्वरले त्यसलाई जित्नुभएको थियो तर हामी अर्को सय वर्ष बाँच्नुपर्छ भन्ने अपेक्षा गर्दै बाँच्नुपर्छ भनेर उहाँले मलाई मेरो पत्रको जवाफमा लेख्नुभएको थियो। हजुरबा बबले मलाई धेरै हौशला दिनुहुन्थ्यो। त्यसले गर्दा मेरो जीवन अघि बढाउन सहयोग भएको थियो। भोलि के हुन्छ त्यसलाई हामी नगुमाऔँ भनेर अहिले नै परमेश्वरको गवाही  दिने ताजा अवसरको उपयोग गर्नुपर्छ र मानिसहरूको मन उहाँको निम्ति जित्नुपर्छ भन्ने सल्लाह उहाँले मलाई त्यस पत्रमा दिनुभएको थियो। उहाँको सरसल्लाह, हौशला र सान्त्वनाप्रति म धेरै आभारित छु। यदि त्यो पत्र मैले नपाएको भए मलाई शोकमा नै डुब्ने थिएँ। उहाँलाई व्यक्तिगतरूपमा मैले नदेखेतापनि, उहाँबाट म धेरै प्रभावित भएको छ। उनकै प्रभावले गर्दा म अझ दयालु, मायालु र मिलनसार भएको छु। मैले व्यक्तिगतरूपमा उहाँलाई नचिनेतापनि म यो विश्वास गर्दछु कि उहाँलाई मैले स्वर्गमा भेट्नेछु। तपाईँको बुबा बबको मृत्युमा तपाईँलाई कस्तो शोक लागिरहेको छ होला मैले महसुस गर्न नसकुँला तर मलाई थाहा छ हामी जुनसुकै परिस्थितिमा भएतापनि परमेश्वरले हाम्रा पिर र मर्काहरू बुझ्नुहुन्छ र उहाँमा हामी सान्त्वना पाउँदछौँ।

(हजुरबा बब रोबर्ट मेक्चेसेनीको बुबा हो जो ४० वर्षसम्म विभिन्न एडभेन्टिस्ट संघसंस्थाहरूमा सक्रिय हुनुहुन्थ्यो। उहाँ एडभेन्टिस्ट मिसनको सम्पादक आन्ड्र्यु मेकचेस्नीको बुबा हुनुहुन्छ)।