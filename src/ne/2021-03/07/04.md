---
title:  क्षमा त दिइयो तर विर्सियो त?
date:  10/08/2021
---

क्षमा भन्ने गुणको परिभाषा छ। आफूलाई अन्याय, अत्याचार र दुर्व्यवहार गर्ने मानिस वा समूहप्रति भएको रिस, क्रोध, निन्दा र बदलाको भावनालाई पोषाइराख्ने अधिकारलाई त्याग्न सक्ने गुण हुनु नै क्षमा हो। दोस्रो विश्व युद्धमा जर्मनको शासक हिटलरले ६० लाख भन्दा बेसी यहूदीहरूलाई अनेकौँ यातना दिएर मारेका थिए। उनको यातनबाट कतिपय मानिसहरू पनि बाँच्न सफल भएका थिए। ती बचेकाहरूको मनोविज्ञानलाई ठीक स्थितिमा ल्याउन डाक्टर मेरिलिन आर्मर पारिवारिक चिकित्सक भएर खटेकी थिइन्। तिनीहरूलाई के भयो र तिनीहरू कसरी बाँचिरहे भनेर तिनीहरूसँग उनले खोजनीति गरेकी थिइन्। त्यस खोजनीतिमा उनले यो निश्कर्ष निकालिन् "क्षमाको सम्पूर्ण धारणा नै पिडित व्यक्तिले जानाजानी क्षमा दिन सक्नु हो। हुन त यो त्यसै सजिलोसँग हुन्छ भन्ने छैन।"

क्षमा पाउनको अर्थ यो होइन कि गल्तीको नतिजाबाट उम्किनु। क्षमा दिनुको अर्थ यो होइन कि दुर्व्यवहार गर्ने व्यक्ति वा समूल दुर्व्यवहार गर्दै रहुन्। क्षमा दिनुभनेको अर्थ यो हो कि हामीमा भएका क्रोध र बदला लिने भावनालाई परमेश्वरलाई सुम्पिनु। यदि हाम्रो हृदयमा हामीलाई दुर्व्यवहार गर्नेप्रति रिस, क्रोध, बदलाको भावना, तितोपना र घृणालाई पोषाइ राख्यौँ भने त्यसले गरेको दुर्व्यवहारभन्दा अझ नराम्रो नतिजा हामीले भोगिरहनुपर्ने हुन्छ। अरूलाई क्षमा नदिनु हानिकारक छ भन्ने कुरालाई ख्याल गरिराख्नुपर्छ।

`अरूलाई क्षमा दिँदा हामीलाई के हुन्छ? मत्ती १८:२१-३५ हेर्नुहोस्,`

"२१ तब उहाँकहाँ आएर पत्रुसले भने, “प्रभु, मेरो भाइले कति पल्ट मेरो विरुद्धमा अपराध गरे मैले त्यसलाई क्षमा गर्ने? के सात पल्टसम्म?”  २२ येशूले तिनलाई भन्नुभयो, “म तिमीलाई भन्दछु, सात पल्ट होइन, तर सत्तरी गुणा सात पल्ट। २३ “यसैकारण स्वर्गको राज्य एउटा राजासँग तुलना गर्न सकिन्छ, जसले आफ्ना नोकरहरूसँग हिसाब लिने इच्छा गरे। २४ जब तिनले हिसाब लिन लागे, दश हजार सुनका सिक्का ऋण लिने एक जना तिनीकहाँ ल्याइयो। २५ तर त्यस मानिसले तिर्न नसक्दा त्यसका मालिकले त्यसलाई र त्यसका पत्नी र छोरा-छोरी र त्यसका सबै थोक बेची ऋण चुकाउने हुकुम दिए। २६ “तब त्यस नोकरले घुँड़ा टेकी तिनका पाउमा परेर भन्न लाग्यो, ‘मालिक, ममाथि धैर्य गर्नुहोस्, म तपाईंको सबै ऋण चुकाउनेछु।’ २७ तब त्यस नोकरका मालिकले टिठ्याएर त्यसलाई छोडिदिए, र त्यसको ऋण माफी गरिदिए। २८ “तर त्यस नोकरले निस्केर जाँदा आफ्नो सङ्गी-नोकरहरूमध्ये एक जनालाई भेट्यो, जो त्यसको एक सय चाँदीका सिक्काको ऋणी थियो। उसलाई घोक्रोमा पक्रेर त्यसले भन्यो, ‘तेरो ऋण तिरिहाल्।’  २९ “तर त्यसको सङ्गी-नोकरले घोप्टो परेर त्यसलाई बिन्ती गर्यो, ‘ममाथि धैर्य गर, म तिमीलाई सबै तिरिदिनेछु।’ ३० “तर त्यो मानेन, र गएर ऋण नतिरुञ्जेलसम्म उसलाई झ्यालखानमा हालिदियो। ३१ त्यसका सङ्गी-नोकरहरूले यी सब देखे र तिनीहरू अति दु:खित भए। तिनीहरूले गएर यी सब घटना आफ्ना मालिकलाई बताइदिए। ३२ “तब मालिकले त्यस नोकरलाई आफूकहाँ बोलाएर भने, ‘ए दुष्ट नोकर, तैंले मसँग बिन्ती गरिस्, र मैले तँलाई तेरो ऋण माफी गरिदिएँ। ३३ मैले तँमाथि दया गरेझैँ तैंले पनि तेरो सङ्गी-नोकरमाथि दया गर्नुपर्नेथिएन?’ ३४ तब त्यसका मालिकले क्रुद्ध भएर त्यसलाई सबै ऋण नतिरुञ्जेल दण्ड दिनेहरूका हातमा सुम्पिदिए। ३५ “तिमीहरूले आफ्नो भाइलाई आफ्नो हृदयदेखि क्षमा गरेनौ भने, स्वर्गमा हुनुहुने मेरा पिताले पनि तिमीहरूसँग त्यसै गर्नुहुनेछ।”

क्षमा दिन सक्ने साँचोहरू वा सुत्रहरूमा एउटा साँचो वा सुत्रचाहिँ येशू ख्रीष्टले हामीलाई क्षमा दिनुभयो भन्ने आत्मज्ञानलाई हृदयमा पोषाइ राख्नु हो। हामी सबैले पाप गरेकाछौँ। हामीले अरूको बिरुद्धमामात्र होइन परमेश्वरकै विरुद्धमा पनि पाप गरेकाछौँ।

प्रत्येक पाप हामी गर्छौँ त्यो पाप हाम्रो प्रभु र सृष्टिकर्ताको खिलाफमा गरेको हुन्छ; यद्यपि, ती सबै पापहरूको क्षमाको दावी येशू ख्रीष्टमा गर्न सक्छौँ। हामी क्षमाको योग्य भएर होइन- यथार्थमा हामी कोही पनि क्षमाको योग्य छैनौँ-तर परमेश्वरको अनुग्रहलेमात्र हामी क्षमा पाएका छौँ। त्यस पवित्र सत्य वा आत्मज्ञान हामीले पक्रिन सक्यौँ, क्षमा दिने गुण हाम्रो पनि हुनुपर्छ भनेर जब हामी यकिन हुन्छौँ, परमेश्वरले हामीलाई क्षमा दिनुहुने वास्तविकतालाई जब हामी अनुभव गर्न सक्छौँ तब हामीमा भएका तिता स्मरण वा पिडालाई पन्छाउन सक्छौँ र अरूलाई क्षमा दिने सक्षम् हुन सक्छौँ। अरू मानिस क्षमाको योग्य भएकोले उसलाई क्षमा दिने होइन तर परमेश्वरबाट हामीले क्षमा पाएकोले र हामी आफैलाई पनि क्षमाको आवश्यकता भएकोले। अझ भन्नुपर्दा, हामी आफैलाई कतिपल्ट क्षमा पाउनपर्छ र क्षमाको योग्यका छौँ र?

योसेफले आफ्ना परिवारसँग सम्बन्ध सुधार्न दोस्रो अवसर प्रदान गरेका थिए। त्यहाँ कुनै रिस-इबी, बैमनश्यता थिएन र विगतमा के भयो त्यसलाई दिमागमा खेलाइराख्न आवश्यकता त्यहाँ देखाइएको थिएन।

जब परिवारमा एक आपसलाई हानी गर्ने वा नोक्सान गर्ने काममा खुबी भयौँ भनेर परिवारमा सुमधुर सम्बन्ध हुने कुरामा असम्भव छ। योसेफले आफ्ना दाजुहरूप्रति त्यसरी प्रतिक्रिया देखाएका थिएनन्। विगतको कुरो विगतमै छोडेर अब प्रेम, स्नेह र स्वीकारमा अघि बढ्न चाहेको योसेफको चाहना थियो। यदि योसेफले अर्कै मनिस्थिति वा आफ्ना दाजुहरूप्रति प्रतिशोधका भावनाहरू देखाएको भए यस कथको अन्त्य रमाइलो हुने थिएन।

`रोमी ४:७,८मा यो आशिर्वाद  व्यक्त गरिएको छ, "७ “तिनीहरू धन्यका हुन्, जसका अपराधहरू क्षमा भएका छन्, र जसका पापहरू ढाकिएका छन्। ८ त्यो मानिस धन्यको हो, जसको पापको लेखा परमप्रभुले लिनुहुन्न।”  येशूमा हामीले के पाएकाछौँ भनेर पावलले हामीलाई यहाँ के भनिरहेका छन् र त्यस अचम्मको प्रतिज्ञाले हामीलाई दु:ख दिने, हामीप्रति दुर्व्यवहार गर्ने र हामीलाई चित्त दुखाउनेहरूसँग कस्तो मनस्थिति हुनुपर्छ भनेर प्रभावित हुनुपर्छ?`