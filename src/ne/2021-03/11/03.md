---
title:  बलिप्रथा र पवित्रस्थानमा गरिने विभिन्न विधि तथा प्रथाहरू
date:  06/09/2021
---

पुरानो करारको लेबीहरूको पुस्तकमा विभिन्न भेटी, बलिप्रथा र अरू प्रथा वा विधिहरू उल्लेख गरिएका छन् जसले नयाँ करारमा भएका सत्यहरूको प्रतिक र उदाहरणहरू हुन् भनेर अघिल्लो बुँदामा हामीले हेर्यौँ। कतिपय इसाईहरूले ती पुरानो करारकोमात्र हुन् हामीसँग अहिले सरोकार छैन भने त्यसलाई पढ्न वा त्यसप्रति ध्यान दिन पन्छाउँछन्। तर तिनीहरूलाई केलाएर अध्ययन गर्दा तिनीहरूमा ठूलो आत्मिक मूल्यमान्यता र सत्यताहरूले भरिएको हामी पाउन सक्छौँ।

`इस्राएलीहरूले पाप गर्दा कस्तो पापभेटी नियमितरूपमा ल्याउन पर्छ भनेर लेबी ४:३२-३५मा लेखिएको पढ्नुहोस्। त्यस प्रथाबाट हामी के सिक्न सक्छौँ? अहिले हाम्रा पापहरूका भेटी वा बलिहरू चढाउने मन्दिर वा पवित्रस्थान छैन। ती बलिप्रथा वा भेटी दिने चलनलाई यूहन्ना १:२ र १ पत्रुस १:१८-२१सँग कसरी गाँस्न सकिन्छ? हेर्नुहोस्, लेबी ४:२७-३५`

"27 “ ‘यदि समुदायका मानिसहरूमध्ये कसैले अजानमा पाप गर्छ र परमप्रभुले मनाई गर्नुभएका कुराहरूमध्ये कुनै कुरो गर्छ भने, त्यो दोषी हुन्छ। 28 त्यसले गरेको त्यो पाप त्यसलाई प्रकट हुँदा, आफूले गरेको पापको निम्ति आफ्नो भेटी स्वरूप निष्खोट बाख्री त्यसले ल्याउनुपर्छ। 29 त्यसले पापबलिको टाउकोमा आफ्नो हात राखोस्, र होमबलिको ठाउँमा त्यो पापबलि मारोस्। 30 त्यसपछि पूजाहारीले आफ्नो औँलाले पापबलिको रगतबाट केही लिएर होमबलिको वेदीका सीङहरूमा लगाऊन्, र त्यसको बाँकी रगत वेदीको आधारमा खन्याऊन्। 31 त्यसको सबै बोसो मेलबलिका बलिदानको बोसोझैँ त्यसले झिकोस्, अनि पूजाहारीले परमप्रभुको निम्ति मीठो बास्ना हुनलाई त्यो वेदीमा जलाऊन्। यसरी पूजाहारीले त्यसको निम्ति प्रायश्चित गर्नेछन्, र त्यसलाई क्षमा हुनेछ।  32 “ ‘यदि त्यसले पापबलिको निम्ति भेड़ाका बच्चा आफ्नो भेटी स्वरूप ल्यायो भने निष्खोट पाठी ल्याओस्। 33 त्यसले पापबलिको टाउकोमा आफ्नो हात राखोस्, र जहाँ होमबलिको पशु मारिन्छ, त्यहीँ नै पापबलिको निम्ति त्यसलाई मारोस्। 34 त्यसपछि पूजाहारीले आफ्नो औँलाले पापबलिको रगतबाट केही लिएर होमबलिको वेदीका सीङहरूमा लगाऊन्, र त्यसको बाँकी रगतचाहिँ वेदीको आधारमा खन्याऊन्। 35 त्यसको सबै बोसो मेलबलिका पाठाको बोसोझैँ त्यसले झिकोस्, र पूजाहारीले त्यो परमप्रभुको निम्ति अग्नि-होममाथि वेदीमा जलाऊन्। यसरी त्यसले गरेको पापको निम्ति पूजाहारीले त्यसको निम्ति प्रायश्चित गर्नेछन्, र त्यसलाई क्षमा हुनेछ’।” , यूहन्ना १:२९ "भोलिपल्ट उनले येशूलाई आफूतिर आइरहनुभएको देखेर भने, “हेर, संसारको पाप उठाइलैजाने परमेश्वरका थुमा!" र १ पत्रुस १:१७-२१ "17 पनपक्ष वा पक्षपात नगरी मानिसको कामअनुसार इन्साफ गर्नुहुनेलाई पिता भनी पुकारा गर्छौ भने, तिमीहरूका प्रवासको सम्पूर्ण समय डरसँग बिताओ। 18 तिमीहरू जान्दछौ, कि आफ्ना पिता-पुर्खाबाट आएका व्यर्थका कुराहरूदेखि, सुन वा चाँदीजस्ता नाश हुने थोकहरूद्वारा दाम तिरी तिमीहरू छुट्ट्याइएका होइनौ, 19 तर निष्खोट र निष्कलङ्क थुमाको जस्तो ख्रीष्टको अनमोल रगतद्वारा दाम तिरी छुट्ट्याइएका छौ। 20 उहाँ सृष्टिभन्दा अगाडिदेखि नै नियुक्त हुनुभएको थियो, तर तिमीहरूका खातिर समयको अन्त्यमा प्रकट हुनुभयो। 21 उहाँद्वारा परमेश्वरमाथि तिमीहरूको भरोसा छ, जसले ख्रीष्टलाई मृतकबाट जीवित पारेर महिमा दिनुभयो, ताकि तिमीहरूको विश्वास र आशा परमेश्वरमा रहोस्।"

कुनै पनि महत्त्वपूर्ण अर्थात् मूल्यवान र सन्देशलाई उत्तम वा व्यवस्थितरूपमा प्रसारण गर्न रितिथिति वा विधिहरू अपनाइन्छ। तिनीहरू कुन सन्दर्भमा दिइयो सो बुझ्नु आवश्यक छ। विधिहरूको प्रभावकारितालाई बुझ्न कुन समयमा तिनीहरू दिइयो, कुन स्थानमा दिइयो र तिनीहरूले पछिको कुराहरूलाई कसरी औँल्याउँछन् भन्ने कुराको ख्याल राख्नु जरुरी छ। जब बाइबलको पुरानो करारमा उल्लेख गरिएका परमेश्वरका विभिन्न आदेशहरूलाई हामी केलाएर पढ्छौँ तब के भेटी वा बलि चढाउनुपर्छ, कहिले, कहाँ र के विधिहरू अपनाउनुपर्छ भन्ने विषयमा परमेश्वरले नै विशेष बिस्तृत विवरण किन दिनुभएको सो हामी बुझ्न सक्दछौँ।

ती सबै विधिहरूको केन्द्रविन्दु रगत हो। यसलाई पोखाउनु र छर्नुपर्ने विधि त्यस्तो रमाइलो कुरो होइन न त हुनुनै पर्छ। यस जगतको सबभन्दा खराब तत्व पापसँग रगत मुछिएकोले त्यो कदापि रमाइलो मान्ने कुरो होइन।

रगतले ठ्याक्कै के भूमिका खेल्दछ, वेदीका सिङहरूमा रगत किन लगाउनुपर्छ? पवित्रस्थानमा गरिने विभिन्न विधि वा प्रथाहरू कसरी गर्ने भनेर दिएतापनि किन गरिन्छ भन्ने व्याख्या सबैमा छैन। हुनसक्छ इस्राएलका जनताले रगतको महत्त्व र अर्थ के छ सो तिनीहरूले बुझिसकेको हुनुपर्छ ("किनकि जीवधारीको प्राण त्यसको रगतमा हुन्छ। मैले रगतचाहिँ वेदीमा तिमीहरूको निम्ति प्रायश्चित गर्नलाई दिएको छु, किनभने रगतद्वारा नै मानिसका जीवनको निम्ति प्रायश्चित गरिन्छ" लेबी 17:11)।

जुन उदाहरण लेबी ४:३२-३५बाट लिइएको थियो, त्यसबाट लेबी ४:३५मा महत्त्वपूर्ण व्याख्या गरिएको पाउँछौँ: "त्यसको सबै बोसो मेलबलिका पाठाको बोसोझैँ त्यसले झिकोस्, र पूजाहारीले त्यो परमप्रभुको निम्ति अग्नि-होममाथि वेदीमा जलाऊन्। यसरी त्यसले गरेको पापको निम्ति पूजाहारीले त्यसको निम्ति प्रायश्चित गर्नेछन्, र त्यसलाई क्षमा हुनेछ’।”  त्यसकारण सबै प्रायश्चित वा पापको क्षमाको प्रक्रियामा रगतको भूमिका मूल छ। रगतैद्वारा पापीहरू पवित्र परमेश्वरसँग निर्दोष वा ठीक ठहर्न सक्छन्। इस्राएलको पवित्रमन्दिरमा गरिने सबै बलि वा भेटी प्रथा र रितिथितिहरू सबै हाम्रो निम्ति ख्रीष्टको मरण र सेवाकार्यका प्रतिक वा नमुना वा नक्कलहरूमात्र हुन्। ती सबै प्रथाहरूको सक्कल येशू ख्रीष्ट हुनुहुन्छ।

`पाप भन्ने तत्व कस्तो असाध्यै खराब रहेछ जसले गर्दा त्रीएक परमेश्वरको एकले हाम्रो निम्ति त्याग गर्नुभयो र बलि हुनुभयो। हामी कुनै असल काम, धर्मकर्म आदिमा कहिल्यै होइन तर परमेश्वरको अनुग्रहमा भरपर्नुपर्छ भनेर त्यसले हामीलाई कसरी सिकाउँछ? येशूले हाम्रो निम्ति जे गर्नुभयो त्यसमा हामी के थप्न सक्छौँ र?`