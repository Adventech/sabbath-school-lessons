---
title:  तिमीहरूका हृदयहरूलाई कठोर नपार
date:  08/09/2021
---

`दुवै हिब्रू ४:४-७ र भजन ९५:८-११ पढ्नुहोस्। यहाँ दुवै अंशहरूमा के चेतावनी दिएको छ र जसबाट अहिले पनि हामीलाई के भन्न खोजिरहेको छ सो जान्न सकौँ?`

हेर्नुहोस्, "४ किनकि उहाँले अरू कुनै ठाउँमा सातौँ दिनको विषयमा यस किसिमले भन्नुभएको छ, “परमेश्वरले सबै कार्यहरूबाट सातौँ दिनमा विश्राम लिनुभयो।” ५ र फेरि यसै खण्डमा उहाँले भन्नुभयो, “मेरो विश्राममा तिनीहरू कहिल्यै पस्नेछैनन्।”  ६ कसै-कसैलाई प्रवेश गर्न अझै बाँकी नै छ, र तिनीहरू, जसलाई अघिअघि सुसमाचार प्रचार गरिएको थियो, तिनीहरू आफ्ना अनाज्ञाकारिताले गर्दा पस्न सकेनन्। ७ फेरि परमेश्वरले “आज” भनी एक दिन ठहराउनुभएको छ, जब उहाँले धेरै समयपछि दाऊदद्वारा अघि भनिएकै कुरा फेरि भन्नुभयो, “आज तिमीहरूले उहाँको शब्द सुन्यौ भने तिमीहरूका हृदय कठोर नपार।” (हिब्रू ४:४-७) र "८ तिमीहरूले मेरीबामा गरेजस्तै आफ्ना हृदय कठोर नपार, जस्तो तिमीहरूले त्यस दिन मरुभूमिमा भएको मस्साहमा गरेका थियौ,  ९ जहाँ मैले गरेका काम तिमीहरूका पूर्वजहरूले देखेका भए तापनि तिनीहरूले मलाई जाँच गरे र मेरो परीक्षा गरे।  १० चालीस वर्षसम्म त्यस पुस्तासँग म क्रोधित भएँ, र मैले भनें, “यी त्यस्ता मानिस हुन्, जसका हृदय बरालिएर जान्छन्, र तिनीहरूले मेरा मार्ग चिनेका छैनन्।”  ११ यसैले मैले आफ्नो क्रोधमा यसरी शपथ खाएँ, “मेरो विश्राममा तिनीहरू कहिल्यै पस्नेछैनन्” (भजनसंग्रह ९५:८-११)।

सृष्टिको लेखासहित समावेश गरेर इस्राएलीहरू कस्ता अट्टेरी र विश्वासघात गरे जसले गर्दा परमेश्वरले साँची राख्नु भएको र उहाँले तिनीहरूलाई दिनुहुने विश्राममा पस्न तिनीहरू असफल भए भनेर भजन ९५:११लाई उतार्दै हिब्रू ४:४-७ले बताउँदछ।

वास्तवमा भजन ९५:८-११मा  इस्राएलीहरूको उजाडस्थानको अनुभवलाई परमेश्वरको विश्रामसँग गाँसिएको छ साथै तिनीहरू विश्वासमा कमजोर हुँदा उहाँको विश्राममा तिनीहरू पस्न पाउनेछैन भनेर उहाँले सपथ खानुभएको थियो। त्यो विश्राम थियो तिनीहरूलाई दिइने प्रतिज्ञा गरिएको भूमि।

हुन त, इस्राएलीहरू प्रतिज्ञा गरिएको देशमा पसे तर नयाँ पुस्ताले परमेश्वरको सहायताले सिमाना नाघेका थियो। तिनीहरूले त्यस देशका बलिया किल्लाहरूलाई कब्वा गरेर त्यस देशमा तिनीहरू बसोबास गरेका थिए।

तिनीहरूले देश त पाए तर तिनीहरूले परमेश्वरको विश्राममै पस्न पाएनन्। येशू ख्रीष्टमा पाइने मुक्तिको वास्तविकताको अनुभव धेरैले गर्न पाएनन् किनभने तिनीहरूमा विश्वासको कम थियो जुन बारम्बार तिनीहरू अट्टेरी र परमेश्वरका आज्ञाहरू उलङ्घन गरेर देखाएका थिए। विश्रामलाई भूमिसँग गाँसिएतापनि सही र पक्का विश्राम भनेको मानिसहरू आरामसाथ बस्नुमात्र थिएन।

`परमेश्वरको आज्ञा पालन नगर्दा परमेश्वरको वचन सुन्नेहरूले पनि उहाँले दिन चाहनुभएको सही वा सत्य विश्राम इस्राएलीहरू पस्न पाएनन् भनेर हिब्रू ८:६मा खुलासा गरिएको छ। परमेश्वरको वचन नसुन्न वा उहाँको आज्ञा पालन नगर्ने र उहाँको विश्राममा पस्न नसक्नेको बीचमा के सम्बन्ध छ?`

"आज" भनेर सम्बोधन गरिँदा जरुरी भनेर व्यक्त गरिन्छ। "आज" भन्दा अब समय खेर फाल्नु हुन्न वा बरवाद गरेर बस्नु हुन्न भन्ने बुझ्नुपर्छ। "आज" भन्दा हाम्रो प्रत्युत्तर र निर्णयलाई अपेक्षा गरिएको छ भनेर हामीले बुझ्नुपर्छ।

पावलले सिमरोन semeron भन्ने ग्रीक शब्दलाई लिन्छन्। यस शब्द "आज" भन्ने अर्थले कतिको महत्त्व छ भनेर देखाउँछ। पावलले विश्रामको सन्दर्भमा लिएका छन्। भजन ९५:७,८मा चेतावनीको साथै परमेश्वरका जनहरू तिनीहरूका पूर्खाहरूले गरेका जस्तो भुल नगर्नु जसले गर्दा परमेश्वरले उपलब्ध गराउनुभएको मुक्तिमा पसेर सत्य विश्राममा पस्न पनि असफल नहोस्। यो चेतावनी र आह्वान हामीहरूलाई पनि हो।

`बर्तमान परिप्रेक्षमा नै हामीलाई दिएका ती शब्दहरू सुन्दा हाम्रो निम्ति के अर्थ छ जसमा भनिएको छ, "यदि आज नै तिमीहरूले उहाँको आवाज सुन्दा: 'तिमीहरूका हृदयहरू कठोर नबानाउनु'"?  भजनको लेखकले हजारौँ वर्ष पहिले त्यो आह्वान गरेका थिए। यद्यपि, त्यही आह्वान हाम्रो निम्ति पनि किन महत्त्वपूर्ण छ? हजारौँ वर्ष पहिले उच्चारण गरिएतापनि त्यो समयसापेक्षित आह्वान हो भनेर हामीले बुझ्नु जरुरी किन छ?`