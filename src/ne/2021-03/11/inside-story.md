---
title: कथा
date:  10/09/2021
---

बिर्सिदिएको क्रोध वा  रिसइबी

जिम्मी श्वी, ५१, अमेरिकामा रहेको शरणार्थी

तपाईँ ७ वर्षको हुनुहुन्छ र तपाईँको जीवन जङ्गलमै घुमीफिरी बिताइरहनुभएको छ रे! त्यस्तो जीवन कस्तो होला के सोच्न सक्नुहुन्छ? त्यस जीवनले तपाईँलाई कस्तो प्रभाव पार्छ होला?

जिम्मी स्वीको जीवन त्यस्तै थियो। जिम्मी, दक्षिणपूर्व एशियाको म्यानमार देशमा रहन्थ्यो। त्यो देशलाई पहिले बर्मा भनेर चिनिन्थ्यो। सानैदेखि जिम्मी ठूलावडाहरूसँग गहिरो रिस राख्न सिकेको थियो। उसलाई नियन्त्रण गर्न चाहने सरकारी मानिसहरूलाई देखेर आफ्नै अनुभवको कारण तिनीहरूप्रति क्रुद्ध भएको थियो। एक फेरा ऊ जङ्गलमै हरायो र अब मर्ने होला भनेर उसले सोचेको थियो।

यदि आफू बाँच्न चाहन्छ भने सरकार विद्रोही हतियारले सुसज्जित भुमिगत विद्रोह अभियानसँग सामेल हुन उसले निर्णय गरेको थियो। त्यसरी सरकार वा आफूमाथि हुकुम चलाउने अधिकारवालाहरूसँग बदला लिन सक्ने उसले ठानेको थियो। जङ्गलमा घुम्दा जिम्मी हराएकोले जिउनको निम्ति ऊ विद्रोहीसँग सामेल हुन पुगेको थियो। दुई वर्षसम्म जिम्मी परिवारसँग अलग भएको थियो। दुई वर्षपछि जिम्मीले आफ्नो बुबा थाइल्यान्डको शरणार्थी शिविरमा भेट्यो। बाबु छोराको पुनर्मिलनमा खुशी त भएको थियो तर जिम्मीको विद्रोही पारा बाबुलाई मन परेन। हतियार उठाएर सरकारसँग लड्नु ठिक छैन भन्ने बुबाको धारणा थियो। बरु, जिम्मी पास्टर भएर मानिसहरूलाई परमेश्वरको प्रेमको बारेमा सुनाउन र तिनीहरूलाई अनन्त जीवनतिर डोर्याउन खोज्नुपर्छ भन्ने सल्लाह बाबुले दिए।

तर सरकारसँग गहिरो रिस र प्रतिशोधको भावनाले जिम्मीको दिमाग उकुसमुकुस भएको थियो। आफ्नो बुबा शरणार्थी शिविरमा रहेको सेभेन्थ-डे एडभेन्टिस्ट चर्चमा सरिक हुँदा उनको चेहरामा आनन्द र शान्ति छाएको जिम्मीले देखेको थियो। ख्रीष्ट र सैतानको बीचमा भइरहेको द्वन्द्वको बारेमा उसले बाइबलमा पढ्यो। आफ्नो बुबा ठिक भएको उसले महसुस गर्यो र उसमाथि अन्याय गर्नेलाई क्षमा दिने निर्णय उसले गर्यो। जिम्मी सेभेन्थ-डे एडभेन्टिस्ट पास्टर पनि भयो र पछि उनी अमेरिकामा बसोबास गर्न पनि पुगे।

थाइल्यान्डको शरणार्थी शिविरहरूमा रहेका म्यानमारका धेरै परिवारहरू अमेरिकाभरि छरिएको जिम्मीले थाहा पाए। तिनीहरूमध्ये धेरैजसोले अमेरिकामा सेभेन्थ-डे एडभेन्टिस्टहरू खोज्न थालेका थिए। जब चर्च भेट्टाए तब चर्चमा भएका कार्यक्रमहरूमा तिनीहरूले भाग लिन सकेका थिएनन् किनकि तिनीहरूले चाहिनेमात्रा अङ्ग्रेजी पनि बुझेका थिएनन्। त्यसकारण तिनीहरू निराश भइरहेका थिए।

ती मानिसहरूलाई भेटेर तिनीहरूको विश्वासमा हौशला दिन जिम्मीले चाहेका थिए। ती शरणार्थीहरू सानो सानो झुण्डमा विभाजित गराएर आफ्नै भाषामा परमेश्वरको आराधना स्तुति गर्न जिम्मीले सघाउन चाहेका थिए।

धेरै प्रार्थना र प्रयासपछि जिम्मीले तीनवटा चर्चहरू स्थापना गरे। तर परिवारलाई पाल्न उनले दिनभरी काम गर्नुपरेको थियो। अमेरिकाको विभिन्न राज्यहरूमा  म्यानमारबाट आएका २००० करेन एडभेन्टिस्ट शरणार्थीहरू छरिएका थिए। तिनीहरू सबैकहाँ जान जिम्मीसँग समय र पैसाको अभाव थियो।

"तर परमेश्वरलाई मेरो हृदय र आवश्यकता थाहा थियो," जिम्मी स्वीले सुनाए। जिम्मी अहिले क्यारोलिन कन्फरेन्समा पास्टरको रूपमा सेवाकार्य गर्छन्। उत्तर अमेरिकी डिभिजनको एडभेन्टिस्ट शरणार्थी र आप्रवासीहरूलाई सरसल्लाह दिने र करेन चर्च स्थापना गर्ने नियोगमा जिम्मी हाल कार्यरत छन्। "परमेश्वरले मलाई सधैँ अगुवाइ गरिरहनुभएको थियो र मेरो लागि उहाँसँग योजना थियो," जिम्मीले थपे।

(सन २०११मा सङ्कलन गरिएको तेर्हौँ साबथको भेटीले अमेरिकामा रहेको शरणार्थीहरूलाई सहयोग गरेको थियो। यही भेटीले अमेरिका र क्यानाडामा छरिएका शरणार्थीहरू भएको ठाउँमा यात्रा गर्न जिम्मीलाई सहयोग मिलेको थियो। आआफ्नै भाषामा विश्वासी समूहहरू खडा गरेर समाजमा सेवा गर्न जिम्मीले सहयोग गरेका थिए। उनको प्रयासले विगत दशकमा अमेरिका र क्यानाडामा ५५ वटा करेन चर्चहरू स्थापना भएका थिए। यी सबै किन सम्भव भए भन्दा, चर्चका विश्वासीहरू र जिम्मी जस्तो अरूहरूले आआफ्नो हृदयहरूलाई परमेश्वरलाई सुम्पेर विद्रोहको सट्टा उहाँको प्रेम र क्षमालाई ठाउँ दिएका थिए)।

लेखिका: टेरी सेली