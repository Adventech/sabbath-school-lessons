---
title:  विश्रामको "उदाहरण"
date:  07/09/2021
---

हामीले पवित्रस्थानमा गरिने विभिन्न विधिहरूलाई विभिन्न प्रतिक र चिन्हहरूका उदाहरणहरू हेर्यौ। ती उदाहरणहरूलाई बाइबलमा दिएको विश्रामको अवधारणालाई पनि  प्रयोग गर्न सक्छौँ। यसको वास्तविकतालाई थाहा पाउन हामी नयाँ करारको हिब्रूको पुस्तकतिर फर्किनुपर्छ।

`बिश्रामको प्रतिज्ञा त बाँकि नै छ भनेर पावलले हिब्रू ४:१-११मा खुलासा गरेका छन्। त्यो  कस्तो खालको  बिश्राम हो? परमेश्वरले दिनुहुने बिश्राममा पस्न र त्यसको उपभोग गर्न प्रस्थानको पुस्तकमा लेखिएको इस्राएलीहरूको अनुभव र तिनीहरूको उजाड स्थानको यात्रालाई बुझ्न सक्यौँ भने त्यो बिश्रामको बारेमा बुझ्न थप सहायता गर्दछ।`

हेर्नुहोस्, "१ यसकारण परमेश्वरको विश्राममा प्रवेश पाउने प्रतिज्ञा छँदाछँदै हामी होशियार रहौं र तिमीहरूमध्ये कोही पनि त्यस प्रतिज्ञादेखि वञ्चित नहोस्। २ किनकि हामीलाई पनि तिनीहरूलाई झैँ सुसमाचार प्रचार गरिएको हो। तर सुनेको वचनले तिनीहरूलाई केही फाइदा भएन, किनकि सुन्नेहरूले विश्वासपूर्वक यिनलाई ग्रहण गरेनन्। ३ किनकि हामी विश्वास गर्नेहरूचाहिँ त त्यस विश्राममा प्रवेश गर्छौं, जसो उहाँले भन्नुभएको छ, “यसैले मैले आफ्नो क्रोधमा यसरी शपथ खाएँ,  ‘मेरो विश्राममा तिनीहरू कहिल्यै पस्नेछैनन्’।” यद्यपि उहाँका कार्यहरू संसारको उत्पत्तिदेखि नै पूरा भइसकेका थिए। ४ किनकि उहाँले अरू कुनै ठाउँमा सातौँ दिनको विषयमा यस किसिमले भन्नुभएको छ, “परमेश्वरले सबै कार्यहरूबाट सातौँ दिनमा विश्राम लिनुभयो।” ५ र फेरि यसै खण्डमा उहाँले भन्नुभयो, “मेरो विश्राममा तिनीहरू कहिल्यै पस्नेछैनन्।”  ६ कसै-कसैलाई प्रवेश गर्न अझै बाँकी नै छ, र तिनीहरू, जसलाई अघिअघि सुसमाचार प्रचार गरिएको थियो, तिनीहरू आफ्ना अनाज्ञाकारिताले गर्दा पस्न सकेनन्। ७ फेरि परमेश्वरले “आज” भनी एक दिन ठहराउनुभएको छ, जब उहाँले धेरै समयपछि दाऊदद्वारा अघि भनिएकै कुरा फेरि भन्नुभयो, “आज तिमीहरूले उहाँको शब्द सुन्यौ भने  तिमीहरूका हृदय कठोर नपार।” ८ किनकि यहोशूले तिनीहरूलाई विश्राम दिएका भए त परमेश्वरले पछिबाट अर्को दिनको विषयमा भन्नुहुनेथिएन। ९ यसकारण परमेश्वरका जनहरूका निम्ति शबाथको विश्राम बाँकी नै छ। १० किनकि परमेश्वरको विश्राममा प्रवेश गर्ने जोसुकैले पनि आफ्नो परिश्रमदेखि विश्राम गर्छ, जसरी परमेश्वरले आफ्नो परिश्रमदेखि विश्राम लिनुभयो। ११ यसकारण हामी त्यस विश्राममा प्रवेश गर्नलाई प्रयत्न गरौं, र त्यस्तै किसिमको अनाज्ञाकारिताद्वारा कोही पनि पतित नहोस्।"

लगनशील र विश्वास भन्ने विषय माथि लेखिएको पावलको भनाइ धेरै महत्त्वपूर्ण छ। नि:सन्देह पावलले हप्ताको सातौँ दिन साबथको विश्रामको बारेमा पनि चर्चा गरिरहेका थिए (हिब्रू ३:७-१९ पढ्नुहोस्) तर यहाँ पावलले परमेश्वरका जनहरूलाई विश्वाससाथ लगनशील भएर अघि बढ भनिएको छ जसको अर्थ परमेश्वर र सुसमाचारप्रति निष्ठावान भएर बस्नु हो।

विगतमा परमेश्वरको अगुवाइका पाठहरूबाट गम्भिर भएर सिक्नुपर्छ भनेर पाठकहरूलाई माथिका अंशहरूले याद दिलाउँछ, "त्यसकारण कि कोही पनि त्यस्तै खालका अट्टेरी वा अनाज्ञाकारी भएर पतनको धरापमा नपरोस्" (हिब्रू ४:११ रूपान्तरित)। त्यसको अर्थ यो नै मौका हो, अवसर हो, यसलाई ध्यान देऊ! इस्राएलीहरूले सुसमाचार सुनेका नै थिए तर सुनेको भरमा तिनीहरूलाई केही फाइदा भएन भनेर लेखकले आफ्नो भनाइ अघि बढाउँछन्। परमेश्वरको वचन सुनेर तिनीहरूको विश्वास र परमेश्वरमा भरोसा राखेर बलियो भएर उहाँका आज्ञाहरू मान्नुको सट्टा तिनीहरू अट्टेरी र विद्रोही हुने बाटो रोजे (हिब्रू ३:७-१५सँग तुलना गर्नुहोस्), जसको फलस्वरुप मिश्रदेशबाट निस्किआएका पहिलो पुस्ताले तिनीहरूलाई परमेश्वरले दिन चाहने विश्रामको कहिल्यै पनि न त उपभोग गर्न पाए न त तिनीहरू पस्न नै सके।

विश्वास र विश्रामसँग कस्तो घनिष्ट सम्बन्ध छ भनेर हिब्रू ४:३ले प्रष्ट पार्दछ। हामीलाई विश्राम दिन्छु भन्नुहुनेलाई विश्वास गर्न सक्यौँ र उहाँमाथि भरोसा राख्न सकयौँ भनेमात्र उहाँको विश्राममा हामी पस्न सक्छौँ। यथार्थमा वर्तमान परिप्रेक्षमा त्यो विश्राम प्रभु येशू आफै हुनुहुन्छ। (अर्थात् उहाँमाथि विश्वास र भरोसा नराख्नेहरूले येशूमा पाउने सही विश्राम के हो र उहाँ को हुनुहुन्छ भन्ने कुराको उपभोग गर्न सक्दैन-अनुवादक)।

`हिब्रू ४:३ फेरि नियालेर पढ्नुहोस्। यहाँ इस्राएलीहरूको मूख्य समस्या के थियो। त्यसबाट हामीले के शिक्षा पाउन सक्छौँ?`

नीहरूलाईमात्र होइन हामीलाई पनि सुसमाचार प्रचार गरिएको परिप्रेक्षमा (हिब्रू ४:२)? हेर्नुहोस्, "किनकि हामी विश्वास गर्नेहरूचाहिँ त त्यस विश्राममा प्रवेश गर्छौं, जसो उहाँले भन्नुभएको छ, “यसैले मैले आफ्नो क्रोधमा यसरी शपथ खाएँ, ‘मेरो विश्राममा तिनीहरू कहिल्यै पस्नेछैनन्’।” यद्यपि उहाँका कार्यहरू संसारको उत्पत्तिदेखि नै पूरा भइसकेका थिए।"

सुरुका येशूभक्त समूदायले पहिला प्रकट गरिएका सन्देशहरूलाई स्वीकार गरेको थियो, जसलाई हामी अहिले पुरानो करार भन्दछौँ र तिनीहरूका पापहरूका निम्ति बलि हुनुभएको येशू ख्रीष्ट परमेश्वरको थुमा हुनुहुन्छ भनेर विश्वास गरेको थियो। त्यस बलिमा विश्वास राखेर तिनीहरूले येशूमा पाउने मुक्तिको अनुभव गर्न सकेका थिए र विश्राम पनि पाएका थिए जुन हामीलाई पनि येशूमा उपलब्ध गराइएको छ।

`येशूको रगतद्वारा हामी मुक्ति पाउँछौँ भन्ने अवधारणालाई बुझ्न सक्यौँ भने येशूमा पाइने विश्रामको उपभोग गर्न सक्छौँ। यसले हामी हाम्रो काम वा धर्मकर्मले होइन तर अनुग्रहबाट मुक्ति पाउँछौँ भन्ने अवधारणालाई कसरी बुझ्ने?`