---
title:  स्वर्गको सहर जित्न
date:  09/09/2021
---

हिब्रू ४मा उल्लेखित मूख्य धारणाहरूको  तर्कसम्मत विकास कसरी भयो भनेर  हिब्रू ४:८-११ पढ्दा विशेष प्रमाण सहित बुझ्न सकिन्छ। यहोशूले इस्राएललाई विश्राम दिएनन्। त्यसकारण परमेश्वरले झुठो नबोल्ने हुनुभएकोले परमेश्वरका जनहरूलाई अर्को विश्राम बाँकि हुनैपर्छ। परमेश्वरले दिनुहुने विश्राम केवल यहूदी विश्वासी समूहलाईमात्र जोगाइ राख्नुभएको छैन। तर ती सबै मानिसहरूले त्यो विश्रामको उपभोग गर्न पाउँछन् जसले येशू ख्रीष्टलाई तिनीहरूको मुक्तिदाता भनेर ग्रहण गर्छन्।

`गलाती ३:२६-२९मा इसाई जगतको निम्ति अत्यन्तै उल्लेखनीय धारणा छ जसमा क्रूसपछि परमेश्वरलाई विश्वास गरेर उहाँकव करारमा बस्नेहरूको चरित्रलाई उजागर गरिएको छ। न त यहूदी न त ग्रीक अर्थात् अयहूदी, न त दास न त फुक्का वा मालिक, न त पुरूष न त स्त्री हुन्छ तर सबै समान छन् भनेर पावलले कुन् सन्दर्भमा उल्लेख गरेका थिए?`

हेर्नुहोस्, "२६ किनकि विश्वासद्वारा तिमीहरू सबै ख्रीष्ट येशूमा परमेश्वरका सन्तान हौ। २७ किनकि तिमीहरूमध्ये जतिको ख्रीष्टमा बप्तिस्मा भयो, तिमीहरू सबैले ख्रीष्टलाई धारण गरेका छौ। २८ अब न त यहूदी छ न ग्रीक, न कमारा छ न फुक्का, न त पुरुष न स्त्री छ, किनभने ख्रीष्ट येशूमा तिमीहरू सबै एउटै हौ। २९ यदि तिमीहरू ख्रीष्टका हौ भनेता तिमीहरू अब्राहामका सन्तान हौ, र प्रतिज्ञाबमोजिम उत्तराधिकारीहरू हौ।"

कतिपय समयमा हिब्रू ४लाई हप्ताको सातौँ दिन साबथलाई पालन गर्न जोड दिएको छ भनेर त्यसलाई प्रयोग गरिएको छ भने कतिपयले साबथ विश्रामको गरिमाको निरन्तरतालाई चुनौति दिएको छ। यस्ता मानिसहरूले यो सिकाउँदछन् कि अन्तको समयमा विश्राम हुनेछ। तर दुवै धारणाहरूले बाइबलले के भन्न खोजेको छ सोको प्रतिविम्बित गरेको छैन। बरू अन्तको समयमा परमेश्वरको विशेष विश्रामको उपस्थिति जनाइएको छ जुन सृष्टिको सुरुदेखि नै थियो र हप्ता हप्तामा आउने साबथ विश्रामको उत्सबले युगको अन्तमा हुने विश्रामको अलिकतिमात्र स्वाद हो भनेर हिब्रूको त्यस अंशले आभास् दिन्छ। हो, यहूदीहरूले साप्ताहिक साबथ केवल "ओलामहाबा olambhaba" अर्थात् आउने संसारको स्वाद दिलाउने अनुभव हो बुझ्दछन्।

परमेश्वरका जनहरूको निम्ति साबथ खालको विश्राम बाँकि नै भएको भन्ने धारणाले पृथ्वीको इतिहासको सुरुमा भएरको परमेश्वरले विश्राम लिनुभएको पहिलो साबथको प्रतिध्वनी गर्दछ। त्यसको अर्थ हामीले मुक्ति पाउने आशामा गरिने हाम्रै धर्मकर्मलाई रोकेर परमेश्वरमाथि नै विश्वास र भरोसा राख्दै उहाँले उपलब्ध गराउनुभएको मुक्तिको प्रतिज्ञालाई हाम्रो जीवनमा पूरा भएको छ भनेर अनुभूति पाउनु हो।

कतिपय इसाईहरूले यो दावी गर्दछन् र सिकाउँदछन् कि येशूमा मुक्तिको विश्राम पाएकोले दश आज्ञामा लेखिएको साबथ त्यसैमा पूरा भयो र इसाईहरूले अब साप्ताहिक साबथलाई पालन गर्नु आवश्यक छैन। तर हिब्रूको उक्त अंशले त्यस धारणालाई समर्थन गर्दैन। येशूले उहाँको कार्यबाट दिइने अन्तिम विश्रामको प्रतिज्ञाले बाइबलमा दिएको सातौँ दिन साबथलाई निलम्बन गर्दैन बरु त्यसको विपरित यसको गरिमा उचाल्दछ।

आफ्नै खुट्टामा उभिने, आफ्नो विकास आफैले गर्ने, कसैको सहायता बिना आफू आफू बन्ने, कामै काम  गरेर काममामात्र व्यस्तहुने भनेर सिकाउने आजको  संसारमा येशूमा विश्राम लिनु उहाँको अनुग्रह नै हाम्रो मुक्तिको लागि काफी छ र उहाँले नै हामीलाई परिवर्तन गर्नुहुन्छ भन्ने भन्ने धारणा नौलोमात्र होइन अमान्य पनि छ।

`कतिपय मानिसहरू आफ्ना पापहरू ठूलो र गम्भिर छन्, आफ्ना हृदयहरू परिवर्तन गर्न सकिँदैन र आफ्ना मामिलाहरू साँच्चिक्कै निराश छन् भनेर दिक्क लागेर बस्छन्। तिनीहरूलाई तपाईँले कसरी सहयोग गर्न सक्नुहुन्छ? तिनीहरूलाई सान्त्वना र उचाल्न बाइबलका के पदहरू छन् जुन तपाईँले सुनाउन सक्नुहुन्छ?`