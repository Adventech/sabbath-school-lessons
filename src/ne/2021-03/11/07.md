---
title:  थप जानकारी
date:  10/09/2021
---

"हामीहरूका दु:खकष्ट र कठिन परिस्थितिहरू लिएर येशूकहाँ आउने हामी सधैँ चाहना गर्दैनौँ। कतिपय समयमा हाम्रा मानवीय दु:खकष्टहरू मानिसहरूका कानमा सुनाउँछौँ र हामीलाई सहायता  गर्न नसक्नेहरूलाई हाम्रो दु:ख पोखाउँछौँ र येशूलाई भित्रिहृदयदेखि हाम्रो शोक पोखाउन वेवास्ता गर्छौँ। हाम्रा दिग्दारीपना र दु:खको बाटोलाई परिवर्तन गरि आनन्द र शान्तिको बाटोमा राख्न सक्नुहुने येशूतिर हाम्रो ध्यान कतिपयसमयमा कमै भएको हुन्छ। स्वार्थ-त्याग र स्वत्यागले क्रूसको महिमा र बिजय प्रकट गर्दछ। परमेश्वरका प्रतिज्ञाहरू अत्यन्तै मूल्यवान छन्। यदि उहाँको चाहना हामीले थाहा पाउन चाहन्छौँ भन  उहाँको वचन हामीले अध्ययन गर्नैपर्छ। परमेश्वरको प्रेरणादायी वचनहरू लगनशील भएर अध्ययन गर्यौँ र व्यवहारिकरूपमा पालन गर्यौँ भने हाम्रा पाऊहरू समथर मार्गमा हिँड्न सक्दछन् जहाँ कुनै ठेस नखाइ हिँड्न सक्छौँ। ओहो, सबै पास्टरहरू र येशूभक्तहरूले तिनीहरूका बोझहरू र हैरान तथा जटिल समस्याहरू येशूकहाँ ल्याए तिनीहरूको कस्तो भलो हुनेथियो! तिनीहरूलाई ग्रहण गर्न उहाँ पर्खिरहनुभएको छ र उहाँले शान्ति र विश्राम दिन पनि उहाँ आतुरी हुनुभएको छ! उहाँमाथि विश्वास र भरोसा राख्नेलाई उहाँले कहिल्यै पनि त्याग्नुहुन्न।"-एलेन जी ह्वाइट, द साइनस् अभ द टाइम्स, मार्च १७, १८८७, पृ. १६१बाट रूपान्तरित।

"प्रिय युवाहरू, के तपाईँहरू त्यस हर्षपूर्ण आशा र अपेक्षाको समयतिर हेर्न आतुरी गर्नुभएको छ जब तपाईहरूको धार्मिक न्यायकर्ताले तपाईँहरूका नाउँहरू परमेश्वर पिता र पवित्र स्वर्ददूतहरूको सामु पेश गर्नुहुनेछ? येशू ख्रीष्टको दोस्रो आगमनको निम्ति पर्खेर बस्ने सर्वोत्तम तयारी नै उहाँको पहिलो आगमनबाट हामीलाई ल्याइएको महान् मुक्तिमाथिको आस्थामा अडिग भएर बस्न सक्नु हो। येशू ख्रीष्टलाई तपाईँको व्यक्तिगत मुक्तिदाता भनेर विश्वास गर्नैपर्छ।"-एलेन जी ह्वाइट, आवर हाइ कलिङ्ग, पृ. ३६८बाट रूपान्तरित।

**चिन्तनमनन**

`अ. सेभेन्थ-डे साबथको विशेषता के छ जसले परमेश्वरका जनहरूको निम्ति स्वगमा पाइने विश्रामलाई अगाडि नै चित्रण गर्दछ? अर्थात् साबथको विश्रामले अनन्त जीवनको स्वाद कसरी दिँदछ?`

`आ. प्रायश्चितको समय भनेको परमेश्वरसँग मेलमिलाप गरिएको र उहाँतिर फर्केको भनेर जनाउँछ। रोमी ५:११मा व्यक्त गरेको महत्त्वपूर्ण कथनलाई सोच्नुहोस्, "यति मात्र होइन, तर हाम्रा प्रभु येशू ख्रीष्टद्वारा परमेश्वरमा हामी रमाउँदै पनि छौं, उहाँद्वारा अब हामीलाई परमेश्वरसँग मिलाप प्राप्त भएको छ।" यदि कसैले तपाईँलाई यो सोध्यो रे "परमेश्वरसँग मिल्नु भनेको के हो र उहाँसँग मिलेर तपाईँको जीवनमा के भिन्नता आयो" तपाईँले कस्तो जवाफ दिनसक्नुहुन्छ?`

`इ. सानोतिनो कुरालाई ठूलो ठूलो बनाउने येशूभक्तको जीवनबाट हामी कसरी जोगिने? परमेश्वरको वचनमा देखाइएको बृहत चित्रतिर ध्यान दिइरहनुबाट हामीलाई के ले रोकिरहेको छ?`

`ई. इस्राएलीहरूले उजाड स्थानमा गरेका विभिन्न गल्तीहरू र विश्वासघातहरूको बारेमा फेरि सोच्नुहोस्। तिनीहरूको परिवेश हाम्रो भन्दा फरक  छ नै तर के साझा नीतिहरू त्यहाँ छन्? अर्थात् हाम्रो इसाई जीवनमा तिनीहरूले सामना गरेका चुनौतीहरू के के छन् र तिनीहरूले गरेका भूलहरूबाट हामीले के सिक्न सक्छौँ?`