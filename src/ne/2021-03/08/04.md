---
title:  परिस्थितिबाट भाग्नु
date:  17/08/2021
---

विश्वस्वास्थ संगठनले संसारमा प्रत्येक वर्ष तीस करोडभन्दा मानिसहरूलाई नदेखिने तर प्रायजसो सबैलाई लाग्ने रोगको बारेमा जानकारी दिएको छ। त्यो रोगको लक्षणहरू बाहिरिरुपमा देखिन्दैन। त्यो रोग हो उदासिनता वा नैराश्यता। यही रोगले गर्दा यस संसारले जताततै अरू रोगहरूको भार पनि बोकिरहनु परिरहेको छ।

प्रयाजसो इसाई धर्ममा उदासिनताको बारेमा चर्चा गरिँदैन। किनभने कोही मानिस उदास भयो भने उसको विश्वास कम रहेछ भने मानिसहरूले औँल्याउँछन्। आखिरमा के सबै इसाईहरू खुशी र आनन्द जस्ता गुणहरूले भरिभराउ हुनुपर्ने होइन र? तब परमेश्वरसँग ठीक सम्बन्ध नभएकोले इसाईहरू उदासिन हुन पुगेको होइन र?

धेरैजसोलाई यो थाहा छ कि यो सत्य होइन। परमेश्वरप्रति बफादार हुने र विश्वासमा बलियो हुने इसाईहरू पनि बेलाबेलामा उदास हुन सक्छ। जत तिनीहरूले नसोचेको अप्रिय घट्नामा पर्छ वा त्यससँग मानसिक संघर्ष गरिरहन्छन् तब तिनीहरूलाई उदासिनता वा नैराश्यताको बादलले घेर्न सक्छ। त्यसले तिनीहरूमा विश्वासको कमजोरी वा परमेश्वरमाथि भरोसा नभएको भन्न मिल्दैन। फेरि भजनसंग्रह पढन् हामी सुझाव दिन्छौँ। त्यसमा परमेश्वरका जनहरूले दु:ख पाएर अनेकौँ पीडा, कष्ट र सुर्ता भोगेको चित्कारहरू पढ्न पाइन्छ।

कहिलेकाहीँ हामीमा उदासिनता बिस्तारै र चुपचापसाथ घुसिरहेको हुन्छ। जब त्यसले बलियो गरि पक्रिन्छ अनिमात्रै हामी उदासिनताको रोगले सताएको महसुस गर्दछौँ। कहिलेकाहीँ भावनात्मक चोट वा शारीरिक घट्नाले गर्दा तुरन्तै उदासिनको पञ्जामा पर्न सक्छौँ। परमेश्वरको धरोहर मानिएको बफादारी र विश्वासिलो एलिया पनि कार्मेल पहाडको घट्ना पछि अत्यन्तै थकित, पेलान र मनोवैज्ञानिक र शारिरिकरूपमा घस्रिन पुगेका थिए।

`आफ्नो प्रार्थनाको प्रत्युत्तरमा परमेश्वरले आकाशबाट आगो पठाउनुभएर आफ्नो बलि भष्म पार्नुभएको अचम्मको काम एलियाले देखेका थिए। तीन वर्षसम्म पानी नपरेर खडेरी भएको जमिनमा पानी परेर सबैलाई खुशी तुल्याएको उनले देखेका थिए। तर यजबेलको धम्किलाई सहन नसकेर उनी भाग्नुपर्दा उनको प्रतिक्रिया कस्तो थियो? हेर्नुहोस्, १ राजा १९:१-५`

"१ अब एलियाले गरेका सबै काम र तिनले सबै अगमवक्ताहरूलाई तरवारले मारेको कुरो आहाबले ईजेबेललाई सुनाइदिए। २ यसकारण ईजेबेलले एलियाकहाँ यसो भनेर एउटा समाचारवाहक पठाइन्, “जसरी तैंले उनीहरूको प्राण लिइस्, त्यसरी नै भोलि यही बेलासम्म तेरो प्राण पनि मैले लिइनँ भने, देवताहरूले मलाई त्यस्तै वा त्योभन्दा बढ़ी व्यवहार गरून्।”  ३ एलिया डराए, र आफ्नो प्राण बचाउनलाई भागे। जब तिनी यहूदाको बेर्शेबामा पुगे, तब तिनले आफ्नो चाकरलाई त्यहीँ छाड़े, ४ र आफूचाहिँ मरुभूमिमा एक दिनको बाटो गए। तिनी अम्रिसको एउटा झाड़ीमा आइपुगे, र त्यसमुनि बसेर आफ्नो मृत्युको निम्ति प्रार्थना गर्न लागे। तिनले भने, “हे परमप्रभु, मेरो प्राण लिनुहोस्, मैले पूरै भोगिसकें। म त मेरा पिता-पुर्खाहरूभन्दा असल छैनँ!” ५ तब तिनी त्यही झाड़ीमुनि ढल्के र भुसुक्कै निदाए।"

चौविस घन्टासम्म एलियाको समय अत्यन्तै कठोर थियो। त्यसमा पनि उनमाथि निष्ठुर मृत्यको धम्किले उनलाई ठूलो आघात पारेको थियो। त्यस परिस्थितिमा उनी उदास हुने स्वभाविकै थियो। बाल देवताका पुजारीहरूलाई मार्दा एलिया त्यहीँ थिए। कतिलाई त उनले आफ्नै हातले मारेका पनि थिए होलान् (१ राजा १८:४०)। धर्मको रक्षा गर्ने काममा आफू लाग्दा लाग्दै पनि रानीले उनलाई मार्ने धम्कि पाउनु उनको निम्ति ठूलो आघात भएको थियो। उनको आत्मिक जीवनको अनुभवमानै ठूलो चोट पुगेको थियो।

अब के गर्ने? उनी आफ्नो ज्यान बचावको निम्ति भाग्न थाल्छन्। कहिलेकाहीँ हाम्रो स्वादलाई रमाउन मनपर्ने खानेकुरोतिर भाग्छौँ। हामिहरूको थकान र पेलानलाई राहत दिन हामी सुत्न खोज्छौँ। कहिलेकाहीँ हामी नयाँ साथीलाई खोज्न थाल्छौ, वा नयाँ कामको पनि खोजि। अझ कुनै एकान्त ठाउँमा जान भाग्न पनि खोज्छौँ। आफ्नो बेचैन मनलाई साम्य पार्न हामी अझ धेरै कामहरू पनि गर्न खोज्छौँ वा तिनीहरूमा खटछौँ पनि। हामीका भएका आनन्द र विश्राम सुकेर गएकोले हामी आकुलव्याकुल हुन्छौँ। कतिपय त सुत्ने औषधीहरू खाएर हामीमा भएका पिडाहरूलाई साम्य पार्न खोज्छौँ। तर ती सबै केवल लक्षणहरूलाई मुकुण्डोमात्र लगाइदिन्छ। बाहिरिरूपमा ठीक भएको देखाउँछन् तर भित्री मानसिकतामा धमिराले खाइरहेको हुन्छ। विभिन्न तत्वहरूतिर भाग्ने प्रक्रियाले हाम्रो समस्या समाधान हुँदैन बरू झन झन जटिल पार्दछ।