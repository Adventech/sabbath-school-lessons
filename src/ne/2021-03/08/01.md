---
title: विश्राम लिन स्वतन्त्र
date:  14/08/2021
---

### यस अध्यायका मूल पदहरू
मर्कूस २:१-१२, १ राजा १८, १ राजा १९:१-८, मत्ती ५:१-३, यशैया  ५३:४-६ र २ राजा २:११।

> <p>यस अध्यायको मूल सार पद</p>
> "प्रभु नै मेरो ज्योति र मेरो  उद्धारकर्ता हुनुहुन्छ: म कोसित डराउने र? मेरो जीवनको बल वा किल्ला परमेश्वर हुनुहुन्छ: म कोसित भयभित हुने र?" (भजन २७:१ रूपान्तरित)।

यस संसारमा मानव शरीरमा येशू रहनुहुँदा उहाँको सेवाकार्यमा भेटिने प्रायजसो मानिसहरू बिरामी थिए र कहिलेकाहीँ त मर्न लागेका वा मरेकाहरू पनि हुन्थे। तिनीहरू येशूकहाँ निको पारिन र दु:खकष्ट बिसाउन उर्लेर आउँथे। तिनीहरूले उहाँलाई जहिले पनि खुला हृदयले सम्मान गर्थे।

कहिलेकाहीँ उहाँले केवल बोल्नुमात्र हुन्थ्यो, र तिनीहरू पूरै निको हुन्थे। कहिलेकाहीँ उहाँले बिरामीहरूलाई छुनुहुन्थ्यो, र अचम्म तरिकाले निको  हुन्थ्यो। कहिलेकाहीँ उहाँले जानु भनेर अर्हाउनुहुन्थ्यो, र जाँदा जाँदै तिनीहरू निको हुन्थे। येशूले पुरुषहरूलाई, स्त्रीहरूलाई, केटाकेटीहरूलाई, यहूदीहरूलाई, यहूदी नभएका अरू जाति वा विदेशीहरूलाई, धनी मानिसहरूलाई र गरिबहरूलाई निको पार्नुभएको थियो। उहाँले कुनै जातभात, धर्म, ठूलो सानो, धनीगरिब, वर्ण, देशीविदेशी, स्त्रीपुरुष नभनी उहाँकहाँ आउने सबैलाई निको पार्नुभएको थियो। कुष्ट रोगी र अन्धा जस्तो समाजबाट तिरस्कृत मानिसहरू पनि उहाँको पहुँचभन्दा बाहिर थिएन। अझ उहाँले सबै बिमार भन्दा चर्को बिमार "मृत्युलाई" पनि निको पार्नुभयो।

येशूले गर्नुभएको विभिन्न चङ्गाइ कामहरूमा दुई अत्यन्तै फरक उदाहरणहरू यस अध्यायमा हामी हेर्नेछौँ। एउटाचाहीँ एक जना मानिस यस्तो बिमार भएको थियो कि ऊ येशूकहाँ आफै आउन पनि सकेको थिएन। अर्को चङ्गाइमा त्यस व्यक्तिलाई निको पार्नुभएको थियो कि बाहिरीरूपमा केही बिमार देखिन्दैनथ्यो। तर दुवै परमेश्वरको समयमा तिनीहरू निको भए र त्यो पनि उहाँको तरिका अनुसार।

जब हामी पिडा र कष्टबाट राहत पाउने वा विश्राम पाउने विषयमा हामी खोजनीति गर्छौँ तब हामी सबैलाई छेडिएको प्रश्नको बारेमा ध्यान दिनेछौँ, जुन हाम्रो येशूभक्तको जीवनमा कुनै न कुनै तरिकाले अनुभव गरेका हुन्छौँ। विरामीहरूको लागि प्रार्थना गर्दा त्यसको जवाफ नपाउँदा हामीलाई के हुन्छ? यस्तो परिस्थितमा हामी कसरी विश्राम पाउने वा शान्त हुने?