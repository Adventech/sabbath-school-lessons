---
title:  विश्राम दिने वा आराम दिने चङ्गाइ
date:  15/08/2021
---

यदि हाम्रो शरीरलाई आराम कहिले चाहिन्छ भने हामी बिरामी भएको बेलामा चाहिन्छ। हामीलाई शारीरिक विश्राम चाहिन्छ ताकि हामी रोगसँग लड्न सकौँ। र प्रायजसो हामीलाई मानसिक विश्राम पनि चाहिन्छ। कहिलेकाहीँ सामान्य रुघा खोकी वा टाउको दुख्ने बेलामा पनि आराम भए हुन्थ्यो भनेर हामी चाहन्छौँ। हाम्रो शरीरले आराम माग्दा हामी आराम गर्दछौँ र अनेकौँ कुराहरू गर्नुपर्ने भनेर पनि सोचिरहेका हुन्छौँ तर त्यसबेला हामी गर्न नसक्ने अवस्थामा रहन्छौँ।

कहिलेकाहीँ हामी गम्भिर बिरामी हुन्छौँ र मर्ला जस्तो पनि होला र हाम्रो डाक्टरी रिपोर्टले के भन्ला भनेर चिन्ता पनि गर्छौँ (जस्तै कोभिडको समयमा पिसिआरको रिपोर्ट)। अनि त्यसैबेला प्रायजसो हामी सोध्छौँ यो सबै किन भयो। के हामीले हाम्रो शरीर परमेश्वरको मन्दिर हो भनेर थाहा पाउँदा पाउँदै पनि त्यसलाई वेवास्ता गर्दा हामी बिरामी भएका हौँ र वा अस्वस्थ जीवनशैली अपनाउँदा? वा वीस वर्ष अघि खान नहुने लागु पदार्थ खान्दा भएको हो र? वा हामी चाहिनेभन्दा बढि वजन वा मोटोपना भएर हिँडिरहेकोले हो कि? वा कसैले थाहा नपाएको गुपचुपको पापले गर्दा परमेश्वरले हामीलाई सजायँ दिइरहनुभएको हो कि?

`मर्कूस २:१-४ पढ्नुहोस्।  यहाँ के भइरहेको छ?`

"१ केही दिनपछि उहाँ कफर्नहुम फर्कनुभयो, अनि मानिसहरूले उहाँ घरमा हुनुहुन्छ भन्ने सुने। २ अनि यति धेरै मानिसहरू जम्मा भए कि तिनीहरू त्यहाँ अटाएनन्, यहाँसम्म कि ढोकाको बाहिर पनि ठाउँ भएन, र उहाँले तिनीहरूलाई परमेश्वरको वचन प्रचार गर्दैहुनुहुन्थ्यो। ३ अनि चार जनाले बोकेको एक जना पक्षाघातीलाई लिएर मानिसहरू उहाँकहाँ आए। ४ भीड़को कारणले येशूको नजिक त्यस मानिसलाई पुर्याउन नसक्दा तिनीहरूले उहाँ हुनुभएको ठाउँको माथिको छाना खोले, र उघारिएको ठाउँबाट पक्षाघातीलाई त्यो सुतेको खाटसमेत तल ओह्रालिदिए।"

पक्षाघात भएको मानिस किन बिरामी किनभयो भन्ने कुरालाई हामी केवल छ्वास्समात्र थाहा छ। एलेन जी ह्वाइटको पुस्तक द डिजाएर अभ एजेजको पृ॰ २६७-२७१मा उसको पृष्टभूमिको बारेमा केही थाहा दिइएको छ। आफूले जे नगर्नुपर्ने थियो त्यही काम जानाजानी त्यस पक्षाघात भएको मानिसले गरेको थियो। उसको पापी र भ्रष्ट जीवनले उसलाई बिमारमा पारेको थियो। धर्मका गुरुहरूले उसलाई पापको परिणामले त्यस व्यथा लागेको हो भनेर ठम्याएका थिए। आफ्नै पापको कारण उसले आफूमाथि रोग ल्याएको थियो र त्यसलाई निको हुने कुनै उपाय थिएन।

यस खालको मनस्थिति प्रायजसो सामान्य हुन सक्छ। कतिपय समयमा कसले पाप वा अपराध गर्यो भन्ने कुरामा हामी बढी चासो देखाइरहेका हुन्छौँ। यदि कसैले अपराध  गर्यो भने उसले त्यसको मोल तिर्नुपर्छ भन्ने कुरामा हामी जिकिर गर्दछौँ। यदि कहीँ दुर्घट्ना भयो भने त्यो दुर्घटना गराउनेले मोल तिर्नुपर्छ वा उसको विरुद्धमा मुद्दा हाल्नुपर्छ भनेर हामी सुरिन्छौँ। तर जब हामी बिरामी हुन्छौँ वा कोही बिरामी हुन्छ भने कसैलाई दोष दिइरहँदा त्यसले बिरामी निको हुँदैन।

परमेश्वरको सृष्टिको सुरुको योजनामा पिडा, दु:ख, कष्ट, रोगव्याधी जस्ता शरीरलाई दु:ख दिने तत्वहरू समावेश भएका थिएनन्। यस संसारमा पापले हस्तक्षेप गरेपछिमात्र रोग भित्रियो। त्यसैकारण परमेश्वरले हामीलाई कसरी स्वस्थ रहनुपर्छ भनेर स्वास्थ आचारसंहिता वा नीतिहरू दिनुभएको छ ताकि हामी अहिले नै गुणस्तर जीवन बिताएर रमाइलो गर्न सकौँ। तर तितो सत्य यो पनि हो कि जबसम्म हामी यस पापले क्षतबिक्षत भएको संसारमा रहिरहन्छौँ तबसम्म हामी जतिसुकै सुस्वास्थ नीति अपनाएर चलेतापनि हामी सधैँ स्वस्थ नै रहिरहनेछौँ भन्ने ग्यारेन्टी वा कबुल गर्न सकिँदैन।

तर हामीले पाएको शुभसमाचार त यो हो कि चाहे हामी स्वस्थ रहौँ वा बिरामी होऔँ परमेश्वरले हामीलाई विश्राम वा आराम दिन सक्नुहुन्छ। हामीहरूको बिमार हाम्रै कारणले होस् वा अर्कै वेवास्ताको कारणले होस्, वा बंशजले होस् वा यस पापी संसारमा रहिरहेकोले सजायँ पाइरहेकोले होस् हामीलाई कसरी आराम वा विश्राम दिने भन्ने कुरा परमेश्वरलाई थाहा छ।

`याद गर्नुहोस्, कोही बिरामी भयो भने किन के कारणले कसको कारणले भयो भनेर खोजनीति गरेर दोष दिइरहनु आवश्यक छैन। फेरि त्यसैवखत के कारणले बिमार भयो त्यो थाहा पाउन सकियो भने त्यसले निको पार्ने उपाया पत्ता लगाउन निर्णायक भूमिका कसरी खेल्न सक्दछ?`