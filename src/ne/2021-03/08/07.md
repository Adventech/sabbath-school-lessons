---
title:  थप जानकारी
date:  20/08/2021
---

"परिस्थितिहरूको निरन्तररूपमा परिवर्तन हुने अवस्थाले गर्दा हाम्रो अनुभवमा पनि परिवर्तन भइरहन्छ; ती परिवर्तनहरूले कि त हामीलाई उचाल्दछ वा थचार्दछ। तर हामीले झेलिरहेको परिस्थितिहरूको परिवर्तनले परमेश्वरको हाम्रो सम्बन्धमा परिवर्तन हुँदैन। उहाँ हिजो, आज र सधैँभरि समान हुनुहुन्छ र सदासदा। उहाँको प्रेममा हामीले कुनै प्रश्न नउठाइकन उहाँमाथि भरोसा राख्न उहाँले हामीलाई बुझाउन चाहनुहुन्छ।"-एलेन जी ह्वाइट, इन हेभेन्ली प्लेसेज, पृ॰ १२०बाट रूपान्तरित।

"येशूतिर नजर राख्दै गर्नुहोस्, विश्वासद्वारा शान्त हृदयले प्रार्थाना गर्नुहोस्, परमेश्वरको बललाई पक्रिराख्नुहोस्। तपाईँमा भावुकता वा भावनाहरू होस् वा नहोस्, विश्वासलाई आत्मसात् गरेर अघि बढ्नुहोस्। प्रत्येक प्रार्थना परमेश्वरको सिंहासनमा पुगेको छ भन्ने कुरालाई विश्वास गरेर अघि बढ्नुहोस् र हामीलाई दिइएका प्रतिज्ञाहरू कहिल्यै पनि असफल नहुने भएकोले तिनीहरूलाई दावी गरेर परमेश्वरसँग प्रार्थना गर्नुहोस्। बोझ र दिक्दारीपनाले गर्दा ल्याउने उदासिनतालाई मत्थर गर्न तपाईँको हृदयमा परमेश्वरको भजन गाउनुहोस् र उहाँलाई उचाल्दै मनमनै धुन बजाउनुहोस्। मलाई नै थाहा भएको  अनुसार वा अनुभव भएको अनुसार तपाईँलाई यो विश्वस्त गराउन चाहन्छु कि तपाईँमा ज्योति आउनेछ, उहाँको आनन्द तपाईँको हुनेछ र बादल र तुवाँलो हटिनेछ। अनि अन्धकार र सबै थोकलाई छायाँ  जस्तो ढाक्ने शक्तिको  दवावबाट हामी परमेश्वरको उपस्थितिमा हुने घाम जस्तो चकमक उज्यालोमा हामी सबै पस्नेछौँ।"-एलेन जी ह्वाइट, सेलेक्टेड मेसेजेज्, बुक २, पृ॰ २४२,२४३बाट रूपान्तरित।

**चिन्तनमनन**

`अ. मानसिक र उदासिनताले कष्ट पाइरहेको मानिसलाई सहायता  गर्नु प्रायजसो धेरै गार्हो हुन्छ। यस्तो किसिमको मानिसलाई सहयोग गर्न तपाईँको चर्चले कस्तो रणनीति खेल्न सिक्न सकिन्छ?`

`आ. परमेश्वरसँग पनि इमान्दारी हुन र मन खुलाएर कुरा गर्नमा हामी प्रायजसो संघर्ष नै गर्दछौँ। भजन र पुरानो करारका अगमवक्ताहरूले लेखेका पुस्तकहरू हेर्नुहोस्। बाइबलका लेखकहरूले परमेश्वरसँग खुला दिलले र इमान्दारी भएर आफ्ना भावनाहरू कसरी व्यक्त गरे सो समिक्षा गर्नुहोस्। हामी विश्वासीहरूको बीचमा पनि इमान्दारसाथ र खुला दिलको वातावरणमा कसरी चल्ने?`

`इ. जब हामीलाई दिक्क लाग्छ र हामी उदास हुन्छौँ तब प्रार्थना गर्न पनि प्रायजसो गार्है पर्छ। आफ्नो लागि प्रार्थना गर्न नसक्नेहरूको निम्ति प्रार्थना गर्नेबारे सोच्नुहोस्।`

`ई. विश्वास भनेको नीति हो तर भावना वा भावनात्मक वा आवेशको चलखेल होइन भन्ने कुरा सम्झिन किन महत्त्वपूर्ण छ? हामी उदासिन भयौँ, निराश भयौँ, डरायौँ र चिन्ता गर्यौँ भन्दैमा हामीमा विश्वासको कमी वा  परमेश्वरमा भरोसा छैन भन्ने छैन। तर केही क्षणको निम्ति हामी निराश भएका हुन्छौँ, डराएका हुन्छौँ, उदासिन भएका हुन्छौँ र चिन्तित हुन्छौँ। हामी मानव प्राणी भएकोले कुनै न कुनै बेलामा ती भावनाहरू आउनु स्वभाविकै मान्नुपर्दछ। यस्तो बेलामा जतिसुकै कठिन भएतापनि परमेश्वरमा विश्वास र भरोसा राखि हाम्रो मनलाई थामी राख्नुपर्छ भनेर हामी कसरी सिक्ने?`

`उ. पक्षाघात मानिसको कथाबाट हामीले कस्तो महान् आशा पाउन सक्छौँ? हाम्रो जीवनको जुनसुकै गलत शैलीले गर्दा अनेकौँ रोग र नोक्सान हामीमा ल्याएपनि येशूले त्यसलाई ढाक्नुहुन्छ र हामीलाई अगाढि बढाउन सक्नुहुन्छ भन्ने आत्मज्ञान त्यस कथाबाट कसरी सिक्ने?`