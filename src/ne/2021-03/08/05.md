---
title:  भाग्दा भाग्दै थाकिएको
date:  18/08/2021
---

एलिया भाग्दा भाग्दै थाकेको हुन्छ र उनी भाग्नै नसक्ने अवस्थामा पुग्छन्। उनले फेरि प्रार्थना गर्छन्। उनको यो प्रार्थना कार्मेल पहाडमा बाल देवताका पूजाहारीहरूलाई चुनौति दिने खालको प्रार्थनाभन्दा फरक थियो। त्यसबेला उनको प्रार्थना विश्वासले खाँदिएको थियो र परमेश्वरले त्यसबेला उनको प्रार्थना तुरन्तै जवाफ दिनुभएको थियो (१ राजा १८:३६,३७)। बाल देवताका सारा पुजाहारीहरू र अगमवक्ताहरू, राजाका दरवारका सदस्यहरू र साधारण जनसमुदायको सामु एलियाले सरल र चुनौतिपूर्ण आपतकालिन प्रार्थना उनले गरेका थिए।

`अब रानीको धम्किबाट भागेर निराश भएर परमेश्वरसँग आफ्नो जीवनको अन्त्यको भिष माग्दै छोटो प्रार्थना गर्दछन्। उनले भन्छन् आफू आफ्ना पूर्खाहरूभन्दा असल छैन। उनले त्यसो किन भनेका थिए? हेर्नुहोस् १ राजा १९:४`

"आफूचाहिँ मरुभूमिमा एक दिनको बाटो गए। तिनी अम्रिसको एउटा झाड़ीमा आइपुगे, र त्यसमुनि बसेर आफ्नो मृत्युको निम्ति प्रार्थना गर्न लागे। तिनले भने, “हे परमप्रभु, मेरो प्राण लिनुहोस्, मैले पूरै भोगिसकें। म त मेरा पिता-पुर्खाहरूभन्दा असल छैनँ!”

जब थाकेर एक छिन आरामको महसुस एलियाले गर्छन् तब आफूले गरेको नराम्रो कामले अपराध गरेको महसुस हुन्छ (सायद बालका अगमवक्ताहरूलाई जोशले मारेकोले होला जुन परमेश्वरको आदेशै थिएन-अनुवादक)। जब आकाशबाट आगो वर्षेर बेदी र त्यसमा भएको बलिलाई भष्म गरियो त्यसबेला उनले इस्राएलमा ठूलो आत्मिक जागरण ल्याउने अवसर मिलेको थियो। सारा इस्राएलमा उनले सुधार ल्याउन सक्थ्यो। चाहिएको बेलामा उनी भाग्नुपर्दा उनले मानिसहरूलाई निराश पारेको उनले महसुस गरेका थिए। अब उनले केही गर्न पनि उनमा शक्ति थिएन। अब उनले आत्मआलोचना गरेर आफ्नो पिडा परमेश्वरको सामु पोख्छन्। उनका जनहरूको इतिहास राम्रैसँग जानेकोले आफू पनि तिनीहरूभन्दा कम छैन भनेर स्वीकार्दछन्। आफू को हो भनेर उनी महसुस गर्न पुगेको हुन्छ।

यथार्थमा हामी को पो रहेछौँ भनेर आत्मआलोचना गरेर थाहा पाउनुपर्दा हामीलाई पिडा हुनसक्छ होइन त? हामी परमेश्वरप्रति धन्यवादी हुनुपर्छ कि हाम्रो पापको बाबजुद पनि उहाँले हामालाई येशूको आँखाले हेर्छु भनेर प्रतिज्ञा गर्नुभएको छ। यो भन्दा अरू ठूलो आशा हामीमा के हुनसक्छ र? अझ विश्वासद्वारा हामीले ख्रीष्टको धार्मिकतालाई हामीले दावी गर्न सक्छौँ। हेर्नुहोस् फिलिपी ३:९ "सम्पूर्ण रूपले म उहाँमा भएको पाइन सकूँ। व्यवस्थामाथि आधारित भएको मेरो आफ्नै धार्मिकता होइन, तर मेरो धार्मिकता यही हो, जो ख्रीष्टमाथि निर्भर हुन्छ, जुनचाहिँ विश्वासद्वारा परमेश्वरबाट आउने धार्मिकता हो।"

यद्यपि, उदासिनताले आत्मग्लानी भएर अन्धकारको भुमरीमा हामी पर्न सक्छौँ। कतिपय समयमा हाम्रो मृत्यु नै त्यसबाट राहत दिन्छ भन्ने सोचमा पुग्दछौँ।

एलियाको मामिलामा त्यही भएको थियो। जे भयो उनको निम्ति असह्य भएको थियो। उनले परमेश्वरसँग पुकार्दछन्, "अब जे भयो भयो। मलाई पुग्यो। अब मेरो ज्यान लिनुहोस्। म त मेरा बाबुहरूभन्द असल छैन!" (१ राजा १९:४ रूपान्तरित)।

हामीलाई खुशीको खबर त यो छ कि परमेश्वरले एलियालाई दोष दिनुहुन्न। हामीलाई निको पार्ने महान् चङ्गाइकर्तालाई हाम्रा पिडाहरू थाहा छ। जब हामी उदासिनता र व्याकुलतासँग संघर्ष गर्छौँ तब हामीलाई भन्दा परमेश्वरलाई हाम्रो संघर्ष थाहा छ।

"कतिपय समयमा हाम्रो उद्धारकर्ताको अनुहार हामीमाथि निहुरिएर परिरहेको कुनै उल्लेखनीय प्रमाण नहोला। अझ भन्ने हो भने हाम्रो जीवनको संघर्षमा त्यस्तै भइरहेको अनुभव गर्दछौँ। उहाँको प्रतक्ष्य स्पर्श हामीलाई अनुभव नहोला। तर उहाँको हात हामीमाथि उहाँको प्रेम र कोमलताले भरिएर राखिरहनुभएको छ।"-एलेन जी ह्वाइट, स्टेप्स टु क्राइस्ट, पृ॰ ९७बाट रूपान्तरित।

परमेश्वरलाई थाहा छ र बुझ्नुहुन्छ कि एलिया भागेर पुग्ने ठाउँ धेरै टाढा छ (१ राजा १९:७)। हाम्रो बारे त्यो पनि उहाँलाई थाहा छ र कहिलेकाहीँ उहाँ पर्खिनुहुन्छ ताकि हामी भाग्नबाट रोकौँ। अनि उहाँले हस्तक्षेप गर्न सक्नुहुन्छ।

कतिपय समयमा पानीमा डुबिरहेको मानिस अत्यन्तै अन्यौलमा परेर आफूलाई उद्धार गर्ने मानिससँग पनि भिडन्त गरिरहेको हुन्छ। अनि त्यस सुरक्षा दिन मानिस केही समय पछि हट्छ ताकि त्यस डुविरहेको मानिस अचेत हुन्छ अनि उसलाई उद्धार गर्न सजिलो हुन्छ।

`देहायका पदहरूमा के आशा र सान्त्वना तपाईँले पाउन सक्नुहुन्छ?`

हेर्नुहोस्, भजन ३४:१७-१९ "१७ जब धार्मिक जनहरूले पुकार गर्छन्, तब परमप्रभुले सुन्नुहुन्छ, र तिनीहरूका सबै सङ्कष्टबाट तिनीहरूलाई उद्धार दिनुहुन्छ। १८ चूर्ण हृदय भएकाहरू सबैका नजिक परमप्रभु हुनुहुन्छ,  दर निराश भएकाहरूलाई उहाँले बचाउनुहुन्छ।  १९ धार्मिक मानिसलाई धेरै विपत्ति आइलाग्छन्, तर परमप्रभुले त्यसलाई ती सबैबाट उद्धार गर्नुहुन्छ।", मत्ती ५:१-३ "१ भीड़लाई देखेर उहाँ डाँड़ामा उक्लनुभयो, र उहाँ बस्नुभएपछि चेलाहरू उहाँकहाँ आए। २ उहाँले मुख खोल्नुभयो र तिनीहरूलाई शिक्षा दिन लाग्नुभयो: ३ “धन्य आत्मामा दीन हुनेहरू,  किनभने स्वर्गको राज्य तिनीहरूको हो।", भजन ७३:२६ "मेरो तन र मन दुवै विफल होलान्, तर परमेश्वर सदासर्वदाको निम्ति मेरो हृदयको शक्ति र मेरो भाग हुनुहुन्छ।" र यशैया ५३:४-६ "४ निश्चय नै उसले हाम्रा निर्बलताहरू बोक्यो, र हाम्रा दु:ख भोग्यो, तापनि हामीले उसलाई परमेश्वरबाट हिर्काइएको, उहाँबाट पिटिएको र दु:खमा परेको सम्झ्यौं। ५ तर ऊ त हाम्रा अपराधहरूका निम्ति छेड़ियो। हाम्रा अधर्मका निम्ति ऊ पेलियो। हामीमा शान्ति ल्याउने दण्ड उसमाथि पर्यो, र उसको कोर्राको चोटले हामी निको भयौं। ६ हामी सबै भेड़ाझैँ बरालिएका छौं। हामी हरेक आफ्नै बाटोतिर लागेका छौं, र परमप्रभुले उसमाथि हामी सबैको अधर्म हालिदिनुभएको छ।"