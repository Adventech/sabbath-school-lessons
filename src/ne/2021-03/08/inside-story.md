---
title: कथा
date:  20/08/2021
---

####सकर वा फुटबल, सुप, र परमेश्वर

_सखाइल सिबान्दा कामरा, नुनाभुट, क्यानाडा_

यो अन्तर्वार्ता कथा हो। यसलाई दुई जनाले प्रस्तुत गरे उपयुक्त हुनेछ।

प्रस्तोता: नुनाभुत क्यानाडाको एकदम नयाँ र ठूलो क्षेत्र हो। यो उत्तर भागको

अत्यन्तै चिसो ठाउँमा छ। नुनाभुत क्षेत्र सन १९९९मा सृजना गरिएको क्षेत्र हो। यो एकदम ठूलो भूमाग हुनुको साथै यसमा फात्तफुत्तमात्रै छरिएको थोरै जनसंख्या छ। यहाँ रूखहरू कमै छ। यहाँका पहाडहरू पत्थर पत्थरको छ। यहाँ हिमाल पहाडहरू छन्। गाउँहरू प्रायजसो हिउँले ढाकेको हुन्छ। यहाँ रहेका गाउँहरू दुर्मग छ। केवल डुङ्गा वा हवाइ जहाजबाटमात्र मानिसहरू ती गाउँहरूमा जान सकिन्छ। यो सानो एडभेन्टिस्ट समूहको पनि घर हो। आज हामी ती एडभेन्टिस्टहरूमा एक जनासँग भेटघाट गर्नेछौँ। (अन्तर्वार्ता लिनेतिर फर्कनुहोस्)। तपाईँ को हुनुहुन्छ र कहाँबाट आउनुभएको हो सो बताइदिनुहोस्।

सखाइल: मेरो नाउँ सखाइल हो। म विवाहित छु र म दुई जना छोराछोरीहरूको आमा हुँ। मेरो एउटा छोरो र एउटी छोरी छन्। म इकालुइट प्रान्तको राजधानी नुनाभुत सहरमा नर्सको रूपमा काम गर्दछु। नुनाभुतमा ८,००० जति मानिसहरू छन्। हामी नुनाभुतको उत्तरी भाग पण्ड इन्लेटबाट एक वर्ष पहिले सरेका थियौँ। त्यो क्षेत्र पनि १८०० जति मानिस भएको सानो समाज छ।

प्रस्तोता: नुनाभुट प्रान्तमा धेरै चुनौतिहरू छन्। घरबार विहिन भएका मानिसहरू छन् र घरेलु हिँसा अत्यन्तै ज्यादै छ भन्ने म सुन्दछु। त्यस्तो ठाउँमा एडभेन्टिस्टले के गर्न सक्छ?

सखाइल: जब हामी पण्ड इनलेटमा आयौँ त्यहाँ जमैकाबाट आएको एक एडभेन्टिस्ट परिवार थियो। जब त्यस परिवार त्यस ठाउँ छोडे तब हामीमात्र एडभेन्टिस्ट थियौँ। हामी त्यस समाजको मुटुमै थियौँ। मेरो श्रीमान नगरपालिकाको काम गर्नुहुन्थ्यो, र म त्यस सहरको एकमात्र नर्स थिएँ। यदि हामीले आफ्नो काम नगरेको भए त्यस सहरमा केही पनि गर्न सकिँदैनथ्यो। तर हाम्रो कामले गर्दा हामी समाजमा प्रतिष्ठित हुन पुग्यौँ। हामीलाई सबैले मन पराउँथे र सम्मान गर्थे। त्यस वातावरणमा सुसमाचारको निम्ति गवाही दिन गार्हो पनि थियो। कतिपय मानिसहरूले हामीले जे भन्यौँ सो मान्न तयार थिए। तिनीहरूले हामीहरूमाथि विश्वास गर्दथ्यो तर त्यसको फाइदा हामी उठाउन चाहेका थिएनौँ। अरूहरूको आस्थालाई हाम्रो पद र प्रतिष्ठाले प्रभाव पारेको हामीले चाहेका थिएनौँ। हामीहरूको आस्थालाई अरूहरूमाथि जबरजस्ती लाड्न चाहेका थिएनौँ। त्यसकारण हामी धेरै होशियार हुनुपरेको थियो। तर हामीले केही न केही त गर्यौँ। हामीले ९देखि १२ वर्षका केटीहरूको निम्ति सकर वा फुटबल खेल्ने क्लब वा समूह खडा गर्यौँ। त्यस पण्ड इनलेटमा केटीहरूको निम्ति सकर खेल्ने कुनै पनि क्लबहरू थिएन। हाम्रो क्लबले त्यस समाजमा धेरै असल प्रभाव पारेको थियो। ठूला मानिसहरूले तिनीहरूका छोरीहरू सहरको सडकहरूमा त्यसै लक्ष्यहिन भएर घुमिरहेको देख्न छोडे। हाम्रा केटीहरू लक्ष्य लिएर अघि बढिरहेको थियो। तिनीहरू सकर क्लबमा तालिम लिन, बाँडीचुँडी खान र मित्रता गाँस्न आउँथे। हामीले केटीहरूलाई क्लबको निम्ति चन्दा सङ्कलन गर्न पनि सिकायौँ। हामीहरूले तिनीहरूलाई केक र खानेकुरा पकाउन सिकायौँ। ती केक तथा खानेकुरा क्लबको उत्थानको निम्ति बेचिन्थ्यो। ती केटीहरूलाई क्लब तिनीहरूकै हो भनेर आभास् दिन चाहेका थियौँ ताकि हामी त्यस ठाउँ छोडेपनि तिनीहरूले त्यस क्लबलाई निरन्तरता दिओस्।

म समाजका साना बालबालिकाहरूलाई साथी बनाउँथे। त्यसले गर्दा पनि मानिसहरू हामीप्रति प्रभावित भएका थिए। तिनीहरूका साथीहरूलाई शुक्रबार र शनिबार बेलुका हाम्रो घरमा खेल्न आउन बोलाऊ भनेर हामीले भन्थ्यौँ। त्यसबेला हाम्रो साबथको आराधना हुन्थ्यो र बालबालिकाहरूलाई पनि हामीसँग सम्मिलित हुन आग्रह गर्थ्यौँ।

प्रस्तोता: तपाईँ पहिले रहेको पण्ड इन्लेटको तुलनामा अहिलेको इकालुइट कस्तो छ?

सखाइल: यस इकालुइटमा धेरै एडभेन्टिस्ट परिवारहरू छन्। हामीहरूमा सेवासङ्गति भएकोले हामी आत्मिकरूपमा बढ्न सहयोग भएको थियो। चर्चका अरू साथीहरूलाई हाम्रो निम्ति प्रार्थना गर्न अनुरोध गर्थ्यौँ। हामी एक आफसमा सुरक्षित भएको महसुस गर्दछौँ।

इकालुइटमा मैले युवाहरूको साबथस्कूल कक्षामा पावरप्वाइन्ट सिकाउँछु। साना भाइबहिनीहरूले बृद्धहरूको सेवा गर्न र अरू दयालु कामहरू गर्न सिकाउने योजना बनाइरहेको छु।

प्रस्तोता: त्यहाँको एडभेन्टिस्ट चर्चको निम्ति तपाईँको सपना के छ?

सखाइल: हाम्रो आफ्नै चर्च भवनको आवश्यक छ। हाम्रो आफ्नै चर्च भवन नहुँदा सुसमाचारीय काममा सिमित भएका छौँ। जब हामी पहिले इकालुइटमा आएका थियौँ त्यहाँ साबथमा सेवा गर्न समर्पित भएको ठाउँ थियो। त्यस ठाउँबाट प्रत्येक हप्ता घरबारविहिनहरूलाई झोल वा सुपखाना बाँड्यौँ। साबथमा हामी सुप बाँड्न भान्सा खोल्दैनथ्यौँ। तर साबथमा सेवासङ्गतिपछि मिलिजुली खाने समयमा ती घरबारविहिनहरू आउन सक्छन् भनेर तिनीहरूलाई थाहा छ। साबथको आराधना र भान्साको निम्ति बहालमा लिएको घर अहिले सानो छ। मेरो घरको बैठकमा म साबथ स्कूल चलाउँछु। साना भाइबहिनीहरूको निम्ति साबथस्कूल कार्यक्रम अर्कैको बैठकमा संचालन हुन्छ र बालबालिकहरूको निम्ति चलाउने तेस्रो साबथस्कूल कार्यक्रम अर्कै घरमा हुन्छ। ठूलाहरू हामीले बहालमा लिएको चर्च भवनमा साबथस्कूल हुन्छ। यदि हाम्रो आफ्नै उपयुक्त र सबै जना जम्मा हुन सक्ने चर्च भएको भए गजब हुन्थ्यो।

प्रस्तोता: क्यानाडा देशको दुर्गम प्रान्त नुनाभुटको बारेमा झल्को दिनुभएकोमा तपाईँलाई धेरै धन्यवाद छ।

यस त्रैमासिक भेटीको केही भाग नुनाभुट समाजको निम्ति नयाँ चर्च र सामाजिक सेवाको निम्ति भवन बनाउन सहयोग मिल्नेछ। यसले नुनाभुट समाजमा सुसमाचार सनाउन र परमेश्वरको महिमा गर्न सहयोग मिल्नेछ।