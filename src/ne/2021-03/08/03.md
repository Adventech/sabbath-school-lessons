---
title:  जरैदेखि उपचार
date:  16/08/2021
---

छाना उघारेरै माथिबाट पक्षाघात भएको मानिसलाई येशूको सम्मुख ओराल्दछ। त्यसबेला सबैका आँखाहरू येशूतिर लगाउँछन्। पापले क्षतिबिक्षत भएको मानिसलाई  येशूले निको पार्नुहुन्छ होला? उहाँले के बिरामी निको हुने बोलि बोल्नुहुन्छ होला?

`येशूले त्यस पक्षाघातलाई कसरी निको पार्नुभयो? पहिलो कुरो येशूले उसलाई के गर्नुहुन्छ? हेर्नुहोस्, मर्कूस २:५-१२`

"५ येशूले तिनीहरूको विश्वास देखेर त्यस पक्षाघातीलाई भन्नुभयो, “ए छोरा, तिम्रा पापहरू क्षमा भए।”  ६ तर त्यहाँ केही शास्त्रीहरू बसिरहेका थिए, र आफ्ना मनमा यसो भनेर विचार गरिरहेका थिए, ७ “यस मानिसले किन यसरी बोल्दछ? यो त ईश्वर-निन्दा हो। केवल एक, अर्थात् परमेश्वरले बाहेक अरू कसले पाप क्षमा गर्न सक्छ?”  ८ अनि तिनीहरू आपसमा यसरी विचार गर्दैछन् भन्ने येशूले तुरुन्तै आफ्नो आत्मामा थाहा पाएर तिनीहरूलाई भन्नुभयो, “किन तिमीहरू आफ्ना मनमा यस्तो विचार गर्दैछौ? ९ पक्षाघातीलाई ‘तिम्रा पापहरू क्षमा भए’ भन्नु, कि ‘उठ, तिम्रो खाट उठाएर हिँड़’ भन्नु, कुनचाहिँ सजिलो छ? १० तर मानिसको पुत्रलाई पृथ्वीमा पाप क्षमा गर्ने अधिकार छ भनी तिमीहरूले जान।”  तब उहाँले त्यस पक्षाघातीलाई भन्नुभयो, ११ “म तिमीलाई भन्दछु, उठ, तिम्रो खाट उठाऊ, र घर जाऊ।” १२ त्यो उठ्यो, र तुरुन्तै खाट उठाएर सबैका सामुन्नेबाट गइहाल्यो। यहाँसम्म कि, सबै जना आश्चर्य-चकित भए, र “हामीले यस्तो त कहिल्यै देखेका छैनौं” भन्दै तिनीहरूले परमेश्वरको महिमा गरे।"

कतिपय समयमा रोगको लक्षण देखा नपरेसम्म हामीमा रोग छ भनेर थाहा पाउँदैनौँ र अझ कतिपय समयमा रोग नै केवल लक्षणमात्र हो भनेर हल्का पाराले सोच्दछौँ। रोगको लक्षणलाई हटाउन सक्यौँ भने हामी निको हुन्छौँ भनेर हामी सोच्छौँ। तर येशूले रोगलाई अर्कै तरिकाले हेर्नुभएको थियो। सबै रोग र कष्टको जरो के हो सो उहाँलाई थाहा छ। त्यसकारण उहाँले त्यस जरोलाई पहिले सम्हाल्न चाहनुहुन्छ।

यस पक्षाघातको मामिलामा येशूले रोगलाई नै तुरन्तै लक्षित गरेर निको पार्ने गरेर सम्बोधन गर्नुहुन्न। तर उहाँले त्यस रोगको जरो के हो जसले गर्दा यस मानिसलाई अत्यन्तै चिन्तित बनाएको थियो त्यसमा सिधै हान्नुहुन्छ। आफ्नो रोगभन्दा पनि आफ्नो अपराधको दोष र परमेश्वरबाट टाढा हुन गएको भारी त्यस पक्षाघात मानिसले बोकेको थियो। यस पापले क्षतविक्षत भएको संसारमा जुनसुकै शारीरिक कष्ट झेल्नुपरेतापनि यदि मानिसले परमेश्वरमाथि भरोसा राख्छ र उहाँमा आराम लिन्छ भने उसले त्यस कष्टलाई सहन सक्ने हुन्छ। त्यसकारण रोगको जरामा नै येशूले हान्नुहुन्छ र पहिले उहाँले उसलाई क्षमा दिनुहुन्छ।

जब येशूले उसलाई क्षमाको बोलि बोल्नुभयो तब धर्मका गुरुहरूको दिमागमा धक्का पर्दछ। तिनीहरूले उहाँसँग परमेश्वरलेमात्र क्षमा दिन सक्ने अधिकार भएको तर उहाँले कसरी त्यो अधिकार प्रयोग गर्नुभयो भनेर मनमनैबाट स्पष्टिकरण माग्दछन्।

`मर्कूस २:८,९ पढ्नुहोस्। धर्मका भार बोक्ने ती शास्त्री वा धर्मगुरुहरूलाई उहाँले के चुनौति दिनुहुन्छ? तिनीहरूको निम्ति मानिस होइन धर्म ठूलो थियो। यहाँ येशूले कुन खास विषयमा सम्बोधन गर्दै हुनुहुन्छ?`

हेर्नुहोस्, "८ अनि तिनीहरू आपसमा यसरी विचार गर्दैछन् भन्ने येशूले तुरुन्तै आफ्नो आत्मामा थाहा पाएर तिनीहरूलाई भन्नुभयो, “किन तिमीहरू आफ्ना मनमा यस्तो विचार गर्दैछौ? ९ पक्षाघातीलाई ‘तिम्रा पापहरू क्षमा भए’ भन्नु, कि ‘उठ, तिम्रो खाट उठाएर हिँड़’ भन्नु, कुनचाहिँ सजिलो छ? "

सर्वसाधारण मानिसहरूले जे पनि सजिलैसँग कुरा गर्न सक्छन्। तर जब परमेश्वर बोल्नुहुन्छ तब त्यसको वजन हुन्छ। परमेश्वरको शक्तिसम्पन्न वचनले सबै थोकको अस्तित्व हुन आएको थियो (उत्पत्ति १)। क्षमा भनेको कुनै सस्तो मोलको पनि हुँदैन। यसको मोल ठूलो हुन्छ। मानिसलाई क्षमा दिन परमेश्वरको पुत्रले क्रूसमा ठूलो मोल चुकाउनुभएको थियो। मानिसको जीवनमा क्षमा पछि अरू सबै गुणहरू कम महत्त्वको  हुन्छ। अनि येशूले आफ्नो क्षमा दिने शक्ति र वास्तविकताको प्रदर्शन गर्न उहाँले त्यस पक्षाघातलाई निको पार्ने निर्णय गर्नुहुन्छ।

परमेश्वरले हाम्रो हृदयको रोग पहिले निको पार्न चाहनुहुन्छ। र कहिलेकाहीँ उहाँले शारीरिक चङ्गाइ तुरन्तै गर्नुहुन्छ जस्तै यस पक्षाघातीको मामिलामा गर्नुभयो। वा कहिलेकाहीँ हामी शारीरिकरूपमा पूरै निको भएको अनुभव गर्न पुनरुत्थानको बिहान नहुञ्जेल पर्खिनुपर्ने हुन्छ। जेभएतापनि हाम्रो मुक्तिदाताले उहाँको प्रेम, अनुग्रह र क्षमाशीलतामा विश्राम लिएको चाहनुहुन्छ। अहिले पनि हामी जुनसुकै कष्टमा परिरहेको भएतापनि उहाँले हामीलाई आराम दिन चाहनुहुन्छ।

`निको पारिने हाम्रो प्रार्थनाको जवाफ अहिले नपाएतापनि हामी उहाँमा कसरी विश्राम र शान्ति पाउन सक्छौँ? त्यो पनि अहिले नै?`