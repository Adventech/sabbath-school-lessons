---
title:  "मेरो जुआ हलुको छ"
date:  28/07/2021
---

`येशूले भन्नुभयो, "मेरो जुवा सजिलो छ, र मेरो भारी हलुको छ।” (मत्ती ११:३०)।`

"जुआ" भन्ने शब्द मत्तीले प्रयोग गर्दा यहूदीहरूको धर्मलाई बुझाउँछ जसमा धेरै विधिविधान वा रितिथितिहरू हुन्छन्। नयाँ करारमा व्यवस्था वा परमेश्वरको दश आज्ञालाई गलत रूपमा बुझाएको भनेर पनि यो  शब्द प्रयोग गरिएको छ।

`मत्ती ११:३०मा उल्लेख गरिएको शब्द "सजिलो" ग्रीक भाषामा "असल, रमाइलो, उपयोगी र हितैषी" भनेर अनुवाद गर्न सकिन्छ। धेरै इसाईहरूले परमेश्वरको व्यवस्था वा दश आज्ञाहरू भारी छन्, त्यसलाई पालन गर्न कठिन छ र अहिले त्यसको उपयोग महत्त्वपूर्ण छैन भनेर सिकाउँछन्। दश आज्ञाको सौन्दर्यतालाई तिनीहरूले पत्ता लगाउन् भनेर तिनीहरूलाई हामीले कसरी सिकाउने साथै व्यवस्था दिनुहुने परमेश्वरलाई प्रेम गर्न कसरी जागरण गराउने?`

आफ्ना छोराछोरी बच्चामा पहिलो कदम चालेको बाबुआमाले सधैँ सम्झिरहेको हुन्छ। लरबबरिएको खुट्टाले पहिलो पल्ट टेक्छ, अनि अलिअलि गरेर अघि बढेको त्यसपछि लरबरिँदै ढलेको बाबुआमाले रमाइलो नै मानेर हेरिरहेको हुन्छ। कोहीले त गार्हो मान्दै आँशु पनि झारेको हुन्छ र सायद लडेर घाऊ पनि हुनसक्छ। तर जब बालकले आफू चल्न स्वतन्त्र भएको अनुभव गरेपछि ऊ उठ्दै बस्दै गरेको हुन्छ। हिँड्छ, लड्छ, उठ्छ, हिँड्छ, लड्छ र फेरि उठ्छ। जबसम्म बच्चा राम्रोसँग हिँड्न सक्दैन तबसम्म यस्तो हिँड्ने, लड्ने, उठ्ने प्रक्रिया जारी भइरहेको हुन्छ। यस प्रक्रियामा पनि बालकले गौरबसाथ हँसिलो हुँदै चिच्याउन सक्छ: "बुबामुमा, म हिँड्न सक्छु!"

येशूसँग हिँड्न सधैँ सजो हुनसक्छ भन्ने छैन। तर यो जहिले पनि असल र ठीक कुरो हो। हामी लडिबुडी खेलौँला; हामी लड्न पनि सक्छौँ; यद्यपि, हामी फेरि उठेर निरन्तररूपमा उहाँसँग र उहाँतिर हिँड्न सक्छौँ।

`पावलले गलाती ५:१मा लेख्दछन्, "स्वतन्त्रताको निम्ति ख्रीष्टले हामीलाई स्वतन्त्र पार्नुभएको छ। यसकारण दह्रा भएर खड़ा होओ, र फेरि दासत्वको जुवामुनि नपर।" यसको अर्थ के हो? ख्रीष्टले हामीलाई कसबाट र कसरी स्वतन्त्र गर्नुभयो? येशूले बोक्नुभन्नुभएको जुआ र पावलले "जुआको दासत्व"बाट अलग रहन चेतावनी दिएको बीचमा के भिन्नता छ?`

"दासत्वको जुआ" भनेर पावलले सम्बोधन गरेका परमेश्वरको व्यवस्थालाई औँल्याएको होइन भनेर हामी निश्चित छौँ (किनकि अर्को पदमा उनले खतनाको बारेमा उल्लेख गर्दछन् जसले यो देखाउँदछ कि उनले यहूदी धर्मको खतना वा रितिथितिलाई सम्बोधन गरेको देखाउँछ-अनुवादक)। बरू त्यसको बिपरित विश्वासद्वारा जब हामी परमेश्वरको आज्ञा पालन गर्छौँ तब हाम्रो बुझाइमा भएको मुक्ति सुरक्षित भएको मान्दछौँ। हामीहरूले व्यवस्था पालन वा धार्मिक विधिविधानहरू पालन गरेर होइन तर येशूको हामीलाई ओढिने धार्मिकताले गर्दा हामी सहीरूपमा विश्राम र स्वतन्त्र पाउन सक्छौँ।

`परमेश्वरको व्यवस्थालाई पालन गर्दा हामी धेरै चैन वा विश्राम भएको किन अनुभव गर्छौँ जब त्यसलाई अवज्ञा गर्दा आउने झंझटहरू भन्दा पनि?`