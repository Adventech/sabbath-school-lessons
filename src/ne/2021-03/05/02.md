---
title:  "म तिमीलाई विश्राम, आश्रय वा आराम दिनेछु"
date:  25/07/2021
---

`प्रभु येशूले मत्ती ११:२०-२८मा भन्नुभएको वचन पढ्नुहोस्। उहाँले कुन सन्दर्भमा ती वचनहरू उच्चारण गर्नुभएको थियो? येशूले हामीलाई कसरी विश्राम दिनु हुन्छ?`

हेर्नुहोस्, "२० जुन-जुन सहरमा उहाँका धेरैजसो शक्तिशाली कामहरू गरिएका थिए, उहाँले तिनलाई धिक्कार्न लाग्नुभयो, कारण तिनीहरूले पश्चात्ताप गरेनन्। २१ “धिक्कार तँलाई, ए खोराजीन! धिक्कार तँलाई, ए बेथसेदा! किनकि तिमीहरूमा गरिएका शक्तिशाली कामहरू टुरोस र सीदोनमा गरिएका भए तिनीहरूले उहिले नै भाङ्ग्रा लाएर र खरानी धसेर पश्चात्ताप गरिसक्नेथिए। २२ तर म तिमीहरूलाई भन्दछु, न्यायको दिनमा तिमीहरूको भन्दा त टुरोस र सीदोनको हालत बढ़ी सहनीय हुनेछ। २३ ए कफर्नहुम, के तँ आकाशसम्मै उचालिनेछस् र? तँ पातालसम्म खसालिनेछस्। किनकि तँमा गरिएका शक्तिशाली कामहरू सदोममा गरिएका भएदेखि त्यो आजको दिनसम्म रहिरहनेथियो। २४ तर म तिमीहरूलाई भन्दछु, न्यायको दिनमा तेरो भन्दा त सदोम मुलुकको हालत बढ़ी सहनीय हुनेछ।”  २५ त्यस बेला येशूले भन्नुभयो, “हे पिता, स्वर्ग र पृथ्वीका प्रभु, म तपाईंमा धन्यवाद चढ़ाउँछु, किनकि तपाईंले यी कुरा बुद्धिमान् र समझदारबाट गुप्त राख्नुभयो, तर बालकहरूलाई ती प्रकट गर्नुभयो। २६ हो, पिता, किनकि तपाईंलाई यही असल लाग्यो। २७ “मेरा पिताले सबै थोक मलाई सुम्पिदिनुभएको छ। पिताबाहेक पुत्रलाई कसैले चिन्दैन, र पुत्रबाहेक पितालाई कसैले चिन्दैन, अनि तिनीहरूले पनि चिन्छन् जसलाई पुत्रले पिता प्रकट गरिदिने इच्छा गर्दछ। २८ “हे सबै थाकेका र बोझले दबिएका हो, मकहाँ आओ, म तिमीहरूलाई विश्राम दिनेछु।"

बिना सन्दर्भ वा कुनै विषयबस्तुबिना हामी केही पनि बोल्दैनौँ न त येशूले नै बोल्नुभयो। उहाँले ती माथिका वचनहरू उच्चारण कुन सन्दर्भमा गर्नुभएको थियो, कुन वातावरणमा गर्नुभएको र किन गर्नुभएको थियो सो बुझ्नु जरुरी छ। नत्रभने येशूको त्यो वचन वा प्रतिज्ञालाई गलत सम्झिन सक्छौँ वा गलतरूपमा उपयोग गर्न सक्छौँ। त्यसलाई पन्छाउन कुन प्रसङ्ग वा परिप्रेक्ष्यमा बोल्नुभएको थियो सो हामीलाई थाहा हुनुपर्छ।

मत्तीको सुसमाचारमा मत्ती ११लाई आत्मिक मानिसलाई निर्णायक परिवर्तन गर्ने सन्देश छ। गलिलका महत्त्वपूर्ण सहरहरूले सुसमाचार सुनेका थिए। तर त्यसलाई ग्रहण नगर्दा उत्तिखेरै उहाँले तिनीहरूको कठोर न्याय गर्नुभएको थियो। सुसमाचारप्रति तिनीहरूको वैमनश्यता वा वास्ता नगर्ने तिनीहरूको मनस्थितिप्रति उहाँले आक्रोस पोख्नुभएको थियो र आपत्ती जनाउनुभएको थियो। येशूले तितो सत्य बोल्नुहुन्छ। उहाँले मसला हालेर चिप्लो घस्दै अरूलाई खुशी पार्न बोल्नुहुन्न। उहाँले कसैको पक्षपात नगरि बोल्नुहुन्छ। हृदय खोतल्ने र हृदयमा धक्का दिने गरि उहाँ कठोर मानिसहरूको भन्डाफोर गर्नुहुन्छ; आफू "गलत" मानिसहरू वा उहाँलाई मननपराउनेहरूको हुलमुलमा छु भन्ने उहाँलाई थाहा छ (मत्ती ९:९-१३); उहाँले पापहरूलाई क्षमा गर्ने उहाँको अधिकार, अवगात वा दावीलाई त्यसबेलाका धर्मगुरुहरू र अगुवाहरूको निम्ति अत्यन्तै आपत्तिजनक र निन्दनीय थियो (मत्ती ९:१-८)।

ती धर्मगुरुहरू होस् वा सर्वसाधारण श्रोतावर्गहरू होस् उहाँले तिनीहरूलाई अत्यन्तै शक्तिशालीरूपमा दोष लगाउनुभएको थियो। तिनीहरू सोडोमभन्दा गएगुज्रेका वा पतित मानिसहरू हुन् भनेर तिनीहरूको व्यवहारप्रति उहाँले आपत्ती जनाउनुभएको थियो। सोडोम भन्ने नाउँ नै अहिलेको निम्ति पनि दुष्टहरूको थलो थियो भनेर मानिसहरूले सोच्दछन्। उहाँले आफूले पाएको न्यायको अधिकार प्रयोग गरि तिनीहरूप्रति आक्रोस व्यक्त गर्दै भन्नुहुन्छ, "तर म तिमीहरूलाई भन्दछु, न्यायको दिनमा तेरो भन्दा त सदोम मुलुकको हालत बढ़ी सहनीय हुनेछ" (मत्ती ११:२४)।

इस्राएलका उल्लेखनीय गलिलको वरिपरिरहेका सहरका बासिन्दाहरूप्रति येशूले आक्रोस पोख्नुहुँदा उहाँका श्रोतावर्गहरूमा तनाव त चढिनै रहेको थियो तर त्यसै बीमा उहाँले आफ्नो आक्रोसलाई नरम बनाउँदै आफ्नो भनाइ परिवर्तन गर्नुहुन्छ। ती सबै मानिसहरूलाई आफूले दिने सत्य विश्राम तिनीहरूलाई उपलब्ध गराइएको छ भनेर घोषणा गर्नुहुन्छ। मानिसलाई चाहिने सत्य विश्राम, आराम, चैन उहाँले दिनसक्नुहुन्छ किनकि “मेरा पिताले सबै थोक मलाई सुम्पिदिनुभएको छ। पिताबाहेक पुत्रलाई कसैले चिन्दैन, र पुत्रबाहेक पितालाई कसैले चिन्दैन, अनि तिनीहरूले पनि चिन्छन् जसलाई पुत्रले पिता प्रकट गरिदिने इच्छा गर्दछ" (मत्ती ११:२७)। आफ्नो ईश्वरत्व र उहाँ परमेश्वर पितासँग एक हुनुभएको वा मिसिनुभएको कारणको (यूहन्ना १७:२३) आधारमा मानिसलाई चाहिने सत्य वा सक्कल विश्राम दिन उहाँ सक्षम् हुनुहुन्छ।

हामीले बोकिरहेका भारीहरू उहाँमा बिसाउन यो पनि हामी जान्न जरुरी छ कि तिनीहरू हामी एक्लैले बोक्न सक्दैनौँ। अझ भनौँ भने हामीहरूको सत्य अवस्था नबुझुञ्जेल वा त्यसको महसुस नगरुञ्जेल हामी उहाँकहाँ आउँदैनौँ पनि। त्यसकारण येशूले गर्नुभएको आह्वान भनेको हामीलाई महसुस भएको आवश्यकतामा आधारित छ।

उहाँले मत्ती ११:२८मा उच्चारण गर्नुभएको "आऊ" भन्ने शब्द ग्रीक भाषामा निर्देशन हो। यसले उहाँकहाँ आउनुभको बिकल्प छैन भनेर देखाउँदछ। यदि कोही मानिसले आफूलाई विश्रामको खोजि गर्छ भने त्यस विश्रामको आवश्यकतालाई पहिला हृदयदेखि महसुस गर्नुपर्दछ, अनिमात्र उहाँकहाँ "आउन" फलिफाप वा लाभदायक हुन्छ। येशूले गर्नुभएको "आऊ"मा हामीले हाम्रो जीवनलाई येशूमा समर्पित गरेर उहाँबाट नै परिचालित हुन आवश्यक ठान्नुपर्दछ। हामीहरूको सबै परिस्थितिलाई उहाँकै हातमा सुम्पनुपर्दछ। आजको युगमा हामीले हामीलाई अनेकौँ तत्वहरूले नियन्त्रण गरिरहेको हुन्छ जस्तै मोबाइल, टेलिभिजन, अनेकौँ दर्शन, विभिन्न वादहरू, राजनैतिक र सामाजिक सञ्जाल आदि र ती तत्वहरूलाई नै हामीले प्रयोग गरेर हामीले हाम्रा जीवनलाई नियन्त्रणमा पनि राख्न सक्छौँ। यस्तो परिस्थितिमा येशूकहाँ आउनुभनेको हाम्रो प्राकृतिक स्वभाव नै होइन भनेपनि हुन्छ। अझ भनौँ भने कतिपय इसाई भनाउँदाहरूको जीवनमा सबै थोक येशूलाई सुम्पनु अत्यन्तै कठोर र कठिन भएको भएको पाइरहेको छ।

हामी कुराहरू गर्न, प्रचार गर्न, बाइबलकै बारेमा अरूलाई भाषण दिन धैरै मन पराउँछौँ, त्यो त ठिकै हो। परमेश्वरको बारेमा, येशूको बारेमा र उहाँले हामीलाई के गर्नुभयो सो बारेमा, हामी आफ्नै धर्मकर्मले मुक्ति पाउँदैनौ भन्ने जस्ता शिक्षादीक्षाको चर्चा गर्न मनपराउँछौँ होला। त्यो सबै ठिक हो। तर अन्तमा आएर हाम्रो चेतना वा विवेकलाई प्रयोग गरेर उहाँकहाँ आउने आत्मनिर्णय हामीलाई नै सुम्पिएको छ। उहाँले जबरजस्ती हामीलाई तान्नुहुन्न वा तान्न खोज्नुपनि हुन्न।  तर जब हामी उहाँकहाँ आउँछौँ तब हामीहरूको शरीर, आत्मा, दिमाग र हृदयलाई उहाँमा नै समर्पण गर्नु आवश्यक छ। यहाँ नै विवेकको स्वतन्त्रताको वास्तिविकताको पहिचान हुन्छ र यो स्वइच्छाको आत्मनिर्णय नै सकली तथा पक्का इसाई जीवनको केन्द्रविन्दु हो।

`अहिले तपाईँले के बोझ वा भारीहरू बोकिरहनुभएको छ? तिनीहरूलाई येशूमा बिसाउन कसरी सिक्नुहुन्छ र उहाँले दिनुहुने विश्रामको अनुभव तपाईँले कसरी गर्नुहुन्छ? यो पनि याद गर्नुहोस्, त्यही विश्राम तपाईँलाई दिन येशूले आफ्नो ईश्वरीय जीवनको मोल नै चुकाउन राजी हुनुभएको थियो।`