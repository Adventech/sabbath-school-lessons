---
title:  "मेरो भारी हलुको छ"
date:  29/07/2021
---

मत्ती ११:३०मा येशूले प्रयोग गर्नुभएको वाक्यको अन्तिम हरफमा भारीको चित्रण गर्नुभएको छ: "मेरो जुआ सजिलो छ र मेरो भारी हलुको छ।"

`जब मिश्रदेशबाट निस्केर लाल समुद्ध इस्राएलीहरूले तरेका थिए त्यस पछि आफ्नो ससुरा यित्रोलाई देखेर मोशा औधि खुशी भएका थिए। एक आपसको भार उठाउनु भन्ने धारणा यस कथमा कसरी चित्रण गरिन्छ? हेर्नुहोस्, प्रस्थान १८:१३-२३`

"१३ भोलिपल्ट मोशा मानिसहरूका निम्ति न्याय गर्नलाई बसे। मानिसहरूचाहिँ बिहानदेखि बेलुकासम्म मोशाको वरिपरि आए। १४ मोशाले मानिसहरूका निम्ति गरेका सबै काम मोशाका ससुराले देखेर तिनलाई सोधे, “यो तिमीले मानिसहरूका निम्ति गरेको के काम हो? किन तिमी मात्र न्याय गर्न एकलै बसिरहन्छौ, र मानिसहरूचाहिँ बिहानदेखि बेलुकासम्म तिम्रो वरिपरि उभिरहन्छन्?”  १५ मोशाले आफ्ना ससुरालाई भने, “मानिसहरू मद्वारा परमेश्वरको इच्छा बुझ्न आउँछन्। १६ तिनीहरूको केही विवाद छ भने तिनीहरू मकहाँ आउँछन्, र कुनै मानिस र त्यसको भाइबन्धुको बीचमा म न्याय गरिदिन्छु, अनि म तिनीहरूलाई परमेश्वरका विधिविधानहरू बताइदिन्छु।”  १७ मोशाका ससुराले तिनलाई भने, “तिमीले गरेको यो काम ठीक भएन। १८ तिमी घोटिनेछौ– तिमी र तिमीकहाँ आउने यी सबै मानिसहरू। किनभने यो काम तिम्रो निम्ति साह्रै चर्को छ। तिमीले यो काम एकलै गर्न सक्नेछैनौ। १९ मेरो कुरा सुन, म तिमीलाई केही सल्लाह दिनेछु, र परमेश्वर तिमीसित रहून्। तिमीचाहिँ परमेश्वरको अगि मानिसहरूका प्रतिनिधि भएर तिनीहरूका मुद्दा उहाँको सामु लैजानू। २० तिमीले तिनीहरूलाई विधिविधानहरू सिकाउने गर्नू, र तिनीहरूले जिउने तरीका र गर्नुपर्ने कर्तव्य तिनीहरूलाई सिकाइदिनू। २१ तर सबै मानिसहरूमध्येबाट परमेश्वरको भय मान्ने, योग्य मानिसहरू चुन। तिनीहरू अनुचित फाइदा घिनाउने ईमानदार व्यक्तिहरू होऊन्। तिनीहरूलाई हजार-हजार, सयसय, पचास-पचास र दश-दशमाथि नायक हुनलाई नियुक्त गर। २२ तिनीहरूले हरसमय मानिसहरूका न्यायकर्ता भएर सेवा गरून्। सबै ठूला-ठूला मुद्दाहरूचाहिँ तिनीहरूले तिम्रो सामु ल्याऊन्, तर साना-साना मुद्दाहरूचाहिँ तिनीहरूले नै इन्साफ गरून्। यसरी तिमीलाई सजिलो पर्नेछ, किनकि तिनीहरूले पनि तिम्रो भार बाँड्नेछन्। २३ तिमीले यो उपाय गर्यौ भने र परमेश्वरले पनि यही आज्ञा तिमीलाई दिनुभयो भने, तिमी टिक्न सक्नेछौ, र यी सबै मानिसहरू पनि आफ्नो-आफ्नो घरमा चित्त बुझेर जानेछन्।”

बिहानदेखि बेलुकासम्म मानिसहरू न्याय माग्न इस्रायलीहरू मोशाकहाँ आउँथे भनेर प्रस्थान १८:१३मा उल्लेख गरिएको छ। जब मोशाका ससुराले यो दृश्य देख्छन् त यो भएन भनेर आफ्नो ज्वाईँलाई सुनाउछन्। उनले एउटा प्रणाली बसाल्न मोशालाई सरसल्लाह दिन्छन्। मोशाले ठूलो ठूलो मामिलाहरू हेर्ने र अरू सानातिना मामिलाहरू हेर्न अगुवाहरू छानेर तिनीहरूले छिनुन् भनेर यित्रोले भन्छन्। त्यसको अर्थ मोशाले नियक्ति गरिएका अगुवाहरूमाथि भरोसा राखेर तिनीहरूले जे गर्छन् ठीकै गर्छन् भन्ने कुरामा उनी विश्वस्त हुनुपर्ने देखाएको थियो। बाइबलले भन्दछ कि मोशाले आफ्नो ससुरा यित्रोको सल्लाह मान्छन् र मोशालाई राहत दिने प्रणालीलाई कार्यन्वयन गर्दछन्।

जब आफ्नो भार हलुको छ भनेर येशूले हामीलाई भन्नुभएको थियो तब उहाँमाथि भर पर्न उहाँले हामीलाई याद दिलाउनुहुन्छ। आखिरमा हाम्रो सबै भार बोक्ने उहाँ नै हुनुहुन्छ। मोशाले जस्तै हाम्रा भारहरू अरूलाई बाँड्न सिक्नुपर्दछस। भारहरूलाई बाँड्ने वा अरूलाई पनि बोकाउने भन्ने कुरा पावलले १ कोरन्थी १२:१२-२६मा येशूको शरीरको चित्रण गरेर हामीलाई बुझाउँछन्। हाम्रो शरीरको भार बोक्न हाम्रो शरीर काम लाग्ने हुनुपर्छ। हामीलाई खुट्टा, हात, काँध, माँसपेसी र हाडहरू सबै चाहिन्छ यदि हामीले कुनै भार बोक्नुपर्छ भने। हाम्रा शरीरका सबै अङ्गहरूको सहयोगले हामीले भार बोक्दछौँ।

`एक आपसको भार बोक्दा ख्रीष्टको व्यवस्था पूरा हुन्छ भनेर गलाती ६:२ ले हामीलाई कसरी औँल्याउँछ? हेर्नुहोस्, "एउटाले अर्काको भार उठाओ, र यसरी ख्रीष्टको व्यवस्था पूरा गर।"`

कुन तत्काल सन्दर्भमा यो अंश लेखिएको हो सो बुझ्न सके पावलले यहाँ औँल्याएको बुझ्न मद्दत हुन्छ। उनले गलाती ६:१मा भन्दछन्, "भाइ हो, यदि कुनै मानिस अपराधमा पक्राउ पर्यो वा परिक्षमा पर्यो भने तिमीहरू जो आत्मिक छौ, तिमीहरूले नै नम्रतापूर्वक तिनको सुधार गर। आफ्नै पनि विचार राख, नत्रता तिमीहरू पनि परीक्षामा पर्नेछौ।" मत्ती ११:२९मा येशू कोमल र नम्र हुनुभएको देखाउँछ। उहाँको अनुसरण गर्न हामीलाई आह्वान गरिएको त छ नै। भार बोक्नु भनेको अर्को अर्थ हो कि कोही मानिस बाट बिराएर कतै गयो भने उसलाई परमेश्वरको अनुग्रह देखाउन सहयोग गर्नुपर्दछ। फेरि कठीन परिस्थितिमा एक आपसलाई सहयोग पनि गर्नु पर्ने देखाउँछ। भारी भन्ने शब्द ग्रीक भाषामा ठूलो भारी वा ढुङ्गा पनि हुन्छ। हामी सबैले भारी वा बोझहरू बोक्दछौँ र एक आपसमा ती बोक्न सहयोग गर्नुपर्छ भनेर उपर्युक्त पदले हामीलाई याद दिलाउँछ। विश्वासीहरूको बीचमा वा चर्चमा बोझलाई एक आपमा बाँडफाँड गर्नु भनेको चर्चमा परमेश्वरले नै खटाउनुभएको क्रियाकलाप हो। त्यसको निम्ति एक आपस नम्र हुनुपर्दछ र कोमल हुनुपर्दछ जसको नतिजाले करुणा वा दया फलाउँछ।

`तपाईँ कुनै बोझले संघर्ष गरिरहुनभएको छ तर कसैले त्यसलाई बोकेर तपाईँलाई राहत दिएको अन्तिम पटक कहिले हो, सो सम्झनुहोस्। कसैले त्यो गर्दा तपाईँको निम्ति कतिको हलुको भएको अनुभव गर्नुभएको थियो? अहिले तपाईँले कसको बोझ बोक्न सहयोग गर्न सक्नुहुन्छ?`