---
title: “मकहाँ आऊ॰॰॰”
date:  24/07/2021
---

### यस अध्यायका मूल पदहरू
मत्ती ११:२०-३०, मत्ती ५:५, व्यवस्था १८:१५, गलाती ५:१, प्रस्थान १८:१३-२२ र गलाती ६:२।

> <p>यस अध्यायको मूल सार पद</p>
> “हे सबै परिश्रम गरेर थाकेका र बोझले दबिएका हो (वा पीडितहरू हो), मकहाँ आओ, म तिमीहरूलाई विश्राम दिनेछु” (मत्ती ११:२८ रूपान्तरित)।

मत्ती ११:२०-२८ पढ्नुहोस्, जहाँ प्रभु येशूले यो वचन,  प्रतिज्ञा वा वाचा दिनुभएको थियो जुन अचम्म र मिठो छ “हे सबै थाकेका र बोझले दबिएका हो, मकहाँ आओ, म तिमीहरूलाई विश्राम दिनेछु (रूपान्तरित)।" हामीमध्ये को समयसमयमा थकान र पेलानमा परेका छैनौँ र? हाम्रो काम, परिश्रमले थाक्ने वा पेलानमा पर्ने, वा कामको बोझले हामीलाई भारी हुने त आफ्नै ठाउँमा छ, तर जीवन निर्वाह गर्न हामीले सामना गर्नुपरेका अनेकौँ भारी संघर्षहरू र जतिसुकै परिश्रम वा काम गरेतापनि अनेकौँ थरीका अभावै अभाव भएको कसले महसुस गरेका छैनन् र? यहाँ येशूले यो स्वीकार गर्नुभएको छ कि हाम्रो जीवनमा ती संघर्षहरू हुन्छन् (अझ चौथो आज्ञामा त "तिमीले काम गर्नु वा परिश्रम गर्नु", आदमलाई "तिमीले पसिना बहाएर मेहनत गर्नु" भन्ने परमेश्वरको सुझाव होइन आदेश नै हो-अनुवादक)। हामी कुन परिस्थितिमा गुज्रिरहेकाछौँ सो उहाँलाई थाहा छ। उहाँले हामीलाई सहायता गर्न चाहनुहुन्छ। तर एउटा सर्तमा, त्यो हो यदि हामीले उहाँको सहायताको निम्ति उहाँलाई अनुमति दियौँ वा सहायता गर्न दियौँ भने।

अनि उहाँले हामीलाई उहाँको जुआ बोक भनेर आह्वान गर्नुभएपछि (जबरजस्ती लाड्नुहुन्न) उहाँले भन्नुहुन्छ, "मेरो जुवा सजिलो छ, र मेरो भारी हलुको छ” (मत्ती ११:३०)। उहाँले भन्न खोज्नुभएको तात्पर्य यही हो, तिमीले आफूले बोकिरहेका जुआ जा जुवा, नोल, अरूको दासत्व वा गुलामी र भारी तथा बोझहरू मकहाँ बिसाऊ र त्यसको ठाउँमा मेरो जुआ बोक, मेरो भारी बोक, यो आफ्नै भनेर बोक किनभने ती मेरा जुआ र भारी तिमीले बोक्न हलुको र सजिलो छ।

यस संघर्षमय जीवनमा येशूले के भनिरहनुभएको छ सो त्यसको व्यक्तिगत अनुभव गरेर उहाँमा कसरी हाम्रो भारी बिसाउने वा उहाँमा विश्राम पाउने? हामी आदमले पाप गरेपछिको संसारमा छौँ। परमेश्वरले आदमलाई यो निर्देशन दिनुभएको थियो "माटोमा नफर्कुञ्जेल वा नमरुञ्जेल वा जीवनभरि तिम्रो निधारको पसीनाले कमाएको भोजन तिमीले खानेछौ" (उत्पत्ति ३:१९ रूपान्तरित)। हो हामी परिश्रम गर्दछौँ, हामी पेलिएका छौँ, आत्मिक, मानसिक, सामाजिक र शारीरिकरूपमा पीडित छौँ। हामीले बोकिरहेका भारीहरू बोक्न हामीलाई धेरै कठिन छ, तर यदी हामीलेमात्र बोक्यौँ भने।