---
title:  थप जानकारी
date:  30/07/2021
---

"जब तपाईँले आफ्नो काम एकदम गार्होभएको अनुभव गर्नुहुन्छ, जब तपाईँमा कठिन भएको, दु:खकष्ट भएको भनेर गुनासो गर्नुहुन्छ, कुनै पनि परिक्षा वा शैतानले ल्याउने वाधाहरूको सामना गर्न तपाईँमा बल छैन भनेर तपाईँ भन्नुहुन्छ, जब तपाईँमा भएको अधैर्यता, रिस, झोँक आदिलाई जित्न सक्नुभएको छैन भनेर महसुस गरिरहनुभएको छ र इसाई जीवन अत्यन्तै परिश्रम गरेर माथि जानुपर्नेरहेछ भन्ने मनस्थितिमा तपाईँ हुनुहुन्छ भने ख्रीष्टले तपाईँलाई नदिएको बोझ वा जुआ बोकिरहनुभएको त छैन भनेर सोच्नुहोस्; यदि प्रभुले तपाईँलाई नदिनुभएको जुआ वा बोझ बोकिरहनुभएको छ भने तपाईँले अरू स्वामीको भार वा जुआ वा जिम्मेवारी बोकिरहनुभएको छ।"-एलेन जी ह्वाइट, चाइल्ड गाइडेन्स, पृ॰ २६७बाट रूपान्तरित।

"निरन्तररूपमा चनाखो भएर बस्न र जोशिलो, भित्रीमनदेखि नै परमेश्वरको प्रिय भक्त भएर बस्ने आवश्यकता छ। तर यस खालको वातावरण मानिसमा स्व:त आउँदैन यदि विश्वासद्वारा परमेश्वरको शक्तिले उसलाई थामी राखेको छैन भने। हामी आफै केही गर्न सक्दैनौँ, अहँ कुनै पनि काम वा केही पनि गरेर परमेश्वरको निगाहा पाउन सक्दैनौँ। हामी आफैमा भरोसा राख्नु हुँदैन वा असल काम गरेर आफू कति राम्रो छु भनेर परमेश्वरको सामु हामी आफूलाई उभ्याउन सक्दैनौँ। जब हामी गल्ती गर्ने पापी मानिसहरू ख्रीष्टकहाँ आउँछौँ तब हामी उहाँको प्रेममा आराम वा विश्राम पाउँछौँ। क्रूसमा टाँगिएका मुक्तिदाताको गुण र पूण्य काममा विश्वास र भरोसा राख्दै प्रत्येक जना परमेश्वरकहाँ आउँछ भने उहाँले उसलाई उहाँको मायाको पोल्टोले बेर्नुहुन्छ वा ग्रहण गर्नुहुन्छ। उसको हृदयमा प्रेमको झरणा बहन्छ। एकदम आवेश, उत्तेजना, भावुक भएर जोशले त्यो व्यक्ति नउफ्रेला, उन्माद अर्थात् उफार्ने आत्मिक जागरण जस्तो भावनाहरू नहोला तर येशूलाई विश्वास गर्दा वा उहाँमाथि आस्था राख्दा उहाँको शान्ति उसमा रहन्छ र जुनसुकै परिस्थितिमा पनि उहाँमाथि भरोसा राख्ने मनस्थिति त्यस व्यक्तिमा हुनेछ। उहाँमा प्रत्येक बोझ हलुको छ; उहाँसँग सहकर्मी भएर काम गर्न राखिदिएको जुआ सजिलो छ। यस वातावरणमा काम कर्तव्य वा जिम्मेवारी रुचिपूर्वक गर्दछ र त्यसमा उसलाई आनन्द लाग्न सक्छ। परमेश्वरको निम्ति त्याग गर्नु नै उसको निम्ति रमाइलो र मजा हुन आउँछ। विगतको समयमा आफू हिँड्ने बाटो अन्धकार जस्तो देखिएतापनि धार्मिकताको सूर्यको चमकले त्यो बाटो उसको निम्ति उज्यालो हुनेछ। यहि नै ज्योतिमा वा आत्मज्ञानको आनन्दमा हिँड्नु हो। किनभने येशू ख्रीष्ट आफै ज्योति हुनुहुन्छ र आत्मज्ञानको भन्डार हुनुहुन्छ।"-एलेन जी ह्वाइट, फेथ एण्ड वर्कस, पृ॰ ३८,३९बाट रूपान्तरित।

**चिन्तनमनन**

`अ. तपाईँले येशूमा पूर्ण समर्पित भएर उहाँसँग हिँड्नुभएको क्षण के तपाईँलाई थाहा छ? तपाईँले किन उहाँलाई समर्पण गर्नुभयो त्यो सोच्नुहोस्।`

`आ. येशूको प्रार्थना मत्ती ११:२५-२७मा लेखिएको पढ्नुहोस्। हामी अनुग्रहको ज्ञान कसरी आर्जन गर्ने? किन परमेश्वरले मुक्तिको योजना बुद्धिमान, समझदार, वुद्धिजीवि, चलाक आदिबाट गोप्य राखेर बालकहरूलाई प्रकट गर्नुभयो? हेर्नुहोस्, "२५ त्यस बेला येशूले भन्नुभयो, “हे पिता, स्वर्ग र पृथ्वीका प्रभु, म तपाईंमा धन्यवाद चढ़ाउँछु, किनकि तपाईंले यी कुरा बुद्धिमान् र समझदारबाट गुप्त राख्नुभयो, तर बालकहरूलाई ती प्रकट गर्नुभयो। २६ हो, पिता, किनकि तपाईंलाई यही असल लाग्यो। २७ “मेरा पिताले सबै थोक मलाई सुम्पिदिनुभएको छ। पिताबाहेक पुत्रलाई कसैले चिन्दैन, र पुत्रबाहेक पितालाई कसैले चिन्दैन, अनि तिनीहरूले पनि चिन्छन् जसलाई पुत्रले पिता प्रकट गरिदिने इच्छा गर्दछ।"`

`इ. व्यवहारिकरूपमा भन्नुपर्दा हाम्रा वरिपरि रहेका मानिसहरूले बोक्नुपरिरहेका भारहरूलाई हलुका पार्दै तिनीहरूलाई येशूकहाँ ल्याएर उहाँमा विश्राम दिन कसरी लगाउने?`

`ई. हृदयमा कोमल र नम्र हुनु भनेको के हो त्यसबारे सोच्नुहोस्। के स्वाभिमान वा आफ्नो खुट्टामा आफै उभिरहेको छु भन्ने अभिमान गर्ने मानिसको निम्ति त्यो खराब गुण देखिन्दैन र? कोही मानिस शङ्का वा परमेश्वरमा विश्वास नगर्न संघर्ष गरिरहेको सामु हामी विश्वास गर्दा के त्यसले ऊभन्दा हामी आफूलाई राम्रो ठान्नु हुँदैन र? येशूले भन्नुभएको अनुसार कोमल र नम्र हुनु भनेको के हो भनेर क्रूस र त्यसले प्रतिनिधित्व गर्नेले हामीलाई सिकाउँदैन र? अर्थात्  क्रूसको मुनि रहेर यदि हामी उहाँका भक्तहरू हौँ भनेर दावी गर्छौँ भने हामीमा नम्रता र कोमलता हुनुभनेको उचित मनस्थिति होइन र?`