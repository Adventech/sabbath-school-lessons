---
title:  "म विनम्र र कोमल हृदयको छु"
date:  27/07/2021
---

नम्र, दयालु, भद्र,स्थीर, शिष्ट, कोमल, शान्त र उदार स्वभाव हुनु आजको युगमा गौरवमय, किम्मत वा मूल्य भएको गुण ठानिन्दैन। ती गुणहरू कतिको निम्ति त अनौठो नै हुन्छ। आफ्नो भाऊ खोज्न जुनसुकै कदम पनि चाल्न उत्सुक हुने धार्मिक, राजनैतिक र पारिवारिक परिवेशमा विनम्र हुने, झुक्ने र वेइज्जतलाई निल्न सक्ने गुण भएका मानिसलाई तल्लो दर्जा वा मामुलीको रूपमा हेरिन्छ र अझ त्यस्तो मानिस कतिपयको निम्ति हाँसोको पात्र पनि हुन्छ। ठूलो स्वर गर्न, हल्लीखल्ली गर्न, तमासा देखाउन, तडकभडक वा भड्किलो हुन, अरूलाई दवाउन, कठोर तथा निरङ्कुस र फाइफुट्टी लगाउन सामाजिक सञ्जाल जस्तै टेलिभिजन, मोबाइल, पुस्तकहरू र समाचारहरूले हामीहरूलाई उक्साइरहेको हुन्छ। साँच्चिक्कै वा पक्कापक्कीरूपमा भन्ने हो भने आजको संसारको चालचलन वा मापदण्डको विपरित परमेश्वरले मूल्यवान ठहर्नुभएको चरित्र र हामीमा हुनुपर्ने उहाँको जस्तो ईस्वरीय स्वभाव हुन्।

"सत्य ज्ञान, वौद्धिक क्षमता (वा ठूला ठूला डिग्रीहरूमा अर्थात् पण्डित्याइँमा) भरपर्दैन, बरू शुद्ध लक्ष्यमा चल्न चाहना, सरल इमान्दारीपना र विश्वासमा भरपर्दछ। जो मानिसहरू नम्र र कोमल हृदय भएर परमेश्वरको अगुवाइ खोज्छन्, तिनीहरूकहाँ उहाँका स्वर्गदूतहरू नजिकै आउँछन्। तिनीहरूको दिमागमा सत्यका ढुकुटीहरू भरिदिन तिनीहरूलाई पवित्र आत्मा दिइएको हुन्छ।"-एलेन जी ह्वाइट, क्राइस्ट अबजेक्ट लेसनस्, पृ. ५९बाट रूपान्तरित।

`कोमल हुनु, नम्र हुनु, भद्र हुनु, झुक्नु जस्ता परमेश्वरले उहाँका भक्तहरूमा हुनुपर्ने गुणहरूलाई देहायका केही पदहरूले कसरी बुझाउन खोजिएको छ?`

मत्ती ५:५ "धन्य नम्रहरू,  किनभने तिनीहरूले पृथ्वीको अधिकार पाउनेछन्।", भजन ३७:११ "नम्रहरूले देश अधिकार गर्नेछन्, र महान् शान्ति उपभोग गर्नेछन्।", १ पत्रुस ३:४ "तिमीहरूका भित्री हृदयलाई भलो र शान्त आत्माको अविनाशी रत्नले सजाओ, जो परमेश्वरको दृष्टिमा साह्रै मूल्यवान् छ।" र यशैया ५७:१५ "सदासर्वदा जीवित हुनुहुने, उच्च र श्रेष्ठ, जसको नाउँ पवित्र हो, उहाँ भन्नुहुन्छ, “म उच्च र पवित्र ठाउँमा बस्दछु, विनम्रको आत्मा जागृत गराउन र पश्चात्तापीको हृदय जागृत गराउन, त्यससँग पनि बस्दछु जो आत्मामा पश्चात्तापी र विनम्र छ।”

"ख्रीष्टको नम्रता र कोमलता" भनेर पावलले २ कोरन्थी १०:१ मा सम्बोधन गर्छन्। आफ्नै खुट्टामा उभिन नसक्ने मानिसहरूलाई नम्रता, भलाद्मीपन वा भद्रपना घचेटेर लादिने गुणहरू होइन। कतिपय समयमा येशू आफैले उहाँका विरोधीको  सामु मुखामुख गर्नुभएन र प्रायजसो त्यसबाट परै बस्नु भएको थियो किनभने उनको लक्ष्य  पूरा भएको थिएन (यूहन्ना ४:१-३)। तर आफ्नो विरोधीहरूको  सामना गर्न वाध्यनै हुनुपर्दा उहाँले निडर भएर सामना गर्नुभएको थियो। फेरि त्यसैबखत उहाँ दयालु र कोमल भएर बोल्नुभएको थियन। उहाँलाई क्रूसमा टाँगिनुभन्दा पहिला यरुशलेमको बारेमा बिलाप गर्नुहुँदा उहाँले श्रापले चिच्याउनुभएको थिएन बरू विध्वंस भविष्य देखेर आँखाबाट आँशु झार्दै शब्द चित्रण गर्नुभएको थियो (लूका १०:४१-४४)।

नयाँ करारमा येशूलाई दोस्रो मोशा भनेर प्रायजसो चित्रण गरेको पाइन्छ। उहाँको राज्यका नीतिहरू प्रस्तुत गर्दा उहाँ पहाडैबाट गर्नुभएको थियो (मत्ती ५:१)। उहाँले ठूलो भिडहरूलाई चमत्कारसाथ खाना ख्वाउनुभएको थियो (मत्ती १४:१३-२१)। गन्ती १२:३मा मोशालाई "नम्र" भनेर चित्रण गरेको छ जुन मत्ती ११:२९मा त्यसको प्रतिध्वनी देखिएको छ। ५०००लाई ख्वाउने समयमा मानिसहरू अचम्म मान्दै भनेका थिए, "उहाँ साँच्चिक्कै यस संसारमा आउनेवाला अगमवक्ता हुनुहुन्छ" (यूहन्ना ६:१४)। व्यवस्था १८:१५ र मोशाको अगमबक्ताको भूमिकाले त्यस भनाइको पुष्टि गर्दछ।

तर येशूको नम्रता र कोमलता मोशालाई स्पष्टरूपमा माथ गर्दछ। आखिरमा, येशू हाम्रो ईश्वरीय उद्धारकर्ता हुनुहुन्छ। आफ्ना जनहरूलाई बचाउन मोशाले आफ्नो ज्यान दिन तयार भएका थिए (प्रस्थान ३२:३२), तर उनको मृत्युले केही  उपलब्धी हुने थिएन किनभने  मोशा आफै पापी थिए र उनलाई मुक्तिदाताको आवश्यकता थियो जो उनका पापहरूलाई बोक्नु पर्थ्यो। मोशा र उनको जीवनबाट हामीले धेरै कुराहरू सिक्न सक्छौँ तर उनमा हामी मुक्ति पाउँदैनौँ।

बरू त्यसको सट्टामा हामीलाई मुक्तिदाताको आवश्यकता छ जो हाम्रो बदलीमा उभिनुहुन्छ अर्थात् केवल हाम्रो निम्ति बिन्ती गर्नेमात्र होइन हाम्रो बदलीमा मर्नुहुने मुक्तिदाता। बिन्तिभाऊ वा  प्रार्थना गर्नु जरुरी त छ तर हाम्रो  पाप क्रूसमा बोक्नुहुने वा हाम्रो पापको दण्ड भोग्नुहुने परमेश्वरलेमात्र हाम्रो पापको न्यायीक नतिजाबाट हामीलाई मुक्त गर्न सक्नुहुन्छ। त्यसैकारण येशू जतिसुकै हाम्रो महान् अनुकरणीय उदाहरण हुनुभएतापनि यदि उहाँ क्रूसमा चढ्नुभएन र पुनरुत्थान हुनुभएन भने हामीले पाउने मुक्ति भनेको व्यर्थ हुन जान्छ।