---
title:  थप जानकारी
date:  02/07/2021
---

"धार्मिक जीवनको कर्मकाण्डलाई व्यस्ततापूर्वक पालन गर्नु नै धर्मको लक्ष्य हो भनेर येशूको समयका रबी, धर्मुगुरू वा स्वामी भनाउँदाहरूले सोचेका थिए। तिनीहरूको धर्मपरायणता, साधुपना वा अरूभन्दा बढि धर्मात्मा देखाउनको निम्ति तिनीहरूले बाहिरिय धार्मिक विधिहरू बढो होशियारसाथ  पालन गर्दथे। आफ्ना कामहरूमाथि भर परेर नै तिनीहरूको आत्मिक जीवन उच्चस्तरिय छन् भनेर तिनीहरू अभिमान गर्दथे। तर त्यस नीतिमा हिँड्दा तिनीहरू परमेश्वरबाट अलग भएका थिए। आफूले जे गरेको छ त्यो नै पर्याप्त छ भन्ने धारणाले तिनीहरूको दिमागमा अड्डा जमाएको थियो। यस्तो खालको खतरानक धारणाहरूको अस्तित्व अहिले पनि छ। परमेश्वरकै कामको निम्ति किन नहोस् धेरै क्रियाकलापमा संलघ्न भएर आफू सफल भएको अनुभूति पाउँदा मानव योजना र तरिकाहरूमा भरपर्ने खतरा हुन जान्छ। कम प्रार्थना र कम विश्वास हुने प्रवृत्ति इसाईहरूमा छाइरहेका छन्। कतिपय समयमा चेलाहरू पनि परमेश्वरको नजरबाट टाढा भएका थिए। हामी पनि परमेश्वरमा भरनपरि हाम्रै क्रियाकलाप नै उद्धारकर्ता हो भन्ने सोच्ने खतरामा लाग्न सक्छौँ। हामीले प्रभु येशूतिर निरन्तररूपमा आँखा लगाइरहनु जरुरी छ र हामी जे गर्छौँ सो उहाँकै शक्ति वा बलबाट गर्दछौँ भन्ने कुराको महसुस गरिरहनुपर्दछ। परमेश्वरलाई नचिन्नेहरूको निम्ति इमान्दारितापूर्वक परिश्रम गर्नु जरुरी त छ तर परमेश्वरको वचन पढ्न, प्रार्थना गर्न र ध्यान गर्न समय पनि निकाल्नै पर्दछ। धेरै प्रार्थना र ख्रीष्टको गुणले पवित्र गराएरमात्रै हाम्रो काममा उपलब्धी हासिल गर्न सक्छौँ। ती नीतिहरूमा चल्दा हामीहरूको सक्रिय जीवन असलै भएको प्रमाणित हुनेछ।"-एलेन जी ह्वाइट, द डिजाएर अभ एजेज, पृ॰ ३६२बाट रूपान्तरित।

**चिन्तनमनन**

`अ.  मानिसहरूसधैँ प्रतिस्पर्धामा लागेर अरूभन्दा माथि रहने निरन्तर दवावमा परिरहनु, चाहे प्रतक्ष्य वा भर्ट्युल अर्थात् इन्टरनेटमार्फत आफूलाई सभा आदिमा सधैँ सरिक बनाउन र न त परमेश्वरले दिनुभएको वा अव्यवाहारिक आदर्श अनुसार जिउने होडबाजीमा लागिरहँदा मानिसहरू भावात्मक वा मनोवैज्ञानिक, शारीरिक र आत्मिकरूपमा अस्वस्थ हुनसक्छन्। थकित, पेलान, बोझ र चिन्ताले लादिएका मानिसहरू विश्रामको निम्ति तिब्र चाहना गर्दछन्। तपाईँको चर्च त्यस खालका मानिसहरूको निम्ति कसरी आश्रय स्थल बनाउन सक्नुहुन्छ?`

`आ.  के हामी यस्तो व्यस्त हुन्छौँ कि परमेश्वरकै लागि पनि असल कामहरू गरिरहन? मर्कूस ६:३०-३२मा उल्लेख गरिएको येशू र उहाँका चेलाहरूको कथा सोच्नुहोस्। यस मामिलालाई लिएर विश्वासीहरूको बीच छलफल गर्नुहोस्।`

`इ.  	सन १८९९मा कसैले आफ्नो कार घन्टामा ३९॰२४माइल हाँकेर त्यो भन्दा अघिका छिटो कार हाँक्ने रेकर्ड तोडिएको थियो। आजभोलि कारहरू त्यो भन्दा छिटो हाँक्न सकिन्छ। हामीमाभएको मोबाइल वा कम्प्युटर दशक अघिको भन्दा छिटो चल्दछ। हवाई जहाजहरूको उडानको गति छिटो छिटो भइरहेको छ। हामीले हामी जे गर्छौँ त्यो पहिलेको भन्दा छिटै गर्दछौँ, तैपनि? हामी हडबडमा नै चलिरहेका हुन्छौँ त्यो पनि विश्रामबिना। मानिसको साधारण स्वभावको बारेमा त्यसले के भन्दछ र परमेश्वरले दिनुभएको दश आज्ञाहरूमा एक आज्ञाले विश्राम लिनुपर्छ भन्ने उहाँको आदेश कतिको महत्त्वपूर्ण छ भनेर हामीले कसरी महसुस गर्ने?`

`ई.  	पाप आउनुभन्दा अघि नै अदनको बगैँचामा नै साबथको विश्राम स्थापना भएको थियो भन्ने धारणालाई राम्रोसँग सोच्नुहोस्। त्यसको धार्मिक प्रयोजनको सत्य बाहेक सिद्ध र पापरहित संसारमा पनि विश्रामको आवश्यकता रहेछ भन्ने आत्मज्ञानले हामीलाई के सिकाउँछ?`