---
title:  थकित र पेलान
date:  27/06/2021
---

`कोही  मानिस थाक्नुभन्दा पहिले परमेश्वरले किन विश्रामको दिन सृजना गर्नुभयो?`

मानिस तनावपूर्ण वातावरणमा अस्तव्यस्त हुनुभन्दा अघि नै परमेश्वरले एउटा आधारस्तम्भ खडा गर्नुभएको थियो। यो स्तम्भ मानिसको दिमागमा जीवित राखिराख्न परमेश्वरले सृष्टि गर्नुभएको थियो। यो दिन हामीले गरिरहेका सबै कामलाई रोक्दछौँ र जानाजानी जीवनलाई रमाइलो बाटोमा हिँडाउँछौँ। यो दिन के गर्नुपर्छ वा के गर्नुपर्छ भन्ने मनस्थितिले दिमागलाई तान्ने होइन तर के हुनुपर्छ भन्ने कुरालाई दिमागमा घुसार्ने हो। यो दिनमा परमेश्वरले दिनुभएको घाँस, हावा, जीवजन्तु, पानी, इष्टमित्र, विश्वासी वा अरू मानिसहरूको उपहारलाई आभारित भएर त्यसको उत्सब मनाउनु हो। तर सबभन्दा ठूलो त प्रत्येक असल उपहार दिनुहुने परमपिता परमेश्वर सृष्टिकर्तासँग गर्न पाइने आदानप्रदानमा रमाइलो गर्न पाइने त्यो विश्राम हो।

परमेश्वरले गर्नभएको विश्रामको निम्तो अदनको बगैँचाबाट आदम र हवाको निष्काशन भएपछि समाप्त भएको थिएन (न त सिनै पहाडमा सुरू भएको हो जसरी अधिकाँश इसाइहरूले सिकाउँदछन)। परमेश्वरले आह्वान गर्नुभएको विश्राम दिन मनाइरहने निम्तो कुनै पनि समय वा युगको आक्रमणले ढलाउन नसकोस् भन्ने हेतुले संसारको सृष्टिको समयभित्रै त्यो दिनको  सृष्टि गर्नुभएको थियो। समयकै संरचनामा साबथ विश्राम बुनिएको थियो। (यदि विश्राम नचाहिनेभए छ दिनमै सृष्टिको काम सकिन्दा परमेश्वरको सिद्धियो भन्न सक्नुहुन्थ्यो, तर मानिसलाई चाहिने विश्रामको आवश्यकतालाई नै महसुस गर्नुभएर परमेश्वरले थप सातौँ दिन थप्नुभएको थियो-अनुवादकको धारणा)। यस युगको सुरूदेखि अन्त्यसम्मै (अझ नयाँ पृथ्वीमा पनि) सृष्टिलाई उत्सबको रूपमा लिइ विश्रामको अनुभूति पाउन प्रत्येक सातौँ दिन निरन्तररूपमा दोहोरिएको छ र त्यो क्रम जारि नै रहनेछ।

आज भोलि विभिन्न उपकरणहरूको आविष्कारद्वारा शारीरिक बलको प्रयोग गर्नु नपर्ने भएकोले मानिसहरूले धेरै आराम पाउन सक्छ भनेर कतिपयले सोच्दछन् होला। दुईसय वर्ष अघिको  संसारमा विभिन्न आधुनिक औजारहरू थिएन। जेपनि मानिसकै परिश्रमले काम गर्नुपर्थ्यो। (अहिले बुलडोजरबाट सयौँ मानिसहरूको पसिनाको आवश्यक नभइकन पहाडलाई सम्म पार्न सक्छ। खेतबारी, धान काट्ने आदि सबै मेशिनबाटै गर्न सकिन्छ। ती बाहेक सबै उकरणहरू मानिसको परिश्रमलाई राहत दिन र आराम दिन आविष्कार गरिएका थिए-अनुवादकको थप)। तर ती सबै आविष्कारहरूको बाबजुद पनि मानिसलाई चाहिने विश्राम वा आराममा कमि भएको पाइन्छ। हामी पसिना बगाउने काममानै नलागेतापनि कुनै कुनै व्यस्तताको क्रियाकलापमा लागिरहेका हुन्छौँ। त्यसले गर्दा जहिले पनि काम नसिद्धिएको अनुभव वा पछाडि परिरहेको अनुभव गर्दछौँ; जतिसुकै काममा खटिएतापनि जहिले पनि अझ धेरै गर्नुपर्ने हामी महसुस गरिरहेका हुन्छौँ।

हाम्रो निन्द्रामा कमी आएको र धेरै मानिसहरू जागा रहन कफीमा धेरै भरपरिरहेको वैज्ञानिक खोज अनसुन्धानले देखाएको छ। हामीलाई अब तुरन्तै संचार गर्न सकिने मोबाइलहरू छन्, द्रुतगतिमा चल्ने कम्प्युटरहरू छन्, छिटो चल्ने इन्टरनेट जडान छन् तैपनि हामीसँग पर्याप्त समय वा फुर्सद नभएको महसुस गरिनै रहेका हुन्छौँ।

`हाम्रो दैनिक जीवनको गतिलाई रोक्न विश्रामको आवश्यकता महत्त्वपूर्ण भएको देहायका पदहरूले कसरी हामीलाई सिकाउँछन्? हेर्नुहोस्, मर्कूस ६:३१, भजन ४:८, प्रस्थान २३:१२, व्यवस्था ५:१४`

हामीलाई सृष्टि गर्नुहुने परमेश्वरलाई थाहा थियो कि हामीलाई शारीरिक आराम, विश्रामको आवश्यक छ। उहाँले समय चक्रलाई निर्माण गर्नुभएको थियो जसमा दिन, रात र साबथ समावेश भएको छ। साबथले हाम्रो शरीरलाई विश्राम चाहिन्छ भन्ने जानकारीले हामीलाई घचघच्याइरहेको हुन्छ। साबथको विश्राम अवसर हो। यदि येशूलाई हाम्रो जीवनको प्रभु वा स्वामी भनेर स्वीकार गर्छौँ भने हाम्रो शरीरलाई दिनुपर्ने विश्रामको उत्तरदायित्वलाई गम्भिररूपमा लिनुपर्ने आवश्यक ठान्नुपर्दछ। साबथ आज्ञा कुनै अर्ति, दर्शन, सल्लाह होइन यो त परमेश्वरको निर्देशन नै हो-छ दिन काम गर्नुपर्ने निर्देशन र सातौँ दिनमा विश्राम लिनुपर्ने निर्देशनलाई हामीले खेलाँची गर्दा परमेश्वरकै आज्ञालाई नकारिरहेका हुन्छौँ।

`तपाईँको आफ्नै बेफुर्सदी जीवन कस्तो छ? परमेश्वरले हामीमा चाहनुभएको उत्तम अनुभव जसमा शारीरिक र आत्मिक विश्राम हुन् त्यसलाई अर्थमूलक बनाउन हामी के गर्नुपर्छ?`