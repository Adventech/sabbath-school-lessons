---
title:  नयाँ करारमा विश्राम
date:  30/06/2021
---

विश्राम भन्ने जनाउँने क्रियापदको शैली नयाँ करारमा प्रायजसो आनापाउओ anapauo हो। यसको अर्थ "आराम गर्नु, विश्राम लिनु, ताजा हुनु" हो। यो शब्द येशूको अत्यन्तै प्रख्यात कथनहरूमा एकमा प्रयोग गर्नुभएको थियो जुन मत्ती ११:२८मा छ: "तिमीहरू सबै परिश्रम गर्नेहरू हो र बोझले लादिएका हो, मकहाँ आओ, म तिमीहरूलाई विश्राम दिनेछु" (रूपान्तरित)। यो शारीरिक आरामलाई पनि सम्बोधन गरिएको हुनसक्छ (मत्ती २६:४५)। कोरन्थीका विश्वासीहरूलाई लेखेको पत्रको अन्तिम अभिभादनहरूमा मित्रहरूको आगमनले आफ्नो मन वा आत्मालाई ताजा बनाएको थियो भनेर पावलले व्यक्त गर्दछन् (१ कोरन्थी १६:१८)।

विश्रामलाई जनाउन अर्को क्रियापद पनि प्रयोग गरिएको छ, त्यो हो हिसीचाजो hesychazo हो। यो शब्द चेलाहरूको साबथ विश्रामलाई प्रयोग गरिएको छ भने येशू चिहानमा बिश्राम गर्नुभएकोलाई पनि प्रयोग गरिएको छ (लूका २३:५६)। तर यही शब्द शान्तिपूर्ण जीवन बिताउनको निम्ति पनि प्रयोग गरिएको छ (१ थेस्सोलोनिकी ४:११)। यसको अर्थ कुनै वाधा नभएको शान्त जीवन कसैले बिताएको भनेर पनि जनाउन सक्छ (प्रेरित ११:१८)।

हिब्रूका लेखकले हिब्रू ४:४मा सृष्टिको कामपछि परमेश्वरल् सातौँ दिनमा विश्राम लिनुभएको ठोकुवा गरेरै उल्लेख गरिएको छ। यो चाहिँ त्यसबेलाको चलनचल्ती भाषा ग्रीक क्रियापदबाट प्रयोग गरिएको छ। त्यो हो काटापाउओ katapauo। यसको अर्थ काम सिध्याउनु, आराम गर्नु, विश्राम गर्नु हो। ग्रीक भाषामा अनुवाद गरिएको पुरानो करार जसलाई सेप्टुजिन्ट भनिन्छ त्यसमा लेखिएको विश्राम शब्दलाई समर्थन गरिएको देखाउँछ। यो खालको विश्रामलाई जनाउने क्रियापद प्रायजसो हिब्रू ४मा पाइको रोचक नै मान्नुपर्दछ।

`मर्कूस ६:३०-३२ पढ्नुहोस्। एक छिन एकान्त ठाउँमा गएर आराम गरौँ भनेर येशूले चेलाहरूलाई किन भन्नुभयो? त्यो पनि तिनीहरूको धेरै कामहरू गर्ने लक्ष्यमा तिनीहरू लागिरहेका थिए। मर्कूस ६ अध्यायलाई ठूलो परिवेश वा सन्दर्भमा हेर्नुहोस् जब तपाईँले त्यस प्रश्नको जवाफ खोज्नुहुन्छ। "३० अनि प्रेरितहरू येशूकहाँ भेला भए, र तिनीहरूले जे-जे गरेका थिए र सिकाएका थिए, ती सबै उहाँलाई बयान गरे। ३१ उहाँले तिनीहरूलाई भन्नुभयो, “तिमीहरू आफै पनि मसँग एकान्त ठाउँमा आओ, र केही थकाइ मार।” किनकि त्यहाँ आउनेजानेहरू धेरै थिए, र उहाँहरूलाई खानसम्म पनि फुर्सद थिएन। ३२ अनि उहाँहरू डुङ्गामा सुटुक्क एउटा एकान्त ठाउँमा जानुभयो।"`

"एक छिन एकान्तमा गएर आराम गरौँ" (मर्कूस ६:३१ रूपान्तरित) भन्ने वाक्य निम्तोको शैलीमा दिइएको  होइन। यो अर्हाइएको शैलीमा छ अर्थात् आदेशमा। आफ्ना चेलाहरूप्रति येशू चिन्तित हुनुहुन्थ्यो। तिनीहरूको शारीरिक र मानिसिक सुस्वास्थको चासो येशूमा थियो। तिनीहरू दुई दुई जना गरेर पठाइएको सुसमाचारीय काममा थाकेर भर्खरं आएका थिए (मर्कूस ६:७)। मर्कूस ६:४०मा तिनीहरूको कार्यक्रम सफल भएकोमा अत्यन्तै खुशी थिए। के के भन्ने भनेर भन्न तिनीहरूका हृदयहरू भरिएको हुनसक्थ्यो। तिनीहरूको सफल काम र असफलहरू येशूलाई तिनीहरूले सुनाउन चाहेका थिए; तर ती सबै तत्कालै नसुनी पहिला आराम लेऊ भनेर येशूले अर्हाउनुहुन्छ। मर्कूसले अझ व्याख्या गरेर थप्दछन्: "धेरै मानिसहरू आवतजावत गरिरहेका थिए। तिनीहरू यस्तो व्यस्त थिए कि खानैसम्म फुर्सद थिएन" (मर्कूस ६:३१ रूपान्तरित)। परमेश्वरको काममा व्यस्त हुनु र बोझले लादिँदा चेलाहरूको निम्ति चुनौतिपूर्ण नै थियो। बेलाबेलामा आराम लिएर हाम्रो स्वास्थ्य र मानसिक अर्थात् मनोभावनाहरूलाई स्वस्थ राख्नुपर्छ भनेर येशूले हामीलाई याद दिलाउनुहुन्छ।

`परमेश्वरको काममा अति व्यस्त भएका तपाईँको स्थानीय चर्च पास्टर वा एल्डरलाई राहत दिन तपाईँले कसरी सहयोग गरिरहनुभएको छ? ती मानिसहरूले विश्राम वा आराम पाउन र तिनीहरूको काममा सराहना व्यक्त गर्न तपाईँले अझ के गर्न सक्नुहुन्छ?`