---
title: २४/७ अर्थात चौविसै घण्टामा व्यस्त समाजमा रहनु
date:  26/06/2021
---

### यस अध्यायका मूल पदहरू
उत्पत्ति २:१-३, यरिमिया ४५:१-५, प्रस्थान २०:११, २ शमूएल ७:१२, मर्कूस ६:३०-३२ र उत्पत्ति ४:१-१७।

> <p>यस अध्यायको मूल सार पद</p>
> "परमप्रभुका मन्दिरको निम्ति मेरो प्राण इच्छुक छ, र मूर्च्छै पनि पर्छ। मेरो हृदय र मेरो शरीर दुवैले जीवित परमेश्वरको पुकार गर्दछ" (भजनसंग्रह ८४:२)।

टीक, टीक, टीक, टीक, टीक टीक। निरन्तररूमा र निष्ठुर भएर ठूलो घडीको आवाज आइरहेको थियो। साबथ सुरू हुन केवल दुई घन्टामात्र बाँकि छ। आफूले भाडामा लिएको सानो अपार्टमेन्टमा यताउती मेरीले सुस्केरा हाल्दै हेरिन्। केटाकेटीका खेलौनाहरू बेठकमा जताततै छरिएका थिए; भान्सा कोठा पनि फोहरै थियो: उनकी कान्छी छोरी सारा ज्वरले ग्रस्त भएर ओछ्यानमा परिरहेकी थिइन्: र भोली पल्ट साबथमा आगन्तुकहरूलाई तिनीहरूको चर्चको ढोकामा उभिएर स्वागत गर्ने सेवाकार्यमा सामेल हुन उनले वचन दिएकी थिइन्। त्यसको अर्थ तिनीहरू सधैँको समयभन्दा आधा घन्टा अघि चर्चमा जानुपर्दथ्यो। भोली एक छिन शान्त हुन पाए हुन्थ्यो भनेर मेरीले सोचिरहेकी थिइन्।

फेरि त्यसैबखत उनको श्रीमान जोश हप्ताको निम्ति खानेकुरा किनेर पैसा तिर्न पसलमा लाइन लगाएर उभिरहेका थिए। किनमेल गर्ने मानिसहरू थुप्रै थिए। पैसा तिर्ने ठाउँमा धेरै मानिसहरू उभिरहेका थिए। सबै मानिसहरू त्यही एकै समयमा किनमेल गर्न आएको जस्तो देखिन्थे। मलाई केही आराम चाहिन्छ, म सधैँ यसरी बिताउन चाहन्न, जोशले व्याकुल भएर मनमा कुरा खेलाए। यस जीवनको केही अर्थ हुनैपर्छ।

हतारै हतार, काममा व्यस्त, अस्पताल जानुपर्ने, फेसबुक अर्थात् कुनै सञ्चारमाध्यमबाट अरूसँग कुरा गर्नै पर्ने, पसल जानै पर्ने र स्कूल आदिका कार्यक्रमहरूमा भाग लिनै पर्ने जस्ता क्रियाकलापहरूले हाम्रो जीवनलाई नियन्त्रण गरिरहेको छ। चाहे हामी बस चढौँ, चाहे स्कुटर चढौँ वा आफ्नै गाडीमा चढेर परिवारलाई यताउति लैजाऔँ, यी सबै व्यस्तताको संसारमा हाम्रो जीवनमा साँच्चिकै के चाहिने हो त्यसलाई हामी गुम्साइरहेका छौँ।

यस्तो व्यस्त र समय अभावको समाजमा हामी कसरी विश्राम पाउने?