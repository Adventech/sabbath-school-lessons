---
title:  खालिकुरामा दगुरादगुर
date:  28/06/2021
---

आजको अधिकाँश मानिसमा निन्द्राको अभाव, थकान र धपेडीले अड्डा जमाएका छन्। शरीरले धान्नसक्नेभन्दा वढि खटिन्दा नै यी समस्याहरू आउने वास्तविक हुन्। अझ दिकत दिने कुरो त यो छ कि हामीहरूको दगुरादगुर जीवनमा हाम्रो मनको भावहरू वा फूर्ति खालि हुन गइरहेको अनुभव गरिरहेका हुन्छौँ। र, निन्द्रा नपुग्दा जोडिने जोस, जाँगर, फूर्तिहरूमा कमी आउँदा हामी पीडादायक निराशमा पर्न जान्छौँ।

यरुशलेमको अन्तिम दिनहरूमा अनेकौँ दु:ख, कष्ट र गडबड आइरहेको समयमा यर्मियाको लेखन्दास बारूकलाई त्यस्तै नैराश्यको अनुभव भइरहेको हुनुपर्दछ। लथालिङ्ग, दु:खकष्ट र विनाशले पेलिएको यरुशलेम सहरलाई बेबिलोनका आक्रमणकारीहरूले ध्वस्त बनाएका थिए।

`यर्मिया ४५:१-५ पढ्नुहोस्। यी पदहरू पढेर बारूकको दिमागलाई कस्तो भावनाहरूले तहसनहस पारेका थिए होलान् सो आफ्नै शब्दमा सोच्नहोस्। हेर्नुहोस्`

परमेश्वर आफैले व्यक्तिगतरूपमा तपाईँलाई आधिकारिक पत्र पठाउनुभयो भने तपाईँलाई कस्तो होला, के त्यो तपाईँ कल्पना गर्न सक्नुहुन्छ? परमेश्वरको सिंहासनबाट सिधै बारूकले सन्देश पाएका थिए (यर्मिया ४५:२)। यो पत्र उनले  यहूदाको यहोयाकिमको चौथो वर्षमा पाएका थिए। यो ई॰पू॰ ६०५ वा ६०४तिरको कुरो हो। मानिसहरू शुन्य जीवन बिताउनुपर्दा कस्तो हुनेरहेछ भनेर संक्षिप्तरूपमा यर्मिया ४५:३ वर्णन गरेको छ।

बाइबलले यस समयलाई वर्णन गरिएको परिवेशमा बारूकको दुखेसो कुनै मामुली थिएन। निराश हुनु र भावनात्मकरूपमा आफू खालि हुन गएको कारणहरू उचितै भएको ठान्नुपर्दछ। धेरै नराम्रो कुराहरू भइरहेका थिए र अझ झन नराम्रो कुराहरू आउँदै थिए।

`बारूकको पीडा र दुखेसोलाई परमेश्वरले कसरी जवाफ दिनुहुन्छ? हेर्नुहोस्, यर्मिया ४५:४,५ "४ परमप्रभु भन्नुहुन्छ, “तिमीले त्यसलाई यसो भन्, ‘परमप्रभु यसो भन्नुहुन्छ: मैले जे बनाएको छु, त्यो म भत्काउनेछु। देशभरि नै मैले जे रोपेको छु, त्यो म उखेल्नेछु। ५ के तिमीचाहिँ आफ्नै निम्ति ठूला कुराहरू खोज्छौ? ती नखोज्। किनकि म सबै मानिसहरूमाथि सर्वनाश ल्याउनेछु, परमप्रभु भन्नुहुन्छ, तर तिमी जहाँ जान्छौ ती सबै ठाउँमा तिम्रो ज्यानसमेत म तिमीलाई उम्कन दिनेछु’।”`

जुन प्रकारले परमेश्वरले बारूकको वास्तविक पीडालाई जवाफ दिनुभयो त्यसले बारूकको भन्दा उहाँको निराश र पीडा अझ झन ठूलो भएको रहेछ भनेर हामीलाई याद दिलाउँछ। उहाँले नै यरुशलेमको आत्मिक, सामाजिक र भौतिक संरचनालाई निर्माण गर्नुभएको थियो; अब उहाँले त्यसलाई भत्काउनुहुनेछ; उहाँले इस्राएलाई सुन्दर बारीको रूपमा रोप्नुभएको थियो (यशैया ५:१-७); अब उहाँले जरैदेखि उखाल्नुहुनेछ र निर्वासनमा पठाउनुहुनेछ। आफ्नो जनहरूलाई त्यो भएको उहाँले चाहनभएको थिएन, तर त्यो स्थिति  आउनैपर्ने वाध्यता भयो किनकि तिनीहरूले उहाँमाथि विद्रोह गरे, उहाँको  चालमा तिनीहरू चलेनन्।

तब बारूक आफैको निम्ति सबै अन्धकार थिएन। परमेश्वरले बारूकको  जीवनलाई सुरक्षित राख्नुहुनेछ-त्यो पनि बिनाश, निर्वासन र सबै थोक गुमाइएको अवस्थामा।

`बारूकलाई लक्षित गरिएका परमेश्वरका वचनहरू फेरि पढ्नुहोस्। यसबाट हामीले हाम्रै निम्ति के उपयोगी सन्देश लिनसक्छौँ? हाम्रो अवस्था जेसुकै भएतापनि परमेश्वरले हामीलाई त्याग्नुहुन्न भन्ने सन्देशले तपाईँको आत्मिक जीवनलाई कसरी हौशला दिन्छ?`