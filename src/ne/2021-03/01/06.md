---
title:  वेचैनमा भौतारिएको वा डुलिरहेको मानिस
date:  01/07/2021
---

`उत्पत्ति ४:१-१२ पढ्नुहोस्। यस पृथ्वीमा कैयन किन "बिना चैनको डुलुवा" हुनुपर्यो? हेर्नुहोस्, "१ आफ्नी पत्नीसित आदमको सहवास भयो, र तिनी गर्भवती भएर कयिनलाई जन्माइन्, र भनिन्, “परमप्रभुको सहायताले एक पुरुष जन्माएँ।” २ फेरि तिनले कयिनको भाइ हाबिललाई जन्माइन्। हाबिल भेड़ा-गोठाला भए, र कयिनचाहिँ भूमिको खेतीकिसानी गर्ने भए। ३ केही समय बितेपछि कयिनले परमप्रभुकहाँ भूमिको उब्जनीबाट केही ल्याए। ४ तर हाबिलले आफ्ना भेड़ाको बगालबाट पहिले जन्मेका पाठाहरूका बोसे भाग ल्याए। परमप्रभुले हाबिल र तिनको भेटी ग्रहण गर्नुभयो, ५ तर कयिन र तिनको भेटी ग्रहण गर्नुभएन। यसैले कयिन ज्यादै रिसाए, र तिनको मुख अँध्यारो भयो। ६ तब परमप्रभुले कयिनलाई भन्नुभयो, “तँ किन रिसाउँछस्? तेरो मुख किन अँध्यारो छ? ७ यदि तैंले जे ठीक छ त्यो गरिस् भने तँ ग्रहणयोग्य हुँदैनस् र? तर यदि तैंले ठीक काम गरिनस् भनेता पाप तेरो ढोकैमा ढुकिबस्छ। त्यसको इच्छा तँप्रति हुन्छ, तर तैंले त्यसलाई अधीन गर्नैपर्छ।”  ८ कयिनले आफ्ना भाइ हाबिललाई भने, “आऊ, हामी बाहिर खेतमा जाऔं।” अनि जब तिनीहरू खेतमा थिए तब कयिनले आफ्ना भाइ हाबिलमाथि आक्रमण गरेर तिनलाई मारे।  ९ तब परमप्रभुले कयिनलाई सोध्नुभयो, “तेरो भाइ हाबिल कहाँ छ?” तिनले भने, “मलाई थाहा छैन। के म मेरो भाइको गोठाला हुँ र?”  १० परमप्रभुले भन्नुभयो, “यो तैंले के गरिस्? तेरो भाइको रगतले भूमिबाट मलाई दुहाई दिइरहेछ। ११ तँ अब श्रापित भएर यस भूमिबाट खेदिएको छस्, जसले तेरो भाइको रगत तेरो हातबाट लिनलाई आफ्नो मुख उघार्यो। १२ तैंले भूमिको खेती गर्दा अब उप्रान्त त्यसले तँलाई आफ्नो उब्जनी दिनेछैन। तँ पृथ्वीमा एक विनाचैनको डुलुवा हुनेछस्।”`

परमेश्वरले हाबेलको भेटीलाई ग्रहण गर्नुभएर उसलाई किन सम्मान गर्नुभएको थियो र कैयनको भेटीलाई किन सम्मान वा ग्रहण गर्नुभएन सो बाइबलले स्पष्टरूपमा खुलाएको छैन। तर हामीले अनुमानचाहिँ लगाउन सक्छौँ। "प्रतिज्ञा गरिएको बलि र त्यसको आवश्यकताप्रति कैयन गुनासो गर्दै र परमेश्वरप्रति सक्कली आस्था नगरेर कैयन परमेश्वरको सम्मुख आएको थियो। उसको भेटीले पापको पश्चातापलाई व्यक्त गरेको थिएन। उसले ठानेको कुरा अहिलेका मानिसहरूले पनि ठानिरहेका छन्। परमेश्वरले नै ठम्याउनुभएको मुक्तिको योजनालाई पछ्याउनु र प्रतिज्ञा गरिएको मुक्तिदाताको प्रायश्चितको कामद्वारा दिइने मुक्तिमा भरपर्नु मानिसको कमजोरपना हो भनेर अहिले पनि मानिसहरूले सोचिरहेका छन्। आफ्नै भरोसा, बुद्धिज्ञान वा दर्शनको बाटो कैयनले अपनाएको थियो। आफ्नै असल कामबाट मुक्ति पाउँछ भन्ने धारणाले कैयन परमेश्वरकहाँ आएको थियो।"-एलेन जी ह्वाइट, पाट्रियार्क एण्ड प्रोफेटस्, पृ॰ ७२बाट रूपान्तरित।

जब परमेश्वरले कैयनलाई बेचैन डुलुवा हुनेछ भनेर सराप्नुभएको थियो त त्यस स्थितिमा कैयन परोस् भनेर उसको जन्म होस् भनेर परमेश्वरको चाहना थिएन; तर, पापको क्रियाकलाप र परमेश्वरको आज्ञालाई भङ्ग गर्दा त्यो स्थितिमा ऊ परेको थियो। परमेश्वरमा विश्राम नपाउँदा अरू कतैबाट विश्राम पाउने छैन भनेर कैयनले पत्ता लगाउनुपरेको थियो। सही र पक्का विश्राम परमेश्वरबाट बाहेक अन्त कहीँ पाउँदैन भनेर कैयनले अनुभव गर्नुपरेको थियो।

"स्वीकार गर्नुभयो, ग्रहण गर्नुभयो वा सम्मान गर्नुभयो" (उत्पत्ति ४:४)को शब्दलाई हिब्रू भाषामा "नजिकै हेरियो वा होशियारसाथ लियो" भन्ने जनाउन सक्छ। परमेश्वरले नजिकै वा होशियारसाथ हेर्नुभएको भेटीलाई भेटी आफैमा नभएर भेटी चढाउनेको मनस्थितिलाई परमेश्वरले नजिकैबाट हेर्नुभएको थियो। परमेश्वरले कैयनको फलफूलको भेटीलाई सरासर अस्वीकार गर्नु भनेको उहाँ जिद्दिवाल परमेश्वर हुनुभएकोले नकारात्मक प्रतिक्रिया दिनुभएको होइन। तर भेटी ल्याउनेको चरित्रलाई होशियारसाथ जोखेर, उसको मनस्थिति र नियतलाई नियालेरमात्रै उसको भेटी ग्रहण योग्य छ कि छैन भनेर परमेश्वरले हेर्नुहुन्छ। यथार्थमा सेभेन्थ-डे एडभेन्टिस्टको शिक्षमा छानबिनको न्याय समेतिएको विषयलाई बुझ्न ती दाजुभाइका भेटी ल्याउने कामलाई ज्वलन्त उदाहरणको रूपमा लिन सकिन्छ।

`परमेश्वरको फैसलालाई कैयनले कसरी लियो भनेर उत्पत्ति ४:१३-१७ पढ्नुहोस् "१३ कयिनले परमप्रभुलाई भने, “मैले सहनै नसक्ने कड़ा दण्ड मलाई भयो। १४ हेर्नुहोस्, आज तपाईंले मलाई यस भूमिबाट निकालिदिनुहुन्छ, र तपाईंको उपस्थितिबाट मैले लुक्नुपर्नेछ। म पृथ्वीमा विनाचैनको डुलुवा हुनेछु, र मलाई फेला पार्ने जोसुकैले पनि मलाई मार्नेछ।”  १५ तर परमप्रभुले तिनलाई भन्नुभयो, “त्यसो होइन, जसले कयिनलाई मार्छ त्यससित सात गुणा बदला लिइनेछ।” अनि कयिनलाई कसैले फेला पारेर नमारोस् भनी परमप्रभुले तिनीमाथि एउटा चिन्ह लगाइदिनुभयो। १६ तब कयिन परमप्रभुको उपस्थितिबाट निस्केर अदनको पूर्वपट्टि भएको नोद भन्ने देशमा बस्न लागे।  १७ आफ्नी पत्नीसित कयिनको सहवास भयो, र गर्भवती भएर तिनले हनोकलाई जन्माइन्। कयिनले एउटा सहर बनाएर आफ्नो छोराकै नाउँमा त्यस सहरको नाउँ पनि हनोक राखे।"`

वास्तविक तितो सत्य त यो हो कि जब हामी परमेश्वरको सम्मुखबाट भाग्न खोज्छौँ तब हामी बेचैन हुन्छौँ। परमेश्वरसँग उहाँकै अनुग्रहमा रहन र त्यसलाई चाहना गर्ने हाम्रो मनस्थिति वा विवेकलाई मिचेर अरूहरूले भर्न खोज्छौँ जस्तै मानव सम्बन्ध वा अत्यन्तै व्यस्त जीवन। कैयनले आफ्नै बंश खडा गर्यो र सहर पनि निर्माण गर्यो। ती दुवै महान उपलब्धी हुन्। त्यसले मानिसको दृढसङ्कल्प, आफ्नो बल र बुद्धिलाई प्रयोग गरेको देखाउँछ। तर परमेश्वरबिनाको बंश र विद्रोही सहरको लक्ष्य अन्तमा आएर बेमतलब हुन जान्छ।

`हाम्रो पापको कारणले हामी दु:ख पाउनुपरेतापनि क्रूसमा हामीलाई उपलब्ध गराइएको क्षमालाई ग्रहण गर्न हामीले कसरी सिक्ने?`