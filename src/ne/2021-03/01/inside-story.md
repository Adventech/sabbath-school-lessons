---
title: कथा
date:  02/07/2021
---

#### फर्केर आउन पाउँदा खुशी लाग्यो

_आड्रेन वाइलस्, २० आरिजोना, उत्तर अमेरिका_

आड्रेनले होलब्रुक सेभेन्थ-डे एडभेन्टिस्ट इन्डियन स्कूलमा बार्ह कक्षा सिध्याउँदै थियो। यो स्कूल अमेरिकाको आरिजोना राज्यमा आदिवासी अमेरिकनहरूको निम्ति खोलेको मिसन स्कूल थियो।

आफ्नो बुबा र आमाले प्रायजसो रक्सी पिउँथे भन्ने कुरो आड्रियनलाई थाहा थिएन। जब ऊ सात वर्षको थियो तब उसको दाजुले उसलाई रक्सी खाने र लागुपदार्थ खाने कुलतमा फसायो। रक्सी खानु, चुरोठ पिउनु र लागु पदार्थ खानु कुनै नराम्रो कुरो होइन भनेर उसले ठानेको थियो। होलब्रुक स्कूलमा ऊ तीन कक्षामा भर्ना भएको थियो तर सुरुमा त्यस स्कूलमा पढ्न उसलाई मन परेन। तर उसले त्यहाँ धेरै नौलो कुरोहरू सिकेको थियो। नुहाउनु र आफैले लुगा धुनु पर्छ भनेर उसले त्यहाँ सिक्यो। त्यस स्कूलमा गएपछि उसले रक्सी पिउन र लागुपदार्थ खान छोड्यो। जब ऊ दिक्क लाग्थ्यो तब स्कूलको जिममा बास्केटबल खेल्दा आफू खुशी हुनेरहेछ भनेर उसले थाहा पायो। जब ऊ सात कक्षा पुगेको थियो तब उसले पास्टरसँग बाइबल अध्ययन गर्यो र त्यसैबखत उसले आफ्नो हृदय येशूलाई सुम्प्यो।

आड्रेनले  त्यस स्कूलमा १२ कक्षा पढेर हाइस्कूल पास गर्यो। स्कूलमा भएको ग्राजुएशन समारोह पछि उसले फेरि नयाँ जीवन सुरु गर्नुपरेको थियो।आफ्नै शब्दहरूमा आफ्ना भावनाहरू व्यक्त गरेको यहाँ हेरौँ।

म सन २०१८मा होलब्रुक इन्डियन स्कूलबाट ग्राडुएत भएँ। जब मैले मेरो जीवन येशूलाई सुम्पेको थिएँ तब उहाँले मलाई जाँडरक्सी, चुरोट र लागुपदार्थ खाने कुलतहरूबाट उहाँले छुट्कारा गर्नुभयो। त्यतिमात्र नभएर मेरो जीवन कतातिर जाने हो सो लक्ष्यतिर जान उहाँले सहयोग गर्नुभयो। मेरो एक जना काका इन्जिनियर हुनुहुन्छ। म पनि उहाँजस्तै इन्जिनियर हुने निर्णय गरेँ। अमेरिकाकै नेब्रास्का राज्यमा रहेको एडभेन्टिस्ट युनियन कलेजमा भर्ना हुन आवदेन दिएँ। त्यहाँ म नयाँ विद्यार्थी भएर मेरो कलेजको जीवन सुरु गरेको थिएँ। त्यस कलेजमा सबैजना मिलनसार, खुशी र भद्र थिए। अपरिचित मानिसहरूले पनि मसँग हात मिलाउन आएका थिए। मैले कक्षामा धेरै साथीहरू बनाएँ। समूह गीत र अन्तर्स्कूलिय खेलकुदमा मैले भाग लिएँ। ईस्वरीय ज्ञान सिक्ने विद्यार्थीहरूले बाइबल अध्ययन गर्न मलाई बोलाए। त्यस अध्ययनमा म सरिक हुँदा मलाई धेरै खुशी लाग्यो। कलेजको सबै आत्मिक कार्यक्रमहरूमा अत्यन्तै खुशी भएर भाग लिएँ। शुक्रबारमा  बेलुकीपख हुने आफ्टर ग्लो आत्मिक कार्यक्रमहरूमा पनि म सरिक भएँ।

सबै कुरो ठिक ठिक चलिरहेको थियो तर जब मैले मासिक बिल पाएँ तब मेरो सातोपुत्लो उड्यो। त्यो कलेजमा पढ्न त थुप्रो पैसा पो लाग्ने रहेछ भनेर मैले थाहा पाएँ। त्यतिका पैसा कसरी तिर्ने सो मैले सोच्ननै सकिँन। मलाई के गरुँ केगरुँ भएको थियो। अर्को वर्ष म अमेरिकाको आदिबासीहरूको निम्ति खोलेको स्कूलमा जान निर्णय गरेँ। त्यो स्कूल आदिवासीहरूको निम्ति अलग गरिएको नाभाहो आरक्षित क्षेत्रमा थियो। अनि मैले अध्ययन गर्ने कलेजको निम्ति केही खोजनीति गरेँ। अमेरिकाकै न्यु मेक्सिको राज्यमा जहाँ आदिवासीहरूको निम्ति आरक्षित क्षेत्र थियो त्यहाँ एउटा प्राविधिक कलेज रहेछ। त्यस कलेजमा  इन्जिनियर राम्ररी सिकाउँदो रहेछ। त्यस कलेजमा आदिवासी अमेरिकनहरू जसलाई रेड इन्डियन भनिन्छ सहुलियत दरमा अध्ययन गर्न पाउँछन्। आफू पनि आदिवासी अमेरिकन भएकोले त्यहाँ पढ्न अबसर पाउने भएको थिएँ। इसाई कलेजमा धेरै पैसा तिर्नुपर्थ्यो तर त्यहाँ त्यस्तो चिन्ता गर्नुपर्दैनथ्यो।

त्यस कलेजमा गएँ र भर्ना पनि भएँ। कक्षाहरू पनि जान थालेँ। तर मैले छिट्टै यो महसुस गरेँ कि त्यहाँ त येशूलाई विश्वास गर्ने कोही पनि विद्यार्थी थिएन। त्यहाँ अरू विद्यार्थीहरू सरह रक्सी खाने, चुरोट पिउने र लागु पदार्थ खाने कुलतमा लाग्यो भने सबै जना साथी हुने रहेछ। म पनि त्यही कुलतमा लाग्न प्रलोभनमा फसाउन साथीहरूले कोसिस गरेका थिए। तर मैले रक्सी, जाँड, चुरोठ र लागु पदार्थ खाने जीवनशैलीमा नफस्न हरदम प्रयास गरेँ। तर त्यसले गर्दा मलाई कोही साथी भएन। सबैले मलाई पन्छाउन थाले र म एक्लै भएको महसुस गर्न थालेँ।दोस्रो सेमिस्टरमा पुग्दा त मलाई झन एक्लोपना महसुस भयो र त्यो त मेरो निम्ति अति नै भएको थियो। मैले होलब्रुक इन्डियन एडभेन्टिस्ट स्कूलको एक जना कर्मचारीसँग सम्पर्क जारि राखेको थिएँ। एक दिन मैले उनलाई मेरो पीडा सुनाएँ। तब त्यसबेला परमेश्वरले अचम्मको काम गर्नुभयो। त्यस स्कूलमा म फर्केर आएको तिनीहरूले चाहना गरेका थिए। त्यस स्कूलमा एउटा निकायको पद खाली थियो। त्यस पदले स्कूलमा हुने विभिन्न कामहरू रेखदेख गर्थ्यो। त्यसलाई टास्क फोर्स डिन अर्थात् स्कूलमा भएको कामलाई हेर्ने हाकिम थियो। यदि म त्यस काममा नियुक्त भएँ भने त्यो काम गरेर त्यसमा कमाएको पैसाले मैले कलेजको पैसा तिर्न सहयोग हुने रहेछ भनेर थाहा पाएँ। मैले प्राविधिक कलेज छोडेर केही समयसम्म काम गर्न होलब्रुक इन्डियन स्कूलमा आएँ। यो स्कूल ठूलो थियो। यो स्कूल मेरो घर थियो। त्यस स्कूलमा फर्किन पाउँदा मलाई धेरै खुशी लागेको थियो।

नेब्रास्काको एडभेन्टिस्ट युनियन कलेजमा अध्ययनलाई निरन्तरता दिन म फर्किन चाहन्छु। त्यस कलेजमा ऋण नलिइकन फर्कन म प्रार्थना गरिहेको छु। त्यस कलेजमा पढ्न परमेश्वरले ढोका खोलिदिउन् भनेर प्रार्थना गरिरहेको छु। मेरो जीवनमा परमेश्वरको योजना छ सो मलाई थाहा छ। मेरो लागि प्रार्थना गरिदिनुहोला ताकि परमेश्वरले मलाई जहाँ अगुवाइ गर्नुहुन्छ म त्यहाँ जान सकुँ। यस कथा सुनाइरहेको बेलासम्म म यही होलब्रुक स्कूलमा कामको रेखदेख गर्ने हाकिमको पद सम्हालीरहेको छु।