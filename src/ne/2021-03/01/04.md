---
title:  पुरानो करारमा विश्रामको परिभाषा
date:  29/06/2021
---

हामी सबैलाई विश्राम चाहिन्छ, आराम चाहिन्छ। त्यसैकारणले यो विषय जताततै बाइबलमा छरिएको छ। हामी सक्रिय हुन वा काम काजमा खटिन परमेश्वरले हामीलाई सृष्टि गर्नुभएतापनि त्यो कामकाज विश्राम लिएर रोक्नुपर्छ भन्ने हामीप्रति उहाँको चाहना हो।

हिब्रू भाषाको पुरानो करारमा विश्राम भन्ने शब्दलाई विभन्न शब्दहरूले बुझाउन खोजिएको छ। छ दिन यस संसार सृष्टि गर्नुभएर सातौँ दिनलाई थपेर परमेश्वरले विश्राम लिनुभयो भनेर उत्पत्ति २:२,३मा उल्लेख गरिएको विश्राम क्रियापद शाबत Shabbat हो। यसको अर्थ "काम गर्न रोक्नु, आराम लिनु, छुट्टी मनाउनु" हो। यही क्रियापदबाट नाम भएर "साबथ" भनिएको हो। यही क्रियापद प्रस्थान ५:५मा लेखिएको छ त्यसको अर्थ कसैलाई आराम दिनु वा तिनीहरूको परिश्रमबाट विश्राम दिनु लगाउनु हो।

छ दिन लगाएर परमेश्वरले यस संसार सृष्टि गर्नुभएपछि सातौँ दिनमा उहाँले विश्राम लिनुभयो भने चौथौँ आज्ञामा व्यक्त गर्नुभएको साबथ विश्रामलाई हिब्रु भाषाको क्रियापद रूप नुआख nuakh (प्रस्थान २०:११, व्यवस्था ५:१४) हो। यो क्रियापदलाई अय्यूब २०:११मा "विश्राम" भनेर अनुवाद गरिएको छ। त्यसको अर्थ बसाल्नु, अडाउनु, राख्नु हो। गन्ती १०:३६मा परमेश्वरको करारको सन्दुक राखियो वा बसालियो भनेर सम्बोधन गरिएको पाउँछौँ। २ राजा २:१५मा एलियाको आत्मा एलिशामा पस्यो वा उनमा बसियो भनेर औँल्याइएको छ। यही विश्रामलाई जनाउने हिब्रू भाषाको अर्को क्रियापदरूपलाई शागात shagat जसको अर्थ राहत दिनु, शान्त पार्नु हो। यो यहोशू ११:२३मा प्रयोग गरिएको  छ। यहोशूले युद्ध गरेपछि सुरूमा विजय हासिल गरेपछि भूमिले विश्राम पायो भनिएको छ। यो शब्द यहोशू र न्यायकर्ताहरूमा प्रायजसो "शान्ति"को अवस्थालाई प्रायजसो प्रयोग गरिएको छ।

रागा raga भन्ने क्रियापद पनि विश्राम भनेर जनाउन प्रयोग गरिएको छ। अनाज्ञाकारिता वा परमेश्वरप्रति विद्रोही प्रबृत्तिले गर्दा इस्राएलीहरूले प्रवासी जीवनमा  विश्राम वा चैन पाउने छैन भनेर परमेश्वरले चेतावनी दिनुभएको व्यवस्थाको पुस्तकमा उल्लेख गरिएको छ (व्यवस्था २८:६५)। यही खालको क्रियापद यर्मिया ५०:३४मा शान्ति वा विश्राम उपलब्ध गराउन परमेश्वर समर्थ हुनुहुन्छ भनेर देखाउँदछ।

`देहायका पदहरूमा कस्तो खालको विश्रामको बारेमा चर्चा गरिरहेको छ? हेर्नुहोस्, "अनि परमप्रभुले मोशालाई भन्नुभयो, “तिम्रा पिता-पुर्खाहरूजस्तै तिमी मर्न लागेको छौ। तिमी मरेपछि तिनीहरू प्रवेश गर्ने देशमा पुगेर यी मानिसहरूले चाँड़ै विदेशी देवताहरूसँग लागी आत्मिक व्यभिचारझैँ गर्नेछन्। मलाई त्यागेर मैले तिनीहरूसँग बाँधेको मेरो करार तिनीहरूले तोड्नेछन्" (व्यवस्था ३१:१६) र "जब तिम्रो दिन पूरा हुनेछ, र तिमी आफ्ना पित्रहरूसँग विश्राम गर्नेछौ, तब म तिम्रै सन्तानमध्येबाट, तिम्रै शरीरबाट एक जना, तिम्रो उत्तराधिकारी हुनलाई उठाउनेछु, र त्यसको राज्य स्थिर गराउनेछु" (२ शमूएल ७:१२)।`

दुवै पदहरूमा एकै खालको शब्दशैली व्यक्त गरिएको छ जुन क्रियापद शाकाबबाट आएको हो। यसको अर्थ आराम गर्नु, सुत्नु हो। दाउदलाई परमेश्वरले दिनुभएको करारमा भविष्यको राजाको बारेमा प्रतिज्ञा गर्नुभएकोछ, "जब तिम्रा दिनहरू पूरा हुनेछन् र तिम्रा पूर्खाहरूसँग विश्राम लिनेछौ तब तिम्रै सन्तानबाट तिम्रो उत्तराधिकारी खडा गर्नेछु" (२ शमूएल ७:१२ रूपान्तरित)।

यहाँ उल्लेख गरिएका हिब्रू भाषाको विभिन्न क्रियापदहरूले विश्रामको बारेमा दिएको जानकारीले विश्राम भन्ने शब्दको अर्थ केवल एउटा र दुईतामात्र होइन जनाउँछ। यो धारणा केवल धार्मिक अवधारणासँगमात्र जोडिएको छैन। ती क्रियापदहरू अझ धेरै छन्। हामी व्यक्तिगतरूपमै वा सामुहिकरूपमा विश्राम लिन्छौँ। विश्रामले हाम्रो शारीरिक, सामाजिक, भावनात्मक र मानसिक स्वास्थ्यलाई असर पार्दछ। (विश्राम कुनै धर्मसँग जोडिनु आवश्यक छैन)। हामीले चाहिने विश्राम केवल साबथमामात्र सिमित भएको छैन।

`निश्चय, मृत्यु हामी सबैको शत्रु हो र त्यसको अन्त्य एक दिन हुनेछ। हाम्रा प्रियजनहरूको मृत्युमा जतिसुकै शोक गरिएतापनि र तिनीहरू नहुँदा हामीलाई जतिसुकै नियास्रो लागेतापनि मृत्यु भनेको विश्राम हो भनेर थाहा पाउने आत्मज्ञानले हाम्रो मनमा कमसेकम कसरी सान्त्वना दिँदछ?`