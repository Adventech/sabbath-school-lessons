---
title:   महान विवाद, आफ्नै नजिकमा र व्यक्तिगत
date:  05/08/2021
---

योसेफ आफ्नो उच्च नैतिकतामा अडिग हुने निर्णय गरेको कारणले उसले अन्यायपूर्वक कष्टमा पर्नुपरेको थियो भनेर उत्पत्ति ३९:११-२०मा लेखिएको छ। उसललाई झ्यालखानामा नै फ्याँकिदियो। पोतिफरको सम्पत्ति भएको कारणले उसलाई त्यहीँ मार्न सकिन्थ्यो र कसैले पनि कुरा उठाउने थिएन। तर उसलाई तुरन्तै नमारिएको कारणले आफ्नो श्रीमतीको कदममा पूरै विश्वास नगरिएको जनाउँछ। तर आफ्नो इज्जत थाम्न उनले केही कदम चाल्नु नै परेको थियो। यद्यपि, योसेफले अचानक भयानक परिस्थितिको सामना गर्न पुग्नुपरेतापनि बाइबलले बताउँछ, "परमेश्वर योसेफसँग हुनुहुन्थ्यो" (उत्पत्ति ३९:२१)।

यस पृथ्वी ग्रहमा जीवन न्यायोचित छैन। असल भएको कारणले मानिसले सधैँ इनाम पाउनुपर्छ भन्ने नै छैन न त कसैले उसलाई कदर गर्नै पर्छ भन्ने पनि छैन, र खराब वा दुष्ट तत्वलाई तुरन्तै सजायँ दिन्छ भन्ने पनि छैन। तर योसेफको मामिलामा हामीले राम्रो खरबचाहिँ पढ्न पाउँछौँ: झ्यालखानामा पनि योसेफ बिचलित वा व्याकुल नभएर परमेश्वरमा विश्राम वा आराम पाउन सकेको थियो किनकि परमेश्वर उसँग हुनुहुन्थ्यो। झ्यालखानमा रहँदा आफूलाई कस्तो अन्याय गरियो भनेर दिमागै खलबलाउने गरेर सोचिरहन सक्थ्यो र उदासिन हुन सक्थ्यो। अझ परमेश्वरप्रतिको आस्थालाई नै उसले गुमाउन सक्थ्यो।

`आफू झ्यालखानामा अन्यायपूर्वक पर्नुपरेतापनि र प्रतिकुल वातावरणमा पनि योसेफले आफ्नो आदर्श चरित्र कसरी देखाएका थिए? उसका सह कैदीहरूसँग उसको व्यवहार कस्तो थियो? हेर्नुहोस्, उत्पत्ति ३९:२-४०:२२`

"२१ तर परमप्रभु योसेफको साथमा हुनुहुन्थ्यो, र उहाँले तिनीमाथि टिठ्याउनुभयो अर्थात् माया देखाउनुभयो, अनि तिनलाई झ्यालखानका हाकिमको निगाहपात्र बनाउनुभयो। २२ यसकारण झ्यालखानका हाकिमले त्यस झ्यालखानमा भएका सबै कैदीहरू योसेफको जिम्मामा राखिदिए। त्यहाँ जे-जे काम हुन्थ्यो ती सबै योसेफकै खटनमा हुन्थ्यो। २३ योसेफको जिम्मामा राखिएको कुनै कुरामा पनि झ्यालखानका हाकिमले केही फिक्री गर्दैनथिए, किनभने परमप्रभु योसेफको साथमा हुनुहुन्थ्यो। योसेफले जे गरे तापनि परमप्रभुले तिनलाई त्यसमा सफल गराउनुहुन्थ्यो।" र "१ केही समयपछि मिश्रका राजाका मुख्य पियाउने र मुख्य पकाउनेले आफ्ना मालिक मिश्रका राजाको विरुद्धमा अपराध गरे। २ फारो आफ्ना यी दुई अधिकृतहरू, अर्थात् मुख्य पियाउने र मुख्य पकाउनेसँग क्रोधित भए। ३ उनले उनीहरूलाई अङ्गरक्षकका कप्तानको घर, अर्थात् झ्यालखानको पहरामा हालिदिए। योसेफ पनि त्यहीँ नै थुनामा थिए। ४ अङ्गरक्षकका कप्तानले उनीहरूलाई योसेफको जिम्मामा राखिदिए, र तिनले उनीहरूको देखरेख गर्थे। केही समयसम्म उनीहरू पहरामा नै बसे। ५ एक पल्ट एकै रात झ्यालखानमा परेका मिश्रका राजाका मुख्य पियाउने र मुख्य पकाउने दुवैले आफ्नो-आफ्नो अर्थ भएका सपना देखे। ६ बिहान आउँदा योसेफले उनीहरूलाई अफसोस गरिरहेका देखे। ७ यसकारण तिनले आफ्ना मालिकको कैदमा रहेका फारोका ती दुई अधिकृतहरूलाई सोधे, “आज किन तपाईंहरूको मुख दु:खी छ?”  ८ उनीहरूले तिनलाई भने, “हामीले सपना देख्यौं, तर तिनको अर्थ खोलिदिने कोही पनि छैन।”  योसेफले उनीहरूलाई भने, “सपनाको अर्थ त परमेश्वरकै हातमा हुँदैन र? मलाई तपाईंहरूका सपना बताउनुहोस्।”  ९ तब मुख्य पियाउनेले चाहिँ आफ्नो सपना योसेफलाई यसरी बताए। “मेरो सपनामा मेरो सामुन्ने एउटा दाखको बोट थियो। १० दाखको बोटमा तीन वटा हाँगाहरू थिए। त्यसमा टुसा पलाएपछि फूलहरू पनि ढकमक्क लागे, र दाखका झुप्पाहरू लटरम्म भएर पाके। ११ फारोको कचौरा मेरो हातमा थियो, र मैले दाख लिई निचोरेर फारोको कचौरामा हाले, र त्यो कचौरा फारोको बाहुलीमा टक्र्याएँ।”  १२ योसेफले उनलाई भने, “यसको अर्थ यही हो: तीन हाँगाहरू भनेको तीन दिन हो। १३ तीन दिनभित्रै फारोले तपाईंको शिर ठाड़ो पारिदिनुहुनेछ, र फेरि तपाईंको आफ्नो काम दिनुहुनेछ, र तपाईं अघि उहाँका मुख्य पियाउने हुनुहुँदाजस्तै फेरि फारोको कचौरा उहाँको बाहुलीमा टक्र्याउनुहुनेछ। १४ तर जब तपाईंको भलो हुनेछ तब मलाई पनि सम्झनुहोला। कृपा गरी फारोसँग मेरो विषयमा कुरा उठाएर मलाई यस झ्यालखानबाट निकालिदिनुहोला, १५ किनकि मलाई वास्तवमा हिब्रूहरूको देशबाट चोरी गरेर ल्याएको हो, र यहाँ पनि झ्यालखानमा पर्ने काम मैले केही गरेको थिइनँ।”  १६ सपनाको अर्थ असल भएको देखेर मुख्य पकाउनेले पनि योसेफलाई भने, “मैले पनि यस्तो एउटा सपना देखें। मेरो टाउकोमा रोटीका तीन वटा टोकरी थिए। १७ माथिल्लो टोकरीमा फारोको निम्ति पकाएका अनेक किसिमका खानेकुरा थिए। तर मेरो टाउकोमा भएको टोकरीबाट चराहरूले ठुँगी-ठुँगी खाइरहेका थिए।”  १८ योसेफले भने, “यसको अर्थ यही हो: तीन वटा टोकरीहरूचाहिँ तीन दिन हो। १९ तीन दिनभित्रै फारोले तपाईंको शिर उड़ाइदिनुहुनेछ, र तपाईंलाई रूखमा झुण्ड्याइदिनुहुनेछ। र चराहरूले तपाईंको मासु ठुँगी-ठुँगी खानेछन्।”  २० तेस्रो दिन फारोको जन्मदिन थियो। त्यस दिन उनले आफ्ना सबै अधिकृतहरूलाई भोज दिए, र यी अधिकृतहरूका अगि ल्याएर उनले मुख्य पियाउने र मुख्य पकाउनेलाई खड़ा गरे। २१ उनले मुख्य पियाउनेलाई चाहिँ आफ्नै काममा फेरि नियुक्त गरे, र यिनले फारोलाई कचौरा टक्र्याउने गरे। २२ तर योसेफले उनीहरूका सपनाको अर्थ खोलिदिएझैँ मुख्य पकाउनेलाई चाहिँ फारोले झुण्ड्याइदिए" (उत्पत्ति ४०:१-२२)।

झ्यालखानामा योसेफ यथार्थबादी भएर काम गरेको थियो। उसले कुनै आदर्शको कुरा भट्याएर बसेको थिएन। झ्यालखानामा पनि आफ्नो असली आदर्श नीतिलाई देखाउँछ। उसले अरूलाई सहयोग गर्छ। झ्यालखानको जीवन कष्टकर र रमाइलो त थिएन। आफूलाई सहयोग गर्न अनुरोध गर्दछ। त्यो सहयोगको बाचा तोडिन सक्ने भएको उसलाई थाहा थियो। जब राजालाई फलफूलको रस पिलाउने मानिसको सपनाको अर्थ भनिसकेपछि आफूलाई झ्यालखानाबाट छुटाउन उसको सहयोग माग्दछ।

`यस्तै खालको सम्बन्धको मामिलामा पावलले बृहतचित्र एफिसी ६:१-१३मा कोर्दछन्।`

हेर्नुहोस्, "१ छोरा-छोरी हो, प्रभुमा आफ्ना आमा-बुबाको आज्ञापालन गर, किनकि यो उचित हो। २ आफ्ना बुबा र आमाको मान गर। (जो प्रतिज्ञासहितको पहिलो आज्ञा हो), ३ कि तिमीहरूलाई भलो होस्, र पृथ्वीमा तिमीहरू दीर्घायु होओ। ४ बुबा हो, आफ्ना छोराछोरीलाई रीस नउठाओ, तर तिनीहरूलाई प्रभुको अनुशासन र शिक्षामा हुर्काओ। ५ कमारा हो, डर र कम्पसाथ साँचो हृदयले ख्रीष्टलाई गरेझैँ यस संसारका तिमीहरूका मालिकहरूको आज्ञापालन गर। ६ मानिसहरूलाई खुशी पार्नेले झैँ आँखाको अगि मात्र देखावटी काम नगर, तर ख्रीष्टका दासहरूझैँ साँचो हृदयले परमेश्वरको इच्छा पूरा गर। ७ मानिसहरूका निम्ति होइन, तर प्रभुको निम्ति जस्तै गरी सदिच्छाले सेवा गर, ८ यो जानेर कि चाहे त्यो कमारा होस्, चाहे फुक्का, जसले असल काम गर्दछ, त्यसले प्रभुबाट सोहीबमोजिम पाउनेछ। ९ मालिक हो, आफ्ना कमाराहरूसँग त्यस्तै व्यवहार गर, र धम्की दिन छोड, यो जानेर कि तिमीहरू दुवैका मालिक स्वर्गमा हुनुहुन्छ, र उहाँमा पक्षपात छैन।  १० अब अन्त्यमा, प्रभुमा र उहाँका शक्तिको सामर्थ्यमा बलवान् होओ। ११ दियाबलसका युक्तिहरूका विरुद्धमा खड़ा हुन सक्नलाई परमेश्वरका सारा हातहतियार धारण गर। १२ किनकि हामीहरूको युद्ध शरीर र रगतको विरुद्ध होइन, तर प्रधानताहरूका विरुद्ध, शक्तिहरूका विरुद्ध, वर्तमान अन्धकारका सांसारिक शासकहरूका विरुद्ध र स्वर्गीय स्थानहरूमा भएका दुष्ट्याइँका आत्मिक सेनाहरूका विरुद्ध हो। १३ यसैकारण परमेश्वरका सारा हातहतियार उठाओ, र यसरी खराब दिनको सामना गर्न सक, र सबै काम गरेर खड़ा हुन सक्ने होओ।"

हामीले एक आपससँग कस्तो  व्यवहार गर्छौँ त्यसले परमेश्वर र शैतानको बीचमा युगौँ युगसम्म भइरहेको महान विवाद वा भिषण युद्धलाई सानोरूपमा प्रतिबिम्बित गरिरहेका हुन्छौँ। त्यसको अर्थ सिद्ध, पक्का वा खोटै नभएको सम्बन्ध हामीमा हुनसक्छ भन्ने छैन। प्रत्येक सम्बन्ध प्रगतिशीलरूपमा बिकास गर्दै जानुपर्छ। हाम्रो नजिकसँग सम्बन्ध रहेकाहरूसँग हाम्रो सम्बन्ध विगार्न शैतान सक्रिय भइरहेको हुन्छ। हाम्रो जीवनमा परमेश्वरको योजनालाई बिगार्न र प्रभावविहिन बनाउन शैतानले हरदम प्रयत्न गरिरहेको हुन्छ। तर शैतानसँगको युद्धमा हामी एक्लै होमिनु पर्छ छैन भन्ने कुराको आत्मज्ञानप्रति हामी धन्यवादी हुनुपर्दछ। जोसुकैसँग पनि हाम्रो सम्बन्ध कस्तो हुनुपर्छ भनेर परमेश्वरले उहाँका नीतिहरू उहाँको वचनमा उल्लेख गर्नुभएको छ। उहाँले हामीलाई चाहिने बुद्धिज्ञान दिन्छु भनेर प्रतिज्ञा गर्नुभएको छ (याकूब १:५)। हामीले अरूसँग सम्बन्ध कसरी कायम राख्ने भनेर उहाँको ज्ञानले सिकाउँदछ। उहाँ योसेफसँग हुनुहुन्थ्यो र जब हाम्रो सम्बन्ध जटिल हुन्छ उहाँ हामीसँग हुनुहुनेछ भनेर उहाँले कबुल गर्नुभएको छ।

`याकू १:५,५मा दिइएको परमेश्वरको प्रतिज्ञालाई सोच्नुहोस्, जसमा लेखिएको छ "५ तर यदि तिमीहरूमध्ये कसैलाई बुद्धिको अभाव छ भने उदार-चित्तसँग नझर्की दिनुहुने परमेश्वरलाई त्यसले मागोस्, र त्यसलाई त्यो दिइनेछ। ६ तर त्यसले कत्ति पनि शङ्का नगरी विश्वाससाथ मागोस्। शङ्का गर्नेचाहिँ बतासले उचाल्दै पछार्दैगर्ने समुद्रका छालसमान हुनेछ।" तपाईँ जोसँग जे सम्बन्ध राख्न चाहनुहुन्छ त्यसको लागि प्रार्थना गर्नुहोस्। तिनीहरूको सामु तपाई आफूलाई प्रस्तुत गर्नुहुँदा तपाईँले पवित्र आत्माको सहयोग मागेर कसरी चल्न सक्नुहुन्छ?`