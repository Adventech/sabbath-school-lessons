---
title:  आत्मसम्मान वा आफ्नो जीवनको सही मोल थाहा पाउन खोज्नु
date:  03/08/2021
---

यदि योसेफले आफू भागेर घरमा फर्किने दिमागमा कुनै आशा खेलाएको भए त्यो आशा चक्नाचुर हुने थियो। जब योसेफ मिश्र देशमा ल्याइयो उसलाई एक प्रतिस्ठित परिवारलाई बेचिएको थियो। उत्पत्ति ३९:१मा हामीलाई बताइएको छ: "अब योसेफ मिश्रमा लगिए, र फारोका एउटा अधिकृत, अङ्गरक्षकका कप्तान पोतीफर भन्ने एक जना मिश्रीले तिनलाई त्यहाँ ल्याउने इश्माएलीहरूका हातबाट किने।" अचानक त्यो युवक नौलो, अनौठो र नयाँ भाषा र संस्कार वा संस्कृति वा समाजमा हुट्याइएको थियो।

हामी आफ्नो आत्मसम्मानको अनुभव गर्न, मेरो जीवनको लक्ष्य छ, मेरो जीवनको मोल छ भन्ने गुणमा बिकास गर्न पारिवारिक र आफन्तहरूको भूमिका अत्यन्तै महत्त्वपूर्ण हुन्छ। आफू विशेष छोरा हो भनेर विश्वास गराउने वातावरणमा योसेफ हुर्केको थियो। ऊ याकूबको अत्यन्तै मनपर्ने श्रीमतीको सबभन्दा जेठो छोरो थियो (उत्पत्ति २९:१८)। त्यसैले गर्दा ऊ आफ्नो बाबुको धेरै प्यारो छोरो भएको थियो। उसलाईमात्र सुन्दर र रङ्गिचङ्गी कोट बुनिदिएको थियो (उत्पत्ति ३७:३,४)।

अब ऊ को भयो त? दास, अरूको इच्छामा किनबेच गरिन सक्ने बस्तु। उसले नचाहँदा नचाहँदै पनि उसको वातावरण बदलिन पुगेको थियो। उसको जीवन अचानक कति छिटो परिवर्तन भयो, त्यो उसको निम्ति असोचनीय नै थियो।

तर योसेफले एउटा प्रमुख पाठ सिकेको थियो जुन हामी सबैले सिक्नुपर्दछ। यदि हामी को हौँ र हाम्रो आफ्नो आत्मसम्मान वा मोल खोज्न अरूमाथि भर पर्यौँ भने हाम्रो जीवन तहसनहस हुनसक्छ र भयङ्कर अन्यौलमा पनि पर्न सक्छौँ किनभने हामी को हौँ र हामीले के गर्छौँ सबैले सराहना वा कदर गर्नैपर्छ भन्ने छैन। त्यसकारण हामी को हौँ, हाम्रो मोल के छ वा हाम्रो आत्मसम्मान के हो भनेर खोज्न परमेश्वरतिर हाम्रो हृदय लगाउनुपर्छ। उहाँले हाम्रो बारेमा के सोच्नुहुन्छ, हामीलाई उहाँले कसरी हेर्नुहुन्छ त्यो थाहा पाउनु जरुरी छ। हामीले वर्तमान परिस्थिति हेरेर हाम्रो मोल तोक्ने होइन वा हाम्रो आत्मसम्मान अहिले हामी गुज्रिरहेको परिस्थितिबाट हेरिने होइन।

`परमेश्वरलले हामी प्रत्येकलाई कुन आँखाले हेर्नुहुन्छ?`

हेर्नुहोस्, यशैया ४३:१ "तर अब हे याकूब, तिमीलाई रच्नुहुने, हे इस्राएल, तिमीलाई सृष्टि गर्नुहुने परमप्रभु भन्नुहुन्छ: “नडरा, किनकि मैले तिमीलाई मोल तिरेर छुटाएको छु। मैले तिमीलाई तिम्रो नाउँ काढ़ेर बोलाएको छु, तिमी मेरै होस्।", मलाकी ३:१७ “जुन दिन म मेरो निजी धन बनाउनेछु, तिनीहरू मेरा हुनेछन्,” सर्वशक्तिमान् परमप्रभु भन्नुहुन्छ। “जसरी कुनै मानिसले आफ्नो सेवा गर्ने छोरालाई बाँकी राख्तछ, त्यसरी नै म तिनीहरूलाई बाँकी राख्नेछु।" , यूहन्ना १:१२ "तर जतिले उहाँलाई ग्रहण गरे र उहाँको नाउँमाथि विश्वास गरे, उहाँले तिनीहरूलाई परमेश्वरका सन्तान हुने अधिकार दिनुभयो।", यूहन्ना १५:१५ "अबदेखि म तिमीहरूलाई नोकर भन्दिनँ, किनकि त्यसका मालिकले के गर्दछ नोकरले जान्दैन। तर मैले तिमीहरूलाई मित्र भनेको छु, किनभने जे मैले मेरा पिताबाट सुनें, मैले ती सबै तिमीहरूलाई जनाइदिएको छु।", रोमी ८:१४ "१४ किनभने सबै, जो परमेश्वरका आत्माले डोर्याइएका हुन्छन्, तिनीहरू नै परमेश्वरका सन्तान हुन्। १५ किनभने फेरि डरमा पर्नलाई दासत्वको आत्मा तिमीहरूले पाएका छैनौ, तर तिमीहरूले धर्मपुत्र हुने आत्मा पाएका छौ। यसैले जब हामी परमेश्वरलाई “अब्बा, पिता” भनी पुकार्छौं।" र १ यूहन्ना ३:१,२ "१ हेर, पिताले हामीलाई कस्तो किसिमले प्रेम गर्नुभएको छ, कि हामी परमेश्वरका सन्तान भनी कहलिएकाहरू हौं, र साँच्चै हौं पनि। यसैकारणले त संसारले हामीलाई चिन्दैन, किनभने त्यसले उहाँलाई चिनेन। २ प्रिय हो, अहिले हामी परमेश्वरका सन्तान हौं, र हामी के होऔंला, सो अहिलेसम्म प्रकट भएको छैन। यति जान्दछौं, कि जब उहाँ प्रकट हुनुहुन्छ, तब हामी उहाँजस्तै हुनेछौं। किनकि उहाँ जस्तो हुनुहुन्छ हामी उहाँलाई त्यस्तै देख्नेछौं। ३ अनि जस्तो उहाँ पवित्र हुनुहुन्छ, उहाँमाथि यो आशा राख्ने हरेक मानिसले आफूलाई पवित्र पार्छ।"

हामी प्रत्येकलाई परमेश्वरले अनुग्रहले पोतेको चस्माले हेर्नुहुन्छ। हामीमा भएको प्रतिभा, दक्षता, सुन्दरता, सम्भावित खुबीहरू उहाँले हेर्नुहुन्छ। हामीले नै नसोचेको भन्दा उच्च तरिकाले परमेश्वरले हामीलाई हेर्नुहुन्छ। हाम्रो मोल वा किम्मत यति ठूलो छ कि आखिरमा उहाँ हाम्रो निम्ति मर्न तयार हुनुभयो ताकि हामी केको लागि सृष्टि गरिएका हौँ त्यस अबसरलाई हामीले उपयोग गर्न सकौँ। हाम्रा पापहरूलाई देखाएर त्यसको ठूलो मोल चुकाएर उहाँले हामीलाई ती पापहरूबाट उद्धार गर्नुभएको छ। हाम्रो मोल, किम्मत र आत्मसम्मान कतिको छ भनेर उहाँले हामीलाई क्रूसद्वारा देखाउनुभएको छ। परमेश्वरको सामु हामी ठूलो मूल्य र योग्यका छौँ। अरूले वा हामी आफैले हाम्रो बारेमा के भन्छ वा सोच्दछ त्यसको पर्वाह छैन किनकि परमेश्वरले हामीलाई प्रेम गर्नुहुन्छ र उहाँले पापहरूको शक्तिबाट उद्धार गर्न खोजिरहनुहुन्छ। पापले हामीलाई अनन्तको मृत्युतिर लैजान्छ भने परमेश्वरको प्रेमले हामीलाई अनन्त जीवनतिर डोर्याउँछ।

तर मूख्य प्रश्न अहिले हामीले सोध्नुपर्ने त यो हो, के हामी अहिले जस्तो छौँ सधैँ त्यस्तै रहन्छौँ त? तर येशूमा प्रकट भएको परमेश्वरको वास्तविक प्रेमलाई हामी कसरी ग्रहण गर्ने? यथार्थमा हाम्रो मोल त्यस प्रश्नको जवाफमा छ।

`कतिपय बुद्धिजीवि भनाउँदाहरू, दार्सनिकहरू, गुरुहरू आदीले हामी आफूले आफैलाई माया गर्नुपर्छ, हाम्रो मनले चिताएको अनुसार पोषाउनुपर्छ, खानुपर्छ र भित्री आलोचना नगरि स्वीकार गर्नुपर्छ भनेर सिकाउँछन्। ती आफै किन आफूले आफैलाई धोखा दिने खालका हुन्छन्? हाम्रो मोल वा किम्मत वा आत्मसम्मान हामीबाट होइन तर हामीलाई सृष्टि गर्ने परमेश्वरबाट आउनु किन जरुरी छ किनभने उहाँलेमात्र हाम्रो संभावित खुबीहरू देख्न सक्नुहुन्छ?`