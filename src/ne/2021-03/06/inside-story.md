---
title: कथा
date:  06/08/2021
---

#### समुद्रको रमणीय किनारमा कि मरुभूमिमा

_डियना फिश, ५६, आरिजोना, अमेरिका_

मेरो श्रीमान लोरेन र म आफूहरूले मन पराएको अनुसार काम पाएका थियौँ। ती कामले हामीहरूको सपना पूरा भएको देखाएको थियो। विभिन्न व्यक्तिगत समस्याहरू जस्तै सामाजिक, मानसिक, आत्मिक समाधानको निम्ति सरसल्लाह दिने पेसा मेरो श्रीमानको थियो भने मचाहिँ एडभेन्टहेल्थको उत्थान गर्ने निकायको कार्यालयमा काम गर्थेँ। अमेरिकाको प्रसिद्ध रमणीय राज्य फ्लोरिडाको समुद्रको किनारामा हाम्रो घर थियो। त्यहाँ हामी अत्यन्तै रमाइलोसँग जीवन बिताइरहेका थियौँ।

तर हाम्रो बीचमा केही न केही कमी भएको जस्तो आभास भइरहेको हुन्थ्यो। परमेश्वरकै निम्ति हाम्रो जीवन अर्पेर पूरा सेवाकार्य गर्नको निम्ति हामी प्रार्थना गर्न थाल्यौँ। तर भित्री हृदयमा भने परमेश्वरले हामीलाई अन्तै कतै नपठाओस् बरु पठाउनै परेमा अमेरिकाकै टेनस्सी राज्यमा पठाओस् जहाँ हाम्रा छोरा छोरी नातीनातीनाहरू थिए।

एक दिन मेरो लहरले उत्तर अमेरिका डिभिजनको महिला सेवाकार्य सम्मेलनमा भाग लिन पुगेँ। त्यो सम्मेलनमा ठूलो आत्मिक जागरण छाएको थियो। हामी सबै जना जोरकातोरले परमेश्वरसँग प्रार्थना गर्दथ्यौँ र उहाँमा हाम्रो जीवन सुम्पन्न प्रतिवद्धता गर्न पुगेका थियौँ। सम्मेलनको प्रदर्शनी स्थलमा राखिएको विभिन्न प्रदर्शन मण्डपहरूलाई हेर्दैँ थिएँ तब म होलब्रुक सेभेन्थ-डे एडभेन्टिस्ट इन्डियन स्कूलको प्रदर्शनी मण्डपमा पुगेँ। त्यहाँ केही रमाइलो र हँसिलो विद्यार्थीहरूले माटाका केही भाँडावर्तनहरू बनाउँदै थिए। मैले पनि माटाका भाँडाहरू बनाउन घोडाको तीनवटा रौँहरू किनेँ।

जब मैले त्यस स्थलमा सामान किन्दै थिएँ त्यस स्थलको एक जना महिलाले मेरो काम के हो भनेर सोधिन्। मेरो काम स्वास्थ्य बिकासमा काम गर्छु भनेर जब मैले भनेँ तब उनी उल्लेसित भएर त्यस स्थलको अर्को महिलालाई उनले मलाई औँल्याइन्। "उहाँ हाम्रो स्वास्थ्य बिकासको निर्देशक हुनुहुन्छ र उहाँले अवकाश लिँदै हुनुहुन्छ" भनेर भनिन्। होलब्रुक अमेरिकाको मरुभूमि राज्य आरिजोनामा छ भनेर मलाई भनिन्। "कहाँ समुद्रको छेऊमा बसेको मान्छे कहाँ मरुभूमिमा आउने" भन्ने मेरो दिमागमै चढेन।

मेरो श्रीमान र म पानीदेखि हुरुक्कै हुन्थ्यौँ। जहाँ गएपनि हुन्छ तर आरिजोनामा सर्ने कुरो त हाम्रो मनले नै मानेको थिएन। तर हामी प्रार्थनाचाहिँ गर्दै रह्यौँ। छ महिना बित्यो। एक दिन हाम्रो एक जना साथीले एउटा खबर सुनायो। टेनस्सी राज्यमा नै रहेको साउथरन एडभेन्टिस्ट विश्वविद्यालयमा सामाजिक सेवा गर्न काम सिकाउने विभागमा एक जना अध्यापक चाहेको हामीले त्यस साथीबाट थाहा पायौँ। बरु त्यहाँ सर्न हामी सपना देख्न थाल्यौँ।

टेक्सासको  सान आन्टोनियोमा हुने सन २०१५को जनरल कन्फरेन्सको साधारण सभामा भाग लिन अन्तिम निर्णय गरे। जब उनी त्यहाँ थिए तब उनले टाढाबाट घोडाको रौँ प्रयोग गरेर भाँडाँकुँडा बनाउँदै गरेको प्रदर्शनी स्थल देखे। तुरन्तै उनी त्यस स्थलमा गए जुन होलब्रुक स्कूलको थियो। त्यहाँ एक जना महिलाले लोरेनले लाइरहेको बिल्ला देखिन्। त्यसमा लेखिएको थियो, "एलसिएडब्ल्यु" अर्थात् "LCSW."  "त्यसको अर्थ तपाईँ लाइसेनस् पाउनुभएको चिकित्सक हुनुहुन्छ भनेर देखाउँछ कि," उनले सोधिन्। "त्यसको अर्थ परामर्स दिने इजाजत भएको सामाजिक कार्यकर्ता हो," लौरेनले भने। "हामीलाई त तपाईँ जस्तो मानिस चाहिएको छ," त्यस महिलाले उत्तेजिन भएर बोलिन्। लौरेन के गरुँकेगरुँ भएर त्यहाँबाट भाग्न खोजे तर त्यस महिलाले उनको श्रीमतीको काम सोधिन्। उनी फ्लोरिडा अस्पतालको स्वास्थ बिकाश कार्यालयमा काम गर्छिन् भनेर उनले सुनाए। "ए, हामीलाई त्यस्तो व्यक्तिको पनि आवश्यक भएको छ," भनेर उनले सुनाइन्। त्यसैला त्यस महिलाले आफ्नो श्रीमानलाई बोलाइन् जो त्यस होलब्रुक स्कूलको प्रिन्सिपल थिए।

पछि के के भयो भनेर मैले मेरो श्रीमानलाई सोधेँ। "के के भयो के के भयो," भनेर उनले जवाफ दिए। केही हप्तापछि हाम्रो छुट्टीको अन्त्यतिर होलब्रुकमा जान निर्णय गर्यौँ। त्यहाँ पुग्नुभन्दा अघि लौरेनले साउथरन एडभेन्टिस्ट विश्वविद्यालयमा काम गर्न निम्तो पाए। खास गरेर उनले त्यहाँ कामै त पाएको थिएन। हाम्रो दिमागमा भाँडभैलो नै चढ्यो। परमेश्वरले हामीलाई कहाँ जानुभन्नुहुन्छ हामी जानेकि नजाने स्थितिमा उहाँले परिक्षा गरिरहेको मैले महसुस गरेँ।

जब हामी होलब्रुकमा आइपुग्यौँ त्यहाँ लोरेन र मैले नौघन्टाभन्दा पनि बेसी त्यस स्कूलको कर्मचारीहरूसँग कुराकानी गर्यौँ। त्यस स्कूलको लक्ष्य के हो भनेर हामीले सोध्यौँ। आदिवासी अमेरिकनका छोराछोरीहरूलाई सिकाउने र परमेश्वरमा अघि बढाउने लक्ष्यहरू तिनीहरूको भएको हामीले थाहा पायौँ। त्यहाँको कर्मचारीले यस्तो सल्लाहकारको आवश्यकता भएको सपना देखेका थिए। त्यस स्कूलमा कतिपय विद्यार्थीहरू घरेलुहिँसाले ओगटेको र लागुपदार्थ कुलतमा लाग्ने घरहरूबाट आउँथे। ती विद्यार्थीहरू अनेकौँ तनाव र मानसिक रोगहरूले पिडित थिए। तिनीहरूलाई सरसल्लाह दिन, सान्त्वना दिन र ती पीडितहरूलाई उकास्न चौविसै घन्टा खट्न सक्ने व्यक्तिको आवश्यक भएको त्यस स्कूलको कर्माचारीहरूले हामीलाई सुनाए। त्यस रात जब म सुत्न खोजेँ तब निन्द्रा नै लागेन। विहान झिमिक्कै भएपछि जब मैले आँखा उघारेँ तब मेरो दिमागमा अनेकौँ सोचहरू दगुरादगुर गर्न थाले। होलब्रुकमा काम गर्न पाए त रमाइलो नै हुन्थ्यो होला जस्ता सोचहरू पनि मेरो दिमागमा दगुर्न थाले। मेरो ओछ्यानबाट म उठेपछि त्यस कोठाको दराजमा रहेको केही पुस्तकहरू देखेँ। त्यहाँ मलाई थाहा भएको एउटा किताब देखेँ। मेरो झोलामा हात राखेर हेर्दा त्यही पुस्तक मेरो झोलामा भएको भेट्टाएँ। त्यो पुस्तक जनरल कन्फरेन्स सेसनमा लौरेनले पाएका थिए र होलब्रुकमा आउनुभन्दा अघि त्यो किताब मेरो झोलामा मैले राखेको थिएँ। त्यो पुस्तकको लेखक डन माक्लफ्रेटी थियो। त्यस पुस्तकको शिर्षक थियो, "पछ्याउनु: जुनसुकै समयमा, जहाँभएतापनि र जुनसुकै मोल चुकाउनुपरेतापनि।" त्यसैबेला मलाई यो महसुस भयो कि परमेश्वरले नै होलब्रुक स्कूलमा आउन बोलाइरहनुभएको छ। त्यही आभास् परमेश्वरले लौरेनको दिमागमा पनि राखिदिउन् भनि मैले प्रार्थना गरेँ। प्रार्थना गर्दै म पर्खेँ।

हाम्रो छुट्टीसकेर हामी फ्लोरिडामा फर्क्यौँ। घर आइपुगेको केही दिनपछि मलाई चकित पार्ने गरेर लौरेनले सुनाए, "हामी होलब्रुकमा सरेको परमेश्वर चाहनुहुन्छ भन्ने मलाई महसुस भएको छ।" त्यस रात हामीले हाम्रा व्यक्तिगत विवरणहरू होलब्रुकमा पेस गर्यौँ र त्यस स्कूलबाट जवाफ आउनुभन्दा अघि नै हामीले सरसामानहरू पोको पार्न थाल्यौँ। दुई हप्तापछि त्यस स्कूलमा काम गर्न आउने निम्तो हामीले पायौँ। होलब्रुकसम्म हामीले परमेश्वरको अगुवाइमा चल्न पाएकोमा हामीलाई धेरै खुशी लागिरहेको छ।