---
title:  घर परिवारमा कलह वा खराब तत्वको प्रवेश
date:  01/08/2021
---

योसेफलाई विग्रिएको परिवारको बारेमा थाह थियो। परिवारमा हुने खराब तत्व उनकै जिजुबाजे र जिजुबज्यै सारामा रोपिएको थियो। जब साराले आफू कहिल्यै बच्चा नपाउनेभएर बाँझी भएको महसुस गरिन् तब त्यस बेलाको चलन अनुसार आफ्नी दासी हगारलाई अब्राहमसँग सुताउन कर गरिन्। जब हागर गर्भवती भइन् अनि घरमा कलह सुरु भयो। यस्तै वातावरणमा हुर्केका इश्माएल र इसहाकले पनि त्यही पारिवारिक तनाव आफ्नो परिवारमा पनि सारे। इसहाकले एसावलाई याकूबलाई भन्दा मन पराए। याकूबले आफ्नो जीवन बाबुको प्रेम र सम्मान पाउन बिताए। अनि पछि आफूले मन पर्ने कान्छी छोरीलाई विवाह गर्नुको सट्टा उनको ससुराले उनको इच्छा बिपरित जेठीलाई पनि जालसाजी गरेर भिडाइ दिए। ती दुई दिदीबहिनी एक आफसमा मिल्दैनथे। पछि बच्चा जन्माउन प्रतिस्पर्धा ती दिदीबहिनीहरूले गर्न थाले। त्यसमा आफ्ना नोकरानीहरूलाई याकूबसँग सुत्न लगाएर बच्चा पाउन लगाए।

`अस्वस्थ पारिवारिक मामिलालाई औँल्याएर लेखिएको वर्णन ध्यानपूर्वक उत्पत्ति ३४मा पढ्नुहोस्। कस्तो खालको सम्बन्ध र भावानात्मक वा आवेग वा कचकचको बातावरण परिवारमा थियो जसले परिवारका अरू सदस्य साथै युवक योसेफलाई प्रभाव पारे होला?`

हेर्नुहोस्, "१ याकूबबाट लेआले जन्माएकी छोरी दीना त्यस ठाउँका स्त्रीहरूसँग भेट गर्न गइन्। २ त्यस ठाउँका रजौटा हिव्वी हमोरका छोरा शकेमले तिनलाई देखे, र लगेर तिनीसित सहवास गरेर तिनको अपमान गरे। ३ उनको मन याकूबकी छोरी दीनातर्फ बस्यो। उनले ती कन्यासित प्रेम गरेर मीठा-मीठा कुरा गरे। ४ तब शकेमले आफ्ना बाबु हमोरलाई यसो भने, “मेरी पत्नी तुल्याउनलाई त्यो कन्या मलाई ल्याइदिनुहोस्।”  ५ शकेमले आफ्नी छोरी दीनालाई बिगारेको कुरा याकूबले सुने। तर तिनका छोराहरू चरनमा गाईबस्तुसँग गएका हुनाले तिनीहरू नफर्कुञ्जेल तिनी चूपै लागिबसे। ६ तब शकेमका बाबु हमोरचाहिँ कुरा गर्न याकूबकहाँ आए। ७ भएका घटनाहरू सुनेर याकूबका छोराहरू चरनबाट आएका थिए। तिनीहरू विचलित र क्रुद्ध भए, किनभने याकूबकी छोरीलाई बिगारेर शकेमले इस्राएलको बेइज्जत गरिदिएका थिए। यस्तो काम गर्नु उचित थिएन।  ८ तर हमोरले तिनीहरूसँग यसो भनेर कुरा गरे, “मेरो छोरो शकेमको मन तपाईंकी छोरीतर्फ आसक्त भएको छ। कृपा गरी त्यसलाई दीनासँग विवाह गर्न दिनुहोस्। ९ तपाईंहरू हामीसँग बिहाबारी गर्नुहोस्। तपाईंका छोरीहरू हामीलाई दिनुहोस्, र हाम्रा छोरीहरू तपाईंहरू लिनुहोस्। १० तपाईंहरू हामीसँगै बस्नुहोस्, र यो ठाउँ तपाईंहरूका निम्ति खुला रहनेछ। यहीँ बसोबास गर्नुहोस्, व्यापार गर्नुहोस् र सम्पत्ति जोड्नुहोस्।”  ११ शकेमले पनि ती कन्याका बाबु र दाजुभाइहरूलाई भने, “ममाथि तपाईंहरूको निगाह रहोस्। तपाईंहरू मसँग जे भन्नुहुन्छ म दिनेछु। १२ दाइजो र विवाहको उपहार जत्तिसुकै भन्नुहुन्छ माग्नुहोस्, र तपाईंहरूले भन्नुभएबमोजिम म दिनेछु। केवल त्यो कन्यासँग मलाई विवाह गर्न दिनुहोस्।”  १३ शकेमले तिनीहरूकी बहिनी दीनालाई बिगारेका हुनाले याकूबका छोराहरूले शकेम र हमोरसँग कपट राखेर जवाफ दिए। १४ तिनीहरूले उनीहरूलाई भने, “खतना नभएकोलाई हाम्री बहिनी दिने काम हामीबाट हुनै सक्दैन। किनभने त्यसो गर्यौं भने हाम्रो बेइज्जत हुन्छ। १५ यही शर्तमा मात्र हामी तपाईंले भन्नुभएको कुरा मान्नेछौं, कि तपाईंहरू पनि हामीजस्तै हुनुहोस्, अर्थात् प्रत्येक पुरुषको खतना गरिओस्। तब मात्र हामी हाम्रा चेलीहरू तपाईंहरूलाई दिनेछौं, १६ र हामी तपाईंहरूका चेलीहरू लिनेछौं, र हामी तपाईंहरूसँगै एउटै जाति भएर बसोबास गर्नेछौं। १७ तर हाम्रो कुरा सुनेर पनि तपाईंहरूले खतना गर्न मान्नुहुन्न भनेता हाम्री छोरी लिएर हामी यहाँबाट गइहाल्नेछौं।”  १८ हमोर र उनका छोरा शकेमलाई तिनीहरूको कुरा मन पर्यो। १९ ती युवकले यो काम गर्नु कति पनि ढिलाएनन्, किनभने याकूबकी छोरीसित उनी मोहित भएका थिए। उनी आफ्ना बाबुको घरानाका सबैभन्दा बढ़ी आदरणीय थिए। २० यसकारण हमोर र उनका छोरा शकेम सहरको मूल ढोकामा आएर सहरवासीहरू सबैलाई यसो भने, २१ “यी मानिसहरू शान्तिप्रिय छन्। तिनीहरू यस देशमा बसेर व्यापार गरून्। तिनीहरूका निम्ति जमिन पनि प्रशस्तै छ। २२ हाम्रा र तिनीहरूका बीचमा बिहाबारी पनि चलोस्। तिनीहरू हामीसित बसोबास गरेर एउटै जाति बन्न यही शर्तमा मन्जूर गर्छन् कि तिनीहरूको खतना भएझैँ हामीहरूको हरेक पुरुषको खतना हुनुपर्छ। २३ के तिनीहरूका गाईबस्तु र धन-सम्पत्ति र सबै वस्तुहरू हाम्रै हुनेछैनन् र? केवल हामी तिनीहरूको कुरा मन्जूर गरौं, र तिनीहरू हामीसित बस्नेछन्।” २४ सहरको मूल ढोकाबाट निस्कने सबैले हमोर र उनका छोरा शकेमको कुरा माने, र ती सबैको खतना भयो। २५ तेस्रो दिन जब उनीहरू साह्रै पीडित अवस्थामा थिए, तब याकूबका दुई छोरा, दीनाका दाजुहरू शिमियोन र लेवी आफ्नो-आफ्नो तरवार लिएर गुप्त रूपले सहरमा पसे, र सबै पुरुषहरूलाई मारे। २६ तिनीहरूले हमोर र उनका छोरा शकेमलाई पनि तरवारले काटेर मारे, र शकेमको घरबाट दीनालाई लिएर गए। २७ अनि याकूबका छोराहरूले तिनीहरूकी बहिनीलाई उनीहरूले बिगारिदिएका हुनाले ती मारिएकाहरूकहाँ आएर त्यस सहरलाई लुटे। २८ तिनीहरूले उनीहरूका बगाल र बथानहरू, गधाहरू, र त्यस सहरमा र खेतमा भएका सबै कुरा पनि लगे। २९ उनीहरूका सबै धन-सम्पत्ति, सबै बालबच्चा, र उनीहरूका पत्नीहरू कैद गरे र घरमा जे-जति थिए ती सबै तिनीहरूले लुटे। ३० तब याकूबले शिमियोन र लेवीलाई भने, “कनानी र परिज्जीहरूको यस देशका बासिन्दाहरूमा तिमीहरूले मलाई अप्रिय तुल्याएर सङ्कष्टमा पारिदिएका छौ। मेरा मानिसहरू थोरै छन्। यदि उनीहरू सबै भेला भएर मेरो विरुद्धमा हमला गरे भने मलाई र मेरो घरका सबैलाई खतम पार्नेछन्।”  ३१ तर तिनीहरूले उत्तर दिए, “के त्यसले हाम्री बहिनीलाई वेश्याजस्तै तुल्याउनु हुन्छ त?”

दुई दिदीबहिनी आमाहरूबो बीचमा भएको द्वन्द्व तिनीहरूको सन्तानमाथि पनि सरेको थियो। छोराछोरीहरू झगडै झगडा गरेर हुर्केका थिए। योसेफका युवा दाजुहरूले शेकेम सहरका सबै पुरुषहरूको  आमा हत्या गरेका थिए। सबभन्दा जेठो दाजु रुबेनको अरूलाई थिचोमिचो  गर्ने बानी थियो। बुढो बाबुलाई वास्ता नगरेर आफ्ना सानीआमा वा राहेलकी चाकर्नी बिलाहसँग जसबाट याकूबले धेरै छोराछोरीहरू जन्माएका थिए (उत्पत्ति ३५:२२) सुते। फेरि युशूफको दाजु यहूदाले आफ्नी विधवी बुहारीलाई बेश्या भनि ठानेर उनीसँग सुते जसबाट जुम्ल्याहाको जन्म भयो (उत्पत्ति ३८)।

आफ्ना अरू छोराछोरीहरूलाई भन्दा योसेफलाई विशेष माया गरेर परिवारिक कलहमा घिऊ थपेका थिए। उनले योसेफलाई महङ्गो खालको रङ्गीचङ्गी कोट बनाइदिए (उत्पत्ति ३७:३)।

यदि संसारमा कुनै अस्वस्थ, बिग्रिएको र कलहले लादिएको परिवारको उदाहरण हेर्ने हो भने यहूदीहरूको पूर्खाहरूलाई हेर्दा तिनीहरूसँग कसैले पनि प्रतिस्पर्धा गर्न सक्दैन होला।

`यद्यपि, अब्राहम, इसहाक र याकूबलाई हिब्रूका लेखकले विश्वासका खम्बाहरू वा हिरोहरू हुन् भनेर हिब्रू ११:१७-२२मा उल्लेख गरे होलान्? तिनीहरूको भत्किएको पारिवारिक सम्बन्धलाई हेर्दा तिनीहरू विश्वासमा त्यस्तो बहादुर त देखिन्दैननी देखिन्छ त?`

हेर्नुहोस्, "१७ विश्वासद्वारा आफ्नो परीक्षा हुँदा अब्राहामले इसहाकलाई बलि चढ़ाए। उनले प्रतिज्ञाहरू पाएका थिए, तापनि आफ्नो एउटै छोराको बलि चढ़ाउन उनी तयार भए। १८ यिनकै विषयमा यसो भनिएको थियो, “इसहाकद्वारा नै तेरो सन्तानको नाउँ रहनेछ।” १९ परमेश्वरले मानिसहरूलाई मरेकोबाट पनि फेरि जीवित पार्न सक्नुहुन्छ भन्ने कुरा अब्राहामले सोचे, र भनौं भने, उनले इसहाकलाई फिर्ता पाए। २० विश्वासद्वारा इसहाकले याकूब र एसावलाई तिनीहरूका भविष्यको बारेमा आशीर्वाद दिए।  २१ विश्वासद्वारा मर्ने बेलामा याकूबले आफ्नो लौरोको टुप्पामा घोप्टो परेर परमेश्वरको आराधना गरे, र योसेफको प्रत्येक छोरालाई आशीर्वाद दिए। २२ विश्वासद्वारा योसेफले आफ्नो जीवनको अन्त्यतिर इस्राएलीहरूका प्रस्थानको विषयमा उल्लेख गरे, र उनका अस्थिको विषयमा आदेश दिए।"

परमेश्वरका विश्वासका हिमायती वा सर्वश्रेष्ठ वा च्याम्पिएनहरू प्रायजसो आफ्नै आदर्शबाट र परमेश्वरका अपेक्षाहरूबाट खस्केका थिए। यद्यपि, तिनीहरू हिब्रू ११मा उल्लेख गरिएका थिए, तिनीहरूको गञ्जागोल परिवारको कारणले होइन तर त्यसको बाबुजुद पनि। विश्वास, प्रेम र परमेश्वरमा राख्नुपर्ने भरोसा तिनीहरूले कडा परिश्रम गरेर सिकेका थिए। पारिवारिक संघर्ष वा विषयहरूमा तिनीहरू होमिएतापनि तिनीहरू कालान्तरमा परमेश्वरमाथि भरोसा राख्न सिकेका थिए।

`तपाईँको परिवारबाट कस्तो किसिमको खराब आचरणहरू तपाईँमा सारिएको छ? परमेश्वरमा तपाईँले समर्पित भएर ती आचरणहरूलाई उहाँमा कसरी बिसाउने र कमसेकम भावी पिढीहरूको निम्ति तपाईँ उदाहरण हुन सिक्ने?`