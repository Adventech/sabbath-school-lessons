---
title:  थप जानकारी
date:  06/08/2021
---

योसेफ र पोतिफरकी श्रीमतीको बीचको मामिलामा के भयो भनेर एलेन जी ह्वाइटले लेख्नुहुन्छ: "यस संसारमा रहने सबै पुस्ताहरूको यो अनुकरणीय उदाहरण सबैले लिनुपर्दछ।॰॰॰॰परमेश्वरमाथि भरोसा राख्ने सबैलाई उहाँको सहयोग तत्काल पाइन्छ र उहाँको आत्मा नै सुरक्षा कवच हुन्छ। अनेकौँ गम्भिर र कठोर परिक्षा र प्रलोभनको बातावरणले घेरिएतापनि तिनीहरूको निम्ति बलको स्रोत उपलब्ध हुन्छ जुन त्यसलाई उपयोग गरेर ती परिक्षाहरूसँग भिड्न सक्छ। योसेफको नैतिकतामाथि कस्तो डरलाग्दो हमला गरिएको थियो। ऊ रहेको वातावरण, प्रभाव र सभ्यता नै त्यस्तो थियो जुन ऊ सजिलैसँग फस्न सक्थ्यो। यद्यपि, ऊ कठोर, निडर र अडिग भएर आफ्नो नैतिकताको विरुद्धमा आएको चुनौतिलाई सामना गर्यो। आफ्नो इज्जत र चासो उसले परमेश्वरको हातमा सुम्पेको थियो। केही समय उसले कष्ट भोग्नुपरेतापनि त्यस कष्टले उसलाई महत्त्वपूर्ण र गरिमामय स्थानमा पुर्याउन तयार पारिएको थियो। परमेश्वरले उसको इज्जतलाई सुरक्षित राख्नुभयो। त्यो इज्जत दुष्ट स्त्रीले धमिल्याउन खोजेकी थिइन्। तर पछि परमेश्वरको आफ्नै समयमा उसको इज्जत तेजिलो भएर चम्किएको थियो। झ्यालखाना पनि उसको उत्थानको निम्ति परमेश्वरले प्रयोग गर्नुभयो। परमेश्वरबाट बहेका गुणहरू आफ्नै समयमा पुरस्कृत हुनेछ। जुन सुरक्षा कवच योसेफको हृदयलाई छोपेको थियो त्यो परमेश्वरप्रतिको भय थियो, जसले गर्दा आफ्ना मालिक र परमेश्वरप्रति बफादारी र सत्यवादी हुन अग्रसर गराइएको थियो। कृतज्ञ्न हुने वा सराहना नगर्ने भावनालाई उसले तिरस्कार गरेको थियो। यदि आफ्ना मालिकप्रति आभारित भएन भने उनको विश्वास उसले जित्ने थिएन। उसको मालिकले योसेफ कुन नीतिमा चलेको थियो भनेर थाहा नपाएतापनि त्यसको पर्वाख योसेफलाई थिएन।"-एलेन जी ह्वाइट, द स्पिरिट अभ प्रोफेसी, ठेली १, पृ॰१३२बाट रूपान्तरित।

**चिन्तनमनन**

`अ. नामधारी इसाई वा संस्कारले एडभेन्टिस्ट हुँदा हाम्रो सम्बन्धमा चाहिने चैन वा विश्राम हुन्छ भन्ने छैन। सत्य विश्वासी र संस्कारक वा लहैलहैमा लागेर एडभेन्टिस्टको बीचमा के फरक छ?`

`आ. एक जना बहिनी भर्खरै एडभेन्टिस्ट चर्चमा सामेल भएकी थिइन्। परमेश्वरलाई विश्वास नगर्नेसँग उनले विवाह गरेकी थिइन्। उनले आफ्नो श्रीमानलाई प्रेम गर्छिन्, तर उनमा आएको परिवर्तन श्रीमानले देख्दैनन्। बाइबलको शिक्षामा आधारित त्यस चर्चका त्यस नयाँ विश्वासीलाई के सल्लाह तपाईँले दिनुहुन्छ?`

`इ. रुसको प्रख्यात साहित्यकार लियो टोलोस्ट्वायले लेखेका थिए: "सबै खुशी परिवारहरू त्यस्तै देखिन्छन्; प्रत्येक असंतुष्ट र बेखुसी परिवार आआफ्नै ढँगमा बेखुशी हुन्छ।" सबै परिवारहरूमा एक वा अरू कारणले कुनै न कुनै किसिमले खराब तत्वले दु:ख दिएको हुन्छ, किनभने सबै जना पापी छन्। प्रत्येकले आआफ्नो परिवारमा आआफ्नो कमीकमजोरी र नरमाइलो गुण परिवारमा भित्राउँछ। तर हामी प्रत्येकले परमेश्वरको अनुग्रहद्वारा बाइबलका नीतिहरू जस्तै प्रेम, क्षमा, सहिष्णुता, भार बोक्ने आदिको गुणहरूले भरिएर परिवारमा हुने कुनै पनि कचकचलाई कसरी साम्य पार्न सक्छौँ?`

`ई. कतिपय परिवारका मानिसहरू सबै थोक राम्रै भइरहेको हुन्छ तर अचानक अपेक्षा नगरिएको दु:खकष्टले अँठ्याउन पुगेको हुन्छ। यस अवस्थामा परमेश्वरप्रतिको आस्था र विश्वासमा, परमेश्वरका वचनमा लेखिएका प्रतिज्ञाहरूमा झुण्डिरहनु किन निर्णायत्मक हुनसक्छ? विशेष गरेर जब सबै थोक ठीक ठीक भएर चल्छ त्यसैबेला आत्मिकरूपमा तयारी भएर बस्नु किन जरुरी छ? खराब समय आउँदा त्यस तयारीले कसरी सहयोग गर्न सक्छ?`