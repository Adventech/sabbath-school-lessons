---
title: पारिवारिक डोरीमा पाइरहने विश्राम
date:  31/07/2021
---

### यस अध्यायका मूल पदहरू
उत्पत्ति ३४, हिब्रू ११:१७-२२, व्यवस्था ४:२९, १ यूहन्ना ३:१,२, उत्पत्ति ३९ र एफिसी ६:१-१३।

> <p>यस अध्यायको मूल सार पद</p>
> "१७ यसकारण प्रिय हो, अघिबाटै यी कुरा जानेर होशियार रहो, दुष्ट मानिसहरूको भूल कुरामा अलमलिएर आफ्नो स्थिरता नगुमाओ। १८ तर हाम्रा प्रभु र मुक्तिदाता येशू ख्रीष्टको अनुग्रह र ज्ञानमा बढ्दैजाओ। उहाँलाई अहिले र सदासर्वदा महिमा होस्। आमेन" (२ पत्रुस ३:१७-१८)।

एक युवक आँखा उघार्दै टाढा टाढा हेर्दै अघि बढिरहेका थियो। आखिरमा उसले तिनीहरूलाई देख्यो। दिनौँदेखि उसले आफ्ना दाजुहरूलाई खोज्दै थियो। ऊ हात हल्लाउँदै आफ्ना दाजुहरूको सामु पुग्यो। तर ऊ देखेर तिनीहरूको अनुहारै अंध्यारो भयो। पसिना पसिना बगाउँदै आफ्ना दाजुहरूलाई खोजिरहेको त्यस युवकले आफ्ना दाजुहरूको न्यानो माया त के उसलाई भेटेपछि तिनीहरूले मर्याकमुरुक पारे। आफ्नै दाजुहरूले उसलाई मार्न खोजेका थिए। यदि उसको अर्को दाजु रुबन नभएको भए यो कथा अघि बढ्ने थिएन। आफ्ना दाजुभाइहरूलाई रुबनले उसलाई नमार्नु तर पिटपाट गरेर सुख्खा इनारमा खसाल्दिनु भनेर सल्लाह दियो। त्यो केटोलाई त्यसै गरियो। पछि यहूदाले एउटा ठूलो उपाय सोच्यो। त्यस केटोलाई सदाको निम्ति पन्छाउन र उसबाट पैसा कमाउन ठूलो योजना उसले बनायो। दासहरूलाई किनबेच गर्ने जत्थालाई उसले आफ्नै रोइ, कराइ, बिन्ति गरिरहेको भाइलाई बेच्यो। यो कस्तो कहालीलाग्दो खुस्किएको परिवारको ज्वलन्त उदाहरण हो!

हाम्रो जीवनमा हामीले धेरै कुराहरू हामीले चाहेको जस्तो चुन्न सक्छौँ, तर परिवारचाहिँ होइन। कोही पनि सिद्ध वा परिपक्व छैन। हामी कसैको परिवार सिद्ध छैन न त परिवारमा हाम्रो सम्बन्ध सधैँ सुमधुर भइरहन्छ। परमेश्वरको प्रेमलाई प्रतिबिम्बित पार्ने बुबाआमा, दाजुभाइदिदीबहिनी र अरू सदस्यहरूले गर्दा कतिपय हामी आशिष भएकाछौँ भने कतिपय परिवार परिवारै भन्न पनि सुहाँउदैन। परिवारमा हुने सम्बन्ध प्रायजसो  जटिल हुन्छन्। कतिपय समयमा त परिवार पीडादायक पनि हुन्छ, व्याकुल वा बेचैनले लाडिएको हुन्छ, हृदयमा खुकुरीका चोटहरू गाभिरहेका हुन्छन् र नकारात्मक भावनाहरूको बोझको झोला हामी बोकिरहेका हुन्छौँ र प्रायजसो त्यो बोझ अरूलाई पनि बिसाउन पुगिरहेका हुन्छौँ।

हाम्रो जीवनमा भएको परिवारको क्षेत्रमा परमेश्वरको विश्राम कसरी पाउने? यस अध्यायमा योसेफ र उनका परिवारको गाँठोलाई हेर्नेछौँ जसमा परमेश्वरको सक्रियताले टुटेको, फुटेको र भत्किएको परिवारलाई सौहाद्रपूर्ण वातावरणमा पुनर्मिलन भएको थियो।