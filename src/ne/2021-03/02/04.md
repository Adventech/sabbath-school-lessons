---
title:  बेचैन वा अशान्तिले बिद्रोहतिर अग्रसर गराउँछ
date:  06/07/2021
---

जब इस्राएलीहरू मिश्रदेशबाट निस्के तब तिनीहरू सबै सकारात्मक थिए। आखिरमा तिनीहरू कनान देशको सिमानामा आइपुगे। तिनीहरूले १२ जासुसहरूले त्यस देशको भेद र त्यहाँको बस्तुस्थिति पत्ता लगाउन पठाए। जब त्यहाँबाट तिनीहरू फर्के तब तिनीहरूले अचम्मको रिपोर्ट ल्याए।

`जासुसहरूले दिएको रिपोर्ट गन्ती १३:२७-३३ पढ्नुहोस्। जब तिनीहरूले त्यो सुने तब इस्राएलीहरूका अपेक्षाहरू धरासयी भएको थियो। कुन कुराहरूमा तिनीहरूको दिमागलाई नराम्रोसँग हल्लाइ दियो? हेर्नुहोस्, "१७ मोशाले तिनीहरूलाई कनान देशको भेद लिन पठाएर तिनीहरूलाई भने, “यहाँबाट लागेर नेगेव भनिने दक्षिण क्षेत्रबाट पहाड़तिर जाओ, १८ र देश कस्तो छ, त्यहाँ बस्ने मानिसहरू बलिया छन् कि निर्धा छन्, धेरै छन् कि थोरै छन् सो पत्ता लगाओ। १९ उनीहरू बसेको देश असल कि खराब, कस्तो छ, र उनीहरू छाउनीमा कि किल्लामा, कस्ता सहरमा बस्दारहेछन्? २० जमिन कस्तो छ, मलिलो कि रूखो, त्यहाँ जङ्गल छ कि छैन सो हेर। साहस गर, र त्यहाँको केही फलफूल ल्याओ।” त्यस बेला प्रथम दाख पाक्ने ऋतु थियो। २१ यसैले तिनीहरू उक्लेर गई जीनको उजाड़-स्थानबाट लेबो-हमाततिरको रहोबसम्म त्यस देशको भेद लिए। २२ तिनीहरू नेगेवतिरबाट उक्लेर हेब्रोनमा पुगे, जहाँ अनाकका सन्तान अहीमन, शेशै र तल्मै बस्थे। हेब्रोनचाहिँ मिश्रको सोअन सहरभन्दा सात वर्ष पहिले निर्माण गरिएको थियो। २३ त्यसपछि तिनीहरू एश्कोलको बेँसीमा गए, र त्यहाँबाट दाखका हाँगाको एक झुप्पा काटेर एउटा घोचोमा हाली दुई जनाले बोकेर ल्याए। तिनीहरूले अनार र नेभारा पनि ल्याए। २४ इस्राएलीहरूले त्यहाँबाट त्यो झुप्पा काटेको हुनाले त्यस ठाउँको नाउँ एश्कोलको बेँसी राखिएको हो। २५ चालीस दिनको अन्तमा त्यस देशको भेद लिइसकेपछि तिनीहरू फर्के। २६ तिनीहरू फर्केर पारानको मरुभूमि भएको कादेशमा मोशा, हारून र इस्राएलीका सारा समुदायकहाँ आए, र सारा समुदायलाई सम्पूर्ण वृत्तान्त बताइदिए, र तिनीहरूलाई त्यस देशका फलफूल देखाए। २७ तिनीहरूले मोशालाई यसो भने, “तपाईंले पठाउनुभएको ठाउँमा हामी पुग्यौं। साँच्ची नै त्यहाँ दूध र मह बग्दारहेछन्, अनि त्यसको फलफूल यही हो। २८ तर त्यहाँ बस्ने मानिसहरू बलिया रहेछन् र सहरहरू पर्खालले घेरिएका र ज्यादै ठूला-ठूला रहेछन्। त्यसबाहेक हामीले त्यहाँ अनाकका सन्तानहरू पनि देख्यौं। २९ नेगेव भनिने दक्षिण क्षेत्रमा अमालेकीहरू, र पहाड़ी क्षेत्रमा हित्ती, यबूसी र एमोरीहरू, अनि समुद्रको नजिक र यर्दन नदीको किनारमा कनानीहरू बस्दारहेछन्।” ३० तब कालेबले मोशाको सामु मानिसहरूलाई शान्त गराएर भने, “हामी तुरुन्त त्यहाँ गएर त्यो देश कब्जा गरौं, किनभने त्यो हामी अवश्य जित्न सक्छौं।” ३१ तर तिनीसँग जाने मानिसहरूले भने, “ती मानिसहरूका विरुद्धमा जान हामी सक्नेछैनौं, किनकि ती हामीभन्दा बलिया छन्।” ३२ भेद लिन गएको देशबाट नराम्रो खबर सुनाएर तिनीहरूले इस्राएलीहरूलाई भने, “हामीले भेद लिएर आएको देशले त आफ्नै बासिन्दाहरूलाई निलिहाल्दोरहेछ, र हामीले त्यहाँ देखेका मानिसहरू दैत्यजस्ता रहेछन्। ३३ त्यहाँ हामीले नेफिलीमहरू देख्यौं, जसबाट अनाकका सन्तान आएका छन्। उनीहरूका सामु त हामी आफैलाई फटेङ्ग्राजस्तै लाग्यो। तिनीहरूका नजरमा हामीहरू त्यस्तै देखिन्थ्यौं।”`

कालेबको हस्तक्षेपको बाबजुद पनि शङ्का गर्ने, डरछेरुवा र परमेश्वरको पुरुषार्थलाई नमान्ने बहुमत जासुसहरूको रिपोर्ट सही ठहर्याइयो। परमेश्वरको आडलाई सम्झाउँदा पनि इस्राएलीहरू कनान देशलाई जित्न अघि सरेनन्। तिनीहरूका हृदयहरू अशान्ति र व्याकुलले अड्डा जमाए। विजयको निम्ति अघि सर्नुको  सट्टा तिनीहरू रुँदै, कराउँदै, चिच्याउँदै गुनासो गर्दै मोशाको विरुद्धमा खडा भए।

जब हामी हृदयदेखि नै बेचैन वा व्याकुल हुन्छौँ तब विश्वासद्वारा अघि सर्ने कुरामा संघर्ष गर्छौँ। बेचैन वा व्याकुलताले हाम्रो भावना वा मनोवेगलाईमात्र असर गर्दैन। खोजअनसुन्धानकर्ता वैज्ञानिकहरूले हामीलाई यो भन्दछ कि अलिकति आरामले (रातको निन्द्राको कमी) ल्याउने नतिजाले हाम्रो दिमाग र फूर्तिमा असर पार्दछ। त्यतिमात्र होइन, यसले गर्दा मानिसहरूलाई नराम्रो निर्णयहरू गर्न अग्रसर गराउँछ, तिनीहरूमा मोटोपना हुन्छ, लागुपदार्थहरू (चुरोठ, खैनी, मादक पदार्थ नै हुन नहुन्), झन बेचैन वा व्याकुलता र दिक्कलाग्दो तथा बेखुसी जीवनले आक्रमण गरेको हुन्छ।

`गन्ती १४:१-१० पढ्नुहोस्। तब के भयो? "१ त्यस रात सारा समुदाय कराई-कराई रोए। २ सबै इस्राएलीहरू मोशा र हारूनका विरुद्धमा गनगनाए, र सारा समुदायले तिनीहरूलाई भने, “हामी मिश्रदेशमा नै मरेका भए असल हुनेथियो, अथवा यस उजाड़-स्थानमा मरेका भए पनि हुन्थ्यो। ३ किन परमेश्वरले हामीलाई तरवारले मर्नलाई यस ठाउँमा ल्याउनुहुँदैछ? हाम्रा जहान र बालबच्चा लूट स्वरूप पक्रिनेछन्। अब मिश्रदेशमा नै फर्कन हामीलाई उचित होइन र?” ४ अनि तिनीहरूले आपसमा भने, “हामी एउटा अगुवा चुनेर मिश्रदेश फकौं ल।”  ५ तब मोशा र हारून इस्राएलीका सारा समुदायका सामुन्ने घोप्टो परे। ६ देशको भेद लिन गएकाहरूमध्येका नूनका छोरा यहोशू र यपुन्नेका छोरा कालेबले आ-आफ्ना लुगा च्याते, ७ र इस्राएलीहरूका सारा समुदायलाई तिनीहरूले भने, “हामी भेद लिन गएको देश अत्यन्तै असल देश छ। ८ यदि परमप्रभु हामीसित प्रसन्न हुनुभयो भने, उहाँले हामीलाई त्यस देशमा ल्याउनुहुनेछ, र त्यो दूध र मह बहने देश हामीलाई दिनुहुनेछ। ९ केवल परमप्रभुको विरुद्धमा खड़ा नहोओ। र त्यस देशका मानिसहरूसित नडराओ, किनकि उनीहरू त हाम्रा शिकार हुनेछन्। उनीहरूको सुरक्षा उनीहरूबाट हटिसकेको छ, तर परमप्रभु हामीतर्फ हुनुहुन्छ। उनीहरूसित नडराओ।”  १० तर सारा समुदायले तिनीहरूलाई ढुङ्गाले हान्नुपर्छ भनी मतो गरे। त्यस बेला परमप्रभुको महिमा भेट हुने पालमा सबै इस्राएलीहरूकहाँ देखा पर्यो।"`

अलि अलि खराबबाट झन झन खराबमा परिस्थिति अघि बढ्यो। "परमेश्वरको विरुद्धमा विद्रोह नगर" भन्ने कालेबको गम्भिर अनुरोधलाई सुन्न कोही पनि तयार भएनन् बरू सारा समूदायनै मिलेर तिनीहरूलाई ढुङ्गाले हानेर मार्न तम्सियो। व्याकुलता वा बेचैनले विद्रोही हुन निम्त्याउँछ, र विद्रोहले अन्तमा आएर मृत्युतिर अग्रसर गराउँछ।

"विश्वासघाती जासुसहरू क्यालेब र यहोशूको प्रस्ताबलाई खुलेआमरूपमा विरोध गरे र तिनीहरूको हत्या गर्न चिच्याउँदै ढुङ्गा लिन्दै इस्रायलीहरू अघि बढे। रिस, व्याकुल र हतोत्साहले चुर भएका हुलले परमेश्वरका  ती विश्वासीहरूलाई धुलोपिठो गर्न अघि बढे। तिनीहरू बहुलाएर चिच्याउँदै हातमा ढुङ्गाहरू लिएर अघि बढेका थिए तर तिनीहरूका ढुङ्गाहरू अचानक तिनीहरूको हातबाट झरे, तिनीहरूमा सन्त्रास फैलियो र डरले थुरथुर काँपे। तिनीहरूको हत्या गर्ने योजनालाई परमेश्वरले हस्तक्षेप गर्नुभएको थियो। परमेश्वरको दन दन आगोको ज्वाला जस्तो उपस्थितिको चमकको महिमा पवित्रस्थानमा चम्कियो। सारा मानिसहरूले परमेश्वरको उपस्थितिको शङ्केतलाई हेराहेर गरे। शक्तिशाली परमेश्वर तिनीहरूको सामु प्रकट भएको थियो र कसैले पनि उहाँका जनहरूलाई ह्त्या गर्न अगाडि बढ्न आँट आएन। नराम्रो खबर ल्याउने जासुसहरू भयले आतङ्कित भएर आआफ्ना पालमा लुक्न गए।"-एलेन जी ह्वाइट, पाट्रियार्क एण्ड प्रोफेटस्, ३९०बाट रूपान्तरित।

त्यसैबेला परमेश्वरको महिमा सार्जजनिकरूपमा प्रकट हुन्छ। यसको विवरण गन्ती १४मा पाउँछौँ। त्यसबेला सबै दृश्य नै कठाङ्ग्रिएको थियो। अब हामी मोशासँग परमेश्वरले गर्नुभएको कुरालाई सुन्न अवसर पाउँछौँ। ती विद्रोही मानिसहरू ढुङ्गा हातमा लिएर मोशा, कालेब र यहोशू हान्न खोज्नुहो अर्थ परमेश्वर आफैलाई हान्न खोजेको वा उहाँको विद्रोहमा गएको कुरा उहाँले खुलासा गर्नुहुन्छ।