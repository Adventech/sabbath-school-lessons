---
title:  यो सरुवा रोग जस्तै हो
date:  05/07/2021
---

`गन्ती १२:१-३ पढ्नुहोस्। मोशाका दाजु हारुन र उनकी दिदी मिरियम किन रिसाएका थिए? "१ मोशाकी कूशी पत्नीको कारणले मरियम र हारून मोशाको विरुद्धमा बोल्न लागे, किनभने तिनले कूशी पत्नी ल्याएका थिए। २ तिनीहरूले भने, “के परमप्रभुले केवल मोशाद्वारा मात्र कुरा गर्नुभएको छ र? के उहाँले हामीद्वारा पनि कुरा गर्नुभएको छैन र?” अनि परमप्रभुले यो कुरा सुन्नभयो। ३ मोशाचाहिँ पृथ्वीभरिमा सबैभन्दा विनम्र व्यक्ति थिए।"`

मोशाको कूशी श्रीमती देखेर मिरियम र हारुन खुशी थिएनन्। जिफोरा विदेशी वा इस्राएल जातिभन्दा बाहिरकी स्त्री थिइन्। उनी मिडिनाकी थिइन् (प्रस्थान ३:१)। उनको जात नमिलेको र इस्राएलीहरूको निम्ति उनी तल्लोस्तरकि थिइन्। जान्नेसुन्ने र गन्यमान्य इस्राएलीहरूमा पनि मानिसहरूको पतित स्वभाव देखाइएको थियो। त्यो पनि रमाइलो तरिकाले होइन। कसैप्रति डाहा गर्नु वा अरूभन्दा आफू ठूलो जातको वा प्रतिष्ठाको ठानेर रिस पोखाउनु कहिल्यै रमाइलो हुन्छ र?

तर बाइबलले स्पष्टरूपमा देखाउँछ कि मोशाकी श्रीमतीसँग डाहा गर्नु केवल बहानामात्रै थियो। तिनीहरूको गुनासोको मूख्य विषयबस्तु त अगमवाणी बोल्ने बरदान वा परमेश्वरसँग कुराकानी गर्ने अवसरको बारेमा थियो। मोशाको  नेतृत्वलाई सघाउन सत्तरी जना एल्डरहरूलाई नियुक्त गर्न परमेश्वरले अर्हाउनुभएको अघिल्लो अध्यायमा देखाइएको छ (गन्ती ११:१६,१७,२४,२५)। हारुन र मिरियमले पनि मूख्य नेतृत्वको भूमिका खेलिरहेका थिए (प्रस्थान ४:१३-१५, मीका ६:४)। अब नयाँ मानिसहरूले नेतृत्व पाएको हुनाले तिनीहरूको इज्जत वा सम्मानमा धक्का भएको तिनीहरूले महसुस गरेका थिए। तिनीहरूले स्पष्टरूपमा आफ्नो मनको कुरा यसरी पोखाएका थिए, "के परमेश्वरले मोशाबाटमात्र बोल्नुभएको छ र? उहाँले हामीबाट पनि बोल्नुभएन र?" (गन्ती १२:२ रूपान्तरित)।

`तिनीहरूको त्यो गुनासोलाई परमेश्वरले कसरी सम्बोधन गर्नुभयो? हेर्नुहोस्, गन्ती १२:४-१३। परमेश्वरले किन निर्णायत्मकरूपमा सम्बोधन गर्नुभयो? हेर्नुहोस्, "४ परमप्रभुले तुरुन्तै मोशा, हारून र मिरियमलाई भन्नुभयो, “तिमीहरू तीनै जना भेट हुने पालमा आओ।” अनि ती तीनै जना आए। ५ तब परमप्रभु बादलको खामोमा आई भेट हुने पालको ढोकामा उभेर हारून र मिरियमलाई बोलाउनुभयो। जब ती दुवै अगि आए, ६ तब उहाँले भन्नुभयो, “अब मेरो कुरा सुन: “जब तिमीहरूका बीचमा परमप्रभुको कुनै अगमवक्ता छ, तब म त्यससँग दर्शनमा आफैलाई प्रकट गर्छु, त्यससँग सपनामा कुरा गर्छु। ७ तर मेरो दास मोशासित त म त्यसो गर्दिनँ। त्यो त मेरा सबै घरानामा विश्वासी छ।  ८ त्यससँग म गुप्त रीतिले होइन, तर आमनेसामने प्रष्टसँग कुरा गर्छु,  र मेरो स्वरूप त्यसले हेर्छ। यसैकारण मेरो दास मोशाको विरुद्धमा बोल्न तिमीहरूलाई किन डर लागेन?”  ९ अनि तिनीहरूका विरुद्धमा परमप्रभुको क्रोध दन्क्यो, र उहाँ त्यहाँबाट गइहाल्नुभयो।  १० पालमाथिबाट बादल हट्दा मिरियम कोर लागेर हिउँजस्तै सेती भइसकेकी थिइन्। हारूनले मिरियमलाई हेर्दा तिनी कोरी भइसकेकी देखे। ११ हारूनले मोशालाई भने, “मेरा प्रभु, बिन्ती छ, हामीले मूर्खता गरेर पाप गरेका छौं, तर यसको दण्ड हामीले भोग्नु नपरोस्। १२ आमाको गर्भबाट निस्कँदै आधा कुहेर मरिसकेको जस्तो यसलाई हुन नदिनुहोस्।”  १३ तब मोशाले यसो भनेर परमप्रभुमा पुकारा गरे, “हे परमेश्वर, म आग्रहपूर्वक बिन्ती गर्दछु, त्यसलाई निको पारिदिनुहोस्।”`

परमेश्वरको जवाफ तुरन्तै थियो र त्यसमा विवाद गर्ने कुनै ठाउँ थिएन। अगमवाणी बोल्ने बरदान शक्तिवान बनाउने हतियार होइन। परमेश्वरमाथि अत्यन्तै भर पर्न सिकेको हुनाले मोशा नेतृत्व गर्न योग्य थियो।

पद १ मा हारुनभन्दा पहिले मिरियमलाई उल्लेख गरेकोले मोशामाथि आक्रमक हुन उनको पहिलो अग्रसरता थियो भनेर देखाउँछ। यस समयसम्म त हारुन सारा इस्राएलको निम्ति अति सम्माननीय पद प्रधानपूजारी भएर सेवा गरिरहेका थिए। यदि उनलाई कोढ रोग लागेको भए उनी पवित्रस्थानमा जान सक्ने थिएन र मानिसहरूको निम्ति सेवा गर्न सक्ने थिएन। मिरियमकी अस्थायी कुष्ट रोगले परिवारमा हुनुपर्ने मनस्थितिको परिवर्तन कस्तो आवश्यक रहेछ देखाउँछ। मोशाप्रति दाजुदिदीले देखाएको रिस परमेश्वरको सामु अमान्य छ भने उहाँले प्रस्टरूपमा प्रकट गर्नुभएको थियो। जुनरूपमा हारुनले मिरियमको निम्ति बिन्ती गरे त्यस मामिलामा हारुन पनि संलघ्न भएका  थिए भनेर देखाउँदछ (गन्ती १२:११)। अब गनगन र बेचैनको सट्टामा हारुनले मिरियमको निम्ति मोशालाई बिन्ति गरेको पाउँछौँ (गन्ती १२:११-१३)। यस खालको मनस्थिति आफ्ना जनहरूमा भएको परमेश्वर चाहनुहुन्छ। उहाँले उनको बिन्ति सुन्नुहुन्छ र मिरियमलाई निको पार्नुहुन्छ।

`चर्चको नेतृत्ववर्ग वा कुनै पनि तहको विरुद्धमा आलोचना गर्नु जहिले पनि सजिलो त छ तर तिनीहरूसँग असहमत नै भएतापनि यदि तिनीहरूको निम्ति प्रार्थना गरे हाम्रो चर्चको नेतृत्ववर्ग र हाम्रो आफ्नै आत्मिक जीवन कतिको उत्तम हुने थियो होला?`