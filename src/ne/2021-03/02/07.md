---
title:  थप जानकारी
date:  09/07/2021
---

"आफ्ना पापी व्यवहारप्रति ती इस्राएलीहरूले पश्चाताप गरेतापनि त्यो केवल देखावटीमात्र थियो। तिनीहरू दिलैदेखि दु:ख मानेका थिए भनेर मानिसहरूले देखेका थिए तर त्यो पश्चाताप सक्कल थिएन। तिनीहरूको दुष्ट कामले ल्याएको नतिजाले गर्दा तिनीहरू दु:ख मानेका थिए तर तिनीहरू परमेश्वरप्रति आभारित नहुँदा वा उहाँका आज्ञाहरू पालन नगर्दा के पो भयो भनेर दु:ख मानेका थिएनन। परमेश्वरको आदेशमा उहाँ फर्किनुहुनेछैन भनेर जब तिनीहरूले थाहा पाए तब तिनीहरूको महत्त्वाकाँक्ष फेर जगाए तिनीहरू उजाड स्थानमा नफर्किने निर्णयको घोषणा गरे। शत्रुहरूको  भूमिबाट अब अलग हुनु भनेर परमेश्वरले दिनुभएको आदेशमा नरही तिनीहरू परमेश्वरप्रति समर्पित भएको देखाउन दिनु केवल तिनीहरूलाई दिइएको उहाँको परिक्षा थियो जसले तिनीहरू उहाँप्रति गहिरो आस्था नभएको देखाएको थियो। परमेश्वरको प्रतापमा आस्था राख्ने जासुसहरूलाई आवेगमा आएर ढुङ्गाले हान्न खोज्दा तिनीहरू गम्भिर पाप गरेका थिए भनेर तिनीहरूलाई थाहा थियो। आफूहरूले भयानक भूल गरे भनेर तिनीहरू केवल भयभितमात्र भएका थिए। त्यसको नतिजाले तिनीहरूमाथि विपद आएको थियो। तिनीहरूको हृदय परिवर्तन भएको थिएन जसले गर्दा परमेश्वरप्रति आस्था नराखिँदा चल्ने त्यही खालको कदमको निम्ति बहानामात्र चाहिएको थियो। परमेश्वरले दिनुभएको अधिकार प्रयोग गरेर मोशाले उजाड स्थानमा फर्किन आदेश दिएका थिए तर तिनीहरू मान्न तयार थिएनन्।"-एलेन जी ह्वाइट, पाट्रियार्क एण्ड प्रोफेटस्, पृ॰ ३९१बाट रूपान्तरित।

"तर अनुमानमा भर परेर विश्वास गर्नु विश्वासै होइन। जो मानिससँग सत्य वा सही विश्वास तथा परमेश्वरमाथि आस्था छ त्यसले आफ्नो दिमागमा अनुमानलाई ठाउँ दिँदैन। अनुमान गरेर चल्ने शैतानको चालबाजी हो जुन विश्वासको नक्कल हो। विश्वासले परमेश्वरका प्रतिज्ञाहरूलाई दावी गर्दछ र आज्ञा पालन गरेर त्यसको फल फलाउँछ। अनुमानित जीवनले पनि परमेश्वरका प्रतिज्ञाहरूको दावी गर्न सक्छ तर त्यो दावी केवल शैतानले गरेको जस्तै हुन्छ जसले परमेश्वरको व्यवस्थाको मर्यादालाई उल्लङ्घन गर्न बहाना बनाउँछ। आफूहरूले जति पाप गरेतापनि परमेश्वरको प्रेम अपार भएकोले उहाँले क्षमा दिइहाल्नहुन्छ भन्ने मनस्थितिमा परमेश्वरको आज्ञालाई पालन नगर्नेहरू हुन्छ। कुन आधार व सर्तमा दया वा सदाशयता देखाउँछ त्यसलाई वेवास्ता गरि परमेश्वरको निगाहा पाउन खोज्नु विश्वास वा आस्था होइन न त प्रतिज्ञाहरूको दावी गर्नु उचित नै छ। सत्य वा सही आस्था वा विश्वासको जग भावनामा नभएर बाइबलमा उल्लेख गरिएका प्रतिज्ञाहरू र त्यसबाट उपलब्ध हुने प्रवन्धहरूमा हुन्छ।"-एलेन जी ह्वाइट, द डिजाएर अभ एजेज्, पृ॰ १२६बाट रूपान्तरित।

**चिन्तनमनन**

`अ. 	विश्वास र अनुमानको बीचमा के भिन्नता छ सो सोच्नुहोस्। कालेबको वचनमा विश्वास गरेर कनानदेशमा  आक्रमण गर्न जानुचाहिँ विश्वासको काम हुने थियो तर पछि अनुमान गरेर अघि सर्नु किन अनुमान हुन गएको थियो? विश्वास र अनुमानमा भिन्नता ल्याउन मानिसहरूको नियत र  परिस्थितिले कस्तो ठूलो भूमिका खेल्न सक्दछ?`

`आ.  	हाम्रा पापहरू क्षमा भएतापनि कतिपय समयमा हाम्रा पापको नतिजा अनुसार चल्नु पर्ने वाध्य भएको हुन्छ। यसको  बारेमा अझै सोच्नुहोस्। पाप क्षमा भएको थाहा पाउँदा पाउँदै पनि आफ्नो पापको परिणाम भोग्नुपर्दा संघर्ष गरिरहनुपर्ने परिस्थितिको सामनाले मानिसहरूलाई आस्थाको जीवनमा नकारात्मक प्रभाव पारिरहेको हुन सक्छ। आफ्ना प्रियजनहरू पनि प्रभुलाई विश्वास गर्दा गर्दै पनि त्यस्तो किन भयो भनेर दु:खी भएर दिक्दार हुनेहरूलाई तपाईँले कसरी सान्त्वना दिन सक्नुहुन्छ।`