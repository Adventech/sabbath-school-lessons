---
title: वेचैन र विद्रोही मनस्थिती
date:  03/07/2021
---

### यस अध्यायका मूल पदहरू
गन्ती ११:१-३३, गन्ती १२:१-१३, गन्ती १३:२७-३३, गन्ती १४:१-२३, १ कोरन्थी १०:१-११,गन्ती १४:३९-४५।

> <p>यस अध्यायको मूल सार पद</p>
> "यी कुराहरू तिनीहरूलाई चेताउनीको निम्ति भए तापनि ती हाम्रै शिक्षाको निम्ति लेखिएका हुन्, जसमाथि युगको अन्त्य आइसकेको छ" (१ कोरिन्थी १०:११)।

कुकुर र अरू घर पालुवा जनावरहरूले अनौठो र बेचैन बानिव्यहोरा ठूलो भुकम्पहरू आउनुभन्दा अघि देखाएको मानिसहरूले शताब्दीयौँदेखि अनुभव गरिरहेकाछन्।

सबभन्दा पहिले भूकम्पको धक्का वा जमिनमूनि हुने तरङ्गहरू पशुहरूले अनुभव गर्न सक्छन् भनेर वैज्ञानिकहरूले निश्कर्ष निकालेका छन्। अनि त्यसपछि ठूलो सबैलाई हल्लाउने भूकम्प जान्छ। पशुहरूले भूकम्पको महसुस मानिसहरूले भन्दा पहिले गर्न सक्ने मनस्थिति भएको हुन्छ। त्यसैकारण जमिन हल्लिनु ठीक अघि जनावरहरू अलमलमा परेका, अशान्ति परेका घट्नाहरूलाई बुझाउँछ। कतिपय जनावरहरू जस्तै हात्तीहरूले जमिनमूनिबाट आएको कम फ्रिक्वेन्सी आवाजका तरङ्गहरू र जमिन हल्लिँदा आउने कम्पनहरू महसुस गर्न सक्छन् जुन मानिसहरूलाई थाहा हुँदैन।

सन २०११, अगस्ट २३मा अमेरिकाको राजधानी वाशिङ्टन डीसीमा ५॰८ रेक्टरस्केलको भूकम्प आएको थियो। त्यो  आउनुभन्दा केही मिनेट अघि स्मिथसोनियन इन्स्टिच्यटको राष्ट्रिय चिडियाखानामा रहेका जनावरहरूले अनौठो व्यवहार देखाएका थिए। ती जनावरहरूमा लिमुर बाँदरहरूले भूकम्प आउनुभन्दा १५ मिनेट अघि ठूलो ठूलो स्वरले चिच्याउन थालेका थिए।

यस अध्यायमा बेचैन वा अशान्तिका कारण मानिसहरूमा भएका अनौठो उदाहरणहरूको बारेमा हेर्नेछौँ। ती अनौठो उदाहरणहरू  कुनै भूकम्प वा प्राकृतिक प्रकोप आउनुभन्दा अघिको मानिसमा भएका होइन तर पतित मानव जातको पापी स्वभावको कारणले भएको थियो। जब मानिस विश्वास र आज्ञाकारिताद्वारा येशूमा पाउने विश्रामलाई पन्छाउँछ तब मानव स्वभावमा अनौठो व्यवहार आउँदछ।