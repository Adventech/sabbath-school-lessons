---
title:  विश्वासको बिपरित अभिमानले ग्रसित भएर पूर्वानुमानमा चल्नु वा परमेश्वरको परिक्षा गर्नु
date:  08/07/2021
---

`इस्राएली जनहरू उजाडस्थानमा डुलिरहेको र येशूको दोस्रो आगमन पहिले बाँचिरहेका परमेश्वरका जनहरूको बीचमा के समानता छ? हेर्नुहोस्, १ कोरन्थी १०:१-११ "१ भाइ हो, तिमीहरूले यो कुरा जान भनी म चाहन्छु, कि हाम्रा पुर्खाहरू सब बादलमुनि थिए, र सबै समुद्रको बीचबाट भएर गए। २ अनि मोशामा तिनीहरू सबैले बादल र समुद्रमा बप्तिस्मा पाएका थिए। ३ सबैले एउटै आत्मिक भोजन खाए। ४ सबैले आत्मिक पानी पिए, किनकि तिनीहरूका साथसाथै हिँड्ने आत्मिक चट्टानको पानी तिनीहरूले पिए। त्यो चट्टानचाहिँ ख्रीष्ट नै हुनुहुन्थ्यो। ५ तापनि तिनीहरूमध्ये धेरैजसोसँग परमेश्वर प्रसन्न हुनुभएन, र तिनीहरू मरुभूमिमा नष्ट भए।  ६ उनीहरूले जस्तै हामीले खराबीको इच्छा नगरौं भनी यी कुरा हाम्रो चेताउनीको लागि हुन्। ७ तिनीहरूमध्ये कतिझैँ तिमीहरू मूर्तिपूजक नहोओ। जस्तो लेखिएको छ, “मानिसहरू खान र पिउनलाई बसे, अनि नाच्नलाई उठे।” ८ हामी व्यभिचारमा फस्नुहुँदैन, जसरी तिनीहरूमध्ये कति जना फसे, र एकै दिनमा तेईस हजार मरेका थिए। ९ हामीले प्रभुको परीक्षा गर्नुहुँदैन, जसरी तिनीहरूमध्ये कतिले गरे, र सर्पहरूद्वारा नष्ट भएका थिए। १० हामीले गनगन गर्नुहुँदैन, जसरी तिनीहरूमध्ये कतिले गरे, र विनाशकबाट नष्ट भएका थिए।  ११ यी कुराहरू तिनीहरूलाई चेताउनीको निम्ति भए तापनि ती हाम्रै शिक्षाको निम्ति लेखिएका हुन्, जसमाथि युगको अन्त्य आइसकेको छ।"`

इतिहासभरि नै परमेश्वरका जनहरू प्रतिज्ञा गरिएको देशमा जान उजाडस्थान जस्तो यस संसारमा भौँतारिरहेका छन्। यस उजाड स्थान वा मरुभूमिका धेरै अनुहारहरू छन्। अहिले अन्त्य नहुने सञ्चार संजालहरू, मोबाइलमा सन्देश आइरहने र मनलाई भुलाउने र कानै खाने अनेकौँ मनोरञ्जनहरूको विगिविगि कहिल्यै अन्त नहुने जस्तो छ। अश्लिल पत्रपत्रिका वा मोबाइल तथा कम्प्युटरमा आउने अश्लिल फोटो तथा सञ्जालहरूले प्रेम भनेको के हो सो हामीलाई बेच्न खोजिरहेका छन्। भौँतिक सुविधा र सम्पन्नता नै हाम्रा सबै समस्याहरूको समाधान हो भनेर देखाउन खोजिरहेको छ। अनकौँ सञ्चार माध्ययमहरूले हामीलाई यो सन्देश दिइरहेकाछन्: यदि हामी शरीरमा अलिकति तन्दुरुस्त भए, अलिकति जवानी भएको भए, अलिकति बढि सम्पन्न भएको भए र अलिकति वढि यौनक्रियामा सक्रिय हुनसकेको भए हाम्रो सबै समस्याहरू समाधान हुन्छन्।

इस्राएलीहरू जस्तै हामी शान्ति खोज्न ब्याकुल छौँ तर प्रायजसो हामी गलत ठाउँहरूमा खोजिरहेका हुन्छौँ।

`इस्राएलीहरूप्रति परमेश्वरले गर्नुभएको फैसलालाई वेवास्ता गरेर तिनीहरूले के गरे? हेर्नुहोस्: गन्ती १४:३९-४५ "३६ मोशाले भेद लिन पठाउँदा आएर खराब समाचार दिने मानिसहरू परमप्रभुको सामुन्ने रूढ़ीले मरे, ३७ किनभने तिनीहरूले अशुभ खबर ल्याएर जम्मै समुदायलाई मोशाको विरुद्धमा बोल्न लाएका थिए। ३८ देशको भेद लिन जाने मानिसहरूमध्ये खालि नूनका छोरा यहोशू र यपुन्नेका छोरा कालेब मात्र जीवित रहे। ३९ जब मोशाले सबै इस्राएलीहरूलाई यी कुरा बताइदिए, तब मानिसहरूले ज्यादै बिलौना गर्न लागे। ४० तिनीहरू बिहान सबेरै उठेर यसो भन्दै पहाड़ी क्षेत्रतिर उक्लन लागे, “हेर, हामीहरू यहाँबाट अब परमप्रभुले प्रतिज्ञा गर्नुभएको ठाउँमा उक्लिजाऔं, किनकि हामीले त पाप गरेछौं।”  ४१ तर मोशाले भने, “तिमीहरूले किन परमप्रभुको आज्ञा उल्लङ्घन गर्छौ? यो सफल हुनेछैन। ४२ नउक्ल, नत्रता शत्रुहरूले तिमीहरूलाई मार्नेछन्, किनभने परमप्रभु तिमीहरूका बीचमा हुनुहुन्न। ४३ त्यहाँ अमालेकीहरू र कनानीहरूले तिमीहरूलाई सामना गर्नेछन्, र उनीहरूद्वारा तिमीहरू परास्त हुनेछौ। तिमीहरू परमप्रभुको पछि लाग्न छोड़्यौ। यसकारण परमप्रभु तिमीहरूका साथमा हुनुहुनेछैन, तर तिमीहरू तरवारद्वारा मर्नेछौ।”  ४४ तापनि कुरै नसुनी तिनीहरू पहाड़ी क्षेत्रतिर अगि बढ़े। तर परमप्रभुका करारको सन्दूक र मोशाचाहिँ छाउनीबाट निस्केनन्। ४५ तब त्यस पहाड़मा बस्ने अमालेकी र कनानीहरू तल ओर्लेर तिनीहरूलाई होर्मासम्मै मार्दै र खेद्दै ल्याए।"`

परमेश्वरको फैसला सुनेपछि इस्राएलीहरूले जुन प्रतिक्रिया देखाए त्यो मानव स्वभाव नै थियो। "हामीले पाप गर्यौँ। ल परमेश्वरले नै भन्नुभएको देशमा गएर कब्जा गरौँ" (गन्ती १४:४० रूपान्तरित)।

खालि ओठलेमात्र हामी पापी हौँ भनेर देखाउनु नराम्रोसँग सुई दिएको जस्तै हो। यसले काम गर्दैन। आजभोलि बच्चा जन्मेको २४ घन्टाभित्र हापाटाइटिस बी सुई लगाउनुपर्छ भनेर डाक्टरहरूले भन्छन्। यो राम्रो सुरुवात हो। तर त्यसपछि दुई वा तीन अर्को आवश्यक त्यही सुई दिइएनभने त्यसले हापाटाइटिसबाट सुरक्षा हुनसकिन्छ भन्ने छैन।

विद्रोह गरिसकेपछि आफू पछुताएको भनेर ठीक पारा देखाएर मोशाको सल्लाहविपरित आक्रमण गर्न जाँदा के भयो सो गन्ती १४को अन्तिम पदहरूमा उल्लेख गरिएको छ। तिनीहरूले मृत्यु र निराश खप्नुपरेको थियो। परमेश्वरको नयाँ निर्देशनलाई अस्वीकार गरेर हठी भएर परमेश्वरको करारको सन्दुक बिना र मोशाको नेतृत्व बिना तिनीहरू लडाईँ गर्न जान्छन् त तिनीहरूमाथि नै शत्रुहरूको बज्र पर्दछन्।

अनुमान गरेर चल्नु वा हामी परमेश्वरका जनहरू नै हौँ नि उहाँले रक्षा गर्नुहुन्छ भनेर उहाँलाई फसाउन खोज्दै अघि सर्दा त्यसले मृत्यु ल्याउन सक्छ। कुनै कुरोको डर भएकै कारणले हामी त्यस्ता निर्णयहरू गर्छौँ जुन पछि हामीले पछुताव गर्नुपर्ने हुन्छ।

`विश्वाससाथ काम गरेको र अनुमान गरेर चल्दा के भयो सो सोच्नुहोस्। ती दुईको बीचमा के निर्णयात्मक भिन्नता छ?`