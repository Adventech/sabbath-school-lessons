---
title:  उजाडस्थान वा मरुभूमिमा बेचैन
date:  04/07/2021
---

सुरूमा अत्यन्तै उत्साहित भएर मिश्रदेशबाट निस्केका इस्राएलीहरू जब तिनीहरूले अपेक्षा गरेका मह र दुध बहने कनान देशतिर यात्रा गर्दै रहँदा तिनीहरू बेचैन, असंतुष्ट र दु:खी भएका थिए। तिनीहरू मिश्रदेश छोडेको एक वर्षभन्दा बढि भएको थियो (गन्ती १:१)। तिनीहरू प्रतिज्ञा गरिएको देशमा पस्न तयार थिए। तिनीहरू सबैको गिन्ति भएको थियो र तिनीहरूलाई व्यवस्थित पारिएका थिए। तिनीहरूमाथि परमेश्वरले देखाउनुभएको अकल्पनिय अलौकिय प्रकट तथा प्रदर्शनहरूको साक्षी तिनीहरू थिए। त्यसले तिनीहरूको पक्षमा परमेश्वर हुनुहुन्छ र  उहाँको उपस्थित छ भनेर विभिन्न तरिकाहरूद्वारा स्पष्टरूपमा देखाइएको थियो। तर सिनै पहाडबाट यात्रा गरेको पहिलो ठाँउमा नै तिनीहरूले गनगन गर्न थालेका थिए।

`इस्राएलीहरूको गुनासो के थिए त? हेर्नुहोस् गन्ती ११:१-१५ "१ यतिखेर परमप्रभुको कानमा पुग्ने गरी ती मानिसहरू आफ्ना कष्टहरूका विषयमा गनगनाउन लागे। जब परमप्रभुले यो सुन्नुभयो, तब उहाँको क्रोध दन्क्यो, र परमप्रभुको अग्नि सल्केर छाउनीको पल्लो भाग भस्म पारिदियो। २ अनि मानिसहरू मोशाकहाँ आएर विलाप गरे। तब मोशाले परमप्रभुलाई प्रार्थना गरे, र आगो निभ्यो। ३ यसकारण त्यस ठाउँको नाउँ तबेरा राखियो, किनभने परमप्रभुको आगो तिनीहरूका बीचमा दन्केको थियो। ४ अनि तिनीहरूसँग भएको एक हुल्याहा समूह साह्रै लालची भयो, र इस्राएलीहरूले फेरि रोएर भन्न लागे, “हामीले मासु खान पाए त हुन्थ्यो! ५ हामीले मिश्रदेशमा सित्तैँमा खान पाएका माछा हामी सम्झन्छौं– अनि काँक्रा, खरबूजा, छ्यापीहरू, प्याज र लशुन पनि। ६ तर अब त हाम्रो रुचि हराएको छ। यो मन्न छोड़ी अरू केही कुरा देखिँदैन।” ७ मन्नचाहिँ धनियाँजस्तो थियो, र हेर्दा खोटोजस्तै देखिन्थ्यो। ८ मानिसहरू गएर त्यो जम्मा गर्थे, जाँतोमा पिँध्थे वा ओखलीमा कुट्थे, र भाँड़ामा पकाएर फुरौला बनाउँथे। त्यसको स्वाद भद्राक्षको तेलले पकाएको कुरोजस्तो थियो। ९ छाउनीमा राती शीत झर्दा मन्न पनि सँगै झर्थ्यो। १० आ-आफ्नो पालको ढोकामा उभिएर हरेक परिवारका मानिसहरू रोइरहेका मोशाले सुने। परमप्रभु ज्यादै क्रोधित हुनुभयो, र मोशा दु:खित भए। ११ मोशाले परमप्रभुलाई भने, “तपाईंले किन आफ्नो दासलाई यो दु:ख दिनुभएको छ? अनि किन मैले तपाईंको दृष्टिमा अनुग्रह पाएको छैनँ, र तपाईं मलाई यी सब मानिसहरूको भार बोकाउनुहुन्छ? १२ के यी मानिसहरूलाई मैले कोखमा राखेर जन्माएको हुँ? के तिनीहरूका पुर्खाहरूसँग शपथ खाएर प्रतिज्ञा गर्नुभएको देशमा दूधे-बालकलाई धाईले बोकेझैँ यिनीहरूलाई बोकेर लैजान मलाई लगाउनुहुन्छ? १३ यी सब मानिसले खाने मासु म कहाँ पाऊँ? ‘हामीलाई मासु खान देऊ’ भनी तिनीहरू मकहाँ आएर रुन्छन्। १४ म एकलै यी मानिसहरूको भार सहन सक्दिनँ, किनभने यो भार मलाई साह्रै चर्को छ। १५ तपाईं मसित यस्तै व्यवहार गर्नुहुन्छ भने, र मैले तपाईंको निगाह पाएको छु भने, बिन्ती छ, बरु मलाई मारिदिनुहोस्, र मैले आफ्नो विनाश आफै हेर्नु नपरोस्।”`

मिश्रदेशमा पाएका मासु, काँक्राहरू, खरबुजाहरू, छ्यापीहरू, प्याजहरू र लसुनहरूलाई तिनीहरूले सम्झे र तिनीहरूलाई पाउन हुरुक्कै भए। मन्नादेखि वाक्क लागेर तिनीहरू  आफ्नो देखेसो यसरी पोखाउँछन्, "४ अनि तिनीहरूसँग भएको एक हुल्याहा समूह साह्रै लालची भयो, र इस्राएलीहरूले फेरि रोएर भन्न लागे, “हामीले मासु खान पाए त हुन्थ्यो! ५ हामीले मिश्रदेशमा सित्तैँमा खान पाएका माछा हामी सम्झन्छौं– अनि काँक्रा, खरबूजा, छ्यापीहरू, प्याज र लशुन पनि। ६ तर अब त हाम्रो रुचि हराएको छ। यो मन्न छोड़ी अरू केही कुरा देखिँदैन” (गन्ती ११:४-६)। तिनीहरूले दासत्वको जीवन बिताउनु परेको र कठोर भार बोक्नुपरेको कुरा खाना सम्झेपछि बिर्सेका होलान् (प्रस्थान १)। आफूहरूले चाहेको कुरामात्रै सम्झिने बानीले तिनीहरूलाई सताएको हुनुपर्छ।

परमेश्वरले तिनीहरूलाई मन्ना ख्वाउनुभएको एक वर्षभन्दा बढि भएको थियो। तर तिनीहरू त्यसदेखि वाक्क भए, वेचैन भए र अरू केहीको चाहना गर्न थाले। यसले मोशालाई पनि प्रभाव पारेको थियो। अशान्तिले ग्रस्त भएका मानिसहरूको नेतृत्व गर्न खोज्नु सजिलो छैन। तर आफ्नो दु:ख कसलाई पोखाउनुपर्ने हो सो मोशालाई थाहा थियो। "“तपाईंले किन आफ्नो दासलाई यो दु:ख दिनुभएको छ? अनि किन मैले तपाईंको दृष्टिमा अनुग्रह पाएको छैनँ, र तपाईं मलाई यी सब मानिसहरूको भार बोकाउनुहुन्छ? के यी मानिसहरूलाई मैले कोखमा राखेर जन्माएको हुँ? के तिनीहरूका पुर्खाहरूसँग शपथ खाएर प्रतिज्ञा गर्नुभएको देशमा दूधे-बालकलाई धाईले बोकेझैँ यिनीहरूलाई बोकेर लैजान मलाई लगाउनुहुन्छ?" (गन्ती ११:११-१२)।

`परमेश्वरले तिनीहरूको गनगनलाई कसरी जवाफ दिनुहुन्छ? हेर्नुहोस्, गन्ती ११:१६-३३ "१६ तब परमप्रभुले मोशालाई भन्नुभयो, “इस्राएलका धर्म-गुरुमा सत्तरी जना जम्मा गर्, जो मानिसहरूमा नायक र अधिकारीहरू छन् भन्ने तिमीलाई थाहा छ, अनि तिनीहरूलाई भेट हुने पालमा ल्याऊ, र तिनीहरू त्यहाँ तिम्रो साथमा उभिऊन्। १७ म तल आएर त्यहाँ तिमीसँग कुरा गर्नेछु। तिमीमाथि भएका आत्माबाट केही लिएर तिनीहरूमाथि राखिदिनेछु। तिनीहरूले तिमीसँगसँगै ती मानिसहरूको भार बोक्नेछन्, र तिमीले एकलै बोक्नु नपरोस्।  १८ “तिमीले मानिसहरूलाई भन्: ‘भोलिको निम्ति तिमीहरूले आफूलाई चोख्याउनू, जब तिमीहरूले मासु खानेछौ। तिमीहरूले परमप्रभुको कानमा यसो भनेर रोएका छौ, “हामीले मासु खान पाए त हुन्थ्यो! हामीलाई मिश्रदेश नै असल थियो।” अब परमप्रभुले तिमीहरूलाई मासु दिनुहुन्छ, र तिमीहरूले त्यो खानेछौ। १९ दुई-चार या दश-बीस दिन मात्र होइन, २० तर नाकबाट निस्केर वाक्क लागेसम्म तिनीहरूले महिनाभरि त्यो खानेछौ। किनभने तिमीहरूले आफ्ना बीचमा हुनुहुने परमप्रभुलाई अस्वीकार गरेर उहाँकै सामुन्ने “हामी किन मिश्रबाट निस्केर आयौं नि?” भनी रोएका छौ’।”  २१ तर मोशाले भने, “मसँग यस यात्रामा पैदल हिँड्ने छ लाख छन्, तापनि महिनाभरि म तिनीहरूलाई मासु दिनेछु भनी तपाईं भन्नुहुन्छ। २२ के यी सबै भेड़ाबाख्राका बगालहरू र गाईबस्तुका बथानहरू मारेर यतिका मान्छेलाई पुग्छ र? अथवा समुद्रका सारा माछाहरू पक्रेर पनि तिनीहरूलाई पुग्छ र?”  २३ परमप्रभुले मोशालाई भन्नुभयो, “के परमप्रभुको शक्ति कम भएको छ र? अब मैले तिमीलाई भनेको कुरा हुन आउँछ कि आउँदैन त्यो तिमीले देख्नेछौ।” २४ यसकारण मोशाले बाहिर गएर परमप्रभुले भन्नुभएको वचन मानिसहरूलाई सुनाइदिए। तिनले धर्म-गुरुहरूबाट सत्तरी जनालाई पालको वरिपरि उभ्याए। २५ तब परमप्रभु बादलमा तल आएर तिनीसित कुरा गर्नुभयो, र तिनले आफूसित भएका आत्माबाट केही लिएर ती सत्तरी जना धर्म-गुरुहरूमाथि राखे। अनि तिनीहरूमाथि आत्मा आएपछि तिनीहरूले अगमवाणी गरे। तर पछिपछि त तिनीहरूले त्यसो गरेनन्। २६ तर त्यहाँ छाउनीमा एल्दाद र मेदाद नाउँ भएका दुई जना मानिस थिए। तिनीहरूको नाउँ पनि दर्ता भएको थियो, तर तिनीहरू पालमा भने गएका थिएनन्। तर आत्मा तिनीहरूमाथि पनि आए, र तिनीहरूले छाउनीमा नै अगमवाणी गरे। २७ तब एउटा जवान मोशाकहाँ दौड़ेर गई भने, “एल्दाद र मेदादले छाउनीमा अगमवाणी गर्दैछन्।” २८ युवावस्थादेखि मोशाका सहायक, नूनका छोरा यहोशूले मोशालाई भने, “हजूर, तिनीहरूलाई रोक्नुहोस्।”  २९ तर मोशाले तिनलाई भने, “के मेरो खातिर तिमी डाह गर्ने भयौ? परमप्रभुले आफ्ना आत्मा आफ्ना सबै मानिसमाथि राखिदिएर ती सबै अगमवक्ता भइदिए त कति असल हुनेथियो।” ३० तब मोशा र इस्राएलका धर्म-गुरुहरू छाउनीमा फर्के। ३१ अनि परमप्रभुले चलाउनुभएको बतासले समुद्रबाट बट्टाई चराहरू ल्यायो, र छाउनीको वरिपरि एक-एक दिनको बाटोभरि जमिनमा दुई हात बाक्लो हुने गरी ती बसे। ३२ मानिसहरूले त्यस दिनभरि, रातभरि र भोलिपल्ट दिनभरि पनि ती समाते। थोरैभन्दा थोरै बटुल्नेले पनि पच्चीस मुरी बटुले। तिनीहरूले आफ्ना निम्ति छाउनीका चारैतिर ती फिँजाए। ३३ तर मासु तिनीहरूका दाँतैमा हुँदा र त्यसलाई चपाउनै नपाउँदा, परमप्रभुको क्रोध ती मानिसहरूमाथि दन्क्यो, र उहाँले ती मानिसहरूलाई भयङ्कर विपत्तिले प्रहार गर्नुभयो" (गन्ती ११:१६-३३)।`

जब हामी अशान्ति वा बेचैन हुन्छौँ  र कराउँछौँ तब हाम्रो आवश्यकताको निम्ति उहाँ बहिरो वा कानो हुनुहुन्न भनेर उहाँले देखाउनुभएको थियो। तिनीहरूको मासु खाने भोकलाई तृष्ट पार्न परमेश्वरले तिनीहरूलाई बट्टाईँ चराहरू दिनुभयो। तर इस्राएलीहरूले ती चराहरूको चाहना  गरेका थिएनन्। जब हामी अशान्ति र बेखुशी हुन्छौँ र रिसाउँछौँ तब केदेखि वा कोसँग रिसाउँछौँ त्यो बिस्फोटकको रूपमा पड्किन सक्छ। कतिपय समयमा के कारणले रिसायौँ भनेर सोच्दा पनि सोच्दैनौँ। हामी झगडा गर्छौँ किनकि हाम्रो भित्री हृदयमा केही नै केही कुराहरू गुम्साइरहेका हुन्छौँ त्यसले गर्दा हाम्रो पारस्परिक सम्बन्धमा पनि असर पार्दछ। परमेश्वरको नेतृत्वप्रति इस्राएलीहरूले विद्रोह गरे वा रुष्ट भएका थिए। यस मामिलामा हामी सबै होशियार हुनुपर्छ। हाम्रो तत्काल परिस्थिति र परिवेश के हो त्यसलाई वेवास्ता गरेर आवेशमा आएर हामी अप्रिय कदम चाल्न सक्छौँ।

`विगतको समय खराबै भएतापनि कस्तो असल थियो भनेर सम्झिनु वा ठान्नु किन सजिलो छ?`