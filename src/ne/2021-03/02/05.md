---
title:  मोशाले इस्राएलीहरूको निम्ति बिन्तिभाउ वा पैरवी गर्छन्
date:  07/07/2021
---

`यस्तो विद्रोहको सामना गरिरहेको बेलामा परमेश्वरले मोशालाई के गर्ने भनेर सुनाउनुहुन्छ? हेर्नुहोस्, गन्ती १४:११,१२ "११ अनि परमप्रभुले मोशालाई भन्नुभयो, “यी मानिसहरूले मलाई कतिसम्म तिरस्कार गरिरहनेछन्? यिनीहरूका बीचमा मैले गरेका चिन्हहरू देखेर पनि यिनीहरूले कतिसम्म ममाथि अविश्वास गर्नेछन्? १२ यिनीहरूलाई म रूढ़ीले नाश गर्नेछु, तर तिमीबाटै यिनीहरूभन्दा ठूलो र शक्तिशाली जाति बनाउनेछु।”`

सारा इस्राएलीहरूलाई खतम गरेर मोशाकै बंशबाट नयाँ राष्ट्र खडा गरेर तिनीहरूको पिता मोशालाई बनाउने प्रस्ताव परमेश्वरले उनलाई सुनाउनुहुन्छ।

`उनको बिरुद्धमामात्रै होइन परमेश्वरकै विरुद्धमा खुलेआम विद्रोहलाई मोशाले कसरी सम्बोधन गर्छन्? हेर्नुहोस्, गन्ती १४:१३-१९ "१३ मोशाले परमप्रभुलाई भने, “मिश्रीहरूले यो सुने भने के भन्लान्? उनीहरूका बीचबाट आफ्नो शक्ति देखाएर तपाईंले नै यिनीहरूलाई ल्याउनुभएको हो। १४ यस देशका बासिन्दाहरूलाई मिश्रीहरूले यो कुरा बताउनेछन्। तपाईं परमप्रभु यिनीहरूका बीचमा हुनुहुन्छ भन्ने कुरो उनीहरूले सुनिसकेका छन्, तपाईं आमनेसामने नै देखा पर्नुभएको छ, र तपाईंको बादल यिनीहरूमाथि खड़ा हुन्छ र दिनमा बादलको खामो र रातमा आगोको खामो भएर तपाईं यिनीहरूका अगिअगि जानुहुन्छ। १५ अब तपाईंले यस जातिलाई एकै पटकमा मार्नुभयो भने त तपाईंको कीर्ति सुन्ने जातिहरूले यसो भनेर कुरा गर्नेछन्, १६ ‘परमप्रभुले ती मानिसहरूलाई दिन्छु भनी शपथ खाएर प्रतिज्ञा गर्नुभएको देशमा ल्याउन सक्नुभएन, यसैकारण तिनीहरूलाई उजाड़-स्थानमा मारिदिनुभयो’। १७ “यसैले परमप्रभु, आफ्नो महामहिमा प्रकट गर्नुहोस्, जसरी तपाईंले भन्नुभएको छ: १८ ‘परमप्रभु रीस गर्नमा धैर्यवान् र अति करुणामय, अधर्म र अपराध क्षमा गर्ने, तर दोषीलाई कुनै रीतिले निर्दोष नठहराउने, पिता-पुर्खाका अधर्मको सजाय उनीहरूका तेस्रो र चौथो पुस्तासम्म पनि दिने हुनुहुन्छ’। १९ बिन्ती छ, तपाईंको महान् करुणाअनुसार, र मिश्रदेशदेखि अहिलेसम्म क्षमा गरिरहनुभएझैँ यी मानिसहरूको अधर्म क्षमा गर्नुहोस्।”`

यसबेला मोशा परमेश्वरको परिपक्व र सत्य व्यक्ति रहेछ भनेर उनको व्यक्तित्वलाई देखाउँदछ। मोशाको जवाफ इतिहासको पानामा चिसो भएर बसेपनि त्यसको १४०० वर्ष पछि चेलाहरूको दु:खकष्टको निम्ति प्रार्थना वा बिन्तिभाउ गर्नुभएको हामीलाई येशूको याद दिलाउँछ (यूहन्ना १७)। परमेश्वरसँग मोशाले जुन बिन्तिभाउ गरे त्यही बिन्तिभाउ येशूले गर्नुभएको थियो भनेर बाइबलका धेरै विद्वान र विद्यार्थीहरूले देखेका छन्। यहाँ ती इस्राएलीहरूको दोष वा हाम्रै दोष किन नहोस् त्यसको बारेमा बहस गरिएको छैन। र यद्यपि, मोशाले यसरी बिन्ति चढाँछन्, "तपाईँको करुणाको महानता अनुसार" (गन्ती १४:१९ रूपान्तरित), यी मानिसहरूलाई क्षमा दिनुहोस्। जसरी मोशाको बिन्ति सुन्नुभएर प्रभुले तिनीहरूलाई क्षमा दिनुहुन्छ त्यसरी नै येशूको विन्ति सुन्नुभएर हामीलाई उहाँले क्षमा गर्नुहुन्छ। येशूको मृत्यु, पुनरुत्थानद्वारा र हाम्रो निम्ति बिन्ति गर्ने येशूको कदमले परमेश्वरले हामीलाई क्षमा दिनुहुन्छ भन्ने कुरोमा हामी ढुक्क हुनसक्छौँ।

यसरी मोशाले तिनीहरूको निम्ति बिन्तिभाउ वा पैरवी गर्छन्, "बिन्ती छ, तपाईंको महान् करुणाअनुसार, र मिश्रदेशदेखि अहिलेसम्म क्षमा गरिरहनुभएझैँ यी मानिसहरूको अधर्म क्षमा गर्नुहोस्।”  बेचैन वा व्याकुलता र विद्रोहलाई अनुग्रहद्वारा भित्रैदेखि सामना गरिन्छ। क्षमा पाउँदा नयाँ जीवनको सुरू हुन्छ।

तर त्यसको मोल नभएको होइन। अनुग्रह कहिल्यै पनि सस्तो वा सित्तैँमा आउँदैन। मानिसहरूलाई क्षमा दिइएतापनि तिनीहरूको विद्रोहको नतिजा भोग्नै पर्ने हुन्छ। अब त्यस पुस्ता प्रतिज्ञा गरिएको देशमा पस्न नपाउने भएका छन् (गन्ती १४:२०-२३)।

तैपनि परमेश्वरले तिनीहरूलाई अर्को ३८ वर्षसम्म उजाडस्थानमा सम्हाल्नुहुनेछ। उहाँले तिनीहरूलाई ख्वाउहुन्छ। पवित्रस्थानबाट तिनीहरूसँग उहाँ बोल्नुहुनेछ। उजाडस्थानमा उहाँ तिनीहरूको साथ हुनेछन्। अनि तिनीहरू मर्नेछन्। अनि नयाँ पुस्ताले तिनीहरूको राँको बोकेर प्रतिज्ञा गरिएको देशमा जानेछन् र विश्राम पाउनेछन्।

`यसो हेर्दा यो परमेश्वरले न्याय गर्नुभएको देखिन्छ। तर खास गरेर यो अनुग्रह नै थियो। यदि तिनीहरूले परमेश्वरमाथि भरोसा राख्न नसिकिकन यस विद्रोही पुस्ताले शक्तिशाली सहरीय राज्यमाथि विजय पाउन सक्थ्यो र? तिनीहरू आफै अन्धकारमा भौँतारिएका छन् भने तिनीहरू अरू जाति वा राष्ट्रको निम्ति कसरी ज्योति हुनसक्छ र? पापबाट क्षमा पाइएतापनि तपाईँले कस्ता कडा पाठहरू सिक्नुभएको छ?`