---
title:  जाने आउने भएको सडक
date:  16/09/2021
---

योना आवश्यकताभन्दा बढि समस्या भएको व्यक्ति देखिन्छ। निनभे सहर खतरापूर्ण थियो। तर योनाको कथामा परमेश्वरको निम्ति निनभे समस्या भएको देखाइएको छैन। त्यहाँका मानिसहरूले योनाको सन्दैश बुझ्छन् र तुरन्तै पश्चाताप गर्छन्। (सृष्टिकर्ता परमेश्वरलाई विश्वास नगर्ने वा आस्था नराख्नेहरूलाई आफू कस्तो दुष्ट रहेछौँ भनेर थाहा पाउँदा पाउँदै पनि त्यसलाई सुधार गर्ने नैतिक वाध्यता आफूमा नभएको ठान्दछन्। तर बेला बेलामा सङ्कट वा महामारी जस्तो आपद आएको बेलामा आफू सुधारिन चाहेकोचाहिँ देखाउँछन्। तर यस कथामा योनाको चेतावनीप्रति संवेदनशील भएर अति क्रुर नाउँ चलेका निनभेका मानिसहरू पश्चाताप गर्छन्। यो सहर आधुनिक इराकको मोसुल भन्ने क्षेत्रमा पर्छ। युद्धमा ध्वस्त भएको निनेभे अहिले भग्नावशेष थुप्रोमा पुरिएको छ। अर्थात् पश्चाताप गरेका निनभेहरूले पश्चातापलाई निरन्तरता नदेखाएको देखिन्छ-अनुवादकको थप)।

जेभएतापनि हाम्रो कथाको मूल पात्र र प्रचारक योनाको सन्देशले निनभेहरू पश्चाताप गरेतापनि योनाले तिनीहरूको पश्चातापको फाइदा उठाएर तिनीहरूका हृदयहरू सृष्टिकर्ता परमेश्वरतिर जागृत गराउने भूमिका उनले खेलेको देखिन्दैन। यस निनभेको मिशन कथामा योना कमजोर तथा प्रगतिशील नभएको प्रचारक भएको देखाउँछ। परमेश्वरले आनाकानी गर्ने अगमवक्ता योनालाई निनभेमा काम गर्न खटाउनु भएको थियो किनभने निनभेका मानिसहरूमात्र परमेश्वरको सन्देश सुन्न आवश्यक थिएन उनले पनि व्यक्तिगतरूपमै परमेश्वरको प्रेम र अनुग्रहको अनुभव गर्न आवश्यक थियो।

`नयाँ करारको एउटा छोटो पत्र यहूदा पढ्नुहोस्। "परमेश्वरको प्रेममा हामी रहिरहन" (यहूदा २१) आह्वान गरिएको छ। त्यसको अर्थ के हो?`

हेर्नुहोस्, "१ येशू ख्रीष्टको दास, याकूबको भाइ यहूदाबाट– बोलाइएकाहरू, अर्थात् परमेश्वर पितामा प्रियहरू र येशूको निम्ति ख्रीष्टमा सुरक्षित राखिएकाहरूलाई: २ कृपा, शान्ति र प्रेम तिमीहरूमा प्रशस्त हुँदैजाओस्।  ३ प्रिय हो, हामी सबै सहभागी भएका उद्धारको विषयमा लेख्न म साह्रै उत्सुक भएको छु, त्यसैले सन्तहरूलाई सदाकालको निम्ति सुम्पिएको विश्वास रक्षा गर भन्ने निवेदन गर्न तिमीहरूलाई लेख्न मैले आवश्यक ठाने। ४ किनकि धेरै अघिदेखि नै दण्डका भागीदार ठहरिएका कोही-कोही मानिसहरू गुप्त रूपले तिमीहरूका माझमा पसिसकेका छन्। यिनीहरू ईश्वरहीन मानिसहरू हुन्, जसले हाम्रा परमेश्वरको अनुग्रहलाई विलासितामा परिणत गरेका छन्, र हाम्रा एकमात्र स्वामी र प्रभु, येशू ख्रीष्टलाई इन्कार गर्छन्। ५ तिमीहरूले यी सब कुरा एक पल्ट जानेकै थियौ, तापनि अहिले म तिमीहरूलाई याद दिलाउन चाहन्छु, कि मिश्रदेशबाट बचाएर ल्याइएका मानिसहरूमध्ये विश्वास नगर्नेहरूलाई परमप्रभुले पछिबाट नष्ट पार्नुभयो। ६ आफ्नो अधिकारको मर्यादा कायम नराखेर उचित वासस्थान त्याग्ने स्वर्गदूतहरूलाई उहाँले पातालको अन्धकारमा न्यायको त्यस ठूलो दिनसम्म अनन्त बन्धनमा राख्नुभएको छ, ७ जसरी सदोम र गमोरा र तिनका आसपासका सहरहरू, जुनहरू व्यभिचार गरेर अस्वाभाविक कामवासनामा फसेका थिए, तिनीहरू अनन्त अग्निको दण्ड भोगेर उदाहरण बनेका छन्। ८ त्यसै गरी सपना देख्ने यी मानिसहरूले आफ्ना शरीरलाई अशुद्ध तुल्याउँछन्, अधिकार इन्कार गर्छन् र स्वर्गीय प्राणीहरूको निन्दा गर्छन्। ९ तर प्रधान दूत मिखाएलले पनि मोशाका लाशको विषयमा दियाबलससँग विवाद गर्दा त्यसलाई निन्दापूर्ण दोष लाउन साहस नगरी “प्रभुले तँलाई हप्काऊन्” भनेथे। १० तर आफूले नबुझेका कुराहरूको यिनीहरू ठट्टा गर्छन्, र निर्बुद्धि पशुहरूले झैँ प्राकृतिक ज्ञानले जान्ने कुराहरूद्वारा नै यिनीहरूको विनाश हुन्छ। ११ तिनीहरूलाई धिक्कार छ! किनकि तिनीहरू कयिनको चालमा हिँड्छन्, लाभको खातिर बालामको भूलमा फस्दछन् र कोरहको विद्रोहमा जस्तै नष्ट हुन्छन्। १२ तिमीहरूका प्रीतिभोजमा यिनीहरू कलङ्क हुन्। किनकि यिनीहरू आफ्नै मात्र ख्याल राखी धन्दै नमानी बेसरी खान्छन् र पिउँछन्। तिनीहरू बतासले उड़ाइलैजाने पानीविनाको बादलसरह छन्, हिउँदका फलहीन वृक्षजस्ता, जो दुई पल्ट मरिसकेका र जरैसमेत उखेलिएका हुन्छन्। १३ तिनीहरू समुद्रका उर्लदा छालहरूजस्तै हुन्, जसले तिनीहरूका आफ्नै निर्लज्जताको फीँज उकेल्छन्। यी बत्तिएका दिशाहीन ताराहरूजस्ता छन्, जसका निम्ति पातालको अन्धकार अनन्तको लागि राखिएको छ। १४ आदमदेखि सातौँ पुस्ताका हनोकले पनि यी मानिसहरूका विषयमा यस्तो अगमवाणी बोलेका थिए, “हेर, परमप्रभु आफ्ना असंख्य पवित्र जनहरूसँग आउनुभयो, १५ सबैको इन्साफ गर्न, सबै मानिसहरूलाई दण्ड दिन, जसले अधार्मिक रीतिले भक्तिहीन कार्यहरू गरेका छन्, र ती भक्तिहीन मानिसहरूलाई दण्ड दिन जसले उहाँको विरुद्धमा कठोर कुरा बोलेका छन्।” १६ फतफताउनेहरू, असन्तोषीहरू, आफ्ना कुइच्छाअनुसार हिँड्नेहरू, घमण्डी कुरा बोल्नेहरू र लाभको निम्ति मानिसहरूको चापलूसी गर्नेहरू यी नै हुन्। १७ तर प्रिय हो, तिमीहरूले चाहिँ हाम्रा प्रभु येशू ख्रीष्टका प्रेरितहरूले अघिबाटै भनेका कुराहरू सम्झ। १८ तिनीहरूले भनेका थिए, “आखिरी समयमा आफ्नै भक्तिहीन वासनाको पछि लागेर गिल्ला गर्नेहरू हुनेछन्।” १९ फूट हाल्नेहरू, सांसारिक मानिसहरू र पवित्र आत्मा नभएका मानिसहरू यिनै हुन्। २० तर प्रिय हो, तिमीहरूचाहिँ तिमीहरूको अति पवित्र विश्वासमा दृढ़ हुँदैजाओ र पवित्र आत्मामा प्रार्थना गर। २१ आफैलाई परमेश्वरको प्रेममा राख र अनन्त जीवनको निम्ति हाम्रा प्रभु येशूको कृपाको प्रतीक्षा गर। २२ दोधारमा हुनेहरूलाई दया देखाओ, २३ अरूलाई आगोबाट तानी निकालेर बचाओ, कसै-कसैलाई दया देखाउँदा होशियार गर, पापमय स्वभावद्वारा बिटुलिएका वस्त्रसमेत घृणा गर। २४ अब, जसले तिमीहरूलाई पापमा फस्नदेखि बचाउन सक्नुहुन्छ, र जसले तिमीहरूलाई आनन्दसहित उहाँकै महिमाको सामने निष्कलङ्क प्रस्तुत गर्न सक्नुहुन्छ, २५ उही एकमात्र परमेश्वर, हाम्रा मुक्तिदातालाई येशू ख्रीष्ट हाम्रा प्रभुद्वारा महिमा, प्रभुत्व, पराक्रम र अधिकार युग-युग पहिलेदेखि आज र सदासर्वदा भइरहोस्। आमेन।"

नयाँ करारको छोटो पुस्तक यहूदाका लेखक यहूदाले पद २१मा हामीलाई यो सन्देश दिँदछन्, "आफैलाई परमेश्वरको प्रेममा राख (निरन्तरता देऊ) र अनन्त जीवनको निम्ति हाम्रा प्रभु येशूको कृपाको प्रतीक्षा गर" (रूपान्तरित)।

परमेश्वरको प्रेम र अनुग्रहको व्यक्तिगतरूपमा अनुभव गर्नु भनेको जीवनमा केवल एक पटकमात्र गरिने होइन। "परमेश्वरको प्रेममा आफूहरू रहिरहेको देखाउन" अरूतिर हात फैलाउन सकिरहनुपर्छ। अर्को पदहरूमा उनले भन्दछन् "२२ दोधारमा हुनेहरूलाई दया देखाओ, २३ अरूलाई आगोबाट तानी निकालेर बचाओ, कसै-कसैलाई दया देखाउँदा होशियार गर, पापमय स्वभावद्वारा बिटुलिएका वस्त्रसमेत घृणा गर।" अर्थात् "दया देखाउ" र "आगोबाट निकालेर अरूको उद्धार गर" भनेर येशूभक्तहरूलाई अनुरोध गरिएको छ।

`यहूदा २०-२३ फेर पढ्नुहोस्। यो योनाको कथासँग सम्बन्ध छ र हामीलाई पनि यसले के भनिरहेको छ?`

हेर्नुहोस्, "२० तर प्रिय हो, तिमीहरूचाहिँ तिमीहरूको अति पवित्र विश्वासमा दृढ़ हुँदैजाओ र पवित्र आत्मामा प्रार्थना गर। २१ आफैलाई परमेश्वरको प्रेममा राख र अनन्त जीवनको निम्ति हाम्रा प्रभु येशूको कृपाको प्रतीक्षा गर। २२ दोधारमा हुनेहरूलाई दया देखाओ, २३ अरूलाई आगोबाट तानी निकालेर बचाओ, कसै-कसैलाई दया देखाउँदा होशियार गर, पापमय स्वभावद्वारा बिटुलिएका वस्त्रसमेत घृणा गर।"

असेरियनहरू वा निनभेसँग आफ्नो सम्बन्ध कस्तो थियो वा तिनीहरूको बारेमा आफ्नो सोच कस्तो थियो भनेर सोच्ने समय योनाले सायद दिएका थिएनन् होला। तैपनि परमेश्वरले उनलाई निनभेमा जान अर्हाउनुभएको थियो। तिनीहरूलाई सायद योनाले मन नपराएको हुन सक्छ तर तिनीहरूलाई उनले कतिको घृणा गरेको थियो सो उनलाई थाहा नभएको हुनसक्छ। तिनीहरूप्रति वितृष्णा भएकोले नै तिनीहरूकहाँ जान नपरुन् भनेर नै उनी अत्यन्तै टाढा जान खोजेका थिए। (निनभेबाट टार्सस कमसेम ७२५ माइल वा १००० किलोमिटर भन्दा बेसी छ भनेर गुगलले बताउँछ। निनभे आधुनिक इराकमा छ भने टार्सस् युरोपको स्पेनमा छ)। वास्तविकरूपमा परमेश्वरले योनालाई निनभेमा गएर प्रचार गर भनेर अर्हाउनुभएतापनि स्वर्गमा तिनीहरू गएको उनलाई मन नपरेको हुनसक्छ वा स्वर्गमा तिनीहरू आफ्नो छिमेकी भएको सहन नसकेको पनि हुन सक्छ। परमेश्वरले प्रेम गर्ने जस्तो प्रेम योनाले सिकेका थिएनन्। परमेश्वरले निनभेका मानिसहरूलाई प्रेम गर्नुभएको र तिनीहरू उहाँको राज्यमा भएको उहाँको चाहनाले नै उहाँले योनालाई निनभेमा पठाउन चाहनुभएको थियो। तर परमेश्वरले योनालाई प्रेम गर्नुभएकोले नै उहाँले योनालाई बोलाउनुभएको थियो। जब परमेश्वर र योनासँगसँगै सहकर्मी भएर काम गर्छन् तब उहाँ चाहनुहुन्छ कि योना आफू जस्तै होस् र उहाँको चरित्रमा उनी हुर्कोस्। परमेश्वरको उद्धार गर्ने चाहनासँग सम्बन्ध राख्दै र उहाँको इच्छा पालन गर्न सकेमात्र योनाले सही विश्राम पाउँछ भन्ने पाठ उहाँले योनालाई सिकाउन खोज्नुभएको थियो। अरूहरूतिर हात बढाउने र तिनीहरूलाई हामीमा भएको विश्वास र आशालाई औँल्याउन सके हामीले पनि पक्का वा सही विश्राम पाउँछौँ भन्ने महसुस गर्नुपर्छ।

`अरूको मुक्तिको निम्ति तपाईँले कतिको समय दिनुहुन्छ? अझ आत्मिकरूपमा भन्ने हो भने अरूलाई प्रभुको बारेमा सुनाउँदा तपाईँको मन कस्तो हलुको भएको के महसुस गर्नुभएको छ? येशूमा सही विश्राम पाउने यो अनुभव के तपाईँले गर्न चाहनुहुन्न?`