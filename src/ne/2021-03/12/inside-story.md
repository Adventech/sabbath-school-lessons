---
title: कथा
date:  17/09/2021
---

####एक परमेश्वरको विरुद्धमा दुई जना मानिसहरू

_नियाङ्ग मुआङ्ग, २१, अमेरिकामा रहेकी शरणार्थी_

बाहिर अंध्यारो छँदै दश वर्षकी नियाङ्ग स्कूल जान उठिन्। उनलाई चिन्ता लागिरहेको थियो। हरेक दिन स्कूलदेखि उनी परेसान हुन्थ्यो। एक वर्ष अघि उनको परिवार म्यानमारबाट अमेरिकामा शरणार्थी भएर आएको थियो। तिनीहरू रहेको जर्जिया राज्यको स्कूल कडा थियो। उनले अङ्ग्रेजी राम्रोसँग बोल्दैनथी। उनका धेरै साथीहरू पनि थिएन। र अंध्यारोमै स्कूलमा उनी हिँडेर जानुपर्थ्यो। उनको बुबा रातमा काम गर्नुपरेकोले उनलाई स्कूल पुर्याउन सकेको थिएन। सानी बच्ची बहिनीलाई स्याहार गर्न आमा घरमै रहनुपर्दथ्यो। घरबाट बाहिर जानुभन्दा पहिले नियाङ्गले प्रार्थना गरेकी थिइन्। "हे प्रिय परमेश्वर, अर्को दिन पनि स्कूल सकाउन सहयोग गर्नुहोस्। गुरुआमासँग कचकच नगर्न मलाई सहयोग गर्नुहोस्। जब स्कूल जान्छु तब मलाई सुरक्षित राख्नुहोस्। आमेन," उनले प्रार्थना गरिन्।

आफ्नो गर्हौँ कालो झोला पछाडि बोकेर नियाङ्गले अंध्यारो सडकमा पाइला टेकिन्। यदि उनी छोटो बाटो गएको भए स्कूलमा १० मिनेटमै पुग्थि। केही घर र जङ्गल भएर उनी स्कूल पुग्नुपर्थ्यो। बाटोमा केही केटाकेटीहरू भेटेर सँगसँगै स्कूल जान सक्छ होला भनेर उनले सोचिन्।

जब जङ्गलबीच भएर उनी जाँदै थिइन् त्यसबेला कोही केटाकेटी पनि उनले भेटिनन्। चिसो हावा चलिरहेको थियो र रूखहरू अंध्यारो छायाँहरू जस्तै थिए।

अचानक दुई जना अल्गो मानिसहरू उनको अगाडि उभिए। एक जना मानिसले  सेतो कपडाको झोला उनको अगाडि ल्यायो। त्यो झोला खाली थियो। उनको सामु झोला तेर्स्याइयो। "नानी, हाम्रो निम्ति यो झोला एक छिन बोक त!" उसले सोध्यो।

यो अनौठो प्रश्न भनेर नियाङ्गले सोचिन्। उनी केही कदम पछाडि हटिन्। ती मानिसहरू उनको अगाडि बढे।

अरू केटाकेटीहरू पनि छोटो बाटो भएर स्कूल गएको होलाकि भनेर नियाङ्गले मनमा हडबडाएर सोचिन्। तर कोही पनि थिएन। उनले ती मानिसहरूलाई हेरिन्। त्यहाँ दुई जना मानिसहरूमात्र थिए र उनी एक्लै थिइन्। ती मानिसहरू अल्गो र मोटो थिए भने उनी छोटी र सानी थिइन्। के त्यो झोला उनले समात्ने त?

"अहँ," भनेर टाउको हल्लाउँदै उनी चिच्याइन्। पछाडि फर्केर उनी सकेसम्म छिटो दगुर्न थालिन्। ती मानिसहरू अचम्म माने। "नदगुर, नभाग!" एक जना मानिसले भन्यो। तर नियाङ्ग रोकिनन्। उनी डराएकी थिइन्। केटाकेटीहरूलाई अपहरण गरेको कथाहरू उनले सुनेकी थिइन्। उनलाई थाहा थियो कि ती मानिसहरूले उनलाई सजिलैसँग पक्रन सक्छ।

"प्रभु, मलाई सहायता गर्नुहोस् र बचाउनुहोस्," भनेर उनले प्रार्थना गरिन्। तिनीहरूले उनलाई कुनै समय पनि समात्न सक्छन् भनेर सोचिन्। आफू परमेश्वरसँग सबै ठिक भएको उनले चाहेकी थिइन्।

"यदी मैले केही गल्ती गरे मलाई क्षमा दिनुहोस्," भनेर उनले प्रार्थना गरिन्। ती मानिसहरू उनको पछाडि लागिरहेको छ कि भनेर पछाडि फर्केर हेरिन्। त्यहाँ कोही पनि थिएन। उनको मन ढुकढुक भइरहेको थियो। एक छिनपछि छोटो बाटो भएर केही केटाकेटीहरू आइरहेको देख्दा उनलाई ठूलो राहत भएको महसुस गरिन्। उनी अरू केटाकेटीहरूसँग स्कूल जान सकेकी थिइन्। उनको साथमा तीन जना साना केटाकेटीहरू थिए। तिनीहरू ती दुई जना मानिसहरू उभिएको ठाउँमा पुगे। त्यहाँ तिनीहरू थिएन। तिनीहरू गइसकेका थिए।

नियाङ्गले संतोषको सास फेरिन्।

"हे प्यारो प्रभु, मलाई बचाउनुभएकोमा तपाईँलाई धेरै धन्यवाद," उनले प्रार्थना गरिन्। ती ठूला मानिसहरू तिनीहरूभन्दा ठूलो परमेश्वरले जित्नु भएको थियो।

(अहिले नियाङ्गले साउथरन एडभेन्टिस्ट स्कूलमा दन्त चिकित्सक अध्ययन गर्दैछिन्। उनी त्यही कामद्वारा प्रभुको सेवा गर्ने अठोट गरेकी छिन्)।

- आन्ड्र्यु मेकचेस्नी