---
title:  तीन दिने विश्राम
date:  13/09/2021
---

परमेश्वरबाट भागेपछि वा उहाँले दिनुभएको जिम्मेवारलाई पन्छाउँदै आफू आराम गर्न अन्तै सुटुक्कै लुकेर जान्छन्। तर तिनी त झन समस्यै समस्यामा पो परे। उनी जहाज चढेर जहाजको मुनी मज्जासँग सुतेर बस्छन्। तर त्यो सुताइ क्षणिकको थियो। परमेश्वरले अलौकिक ढंगले उनको आरामलाई हस्तक्षेप गर्नुभयो। हुरीबतास पठाउनु भएर उनको विश्रामलाई बाधा पुर्याउनुभयो। जहाजका मानिसहरूले उनकै कारणले विपत्ती आएको भनेर ठम्याए र उनकै अनरोधमा उनलाई जहाजबाट फ्याँकियो। तर पानीको चिहानबाट उनलाई बचाउन परमेश्वरले ठूलो माछा पठाउनुभयो।

जब उनी माछाको पेटभित्र तीन दिन सुरक्षित हुन वाध्य पुर्यायो र मानौँ ती तीन दिन उनको निम्ति यस्तो विश्रामको अवसर थियो कि उनी परमेश्वरमाथि नै भर पर्नुको विकल्प नभएको उनले भेट्टाएका थिए। कहिलेकाहीँ हामीलाई पनि त्यस्तै वातावरणमा जाकिन पुग्छौँ जब संसारको कुनै थोकले होइन येशूलेमात्र हाम्रो आवश्यकता पूरा गर्नुहुन्छ भन्ने हामीलाई आत्मज्ञानमा पुर्याउँछ।

`माछाको पेटभित्र तीन दिनसम्म पौडी खेलेर सास फेरेर बाँच्न संघर्ष गरिरहेका  योना परमेश्वरको आवश्यकता र उहाँमाथि भरोसा राख्नुपर्ने रहेछ भन्ने होस  अचानक खोल्दछ। त्यसबेला समुद्धको गहिर्याइमा तैरिरहेको माछाको पेटभित्रबाट योनाले प्रार्थना गर्दछन्। (हो, कोही पनि मानिस परमेश्वरबाट कहीँ भाग्न सक्दैनन्। आफ्ना परिवार, देश, इस्टमित्र वा विश्वासी जनहरूबाट भाग्न सक्लान् तर परमेश्वरबाट कोही पनि लुक्न सक्दैनन्-भजन १३९:७-१२-अनुवादकको थप)। योनाको प्रार्थना कस्तो थियो र केको बारेमा उनले प्रार्थना गरेका थिए?`

हेर्नुहोस्, योना २:१-९ "१ योनाले माछाको पेटभित्रबाट परमप्रभु आफ्ना परमेश्वरलाई प्रार्थना गरे। २ तिनले भने,  “मैले आफ्नो सङ्कष्टमा परमप्रभुमा पुकारा गरें, र उहाँले मलाई जवाफ दिनुभयो। चिहानको गहिराइबाट सहायताको निम्ति मैले पुकारें, र तपाईंले मेरो क्रन्दन ध्यानसित सुन्नुभयो। ३ तपाईंले मलाई समुद्रको गहिराइभित्र, समुद्रको मुटुभित्रै फालिदिनुभयो, र प्रवाहहरू मेरा चारैतिर घुमे। तपाईंका सबै छालहरू र लहरहरूले मलाई डुबाए। ४ मैले भनें, ‘म त तपाईंको दृष्टिबाट निकालिएको छु,  तैपनि म फेरि तपाईंको पवित्र मन्दिरतिर हेर्नेछु’। ५ डुबाउने पानीले मलाई तर्सायो, समुद्रको गहिराइ मेरो चारैतिर थियो, समुद्रका झ्याउहरू मेरो टाउकोभरि बेहेरिएका थिए।  ६ म त डाँड़ाहरूका फेदीसम्मै तल डुबें, पृथ्वीले मलाई सदाको निम्ति थुनिदियो। तर हे परमप्रभु मेरा परमेश्वर, तपाईंले मेरो ज्यानलाई खाल्डोबाट उठाएर ल्याउनुभयो।  ७ “जब मेरो प्राण गलिसकेको थियो, तब मैले, हे परमप्रभु, तपाईंलाई सम्झें, र मेरो प्रार्थना तपाईंकहाँ उठ्यो, तपाईंको पवित्र मन्दिरभित्रै पुग्यो। ८ “जस-जसले व्यर्थका मूर्तिहरूतिर मन लगाउँछन्, तिनीहरूले पाउनुपर्ने अनुग्रहबाट तिनीहरू वञ्चित हुन्छन्। ९ तर म त धन्यवादको स्तुतिसहित तपाईंमा बलिदान चढ़ाउनेछु। मैले जे भाकल गरेको छु, सो म पूरा गर्नेछु। उद्धार परमप्रभुबाटै हुन्छ।”

समुद्रको छालमा तलमाथि र अत्यन्त गहिर्याइ र अत्यन्तै खतरापूर्ण वातावरणमा योना परिरहेका थिए। त्यस्तो भिषण परिस्थितिमा योना प्रार्थना गर्न पुग्छन् र परमेश्वरको पवित्रस्थानतिर नजर राख्दै उनी प्रार्थना गर्दै "तपाईँको पवित्र मन्दिर" भनेर त्यसको चाहना व्यक्त गर्दछन्। यहाँ के भइरहेको छ?

यहाँ योनाको प्रार्थनाको केन्द्रविन्दु परमेश्वरको मन्दिर थियो र हाम्रो प्रार्थनाको केन्द्रविन्दु पनि मन्दिरै हुनुपर्दछ। परमेश्वर पाउने स्थान केवल एक ठाउँमात्र तोकिएको छ भनेर पुरानो करारले बताउँछ, त्यो हो पवित्रस्थानमा (प्रस्थान १५:१७, २५:८)। परमेश्वरको पवित्रस्थान नै प्रार्थनाको केन्द्रविन्दु र उहाँसँग संवाद गर्ने थलो हो।

तर योनाले यरुशलेम मन्दिरको बारेमा चर्चा गरेको हामी पाउँदैनौँ। तर स्वर्गमा भएको पवित्र मन्दिरको बारेमा उनी कुरा गर्छन्। उनले यो महसुस गर्दछन्, "“जब मेरो प्राण गलिसकेको थियो, तब मैले, हे परमप्रभु, तपाईंलाई सम्झें, र मेरो प्रार्थना तपाईंकहाँ उठ्यो, तपाईंको पवित्र मन्दिरभित्रै पुग्यो" (योना २:७)। स्वर्गमा भएको पवित्रमन्दिरमा नै उनको आशाको अस्तित्व भएको थियो किनभने त्यहाँबाट परमेश्वर र उहाँले उपलब्ध गराउनुभएको मुक्ति सत्यरूपमा आउँदछन्।

योनाले अन्तमा आएर यो सत्य आत्मज्ञानलाई उनले बुझ्दछन्। उनले परमेश्वरको अनुग्रहलाई अनुभव गरेका थिए। उनलाई उद्धार गरिएको थियो। जब उनलाई माछाको मुखबाट ओक्लिदियो तब उनले आफू भगुवा भएतापनि परमेश्वरको प्रेमलाई बुझ्न सके। यताउती बरालिएर गएतापनि उनको लागि सुरक्षा भन्नु नै परमेश्वरको इच्छालाई खोज्नु हो

त्यसकारण, अन्तमा परमेश्वरले दिनुभएको काम उनले गर्न निर्णय गर्छन्। उनी बिदेशी राज्य र दुष्ट नै दुष्ट्याईँले भरिएको निनभेमा विश्वासलाई बोकेर जान्छन्। विदेशी अगमबक्ता आएर तिनीहरू कस्तो खराब थिए र तिनीहरूले के गर्ने भनेर तिनीहरूलाई प्रचार गर्दा उनलाई मन नपराउन सक्छन् तर अब उनलाई त्यसको पर्वाह भएन।

`हो, कहिलेकाहीँ केही कुराहरूको ताजा दृष्टिकोण बुझ्न हामी कतैकतै जानुपर्ने   हुन्छ। माछाको पेटबाट  अलौकिक ढंगले उद्धार गरिएका योनाको कथा अचाक्लिलाग्दो हुन सक्छ तर तपाईँ पनि आफ्नो नियमित परिस्थितिबाट निक्लेर जान कहिलेकाहीँ किन आवश्यकता पर्दछ ताकि कुनै नौलो कुरालाई अर्कै दृष्टिकोणले तपाईँले हेर्न सक्ने गराउँछ?`