---
title: वेचैन अगमवक्ता
date:  11/09/2021
---

### यस अध्यायका मूल पदहरू
योना १-४, यर्मिया २५:५, इजिएल १४:६, प्रकाश २:५, लूका ९:५१-५६ र यहूदा १-२५।

> <p>यस अध्यायको मूल सार पद</p>
> "तर निनवे सहरमा एक लाख बीस हजारभन्दा बढ्ता मानिसहरू छन्, जसले दाहिने र देब्रे हातै चिन्न सक्दैनन्, र त्यसमा धेरै गाईबस्तुहरू पनि छन्। के मैले त्यस ठूलो सहरको निम्ति फिक्री नगरूँ?”  (योना ४:११)।

बाइबलमा धेरै घतलाग्दा कथाहरू छन्। तिनीहरूमा योनाको कथा पनि अत्यन्तै घतलाग्दो छ। योना, परमेश्वरको अगमवक्ता रे, परमेश्वरले नै व्यक्तिगतरूपमा बोलाउनुभएको- अब के? परमेश्वरको बोलाहतबाट उनी भाग्छन्। अनि अत्यन्तै नाटकिय पाराले उनको दिमागलाई परिवर्तन पारिदिन्छ र परमेश्वरले जे भन्नुभयो सो गर्छन्, तर केको लागि? परमेश्वरको साक्षी बन्न बोलाइएको योनाको सन्देश सुनेर मानिसहरू पश्चाताप गर्छन् र तिनीहरू बिनाश हुनुबाट जोगाइन्छ तर योनाको गुनासो?

यहाँ परमेश्वरकै अगमबक्ता भएका व्यक्तिले बेचैनता र अशान्ती र दिग्दारीपना परमेश्वरसँग चिच्याउँछन्, "त्यसकारण, हे परमप्रभु परमेश्वर मेरो ज्यान लिनुहोस् किनभने मलाई त बाँच्नुभन्दा मर्नु नै असल छ!" (योना ४:३ रूपान्तरित)।

योनाको कथा कुनै मनगढन्ते वा काल्पनिक होइन किनभने येशू आफैले पनि उनको कथालाई यसरी सम्बोधन गर्नुभएको थियो, "३९ उहाँले तिनीहरूलाई जवाफ दिनुभयो, “दुष्ट र व्यभिचारी पुस्ताले चिन्ह खोज्दछ। तर यस पुस्तालाई योना अगमवक्ताको चिन्हबाहेक अरू चिन्ह दिइनेछैन। ४० किनकि जसरी योना ठूलो माछाको पेटभित्र तीन दिन र तीन रात थिए, उसरी नै मानिसको पुत्र पनि पृथ्वीको गर्भमा तीन दिन र तीन रात रहनेछ। ४१ निनवेका मानिसहरू न्यायको दिनमा यस पुस्ताको साथ खड़ा हुनेछन्, र यसलाई दोषी ठहराउनेछन्, किनकि तिनीहरूले योनाको प्रचारमा पश्चात्ताप गरेथे, तर हेर, योनाभन्दा महान् कोही यहाँ छ" (मत्ती १२:३९-४१)। हो, येशू योनाभन्दा महान् हुनुहुन्छ! तर यदि उहाँ योनाभन्दा महान् हुनुभएन भने उहाँ हाम्रो मुक्तिदाता हुन सक्ने थिएन।

योनाको बेचैनता र अशान्तिपनाबाट हामी के सिक्न सक्छौँ यस अध्यायमा हामी नियाल्नेछौँ।