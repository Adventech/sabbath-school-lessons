---
title:  क्रोधित, बेचैन सुसमाचार प्रचारक
date:  15/09/2021
---

दुर्भाग्यवस योनाको कथा अध्यया ३ बाट टुंगिन्दैन।

`योना ४:१-११ पढ्नुहोस्। योनाको समस्या के थियो? उसको कमजोरी स्वभावबाट हामीले के पाठ सिक्न सक्छौँ?`

हेर्नुहोस्, "१ तर योनालाई यो साह्रै मन परेन, र तिनलाई रीस उठ्यो। २ अनि तिनले परमप्रभुलाई यसो भनेर प्रार्थना गरे, “हे परमप्रभु, म आफ्नो घरमा छँदै के मैले यही कुरा भनेको थिइनँ र? यसैकारणले त तर्शीशमा भागेर जान मैले आतुरी गरेको थिएँ। तपाईं अनुग्रहकारी र करुणामय, रीस गर्नमा धैर्यवान्, दयामा प्रशस्त, र दु:ख दिनुमा बेखुशी हुनुहुने परमेश्वर हुनुहुन्छ भनी मैले जानेको थिएँ। ३ अब हे परमेश्वर, मेरो प्राण लिनुहोस्, किनभने मेरो निम्ति बाँच्नुभन्दा त मर्नु नै असल छ।”  ४ तर परमप्रभुले जवाफ दिनुभयो, “के रीस गर्न तिम्रो हक छ र?”  ५ तब योना सहरबाट निस्केर त्यस सहरका पूर्वपट्टिको एउटा ठाउँमा गएर बसे। तिनले त्यहाँ एउटा छाप्रो बनाए, र त्यस सहरलाई के हुँदोरहेछ सो हेर्नलाई त्यसैको छायामा बसे। ६ तब परमप्रभु परमेश्वरले एउटा लौका उमार्नुभयो, र योनाको शिरमा त्यो छाया होस् र तिनको दु:खहरण होस् भनेर त्यसलाई बढ़ाउनुभयो। यसैले लौकाको कारण योना अत्यन्तै खुशी भए। ७ तर भोलिपल्ट बिहान उज्यालो हुँदा परमेश्वरले एउटा कीरालाई खटाउनुभयो, र त्यसले त्यस लौकालाई खाइदियो, र त्यो ओइलाइहाल्यो। ८ सूर्य उदाएपछि परमेश्वरले पूर्वदेखि पोल्ने बतास चलाइदिनुभयो, यतिसम्म कि घाम टन्टलापुरसित योनाको टाउकोमा पर्यो र तिनी मूर्च्छा परे, र मर्ने इच्छा गरेर भने, “मेरो निम्ति बाँच्नुभन्दा त मर्नु नै असल छ।”  ९ तर परमेश्वरले योनालाई भन्नुभयो, “के लौकाको कारण रिसाउनु तिम्रो हक छ?” तिनले भने, “मेरो हक छ। म मरुञ्जेलसम्मै रिसाउँछु।”  १० तर परमप्रभुले भन्नुभयो, “तिमीले नस्याहारेको अथवा नउमारेको यस लौकाको लागि यति चिन्तित भयौ। एकै रातमा बढ़्यो, र एकै रातमा नष्ट पनि भयो। ११ तर निनवे सहरमा एक लाख बीस हजारभन्दा बढ्ता मानिसहरू छन्, जसले दाहिने र देब्रे हातै चिन्न सक्दैनन्, र त्यसमा धेरै गाईबस्तुहरू पनि छन्। के मैले त्यस ठूलो सहरको निम्ति फिक्री नगरूँ?”

आफूले प्रचार गरेको सन्देशले ठूलो सफलता पाएकोले योना परमेश्वरसँग पो रिसाँउदो रहेछ। सबैले आफूलाई मूर्ख भन्ला भनेर योनाले चिन्ता गर्दछन्। उहाँको अगमवक्तासँग परमेश्वरले समय लिएर कुरा गर्नुभएको हामी देख्दछौँ। निनभे सहर आफूले भनेको अनुसार ध्वस्त नभएकोले उनी सानो बच्चा जस्तो रिसले उफ्रन्छन्।

परमेश्वरका सत्य भक्तहरू वा अगमवक्ताहरू पनि केही कुरामा बढ्नु र आफ्ना कमजोरी हटाउनु आवश्यक छ भन्ने कुरा योनाको कथाबाट बुझ्नुपर्दछ।

"आफ्ना दुष्ट कामहरूबाट निनभे सहरका मानिसहरू खरानी र भाङ्ग्रा ओढेर पश्चाताप गर्दा परमेश्वरको लक्ष्य त्यस सहरलाई ध्वस्त हुनुबाट बचाउनु थियो सो पूरा भएको थियो। परमेश्वरको अचम्मको अनुग्रह थाहा पाएपछि खुशी हुनुपर्नेमा योना पहिलो हुनुपर्दथ्यो। तर आफूलाई झुठो प्रचारक वा अगमबक्ता भनेर मानिसहरूले गिल्ला गर्ने सम्भाव्यताप्रति उनी चिन्तित भएर उनको दिमाम त्यसैमा खेलाउन दिएको थियो। आफ्नो इज्जत र प्रतिष्ठालाई जोगाउन उत्सुक भएको योनाले त्यस दुष्ट सहरमा भएका मानिसहरूको महान् मूल्यतालाई भुलेका थिए।"-एलेन जी ह्वाइट, प्रोफेट एण्ड किङ्गस्, पृ. २७१बाट रूपान्तरित।

आफ्नो धैर्यता उहाँको अगमवक्ताप्रति देखाउनुभएको अत्यन्तै अचम्मलाग्दो छ। आफ्नो अनुग्रहलाई देखाउन उहाँले योनालाई प्रयोग गर्ने उहाँको नियत थियो। जब उनी भाग्छन् तब उहाँले हुरीबतास पठाउनुभएर उनलाई माछाको पेटभित्र पार्नुहुन्छ ताकि उनी उहाँतिर फर्कुन्। अब योनाले भनेको अनुसार सहर नाश नभएकोले रिसले चुरमुर भएको र खराब मनस्थितिले अड्डा जमाएको योनालाई उहाँले भन्नुहुन्छ: "के तिमी रिसाउनु उचित छ?" (योना ४:४ रूपान्तरित)।

`लूका ९:५१-५६ पढ्नुहोस्। यसमा दिएको विवरणमा योनाको कथासँग कसरी मिल्दछ?`

हेर्नुहोस्, "५१ उहाँको स्वर्गारोहणको दिन नजिकै आइपुग्दा उहाँले यरूशलेमतिरै जाने अठोट गर्नुभयो। ५२ अनि उहाँले समाचार लाने मानिसहरूलाई पहिलेबाटै पठाउनुभयो। तिनीहरू गए, र उहाँको निम्ति सबै कुरा तयार पार्नलाई सामरीहरूको एउटा गाउँमा पसे। ५३ तर यरूशलेमतिर जाने उहाँको दृढ़ विचार थाहा पाएर तिनीहरूले उहाँलाई स्वागत गरेनन्। ५४ तब यो देखेर उहाँका चेलाहरू याकूब र यूहन्नाले भने, “प्रभुज्यू, के तपाईं चाहनुहुन्छ कि स्वर्गबाट आगो बर्साएर यिनीहरू भस्म होऊन् भनी हामी आज्ञा गरौं?” ५५ तर फर्केर उहाँले तिनीहरूलाई हप्काउनुभयो। ५६ अनि उहाँहरू अर्को  गाउँतिर जानुभयो।

"परमेश्वरले संसारलाई यस्तो प्रेम गर्नुभयो उहाँले आफ्नो एकमात्र पुत्रलाई दिनुभयो ताकि जसले उहाँलाई विश्वास गर्छ त्यो नाश नहुन् तर उसले अनन्त जीवन पाउन्" (यूहन्ना ३:१६ रूपान्तरित)। वा योनाको दिमागमा परमेश्वरले यो राख्नुहुन्छ "के त्यस महान् निनभे सहरप्रति म दया नदेखाउँ? त्यहाँ एक लाख बीस हजारभन्दा बेसी मानिसहरू छन् जसलाई के दायाँ हात वा बायाँ हात (वा के ठीक के बेठीक छ) सो छुट्याउन सक्दैन र त्यहाँ कतिपय बस्तुहरू पनि छन् के तिनीहरूप्रति मैले करुणा नदेखाउने?" ( योना ४:११ रूपमान्तरित)। हामी कति भाग्यमानी वा आभारी हुनुपर्दछ कि मानिसहरूको हृदय, दिमाग र नियतहरूलाई जाँच्ने, मूल्याङ्कन गर्ने र ठेगानामा लगाउने आखिरमा परमेश्वरनै हुनुहुन्छ।

`परमेश्वरमा भएको दया, करुणा, धैर्यता र सहनशीलता अरूलाई देखाउन हामीमा पनि हुन हामी कसरी सिक्ने? अर्थात् कमसेकम केही हदसम्म ती गुणहरूलाई कसरी आत्मसात् गर्ने?`