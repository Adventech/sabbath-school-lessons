---
title:  लक्ष्य पूरा हुन्छ
date:  14/09/2021
---

इस्राएलको सहरको तुलनामा निनभे एकदम ठूलो सहर थियो। यसको बिशालतालाई योना ३:३ले यसरी वर्णन गरिएको छ "योनाले परमप्रभुको वचन पालन गरेर निनवेमा गए। अब निनवे एक अत्यन्तै प्रख्यात सहर थियो। त्यो हेर्नलाई तीन दिन लाग्दथ्यो।"

`योना ३:१-१० पढ्नुहोस्। जब उनले प्रचार गरे तब त्यहाँका दुष्ट मानिसहरूको प्रतिक्रिया कस्तो थियो? अरूलाई परमेश्वरको बारेमा गवाही दिन प्रयास गर्न क्रममा योनाको कथाबाट हामीले के पाठहरू सिक्न सक्छौँ?`

हेर्नुहोस्, "१ तब परमप्रभुको वचन दोस्रो पल्ट योनाकहाँ आयो: २ “त्यस ठूलो सहर निनवेमा जा, र म जे समाचार तिमीलाई दिन्छु, सो त्यहाँ घोषणा गर्नु।” ३ योनाले परमप्रभुको वचन पालन गरेर निनवेमा गए। अब निनवे एक अत्यन्तै प्रख्यात सहर थियो। त्यो हेर्नलाई तीन दिन लाग्दथ्यो। ४ पहिलो दिन योना सहरभित्र पसे। तिनले यसो भनेर घोषणा गरे, “अबको चालीस दिनमा निनवे नष्ट हुनेछ” ५ निनवेका मानिसहरूले परमेश्वरमा विश्वास गरे। तिनीहरूले उपवासको घोषणा गरे, र तिनीहरूका ठूला-साना सबैले भाङ्ग्रा लगाए। ६ जब त्यो खबर निनवेका राजाकहाँ पुग्यो, तब उनी आफ्नो सिंहासनबाट उठे, उनले आफ्नो राजपोशाक फुकाले र भाङ्ग्रा लगाएर खरानीमा बसे। ७ तब उनले निनवेमा यसो भन्ने घोषणा गरे। “राजाको र भारदारको उर्दीअनुसार: कुनै मानिस वा पशु, गाई-गोरु वा भेड़ाबाख्रा, कसैले केही खानेकुरा नखाओस्, न त केही पिओस्। ८ तर मानिस र पशुले भाङ्ग्रा लगाऊन्, र परमेश्वरमा पुकारा गरून्। तिनीहरू आफ्ना कुमार्गबाट फर्कून्, तिनीहरूले गर्ने उपद्रव त्याग गरून्। ९ कसले जान्दछ? परमेश्वरले मन नरम गर्नुहोला र दया गरेर आफ्नो भयानक रीसबाट फर्कनुहोला। यसरी हामी नष्ट हुनेछैनौं।” १० तिनीहरूले के गरे र कसरी तिनीहरू आफ्ना कुमार्गबाट फर्केर आए भन्ने परमेश्वरले देख्नुभयो। तब उहाँलाई दया आयो, र तिनीहरूलाई सर्वनाश गर्छु भनी गर्नुभएको धम्कीअनुसार उहाँले गर्नुभएन।

त्यस ठूलो सहरमा तलमाथि गर्दै योनाले परमेश्वरको चेतावनीको त्यहाँका मानिसहरूलाई घोषणा गर्छन्, "अबको चालिस दिनमा निनेभ सहरको सर्वनाश हुनेछ!" (योना ३:४)। उनको सन्देशको विषयबस्तु निर्णायक थियो। उनले अरू के के वचनहरू प्रचार गरे त्यसको विस्तृत विवरण हामीलाई थाहा छैन यद्यपि उनको त्यो सन्देश सुन्न चाहने मानिसहरूका कानहरूमा पर्दछ र निनभेका सारा जनसमूदाय एक भएर उनको चेतावनीलाई विश्वास गर्दछन्।

पूर्विय देशको चलन अनुसार नै निनभेका राजाले यस्तो उर्दी जारी गर्दछ कि उनको हृदय पनि परिवर्तन भएको थियो भनेर देखाइएको थियो। प्रत्येक मानिस र पशुसमेतले उपवाश बस्नु र शोक मनाउनु भनेर राजाले अध्यादेश जारी गर्दछन् (पशुले कसरी शोक मनाए र उपवास बसे त्यस पदले हामीलाई भनेको छैन)। राजा आफ्नो सिंहासनबाट तल ओर्लन्छन् र जमिनको माटो बसेर भाङ्ग्रा ओढ्छन्। यसले राजा कतिसम्म झुकेका थिए भनेर देखाउँदछ।

`राजाको आदेशमा के तत्वहरू समावेश भएका छन्, कि उनी हृदयदेखि नै पश्चाताप गर्नु भनेको के हो सो उनले बुझेका थिए भनेर देखाउँदछ?`

हेर्नुहोस्, योना ३:६-९ र त्यसलाई तुलना गरेर  अरू पदहरू पनि। "६ जब त्यो खबर निनवेका राजाकहाँ पुग्यो, तब उनी आफ्नो सिंहासनबाट उठे, उनले आफ्नो राजपोशाक फुकाले र भाङ्ग्रा लगाएर खरानीमा बसे। ७ तब उनले निनवेमा यसो भन्ने घोषणा गरे। “राजाको र भारदारको उर्दीअनुसार: कुनै मानिस वा पशु, गाई-गोरु वा भेड़ाबाख्रा, कसैले केही खानेकुरा नखाओस्, न त केही पिओस्। ८ तर मानिस र पशुले भाङ्ग्रा लगाऊन्, र परमेश्वरमा पुकारा गरून्। तिनीहरू आफ्ना कुमार्गबाट फर्कून्, तिनीहरूले गर्ने उपद्रव त्याग गरून्। ९ कसले जान्दछ? परमेश्वरले मन नरम गर्नुहोला र दया गरेर आफ्नो भयानक रीसबाट फर्कनुहोला। यसरी हामी नष्ट हुनेछैनौं।”, यर्मिया २५:४-६ "४ परमप्रभुले आफ्ना सबै दास, अगमवक्ताहरूलाई यसो भनी घरीघरी पठाउनुभए तापनि तिमीहरूले सुनेनौ, अथवा तिमीहरूले ध्यान दिएनौ। ५ तिनीहरूले भने, “तिमीहरू हरेक आफ्नो खराब चाल र खराब व्यवहारदेखि फर्क, र परमप्रभुले तिमीहरू र तिमीहरूका पिता-पुर्खाहरूलाई सदासर्वदाको लागि दिनुभएको देशमा बस्न पाउँछौ। ६ पराई देवताहरूका सेवा र पूजा गर्नलाई तिनीहरूका पछि नलाग। तिमीहरूका हातले बनाएका कामबाट मलाई रीस नउठाओ। तब म तिमीहरूको केही नोक्सानी गर्नेछैनँ।” , इजिएल १४:६ “यसकारण इस्राएलको घरानालाई भन्, ‘परमप्रभु परमेश्वर यसो भन्नुहुन्छ: पश्चात्ताप गर! आफ्ना मूर्तिहरूदेखि फर्किआओ, र आफ्ना सबै घिनलाग्दा व्यवहारहरू परित्याग गर!" र प्रकाश २:५ "यसकारण कहाँबाट तिमी खसेका छौ, सो सम्झ, र पश्चात्ताप गर, अनि तिमीले पहिले गरेका काम गर, नत्रता म तिमीकहाँ आएर, तिमीले पश्चात्ताप गरेनौ भने, तिम्रो सामदान त्यसको ठाउँबाट हटाउनेछु।"

जुन आदेश राजाले दिए त्यसमा ठीक ईश्वरीय शिक्षाले भरिएको थियो। त्यसमा पश्चाताप भनेको के हो सो देखाइएको थियो। जब योनाले प्रचार गरेका थिए पवित्र आत्माले पनि निनभेका मानिसहरूको हृदयमा काम गरिरहेको हुनुपर्दछ जसले गर्दा तिनीहरूका हृदयहरू पग्लिएका थिए।

इस्राएलीहरूलाई देखाइएको, सुनाइएको र अनुभव गराइएको परमेश्वरको अगुवाइ र कोमलताका कथाहरू निनभेका मानिसहरूलाई थाहा थिएन। तैपनि तिनीहरूले  योनाको सन्देशलाई सकारात्मकरूप ग्रहण गरे। वास्तविकरूपमा तिनीहरूले भनिरहेका थिए जुन अत्यन्तै प्रभावकारी थियो, "परमेश्वरको दया र करुणामा हामी आफूहरूलाई लम्पछार पारौँ, हामीहरूका काम र उपलब्धीहरूमा होइन! परमेश्वरको भलाई र उहाँको अनुग्रहमा हामी पूरा भरोसा राखौँ।"

तर अनौठो कुरो त यो थियो कि परमेश्वरको अनुग्रह जुन आफूले व्यक्तिगतरूपमा अनुभव गरेतापनि त्यो केवल केही सिमित जाति वा व्यक्तिको लागिमात्र थियो भनेर योनाले बुझेका थिए।

`येशूभक्तको जीवनमा पश्चाताप किन निर्णायक अनुभव हुनुपर्दछ? हामी हाम्रा पापहरूबाट पश्चाताप गर्नु भनेको सही रूपमा के हो? कतिपय समयमा त्यही पाप हामी बारम्बार दोहोर्याइरहेका हुन्छौँ र त्यसको निम्ति पश्चाताप गरिरहन किन जरुरी छ?`