---
title:  भगुवा अगमवक्ता
date:  12/09/2021
---

वास्तविकरूपमा भन्ने हो भने योना अत्यन्तै सफल प्रचारक थिए। यस कुरालाई हामीले अचम्म मान्नै पर्छ। तर त्यसै बखत सुरूमा परमेश्वरको बोलाहतलाई आनकानी गर्ने प्रचारक पनि थिए। योनाले जे गरिरहेका थिए परमेश्वरको अचानक बोलहतले उनको काममा ठूलो रूपमा बाधा आएको वा हस्तक्षेप भएको थियो। परमेश्वरको जुआ आफ्नो काँधमा बोकेर उहाँको जुआ सजिलो र हलुको छ (मत्ती ११:३०) भनेर पत्ता लगाउनुको सट्टा उनले आफ्नै विश्राम खोजे  त्यो पनि परमेश्वरले जानु भन्ने ठाउँमा नगइकन विपरित दिशातर्फ भागेर।

`परमेश्वरले उनलाई कहाँ जानु भनेर बोलाउनुभएको ठाउँमा नगएर उनी कहाँ गए जहाँ उनले शान्ति र विश्रामको आशा गरेका थिए? उनको निम्ति त्यो कतिको राम्रो भयो त?`

हेर्नुहोस्, योना १ "१ परमप्रभुको यो वचन अमित्तैका छोरा योनाकहाँ आयो: २ “त्यस ठूलो सहर निनवेमा जा, र त्यसको विरुद्धमा प्रचार गर्, किनभने त्यसको दुष्ट्याइँ मेरो सामु आएको छ।”  ३ तर योना परमप्रभुबाट भागे र तर्शीशतिर लागे। तिनी तल योप्पा सहर गए, र त्यहाँ तिनले तर्शीशमा जाने एउटा जहाज भेट्टाए। परमप्रभुबाट भाग्न तर्शीश जानलाई जहाजमा भाड़ा दिएर तिनी चढ़े। ४ तब परमप्रभुले समुद्रमा एउटा ठूलो बतास चलाउनुभयो, र यस्तो प्रचण्ड आँधी चल्यो कि त्यसले जहाजलाई नष्ट गर्लाजस्तै भयो। ५ सबै नावीकहरू डराए, र प्रत्येकले आफ्नो देवताको पुकारा गर्यो। अनि तिनीहरूले जहाज हलुङ्गो बनाउनलाई व्यापारका मालहरू समुद्रमा फाले। तर योनाचाहिँ जहाजको तल्लो तलामा गएका थिए, र त्यहाँ तिनी भुसुक्क निदाए। ६ जहाजका कप्तान तिनीकहाँ आएर भने, “कसरी सुत्न सकेको! उठेर तिम्रा परमेश्वरलाई पुकार। शायद उहाँले हाम्रो ख्याल राख्नुहुनेछ र हामी नष्ट हुनेछैनौं।”  ७ तब नावीकहरूले आपसमा भन्न लागे, “आओ, यस आपत्तिको जिम्मावार को रहेछ, सो जान्नलाई हामी चिट्ठा हालौं।” तिनीहरूले चिट्ठा हाले, र चिट्ठा योनाको नाउँमा पर्यो। ८ तब तिनीहरूले तिनलाई सोधे, “हामीलाई भन, हामीमाथि यो आपत् ल्याउन को जिम्मेवार छ? तिम्रो काम के हो? तिमी कहाँबाट आएका हौ? तिम्रो देश कुन हो? तिमी कुन जातिका हौ?”  ९ तिनले जवाफ दिएर भने, “म एक हिब्रू हुँ, अनि म स्वर्गका परमेश्वरको आराधना गर्दछु, जसले समुद्र र जमिन दुवै बनाउनुभयो।” १० यस कुराले तिनीहरू डराए र तिनलाई सोधे, “तिमीले के गरेका छौ?” (अघि नै यो कुरा बताएका हुनाले तिनी परमप्रभुको सामुन्नेबाट भागेका रहेछन् भन्ने तिनीहरूलाई थाहा थियो।) ११ समुद्रका छालहरू झन्-झन् प्रचण्ड हुँदैथिए। यसैले तिनीहरूले सोधे, “तिमीलाई अब हामीले के गरेदेखि समुद्र हाम्रा निम्ति शान्त होला?” १२ तिनले जवाफ दिए, “मलाई उचालेर समुद्रमा फालिदेओ, र समुद्र शान्त हुनेछ। किनकि मेरै कारणले गर्दा तिमीहरूमाथि यो प्रचण्ड आँधी चलेको हो भन्ने म जान्दछु।” १३ तापनि जहाजलाई किनार लगाउनलाई ती मानिसहरूले सकेसम्म खियाए, तर तिनीहरूले सकेनन्, किनकि तिनीहरूका विरुद्धमा समुद्र झन्-झन् खराब हुँदैगयो। १४ यसकारण तिनीहरूले परमप्रभुमा पुकारा गरेर भने, “बिन्ती छ, हे परमप्रभु, यस मानिसको ज्यान लिएको कारण हामीलाई मर्न नपरोस्, र एक निर्दोष मानिसका हत्याको दोष हामीलाई नलागोस्, किनकि हे परमप्रभु, तपाईंलाई जस्तो इच्छा लागेको थियो सो गर्नुभएको छ।” १५ तब तिनीहरूले योनालाई उचालेर समुद्रमा फालिदिए, र उर्लेको समुद्र शान्त भइहाल्यो। १६ यो देखेर ती मानिसहरूले परमप्रभुको अत्यन्तै भय माने, र तिनीहरूले परमप्रभुको निम्ति बलिदान चढ़ाए र उहाँमा भाकल गरे। १७ तर योनालाई निल्न परमप्रभुले एउटा ठूलो माछा जुटाउनुभयो, र तीन दिन र तीन रातसम्म योना त्यस माछाको पेटभित्र रहे।"

परमेश्वरले भन्नुभएकै बिपरित दिशातर्फ योना भाग्छन्। उनले परमेश्वरसँग आफूले के गरिरहेको सो पनि बताउँदैनन् न त स्पष्टिकरण नै दिन्छन्। कतिपय अगमबक्ताहरूलाई जब परमेश्वरले बोलाउनुभयो तब तिनीहरूले उहाँसँग तर्क गरेका थिए (उदाहरणमा हेर्नुहोस् प्रस्थान ४:१३)।

यो पनि घतलाग्दो छ कि परमेश्वरको निम्ति बोल्न उनलाई गरिएको आह्वान यो पहिलो पल्ट होइन। उनको बारेमा २ राजा १४:२५मा यसरी लेखिएको छ, "परमप्रभु इस्राएलका परमेश्वरले आफ्ना दास गात-हेपेरका अमित्तैका छोरा योना अगमवक्ताद्वारा भन्नुभएको वचनअनुसार लेबोहमातदेखि अराबाको समुद्रसम्म इस्राएलका सिमाना फेरि स्थिर गर्ने तिनी नै थिए।" त्यसबेला परमेश्वरले जे भन्नुभयो सो योनाले गरेको देखाउँछ। तर यसबेलाचाहिँ उनले नाईँ रे! किन?

ई.पू. आठौँ शताब्दीतिर योनाले इस्राएलमा सेवाकार्य गरिरहेका थिए। त्यसबेलाको इतिहास र पुरातत्वविदहरूका लेख अनुसार पौराणिक मध्यपूर्वमा नव-असेरियाका शासकहरूले शासन गरिरहेका थिए। तिनीहरूले मानिसहरूलाई अत्यन्तै क्रुरतरिकाले दबाएर शासन गरेका थिए। त्यसको ७५ वर्षपछि नव-असेरियन राजा सेनहरेबले यहूदामा आक्रमण गरेका थिए। इस्राएल र सामरिया असेरियाको काबुमा बीस वर्ष पहिले थिए। राजा हेजिकिया असेरियाको बिरुद्धमा खडा भएका स्थानीय राज्यहरूको गठबन्धनमा सामेल भएको थिए।

अब आफूले गरेका निष्ठुर व्यवहारको लेखाजोखा गर्ने समय असेरियाका जनहरू तयार हुनुपरेको थियो। राजा हेजकियाको दक्षिणमा रहेको अत्यन्तै बलियो र महत्त्वपूर्ण किल्ला भएको सहर लाकिशलाई असेरियाका सैनिकहरूले क्रुरतरिकाले हमला गरेर ध्वस्त बनाएका थिए। त्यसको विवरण बाइबलमा (२ राजा १८, यशैया ३६), असेरियाका ऐतिहासिक दस्तावेज र निनभेमा रहेको सेनहरेबको दरवारमा कोरेका चित्रहरूले नै तिनीहरू कस्तो निष्ठुर थिए भनेर हामीलाई बताउँदछ। किल्लाले मजबुत भएका ४६ सहरहरूका दुई लाखभन्दा वढि जनताहरूलाई युद्धबन्दी बनाएर ती सहरहरूलाई ध्वस्त पारेको सेनहरेबले दावी गरेका थिए भन्ने एउटा शिलापत्रमा छ। जब असेरियन राजाले लाकिश सहर कब्जा गरे तब हजारौँ मानिसहरूलाई युद्धबन्दी बनाएर यातना दिएका थिए। राजा हेजकियाको ठूलो समर्थक लाकिश सहरका  कतिपय मानिसहरूलाई जिउँदै छाला उप्काएर हत्या गरिएको थियो। बाँकि मानिसहरू असेरियामा दास बनाएर काम गर्न लगेका थिए।

त्यसबेलाको समयमा अमान्य भएतापनि असेसरियाका शासकहरू अत्यन्तै अचाक्लिलाग्दो निष्ठुर थिए। अनि त्यस क्रुर देशको राजधानी निनभेमा सन्देश दिन परमेश्वरले योनालाई पठाइरहनुभएको थियो। योना जान नचाहेको कुरामा अचम्म मान्नुपर्ने कुरो त थिएन।

`परमेश्वरबाट भाग्नु? के तपाईँले पनि कहिल्यै त्यस्तो गर्नुभएको छ? यदि छ भने तपाईँको निम्ति कति राम्रो भयो? त्यस भुलबाट तपाईँले के पाठ सिक्नुभयो?`