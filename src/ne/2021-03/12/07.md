---
title:  थप जानकारी
date:  17/09/2021
---

"जुन काम योनालाई परमेश्वरले दिनुभएको थियो त्यसमा उनमाथि भारी जिम्मेवारी राखिएको थियो। जुन परमेश्वरले आफ्नो सेवकलाई काम गर्न खटाउनुभएको थियो उनलाई सम्हाली राख्न र सफलता दिन उहाँ सक्षम् हुनुहुन्थ्यो। यदि अगमवक्ताले परमेश्वरको बोलाहतलाई सरासर मानेको भए उनले धेरै दु:ख र हण्डर खानुपर्ने थिएन र उनमा प्रसस्तमात्रामा आशिष खन्याइन्थ्यो। यद्यपि, योनाको आपदमा परमेश्वरले उनलाई त्याग्नुभएन। विभिन्न कष्टको श्रृङ्खला भोग्नुपर्दा र परमेश्वरको हस्तक्षेपले गर्दा अगमवक्ताको परमेश्वरमाथिको विश्वास र उद्धार गर्ने असिमित शक्तिमाथिको भरोसामा पुनर्जागरण भएको थियो।"-एलेन जी ह्वाइट, प्रोफेटस एण्ड किङ्गस्, पृ. २६६बाट रूपान्तरित।

"अत्यन्तै सरल र नम्र तरिकाले हजारौँ मानिसहरूकहाँ पुग्न सकिन्छ। अत्यन्तै बुद्धिजीवि ठानिएका, अत्यन्तै प्रतिभाशाली भनेर संसारले हेरिएका पुरुष र महिला पनि परमेश्वरलाई प्रेम गर्ने मानिसको बोली सुनेर ताजा भएको अनुभव गर्न सक्दछन्। त्यस खालका मानिसहरूलाई संसारका मानिसहरूले तिनीहरूको चासो बढाउन अत्यन्तै गहिरो कुराले आकर्षित गर्दछन्। त्यस्तै खालको आकर्षणद्वारा परमेश्वरलाई प्रेम गर्नेहरूले कुनै वनावटी नगरि स्वभाविकैरूपमा उहाँको प्रेम प्रस्तुत गर्न सक्दछन्।"-एलेन जी ह्वाइट, क्राइस्ट अबजेक्ट लेसनस्, पृ. २३२बाट रूपान्तरित।

**चिन्तनमनन**

`अ. परमेश्वरले दिनुहुने मुक्तिकोलाई मानिसहरूले स्वीकार गरोस् भनेर गवाही दिन खटाउँदा परमेश्वरको अगमवक्ता नै रिसाएका थिए। योनाको यो मनिस्थितिको भागलाई हामीले कसरी बुझ्ने? आफ्ना जनहरूप्रति परमेश्वरको धैर्यताको ज्वलन्त उदाहरणको बारेमा हामीले के भन्ने? परमेश्वरको  अगमवक्ता नै भन्नेहरूले आफूले पाएको आत्मज्ञानको ज्योतिको विपरित चल्छन् तर परमेश्वर तिनीहरूप्रति कस्तो धिरजी हुनुहुन्छ। यसले हामीलाई पनि धैर्य हुन के सिकाउँदैन र?`

`आ. परमेश्वरबाट टाढा हुनेहरूलाईमात्र उहाँ उद्धार गर्न चाहनुहुन्छ होइन तर उहाँका जनहरू परिवर्तन होस् भन्ने उहाँ चाहनुहुन्छ भनेर योनाको कथाले सिकाएको हामीले आभास् पाउँछौँ। हामीले परमेश्वरलाई चिनेपनि र उहाँको सत्यलाई जानेपनि हामीमा पनि नयाँ हृयद र नयाँ आत्मा कसरी पाउने? सत्यलाई जान्ने र सत्यले गर्दा जीवन परिवर्तन हुने कुरामा के भिन्नता छ?`

`इ. यहूदाको पुस्तक फेरि पढ्नुहोस्। त्यसमा अत्यन्तै महत्त्वपूर्ण सन्देश के छ र वर्तमान चर्चमा त्यसमा भएको सन्देश किन समयसापेक्षित छ?`

`ई. अरूहरूको मुक्तिको निम्ति काम गर्दा पाउने अनुभवले हामी आफैलाई पनि आत्मिकरूपमा कसरी असल हुनसक्छौँ वा रमाइलो मान्न सक्छौँ?`

`उ. जुनसुकै असल कारणले गर्दा वा सोच्दा योना निनभेमा नजान उचित देखिएतापनि उनी कस्तो गलत थिए भनेर परमेश्वरले उनलाई कसरी देखाउनुभयो? हामीले पनि अरूप्रति हाम्रो गलत भावना योनाले देखाएको जस्तै कसरी प्रतिबिम्बित गर्न सक्छौँ?`