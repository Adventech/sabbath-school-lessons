---
title: विश्रामको मोल
date:  17/07/2021
---

### यस अध्यायका मूल पदहरू
२ शमूएल ११:१-२७, २ शमूएल १२:१-२३, उत्पत्ति ३:१-८ र १ यूहन्ना १:९।

> <p>यस अध्यायको मूल सार पद</p>
> "हे परमेश्वर, ममा शुद्ध तथा सफा हृदय सृजनुहोस्, र मभित्र एउटा स्थिर आत्मा पुनर्जीवित पार्नुहोस्" (भजनसंग्रह ५१:१० रूपान्तरित)।

थोरै भएपनि सुनसान र शान्त वातावरणको निम्ति मानिसहरू अत्यन्तै चाहना गर्छन्। त्यसको निम्ति तिनीहरू पैसा तिर्न पनि तयार हुन्छन्। कतिपय ठूला ठूला सहरहरूमा यस्ता कोठाहरू छन् जहाँ इन्टरनेट सेवाहरू बन्द छन्। मानिसहरूले घन्टाको हिसाबले पैसा दिएर ती कोठाहरू बहालमा लिन्छन्। ती कोठाहरू चलाउन कडा नियमहरू हुन्छन्-हल्ला गर्न पाउँदैन र कोही पनि पाहुनाहरूलाई आउन दिनुहुन्न। चुपचाप रहन, एक छिन सुत्न र सोच्नको निम्ति मानिसहरू पैसा तिरेर सुविधा उपभोग गर्न तयार हुन्छन्। एयरपोर्टहरूमा सुत्ने ठाउँहरू छन् पैसा तिरेर ती ठाउँहरू ओगट्न सक्छन्। सक्छन्। हल्ला कम गर्ने इयर फोनहरू पनि मानिसहरूले किनेर लगाउँछन्। क्यानभास कपडाको टोपी वा पोको पार्नुहुने सामान पाइन्छ जुन काम गर्ने ठाउँमा आराम लिन तिनीहरू ओढ्छन्। हो, शान्त वा विश्रामको निम्ति मानिसहरूले कतिपय पैसा खर्च गर्छन्।

सच्चा विश्रामको पनि मोल हुन्छ। कतिपय लोकप्रिय डाक्टर वा दार्शनिकहरूले विभिन्न सञ्चार माध्यमहरूद्वारा आफ्नो भविष्य आफै निर्धारण गर्न सकिन्छ र विश्राम भनेको आफ्नो योजना र निर्णय हो भनेर प्रचारवाजी गर्छन्। तर ती सबैलाई इमान्दारीपूर्वक सोच्दा हामीलाई चाहिने सच्चा विश्राम हामी आफैबाट आर्जन गर्न हामी असमर्थ छौँ। चौथौँ शताब्दीको इसाई विद्धान अगस्टिनले आफ्नो पुस्तक कन्फेसनमा विश्रामलाई परमेश्वरको अनुग्रह भनेर आफ्नो सारगर्भित भावना यसरी व्यक्त गर्छन्: "तपाईँले हामीलाई तपाईँको निम्ति सृष्टि गर्नुभयो, हामीहरूका हृदयहरू बेचैन र व्याकुल हुन्छन् जबसम्म हामी तपाईँमा विश्राम पाउँदैनौँ।"

परमेश्वरका आँखाका नानी भनेर कहलाउने व्यक्तिको जीवनले परमेश्वरको विश्रामको मोल कस्तो रहेछ भनेर पत्ता लगाएको हामी यस अध्यायमा संक्षिप्तरूपमा हेर्नेछौँ।