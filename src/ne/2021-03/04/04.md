---
title:  क्षमा त दिइयो तर के बिर्सियो त?
date:  20/07/2021
---

दाउदले आफूलाई थाहै नपाइकन आफ्नो विरुद्धमा फैसला गरेपछि (२ शमूएल १२:५,६), नातानले उनलाई उनको घोर पापलाई औँल्याएका थिए। दाउदको हृदय चुरचुर हुन्छ र आफ्नो पापलाई उनले स्वीकार गर्छन् र पश्चाताप गर्छन्। तुरन्तै नातानले उनलाई यो  विश्वास दिलाउँछन कि "प्रभुले तपाईँको पापलाई हटाउनुभएको छ" (२ शमूएल १२:१३ रूपान्तरित) र उनलाई क्षमा दिइएको थियो। उनको पापलाई क्षमा दिन परमेश्वरले पर्खनुभएन (न त दाउदले कुनै धर्मकर्म नै गरे)। दाउद हृदयदेखि इमान्दारितासाथ पश्चाताप गरेकोले उनलाई क्षमा  दिइयो भनेर उनले प्रमाणित गर्नु आवश्यकता थिएन।

यद्यपि, दाउदको पापको परिणामको भविष्यवाणी गर्ने (२ शमूएल १२:१०-१२) नातानले बिथशिबाबाट जन्मिने बच्चा मर्नेछन् भनेर आफ्नो भनाइ सुनाउँछन्।

`परमेश्वरले दाउदको पाप लगिदिनुभएको छ वा हटाउनुभएको छ भन्नुको अर्थ के हो? के उहाँले दाउदको पाटीलाई सफा गरेर धोइएको हो त? के पाप गरेपछि र त्यसको  पश्चाताप गरेर क्षमा भइसकेपछि आफूले गरेको पाप त्यसै बिर्सिने हो त? २ शमूएल १२:१०-२३ ती प्रश्नहरूलाई सोच्दै पढ्नुहोस्`

"१० तिमीले मलाई तुच्छ ठानेको हुनाले र हित्ती उरियाहकी पत्नीलाई तिमीले आफ्नी पत्नी तुल्याउनलाई लगेको हुनाले, तिम्रो घरानाले कहिल्यै तरवारबाट विश्राम पाउनेछैन’। ११ “परमप्रभु भन्नुहुन्छ: ‘म तिम्रो आफ्नै घरानाभित्रबाट तिमीमाथि विपद् ल्याउनेछु। म तिम्रा पत्नीहरूलाई लिएर तिम्रै आँखाको सामुन्ने तिम्रो नजिकको मानिसलाई दिनेछु, र त्यो दिउँसै तिनीहरूसित सुत्नेछ। १२ तिमीले जे गर्यौ त्यो गुप्तमा गर्यौ, तर म योचाहिँ सारा इस्राएलले देख्ने गरी दिनको उज्यालोमा गर्नेछु’।” १३ तब दाऊदले नातानलाई भने, “मैले परमप्रभुको विरुद्धमा पाप गरें।” नातानले तिनलाई जवाफ दिए, “परमप्रभुले तपाईंको पाप लगिदिनुभएको छ। तपाईं मर्नुहुनेछैन। १४ तर यस कामद्वारा तपाईंले परमप्रभुका शत्रुहरूलाई भयङ्कर घृणाको मौका दिनुभयो, यसैले तपाईंबाट जन्मेको छोरोचाहिँ मर्नेछ।”  १५ नातान आफ्नो घरमा गएपछि उरियाहकी पत्नीले दाऊदबाट जन्माएको छोरालाई परमप्रभुले प्रहार गर्नुभयो, र त्यो बिरामी पर्यो। १६ दाऊदले त्यस बालकको निम्ति परमप्रभुसित बिन्ती गरे। तिनी उपवास बसे, र आफ्नो घरभित्र गएर भूइँमा लड़ेर रात बिताए। १७ घरका ठूलाबड़ाहरूले तिनलाई भूइँबाट उठाउने चेष्टा गरे, तर तिनले इन्कार गरे, र तिनीहरूसित केही पनि खाने मन गरेनन्। १८ सातौँ दिनमा बालक मर्यो। दाऊदका नोकरहरूले तिनलाई बालक मरेको कुरा बताउन डराए। तिनीहरूले भने, “बालक जिउँदो हुँदा हामीले उहाँलाई भन्यौं, अनि उहाँले हाम्रो कुरा सुन्नुभएन। अब हामी उहाँलाई कसरी बालक मरेको खबर दिनु? उहाँले आफ्नो केही हानि गर्नुहुन्छ होला।”  १९ तर आफ्ना नोकरहरूले साउती गरिरहेका दाऊदले देखे, र बालक मरेछ भनी अनुमान लगाए। तिनले सोधे, “बालक मर्यो?” अनि तिनीहरूले जवाफ दिए, “हो, तिनी मरे।” २० तब दाऊद भूइँबाट उठे, स्नान गरेर तेल लाए, वस्त्र फेरे। अनि परमप्रभुको भवनमा गएर तिनी घोप्टो परेर दण्डवत् गरे। त्यसपछि तिनी घर गए, भोजन ल्याउने हुकुम गरे र त्यो तयार भएपछि तिनले खाए। २१ तिनका नोकरहरूले तिनलाई सोधे, “यो के हो? जब बालक जिउँदा थिए तब तिनको निम्ति हजूर उपवास बस्नुभयो, र विलाप गर्नुभयो। तर अब तिनी मरे, र हजूर त उठेर भोजन गर्नुहुन्छ।”  २२ तिनले जवाफ दिए, “जब बालक जिउँदो थियो तब परमप्रभुले ममाथि अनुग्रह गर्नुहुन्छ र बालक बाँच्छ होला भनी विचार गरेर म उपवास बसें, र रोएँ। २३ तर अब त्यो मरिहाल्यो, त मैले किन उपवास बस्ने? के म त्यसलाई फेरि फर्काई ल्याउन सक्छु र? म त्यसकहाँ जानेछु, तर त्यो मकहाँ फर्की आउनेछैन।”

ती प्रश्नहरू दाउदको दिमागमा पनि खडा भएका होलान्। उनको आफ्नै आँखाले उनको आफ्नै इज्जतदार संसार भत्किन पुगेको थियो-बालक मरेको थियो, उनको परिवारमा कलहले अड्डा जमाएको थियो (यसको ज्वलन्त उदाहरण उनकै छोराहरू आमनन र आबसोलमलाई लिन सकिन्छ जसले परिवारमा शान्ति दिएनन्), र उनको आफ्नै भविष्य अनिश्चित थियो। तैपनि उनको पापले निर्दोष मानिसहरूलाई असर पारेको भएतापनि जस्तै उरियाह र नयाँ बालकको मृत्यु, परमेश्वरको अनुग्रहले यसलाई ढाक्नेछ र कुनै दिन पापका सबै परिणामहरू हटिनेछन् भनेर दाउदले बुझ्न सुरू गरेका थिए। अनि त्यसैबेला दाउदले आफ्नो व्याकुल विवेकलाई परमेश्वरको अनुग्रहमा विश्राम दिन सकिन्छ भनेर उनले सोच्न सक्ने भएका थिए।

`आफूलाई केको वास्तविक आवश्यकता छ भनेर दाउदले महसुस गरेका थिए? उनले केको तिब्र चाहना गरेका थिए? भजन ५१:१-६मा त्यो यसरी व्यक्त गरिएको छ,`

१ हे परमेश्वर, तपाईंको अचूक करुणाअनुसार ममाथि कृपा गर्नुहोस्, तपाईंको अपार अनुकम्पामा मेरा अपराधहरू मेटिदिनुहोस्। २ मेरो सबै अधर्मबाट मलाई पूर्ण रूपमा धोइदिनुहोस्, र मेरो पापबाट मलाई शुद्ध गरिदिनुहोस्। ३ किनकि मेरा अपराधहरू म जान्दछु, र मेरो पाप सदा मेरो सामुन्ने छ। ४ तपाईंको विरुद्धमा, केवल तपाईंकै विरुद्धमा मैले पाप गरेको छु, र तपाईंको दृष्टिमा जे खराबी छ, त्यही गरेको छु। यसैकारण बोल्नुहुँदा तपाईं ठीक प्रमाणित हुनुहुन्छ, र न्याय गर्दा तपाईं न्यायी ठहरिनुहुन्छ। ५ साँच्चै, म जन्मँदा नै पापी थिएँ,  र मेरी आमाले मलाई गर्भधारण गरेदेखि नै म पापी थिएँ। ६ निश्चय नै हृदयको सत्यता तपाईं चाहना गर्नुहुन्छ, अन्तस्करणमा तपाईं मलाई बुद्धिका कुरा सिकाउनुहुन्छ।"

राजा दाउद सार्वजनिकरूपमै आफ्नो हृदय खुला गर्दछ र आफ्ना पापहरू परमेश्वरको सामुमात्र होइन सबैको सामु स्वीकार गर्दछ। भजन ५१ले यसलाई पुष्टि गर्दछ। परमेश्वरको अचूक वा कहिल्यै पनि असफल नहुने प्रेम र महान् दया तथा करुणाको निम्ति उनले सबैको सामु बिलाप गर्दछन्। आफ्नो जीवन परिवर्तन हुन वा नयाँ जीवन पाउन उनले तिर्सना व्यक्त गर्दछन्। (राजा भएपनि सबैको सामु उनी झुक्दछन् र आफ्नो पापलाई स्वीकार्दछन्-यो परमेश्वरप्रतिको प्रेमको महानताको ज्वलन्त उदाहरण हो-अनुवादक)।

येशूमा आश्रय लिन्दा वा विश्राम लिन्दा हामीले चुकाउनु पर्ने मोल थाहा पाउनु जरुरी छ। त्यो हो हामी जोभएतापनि जब हामी भूल गर्दछौँ तब त्यसलाई मेटाउन हाम्रो जीवनभन्दा बाहिरको तत्वको सहायता चाहिन्छ भन्ने महसुस गर्नुपर्दछ; हामी पापी हौँ र हामीलाई मुक्तिदाताको आवश्यक छ; हामीले हाम्रा पापहरू केलाउँदै परमेश्वरकोसामु वादविवाद नगरि र आफ्नो अभिमानलाई त्याग्दै स्वीकार्नुपर्दछ र हाम्रा पापहरू धुनुहुने एकमात्र प्रभुसँग बिन्ति गर्नुपर्दछ। हामीलाई शुद्ध पार्न वा हाम्रो पाप धुन र हामीलाई पुनर्जीवन दिन वा नयाँ बाटो वा परमेश्वरको मार्गमा फेरि हिँड्न परमेश्वरसँग पुकार्नै पर्दछ। जब हामी यो कदम चाल्न सक्यौँ भने तब हामीमा साहस आउँदछ: परमेश्वरको आँखाको नानी भएका राजा दाउद यस्तरी चुकेकि उनी व्यभिचारी भए, मानिसलाई उल्टोपाल्टो पार्न वा विगार्न चालबाजी खेल्ने, हत्यारा र यथास्थितिमा भन्ने हो भने उनले कमसेकम दश आज्ञाका पाँचवटा अन्तिम आज्ञाहरूमात्र होइन सबै आज्ञाहरू उल्लङ्घन गर्ने भएका थिए (याकूबको अनुसार उनी परमेश्वरको सामु शुन्य भएका थिए-याकूब २:१०)। तर आफू होसमा आएपछि उनले परमेश्वरका प्रतिज्ञाहरू दावी गर्दै उहाँबाट क्षमा माग्दछन्।

`यदि दाउदले जतिसुकै पाप गरेतापनि उनले पापलाई स्वीकार्दै नयाँ जीवनको निम्ति परमेश्वरसँग बिन्तिभाऊ गर्दा उहाँले क्षमा दिनुभयो भने, तपाईँको निम्ति पनि के आशा, अनुग्रह र सदाशयता उपलब्ध गराएकोछ?`