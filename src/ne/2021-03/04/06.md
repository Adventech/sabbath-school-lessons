---
title:  परमेश्वरको ज्योति वा आत्मज्ञानलाई प्रतिबिम्बित गर्नेहरू
date:  22/07/2021
---

लाजमर्दो असफल जीवन वा पापले गर्दा खस्किएको जीवन, आफ्ना पापहरूलाई परमेश्वरले दिनुभएको छ भनेर अनुभव गरेपछि त्यसलाई बिर्सिदिने बानी हामीमा नभएको होइन। जे भयो भयो त्यो विगतको कुरा हो, त्यसलाई सम्झेर नबसौँ वा विर्सिदियौँ भन्ने हाम्रो मानव प्रवृत्ति हो। कतिपय समयमा हामीले सम्झिनु पर्ने कुरो पनि बिर्सिन्छौँ। यो कहिलेकाहीँ पीडादायी हुन्छ।

`आफूलाई पीडा दिने कुकृत्य वा कामको अनुभव गरेपछि राजा दाउदले त्यस कामलाई के गर्न चाहेका थिए? हेर्नुहोस्, भजन ५१:१३-१९`

"१३ तब अपराधीहरूलाई म तपाईंका मार्गको शिक्षा दिनेछु, र पापीहरू तपाईंतर्फ फर्कनेछन्। १४ हे परमेश्वर, हे मेरा उद्धारकर्ता परमेश्वर, मलाई रक्तपातको दोषबाट छुटकारा दिनुहोस्, र मेरो मुखले तपाईंका धार्मिकताको स्तुति गाउनेछ। १५ हे परमप्रभु, मेरा ओठ खोलिदिनुहोस्, र मेरो जिब्रोले तपाईंको प्रशंसाको घोषणा गर्नेछ। १६ किनकि तपाईं बलिमा प्रसन्न हुनुहुन्न, नत्रता म बलि चढ़ाउनेथिएँ। होमबलिमा तपाईं खुशी हुनुहुन्न। १७ तोडिएको आत्मा नै परमेश्वरको निम्ति बलिदान हो। हे परमेश्वर, तोडिएको र पश्चात्तापी हृदयलाई तपाईं तिरस्कार गर्नुहुन्न। १८ तपाईंको इच्छाअनुसार सियोनको भलाइ गर्नुहोस्। यरूशलेमका पर्खालहरू निर्माण गरिदिनुहोस्। १९ तब तपाईंलाई प्रसन्न पार्न धार्मिकताका बलिहरू चढ़ाइनेछन्, सम्पूर्ण होमबलि र साँढ़ेहरू तपाईंको वेदीमा चढ़ाइनेछन्।"

जब हामीलाई अत्यन्तै मनपर्ने र धेरै दाम पर्ने आकर्षित गमला वा कुनै भाँडा खसेर फुट्यो भने हामी त्यसको टुक्राटाक्रीलाई प्रायजसो जम्मा गरेर फ्याँक्दछौँ। जापानमा एउटा परम्परागत हस्तकला छ जसलाई किन्टसुकगी kintsugi भनिन्छ। फुटेका माटाका भाँडावर्तनहरूलाई मिलाएर फेरि पहिलाको जस्तै बनाउने विशेष कामलाई किन्टसुकगी भनिन्छ। त्यसलाई जोड्न बहुमूल्य धातु जस्तै सुन वा चाँदीलाई पगालेर टुक्राटाक्रीलाई जोडिन्छ। त्यसले गर्दा त्यो भाँडो त झन पहिलेकोभन्दा बहुमूल्यको हुन जान्छ र त्यो अझ सुन्दर पनि देखिन्छ।

जब जब परमेश्वरले हाम्रो पाप, अपराध र कमजोरीहरूलाई क्षमा दिनुहुन्छ तब तब उहाँले हामीलाई फेरि पुन:सृष्टि वा नवजीवन दिनुहुन्छ। उहाँको कामले गर्दा हामीमा केही न केही परिवर्तन हुन जान्छ। परमेश्वरको क्षमा दिने बहुमूल्य गमले हाम्रा चुर्न भएको हृदयलाई टाँसि दिनुहुन्छ र हामीमाभएको देखिने टुक्राहरूले उहाँको अनुग्रहतिर ध्यान दिँदछौँ। अनि हामी परमेश्वरको निम्ति ठूलो स्वरले बज्ने उपकरण वा औजार हुनसक्छौँ। राजा दाउदले त्यसलाई यसरी व्यक्त गर्दछन्, "१४ हे परमेश्वर, हे मेरा उद्धारकर्ता परमेश्वर, मलाई रक्तपातको दोषबाट छुटकारा दिनुहोस्, र मेरो मुखले तपाईंका धार्मिकताको स्तुति गाउनेछ। १५ हे परमप्रभु, मेरा ओठ खोलिदिनुहोस्, र मेरो जिब्रोले (ठूलो स्वरले) तपाईंको प्रशंसाको घोषणा गर्नेछ" (भजनसंग्रह ५१:१४-१५ रूपान्तरित)। हाम्रा पाप तथा गल्तीहरूलाई आफैले सच्याउन प्रयास पनि गर्न सक्दैनौँ वा जुनसुकै बुद्धिज्ञान लगाएर टुक्रिएको जीवनलाई जोड्न सक्दैनौँ। जब हामी पापमा फस्छौँ वा कुनै गल्ती गर्छौँ भने यदि परमेश्वरको सामु हाम्रो टुक्रिएको जीवनलाई नम्र भएर झुक्दै आउन सक्यौँ भने त्यो नै हाम्रो निम्ति परमेश्वरको गम हुनसक्छौँ। जब हामी कोमल भएर परमेश्वरकहाँ आएर उहाँको क्षमाको अनुभव पाएर उहाँको प्रशंसा गर्दछौँ तब त्यो नै यस संसार वा हाम्रा वरिपरि हुनेहरूको निम्ति उज्यालो ज्योतिको किरण हुनसक्छ। हामीले पाएका क्षमाको अनुभवले अरूलाई आकर्षित गर्दछ जो क्षमाको निम्ति खोजिरहेका हुन्छन्।

`भजन ५१ र १ यूहन्ना १:९को बीचमा के सम्बन्ध छ?`

वास्तविकरूपमा भन्ने हो भने १ यूहन्ना १:९ भजन ५१को संक्षेप्त वा सारांश हो। भजन ५१:१७मा यो लेखिएको छ भने "तोडिएको आत्मा नै परमेश्वरको निम्ति बलिदान हो। हे परमेश्वर, तोडिएको र पश्चात्तापी हृदयलाई तपाईं तिरस्कार गर्नुहुन्न।" भने यूहन्नाले हामीलाई यसरी निर्धक्क बनाउँछन्, "यदि हामीले आफ्ना पापहरू स्वीकार गर्यौं भने उहाँले हाम्रा पाप क्षमा गर्नुहुन्छ, र सबै अधर्मबाट हामीलाई शुद्ध पार्नुहुन्छ, किनकि उहाँ विश्वासयोग्य र धर्मी हुनुहुन्छ।" परमेश्वरको वचनमा हामी ढुक्क हुनु जरुरी छ।

राजा दाउदले जुन पाप गरे र उनले परमेश्वरको नाउँमा जुन हानी पुर्याए त्यसलाई उनले त्यसलाई मर्मत गर्न सकेको थिएन। उनका कामहरू उनका परिवारको निम्ति उदाहरण बनेको थियो। आफ्नो गलत निर्णय र कामहरूको नतिजा त उनले भोग्नै परेको थियो। तैपनि दाउदलाई निश्चय थियो कि परमेश्वरले उनलाई क्षमा दिनुभयो। एकदिन उनको ठाउँमा परमेश्वरको थुमा आउनुहुनेछ र मर्नुहुनेछ भन्ने आत्मज्ञानमा उनले विश्वासद्वारा भरोसा राख्नु आवश्यक थियो।

`तपाईँको आफ्नै जीवनमा १ यूहन्ना १:९मा लेखिएका प्रतिज्ञाहरूलाई अहिले नै कसरी प्रयोगमा ल्याउन सक्नुहुन्छ? यदि परमेश्वरले तपाईँलाई क्षमा दिनुभयो भन्ने अनुभूति पाएपछि त्यस प्रतिज्ञाले तपाईँको निम्ति पनि हो भन्ने थाहा पाएर तपाईँले कस्तो अनुभव गर्नु आवश्यक छ?`