---
title:  थकान र पेलान
date:  18/07/2021
---

एक दिन शान्तमय बसन्त ऋतुको बेलुकीपख वेचैन राजा दाउद आफ्नो कौसीमा ओहोरदोहर गरिरहेका थिए। उनी आफ्ना सैनिकहरूसँग जोर्डनको पारि युद्धमा हुनुपर्थ्यो। आम्मोनीहरूलाई जितेर इस्राएलमा शान्ती ल्याउन उनले परमेश्वरका मानिसहरूसँग युद्धमा सहभागी भइरहनुपर्दथ्यो।

`आफू जहाँ हुनुपर्ने हो त्यहाँ नभएर राजा दाउदले आफूलाई प्रलोभनको ढोकालाई खुलाएका थिए। हेर्नुहोस्, २ शमूएल ११:१-५ र दाउदले ठूलो पाप के गरे त?`

"१ बसन्त ऋतुमा जब राजाहरू लड़ाइँ गर्नलाई निस्कन्छन्, दाऊदले योआब र आफ्ना अरू अधिकृतहरू र सबै इस्राएलका फौजलाई पठाए, र तिनीहरूले अम्मोनीहरूलाई ध्वंस पारे, र रब्बालाई घेरे। तर दाऊदचाहिँ यरूशलेममा नै रहे। २ एक बेलुकी दाऊद पलङ्गबाट उठेर महलको कौसीमाथि घुमिरहेका बेलामा तिनले एउटी स्त्रीलाई नुहाइरहेकी देखे, अनि तिनी अति सुन्दरी थिइन्। ३ तिनी को हुन् भनी सोधपूछ गर्नलाई तिनले मानिस पठाए, र यस्तो खबर आयो, “के तिनी एलीआमकी छोरी हित्ती उरियाहकी पत्नी बतशेबा होइनन् र?” ४ दाऊदले तिनलाई ल्याउन मानिसहरू पठाए, अनि तिनी आइन्, र दाऊदले तिनीसित सहवास गरे। (तिनले आफ्नो रजस्वलाको बेलापछि आफैलाई शुद्ध पारेकी थिइन्।) त्यसपछि तिनी आफ्नो घरमा गइन्। ५ तिनी गर्भवती भइन्, र तिनले “गर्भवती भएँ” भनेर दाऊदकहाँ समाचार पठाइन्।"

आफ्नो कौशीबाट छिमेकीको कौशीमा राजा दाउदले एक सुन्दरी स्त्री देखे। उनी रजस्वलापछि शुद्ध गर्न नुहाइरहेकी थिइन्। उनको सौन्दर्यताप्रति आकर्षित हुँदा उनको पापको नशा फुलेको थियो। परमेश्वरको नीतिमा हिँड्ने भनेर नाउँ कमाएका दाउदले के ठीक थियो त्यो गर्नुपर्थ्यो। तर आफ्नो अभिलाषालाई माथ गर्न लगाएर उनलले बिथशिबालाई बोलाए र उनीसँग सुते। त्यो पनि विदेशी नै किन नहुन् बेथशिबा राजा दाउदको बफादारी सैनिकका श्रीमती थिइन्। आवेशमा आएर आफ्नै बफादारी सैनिकलाई विश्वासघात गरे। पौराणिक राजाहरूमा जस्तो राजा दाउद शक्तिशाली भएर जे पनि गर्न सक्थे। राजा भएको हैशियतले सर्वसाधारण मानिसहरू जस्तै नीतिनियम वा देशका कानुनहरू पालन गर्नुपर्दैनथ्यो। राजा दाउदको त्यो घृणित कार्यको नतिजाले ल्याएको उनको परिवारमा ल्याएको पीडादायक जीवनले यो देखाएको थियो कि राजा नै भएतापनि उनि परमेश्वरको व्यवस्था वा दश आज्ञा माथि छैनन्।

हो, परमेश्वरको व्यवस्था वा दश आज्ञाहरू छन् जुन आम नागरिकको सुरक्षाको निम्ति दिइएको थियो। जब राजाले त्यसलाई उल्लङ्घन गरे तब उनले नराम्रो परिणाम भोग्नु परेको थियो। परमेश्वरको व्यवस्थालाई उल्लङ्घन गर्ने बित्तिक्कै आफ्नो जीवनको सम्पूर्ण पक्षहरूमा असर भएको उनले महसुस गर्नुपरेको थियो। आफ्नो आँखाको अभिलाषा गुपचुप थियो र कसैलाई थाहा छैन भनेर राजाले सोचेका थिए। तर अब बेथशिबा गर्भवती  भइन् र उनका श्रीमान टाढा युद्धभूमिमा थिए।

`राजा दाउदले आफ्नो पापलाई ढाक्न कसरी प्रयास गरे? हेर्नुहोस्, २ शमूएल ११:६-२७`

"६ दाऊदले “हित्ती उरियाहलाई मकहाँ पठाइदिनू” भनेर योआबलाई हुकुम गरे। तब योआबले त्यसलाई दाऊदकहाँ पठाइदिए। ७ अनि जब उरियाह आइपुग्यो तब दाऊदले योआब र फौजको समाचार र लड़ाइँ कस्तो चलिरहेको छ भनी सोधे। ८ त्यसपछि दाऊदले उरियाहलाई भने, “तिम्रो घर गएर आफ्ना खुट्टा धोऊ।” त्यो महलबाट निस्केपछि राजाले त्यसको पछिपछि उपहार पठाइदिए। ९ तर उरियाह आफ्नो घरमा गएन, तर राजाका दासहरूसँग महलको मूल ढोकामै सुत्यो। १० “उरियाह त आफ्नो घरमा गएको छैन” भनी दाऊदले सुनेपछि त्यसलाई भने, “तिमी त लामो यात्राबाट आएका होइनौ र? तिमी किन आफ्नो घरमा गएनौ?” ११ उरियाहले उत्तर दियो, “इस्राएल र यहूदा र सन्दूक पनि पालमा छन्, अनि मेरा स्वामी योआब र हजूरका अधिकृतहरू खुला मैदानमा पालमा छन्। म त कसरी खान र पिउन र मेरी पत्नीसित सुत्नलाई घरमा जाऊँ? हजूरको जीवनको शपथ खाएर भन्दछु, कि म त्यसो गर्न सक्दिनँ।” १२ तब दाऊदले उरियाहलाई भने, “त्यसो भए अरू एक दिन यहीँ बस र भोलि म तिमीलाई जान दिनेछु।” यसैले उरियाह त्यस दिन र भोलिपल्ट यरूशलेममा नै बस्यो। १३ दाऊदले त्यसलाई खानपान गर्नलाई निम्तो दिए, र त्यसलाई मत्त्याए। तर बेलुकी त्यो बाहिर गयो र राजाका दासहरूसितै आफ्नो ओछ्यानमा त्यसले रात बितायो, र घरमा गएन। १४ भोलिपल्ट बिहान दाऊदले योआबलाई एउटा चिट्ठी लेखेर उरियाहको हातमा पठाए। १५ तिनले चिट्ठीमा लेखे, “शत्रुकै मुखमा, जहाँ लड़ाइँ खूब मच्चिएको छ, त्यहाँ उरियाहलाई पठाएर तिमीहरूचाहिँ पछि हट, र त्यो मरोस्।”  १६ यसैकारण जब योआबले सहरलाई घेरा हालेका थिए, तब तिनले उरियाहलाई यस्तो ठाउँमा खटाइदिए, जुन ठाउँमा कड़ा मुकाबिला हुनेछ भनी तिनलाई थाहा थियो। १७ सहरका मानिसहरूले एक्कासि निस्केर योआबसँग लड़ाइँ गर्न लागे,र दाऊदका केही सिपाहीहरू मारिए। हित्ती उरियाह पनि मारियो। १८ तब योआबले दाऊदकहाँ लड़ाइँका सबै समाचारसाथ एक जना मानिसलाई पठाए। १९ त्यो समाचार लाने मानिसलाई योआबले यस्तो आदेश दिए, “तिमीले लड़ाइँको सबै हाल राजालाई बताइसकेपछि, २० राजाले रिसाएर यसो भन्नुभयो भने, ‘लड़ाइँ गर्दा तिमीहरू सहरको त्यति नजिक किन गयौ त? पर्खालबाट काँड़ हान्नेछ भनेर तिमीहरूले जान्नुपर्नेथियो। २१ यरूबबेसेतका* छोरा अबीमेलेकलाई कसले मार्यो? तिनलाई एउटी स्त्रीले जाँतोको पाटा पर्खालबाट खसाइदिएर मारेकी थिइन् र? अनि तिनी तेबेसमा मरे, होइन र? तिमीहरू पर्खालको त्यति नजिक किन गयौ?’– उहाँले यसरी सोध्नुभयो भने उहाँलाई यसो भन्नू, ‘हजूरको दास हित्ती उरियाह पनि मर्यो’।” २२ त्यो समाचार लाने मानिस हिड़्यो, र दाऊदकहाँ आयो, र योआबको आज्ञाअनुसार सबै समाचार दियो। २३ त्यसले दाऊदलाई भन्यो, “शत्रुहरू हाम्रा विरुद्धमा खुला फाँटमा जम्मा भए, र हामीलाई मिच्न लागे। तर हामीले उनीहरूलाई सहरको मूल ढोकासम्मै ठेल्दै लग्यौं? २४ त्यहाँ काँड़ चलाउनेहरूले तपाईंका दासहरूलाई पर्खालबाट काँड़ चलाए, र राजाका कति मानिसहरू मरे। साथै हजूरको दास हित्ती उरियाह पनि मारियो।”  २५ दाऊदले त्यस मानिसलाई भने, “योआबलाई यो समाचार लैजा, ‘तिमी नघबराऊ, तरवारले जसरी एक जनालाई मार्छ, अर्कालाई पनि मार्छ। सहरलाई आक्रमण जारी राख, र त्यस सहरलाई ध्वंस-विध्वंस गरिदेऊ’। योआबलाई साहस होस् भनी यो कुरा भन्।” २६ जब उरियाहकी पत्नीले आफ्ना पति मरेको समाचार सुनिन्, तब त्यसको निम्ति तिनले शोक गरिन्। २७ अनि जब शोकको समय पूरा भयो तब दाऊदले मानिसहरू पठाएर तिनलाई आफ्नो घरमा ल्याए। तिनी दाऊदकी पत्नी भइन्, र एउटा छोरो जन्माइन्। तर जे दाऊदले गरेका थिए त्यसमा परमप्रभु अप्रसन्न हुनुहुन्थ्यो।"

दाउदले अनेकौँ चलाकी रचेर र चिप्लो घसेर उरियाहलाई आफ्नो घरमा श्रीमतीसँग रहन पठाउन खोजे त्यो सफल भएन। उरियाह अत्यन्तै बफादारी र आदर्श चरित्र भएको भनेर प्रख्यात थियो। दाउदको आदेशलाई उनले यसरी जवाफ दिए, “इस्राएल र यहूदा र सन्दूक पनि पालमा छन्, अनि मेरा स्वामी योआब र हजूरका अधिकृतहरू खुला मैदानमा पालमा छन्। म त कसरी खान र पिउन र मेरी पत्नीसित सुत्नलाई घरमा जाऊँ? हजूरको जीवनको शपथ खाएर भन्दछु, कि म त्यसो गर्न सक्दिनँ”( २ शमूएल ११:११)।

`परमेश्वरले कति थोक दिनुभएको दाउद कसरी त्यस्तो नीच आचरणमा झरे भन्ने कुरा विश्वास गर्न पनि गार्हो छ। हामी जो भएतापनि जहाँ भएतापनि त्यस कथाबाट हामीले के चेतावनी सिक्नुपर्दछ?`