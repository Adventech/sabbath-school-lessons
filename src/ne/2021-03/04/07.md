---
title:  थप जानकारी
date:  23/07/2021
---

"दाउदले हृदयदेखि पश्चाताप गरेका थिए र त्यसमा गहिर्याइ थियो। आफू राजा भएकोले जे गर्न पनि अधिकार छ भनेर आफ्नो अपराधलाई धाकछोप गरेर वा कुनै बहाना लगाएर बिलाउन चाहेका थिएनन्। उनको अपराधले गर्दा उनले पाउनुपर्ने न्यायबाट उनी भाग्न चाहेनन्। यसैले गर्दा उनले भित्री हृदयदेखि परमेश्वरसँग पुकारा गर्दछन्। आफ्नो अन्तर्विवेक वा  आत्मालाई प्रदुषित गरेको उनले देखेका थिए; आफ्नो पापप्रति उनले गहिरो दु:ख व्यक्ति गरि त्यसप्रति वाक्क उनलाई लागेको थियो। उनले क्षमाको निम्तिमात्र प्रार्थना गरेनन् तर उनको हृदय शुद्ध वा निर्मल बनाउन पनि उनले बिन्ति गरेका थिए...'१६ किनकि तपाईं बलिमा प्रसन्न हुनुहुन्न, नत्रता म बलि चढ़ाउनेथिएँ। होमबलिमा तपाईं खुशी हुनुहुन्न। १७ तोडिएको आत्मा नै परमेश्वरको निम्ति बलिदान हो। हे परमेश्वर, तोडिएको र पश्चात्तापी हृदयलाई तपाईं तिरस्कार गर्नुहुन्न।' भजनसंग्रह ५१:१६-१७। "राजा दाउद गिरेपनि परमेश्वरले उनलाई उठाउनुभयो...।

"दाउद अत्यन्तै नम्र भएर झुक्दै आफ्नो पापलाई स्वीकार गरेका थिए र पश्चाताप गरेका थिए। तर परमेश्वरले सच्याउन चाहना गर्नुभएको राजा सावलले त्यसलाई वेवस्ता गरे र बरु आफ्नो हृदयलाई कठोर पारे। उनले पश्चाताप गरेनन्।

"दाउदको जीवनमा घटेको यस दु:खद घट्नाले मानव जीवनको दिमागमा चलिरहेको द्वन्द्वको ज्वलन्त उदाहरण हामीलाई दिइएको छ। मानवताले सामना गर्ने अनेकौँ प्रलोभन र परिक्षाहरूको यथार्थतालाई त्यसले देखाउँदछ। दाउदको सक्कली वा भित्री हृदयदेखि इमान्दारीभएर पश्चाताप गरेको पनि उनले देखाएका छन्।...परमेश्वरका हजारौँ छोराछोरी वा भक्तहरूलाई पापमा फसाउन सैतान द्रुतगतिमा लागिरहेको हुन्छ, तर दाउदको कथामा उनले गरेका पापको स्वीकार र पश्चातापलाई सम्झेका ती जनहरूले साहस पाएर पश्चाताप गर्न अग्रसर भएका छन् र परमेश्वरका आज्ञाहरू अनुसार चल्न वा हिँड्न तिनीहरू कोसिस गरेका थिए र गरि नै रहनेछन्।

"जो मानिस पापमा फस्दा, प्रलोभनको पासोमा फस्दा जब आफ्नो कमजोरीको महसुस गर्दै नम्र भएर दाउदले जस्तो स्वीकार गर्दै, पश्चाताप गरेर परमेश्वरकहाँ आउँछन् उसको निम्ति आशा छ भनेर ढुक्क हुनुपर्दछ। हृदयदेखि इमान्दारभएर सक्कल वा सत्य पश्चाताप गर्ने कुनै पनि व्यक्तिलाई परमेश्वरले कहिल्यै पनि पन्छाउनुहुन्न।"-एलेन जी ह्वाइट, पाट्रियार्क एण्ड प्रोफेटस्, पृ. ७२५,७२६बाट रूपान्तरित।

**चिन्तनमनन**

`अ. हामीमा जन्मैदेखि भएका पापलाई सम्झिनु वा स्वीकार गर्नु साथै त्यस पापको लागि क्षमा चाहिन्छ भन्ने धारणासँगै परमेश्वरले हामीलाई क्षमा दिनुभएको छ भनेर ढुक्क हुँदै जगतका अधिपति परमेश्वर राजाका छोराछोरीहरू हामी हौँ भनेर शिर ठाडो पारेर कसरी चल्ने? हाम्रो जीवन वा जीवनशैलीले हामी सनातन परमेश्वर पिताको छोराछोरीहरू हौँ भनेर अरूहरूको सामु कसरी प्रकट गरिरहने?`

`आ. आखिरमा हामी जुनसुकै पाप गरेतापनि सबै पाप परमेश्वरको वचन अनुसार उहाँको खिलाफमा किन हुन्छ? परमेश्वरको विरुद्धमा पाप गर्नुभन्नुको अर्थ के हो? ("तिम्रो शरीर परमेश्वरको मन्दिर हो" भन्ने ज्ञान पाएर पनि आफ्नो शरीरलाई प्रदुषित पारेर चल्ने वा हेपेर चल्ने प्रवृत्तिले के हामी व्यक्तिगतरूपमैं परमेश्वरको विरूद्धमा गइरहेका छैनौँ र वा पाप गरिरहेका छैनौँ र?-अनुवादक)।`

`इ. अनजान युरिया र दाउद तथा बेथशिवाको भर्खरै जन्मेको बालकको मृत्युको बारेमा दिमागमा द्वन्द्व चलाइरहेको मानिसलाई तपाईँले के भन्न सक्नुहुन्छ? यस्तो नराम्रो परिस्थितिमा परमेश्वरको प्रेम र न्यायको बारेमा कसरी व्याख्या गर्ने? परमेश्वर र सैतानको बीचमा भइरहेको महान् अन्तर्द्वन्द्व वा गृहयुद्धको आत्माज्ञानको दृष्टिकोणद्वारा त्यस द्वन्द्वको जवाफलाई कसरी सहयोग गर्दछ?`

`ई. दाउद र बिथशिबाको कथाको वृतान्त बाइबलमा दुई अध्याय किन अर्पेको छ? त्यस कथालाई सम्झनुको उदेश्य के हो?`

`उ. भजन ५१:११,१२मा दाउदले भन्छन् "११ मलाई तपाईंको उपस्थितिबाट नहटाउनुहोस्, न त मबाट तपाईंका पवित्र आत्मा लैजानुहोस्। १२ तपाईंको मुक्तिको आनन्द मलाई फेरि दिनुहोस्, र मलाई समाल्न इच्छुक आत्मा दिनुहोस्।" अर्थात् पापले परमेश्वर र हाम्रो बीचमा फाटो ल्याउँछ भनेर ती पदहरूले व्यक्त गरेका छन्। तपाईँको आफ्नै अनुभवमा के यो चरितार्थ वा सत्य भएको छ? परमेश्वरबाट अलग हुने अनभवले हामीलाई असजिलो बनाउँछ भन्ने कुरा अरूलाई कसरी सुनाउने? अनुग्रहको प्रतिज्ञामात्र त्यसको समाधान वा औषधी हो भनेर कसरी यकिन हुने?`