---
title:  ब्युँझिन आह्वान
date:  19/07/2021
---

आफ्नो नीच आचरणप्रति राजा दाउदलाई केही सुर्ता लागिरहेकै होला। दाउदको  जीवनमा धेरै अन्धकार परिस्थितिहरू आएका थिए। आफ्नो बफादार सैनिकलाई हत्या गरेर उनको  श्रीमतीलाई आफ्नो हातमा पार्नु भनेकै उनको जीवनमा आएका धेरै अन्धकार परिस्थितिहरूमा एक थियो। उनको  हृदय खोतल्न र परमेश्वर उनीप्रति रुष्ट हुनुभएको यद्यपि उनलाई सदाशयता देखाउन उहाँले आफ्नो अगमवक्तालाई उनीकहाँ पठाउनुहुन्छ। अगमवक्ता नातान र दाउदको बीचमा राम्रो चिनाजानी थियो। परमेश्वरको निम्ति भवन बनाउन दाउदलाई नातानले नै सल्लाह दिएका थिए (२ शमूएल ७)। अब राजाको सामु   राजाले नै नसोचेको काम लिएर नातान आएका थिए।

`जब नातान राजाको सामु देखा परे तब उनले राजालाई सिधै दोष नलगाइकन र उनलाई बेइज्जत नगर्न उने कथा किन भने होलान्? हेर्नुहोस्, २ शमूएल १२:१-१४`

"१ परमप्रभुले नातान अगमवक्तालाई दाऊदकहाँ पठाउनुभयो, र तिनी दाऊदको उपस्थितिमा हाजिर भएर तिनले भने, “एक पल्ट एउटा सहरमा दुई जना मानिस थिए, एक जना धनी र अर्कोचाहिँ गरीब। २ धनी मानिसका धेरै भेड़ाबाख्राका बगाल र गाई-गोरुका बथान थिए, ३ तर त्यो गरीब मानिसको आफूले किनेको एउटा सानो पाठीबाहेक आफ्नो भन्ने केही थिएन। उसले त्यसलाई आफैले पालनपोषण गर्यो, र आफ्नै घरमा आफ्नै छोराछोरीसँग त्यो हुर्क्यो। त्यसले उसकै थालमा खान्थ्यो, र उसकै कचौरामा पिउँथ्यो, र उसकै काखमा सुत्दथ्यो। त्यसलाई उसले आफ्नो छोरीलाई जस्तै गर्थ्यो। ४ एक दिन एउटा परदेशी त्यस धनी मानिसको घरमा आयो, अनि त्यस धनी मानिसले पाहुनालाई आफ्नै बगाल र बथानबाट केही दिने मन गरेन, तर त्यस गरीब मानिसको पाठी ल्याएर त्यस पाहुनाको निम्ति भोजन तयार गर्यो।” ५ दाऊदलाई त्यस कुराले साह्रै रीस उठ्यो, र तिनले कराएर भने, “जीवित परमप्रभुको नाउँमा म भन्दछु, कि यस्तो काम गर्ने मानिस मृत्युको योग्य छ! ६ त्यसले दयामाया नगरेर यस्तो काम गरेबापत त्यस पाठीको साटो चार गुणा तिर्नुपर्छ।” ७ तब नातानले दाऊदलाई भने, “त्यो मानिस तपाईं नै हो! परमप्रभु इस्राएलका परमेश्वर भन्नुहुन्छ: ‘मैले तिमीलाई इस्राएलमाथि राजा अभिषेक गरें। मैले तिमीलाई शाऊलको हातबाट छुटाएँ। ८ मैले तिमीलाई तिम्रा मालिकको घर र त्यसका पत्नीहरू तिम्रै हुनलाई दिएँ। मैले तिमीलाई इस्राएल र यहूदाका घरानाहरू दिएँ। अनि यतिले नपुगेको भए म तिमीलाई अरू धेरै दिनेथिएँ। ९ तर तिमीले उहाँको दृष्टिमा जे खराब थियो त्यो गरेर किन परमप्रभुको वचनलाई तुच्छ ठान्यौ? तिमीले हित्ती उरियाहलाई तरवारले मार्यौ, र तिमीले त्यसकी पत्नीलाई आफ्नी बनाउन लगिस्। तिमीले त्यस मानिसलाई अम्मोनीहरूको तरवारले मर्न दियौ। १० तिमीले मलाई तुच्छ ठानेको हुनाले र हित्ती उरियाहकी पत्नीलाई तिमीले आफ्नी पत्नी तुल्याउनलाई लगेको हुनाले, तिम्रो घरानाले कहिल्यै तरवारबाट विश्राम पाउनेछैन’। ११ “परमप्रभु भन्नुहुन्छ: ‘म तिम्रो आफ्नै घरानाभित्रबाट तिमीमाथि विपद् ल्याउनेछु। म तिम्रा पत्नीहरूलाई लिएर तिम्रै आँखाको सामुन्ने तिम्रो नजिकको मानिसलाई दिनेछु, र त्यो दिउँसै तिनीहरूसित सुत्नेछ। १२ तिमीले जे गर्यौ त्यो गुप्तमा गर्यौ, तर म योचाहिँ सारा इस्राएलले देख्ने गरी दिनको उज्यालोमा गर्नेछु’।” १३ तब दाऊदले नातानलाई भने, “मैले परमप्रभुको विरुद्धमा पाप गरें।” नातानले तिनलाई जवाफ दिए, “परमप्रभुले तपाईंको पाप लगिदिनुभएको छ। तपाईं मर्नुहुनेछैन। १४ तर यस कामद्वारा तपाईंले परमप्रभुका शत्रुहरूलाई भयङ्कर घृणाको मौका दिनुभयो, यसैले तपाईंबाट जन्मेको छोरोचाहिँ मर्नेछ।”

के भन्ने भनेर नातानलाई थाहा थियो। उनले आफूले भन्नुपर्ने सन्देश यसरी बताएकी राजा आफैले बुझ्न सकोस्। उनले भनेको कथा जुन दाउदलाई भने त्यो दाउदकै विगत दिनमा आफू गोठाला भएको याद दिलाउन भनिएको थियो। दाउदले पाठाहरूलाई प्यार गर्थे र तिनीहरूको सुरक्षाको निम्ति आफ्नो जीवन पनि दिन तयार भएका थिए जब उनले सिँहलाई मारे। नातानलाई थाहा थियो कि दाउदमा उच्च न्याय, नैतिकता र इमान्दारिताका भावनाहरू थिए। केही हदमा भन्ने हो भने नातानले दाउदलाई धरापमा पारेका थिए जुन धरापमा दाउद आफै फसे।

राजा दाउदले थाहै नपाइकन आफ्नो मृत्यु वा सजायँको फैसला सुनाउँछन्, अनि नातानले भन्छन् "तपाईँ नै त्यो मानिस हुनुहुन्छ" (२ शमूएल १२:७ रूपान्तरित)। यहि कुरा विभिन्न तरिकाहरूले भन्न सकिन्छ। औँला ठड्याएर उनकै मुखमा "तषाईँ नै हुनुहुन्छ" भनेर चिच्याएर भन्न सकिन्छ वा उनीप्रति चित्त दुखाएर उनको हित खोज्ने भएर दु:ख मनाउँदै पनि व्यक्त गर्न सकिन्छ। जुन तरिकाले नातानले व्यक्त गरे त्यसमा अनुग्रहले बुनिएको पनि हुनुपर्छ। त्यसैबेला जब परमेश्वरका छोरा छोरीहरू उहाँको इच्छा वा मार्ग विपरित चल्दा उहाँको हृदयमा कसरी पीडा भयो होला सो उनले महसुस गरेको हुनसक्छ। केहीले उनको हृदय छियाछिया भयो।

`"म हत्यारा रहेछु", "मैले बिथशिबाको विरुद्धमा पाप गरेँ" नभनिकन उनले "मैले परमेश्वरको विरुद्धमा पाप गरेँ" भनेर राजा दाउदले किन शोक व्यक्त गरे होलान् (३ शमूएल १२:१३, भजन ५१:४)?`

जुन पापले हामीहरूको हृदयलाई बेचैन वा व्याकुल बनाउँछ त्यो मूख्यत: परमेश्वर, सृष्टिकर्ता र उद्धारकको विरुद्धमा पाप गरेको हो भनेर राजा दाउदले महसुस गर्दछन्। यस्ता खालको पापले हामी आफूले आफैलाई हानी पुर्याउँछ र अरूलाई पनि असर पर्दछ। हामी परिवारमा र चर्चहरूको सामु हामी बेइज्जत हुन्छौँ। तर आखिरमा हामि परमेश्वरलाई नै हानी गर्छौँ। हाम्रो थप पापले स्वर्गतिर औँल्याइरहेको गलकथाको क्रूसमा अर्को किला ठोक्दछौँ।

"अगमवक्ताले राजालाई झपार्दा दाउदको हृदय छोएको थियो; उनको विवेक उफ्रिएको थियो; उनको पाप वा दोष अत्यन्तै भयानक तरिकाले देखा परेको थियो। परमेश्वरको सामु अत्यन्तै पश्चातापी भएर उनको आत्मा झुकैको थियो। ओँठहरू काम्दै उनले स्वीकार्दछन्, 'मैले परमेश्वरको विरुद्धमा पाप गरेँ।"  कसैप्रति गलत गरेको छ, वा कसैलाई हानी पुर्याएको छ भने त्यो हानी परमेश्वरलाई नै गरेको ठहर्दछ। दाउदले अत्यन्तै गम्भिर पाप गरेका थिए। त्यो पाप उनले बेथशिबा र उरियाहको बिरुद्धमा गरेका थिए। यो  कुरा उनले राम्रैसँग बुझे। तर उनको पाप तिनीहरूप्रति भन्दा परमेश्वरप्रति ठूलो थियो।"-एलेन जी ह्वाइट, पाट्रियार्क एण्ड प्रोफेटस्, पृ॰ ७२२बाट रूपान्तरित।