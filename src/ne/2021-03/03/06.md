---
title:  वेचैन वा व्याकुलतालाई जरैदेखि उखेलिने
date:  15/07/2021
---

`यूहन्ना १४:१-६ पढ्नुहोस्। हामी बेचैन छौँ, आफ्नो जीवनमा होस् वा संसारको परिस्थितिलाई हेर्दा हामी व्याकुल छौँ। हामीहरूको हृदय डगमगिएको छ। तर हाम्रो दु:खद हृदयलाई थामी राख्न हामी के गर्न सक्छौँ? हामीमा भएका स्वार्थपना, महात्वाकाँक्षा, पाखण्डीपना वा ढोंगीपना, एक आपसमा विभाजनबाट राहत पाउन वा तिनीहरूमाथि विजयी हुन र सत्यरूपमा विश्राम पाउन मूख्यत: हामीले के गर्नुपर्छ?`

हेर्नुहोस्, "१ “तिमीहरूको हृदय व्याकुल नहोस्। तिमीहरू परमेश्वरमाथि विश्वास गर्दछौ, ममाथि पनि विश्वास गर। २ मेरा पिताको घरमा बस्ने ठाउँहरू धेरै छन्। त्यसो नभए, के म तिमीहरूलाई भन्नेथिएँ र, कि तिमीहरूका निम्ति ठाउँ तयार पार्न म गइरहेछु? ३ अनि गएर मैले तिमीहरूका निम्ति ठाउँ तयार पारेपछि म फेरि आउनेछु, र तिमीहरूलाई मकहाँ लैजानेछु, र जहाँ म छु, त्यहाँ तिमीहरू पनि हुनेछौ। ४ जहाँ म गइरहेछु, तिमीहरू त्यहाँ जाने बाटो चिन्छौ।”

हामीमा भएका व्याकुलता र बैचैनीलाई जित्न जहिले पनि येशूबाट सुरू गर्नुपर्छ। उहाँ नै बाटो, सत्य र जीवन हो। यस संसारको अनेकौँ सञ्चार माध्यमहरूको जङ्गललमा हामी भौँतारिरहेका छौँ, हामी कता जाने र कता गइरहेकाछौँ थाहा नपाएर  लक्ष्यविहिन भएर चलिरहेकाहरूको निम्ति कहाँ जाने, के गर्ने भनेर येशूले ठीक निर्देशनहरू दिनुहुन्छ; व्यवस्था वा दश आज्ञाहरू दिनुहुने येशू उहाँ आफै सत्यलाई व्यक्तित्वमा उतारिनुभएको हो। उहाँको आत्माले हामीलाई सबै सत्यतिर अगुवाई गर्नुहुन्छ (यूहन्ना १६:१३)।  जब हाम्रो दिलमा चोट लाग्दछ, थकान र पेलान हुन्छौँ, बिमार र निराश हुन्छौँ, अर्थमूलक जीवन जिउने तत्व नै हाम्रो जीवनबाट बिलाउँछ तब यदि हामी उहाँकहाँ आयौँ भने उहाँले हामीलाई हामीलाई नयाँ जीवन दिनुहुन्छ किनभने उहाँ जीवन हुनुहुन्छ, उहाँ अरू जस्तो केवल सास फेर्ने जीवन होइन तर जीवनको स्रोत हुनुहुन्छ र उहाँमा सञ्जिवनी औषधी छ। अझ भनौँ भने उहाँले हामीलाई प्रसस्त वा हामीले ठाम्न सक्नुभन्दा पनि बेसि जीवन दिनुहुन्छ। यो उहाँको प्रतिज्ञा हो (यूहन्ना १९:१९)। यसमा हाम्रो अनन्तको घर र अनन्त जीवन समावेश भएका छन्। तर ती केवल भविष्यको लागिमात्र होइन अहिले बर्तमान जीवनमा नै उहाँले गुणस्तर र आदर्श जीवन दिनुहुन्छ। धेरै र हामीले नाप्नेभन्दा पनि अधिक गुणिलो जीवन दिन हाम्रो सृष्टिकर्ता उत्सुक हुनुहुन्छ।

याद गर्नुहोस्, "तिम्रो हृदय बेचैन वा व्याकुल नहोस्" भन्ने येशूको सल्लाह होइन तर उहाँको निम्तो हो जसमा उहाँको जीवनसँग हाम्रो जीवन सहभागी हुन उहाँले अपेक्षा गर्नुहुन्छ। जब हामी निराश हुन्छौँ, तल्लोस्तरमा गिरेका जस्तो हुन्छौँ, सबैले हेपिएर बेकारको जीवन जस्तो हामी ठान्छौँ तब उहाँले हामीलाई उचालेर माथि राख्नुहुन्छ (जसरी कनानी स्त्री आफूलाई कुकुर ठानेकी थिइन् तर येशले उचालेर उनलाई 'नारी" भन्ने उनको आत्मालाई उचाल्नुभयो-अनुवादकको थप)। जब हामी अन्धकार र पापसँग संघर्ष गरिरहेका हुन्छौँ तब उहाँ जसले आफ्नो असल काम हामीमा सुरू गर्नुभयो त्यो उहाँले फत्ते गर्नुहुनेछ (फिलिप्पी १:६)।

यस संसार जतिसुकै खराब भएतापनि अझ अचाक्लिरूपमा दुष्ट, खराब परिस्थितिमा हामी होमिन परेतापनि येशूले हामीलाई दिनुभएको प्रतिज्ञा सोच्नुपर्छ। उहाँले हाम्रो निम्ति ठाउँ तयार पारिरहनुभएको छ। त्यो ठाउँमा हाम्रो दु:ख, पीडा, व्याकुलता, कष्ट, शोक आदि सबै सदाको निम्ति बिलाएर जानेछन्। येशू ख्रीष्टमा हामीलाई यही आशा दिलाएको छ। हाम्रो पृष्ठभूमि जेसुकै होस्, हामी जोसुकै होऔँ, हामी जुनसुकै अवस्थामा अहिले हामी गुज्रिरहेका भएतापनि वा जतिसुकै पतित हामी भएतापनि हामीलाई नयाँ जीवन दिने प्रतिज्ञा येशूले दिनुभएकोछ। त्यसलाई गुमाउँदा हामी आफैले जीवनको जोखिम भोगिरहनुपरेका हुन्छौँ।

येशूले हामीलाई मूल मन्त्र वा मूख्य वचन दिनुभएको छ कि यदि हामी परमेश्वरकहाँ हाम्रा पीडाहरू, कमजोरीहरू, हृदयका चोटहरू, पतित र नैराश्य जीवन र टुक्रिएको जीवन लिएर आयौँ भने ती सबै थोकको बाबजुद पनि उहाँले हामीलाई स्वीकार गर्नुहुन्छ। अनुग्रहको परिभाषा यही हो। यदि हामीले यसलाई विश्वास तथा आस्थद्वारा खोज्यौँ भने परमेश्वरको त्यस अनुग्रह र सदाशयतालाई हामी उपभोग गर्न सक्छौँ।

`परमेश्वरले हामीलाई के गर भन्नुभएको छ र त्यसको जवाफ हामीले कसरी दिने? हेर्नुहोस्, यर्मिया ३:२२ “हे अविश्वासी मानिस हो, फर्क, तिमीहरूको विश्वासघातबाट म तिमीहरूलाई निको पार्नेछु।”  “हवस्, हामी तपाईंकहाँ फर्केर आउनेछौं, किनकि तपाईं परमप्रभु हाम्रा परमेश्वर हुनुहुन्छ।"`

`"म फेरि फर्केर आउनेछु र तिमीहरूलाई म लैजानेछु र म जहाँ छु तिमीहरूलाई त्यहीँ पनि तिमीहरू हुनेछौ" (यूहन्ना १४:३ रूपान्तरित) भन्ने येशूका वचनहरू ध्यान दिएर सोच्नुहोस्। येशू ख्रीष्टको दोस्रो आगमन नभैनहुने भनेर येशूको शिक्षादीक्षाको केन्द्रविन्दु र निर्णायक दर्शनलाई हामीले के भन्ने? मृत्युबारे हामीमा जानकारी भएका एडभेन्टिस्टहरूलाई विशेष गरेर यस सन्देशले के भन्छ? हाम्रो निम्ति येशूको दोस्रो आगमनको प्रतिज्ञा किन अत्यन्तै अमूल्यको छ?`