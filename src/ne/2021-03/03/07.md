---
title:  थप जानकारी
date:  16/07/2021
---

"यदि कोही मानिस स्वार्थी छ र आफ्नोमात्र भाऊ खोज्ने वा मैमात्र ठूलो भनेर आफूलाई केन्द्रित बनाउँछ भने त्यस व्यक्तिमा आत्मिक विकाश वा उसको जीवन फलदायी हुन सक्दैन। यदि तपाईँले येशूलाई आफ्नो व्यक्तिगत मुक्तिदाता भनेर ग्रहण गर्नुहुन्छ भने तपाईँले आफूलाई बिर्सिदिनुपर्दछ र अरूलाई सहायता गर्न अग्रसर हुनुपर्दछ। येशूको प्रेमको बारेमा चर्चा गर्नुपर्छ, उहाँ कतिको असल हुनुहुन्छ सो  अरूलाई भन्नुपर्छ। जे काममा आफूलाई संलघ्न गराएको छ त्यसमा लगनशील भएर खट्नुहोस्। तपाईँको हृदयमा अरूको मुक्तिको भार बोक्ने बानी बसादल्नुहोस्, तपाईँको शक्ति र स्रोतले भ्याएसम्म पापमा भौँतारिएकाहरूको उद्धारको निम्ति प्रयत्नशील हुनुहोस्। जब तपाईँमा येशूको आत्मालाई ग्रहण गर्नुहुन्छ-निस्वार्थी प्रेमको आत्माले भर्नुहुन्छ र अरूको निम्ति परिश्रम गर्नुहुन्छ-तपाईँ बढ्नुहुनेछ र धेरै फलहरू फलाउनुहुनेछ। तपाईँको चरित्र र स्वभावलाई पवित्र आत्माको अनुग्रहले पाको बनाइनेछ। तपाईँको विश्वास बढ्नेछ, तपाईँको आस्था र विश्वासहरू गहिरिनेछ, तपाईँको प्रेम सिद्ध र पक्का हुनेछ। जे सफा, शुद्ध, आदर्श र  मायालु वा प्रेमिलो छ त्यसमा तपाईँले येशूको स्वभाव वा चरित्र झन झन चम्काउनुहुनेछ।"-एलेन जी ह्वाइट, क्राइस्ट अबजेक्ट लेसनस्, पृ॰ ६७,६८बाट रूपान्तरित।

चर्चका सदस्यहरूको बीचमा हुने विभिन्न विषयहरूको मामिलामा एलेन जी ह्वाइट भन्नुहुन्छ " विश्वासीहरू घन्टौँसम्म कम महत्त्वका विषयहरूमा बादबिवाद गरिरहन्छन्, र तिनीहरूको समयमात्र बरबाद तिनीहरूले गरिरहेका हुँदैनन् तर परमेश्वरका सेवकहरू पनि तिनीहरूलाई सुन्न वाध्य पारिरहेका हुन्छन्। यस्तो वातावरण त्यसबेला सृजना हुन्छ जब छल वा वादविवाद गर्नेहरूका हृदयहरू अनुग्रहको मातहतमा हुँदैन। यदि घमण्ड वा अहँकारीता र स्वार्थपनालाई एकातिर पन्छाइयो भने कुनै पनि कठिन विषयहरू पाँचै मिनेटमा समाधान हुनसक्छ।"-एलेन जी ह्वाइट, अर्ली राइटिङ्गस्, पृ॰ ११९बाट रूपान्तरित।

**चिन्तनमनन**

`अ. स्वार्थीपनाबाट कसरी उम्किने त्यसको व्यवहारिक उपायहरूको बारेमा सोच्नुहोस्। ती उपायहरू केवल सैद्धान्तिक वा कुरामात्र नभएर वास्तविकरूपमै कसरी उतार्ने?`

`आ. महत्त्वाकाँक्षा वा उपलब्धीको  उच्च सिखरमा पुग्नु आफै नराम्रो होइन। फेरि त्यसै बखत महत्त्वकाँक्षाको धरापमा नपरि त्यसमै लिप्त नभइ परमेश्वरबाट महान् कुरोहरू पाउन र तिनीहरूमा हामी कसरी सहभागी हुने?`

`इ. प्रायजसो हामीले हाम्रा महत्त्वाकाँक्षा, पाखण्डीपना वा ढोंगीमना, स्वार्थपना र डाह तथा ईख बाहिरबाट देखाउँदैनौँ। बाहिर ठीक्क पारेर चल्न हामी धेरै सक्षम् छौँ। लहरे पिपलको जराहरू जस्तै ती सबै नकारात्मक स्वभावहरू हाम्रो हृदय वा दिमागको मुनि फैलिरहेका हुन्छन्। परमेश्वरको आत्माले अगुवाई गरिएका मानिसहरूको परिवर्तित चरित्रलाई व्यवहारिकरूपमा कसरी देखाउँदछ?`

`ई. येशूको दोस्रो आगमनको महत्त्वको बारेमा ध्यान दिनुहोस्। उहाँको आगमनबिना हामीमा हुने आशाको महत्त्व के छ र? यदि उहाँको दोस्रो आगमन भएन भने पहिलो आगमनमा गर्नुभएको कामको महत्त्व के छ र मरेकाहरू पुनरुत्थान नहुञ्जेल सुतिरहन्छ भन्ने शिक्षाको अर्थ के नै हुन्छ र?`