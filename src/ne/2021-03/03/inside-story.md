---
title: कथा
date:  16/07/2021
---

#### तिमी एक्लै छैनौ

_अलियान्ड्रा, १७ आरिजोना_

मेरो बालककालभरि मैले यस्तो अनुभवहरू गरेँ जुन बालबालिकाहरूले गर्नु आवश्यक थिएन। कतिपय ठूलाबडाहरू जाँड रक्सी पिएको, लागुपदार्थ खाएको, चुरोठ खाएको मेरै देखेको थिएँ। तिनीहरू त अझ बहुला जस्तै भएका थिए। जाँडरक्सी, चुरोठ र लागु पदार्थको लतमा लागेका मानिसहरूको दिमाग राम्रोसँग काम नगरेको मैले देखेको थिएँ। केही छिनको निम्ति भएपनि आनन्द लिन गाँजा तान्ने मानिसहरू पनि मैले देखेको थिएँ। मेरी आमा अमेरिकाको आदिवासी नाभाहो हुन् र मेरो बुबा मेक्सिकन अर्थात् अमेरिकाको छिमेकी देश मेक्सिकोबाट आएका थिए। सुरुमा हाम्रो परिवार अत्यन्तै असल र मायालु थियो। हामी प्रत्येक आइतबार चर्च जान्थ्यौँ। अनि मेरी आमाले अलिअलि जाँडरक्सी पिउन थालिन्। त्यसले गर्दा सबै थोक भताभुङ्ग हुन थाल्यो। म सानी हुँदा मेरो बुबाले मेरी आमालाई हातले र लठ्ठीले बेसरी हिर्काउनुहुन्थ्यो। मलाई डर लाग्थ्यो। मैले केही गर्न नसकेकोमा मलाई ठूलो चिन्ता हुन्थ्यो। घरेलु हिँसाले गर्दा मेरी आमा झ्यालखानाबाट भित्र बाहिर गरेकी थिइन्। मादक पदार्थ खाएर मोटर हाँक्दा र अरूहरूको कारणले मेरी आमा धेरै पटक झ्यालखानामा परेकी थिइन्। मेरो मन भित्रैदेखि रुन्थ्यो। घरको अवस्था देख्दा मेरो चित्त फाटिरहेको थियो। फेरि त्यसैबखत मेरो बुबा पनि घरमा धेरै बस्नुहुन्नथ्यो। उहाँ लुकिछिपी मेक्सिकोबाट अमेरिका आउनुहुँदा धेरै पल्ट पुलिसले समातेर देशबाट बाहिर घोक्राउँथे, तर उनी जसरीतसरी अमेरिकामा आइरहनुहुन्थ्यो। उहाँले मेरो जन्मदिन कहिल्यै पनि मनाउनुभएन। मेरो जीवन यसरी किन गुज्रिरहेको छ सो मलाई थाहा थिएन तर दिनदिनै अघि बढ्न परमेश्वरले मलाई साथ दिइरहनुभएको थियो। यस संसारमा मेरो भौतिक बुबा नभएतापनि मसँग स्वर्गको परमेश्वर पिता हुनुहुन्थ्यो जसले मलाई प्रेम गर्नुहुन्थ्यो।

मेरो विरक्त भावनालाई मभित्रै लुकाइ राख्न प्रयास गर्थेँ। सबैको सामु सबै ठिकै छ भनेर देखाउँथेँ। घरेलु हिँसा र तिती वातावरण मैले कसरी सहन सकेँ भनेर कहिलेकाहीँ सोध्थे। मेरा पिर र मर्काहरू अरू कसैलाई भन्न नपाउँदा कहिलेकाहीँ मलाई धेरै गार्हो हुन्थ्यो। जब म हुर्किन्दै गएँ मेरो स्वभाव पनि परिवर्तन हुन थाल्यो। मेरा भाइबहिनीहरूप्रति म कठोर हुन थालेँ। तिनीहरू र अरू साथीहरूसँग धेरै झगडा पनि गर्न थालेँ र बेलाबेलामा रमाइलो गर्न स्कूलमा पनि गएल भएँ। जीवनदेखि वाक्क लागेर गाँजा पिउन थालेँ। तर जब म १२ वर्षकी थिएँ तब म त मेराबाबुआमा जस्तो हुन मनलाग्दैन भन्ने महसुस भयो। तर के गर्ने सो मलाई थाहा थिएन।

एक वर्षपछि म होलब्रुसक सेभेन्थ-डे एडभेन्टिस्ट इन्डियन स्कूलमा नौकक्षामा भर्ना भएँ। स्कूलमा मैले येशूलाई माया गर्न सिकेँ। उहाँले मलाई कस्तो प्रेम गर्नुहुन्छ भनेर मैले स्कूलमा सिक्न थालेँ। मेरो जीवनमा दिक्क लाग्दो नराम्रा घट्नाहरू भएतापनि होलब्रुकमा आउन पाउँदा परमेश्वरको अगुवाइ भएको मैले महसुस गर्न थालेँ। मेरो जीवनको दृष्टिकोण परिवर्तन भयो। मेरो सबै दु:खकष्टमा परमेश्वर मसँग हुनुहुन्थ्यो भनेर मलाई महसुस भयो। यो कुरा मलाई पहिला थाहा थिएन। मेरो कठिनाइमा उहाँ मसँग हुनुहुन्थ्यो र त्यसको सामना गर्दा अघि बढ्न उहाँले बल दिइरहनुहुन्थ्यो। जुनसुकै निर्णय मैले गरेतापनि वा कहिलेकाहीँ मर्न पनि खोजेतापनि उहाँ मेरो साथमा हुनुहुन्थ्यो।

बाइबलको मलाई मन पर्ने पद प्रस्थान १४:१४ हो जसमा लेखिएको छ, "तिम्रो निम्ति परमेश्वर लड्नुहुनेछ; तिमी केवल स्थिर रहो वा थामि राख" (रूपान्तरित)।

तपाईँ जुनसुकै नराम्रो परिस्थितिमा जानुपर्ने भएतापनि तपाईँलाई परमेश्वरले विजयको जीवन दिनुहुनेछ तर त्यसको निम्ति तपाईँले तपाईँको जीवनमा परमेश्वरलाई काम गर्न दिनुपर्छ। उहाँको हातमा तपाईँ हुनुहुन्छ, र तपाईँको निम्ति उहाँ लड्नुहुनेछ।

यस जीवनमा तपाईँ एक्लै हुनुहुन्न। म पनि एक्लो छैन।