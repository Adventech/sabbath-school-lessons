---
title:  महत्वाकांक्षा
date:  13/07/2021
---

यस संसारमा रहनुहुँदा येशूको अन्तिम हप्ताको सेवाकार्य सम्झिरहनु जहिले पनि उत्साह र प्रेरणाको स्रोत भएको हामी महसुस गर्छौँ। उहाँलाई क्रूसमा टाँग्नुभन्दा चेलाहरूसँग अन्तिम समय बिताउनुभएको दृश्य आत्मिक र मानसिक जीवनको निम्ति अत्यन्तै महत्त्वपूर्ण छ। व्याकुलता र महत्त्वाकाँक्षाले मानिसहरूलाई खराब काम गर्न र सुन्न कसरी अग्रसर गराउँदो रहेछ भनेर फेरि येशूको यही अन्तिम हप्ताको चित्रणले देखाउँदछ।

`येशू तीन वर्ष बढि आफ्ना चेलाहरूलाई परमेश्वरको प्रेम र चाहनाको बारेमा अनेकौँ शिक्षादीक्षा सिकाउनुभएको थियो तर उहाँको अन्तिम हप्तामा चेलाहरू को भन्दा को ठूलो भन्ने कुरामा हानथाप गरिरहँदा येशूलाई कस्तो चित्त दुख्यो होला? अत्यन्तै संवेदनशील क्षणमा चेलाहरूको ध्यान मानव महानतातिर किन गएको होला? हेर्नुहोस् लूका २२:१४-३०`

"१४ अनि जब बेला भयो, तब उहाँ प्रेरितहरूसँग भोजन गर्न बस्नुभयो। १५ उहाँले तिनीहरूलाई भन्नुभयो, “मैले दु:ख भोग्न अघि नै यो निस्तार-चाड़को भोजन तिमीहरूसँग खाने ठूलो इच्छा गरेको थिएँ, १६ किनकि म तिमीहरूलाई भन्दछु, परमेश्वरको राज्यमा यो पूरा नहोउञ्जेल म यो भोज फेरि खानेछैनँ।”  १७ तब कचौरा लिएर धन्यवाद चढ़ाउनुभएपछि उहाँले भन्नुभयो, “यो लेओ, र तिमीहरू आपसमा बाँड़। १८ किनकि म तिमीहरूलाई भन्दछु, परमेश्वरको राज्य नआउञ्जेल अब उप्रान्त अङ्गुरको रस म पिउनेछैनँ।”  १९ अनि उहाँले रोटी लिनुभयो र धन्यवाद चढ़ाउनुभएपछि त्यो भाँच्नुभयो र तिनीहरूलाई यसो भन्दै दिनुभयो, “तिमीहरूका निम्ति दिइएको यो मेरो शरीर हो। मेरो सम्झनामा यो गर्ने गर।”  २० यसै गरी खाइसक्नुभएपछि उहाँले कचौरा लिनुभयो र भन्नुभयो, “यो कचौरा तिमीहरूका निम्ति बगाइएको मेरो रगतमा स्थापित गरिने नयाँ करार हो। २१ तर हेर, मलाई पक्राउनेको हात मैसँग टेबिलमा छ। २२ किनकि मानिसको पुत्र त ठहराइएअनुसार जानैपर्छ, तर धिक्कार त्यस मानिसलाई, जसले उसलाई धोका दिन्छ।” २३ यस्तो काम गर्ने तिनीहरूमध्ये को होला भनी तिनीहरू आपसमा बहस गर्न लागे। २४ अब तिनीहरूमध्ये सबैभन्दा प्रमुख को गनिने हो भनी चेलाहरूका बीचमा वाद-विवाद हुन लाग्यो। २५ उहाँले तिनीहरूलाई भन्नुभयो, “अन्यजातिका राजाहरूले तिनीहरूमाथि प्रभुत्व गर्छन्, र तिनीहरूमाथि अधिकार चलाउनेहरू ‘उपकारी’ भनिन्छन्। २६ तर तिमीहरूचाहिँ यस्तो नहोओ। तिमीहरूमध्ये जो ठूलो छ, त्यो सानो बनोस्, र अगुवा हुनेले चाहिँ सेवा गरोस्। २७ किनभने ठूलो को हो? भोजन खान बस्ने कि सेवा गर्ने? के भोजन खान बस्ने होइन? तर म तिमीहरूका बीचमा एक जना सेवा गर्नेजस्तै छु। २८ “तिमीहरूचाहिँ मेरो परीक्षामा मलाई साथ दिनेहरू हौ। २९ जसरी मेरा पिताले मलाई एउटा राज्य दिनुभयो, म पनि तिमीहरूलाई दिन्छु, ३० ताकि मेरो राज्यमा तिमीहरू मेरो टेबिलमा खाने र पिउनेछौ, र इस्राएलका बाह्रै कुलको न्याय गरेर सिंहासनहरूमा बस्नेछौ।"

हामीमा सबभन्दा ठूलो को होला भनेर छलफल गरिने काम हामीले परिवारमा, कार्यालयमा वा चर्चमा कमै गर्छौँ। यसको बारेमा हामी धेरै सोच्छौँ होला। तर प्रायजसो सबैले सुन्ने गरेर यसरी को बोल्छ होला र?

येशूका चेलाहरूमा आफ्नो भाऊ खोज्ने मनस्थिति यो पहिलो पल्ट थिएन। मत्ती १८:१मा चेलाहरूले येशूकहाँ परमेश्वरको राज्यमा सबभन्दा ठूलो को होला भनेर ल्याएको प्रश्न उल्लेख गरिएको छ। (भित्री मनमा तिनीहरू आफैमा सबभन्दा ठूलो को होला भन्ने सुन्न चाहेका थिए)। तर त्यसको जवाफ येशूले जसरी दिनुभयो हृदयविदारकमात्र नभएर मानिसको घमण्ड वा महात्वाकाँक्षालाई चुर गर्ने खालको थियो जसबाट हामी सबैले निम्ति पाठ सिक्नु अत्यन्तै अनिवार्य छ। उहाँले एउटा सानो बालकलाई बोलाउँदै चेलाहरूको बीचमा राख्नुहुन्छ। सबैका आँखाहरू ठूला ठूला हुन्छन्; तिनीहरूले आआफ्ना आँखिभौँहरू उठाउँछन्। येशूले के गर्न खोज्नुभएको थियो सो सबैले देख्न र सुन्न चाहेका थिए। मत्ती १८:३मा तिनीहरूको जिज्ञासा यसरी मेटाउनुहुन्छ: "३ उहाँले भन्नुभयो, “साँच्चै, म तिमीहरूलाई भन्दछु, मन परिवर्तन भएर तिमीहरू साना बालकहरूजस्ता भएनौ भने कहिल्यै स्वर्गको राज्यमा पस्नेछैनौ। ४ जसले यो सानो बालकजस्तै आफूलाई नम्र तुल्याउँछ, त्यही स्वर्गको राज्यमा सबैभन्दा महान् हुनेछ। ५ जसले मेरो नाउँमा एउटा यस्तो बालकलाई ग्रहण गर्छ, त्यसले मलाई ग्रहण गर्छ।" (उहाँले यही कुरा मत्ती २५:४०मा जिकिर गर्नुभएको थिय)।

आत्मपरिवर्तन वा मन परिवर्तन (जसलाई अङ्ग्रेजीमा कनभर्जन conversion भनेर प्रायजसो सम्बोधन गरिन्छ र प्रायजसो अरू धर्मबाट इसाई धर्ममा ल्याउने प्रक्रियालाई जनाउँछ जुन कुरो बालकलाई के थाहा छ र?-अनुवादकको प्रतिक्रिया) येशूमा सत्य विश्राम पाउन खोज्ने जग हो। हामीलाई हामीभन्दा बाहिरको शक्तिको सहयोग चाहिन्छ भनेर त्यसबेला महसुस गर्छौँ जब हामी बालक जस्तै हुन्छौँ। जब हामी यस स्थितिको अनुभव गर्छौँ तब हामी आफैले आफैमाथि भर पर्न सक्दैनौँ तर येशूमाथि भर पर्नुपर्छ भन्ने आत्मज्ञानको महसुस गर्दछौँ। हामीहरूको मूल्यमान्यता, आदर्श सोच र महात्वाकाँक्षाहरूमा परिवर्तन वा काँचुली फेरिएको हुन्छ। येशूले उहाँका चेलाहरूलाई यो भन्न खोजिरहनुभएको छ: ममाथि भरोसा राख र यस बालकलले जस्तै ममाथि भर पर। सत्य महानता भनेकव आफ्ना अधिकारहरूलाई छोड्नु र परमेश्वरको राज्यको मूल्य, मान्यता र आदर्शलाई अङ्गाल्नु हो।

दुर्भाग्यवस, येशूको अन्तिम दिनसम्म वा अन्तिम खानासम्म पनि चेलाहरूले यो नीति सिकेका थिएनन्। तिनीहरूको आआफ्नो कचकच, को भन्दा को ठूलो जस्तो होडबाजीले गर्दा येशूसँग अन्तिम सिद्ध बातचित वा सङ्गति गर्ने अवसर तिनीहरूले गुमाए जुन त्यस परिस्थिति कहिल्यै पनि दोहोरिने थिएन।

यो पनि, येशूसँग वर्षौँसम्म रहँदा, उहाँसँग सेवाकार्यमा संलग्न हुँदा र उहाँका पाऊहरूमुनि बसेर सुन्दा र सिक्दा उहाँको स्वभाव वा दर्शनलाई तिनीहरूले बुझ्न सकेका थिएनन्। मानव हृदय कतिको भ्रष्ट रहेछ भन्ने त्यो ज्वलन्त उदाहरण कस्तो दु:खलाग्दो छ! फेरि अर्को सकारात्मक पक्ष पनि हेरौँ। चेलाहरूको त्यस कहाली अवस्थाको छलफलको बावजुद पनि येशूले तिनीहरूलाई त्याग्नुभएन। यसले उहाँको सदाशयता र अनुग्रहको निरन्तर उपस्थितिको वास्तविकतालाई औँल्याउँदछ।

`हामी मानव जाति आफ्नो भाऊ खोज्ने प्रवृत्ति, अरूलाई दवाएर आफू माथि पुग्ने मनस्थितिको शिकारमा परिरहेका हुन्छौँ। यदि त्यसबाट उम्किन चाहन्छौँ भने येशूको क्रूसमा नै मध्यनजर राखेर हिँड्नु हाम्रो निम्ति शक्तिशाली औषधी किन हुनसक्छ?`