---
title:  येशू आफैले स्पष्टरूमा भन्नुहुन्छ उहाँले बिभाजन ल्याउनुहुन्छ
date:  11/07/2021
---

झैँझगडा प्रायजसो कमैलाई मन पर्छ होला। हामी शान्ति, मिलन र तालमेलको भित्रैदेखि चाहना  गर्छौँ। हाम्रा चर्च वा संस्थाहरूमा शान्ति कसरी ल्याउने र झगडा कसरी समाधान गर्ने भन्ने जस्ता गोष्ठीहरू गर्दछौँ।

`येशूले हाम्रो सामु तेर्स्याउनुभएको तितो सत्य मत्ती १०:३४-३९ पढ्नुहोस्। उहाँले शान्ति होइन तरवार ल्याउन उहाँ आउनुभएको भन्नुको अर्थ के हो? येशूलाई "शान्तिका राजकुमार" भनेर यशैया ९:६मा सम्बोधन गरिएको छ तर आफैचाहिँ युद्ध गर्न आउनुभएको रे, उहाँले के भन्न खोज्नुभएको हो?`

हेर्नुहोस्, "३४ “म पृथ्वीमा शान्ति ल्याउन आएको हुँ भनी नठान। शान्ति ल्याउन होइन, तर तरवार चलाउनलाई म आएको हुँ।  ३५ किनकि म मानिसलाई उसका बाबुको विरुद्ध, र छोरीलाई उसकी आमाको विरुद्ध, र बुहारीलाई उसकी सासूको विरुद्ध गराउन आएँ।  ३६ मानिसका शत्रु उसको आफ्नो परिवार भित्रकैहरू हुनेछन्। ३७ “जसले मलाई भन्दा बढ़ी आफ्ना बुबा वा आमालाई प्रेम गर्दछ, त्यो मेरो योग्यको हुँदैन। जसले मलाई भन्दा बढ़ी आफ्ना छोरा वा छोरीलाई प्रेम गर्दछ, त्यो मेरो योग्यको हुँदैन।  ३८ जो आफ्नो क्रूस उठाएर मेरो पछि लाग्दैन, त्यो मेरो योग्यको हुँदैन।  ३९ जसले आफ्नो प्राण जोगाउँछ, त्यसले त्यो गुमाउनेछ, र आफ्नो प्राण मेरो निम्ति गुमाउनेले त्यो बचाउनेछ।"

मत्ती १०:३४-३९मा येशूले खुलेआमारूपमा व्यक्त गर्नुभएको कथन त हामीलाई चकित पार्ने अन्तरज्ञान वा आत्मज्ञानभन्दा बिपरित देखिन्छ। हाम्रो मुक्तिदाता जो निरिह बालक भएर जन्मनुभयो, जो यथार्थमा शक्तिशाली राजा भएर आफ्ना वरिपरि सुसम्पन्न सुरक्षा गार्डहरूले घेरिएर शासन गर्नुपर्ने ठाउँमा, जसले आफ्ना छिमेकी र शत्रुहरूलाई प्रेम गर्नुपर्छ भनेर प्रचार गर्नुहुनेले अब उहाँले आफ्ना भक्तहरूलाई उहाँले विभाजन र विद्रोह वा संघर्ष ल्याउन आउनुभएको रे! उहाँको त्यो भनाईप्रति उहाँका चेलाहरू, उहाँलाई सुन्नेहरू र हामीलाई पनि अचम्म लाग्नु स्वभाविकै हो: यो कसरी हुन सक्छ?

तर गहिरिएर पढ्दा मत्ति १०:३५-३९मा यो वास्तविक तरवार भिड्न मानिसहरूलाई आह्वान गर्नुभएको होइन तर हाम्रो बफादारिता, निष्ठा र हाम्रो भक्तिको प्राथमिकता कोसँग छ भनेर उहाँले पर्दाफास गर्नुभएको हो। येशूले मीका ७:६को भनाईलाई नै उतार्नुभएको थियो। अनन्त जीवनको निम्ति निर्णय गर भनेर येशूले आफ्ना श्रोताहरूलाई चुनौति दिनुभएको थियो। छोराले आफ्ना बाबुलाई प्रेम गर्नुपर्छ र आदर गर्नुपर्छ। यो त मोशाले पहाडमै पाएको कानुनी प्रावधान हो। परिवारलाई स्थायीत्व दिन परमेश्वरका धेरै नीतिहरूमा यो नीति एक थियो। तर यदि येशूप्रति प्रेमको मोहनी श्रोताहरूमा भए उहाँको आदेश मान्नु कडा निर्णय देखिन्थ्यो। बाबु र आमाले आफ्ना छोराछोरीहरूलाई प्रेम गर्नुपर्छ र स्याहार गर्नुपर्छ। तर येशूप्रति समर्पित प्रेमभन्दा त्यो प्रेमले प्राथमिकता पायो भने उहाँको आदेश पालना गर्ने निर्णय कठिनै देखिन्छ। जुन पहिलो हुनुपर्थ्यो त्यही हुनुपर्छ भन्ने कुरो येशूले हामीलाई याद दिलाइरहनुभएको छ।

येशूले यो कथनको निर्णयलाई ग्रहण गर्न तीनवटा वाक्यहरू प्रयोग गरिएका छन्। ती तीनैवटामा योग्य भन्ने शब्द प्रयोग गरिएको छ। योग्य हुनु भनेको कुनै उच्च नैतिक आदर्श वा पापलाई जित्ने आधारमा होइन्दैन। येशू ख्रीष्टसँगको सम्बन्धमा नै योग्य भरपर्दछ। अरू सबैभन्दा माथि उहाँलाई हामीले चुन्यौँ भने हामी योग्यको ठहरिन्छौँ। हाम्रा बाबुआमा वा छोराछोरीहरूलाई भन्दा पहिला उहाँलाई चुन्नु सक्नु नै हामी योग्य ठहरिन जान्छौँ। हामी क्रूसको दु:खमा सहभागी हुन्छौ हुन्छौँ र येशूलाई पछ्याउँछौँ (अर्थात् यदि हामीले येशूलाई प्रेम गर्न सिक्यौँ भने हामीले अरूलाई उहाँले जस्तै प्रेम गर्न सिक्छौँ। येशूले आफ्ना मित्रहरूको निम्ति जीवन दिनुभयो किनभने तिनीहरूलाई उहाँले प्रेम गर्नुहुन्थ्यो। यही खालको अरूलाई, परिवारलाई दिने प्रेम हामीमा हुन्छ जब हामीले येशूलाई पहिलो प्रेम गर्यौँ र उहाँको त्यागमा हामी सहभागी हुन सिक्यौँ भने-अनुवादकको थप जिज्ञासा)।

"शुद्ध वा चोखो धर्मको आत्मा वा जोशले प्रेरित भएर हाम्रा युवायुवतीहरू चलुन् भन्ने जस्तो मेरो महान् चाहना अरू छैन। शुद्ध र चोखो तथा निर्मलता र येशूको धार्मिकताको पोशाक ओढेर क्रूसलाई बोकेर येशूको पछि लाग्ने जोशमा अग्रसर हुनुपर्छ। यदि यस्तो समर्पणमा हाम्रा युवाहरू हिँड्न सक्यो भने हाम्रो मुक्तिदाताले तिनीहरूलाई तिनीहरूको प्रतिभा सुहाउँदो स्थानमा खटाउनुहुनेछ। तिनीहरू जहाँ धेरै उपयोगी  हुन्छ त्यहाँ तिनीहरूलाई उभ्याउनेछन्।"-एलेन जी ह्वाइट, टेस्टिमोनिज फर द चर्च, ठेली ५, पृ॰ ८७बाट रूपान्तरित।

`कहिलेकाहीँ हाम्रै इच्छा बिपरित क्रूस बोक्नुपर्ने हुन्छ त कहिलेकाहीँ स्वइच्छाले। तर जे भएतापनि क्रूसलाई विश्वाससाथ बोक्न के आवश्यक नीति चाहिन्छ?`