---
title: बेचैनको मूल जरो
date:  10/07/2021
---

### यस अध्यायका मूल पदहरू
मत्ती १०:३१-३९, लूका १२:१३-२१, फिलिप्पी २:५-८, लूका २२:१४-३० र मत्ती २३:१-१३।

> <p>यस अध्यायको मूल सार पद</p>
> "जबसम्म (इसाई भनाउँदाहरूमा नै किन नहोस्) मानिसहरूमा डाह र स्वार्थपूर्ण अभिलाषा हुन्छ, त्यहाँ भाँड़भैलो र हरेक किसिमको भ्रष्ट काम हुन्छ" (याकूब ३:१६ रूपान्तरित)।

लहरे पिपलहरू सुन्दर रूखहरू हुन्। तिनीहरू ४५-९५ फुट वा १५-३० मिटर अग्लोसम्म हुन्छ। तिनीहरू ठण्डा मौसम र चीसो गृष्मकालमा बढ्छन्। ती रूखका काठहरू फर्निचर वा टेबुल, झ्याल ढोका आदिहरूको निम्ति प्रयोग हुन्छ भन  कागज र सलाई बनाउन पनि प्रयोग हुन्छ। हरिण र अरू जनावरहरू ठण्डी मौसममा आफ्ना बच्चाहरूलाई त्यसका बोक्राहरू ख्वाउँछन् किनभने तिनीहरूमा धेरै पौष्टिक तत्वहरू हुन्छ। लहरे पिपललाई धेरै घाम चाहिन्छ, र तिनीहरू जहिले पनि बढिरहेको हुन्छ। जाडोमा पनि तिनीहरू बढिरहेका हुन्छन् जसले गर्दा विभिन्न जनावरहरूको निम्ति ती रूखहरू खानाको स्रोत हुन जान्छन्।

मानिसहरूको निम्ति ती रूखहरूको एउटा नराम्रो पक्ष छ, त्यो के भने तिनीहरूको जरा अत्यन्तै ठूलो र यत्रतत्र फैलिएको हुन्छ। यो रूखको जरा जमिनमा छिटै फैलिएर ठूलो भूमि ओगटेको हुन्छ। रूखहरू  आफै १५० वर्षसम्म बाँच्न सक्छ तर तिनीहरूका जराहरू जमिनमा हजारौँ वर्षसम्म पनि बाँच्न सक्दछन्।

हाम्रा बेचैन वा व्याकुलताका जराहरू वा आधारहरू के हुन् भनेर यस अध्यायमा हामी नियाल्नेछौँ। ख्रीष्टमा सत्य विश्राम पाउनबाट रोकिन धेरै वाधाहरू भएको हामी पाउँछौँ। कतिपय त स्व:त देखिन्छ र त्यसको व्याख्या गरिरहनुपर्दैन। अरूहरूचाहिँ अदृष्य वा थाहा नपाउने जस्ता देखिन्छ। लहरे पीपलको रूखको मुनि रहेका जराहरू हामीले नदेखेको जस्तै हामीहरूको हृदय, सोच, दिमाग वा विवेकमा यस्ता मनस्थिति र क्रियाकलापहरूले अड्डा जमाइरहेका हुन्छन् कि जसले गर्दा हामीलाई प्रभु येशूबाट टाढा राख्दछ।