---
title:  पाखण्डीपना  वा ढोंगी
date:  14/07/2021
---

यदि कोही मानिस नाटक गर्छ वा आफू को होइन तर हुँ भनेर देखाउन खोज्नु र अरूलाई आदर्शको भाषण छाँट्ने आफूचाहिँ लुकिछिपी आफूले पढाएको पाठ बिपरित चल्छ भने त्यसलाई पाखण्डी वा ढोंगी भन्दछ। यो शब्द येशूले मत्ती २३ अध्यायमा सात पल्ट प्रयोग गर्नुभएको छ। शास्त्री र फरिसी पण्डितहरूसँग (हाम्रो भाषामा स्वामी) येशूले तिनीहरूको चालचलनको सार्वजनिकरूपमै पाखण्डी भनेर भनेर भन्डाफोर गर्नुभएको थियो। ती शास्त्री र फरिसीहरू यहूदी धर्मको नेतृत्ववर्गको मूल समूह थिए (मत्ती २३:१३,१३,१५,२३,२५,२७,२९)। व्यभिचारीहरू, कर लिने वा सरकारी कर्मचारीहरू, जिऊ मास्नेहरू, हत्याराहरू र अरू पापीहरूलाई येशूले अनुग्रह र क्षमा प्रदान गर्नुहुन्छ भनेर सुसमाचारका पुस्तकहरूले हामीलाई बताउँछ भने पाखण्डीपना र धर्मको नाउँमा ढोंगी हुनेहरूलाई उहाँले कमै सहनशीलता देखाउनुभएको हामी पाउँछौँ (हेर्नुहोस् अरू पदहरू पनि: मत्ती ६:२,५,१६; मत्ती ७:५, मत्ती १५:७-९; मत्ती २२:१८)।

`मत्ती २३:१-१३ पढ्नुहोस् र ती पदहरूमामात्र पाखण्डी वा ढोंगीहरूका चार मूख्य स्वभावहरू के रहेछन् भनेर येशूले औँल्याउनुभएको हेर्नुहोस्,`

"१ तब येशूले भीड़हरू र आफ्ना चेलाहरूलाई यसो भन्नुभयो: २ “शास्त्रीहरू र फरिसीहरू मोशाको आसनमा बस्तछन्। ३ यसकारण तिनीहरूले भनेका कुरा गर र मान, तर तिनीहरूले गरेजस्तो चाहिँ नगर, किनकि तिनीहरूले शिक्षा त दिन्छन्, तर त्यसअनुसार गर्दैनन्। ४ तिनीहरूले गह्रौँ र बोक्न नसक्ने भारी बाँधेर मानिसहरूका काँधमा राखिदिन्छन्। तर तिनीहरू आफैचाहिँ ती उठाउनलाई एक औँलाले पनि छुँदैनन्। ५ “तर तिनीहरू आफ्ना सारा काम मानिसहरूलाई देखाउनलाई गर्दछन्। किनभने तिनीहरू आफ्ना निधार र नाडीमा व्यवस्था-पत्री ठूला बनाउँछन्, र आफ्ना वस्त्रका झुम्काहरू लम्म्याउँछन्, ६ भोजहरूमा तिनीहरू सम्मानका स्थान र सभाघरहरूमा प्रमुख आसनहरू मन पराउँछन्, ७ बजारहरूमा अभिवादन खोज्छन् र मानिसहरूले गुरु भनेका रुचाउँछन्। ८ “तर तिमीहरूलाई कसैले ‘गुरुज्यू’ नभनोस्, किनकि तिमीहरूका शिक्षक एउटै हुनुहुन्छ, र तिमीहरूचाहिँ सबै दाजुभाइ हौ। ९ तिमीहरू पृथ्वीमा कसैलाई आफ्ना पिता नभन, किनकि स्वर्गमा तिमीहरूका एउटै पिता हुनुहुन्छ। १० तिमीहरूलाई कसैले ‘मालिक’ नभनोस्, किनकि तिमीहरूका एकमात्र मालिक ख्रीष्ट नै हुनुहुन्छ। ११ तिमीहरूमध्ये जो सबैभन्दा उच्च छ, त्यो तिमीहरूको सेवक हुनेछ। १२ जसले आफूलाई उच्च पार्छ, त्यो होच्याइनेछ, र जसले आफूलाई होच्याउँछ, त्यो उच्च पारिनेछ। १३ “धिक्कार, तिमीहरूलाई, शास्त्री र फरिसी हो, ढोंगीहरू! किनकि तिमीहरू मानिसहरूका सामुन्ने स्वर्गका राज्यको ढोका बन्द गर्दछौ। तिमीहरू न त आफै पस्तछौ, न पस्न चाहनेहरूलाई पस्न दिन्छौ।"

येशूले शास्त्री र फरिसी पण्डितहरूका चार चरित्रहरू औँल्याउनुभएको छ। प्रथम् शताब्दीकव यहूदी धर्ममा फरिसीहरू कट्ठर धार्मिक समूहमा गनिन्थ्यो र यहूदी धर्ममा तिनीहरूकोमात्रै अधिकार भएको दावी गर्दथे। तिनीहरू लिखित र मौखिक व्यवस्था र विधि अनुसार शुद्ध गर्नुपर्ने नीतिमा चासो राख्दथे। फेरि अर्को धार्मिक समूह पनि थियो जसलाई सदुकीहरू भनिन्थे। तिनीहरू प्रायजसो धनी अगुवाहरू थिए साथै तिनीहरू शिक्षित पूजारी वर्गमा तिनीहरूलाई गनिन्थे। तिनीहरू उच्चरूपमा हेलेनी अर्थात् ग्रीक सभ्यताको उपज थिए। तिनीहरू ग्रीक भाषा बोल्थे र ग्रीक दर्शनहरूमा पोख्त थिए। तिनीहरू परमेश्वरले गर्नुहुने न्याय वा मानिस मरेपछि के हुन्छ भन्ने कुरामा विश्वास गर्दैनथे। तिनीहरू उदारवादी भनेर हामी भन्छौँ। दुवै फरिसी र सदूकीहरू पाखण्डी वा ढोंगीहरूको दर्जामा येशूले राख्नुभएको थियो।

हामीले जे विश्वास गर्छौँ वा  (बप्तिस्माको समयमा सपथ खाएर त्यस अनुसार नचल्ने वा नैतिकरूपमा चल्न वाध्य नहुने) र हामी जे भन्छौँ त्यही अनुसार हामी नचल्ने तर अरूलाईचाहिँ चल्न धार्मिक नियमहरू लाड्ने आफूहरूचाहिँ ती नीतिहरू अनुसार नचल्दा येशूले हामीलाई पनि पाखण्डी वा ढोंगी भन्नुहुन्छ। यस्ता मानिसहरूले अरूहरूको (वा चर्चबाटै) श्यावास, कदर, धार्मिक सम्मान, आदर र ढोग खोज्छन् जुन हाम्रो परमेश्वर पितामात्रै योग्यको हुनुहुन्छ।

येशूले तिनीहरूलाई तितो र तिखो बोलीले सम्बोधन गरि तिनीहरूलाई पाखण्डी वा ढोंगी भनेर लाञ्छना लगाएतापनि तिनीहरूप्रति उहाँको माया र चासो देखाउनुभएको थियो।

"जब येशूले मन्दिरतिर असल होस् भन्ने लालायीत आँखाले हेर्नुभएको थियो र श्रोतावर्गहरूमा उहाँले नजर राख्नुभएको थियो त्यसबेला परमेश्वरको पुत्रको अनुहारमा स्वर्गिय दया र करुणाले भरिएको देखिएको थियो। हृदयदेखि चित्कार गरेर र गहभरि आँशु झारेर येशूले यो दु:ख व्यक्त गर्नुभएको थियो, "ओ यरुशलेम, यरुशलेम, तिमीले अगमवक्ताहरूलाई मार्यौ र तिमीहरूकहाँ पठाइएका जनहरूलाई तिमीहरूले ढुङ्गाले हान्यौ, मे कतिपटक छोराछोरीहरूलाई जम्मा गरेको जस्तै तिमीहरूलाई जम्मा गर्न खोजेँ, जसरी कुखुरीले आफ्ना चल्लाहरूलाई आफ्ना पखेटाहरूमाथि जम्मा गर्ने खोज्छ तर तिमीहरूलेचाहिँ वास्ता पनि गरेनौ।"-एलेन जी ह्वाइट, द डिजाएर अभ एजेज्, ६२०बाट रूपान्तरित।

`येशूले यहाँ धार्मिक अगुवाहरूलाई पाखण्डी वा ढोंगी भनेर भन्डाफोर गर्नुभएको थियो तर हामी पनि त्यही दोषको पङ्क्तिमा नरहन धार्मिक अगुवा नै हुनुपर्छ भन्ने किन छैन? हामी जो सुकै भएतापनि त्यस खालको पाखण्डीपना हामीमा छ भनेर हामीले कसरी देख्ने र त्यसबाट हामी कसरी मुक्त हुने?`