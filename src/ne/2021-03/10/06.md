---
title:  हामी परमेश्वरका हौँ भन्ने चिन्ह वा निसान
date:  02/09/2021
---

(सन १९३९देखि १९४५सम्ममा विश्व महान् दोस्रो युद्धको चपेतामा थियो। सारा राष्ट्रहरू नै कुनै न कुनै किसिमले त्यस युद्धमा होमीएको थियो। नेपालका हजारौँ लाहुरे गोर्खाली सैनिकहरू त्यस युद्धमा होमिएका थिए। त्यस युद्धका मूल खलनायकहरू जापान र जर्मन थियो। जब जापानमा अमेरिकाले एटम बम्ब खसाले तब जापान निस्कृय भयो भने जर्मनको विरोधमा एक जुट भएका पश्चिमी राष्ट्रका सैनिकहरू जर्मनमा घेर हाले तब त्यसको खलनायक हिटलरले आत्महत्या गरे। त्यसको फलस्वरुप तत्काल विश्व युद्धको अन्त्य भयो।–अनुवादकको थप)।

त्यस युद्धमा जर्मनका सेनाहरूले बिलायतमा तुरन्तै हमला गर्नेछ भन्ने त्यहाँको सरकारले सोचिरहेको थियो। आफ्नो टापु देश बिलायतलाई सुरक्षा गर्न त्यस देशको देश र सरकार तयार गरिरहेका थिए। समुद्री किनाराहरूमा थप किल्लाहरूको निर्माण गरिएका थिए। शत्रुहरू सडकहरू भएर हमला गर्न आउला भनेर मूख्य मूख्य सडकहरूमा अवरोधहरू खडा गरेका थिए। विलायतको सरकारले अनि एउटा अनौठो काम गर्यो। शत्रुहरूलाई अलमलमा पार्न बाटो र रेल चल्ने लिगमा भएका दिशा देखाउने सबै साइनबोर्डहरू हटाइदियो। तर ढुंगामा कोरिएका अक्षर वा चिन्हहरू हटाउन नसक्ने भएकोले तिनीहरूलाई सिमेन्टले पोतेका थिए।

बाटोघाटोमा उभ्याइएका बाटो वा अरू महत्त्वपूर्ण सूचना देखाउने साइनबोर्डहरू धेरै महत्त्वपूर्ण हुन्छन्। हामी कता जानुपर्छ भनेर तिनीहरूले बताउँछन्। हामीले नक्सा हेरेर पनि हामी कहाँछौँ भनेर थाहा पाउन सक्छौँ। आजभोली महङ्गो गाडीहरूमा जिपएस उपकरणहरू राखिएका हुन्छन् जसले गाडी कहाँ जाँदैछ भनेर भित्रैबाट थाहा हुन्छ।

`हामीलाई दिशानिर्देश गर्न वा के देखाउन साबथ स्थापना भएको थियो? हेर्नुहोस् प्रस्थान ३१:१३,१६। यहाँ बताएको ज्ञानलाई हामीहरूले कसरी प्रयोगमा ल्याउने? विशेष गरेर हामी एडभेन्टिस्टहरू जसले परमेश्वरका दश आज्ञाहरूको निरन्तरतालाई विश्वास गर्छन्?`

हेर्नुहोस्, "१३ “तिमीले इस्राएलीहरूलाई यसो पनि भन्नू: ‘तिमीहरूले निश्चय मेरा शबाथहरू मान्नू। तिमीहरू र मेरो बीचमा यो एउटा चिन्ह हुनेछ, कि म, परमप्रभु नै, तिमीहरूलाई पवित्र गर्दछु भनी तिमीहरूले थाहा पाओ।... १६ इस्राएलीहरूले शबाथ मानून्, र त्यो दिन आफ्ना सारा पुस्ताभरि अविराम करारको रूपमा मान्ने गरून्। १७ म र इस्राएलीहरूका बीचमा त्यो सदाको निम्ति एउटा चिन्ह हुनेछ, किनभने परमप्रभुले छ दिनमा आकाश र पृथ्वी बनाउनुभयो, तर सातौँ दिनमा उहाँले काम छोड़ेर विश्राम गर्नुभयो’।”

माथिका वचनहरू विशेष गरेर पौराणिक इस्राएलीहरूलाई सम्बोधन गरेका थिए यद्यपि येशूलाई विश्वास गर्ने हामीहरू पनि अब्राहमका सन्तान र प्रतिज्ञाका उत्तराधिकारीहरू (गलाती ३:२९) भएर आत्मिक इस्राएल भएको हुनाले आज पनि साबथ परमेश्वर र उहाँका जनहरूको बीचमा चिन्ह भएर खडा भइरहेको छ। साबथ परमेश्वरको निरन्तर जारी राखिने करारको चिन्ह वा लालमोहर हो भनेर प्रस्थान ३१मा कोरिएको छ। यस चिन्हले हाम्रो सृष्टिकर्ता परमेश्वर नै को हुनुहुन्छ, हाम्रो उद्धारकर्ता परमेश्वर नै को हुनुहुन्छ र हामीलाई शुद्ध वा पवित्र पार्ने परमेश्वर नै को हुनुहुन्छ भनेर थाहा दिन सहयोग गर्दछ विशेष गरेर धर्मदर्शनका प्रवर्तकहरूले आफूहरू पनि सृष्टिकर्ता हौँ भनेर दावी गरिएको परिप्रेक्षमा। साबथ एउटा झण्डा हो जुन प्रत्येक सातौँ दिनमा उठाइन्छ र केही कुराको याद दिलाउँछ किनभने हाम्रो बिर्सने स्वभाव छ।

यस परमेश्वरको साबथले हामीलाई यी कुराहरूलाई निरन्तररूपमा याद दिलाएर औँल्याइरहन्छ: हामीहरूको उत्पत्ति कहाँबाट भयो, हामीहरू पापबाट कसरी स्वतन्त्र भयौँ, हामीहरूको लक्ष्य वा जीवनको रेखा कहाँ गएर टुङ्गिन्छ, कुजात भनेर समाजबाट तिरस्कार गरिएकाहरू, पिडित, हेपिएका र गरिब वर्गहरूप्रति हाम्रो जिम्मेवारी के हो, छ दिनहरूमा परिश्रम गर्नैपर्ने जस्ता केही महत्त्वपूर्ण ज्ञानहरू।

साँच्चै भनौँ भने साबथ यस्तो महत्त्वपूर्ण छ कि यसतिर हामी नगइकन यो नै हामीकहाँ प्रत्येक हप्ता आउँदछ। यो प्रत्येक हप्तामा नबिराइकन आउने साबथले हामी को हौँ, हामीलाई कसले सृष्टि गर्नुभयो, उहाँले हामीलाई के गरिरहनुभएको छ र जब उहाँले नयाँ स्वर्ग र नयाँ आकाशको सृजना गर्नुहुनेछ र अन्तमा उहाँले हामीलाई के गर्नुहुनेछ भनेर निरन्तररूपमा याद दिलाउँछ।

पवित्र परमेश्वरले आफ्नो हात पसारेर मानिसहरूसँग करार बाँध्नुभएर उहाँसँग हामी सहभागी हुनसकौँ भनेर हामीलाई साबथद्वारा निमन्त्रणा गरिरहनुभएको भएकोछ। कुन लयले उहाँले आफ्नो प्रभुत्व जमाउनुहुन्छ, परमेश्वरबाट टाढा हुन खोज्ने सृष्टिको सृष्टिकर्ता र उद्धारकर्ता को हुनुहुन्छ र उहाँसँग कसरी सम्बन्ध राख्ने भनेर साबथको गरिमाले औँल्याउँछ। यो प्रत्येक हप्ता परमेश्वरको अधिकार र बल लिएर हामीकहाँ आउँछ। हामीलाई ख्रीष्टमा सित्तैँमा दिइएको साबथमा विश्राम गर्न परमेश्वरले आदेश दिनुहुन्छ। यही साबथको अवधारणाले सृष्टिकर्ता र मुक्तिदाता प्रभु येशू ख्रीष्टप्रति नै यसरी प्रतिवद्धता जनाउँछौँ, "हाम्रा विश्वास सुरु गर्नुहुने र पूरा गर्नुहुने येशूलाई हेरौं, जसले उहाँको सामुन्ने राखिदिएका आनन्दको निम्ति अपमानलाई केहीजस्तो नठानी क्रूसको कष्ट भोग्नुभयो, र परमेश्वरको सिंहासनको दाहिनेपट्टि विराजमान हुनुहुन्छ।" (हिब्रू १२:२)।

`साबथमा परमेश्वरसँग अझ गहिरो सम्बन्ध राख्ने अनुभव हुन तपाईँ कसरी सिक्नुहुन्छ?`