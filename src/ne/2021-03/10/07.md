---
title:  थप जानकारी
date:  03/09/2021
---

"हप्ताभरी नै हामीहरूको दिमागमा साबथ राखिरहनुपर्दछ र परमेश्वरको आज्ञा अनुसार पालन गर्न तयार भइरहनुपर्दछ। कुनै परम्परा धर्म, बिधि भन्दै कानुनीरूप दिएर साबथलाई औपचारिकरूपमामात्र पालन गर्न हुँदैन।"-एलेन जी ह्वाइट, टेस्टिमोनिज फर द चर्च, ठेली ६, पृ. ३५३बाट रूपान्तरित।

"सारा स्वर्ग नै साबथलाई पालना गरिरहेको छ। तर यो गर्नुहुन्छ, त्यो गर्नुहुन्न भनेर लामो अन्त्य नहुने सूची बनाएर होइन। यस दिनमा प्रत्येक मानव प्राणीको आत्मा जागृत हुनुपर्दछ। के हामी हाम्रा प्रभु परमेश्वर र हाम्रा मुक्तिदाता येशू ख्रीष्टसँग भेट्ने होइन र? हामीले उहाँलाई हाम्रो आस्था र विश्वासको नजरले हेर्दछौँ। प्रत्येक मानिसलाई आशिष दिन र ताजा बनाउन उहाँ उत्सुक भइरहनुभएको छ।"-एलेन जी ह्वाइट, टेस्टिमोनिज फर द चर्च ठेली ६, पृ. ३६२बाट रूपान्तरित।

"अरू कुनै दिनहरूभन्दा साबथमा परमेश्वरका मागहरू झन चर्को छन्। उहाँका जनहरूले आफ्ना नियमित कामधन्धाहरू छोड्छन् र परमेश्वरको उपासना र ध्यानमा समय बिताउँछन्। अरू दिनहरूभन्दा पनि साबथमा परमेश्वरको अझ धेरै आशिषहरूको निम्ति बिन्ति गर्दछन्। परमेश्वरको विशेष ध्यान आफूहरूतिर फर्कियोस् भनेर तिनीहरूले माग गर्दछन्। उहाँका मन पर्ने आशिषहरू तिनीहरूले चाहना गर्दछन्। यी आशिषहरू नदिइकन साबथ बितेको परमेश्वर चाहनुहुन्न। परमेश्वरको काम कहिल्यै पनि रोकिएको हुँदैन र मानिसहरू पनि असल काम गर्न कहिल्यै रोक्नुहुन्न। साबथ दिनमा बेकारमा सुतीसुती वा केही नगरि अल्छि भएर समय बिताउने होइन। परमेश्वरको आज्ञाले साबथ दिनमा पैसा कमाउने परिश्रम र अधार्मिक क्रियाकलाप नगरियोस भन्ने परमेश्वरको आज्ञा छ। हप्ताभरि पसिना बगाएको एक दिन रोक्नै पर्छ; यस दिनमा पैसा कमानउने काम र सांसारिक मोजमज्जामा समय बिताउनु परमेश्वरको सामु गैरकानुनी छ; तर जसरी उहाँले आफ्नो सृष्टि गर्नुभएको कामलाई साबथमा रोक्नुभयो र विश्राम लिनुभयो र आशिष दिनुभयो, त्यसरी नै मानव प्राणीले आफ्नो दैनिक आयआर्जना गर्ने कामलाई रोक्नुपर्छ र पवित्र समयमा स्वास्थलाई स्फूर्त बनाउन विश्राम लिनुपर्छ, परमेश्वरको आराधना गर्नुपर्छ र पवित्र कामहरूमा लाग्नुपर्छ। ख्रीष्टले साबथ दिनमा निको पार्नु भएको काम परमेश्वरको व्यवस्थासँग सिद्ध सहमत छ। यसले साबथको गरिमालाई सम्मान गर्दछ।"-एलेन जी ह्वाइट: द डिजाएर अभ एजेज्, पृ. २०७बाट रूपान्तरित।

**चिन्तनमनन**

`अ. धेरै देशहरूमा वातावरणलाई कसरी सरंक्षण दिने भन्ने विषयमा ठूलो राजनैतिक बादविवादको विषय भइरहेको छ। कुनै पनि राजनैतिक पक्ष नलिइकन हामी एडभेन्टिस्ट भएको हैशियतले प्रकृतिलाई राम्रोसँग हिफाजत गर्ने हौँ भनेर व्यवहारिकमा कसरी देखाउन सक्छौँ?`

`आ. सेवा भन्ने भावना हाम्रो दिमागबाट सुरु हुन्छ। हाम्रा परिवारहरूमा, चर्चहरूमा र समूदायहरूमा वरिपरि भएकाहरूलाई अझ गहिरो मायालु तरिकाले सेवा गर्ने मनस्थिति हाम्रो दिमागमा कसरी बसाल्ने? साबथले सेवा गर्ने झन थप अवसरहरू कसरी प्रदान गर्न सक्छ?`

`इ. प्रत्येक मानव प्राणी परमेश्वरले नै सृष्टि गर्नुभएको हो भने प्रत्येक साबथले हामीलाई याद दिलाउँछ। यसले मानिसहरूलाई परमेश्वरको दृष्टिकोणले हेर्न मद्दत गर्दछ। जब हामी परमेश्वरको स्वरुपमा सृष्टि भएका हौँ र सबै जना उहाँको प्रेममा सहभागी हुने बनाइएको छ भन्ने आत्मज्ञानलाई साबथको अवधारणले जातिजाति, वर्ण, धनिगरिबको असमानता र लैङ्गिक विभेदलाई कसरी धरातलमा पुर्याउन कसरी सहयोग गर्न सक्दछ?`