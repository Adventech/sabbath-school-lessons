---
title:  साबथ र सृष्टि
date:  29/08/2021
---

सबै आज्ञाहरूमा केवल चौथो आज्ञामामात्र "याद गर्नु" भन्ने क्रियापद समावेश भएको छ। "नमार्न याद गर्नु, नचोर्न याद नगर्नु, व्यभिचार नगर्न याद गर्नु, लोभ नगर्न याद नगर्नु, आमाबाबुलाई आदर गर्नमा नविर्सिनु, मूर्ति नगर्न याद गर्नु, परमेश्वरबाहेक अरूको आराधना नगर्न याद गर्नु, परमेश्वरको नाउँ व्यर्थमा नलिन वा जप नगर्न याद गर्नु" भनेर तोकिएको छैन। तर साबथको मामिलामामात्र किन परमेश्वरले "याद गर्नु" भन्नुभएको त्यो पनी बोलेरमात्र होइन आफ्नै हातले कोरेर?

याद गर्नु वा सम्झनु भन्ने धारणामा इतिहासमा पहिले के भएको थियो वा विगतमा के भएको थियो सो सम्झनु पर्छ भन्ने सिकाउँदछ। जब हामी केही कुराको याद गर्छौँ तब हाम्रो जीवन विगतको जीवनसँग गाँस्न पुग्छौँ र "साबथ दिन याद गर्नु र त्यसलाई पवित्र राख्नु" भन्ने आदेशले हामीलाई सिधै सृष्टिको हप्तातिर फर्काउँछ। यो सृष्टिको स्मारक हो।

`हामी मानव सृष्टि भएको कारणले हामी परमेश्वरको विशेष सृष्टि हौँ र अरू पृथ्विको अरू कुनै सृष्टिभन्दा हामी मौलिकरूपमा भिन्न छौँ भनेर देहायका पदहरूले हामीलाई कसरी सिकाउँछ? ती भिन्नता हामीले बुझ्न किन जरुरी छ सो पनि ध्यान दिएर सोच्नुहोस्। हेर्नुहोस्, उत्पत्ति १:२६,२७`

"२६ फेरि परमेश्वरले भन्नुभयो, “मानिसलाई आफ्नै स्वरूपमा, हाम्रै प्रतिरूपमा बनाऔं। तिनीहरूले समुद्रका माछाहरू, आकाशका पन्क्षीहरू, पालिने पशुहरू र जमिनमा चलहल गर्ने सबै जन्तुहरूमाथि अधिकार गरून्।” २७ यसैकारण परमेश्वरले मानिसलाई आफ्नै स्वरूपमा सृष्टि गर्नुभयो। परमेश्वरकै प्रतिरूपमा उहाँले तिनलाई सृष्टि गर्नुभयो। नर र नारी नै गरी उहाँले तिनीहरूलाई सृष्टि गर्नुभयो।" र उत्पत्ति ९:६ “जसले मानिसको रक्तपात गर्छ, मानिसबाटै त्यसको रक्तपात हुनेछ, किनभने परमेश्वरले मानिसलाई आफ्नै स्वरूपमा बनाउनुभएको हो।"

जब हामी सृष्टिलाई सम्झिन्छौँ तब हामीचाहिँ परमेश्वरको स्वरूपमा सृष्टि गरिएका हौँ भनेर याद गर्छौँ यो परमेश्वरको स्वरूप भन्ने शब्द सृष्टिको अरू कुनैमा विवरणमा पनि प्रयोग गरिएको छैन। यस ग्रहमा भएका कुनै पनि जीव भन्दा हामी मौलिकरूपमा भिन्न छौँ। हो हाम्रो डिएनए अरू पशुहरूसँग मिल्नसक्छ। लोकप्रिय विकासबादको अवधारणा वा कुनै पौराणिक मिथ वा पुरान अनुसार हामी सुक्ष्म जीव वा नरबाँदरबाट बिकसित हुँदै मानिस भएको हौइनौँ। हामी परमेश्वरको स्वरूपमा सृष्टि भएको हुनाले यस संसारमा सृष्टि भएको कुनै पनि  जीवभन्दा हामी विशेष र फरक छौँ।

`सृष्टिको बृतान्तले सृष्टिसँग हाम्रो सम्बन्ध कस्तो छ भनेर हामीलाई कसरी याद दिलाउँछ? हेर्नुहोस्, उत्पत्ति २:१५,१९`

"१५ परमप्रभु परमेश्वरले मानिसलाई लगेर अदनको बगैँचामा त्यसको गोड़गाड़ र हेरचाह गर्न राख्नुभयो।...१९ परमप्रभुले सबै वन-पशु र आकाशका सबै पन्क्षी लाई भूमिबाट बनाएर मानिसले तिनीहरूको के-के नाउँ राख्दो रहेछ भनी हेर्न तिनीहरूलाई मानिसकहाँ ल्याउनुभयो। र मानिसले हरेक प्राणीलाई जे-जे नाउँ दिए त्यही-त्यही नै त्यसको नाउँ भयो। २० अनि मानिसले नै सबै पालिने पशु, आकाशका पन्क्षी र सबै वन-पशुहरूका नाउँ राखे।" र उत्पत्ति १:२८  "परमेश्वरले तिनीहरूलाई आशिष् दिनुभयो, र तिनीहरूलाई भन्नुभयो, “फल्दै-फुल्दै, वृद्धि हुँदै, पृथ्वीमा भरिँदै र त्यसलाई आफ्नो वशमा पार्दैजाओ। समुद्रका माछाहरू, आकाशका पन्क्षीहरू तथा पृथ्वीका सबै जीवित प्राणीहरूमाथि अधिकार गर।”

परमेश्वरले यस पृथ्वीलाई सृष्टि गर्नुभयो भन्ने आत्मज्ञानले हामी सम्पन्न भयौँ भने सृष्टिप्रति हाम्रो अभिभारा वा जिम्मेवारी पनि याद गर्न पुग्छौँ। सबै सृष्टिमाथि "राज्य गर्नु" वा सृष्टिलाई "बशमा राख्नु" हाम्रो कर्तव्य र जिम्मेवारी हो। त्यसको अर्थ सृष्टिलाई शोषण गर्ने वा तहसनहस पार्ने होइन। हामी परमेश्वरका दूतहरू वा उहाँका कर्मचारीहरू भएर उहाँको सृष्टिलाई सम्हाल्ने हुनुपर्दछ। जसरी परमेश्वरले प्राकृतिक संसारसँग व्यवहार गर्नुहुन्छ त्यसरी नै हामीले पनि प्राकृतिक संसारसँग व्यवहार गर्नुपर्छ।

हो, पापले सृष्टिको प्रत्येक थोकलाई बिगारी दिएको छ र तहसनहस पारिदिएको छ। यद्यपि, जसरी अझै हामी परमेश्वरको स्वरूप भएको जस्तै यो उहाँको सृष्टि नै हो र यसलाई शोषण गर्नु हाम्रो अधिकार छैन। अरू मानिस वा जीवहरूको हानी गर्ने हैशियतले यस प्राकृतिक संसारलाई ध्वंस पार्ने इजाजत परमेश्वरले हामीलाई दिनुभएको छैन। जुन दुर्भाग्यवस भइरहेको छ।

`साबथले परमेश्वर सृष्टिकर्ता हुनुहुन्छ भनेर देखाउँदछ। त्यस सम्झनालाई आदर गर्नुको साथै यसलाई पालन गर्दा हाम्रो वातावरणलाई राम्रोसँग हिफाजत पनि गर्न विवेकशील गराउँछ भन्ने ज्ञानलाई अरू कुन कुन तरिकाहरूले कार्यान्वयन गर्न सकिन्छ?`