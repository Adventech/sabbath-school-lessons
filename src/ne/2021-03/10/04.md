---
title:  तिम्रा ढोकाहरूमा रहेको पाहुना वा अपरिचित व्यक्ति
date:  31/08/2021
---

`प्रस्थान १९:६ पढ्नुहोस्। यस पदले पौराणिक इस्राएलको प्रतिष्ठा कस्तो थियो भनेर हामीलाई कसरी बताउँछ?`

"तिमीहरू मेरो निम्ति पूजाहारीहरूको एक राज्य र एक पवित्र जाति हुनेछौ’। इस्राएलीहरूलाई तिमीले भन्नुपर्ने कुरा यी नै हुन्।”  येशू ख्रीष्टमा हामी पनि आत्मिक इस्राएल भएको हैशियतले हाम्रो प्रतिष्ठा पनि कस्तो छ? हेर्नुहोस्, १ पत्रुस २:९ "तिमीहरू त चुनिएका वंश, राजकीय पूजाहारीगिरी, पवित्र जाति, परमेश्वरका निजी प्रजा हौ। उहाँले तिमीहरूलाई अन्धकारदेखि उहाँका उदेकको ज्योतिमा ल्याउनुभयो, ताकि तिमीहरू उहाँका आश्चर्यपूर्ण कार्यहरूको घोषणा गर्न सक।"

इस्राएललाई परमेश्वरको करारका नजहरू हुन परमेश्वरले मिश्रदेशबाट निकाल्नुभएको थियो। यदि तिनीहरू राष्ट्र नै भएर परमेश्वरमाथिको विश्वासमा अटल भएर बसेको भए तिनीहरूबाट नै सारा संसारमा सुसमाचार फैलिने थियो। तिनीहरू परमेश्वरको विशेष चासो र हेरचाहामा परेका थिए, तिनीहरूलाई विशेष अवसरहरू दिएका थिए तर तिनीहरूको काँधमाथि विशेष अभिभारा वा जिम्मेवारीहरू पनि थिए।

`इस्राएली जनहरूबाहेक अरू देशका वा अयहूदी जाति वा विदेशीलाई परमेश्वरले कस्तो दृष्टिकोणले हेर्नुभएको थियो? देहायको पदले हामीलाई के सिकाउँछ? हेर्नुहोस्, प्रस्थान २३:१२ “छ दिनसम्म आफ्नो कामकाज गर र सातौँ दिनमा चाहिँ विश्राम लेओ, र तिमीहरूको गोरु, गधा, तिम्रो घरमा जन्मेको दास, र विदेशी पनि ताजा होऊन्।"`

साबथको विश्वव्यापीतालाई कतिपय इसाईहरूले आँखा चिम्लेको हामी पाउँछौँ। ए, यो त केवल यहूदीहरूलाईमात्र दिइएको हो भनेर तिनीहरूले नै दावी गर्छन्। यो कस्तो गलत दावी हो भनेर उत्पत्ति पहिलो अध्यायले नै खुलासा गरिएको छ। परमेश्वरले नै सारा मानिसहरूलाई सृष्टि गर्नुभएको हो भने, सारा मानिसहरूले साबथ दिनलाई सम्झनु पनि आवश्यक छ।

साबथले हामीलाई के देखाउँछ भनेर हामीलाई देखाएतापनि यसले अरूप्रति हाम्रो दृष्टिकोण कस्तो हुनुपर्छ भनेर पनि याद दिलाएको बिर्सिनुहुन्न। सृष्टिकर्ता र उद्धारकर्ता परमेश्वरमा हामी विश्राम गर्दा र उहाँसँग हाम्रो सम्पर्क जारी राख्दा अरूप्रति हाम्रो दृष्टिकोण नयाँ आँखाले स्व:त हेर्न सक्षम् हुन्छौँ। तिनीहरू पनि हामीजस्तै त्यही परमेश्वरले सृष्टि गर्नुभएको हो, हामीलाई प्रेम गरिएको जस्तै तिनीहरूलाई पनि त्यही परमेश्वरले प्रेम गर्नुहुन्छ र हाम्रो निम्तिमात्र होइन तिनीहरूको निम्ति पनि मर्नुभएको थियो भनेर साबथले हामीलाई याद दिलाइरहन्छ। साबथमा नोकरचाकरहरू, घरमा आएका पाहुना वा अपरिचित मानिसहरू र पशुहरूले पनि साबथमा विश्राम लिनुपर्छ भन्ने निर्देशन दिएको हामीलाई थाहा छ (प्रस्थान २०:१०, व्यवस्था ५:१४)।

घरमा आएका विदेशीहरू जो कि इस्राएलीहरूको करारमा समावेश भएका छैनन् तिनीहरू पनि साबथको विश्रामको उपभोग गर्नुपर्छ भनिएको छ। यसले हामीलाई धेरै कुराहरू बताउँछ। मानव प्राणीहरूलाई र पशुलाई पनि कहिल्यै पनि शोषण गर्नुहुन्न, दुर्व्यवहार गर्नुहुन्न र तिनीहरूबाट फाइदा उठाउन खोज्नु हुन्न भन्ने साबथको सन्देश छ। हामी सबै साझा मानिसहरू हौँ र तिनीहरू र हाम्रो बीचमा समानता छ भनेर प्रत्येक हप्ता यहूदीहरू र हामी पनि प्रत्येक हप्ता प्रभावकारी रूपमा सम्झिरहनुपर्दछ। हामीले उपभोग गरेका आशिषहरू र अवसरहरू तिनीहरूले गर्न नपाएतापनि हामी सबै एउटै मानव परिवारको भाग हौँ भन्ने कुरालाई ख्याल गरिराख्नु जरुरी छ। यस मनस्थितिलाई हाम्रो दिमागमा पोषाइ राख्न सक्यौँ भने हाम्रो सम्पर्कमा आएको प्रत्येक व्यक्तिलाई सम्मान र मर्यादापूर्वक व्यवहार गर्ने परमेश्वरका जनहरू हुनसक्छौँ।

`साबथलाई पालन नगर्नेहरूको निम्ति पनि तपाईँको आफ्नै साबथ पालनाले तिनीहरूको निम्ति आशिष तपाईँ कसरी हुनसक्नुहुन्छ? अर्थात् अरूको अगाडि तपाईँले साबथ नै गवाहीको रूपमा कसरी प्रयोग गर्न सक्नुहुन्छ?`