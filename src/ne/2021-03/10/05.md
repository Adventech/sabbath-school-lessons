---
title:  अरूको सेवा गर्दा परमेश्वरको साबथको सम्मान हुन्छ
date:  01/09/2021
---

नयाँ करारको संसारसम्म यहूदी धर्मगुरुहरूले साबथ कसरी पालन गर्नुपर्छ भनेर विभिन्न नीतिनिर्देशनहरू जारी गरेका थिए। साबथ कसरी पवित्र राख्ने भनेर तिनीहरूले दर्जनौँ निषेध आज्ञाहरू र कानुनहरू मानिसहरूमाथि लादिएका थिए। यो गर्नुहुन्छ त्यो गर्नुहुन्न भनेर सानो सानो कुराहरूमा पनि बन्देज लगाइएको थियो।

तिनीहरूमा कुनै बस्तु वा डोरी वा धागो बाँध्नुहुन्न वा फुट्काउनुहुन्न, साबथमा आगो बाल्नुहुन्न, आगो निभाउनुहुन्न, आफ्नो घरबाट बाहिर सामान लानुहुन्न, बाहिर सामान लगेपनि केवल यति टाढामात्र जान पाइन्छ, यति टाढा हिँड्नुहुन्छ वा हिँड्नुहुन्न जस्ता मानिसहरूलाई भारी बनाउने  अनेकौँ रितिरिवाजहरू थिए जुन परम्परा संस्कार भनेर मानिसहरूलाई जबरजस्ती मान्न लगाउँथे।

`तर जब येशू आउनुभयो उहाँ ती परम्परा र बन्देजभित्र रहनुभएन। जब येशूले मानिसले बनाएका केही परम्पराहरू तोड्नुभयो तब यहूदीहरूले उहाँमाथि कस्तो आरोप वा घोर आपत्ति जनाएका थिए? हेर्नुहोस् यूहन्ना ५:७-१६`

"१ त्यसपछि यहूदीहरूको चाड थियो, र येशू यरूशलेममा जानुभयो। २ यरूशलेममा भेड़ा-ढोकाको नजिक पाँच वटा दलान भएको एउटा जल-कुण्ड छ, जसलाई हिब्रू भाषामा बेथस्दा भनिन्छ। ३ त्यहाँ अनेक रोगीहरू, अर्थात्– अन्धा, लङ्गड़ा, पक्षाघातीहरू पस्रिरहन्थे। [तिनीहरू पानी कति बेला छचल्किन्छ भनेर पर्खिरहन्थे। ४ किनभने परमप्रभुका एउटा दूतले बेला-बेलामा जल-कुण्डमा ओर्लेर पानी हल्लाइदिन्थे, र पानी छचल्किएपछि जो पहिला पानी भित्र पस्थ्यो, जस्तै रोगले ग्रस्त भए पनि, त्यो निको भइहाल्थ्यो।]  ५ त्यहाँ अठतीस वर्षदेखि बिरामी भएको एक जना मानिस थियो। ६ येशूले त्यसलाई त्यहाँ पस्रिरहेको देख्नुभयो अनि लामो समयदेखि त्यो यस दशामा रहेछ भनी जानेर येशूले त्यसलाई भन्नुभयो, “के तिमी निको हुन चाहन्छौ?”  ७ रोगीले उहाँलाई भन्यो “हजूर, जुन बेला पानी छचल्काइन्छ मलाई जलकुण्डमा हालिदिने मेरो कोही मानिस छैन, म जाँदाजाँदै मभन्दा अगाडि अर्को मान्छे पानीमा ओर्लिहाल्छ।”  ८ येशूले त्यसलाई भन्नुभयो, “खड़ा होऊ, र आफ्नो ओछ्यान उठाऊ, र हिँड़।” ९ तुरुन्तै त्यो मानिस निको भयो, र आफ्नो ओछ्यान बोकी ऊ हिँड़िहाल्यो। त्यो दिन शबाथ-दिन थियो। १० यसकारण निको पारिएको त्यस मानिसलाई यहूदीहरूले भने, “यो त शबाथ-दिन हो, तिमीलाई ओछ्यान बोक्नु उचित छैन।”  ११ त्यसले तिनीहरूलाई जवाफ दियो, “जसले मलाई निको पार्नुभयो उहाँले नै भन्नुभयो, ‘आफ्नो ओछ्यान बोकेर हिँड़’।”  १२ तिनीहरूले त्यसलाई सोधे, “तिमीलाई ओछ्यान बोकेर हिँड़  भन्ने मानिस को हो?” १३ तर निको भएको त्यस मानिसले उहाँ को हुनुहुन्थ्यो भनी चिनेको थिएन, किनभने त्यस ठाउँमा भीड भएको हुनाले येशू त्यहाँबाट गइसक्नुभएको थियो। १४ त्यसपछि येशूले त्यसलाई मन्दिरमा भेट्टाएर भन्नुभयो, “हेर, तिमी निको भएका छौ। फेरि पाप नगर, र तिमीमाथि अझ बढ़ी खराबी आई नपरोस्।” १५ उसलाई निको पार्ने त येशू हुनुहुँदोरहेछ भनेर त्यस मानिसले गएर यहूदीहरूलाई भनिदियो। १६ त्यस कारणले गर्दा यहूदीहरूले येशूलाई खेदो गर्न लागे, किनभने उहाँले यो काम शबाथ-दिनमा गर्नुभएको थियो। १७ तब येशूले तिनीहरूलाई भन्नुभयो, “मेरा पिताले अहिलेसम्म काम गरिरहनुभएको छ, र म पनि काम गरिरहेछु।” १८ यसकारण यहूदीहरूले येशूलाई मार्न अझ बढ़ी प्रयत्न गर्न लागे, किनकि उहाँले शबाथ-दिन भङ्ग गर्ने काम मात्र होइन, तर आफैलाई परमेश्वरको बराबरी तुल्याएर उहाँले परमेश्वरलाई आफ्नै पिता भन्नुभएको थियो।"

३८ वर्षसम्म पक्षाघात भएर निको होलाकि भन्ने आशामा झुण्डिरहेको बिचरा पक्षाघाती मानिसलाई येशूले उसको रोगबाट अचम्म तरिकाले स्वतन्त्र निको पार्नुभएको थियो। तर मानिसको मूल्यभन्दा पनि धर्मलाई माथि राख्न् यहूदी धर्मगुरु वा पण्डितहरूले येशूको काममा घोर आपत्ति जनाएका थिए। उहाँले त्यस मानिसलाई आफ्नो ओछ्यान सबैले देख्ने गरेर बोकेर लैजाऊ भन्नु भएको थियो। त्यो काम उहाँले अरू कुनै दिनमा गर्नुभएको भए सायद केही हुने थिएन तर उहाँले जानाजानी साबथ दिनमै गर्नुभएको थियो। साबथ दिनमा यो गर्नुहुन्छ त्यो गर्नुहुन्न भन्ने नियमहरूको भारले लादिएका यहूदी धर्मगुरुहरूलाई येशूको काम आपत्तिजनक थियो।"साबथको प्रभुले (मर्कूस २:२८) साबथ कस्तो किसिमको विशेष दिन हुनुपर्छ भनेर देखाउनुभएको थियो तर ती धर्मगुरुहरू आफ्ना अनेकौँ नियम, कानुन र रितिरिवाजमा डुविरहन चाहेका थिए। हामी पनि हाम्रै तरिकाले र हाम्रै सन्दर्भमा नियमहरू बनाएर साबथलाई बोझ नबनाउन सतर्क हुनु आवश्यक छ।

`साबथलाई कसरी पालन गर्ने, धर्मभन्दा मानिसको सेवाले कस्तो प्राथमिकता पाउनुपर्छ र परमेश्वरसँग कसरी सम्बन्ध राख्ने भनेर परमेश्वरले केही हदमा आफ्नो रुपरेखा यशैया ५८मा प्रस्तुत गर्नुभएको छ। हेर्नुहोस्,`

"१ “चर्को गरी करा, नथाम्। तुरहीको आवाज जस्तै उच्च सोरले करा। मेरो प्रजालाई तिनीहरूको बागीपन र याकूबको घरानालाई तिनीहरूका पाप जनाइदे। २ किनकि तिनीहरूले मलाई दिनहुँ खोज्छन्। जे ठीक छ त्यही गर्ने र आफ्ना परमेश्वरको आज्ञा भङ्ग नगर्ने तर मेरो मार्ग जान्न इच्छा गर्ने जातिजस्तै तिनीहरू देखिन्छन्। तिनीहरू मसँग उचित निर्णयहरू माग्छन्, र परमेश्वर तिनीहरूका नजिकै आऊन् भनी उत्सुक भएका देखिन्छन्। ३ तिनीहरू भन्छन्, ‘हामीहरू उपवास बस्यौं, र किन तपाईं देख्नुहुन्न? हामीहरू विनम्र भयौं, र किन तपाईं ध्यान दिनुहुन्न?’ “तापनि तिमीहरूका उपवासको दिनमा तिमीहरू आफ्नै इच्छा पूरा गर्दछौ, र तिमीहरूका कामदारहरू सबैलाई तिमीहरू शोषण गर्दछौ। ४ तिमीहरूका उपवासको दिन लड़ाइँ र झगड़ामा अन्त्य हुन्छ र एउटाले अर्कालाई दुष्ट मुक्काले हिर्काउँछौ। तिमीहरू आजको जस्तो उपवास बसेर तिमीहरूको सोर स्वर्गमा सुनिने आशा गर्न सक्दैनौ। ५ के मैले चुनेको उपवास यस्तै हो? मानिसले आफैलाई एक दिन मात्र विनम्र राख्ने? के निगालोझैँ आफ्नो शिर झुकाउने र भाङ्ग्रा र खरानी ओछ्याउने दिन मात्र यो हो? के यसैलाई तिमीहरू उपवास र परमप्रभुको निम्ति ग्रहणयोग्यको दिन भन्छौ?  ६ “अन्यायको बन्धन फुकाल्न, जुवाको डोरी फुकाल्न, र अत्याचारमा परेकाहरूलाई मुक्त गराउन, हरेक जुवा भाँचिदिन मैले चुनेको किसिमको उपवास यही होइन र? ७ आफ्नो भोजन भोकासित बाँड़चूँड़ गर्नु, र घर नभएका गरीबहरूलाई शरण दिनु– नाङ्गोलाई देखेर लुगा लगाइदिनु, र आफ्नो जात-भाइहरूबाट नलुक्नु, होइन र? ८ तब तिमीहरूको ज्योति बिहानझैँ फुटेर निस्कनेछ, र तिमीहरू चाँड़ै निको हुनेछौ। तब तिमीहरूको धार्मिकता तिमीहरूका अगिअगि जानेछ, र परमप्रभुको महिमाचाहिँ पछिल्तिरको रक्षक हुनेछ। ९ तब तिमीहरूले पुकार गर्नेछौ, र परमप्रभुले जवाफ दिनुहुनेछ। तिमीहरूले सहायताको निम्ति बिन्ती गर्नेछौ, र उहाँले भन्नुहुनेछ, ‘म यहीँ छु’। “यदि तिमीहरूले आफ्ना बीचबाट अत्याचारको जुवा फालिदियौ, अरूलाई औँला ठाड़ो गर्न र ईर्ष्यापूर्ण कुरा बोल्न त्याग्यौ, १० अनि सम्पूर्ण हृदयले तिमीहरूले आफैलाई भोकाहरूका निम्ति दियौ, र अत्याचारमा परेकाहरूको आवश्यकता पूरा गरिदियौ भने, तिमीहरूको ज्योति अँध्यारोमा चम्कनेछ र तिमीहरूको रात मध्यदिनजस्तै हुनेछ। ११ परमप्रभुले तिमीहरूलाई निरन्तर डोर्याउनुहुनेछ, र घामको उखुम गर्मी परेका ठाउँहरूमा पनि तिमीहरूलाई सन्तुष्ट पार्नुहुनेछ, र तिमीहरूका हाड़हरूलाई बलिया पार्नुहुनेछ। तिमीहरू प्रशस्त पानीले भिजाएको बगैँचाझैँ र नसुक्ने पानीको मूलझैँ हुनेछौ। १२ तिमीहरूका मानिसहरूले पुराना भग्नावशेष फेरि बनाउनेछन्। धेरै पुराना जगहरू तिनीहरूले उठाउनेछन्। तिमीहरू ‘भत्केका पर्खालहरू निर्माण गर्ने’ र ‘बस्ने घरहरूका निम्ति बाटो फेरि नयाँ बनाउनेहरू’ भनिनेछौ। १३ “तिमीहरूले मेरो शबाथ-दिन तोडेनौ र मेरो पवित्र दिनमा आफूखुशी गरेनौ भने, र परमप्रभुको शबाथलाई आदरणीय ठान्यौ, र आफ्नो इच्छाअनुसार नगरी यस दिनलाई मान्यता दियौ र यसमा आफ्नो खुशी नगरी व्यर्थका कुरा गरेनौ भने, १४ तिमीहरू परमप्रभुमा रमाहट पाउनेछौ, र म तिमीहरूलाई देशका उच्च स्थानहरूमा सवार गर्ने तुल्याउनेछु र म तिमीहरूलाई तिमीहरूका पुर्खा याकूबको उत्तराधिकारबाट भोज खुवाउने तुल्याउनेछु।” परमप्रभुको मुखैले यसो भन्नुभएको छ।"

अरूभन्दा आफू धर्मात्मा छु भनेर देखाउने बेकारको आराधना वा मौन रहेर ध्यान मात्रै गरेर बस्ने खालका प्रवृत्तिलाई परमेश्वरले निको मान्नुहुन्न। गरिब, पिछडिएका, पिडित मानिसहरूको सक्रियरूपमा सेवा गर्ने बानी बसालोस् भन्ने परमेश्वरको चाहना छ।

यस मामिलामा परमेश्वरले यशैया ५८:१३,१४मा स्पष्ट धारणा राख्नुभएको छ: "१३ “तिमीहरूले मेरो शबाथ-दिन तोडेनौ र मेरो पवित्र दिनमा आफूखुशी गरेनौ भने, र परमप्रभुको शबाथलाई आदरणीय ठान्यौ, र आफ्नो इच्छाअनुसार नगरी यस दिनलाई मान्यता दियौ र यसमा आफ्नो खुशी नगरी व्यर्थका कुरा गरेनौ भने, १४ तिमीहरू परमप्रभुमा रमाहट पाउनेछौ, र म तिमीहरूलाई देशका उच्च स्थानहरूमा सवार गर्ने तुल्याउनेछु र म तिमीहरूलाई तिमीहरूका पुर्खा याकूबको उत्तराधिकारबाट भोज खुवाउने तुल्याउनेछु।” परमप्रभुको मुखैले यसो भन्नुभएको छ।"

आफूखुशी चल्ने वा आफ्नो चासो वा रमाइलो वा मज्जा गरेर साबथमा हिँड्नु भनेको साबथको गरिमालाई कुल्चेर बिताउनु हो। साबथमा के गर्नुपर्छ के गर्नुहुन्न भन्ने जस्ता मानवीय रितिरिवाज वा नीतीहरू परमेश्वरको साबथको आदर्शमा समाबेश भएको छैन। तर जो मानिसहरू संघर्ष गरिरहेका छन्, जो पाप वा अनेकौँ बन्धनमा छन्, भोका, नाङ्गा, उदासिन तथा आफ्नो अस्तित्वको पहिचान वा मूल्य नभएका र अन्धकारमा हिँडिरहेकाहरूको  सेवा गर्न हामीलाई आह्वान गरिएको छ। अरू दिनभन्दा पनि बढि साबथमा हामीलाई बाहिरतिर तान्ने हुनुपर्छ, हाम्रो स्वार्थ र हाम्रो हितमात्रै खोज्नुभन्दा अरूप्रति चासो देखाउनुपर्छ र अरूको आवश्यकतालाई पनि साबथ दिनमा हेर्ने बानी बसाल्नुपर्छ।