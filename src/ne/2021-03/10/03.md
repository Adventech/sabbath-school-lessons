---
title:  स्वतन्त्रताको उत्सब मनाउँदै
date:  30/08/2021
---

साबथले केवल सृष्टिलाईमात्र औँल्याउँदैन भनेर हामीले अगाडि नै चर्चा गर्यौँ। दश आज्ञाहरूलाई मोशाले फेरि दोर्याएका थिए। इस्राएलीहरू ४० वर्षसम्म उजाड स्थानमा यात्रा गरिरहेको अन्तमा मोशाले तिनीहरूलाई सम्बोधन गरेका थिए। यसबेला जब मोशाले साबथ दिन पवित्र राख्नुपर्ने कारण सृष्टिलाई नऔँल्याइकन दासत्ववाट मुक्तलाई औँल्याएका थिए। तिनीहरूका पूर्खाहरू मिश्र देशमा करिब ४०० वर्षसम्म दासत्वको जीवन बिताएका थिए (व्यवस्था ५:१२-१५)।

आजभोली हामी मिश्रदेशमा दासत्वको जीवन बिताइरहेका त छैनौँ तर हामी अरू कुनै किसिमबाट दासत्वको जीवन बिताइरहेकाछौँ जसले गर्दा हामी मानव प्राणी कठोर र दमनकारी स्वामित्वमा रहन बाध्य हुन सक्दछौँ।

`देहायका पदहरू पढ्नुहोस्। हामीलाई दास बनाउने तत्वहरू कसरी उर्लेर आउँछ भनेर ती पदहरूले कसरी खुलासा गर्दछन्?`

हेर्नुहोस्, उत्पत्ति ४:६,७ "६ तब परमप्रभुले कयिनलाई भन्नुभयो, “तँ किन रिसाउँछस्? तेरो मुख किन अँध्यारो छ? ७ यदि तैंले जे ठीक छ त्यो गरिस् भने तँ ग्रहणयोग्य हुँदैनस् र? तर यदि तैंले ठीक काम गरिनस् भनेता पाप तेरो ढोकैमा ढुकिबस्छ। त्यसको इच्छा तँप्रति हुन्छ, तर तैंले त्यसलाई अधीन गर्नैपर्छ।”, हिब्रू १२:१ "यसकारण यतिका साक्षीहरूको ठूलो बादलले हामीलाई घेरिराखेको हुनाले, हरकिसिमका बोझा र हामीलाई सजिलैसित अल्झाउने पापलाई पन्छाएर हाम्रा सामुन्ने राखिदिएको दौड धैर्यसाथ दौडौं।" र २ पत्रुस २:१९ " हामीसित भएका अगमवक्ताहरूको वचन अझ निश्चित भएको छ। झिसमिसे उज्यालो नहोउञ्जेल र तिमीहरूका हृदयमा बिहानको तारा नउदाउञ्जेल अन्धकारमा बलिरहेको दियोलाई झैँ तिमीहरूले त्यस वचनलाई ध्यान दियौ भने असल गर्नेछौ।"

हामीलाई बाँधेर दवाएर राख्ने सबै तत्वहरूबाट हामी स्वतन्त्र भयौँ भनेर पनि जनाउन उत्सब मनाउने दिन साबथ हो। हामी हाम्रो धर्मकर्म वा असल काम र बाहुबलबाट पापबाट स्वतन्त्र हुँदैनौँ तर परमेश्वरको शक्तिलेमात्र हुन्छ र त्यो स्वतन्त्रता हामीलाई हाम्रो विश्वासद्वारा उपलब्ध गराइएको छ। जब हामी प्रत्येक हप्ता साबथलाई स्वागत गर्दछौँ तब त्यो स्वतन्त्रता कुनै मानवीय प्रयासमा होइन परमेश्वरकै प्रयासबाट पाएकाछौँ भनेर सम्झना भइरहनुछ। इस्राएलीहरू मिश्रदेशबाट राती नै भाग्नु अगावै  तिनीहरूबाट जन्मेका जेठा सन्तान कोही नमरुन् भनेर तिनीहरूको ढोकाको चौकोसहरूमा पाठोको रगतले पोतेका थिए (प्रस्थान १२)। हामी पनि थुमाको रगतले उद्धार पाएका छौँ र अहिले नै येशू ख्रीष्टमा स्वतन्त्र भएर टाउको उठाएर हिँड्न सामर्थी बनेका छौँ।

`रोमी ६:१-७ पढ्नुहोस्। पावलले यहाँ हामीलाई के भनिरहेको छ जसमा हामीले के पाएका छौँ सो साबथको अवधारणासँग गाँसिएको पाउँछौँ?`

हेर्नुहोस्, "१ अब हामी के भनौं? के अनुग्रह प्रशस्त मात्रामा होस् भनेर हामी पापमा लागिरहौं त? २ त्यसो नहोस्! हामी जो पापको लेखि मर्यौं, त कसरी हामी अझै त्यसैमा जिउनु? ३ के तिमीहरू जान्दैनौ हामी सबै, जतिले ख्रीष्ट येशूमा बप्तिस्मा लियौं, उहाँकै मृत्युमा बप्तिस्मा लिएका थियौं? ४ यसकारण बप्तिस्माद्वारा हामी मृत्युमा उहाँसँगै गाडियौं, ताकि जसरी पिताको महिमाद्वारा ख्रीष्ट मरेकाहरूबाट जीवित पारिनुभयो, त्यसरी हामी पनि नयाँ जीवनको मार्गमा हिँड़ौं। ५ यदि उहाँको मृत्युमा हामी उहाँसँग एउटै भएका छौं भने, उहाँको पुनरुत्थानमा पनि निश्चय नै हामी उहाँसँगै एक हुनेछौं। ६ हामी जान्दछौं कि हाम्रो पुरानो मनुष्यत्व उहाँसँग क्रूसमा टाँगियो, ताकि हाम्रो पापमय शरीर नाश होस्, र अब उसो हामी पापका कमारा नहोऔं। ७ किनभने जो मरेको छ त्यो पापबाट मुक्त भएको छ।"

व्यवस्था ५:१५मा मोशाले स्पष्टरूपमा यी शब्दहरू उच्चारण गरेको पाउँछौँ-"तिमीहरू मिश्र देशको भूमिमा दास थियौ भन्ने कुरा याद गर, र तिमीहरूका प्रभु परमेश्वरले उहाँको बाहुबल र फैलाएको हातले तिमीहरूलाई त्यहाँबाट निकालेर ल्याउनुभएको थियो" (रूपान्तरित)। तिनीहरूलाई उद्धार गर्न परमेश्वरले नै तिनीहरूको लागि शक्ति प्रयोग गर्नुभएको थियो र उहाँकै कामले तिनीहरू स्वतन्त्र हुन सक्यो भनेर ती मानिसहरूलाई मोशाले सम्झाएका थिए। हामी येशूभक्तहरूले पनि हाम्रो निम्ति काम गर्नुहुने र शक्तिलाई प्रयोग गर्नुहुने ख्रीष्टले हामीलाई पापबाट उद्धार गर्नुभएको छ भनेर सम्झिरहनु कतिको महत्त्व छ?

हाम्रो निम्ति सक्रिय भएर मुक्ति उपलब्ध गराउनुभएको परमेश्वरको बाहुबलमा हामी विश्राम लिनुपर्छ भन्ने साबथमा समावेश भएको आदेशले हामीलाई बताउँछ। हामीहरूको धर्मकर्म, असल काम, सतप्रयास आदिबाट धर्मी ठहरिने प्रयासबाट हामी मुक्त भएकाछौँ भनेर साबथको अवधारणाले देखाउँछ। त्यतिमात्र होइन अहिले नै  हाम्रो जीवनलाई पुनसंरचना वा पुनसृष्टि गरेर पापको दासत्वबाट स्वतन्त्र गर्नुहुने परमेश्वरमा भरोसा राख्न सक्छौँ भनेर साबथले बताउँछ। तर एउटामात्र सर्त के छ भने हाम्रो जीवनमा उहाँलाई काम गर्न दिनुपर्दछ।

`पापको दासत्वको अनुभव तपाईँ आफैमा के छ? येशू ख्रीष्टमा हामीले पाएको पापको दासत्वको प्रतिज्ञालाई अहिले नै उपभोग गर्न हामीले कसरी सिक्ने?`