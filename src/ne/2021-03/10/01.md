---
title: साबथ विश्राम
date:  28/08/2021
---

### यस अध्यायका मूल पदहरू
उत्पत्ति १:२६,२७, उत्पत्ति ९:६, २ पत्रुस २:१९, रोमी ६:१-७, प्रस्थान १९:६ र यूहन्ना ५:७-१६।

> <p>यस अध्यायको मूल सार पद</p>
> “ ‘छ दिन काम गरिओस्, तर सातौँ दिनचाहिँ विशेष वा महत्त्वपूर्ण विश्रामको शबाथ, एक पवित्र सभा वा समारोहको दिन हो। त्यस दिन तिमीहरूले कुनै किसिमको काम नगर्नू। तिमीहरूले जहीँ बसोबास गरे तापनि त्यो परमप्रभुको शबाथ हो।"  (लेवीहरू २३:३ रूपान्तरित)।

साबथ र त्यसलाई कसरी पालना गर्नुपर्छ भन्ने धारणामा इसाईहरूको बीचमा बादविवाद, तर्कबितर्क, सहमत असहमतहरू भएका थिए र जारी पनि भइरहेको छ, छैन त? ती तर्कहरूमा येशूले हप्ताको सातौँ दिन साबथबाट आइतबारमा सार्नुभयो, येशूले नै साबथ निलम्बन गर्नुभयो, पावलले पनि साबथको गरिमालाई हटाए, येशूको पुनरुत्थानकोस सम्झनामा उहाँको चेलाहरूले शनिबारबाट आइतबारमा साबथ सारियो जस्ता अनेकौँ तर्कहरू। अझ वर्तमान केही वर्षहरूमा साबथको बारेमा केही विवादहरू अझ केही जटिल हुन गइरहेका छन्, जस्तै येशू नै हाम्रो विश्राम हुनुहुन्छ त्यसकारण किन दिनको बारेमा चासो राख्ने, अब हामीले कुनै पनि दिनलाई पवित्र राख्नु आवश्यक छैन। साबथमा विश्राम लिनु भनेको हामीहरूले स्वर्ग जान काम गर्नु भनेर पनि मानिसहरूले अनौठो तर्कहरू प्रस्तुत गर्छन् (जब साबथमा कामै नगर्नु भनिएको छ। याद गर्नुहोस्, यी सबै तर्कहरू बढेबढे इसाई विद्वान भनाउँदाहरूले नै गर्छन् र गरिरहेका छन्। इसाई जगतभन्दा बाहिर ती तर्कहरू गरेको पनि सुनिन्दैन। साबथको बारेमा आक्रमन वा आक्रोस पोखाउनेहरूमा इसाई भनाउँदाहरू नै छन्-अनुवादकको थप)।

अझ अर्को तर्कमा कतिपय इसाईहरूले विश्राम दिन हुनुपर्ने धारणामा चासो राखिरहेका राखिरहेका छन्। आइतबार होस् वा जुनसुकै दिन होस् त्यसको मतलब छैन। तिनीहरूले बाइबलकै अवधारणाहरूलाई आत्मसात् गरेर हामी मानिसलाई विश्राम चाहिन्छ र त्यसको महत्तपूर्णतालाई सिकाइरहेका छन्।

तर हामी सेभेन्थ-डे एडभेन्टिस्ट भएको हैशियतले परमेश्वरको नैतिक व्यवस्थाको निरन्तरतालाई बुझेर नै जिकिर गरिरहने बानी छ। त्यसमा पनि चौथो आज्ञाको गरिमालाई हामी उचाल्न चाहन्छौँ। बाँकी अरू आज्ञाहरू पालन गरेर हामी स्वर्ग जाने होइन भनेको जस्तो साबथलाई पालन गर्नु मुक्ति पाउन होइन भनेर भनेर हामी जिकिर गर्दछौँ।

परमेश्वरले साबथ आज्ञामा विश्राम भन्ने अवधारणा किन राख्नुभयो र त्यो किन महत्त्वपूर्ण छ भनेर यस अध्यायमा हामी नियल्नेछौँ।