---
title: कथा
date:  03/09/2021
---

द्विविधा

इराकी परिवार, अमेरिकाका शरणार्थीहरू

इराकमा कसैले बुबालाई येशूको बारेमा सुनाएको थियो। बुबा येशूप्रति मोहित हुनुभयो र सेभेन्थ-डे एडभेन्टिस्ट चर्चमा सरिक हुन थाले तर  आमाचाहिँ परम्पराकै धर्ममा निष्ठावान हुन अडिग भएकी थिइन्। केही समयपछि इराकमा त्यस परिवारको निम्ति जीवन जटिल हुन थाल्यो। आमा र दुई छोरीहरूको सुरक्षालाई ध्यानमा राख्दै बुबाले अमेरिकामा शरणार्थी भएर परिवारलाई सारे।

एक वर्षसम्म अमेरिकाको मिशिगन राज्यमा बसेपछि त्यस परिवार क्यालीफोर्नियामा सर्यो। मिशिनको जाडोले बुबा सहन सकेनन्। मिशिगनको कथाङ्ग्रिने जाडोले इराकको लडाईँमा पाएको बुबाको घाऊ दुख्थ्यो। क्यालिफोर्नियामा बुबा र आमाले तिनीहरूका छोरीहरूलाई सरकारी स्कूलमा भर्ना गरेका थिए। तब छोरीहरू एडभेन्टिस्ट स्कूलमा पढ्न सकुन् भनेर बुबा प्रार्थना गर्थे। चर्चको स्कूलमा पैसा तिर्न उनीसँग पैसा थिएन। उनीसँग पैसै भएपनि एडभेन्टिस्ट स्कूल कहाँ छ भनेर भन्ने कुनै एडभेन्टिस्ट उनले चिनेका थिएनन्। तैपनि उनले यो प्रार्थना गर्दै रहे, "परमेश्वर पिता, मेरी छोरीहरूले एडभेन्टिस्ट शिक्षा पाउन सहयोग गर्नुहोस्। सेभेन्थ-एडभेन्टिस्टलाई चिन्न मलाई सहयोग गर्नुहोस्।"

एक दिन, आवश्यक परेको परिवारहरूलाई खाना बाँड्ने खाना बैङ्कमा बुबा गए। जब खाना लिन लाइनमा पर्खिरहेका थिए बुबाले एक जना स्वयंसेवकसँग कुराकानी गर्न थाले। उनी त सेभेन्थ-डे एडभेन्टिस्ट पास्टर पो रहेछ भनेर थाहा बुबाले थाहा पाए। त्यतिमात्र नभएर त्यस खाना बैङ्कलाई सञ्चालन गर्ने निकाय त सेभेन्थ-डे एडभेन्टिस्ट चर्च रहेछ र त्यस चर्चको आफ्नै स्कूल पनि भएको बुबाले थाहा पाए।

घरमा बुबाले आमालाई असल खबर सुनाए। उनी र आमाले छोरीहरू स्कूलमा फर्कुन् र तिनीहरू ठूलो भएपछि परिवारलाई हेरुन् भनेर केही पैसा जम्मा गरिराखेका थिए। तिनीहरूको त्यो अमूल्य पैसा तिनीहरूको छोरीहरूको फी तिर्न प्रयोग गर्ने निर्णय तिनीहरूले गरे।

केही समयपछि बुबा र आमा चर्च स्कूलमा आए। तिनीहरूको साथमा ९ र ११ वर्षका छोरीहरू थिए। तिनीहरू आफ्ना अनुहारहरू उज्यालो पारेर प्रिन्सिपलको अफिसमा उनलाई पर्खेर बसे। के हुने होला भनेर पनि बुबा र आमा अचम्म मान्दै थिए।

प्रिन्सीपल र चर्च पास्टर एक आपसमा हेराहेर गरेर बुबा, आमा र केटीहरूतर्फ फर्के। बाबुआमाले आफ्ना छोरीहरूलाई एडभेन्टिस्ट स्कूलमा भर्ना गर्ने निधो गरेकोमा प्रिन्सिपल र पास्टर मार्मिक भएका थिए। तर बुबा र आमाले बचाइराखेको पैसा स्कूलको फी तिर्न पुग्दैनथ्यो।

"तपाईँका छोरीहरू यस स्कूलमा पढ्न हामी चाहन्छौँ तर दुर्भाग्यवस तिनीहरूको फी तिर्न तपाईँहरूसँग भएको पैसाले पुग्दैन, दु:ख मान्दै प्रिन्सिपलले सुनाइन्।

प्रिन्सिपल एक छिन रोकेर पास्टरको मुख फेरि हेरिन्। पास्टरको आँखामा करुणा छाएको उनले देखिन् र आफ्नो भनाइलाई अगाडि बढाइन्। "तपाईँका छोरीहरूलाई हामी स्कूलमा भर्ना गर्नेछौँ र परमेश्वरमाथि विश्वास र भरोसा राख्दै अघि बढौँ। उहाँले तपाईँहरूको छोरीहरूलाई सहयोग गर्न कोही त पठाउनुहोला," प्रिन्सिपलले ढुक्क भएर बोलिन्।

पास्टर, प्रिन्सिपल, बुबा, आमा र दुई छोरीहरू भुईँमा घुँडा टेकरे प्रार्थना गरे, "दयालु प्रभु, हामीलाई सहयोग गर्नुहोस्। यी अमूल्य दुई छोरीहरूको शिक्षाको निम्ति पैसा जुटाइ दिनुहोस्," पास्टरले प्रार्थना गरे।

परिवार स्कूलबाट फर्केको लगत्तै प्रिन्सिपलले फोन पाइन्। त्यो फोन उत्तर अमेरिका डिभिजनको शरणार्थी हेर्ने निकायको संयोजकको थियो। चर्च स्कूलमा पढ्न चाहने शरणार्थीहरूका छोराछोरीहरू पढ्ने फी तिर्न उनीसँग पैसा छ भनेर उनले सुनाइन्। त्यो पैसा सन २०११को तेर्हौँ साबथ स्कूल भेटीबाट उब्रेको थियो भनेर पनि उनले भनिन्।

प्रिन्सिपल र पास्टरले त पत्याउनै सकेनन्। तुरन्तै प्रिन्सिपलले बुबालाई फोन गरेर भनिन् कि उनका छोरीहरूको निम्ति फी तिर्ने पैसा पाइएको छ। "मलाई थाहा थियो कि परमेश्वरले हाम्रा प्रार्थनाहरू सुन्नुहुन्छ!" भनेर बुबाले खुशी व्यक्त गर्दै जवाफ दिए।

लेखिका: टेरी सेली