---
title:  थप जानकारी
date:  24/09/2021
---

"हामीले गरेका प्रार्थनाहरूको जवाफ परमेश्वरले तुरन्तै देओस् भन्ने हामी चाहना गर्दछौँ। जवाफ तुरन्तै नआएकोमा र हामीले अपेक्षा गरेको अनुसार नआएकोमा हामी निराशमा पर्ने सक्छौँ। तर परमेश्वर धेरै बुद्धिमानी हुनुहुन्छ र उहाँले हाम्रा प्रार्थनाका जवाफहरू उचित समयमा र उहाँले चाहनुभएको अनुसार दिनुहुन्छ। हामीले सोचेको भन्दा उहाँले हाम्रो निम्ति अझ उत्तम र धेरै राम्रो गर्न उहाँ उत्सुक हुनुहुन्छ। उहाँमाथि विश्वास र भरोसा राख्न सक्ने भएकोले हाम्रै इच्छा अनुसार हाम्रो प्रार्थनाको जवाफ आओस् भनेर कर गर्नुहुँदैन। तर उहाँको चाहना के छ त्यसलाई पूरा गर्न हामी खोज्नुपर्दछ। यदि यस मनस्थितिमा हामी रहन सक्यौँ भने हाम्रा चाहना र इच्छाहरू उहाँको इच्छामा हराउन दिनुपर्छ।–एलेन जी ह्वाइट, गस्पल वर्कर्स, पृ. २१९बाट रूपान्तरित।

"आफ्ना जनहरूलाई उद्धार गर्न येशू आउनुहुने समय केवल एक क्षणमात्र बाँकी छ। जब उहाँ आउनुहुनेछ तब हाम्रो जीवनमा उहाँले सुरु गर्नुभएको अमरत्व दिने काम त्यसबेला उहाँले पूरा गर्नुहुनेछ....चिहानहरू खोलिनेछ र मरेकाहरू विजयी भएर निस्किनेछन्। तिनीहरू बिजयको उल्लासले चिच्याउनेछन्, 'हे मृत्यु तेरो खिल कहाँ छ? हे चिहान तेरो विजय खोइ?' येशूमा सुतिरहेका हाम्रा प्रियजनहरू अमरत्वको पोशाक लगाएर निस्किनेछन् जब येशू दोस्रो पल्ट महिममा आउनेहुनेछ।"- एलेन जी ह्वाइट, कोउन्सिल अन स्टुवार्डशिप, पृ. ३५०बाट रूपान्तरित।

**चिन्तनमनन**

`अ. ख्रीष्ट र शैतानको बीचमा भइरहेको महान् घमासान युद्धको वास्तविकतालाई सोच्नुहोस्। यस संसारमा त्यो युद्ध चलिरहेको तपाईँले कसरी देख्नुहुन्छ? तपाईँको आफ्नै व्यक्ति जीवनमा त्यो कसरी अनुभव गरिरहनुभएको छ? यो यथार्थ छ. छै न त? अझ भनौँ भने मानिसहरूले सोचेको भन्दा यो वास्तविक छ किनभने धेरै मानिसहरूले सैतान छ भनेर विश्वास पनि गर्दैनन्। यस संसारको स्थितिलाई बुझ्न सहयोग होस् भनेर महान् विवादको वास्तविकतालाई बुझ्न किन महत्त्वपूर्ण छ? फेरि यही महान् विवादको वास्तविकताको ज्ञानले गर्दा हामीमा कसरी सान्त्वना हुनसक्छ?`

`आ. भविष्यवाणीमा स्पष्टरूपमा जे भनेको छ त्यसभन्दा बाहिर हामी गयौँ भने त्यसले हाम्रो दिमागलाई खल्बल्याउन सक्छ। कतिपय चर्चका विश्वासीहरूले अनेकौँ भविष्यवाणीहरू गर्छन् वा अरूले गरेका भविष्यावाणीहरूलाई विश्वास गर्दा पूरा नभएको खण्डमा तिनीहरूको विश्वासनै कसरी धलमलिन पुग्छ? यस्तो किसिमको धरापबाट जोगिन हामीले के गर्नुपर्छ?`

`इ. प्रकाश १४:९-११मा दिएको पशु र उसको मूर्तिलाई पूजा गर्ने सम्बन्धमा फेरी सोच्नुहोस्। त्यसको खास वा व्यवहारिक अर्थ के हो?`

`ई. हाम्रो भूमिका के हो र ख्रीष्टको आगमनको समयसँग हाम्रो सरोकार नभएको विषयमा चर्चमा बादविवाद भइरहेको पाइन्छ। हामी जुनसुकै अडानमा रहेतापनि यस संसारलाई येशूको आगमनको सन्देश सुनाउन हामीले किन सक्रिय भूमिका खेल्नुपर्दछ। येशूभक्तको निम्ति आत्मिकरूपमा जागृति भइरहन यो काम किन महत्त्वको छ?`