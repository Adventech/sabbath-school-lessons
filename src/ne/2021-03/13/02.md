---
title:  अन्तको समयको दर्शन
date:  19/09/2021
---

(येशूका सबै चेलाहरूको मृत्यु दु:खद तरिकाले भएका थिए। कसैको शिर काटीदिए भने कतिलाई अमानवीय यातना दिएर मारेका थिए। पत्रुसलाई क्रूसमा टाँगि दिएका थिए)। यूहन्नालाई पनि मार्न अनेकौँ यातना दिइएको थियो तर आखिरमा रोमीहरूले उनलाई पाटमोसको टापुमा त्यही मर्न फ्याँकिदिए। त्यो ठाउँ पत्थरै पत्थर भएको अनकङ्टार झ्यालखाना थियो। सबै चेलाहरूमा सबभन्दा वयोवृद्ध उमेरसम्म उनी बाँचेका थिए। उनको मृत्यु करिब ९३-९४ वर्षको उमेरमा भएको थियो। येशूको सेवाकार्यको जीवनमा उनी उहाँको अत्यन्तै प्रिय चेला थिए।

अब येशूसँग हिँडेका, खाएका, सेवाकार्यमा भाग लिएका युहन्ना आफ्ना सबै प्रिय जनहरूबाट अलग राखिएर समुद्रमा रहेको टापुमा आइसोलेसनमा जाकिदिएको थियो। यस्तो उजाड र अनकङ्टार ठाउँमा फ्याँकिनुपर्दा उनको दिमागमा कस्ता कस्ता कुराहरूको ओइरो समुद्रको छाल जस्तो गए होला? येशूको प्रिय चेला भएर त्यस ठाउँमा आफू त्यहाँ किन हुट्टिनु पर्यो त्यो पनि बाहिरी सभ्यताबाट बेवारिसी भएर? जब येशू आकाशमा उक्लिन्दै हुनुहुन्थ्यो दुई जना स्वर्गदूतले भनेका कुराहरू उनको दिमागमा गुञ्जिरहेको हुनुपर्छ: "हे गालिलका मानिसहरू हो तिमीहरू आकाशतिर एकटक लगाएर किन हेरिरहेका छौ? त्यही येशू जो तिमीहरूले स्वर्गमा उक्लिनुभएको देख्यौ त्यही प्रकारले उहाँ फर्केर आउनुहुनेछ" (प्रेरित १:११ रूपान्तरित)।

स्वर्गदूतहरूले दिएको त्यस कबुल वर्षौ बर्षौँ भइसकेको थियो। येशू अझैसम्म फर्केर आउनुभएको थिएन। स्वर्गदूतहरूले बोलेको जमातका चेलाहरू सबै मरिसकेका थिए र कतिपयलाई शहीद बनाएका थिए किनकी तिनीहरू येशूको निम्ति अटल गवाही भएका थिए। युवा चर्च बढेर अर्को पुस्तामा सरिसकेको थियो। चर्चमा भारी परिवर्तन भइसकेको थियो।  बाहिरिय शत्रुहरूबाट विश्वासीहरूलाई भयङ्कर यातना दिएका थिए र फेरि त्यसै बखत इसाई भनाउँदाहरूमा नै अनेकौँ झुठा शिक्षाका अभियानहरूले चर्चलाई सताइरहेको थियो। एक्लोपना, थकित, बेचैन, निराश र उदासिनको बादलमा यूहन्ना परिरहेका थिए। तर त्यसै बखत आफ्नो संसार डुबिरहेको अनुभव गरिहेको बेलामा उनलाई अचानक दर्शन दिइएको थियो।

`शङ्कष्टको आँधीमा परिरहेको यूहन्नाले पाएको दर्शनबाट उनलाई कस्तो शान्त्वना र शान्ति पाए होलान्, के तपाईँले कल्पना गर्न सक्नुहुन्छ? हेर्नुहोस् प्रकाश १:९-१९`

"१ येशू ख्रीष्टको प्रकाश, जो परमेश्वरले चाँड़ै हुन आउने कुराहरू आफ्ना सेवकहरूलाई देखाउन उहाँलाई दिनुभयो। उहाँले आफ्नो दूत पठाउनुभएर यो कुरा आफ्नो सेवक यूहन्नालाई प्रकट गरिदिनुभयो। २ यूहन्नाले देखेका सबै कुराहरूको, अर्थात् परमेश्वरको वचन र येशू ख्रीष्टको साक्षीको गवाही दिए। ३ त्यो धन्य हो, जसले अगमवाणीका यी वचनहरू उच्च स्वरले पाठ गर्दछ, र धन्य हुन् तिनीहरू, जसले सुन्दछन् र त्यहाँ लेखिएका कुरा पालन गर्दछन्, किनकि समय नजिक छ। ४ यूहन्नाबाट एशियामा भएका सात वटा मण्डलीहरूलाई: उहाँबाट तिमीहरूलाई अनुग्रह र शान्ति, जो हुनुहुन्छ, जो हुनुहुन्थ्यो, जो आउनुहुनेछ, र उहाँको सिंहासन अगि रहनुहुने सात आत्माबाट, ५ विश्वासयोग्य साक्षी येशू ख्रीष्टदेखि, मृतकबाट प्रथम जीवित हुनुभएको, तथा पृथ्वीका राजाहरूका शासकको तर्फबाट। हामीलाई प्रेम गर्नुहुने र आफ्नो रगतले हामीलाई हाम्रा पापबाट स्वतन्त्र पार्नुहुनेलाई, ६ हामीलाई एउटा राज्य, उहाँका पिता र परमेश्वरका पूजाहारीहरू तुल्याउनुहुने, उहाँलाई महिमा र पराक्रम सदासर्वदा होस्। आमेन। ७ हेर, उहाँ बादलहरूसाथ आउँदैहुनुहुन्छ, र हरेक आँखाले उहाँलाई देख्नेछ। तिनीहरूले पनि, जसले उहाँलाई घोचे, र पृथ्वीका सबै कुलहरूले उहाँको कारण विलाप गर्नेछन्। यसै होस्। आमेन। ८ “अल्फा र ओमेगा म नै हुँ,” सर्वशक्तिमान् परमप्रभु परमेश्वर भन्नुहुन्छ, जो हुनुहुन्छ, जो हुनुहुन्थ्यो र जो आउनुहुनेछ। ९ म यूहन्ना, तिमीहरूका दाजु, तिमीहरूका साथसाथै येशूमा भएका कष्ट, राज्य र सहनशीलतामा सहभागी छु। परमेश्वरको वचन र येशू ख्रीष्टको गवाहीको खातिर म पत्मोस भन्ने टापूमा थिएँ। १० प्रभुको दिनमा म आत्मामा थिएँ, र तुरहीको जस्तो एउटा चर्को आवाज मेरो पछाडि यसो भनिरहेको मैले सुनें, ११ “तिमी जे देख्तछौ, सो एउटा पुस्तकमा लेख, र सातै वटा मण्डलीलाई पठाऊ, अर्थात् एफिसस, स्मुर्ना, पर्गामम, थिआटीरा, सार्डिस, फिलाडेल्फिया र लाउडिकियालाई।” १२ मसँग बोल्नेलाई हेरौं भनेर म पछि फर्के। फर्केर हेर्दा सात वटा सुनका सामदान १३ र सामदानहरूका माझमा मानिसको पुत्रजस्तै पाउसम्मै पोशाक लाउनुभएको र छातीमा सुनौला चौडा फित्ता लाउनुभएको एक जनालाई मैले देखें। १४ उहाँका शिर र केश ऊनजस्तो सेता र हिउँजस्तै सेता, र उहाँका आँखा आगोका ज्वालाजस्तै थिए। १५ उहाँका पाउहरू आगोको भट्टीमा खारेर टल्काएका काँसाजस्ता थिए, र उहाँको सोरचाहिँ उर्लिंदो पानीहरूको आवाजजस्तै थियो। १६ उहाँको दाहिने बाहुलीले सात वटा ताराहरू पक्रिराखेको थियो, र उहाँको मुखबाट धारिलो दुईधारे तरवार निस्केको थियो। उहाँको मुहारचाहिँ पूरा तेजमा चम्केको सूर्यजस्तै थियो। १७ जब मैले उहाँलाई देखें, तब म मरेतुल्य भएर उहाँका पाउमा परें। तर उहाँले आफ्नो दाहिने बाहुली यसो भनेर ममाथि राख्नुभयो, “नडराऊ, आदि र अन्त्य १८ र जीवितचाहिँ म नै हुँ। म मरेको थिएँ। हेर, म सदासर्वदाको निम्ति जीवित छु, अनि मृत्यु र पातालका साँचाहरू मसित छन्। १९ यसकारण तिमीले जे देख्छौ, र जे छ र यसपछि जे हुन आउनेछ, लेख।"

येशूले आफ्ना चेलाहरूलाई भन्नुभएको थियो, "हेर, म तिमीहरूसँग सधैँ रहनेछु। युगको अन्तसम्म म तिमीहरूसँग रहनेछु" (मत्ती २८:२० रूपान्तरित)। एक्लै निर्वासित जीवन बिताइरहेका यूहन्नालाई ती वचनहरूले पक्कै पनि साहस दिइरहेको हुनुपर्छ। अब उनले पाएको येशूको प्रकाशको दर्शन उनको निम्ति ठूलो सान्त्वनाको स्रोत भएको हुनुपर्छ। "अल्फा र ओमेगा, आदि र अन्त" येशू अब निर्वासित प्रेरितलाई विशेष किसिमले दर्शन दिइरहनुभएको थियो।

त्यस दर्शनपछि भएका बृतान्तहरूले यस संसारको भविष्यको बारेमा बताउँदछ। उनको अगाडि विश्वको इतिहासको बृहत दृष्य अत्यन्तै शानदार तरिकाले चित्रण गरिएको थियो। त्यो दृश्य अहिले हाम्रो निम्तिय इसाई चर्चको इतिहास भएतापनि यूहन्नाको निम्ति भविष्य थियो। यद्यपि, आउनेवाला अनेकौँ शङ्कष्ट, शङ्कट, दु:खकष्ट, यातना र मृत्युको भूमरीमा परिरहेको यस संसारको अन्त्य कसरी हुनेछ भनेर उनलाई देखाइएको थियो। अन्त्यमा उनलाई देखाइएको दर्शनमा उनले यसरी व्यक्त गरे, "१ तब मैले नयाँ आकाश र नयाँ पृथ्वी देखें, किनकि पहिलो आकाश र पहिलो पृथ्वी बितिगएका थिए। समुद्र त अब छँदैथिएन। २ अनि मैले परमेश्वरबाट दुलहाको निम्ति दुलही जस्तै गरी सिङ्गारिएर तयार पारिराखेकी, अर्थात् पवित्र सहर, नयाँ यरूशलेम स्वर्गबाट तलतिर झरिरहेको देखें" (प्रकाश २१:१-२)।

महान् सर्वसंहारको भविष्यवाणीको दर्शन जुन यूहन्नालाई देखाइएको थियो त्यसले उनलाई परमेश्वरका प्रतिज्ञाहरू र उहाँका सबै प्रवन्धहरूमाथि विश्वस्त भएर आफ्नो मनलाई सम्हाल्न सहयोग मिलेको थियो। उनले लेखेका ती दर्शनहरूले हाम्रो मन पनि सम्हाल्न सहायता गर्ने हुनुपर्छ।

`बर्तमान जीवन कठोर हुनसक्छ, त्रासैत्रासले भरिएको हुनस्छ। तर परमेश्वरलाई भविष्य थाहा छ र अन्तमा आएर सबै थोक असलै हुनेछ भन्ने सन्देशले हामीलाई कस्तो सान्त्वना र मनलाई हलुको पार्न सक्छ?`