---
title:  परमेश्वरमा सधैँ आनन्दित हुनु
date:  23/09/2021
---

आजभोली हाम्रो मोबाइलमा अत्यधिक प्रयोग गरिने प्रोग्राम हव गुगल नक्साहरू। मोइबालमा नक्सा हेर्ने बानी भएका कतिपय मानिसहरूले पहिला कसरी ठाउँहरू चिन्थ्यो भन्ने कुराको याद पनि छैन होला। कागजी नक्सा हेरेर हामी चल्न थाल्यौँ भने हामीले नचाहेको ठाउँमा पुग्न सक्छौँ तर गुगल नक्साले विदेशमा पनि नौलो ठाउँमा सजिलैसँग विश्वस्तसाथ त्यसको अगुवाइमा पुग्न सक्छौँ। यस किसिमको विश्वसता के परमेश्वरले दिन चाहनुभएको विश्रामको चित्रण हुनसक्छ र जुन भविष्यवाणीको तालिकाबाट उहाँले हामीलाई औँल्याउन चाहनुभएको छ?

कतिपय समयमा हाम्रो मोबाइलको नक्सामा भूल गरेर गलत ठेगाना राख्छौँ होला वा हामीलाई थाहैनै छ भनेर छोटोबाटोबाट चाहेको ठेगानामा पुग्न खोज्छौँ होला। तर हामीले नचाहेको ठाउँमा जानसक्छौँ जहाँ हाम्रो दिमागमा शान्ति हुँदैन वा अलमलमा पार्दछ (मोबाइलबाट देखाउने नक्सा वा जिपएस जुन यातायाहरूमा पनि जडान गरिन्छ,नेपालमा यो धेरै प्रयोग नभएतापनि अरू देशमा यो सुविधा नभैनहुने भइरहेको छ। यसले गर्दा कागजी नक्साको मान्यता घटिरहेको छ-अनुवादक)।

`यस पिडादायी र अलमलमा परेको संसारको बीचमा सत्य वा सक्कली विश्राम वा सत्य आनन्द वा शान्ति कसरी पाउँछौँ भनेर पावलले फिलिप्पी ४:४-९मा हामीलाई कसरी बताउँदन्?`

हेर्नुहोस्, "४ प्रभुमा सधैँ आनन्द गर। म फेरि पनि भन्दछु, आनन्द गर। ५ तिमीहरूको सहनशीलता सबै मानिसहरूलाई थाहा होस्। प्रभु नजिकै हुनुहुन्छ। ६ कुनै कुरामा चिन्तित नहोओ, तर हरेक कुरामा प्रार्थना र निवेदनद्वारा धन्यवादसहित तिमीहरूका बिन्ती परमेश्वरमा जाहेर होऊन्, ७ र समझले नै भियाउन नसकिने परमेश्वरको शान्तिले तिमीहरूका हृदय र तिमीहरूका मनलाई येशूमा रक्षा गर्नेछ। ८ अन्त्यमा भाइ हो, जे कुरो सत्य छ, जे कुरो आदरणीय छ, जे कुरो न्यायसङ्गत छ, जे कुरो शुद्ध छ, जे कुरो प्रेम-योग्य छ, जे कुरो कृपामय छ, यदि केही श्रेष्ठता, प्रशंसाको योग्य केही छ भने यी नै कुराका विचार गर। ९ तिमीहरूले जुन कुरा मबाट सिक्यौ, र ग्रहण गर्यौ र सुन्यौ र ममा देख्यौ, त्यही गर, र शान्तिका परमेश्वर तिमीहरूसँग हुनुहुनेछ।"

हामी दु:खकष्ट वा सङ्कट भोगिरहेको बेलामा पनि खुशी र आनन्द मनाएर बस भनेर पावलले यहाँ भनिरहेको छैन। तर उनले भन्न खोजेको कुरो यो हो कि "प्रभुमा सधैँ आनन्द गर।"  हाम्रो वर्तमान परिस्थिति जस्तो भएतापनि, हामीले जुन सङ्कट भोगिरहेको भएतापनि यदि हामी परमेश्वरमा रहिरह्यौँ, उहाँको भलाई, उहाँको प्रेम र हाम्रो निम्ति उहाँले क्रूसमा के गर्नुभयो सो मनमा राख्न सक्यौँ भने हामी उहाँमा आनन्द मनाउन सक्छौँ र हाम्रो थकित, पेलान र बेचैन आत्माले शान्ति पाउन सक्दछ।

यस संसारले नदिने तर अपार आशा, विश्राम र शान्ति प्रभुमामात्रै पाइन्छ भन्ने जिकिर पावलले माथिका पदहरूमा व्यक्त गर्दछन्।

कतिपय समयमा हामी बेकारको निम्ति चिन्ताफिक्री गर्छौँ वा बितिजाने कुराको निम्ति सुर्ता गर्छौँ। यदि हामी प्रभुमा छौँ भने हाम्रा आत्माहरूले कस्तो शान्ति पाइन्छ होला सो सोच्नु आवश्यक छ। यस संसारमा दु:खकष्ट, आपद र सङ्कट पाइरहेका मानिसहरूको निम्ति यो व्यवहारिक त देखिन्दै। हेर्नुहोस् पावलले कस्तो चिन्ता र सङ्कष्टहरू भोगेका थिए। तर सबै थोक प्रेमिलो परमेश्वरको नियन्त्रणमा छ र उहाँले हामीलाई उहाँको राज्यमा उद्धार गर्नुहुनेछ भन्ने विश्वास र भरोसाले हाम्रो खल्बलिएको दिमाग र जीवनलाई ठीक ठाउँमा राख्न सक्छ भन्ने कुरोमा हामी द्विविधामा पर्नु आवश्यक छैन।

"प्रभु नजिकै हुनुहुन्छ"? यसको अर्थ के हो? त्यसको अर्थ उहाँ जहिले पनि हाम्रो नजिक हुनुहुन्छ। फेरि जब हामीले हाम्रा आँखाहरू चिम्लिन्छौँ र मृत्यको निन्द्रामा पर्छौँ तब उहाँको आगमन भएको अर्को क्षणमा अनुभव गर्नेछौँ।

हो, हाम्रो जीवन तनाव, दु:खकष्ट, संघर्ष आदिहरूले भरपूर छ। हामी कोही पनि तिनीहरूबाट भाग्न सक्दैनौँ।  न त येशू न त येशूका चेलाहरू नै भाग्न सके। येशूका हस्ती पावलको ज्यादती कष्ट २ कोरन्थी ११मा पढ्नुभयो भने छर्लङ्ग हुन्छ। ती सबै यातनाहरू हामीले भोग्नै परेतापनि जुन कुरो ख्रीष्टमा हामीलाई दिइएको छ त्यसमा हामी आनन्द हुनसक्छौँ र अहिले पनि हाम्रा आत्मा वा दिमागहरूले विश्राम पाउन सक्छन् भनेर पावलले औँल्याउँछन्।

`फिलिप्पी ४:४-६ फेरि पढ्नुहोस्। तपाईँ अहिले जुनसुकै कष्ट, आपद र सङ्कट भोगिरहनुभएतापनि पावलले यहाँ व्यक्त गरेका अचम्मका वचनहरूलाई तपाईँले कसरी प्रयोगमा ल्याउन सक्नुहुन्छ?`