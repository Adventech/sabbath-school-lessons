---
title: अन्तिम तथा चरम विश्राम
date:  18/09/2021
---

### यस अध्यायका मूल पदहरू
प्रकाश १:९-१९, मत्ती २४:४-८, २३-३१, प्रकाश १४:६-१२,  हिब्रू ११:१३-१६ र फिलिप्पी ४:४-६।

> <p>यस अध्यायको मूल सार पद</p>
> "यसरी लेखिएको छ: परमेश्वरलाई प्रेम गर्नेहरूको निम्ति उहाँले के थोकहरू तयार पार्नुभएको छ सो न त कुनै आँखाले देखेको छ, न त कुनै कानले नै सुनेको छ, अझ भनौँ भने कुनै मानिसको दिमागमा वा मनमा घुसेको पनि छैन" (१ कोरन्थी २:९ रूपान्तरित)।

के तपाईँ कहिल्यै ठूलो युद्धको  बीचमा पर्नुभएको छ जुन असल र खराबको बीचमा संघर्ष? परमेश्वरलाई विश्वास नगर्ने वा उहाँमाथि आस्था नराख्नेहरूले पनि यस वास्तविकताको आभास् पाउँदछन्। हो, यो सत्य भएकोले नै हामीलाई पनि असल र खराबको बीचमा भइरहेको घमासान लडाईँको महसुस गरिनै रहेकाछौँ। हामी असल र खराबको महान् युद्धको बीचमा छौँ, ख्रीष्ट जो असल हुनुहुन्छ र सैतान जो खराबको बीचमा।

हाम्रो जीवन यही  दुई तहहरूमा खेलिरहेको छ। ख्रीष्ट र सैतानको बीचमा भइरहेको घमासान युद्ध विश्वव्यापी छ त्यतिमात्र होइन जगत व्यापी नै छ। यो युद्धको सुरु त स्वर्गमै भएको थियो (प्रकाश १२:७)। यद्यपि, मानिसलाई अलमलमा पार्ने विभिन्न घट्नाहरूले गर्दा यस संसारलाई उद्धार गर्ने परमेश्वरको योजनाको ठूलो चित्र ओझेलोमा पर्न सक्छ। युद्ध, राजनैतिक अस्थिरता, आतङ्कवाद, महामारी र प्राकृतिक प्रकोप आदिहरूले हामीलाई असहाय बनाइरहेको छ। हाम्रो दैनिक जीवन त्रासै त्रासले भरिएको छ। तर परमेश्वरको भविष्यवाणीको अगुवाइले हाम्रो दिमागलाई ठूलो चित्रमा राखिरहन सक्छ र हामी कहाँ गइरहेकाछौँ र त्यहाँ कसरी पुग्ने भनेर पनि थाहा पाउन सक्छौँ।

वास्तविकरूपमा भन्ने हो भने यस महान् विवादको युद्ध केवल बाहिरिय क्षेत्रमामात्र होइन हाम्रो व्यक्तिगत तहमा पनि अझ धेरै भइरहेको हामी पाउँछौँ। हामीहरूको दैनिक जीवनमा विश्वासको चुनौतीको सामना गरिरहेका हुन्छौँ। यदि येशू ख्रीष्ट नआउँञ्जले हामी बाँचिरहेनौँ भने हामीले मृत्यको पनि सामना गर्नु पर्दछ।

विश्वव्यापी अस्थिरता र हाम्रो आफ्नै व्यक्तिगत भविष्यको अज्ञानको बावजुद पनि हामी येशूमा कसरी विश्राम लिन सक्छौँ भनेर यस अध्यायमा नियाल्नेछौँ। यस संसारमा येशूमाथिको विश्राम छोटो होला। तर अन्तमा गएर जे हुनेछ सो थाहा पाउँदा हाम्रो जीवनमा आशाको दियो बालिरहेकै हुनुपर्दछ।