---
title: कथा
date:  24/09/2021
---

सत्यको गाँस

नियाङ्ग मुआङ्ग, २१, अमेरिकामा शरणार्थी

दिउँसो खाजा खाने समय हुँदै थियो। टेनस्सी राज्यको मेरिभिलबाट नियाङ्गलाई ल्याउन जाँदैछु भनेर समूहको अगुवाले सबैलाई सुनाएको थियो।

नियाङ्गलाई भोक लागिरहेको थियो।

आफूले पाएको खाजा आफ्ना साथीहरूसँग रमाइलो मानेर खान नियाङ्ग तयार थिइन्। ती साथीहरू स्वास्थ र सुसमाचारका पुस्तकहरू बेच्ने समूहमा थिए। खाजा खाउँदै आफ्नो अनुभवहरू एक आपसलाई सुनाउन नियाङ्ग र ती साथीहरू तयार थिए।

तब उनले किराना पसलको सामु एक जना महिलाले सामानहरू किन्दै आफ्नो कारमा राखिरहेको नियाङ्गले देखिन्। त्यो पसलमा खानेकुरा र अरू सामानहरू मूल्य घटाएर बेचिन्थ्यो। दिउँसोको खाजा खानुभन्दा अघि केवल एक जनासँगमात्र कुराकानी गर्ने समय थियो।

मुस्कुराँदै नियाङ्ग त्यस महिलाकहाँ पुगिन्।

"नमस्ते आमा," नियाङ्गले आफ्नो मुख खोल्दै भनिन्, "मेरो नाउँ नियाङ्ग हो। म एक जना विद्यार्थी हुँ। म आफ्नै काम गरेर स्कूलमा पढ्दैछु। यस गर्मीको छुट्टीमा परिवारमा हुनुपर्ने मूल्यमान्यता र समाजलाई कसरी सहयोग गर्ने जस्तो कुराहरू सिकाउने पुस्तकहरू बेच्न हामी विद्यार्थी झुण्ड यस स्थानमा आएकाछौँ।"

नियाङ्गले आफ्नो झोलामा हात राखेर स्वास्थ सम्बन्धी किताब निकालिन्। त्यसमा प्राकृतिक बिरुवाबाट उम्रेका सागपात आदि नपकाइकन सिधै कसरी खाने भनेर सिकाउने सामग्री लेखिएको थियो। त्यस महिलाले किताब लिइन् र त्यसको आवरण पृष्ठ हेरिन्। उनी चुपचाप भएकीले नियाङ्गले खाना परिकार पकाउने पुस्तक आफ्नो झोलाबाट निकालिन्। "के तपाईँले घरमा खाना पकाउन मनपराउनुहुन्छ?" नियाङ्गले उनलाई सोधिन्। अनि नियाङ्गले एलेन जी ह्वाइटको स्टेपस् टु क्राइस्ट निकालिन्। त्यस महिलाले ती तीनैवटा पुस्तकहरू हेरिन्। उनले मनपराएको जस्तो देखिन्। "तर नानी, तिमीले मलाई ठीक दिनमा भेट्टाएनौ। मसँग अहिले पैसा छैन," उक्त महिलाले भनिन्। "तपाईँसँग भिसा कार्ड छ भने त्यसबाट हामी पैसा निकाल्न सक्छौँ," नियाङ्गले भनिन् (भिसा कार्ड बैँकबाट कारोबारको निम्ति जहाँपनि पैसा निकाल्न सक्ने प्रावधान)। "मसँग भिसा कार्ड छैन र मेरो श्रीमानलाई पनि त्यस्तो कार्ड भएको मन पराउनुहुन्न," उक्त महिलाले भनिन्।  तर त्यस महिलाले किताब हेर्दै गरिन् र उनले फिर्ता गर्न नचाहेको जस्तै गरिन्। अनि नियाङ्गले अरू धेरै किताबहरू पनि आफ्नो झोलाबाट निकालिन्। एलेन जी ह्वाइटको द डिजाएर अभ एजेज र द ग्रेट कन्त्रोभर्सी पनि देखाइन्। त्यस महिलाकी छोराछोरीहरू पनि रहेछ भनेर थाहा पाएर नियाङ्गले बालबालिकाहरूको निम्ति किताबाहरू पनि निकालिन्। "यी सबै पुस्तकहरू राम्रै छन्," त्यस महिलाले भनिन्। कुनै एउटामात्र पुस्तकप्रति उनले चासो देखाएको जस्तै देखाइनन्। "म तिमीलाई भन्छु," हाँस्दै त्यस महिलाले आखिरमा भनिन्, "म यो  सबै पुस्तकहरू लिन्छु।" आफ्नो नाउँ सिन्डी  भन्दै त्यस महिलाले आफूसँग भएको पैसा झिक्न सक्ने एटिएम कार्ड प्रयोग गरेर पैसा निकालिन् र ती पुस्तकहरूको निम्ति चन्दा दिइन् ((एटिएम कार्ड: बैँकमा कसैसँग पैसा छ भने बैँकमा नै नगइकन ठाउँ ठाउँमा राखिएको बैँकको पैसा राख्ने बाकसबाट पैसा झिक्ने प्रावधान)।

पैसाको कारोबार सकेपछि नियाङ्गले उनीसँग प्रार्थना गर्न सक्छु कि भनेर अनुमति मागिन्। "प्रार्थना गरेको मनलाई मन लाग्छ," सिन्डीले भनिन्। "प्यारो परमेश्वर पिता," नियाङ्गले प्रार्थना गरिन्, "हामीलाई अर्को दिन थपिदिनुभएकोमा तपाईँलाई धेरै धन्यवाद छ र सिन्डीलाई भेट्ने अवसर पाउँदा पनि म तपाईँलाई धन्यवाद दिन्छु। तपाईँको समय जहिले पनि उपयुक्त छ। हाम्रा पाप र कमजोरीहरू क्षमा गर्नुहोस्। सिन्डी र उहाँका परिवारलाई सबै कुराहरूबाट सुरक्षित राख्नुभएकोमा तपाईँलाई धन्यवाद छ। उहाँहरूको जीवनमा जे भइरहेतापनि उहाँहरूलाई शान्ति र सान्त्वना तपाईँले दिनुहोस् भनि म प्रार्थना गर्दछु। तपाईँको प्रेम र उपस्थितिले उहाँहरूलाई घेरि राख्नुहोस्। यदी सिन्डीको कुनै प्रार्थनाको विषय छ भने तपाईँले सुनिदिनुहोस्। प्रभु येशूद्वारा उहाँले आशा र भरोसा पाउन सकुन्। आमेन।" प्रार्थना पछि सिन्डीको अनुहार उज्यालो भयो। उनले आफ्नो मुख खोलिन्। आफ्नो परिवारमा बिमार र मृत्युको सामना पछि गरिरहेकोले आफू कठिन समयमा भइरहेको सिन्डीले भनिन्। आफ्नो जीवनको गहिरो अर्थ उनले खोज्दै थिइन् र उनले परमेश्वरको बारेमा जान्न चाहेकी थिइन्।

केही समयपछि, नियाङ्गले आफ्नै शारीरिक भोक आफ्ना साथीहरूसँग मेटाइन्। आफूहरूले बेचेको पुस्तकहरूमा भएको सत्यले सिन्डीको आत्मिक भोक तृप्त होस् भनेर उनले प्रार्थना गरिन्।