---
title:  अगाडि बढ्न आदेश
date:  21/09/2021
---

जब येशूले इतिहासमा हुने भविष्यवाणीहरूको चित्र कोर्नुभयो तब त्यसलाई हेरेरमात्र बस्ने आदेश उहाँले दिनुभएको छैन। जे हुन्छ हुन्छ हाम्रो नियन्त्रणमा छैन र हामीले केही गर्न सक्दैनौँ, त्यसकारण यत्तिक्कै बितोस् भन्ने मनस्थितिमा रहन येशूले चाहनुभएको छैन। कतिपय समयमा इसाईहरूको यस्तो मनोदशा छ: "भविष्यवाणी गरेको अनुसार अन्तिम घट्नाहरू हुनेनै छन्। ती घट्नाहरूसँगसँगै हामी जानुको अलावा हामीले के गर्न सक्छौँ र? फेरि म को हुँ र म एक्लैले के गर्न सक्छु र?"

तर येशूभक्तहरूको मनोस्थिति त्यस्तो हुनुहुँदैन। अन्तिम दिनका घट्नाहरूको सामना गर्नेहरूको बीचमा हामीहरू हात बाँधेर बस्नुहुन्न।

यस्तो समयको इतिहासमा रहिरहेका हाम्रो लक्ष्य भनेकै अरूहरूलाई परमेश्वरको न्याय सुनाउनु र तिनीहरूलाई येशूको दोस्रो आगमनको निम्ति तयार पार्नु हो भनेर प्रकाश १४ले हामीलाई घचघच्याउँदछ।

`प्रकाश १४:६-१२ पढ्नुहोस्। यहाँ के सिकाइरहेको छ र संसारमा हामीले घोषणा गर्नुपर्ने सन्देश के हो? यो सन्देश किन जरुरी छ?`

हेर्नुहोस्, " ६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो। ७ तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।” ८ अनि एउटा अर्को स्वर्गदूत, अर्थात् दोस्राचाहिँ यसो भन्दै पछिपछि लागे, “पतन भयो! जाति-जातिलाई आफ्नो व्यभिचारका क्रोधको मद्य पिउन लाउने महान् बेबिलोनको पतन भयो।” ९ त्यसपछि तेस्रा स्वर्गदूत चर्को सोरले यसो भन्दै तिनीहरूका पछि आए, “यदि कुनै मानिसले त्यो पशु र त्यसको मूर्तिलाई पुज्यो र निधार वा हातमा त्यसको छाप लियो भने, १० त्यसले पनि उहाँका क्रोधको कचौरामा केही नमिसाई तयार गरिएको परमेश्वरका क्रोधको कड़ा मद्य पिउनेछ, र पवित्र स्वर्गदूतहरू र थुमाको सामुन्ने आगो र गन्धकमा त्यसलाई यातना दिइनेछ। ११ तिनीहरूका यातनाको धूवाँ सदासर्वदा मास्तिर गइरहनेछ। तिनीहरू यी नै हुन् जसले त्यो पशु र त्यसको मूर्तिलाई पूजा गर्छन्, र त्यसका नाउँको छाप लिन्छन्। तिनीहरूले दिनरात कहिल्यै पनि आराम पाउनेछैनन्।” १२ परमेश्वरका आज्ञाहरू पालन गर्ने र येशूमाथि विश्वास राख्ने सन्तहरूको धैर्य धारण यसैमा छ।" (किङ्ग जेम्स र अरू धेरै अनुवादहरूमा येशूको विश्वास भनिएको छ, अर्थात् येशूमा जे विश्वास थियो त्यो हामीमा पनि हुनुपर्छ साथै कतिपयमा येशूमाथि विश्वास भनेर पनि अनुवाद गरिएको छ। दुई अवधारणाहरू केही हदमा फरक भएतापनि येशूसँग गाँसिएको विश्वास भनेर सोच्नु उचित देखिन्छ-अनुवादक)।

एडभेन्टस्टहरू भएको हैशियतदले यो "बर्तमान सत्य" (२ पत्रुस १:१२) वा समयसापेक्षित सत्य ती पदहरूमा पाउँछ भनेर दाबी गर्दछौँ। त्यसलाई हामी "तीन स्वर्गदूतहरूका सन्दैशहरू" भनेर पनि सम्बोधन गर्दछौँ। युगको अन्तमा रहिरहेका हामीलाई दिएको जिम्मेवारी नै यो छ कि बाइबलमा लेखिएको सत्यको त्यो सारलाई अरूलाई सुनाउने आह्वान।

"अनन्तको सुसमाचार" भनेर स्वर्गदूतले आफ्नो सन्देश सुरू गर्दछन्। त्यसमा के छ त? येशूको मृत्यु र पुनरुत्थान जसमामात्र हाम्रो मुक्तिको आशा  छ। फेरि "इन्साफको घडी आएको छ" भन्ने सन्देश पनि छ (प्रकाश १४:७)। यसले युगको अन्त्यलाई प्रभावकारी ढंगमा चित्रण गरिएको छ। फेरि, "जसले स्वर्ग र पृथ्वीलाई सृष्टि गर्नुभयो" त्यसको आराधना गर भनेर पनि आह्वान गरिएको छ।  त्यसको बिपरित बेबिलोन वा बाइबलसम्मत नबसी पशु र त्यसको मूर्ति वा छापलाई ढोग्नेहरूमाथि परमेश्वरको  क्रोधको कचौरा  पोखिनेछ भनेर उल्लेख गरिएको छ। अनि अन्तमा आएर युगको अन्तमा रहने परमेश्वरका जनहरूको चरित्रलाई यसरी चित्रणा गर्दछ: "सन्तहरूको धैर्यता यो छ जसले परमेश्वरका आज्ञाहरू पालन गर्छन् र येशूको विश्वास छ" (रूपान्तरित)।

`प्रकाश १४:११ पढ्नुहोस्। पशु र उसको मूर्तिलाई ढोग्नेहरूमा शान्ति वा चैन हुँदैन भनेर यसले कसरी चित्रण गरेको छ?`

हेर्नुहोस्: "तिनीहरूका यातनाको धूवाँ सदासर्वदा मास्तिर गइरहनेछ। तिनीहरू यी नै हुन् जसले त्यो पशु र त्यसको मूर्तिलाई पूजा गर्छन्, र त्यसका नाउँको छाप लिन्छन्। तिनीहरूले दिनरात कहिल्यै पनि आराम पाउनेछैनन्।”

पशु र उसको मूर्ति वा छापलाई ढोग्ने वा आराधना गर्ने मानिसहरू दिन र रात कहिल्यै पनि आराम हुनेछैन रे? यसको अर्थ विभिन्न भएतापनि यी मानिसहरूले त्यस किसिमा विश्राम वा चैनको अनुभव गर्न सक्दैनन् जुन परमेश्वरप्रति बफादारी हुनेहरूलाई उपलब्ध गराइएको छ।

`तीन स्वर्गदूतहरूको सन्देशहरूको पहिलो भागमा अनन्तको सुसमाचार भनेर किन तोकिएको होला? जब ती सन्देशहरू हामी अरूलाई सुनाउँछौँ तब यस अचम्मको सत्यलाई हाम्रो दिमागमा किन राखि राख्नुपर्दछ? सुसमाचारको बारेमा हाम्रो जुन बुझाइ छ त्यो नै हामीले सिकाउने विश्रामको धारणाको केन्द्रविन्दु कसरी हुन गएको छ?`