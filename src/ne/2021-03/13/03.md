---
title:  दिनगन्ती
date:  20/09/2021
---

चेलाहरूको जिज्ञासाको प्रत्युत्तरमा येशूले जैतुनको पहाडमा आउनेवाला विश्वको मानचित्र कोरेर देखाउभएको थियो। त्यसबेला चेलाहरूले उनलाई सोधेका थिए: "हैन प्रभु, यी सबै कुरा कहिले हुन आउनेछ? तपाईँको आगमनको चिन्ह र युगको अन्त्य कहिले हुनेछ?" (मत्ती २४:४ रूपान्तरित)।

मत्ती २४मा येशूले दिनुभएको प्रख्यात प्रवचनमा उहाँका दिनहरूदेखि लिएर उहाँको आगमन र पछिसम्म के हुनेछ भनेर क्रमिकरूपमा विश्वको इतिहासको समय तालिका उहाँले दिनुभएको थियो।

युगौभरि रहिरहेका आफ्ना जनहरूलाई येशूले युगको अन्तमा हुने भविष्यवाणीका ईश्वरीय समयतालिका प्रस्तुत गर्नुभएको थियो। उहाँ चाहनुहुन्छ कि युगको अन्तमा रहिरहने उहाँका जनहरू आखिरी घट्नाको निम्ति तयार भएर बस्न सकोस्। उहाँको प्रेममा विश्वस्त भएर विश्राम लिन सकोस् भन्ने हामीप्रति उहाँको चाहना छ। हाम्रो वरिपरिका संसार वा हाम्रो आफ्नै संसार भत्किरहेतापनि सबै थोक परमेश्वरकै मातहतमा छ भनेर हामी ढुक्क भएको येशूको चाहना हो।

इतिहासको सुरुदेखि कहिल्यै नभएको समयको सङ्कट र सङ्कष्ट आउनेछ भनेर दानिएलले प्रस्तुत गरेको भविष्यवाणी एडभेन्टिस्टहरूलाई थाहा छ (दानिएल १२:१)। यही घट्नाको निम्ति हामी तयार हौऔँ भन्ने येशू चाहनुहुन्छ। ती घट्नापछि उहाँको दोस्रो आगमन हुनेछ भनेर पनि हामीले थाहा पाओस् भन्ने उहाँ चाहनुहुन्छ।

`उहाँको आगमन कस्तो होला? कुनै दर्शन, वाद वा अनेकौँ आश्चर्यजनक चर्तीकलाहरूले हामीलाई भ्रममा नपरोस् भनेर हामी कसरी सजग भएर बस्ने? हेर्नुहोस्, मत्ती २४:४-८,२३-३१`

"४ तब येशूले तिनीहरूलाई जवाफ दिनुभयो, “होशियार रहो, कसैले तिमीहरूलाई भ्रममा नपारोस्। ५ किनभने धेरै जना मेरो नाउँमा ‘म ख्रीष्ट हुँ’ भन्दै आउनेछन्, र धेरैलाई बहकाउनेछन्। ६ तिमीहरूले युद्धहरू र युद्धहरूका हल्ला सुन्नेछौ। नघबराओ, किनकि यी हुनु आवश्यक नै छन्, तर अन्त्य त त्यत्ति नै बेला हुँदैन। ७ किनभने जातिको विरुद्धमा जाति, र राज्यको विरुद्धमा राज्य उठ्नेछ, र ठाउँ-ठाउँमा अनिकाल र भूकम्प हुनेछन्। ८ तर यी सब त प्रसववेदनाको सुरु मात्र हो।...२३ तब तिमीहरूलाई कसैले ‘हेर, ख्रीष्ट यहाँ छन्, कि त्यहाँ छन्’ भन्यो भने विश्वास नगर। २४ किनकि झूटा ख्रीष्टहरू, र झूटा अगमवक्ताहरू खड़ा हुनेछन्, र हुन सके चुनिएकाहरूलाई पनि भड्काउनलाई ठूला-ठूला चिन्हहरू र आश्चर्यका कामहरू देखाउनेछन्। २५ याद राख, मैले तिमीहरूलाई अघिबाटै भनिदिएको छु। २६ “यदि तिनीहरूले तिमीहरूलाई ‘हेर, उनी उजाड-स्थानमा छन्’ भनी भन्छन् भने बाहिर निस्केर नजाओ। अनि ‘हेर, उनी भित्री कोठाहरूमा छन्’ भने पनि विश्वास नगर। २७ किनकि जसरी बिजुली पूर्वबाट चम्कँदा पश्चिमसम्मै उज्यालो हुन्छ, त्यसरी नै मानिसको पुत्रको आगमन हुनेछ। २८ जहाँ सिनु हुन्छ, त्यहाँ गिद्धहरू पनि जम्मा हुन्छन्। २९ “ती सङ्कष्टका दिनको तुरुन्तै पछि, सूर्य अँध्यारो हुनेछ, र चन्द्रमाले आफ्नो चमक दिनेछैन, र ताराहरू आकाशबाट खस्नेछन्, तथा आकाशका शक्तिहरू हल्लाइनेछन्। ३० तब मानिसको पुत्रको चिन्ह आकाशमा देखा पर्नेछ, र पृथ्वीका सब जातिहरू विलाप गर्नेछन्, र तिनीहरूले मानिसको पुत्रलाई आकाशका बादलहरूमा शक्ति र ठूलो महिमासाथ आइरहेको देख्नेछन्। ३१ उसले आफ्ना स्वर्गदूतहरूलाई तुरहीको ठूलो आवाजको साथ पठाउनेछ, र तिनीहरूले आकाशको एक छेउदेखि अर्को छेउसम्म चारै दिशाबाट उसका चुनिएकाहरूलाई भेला गर्नेछन्।"

युगको अन्तमा येशूको आगमन प्रत्यक्षरूपमा हुनेछ। संसारको कुनाकाप्चामा रहेको प्रत्येक मानिसले आफ्नै नाङ्गो आँखाले उहाँलाई देख्नेछन्। उहाँले भविष्यवाणीमा दिनुभएको समयतालिका र उहाँकै प्रवचन अनुसार उहाँको आगमनको घट्ना अत्यन्तै महान् हुनेभएको हामीले बुझ्नुपर्दछ।

जब नोहाको पालनमा भएको विश्वव्यापी वातावरणको सङ्कटमा केवल आठ जनामात्र उद्धार पाउन तयार भएका थिए। त्यस जलप्रलयको घट्नालाई गाँसेर आफ्नो आगमनमा पनि मानिसहरू तयार हुनेछैन भनेर अग्रिम चेतावनी दिनुभएको थियो (मत्ती २४-३७-३९)। येशूको दोस्रो आगमनको ठीक समय कसैलाई थाहा नभएतपापनि (मत्ती २४:३६), परमेश्वरले हामीलाई भविष्यवाणीको दिनगन्ती दिनुभएको छ जसले गर्दा हाम्रा वरिपरि के भइरहेकाछन् तिनीहरूलाई चनाखोपूर्वक हेरिरहनसकौँ।

`यस भविष्यवाणीको नाटकमा सहभागी भएर पर्खिनेहरूको निम्ति येशूले जिम्मेवारी सुम्पिनुभएको छ। त्यो जिम्मेवारी के हो? मत्ती २४:९-१४लाई ध्यान दिएर पढ्नुहोस्:`

"९ “तब तिनीहरूले तिमीहरूलाई सङ्कष्टको लागि सुम्पिदिनेछन्, र तिमीहरूलाई मार्नेछन्, र मेरो नाउँको खातिर सबै जातिहरूले तिमीहरूलाई घृणा गर्नेछन्। १० तब धेरै जना भड्केर जानेछन्, र ठेस खानेछन्, र एउटाले अर्कालाई विश्वासघात गरेर सुम्पिदिनेछ र घृणा गर्नेछ। ११ धेरै झूटा अगमवक्ताहरू खड़ा हुनेछन्, र धेरैलाई बहकाउनेछन्। १२ दुष्टता बढ़ेको हुनाले धेरैको प्रेम सेलाएर जानेछ। १३ तर आखिरसम्म स्थिर रहनेचाहिँ बचाइनेछ। १४ अनि राज्यको यो सुसमाचार सारा संसारमा सबै जातिहरूका लागि गवाहीको निम्ति प्रचार गरिनेछ, त्यसपछि अन्त्य आउनेछ।

याद गर्नुहोस्, यस जगतव्यापी विवाद वा युद्धमा हामी केवल दर्शकमात्र भएर बस्न अपेक्षा गरिएको छैन। संसारभरि हामी जहाँ जहाँछौँ त्यहाँ सुसमाचार सुनाउन सक्रिय हुन हामीलाई आह्वान गरिएको छ। यस पापी, अधर्मी र दुष्ट संसारमा यूहन्ना वा तत्कालिन् येशूका चेलाहरूलाईमात्र होइन हामीले पनि सङ्कष्ट र यातना भोग्नुपर्ने छ भनेर येशूले भविष्यवाणी गर्नुभएको छ। तर उहाँले वचन दिनुभएको छ: "आखिरसम्म स्थिर रहनेचाहिँ बचाइनेछ" (मत्ती १०:२२)।

`आखिरसम्म स्थिर रहनु भनेको के हो? हामी कसरी आफ्नो विश्वासमा अडिग भएर बस्नु? हामी पतित नहोऔँ भनेर हामीहरूको दैनिक जीवनमा कस्ता कस्ता निर्णयहरू गरिरहनुपर्दछ? कतिले वास्ता नगर्ला तर त्यो हाम्रो समस्या होइन, हाम्रो समस्या भनेको हामी के गरिरहुनपर्छ सो हो।`