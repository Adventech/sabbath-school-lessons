---
title:  सुविधा सम्पन्न क्षेत्रबाट अपार क्षेत्रमा
date:   15/10/2023
---

अरूहरूलाई सुसमाचार सुनाउन, हामीलाई कहिलेकाहीँ सुखसुविधा क्षेत्रबाट परमेश्‍वरले सार्नुहुन्छ। आफ्नै जनहरूको बीचमा रहँदा, आफ्नै आफन्तहरूसँग रहँदा, आफ्नै जातिको बीचमा रहँदा र आफ्नै सामाजिक वर्गहरूसँग न रहँदा कहिलेकाहीँ हामी स्वार्थी हुन सक्छौँ र त्यतिमात्रै नभएर खराब पनि हुन सक्छ। बाबेलको धरहराको कथाले यस खतराको पाठ हामीलाई सिकाउँदछ।

`उत्पत्ति ११:१-९ ध्यान दिएर पढ्नुहोस्। मानिसहरूको नियतहरू कस्ता थिए? तिनीहरू के गर्न चाहेका थिए, र परमेश्‍वरले तिनीहरूको योजनालाई कसरी ठुकर्‍याइ दिनुभयो?`

मानिसहरू सामुहिक रूपमा ठूलो आकाँक्षा लिएर अघि बढेका थिए भनेर बाबेलको धरहराको कथाले प्रकट गर्दछ। तिनीहरूले तिनीहरूको नाउँ राख्‍न भव्य संरचना बनाउने योजना गरेका थिए-सहर र धरहरा जुन संसारको कुनै पनि ठाउँमा थिएन: "आकाशहरूसम्मै पुग्ने धरहरा हामी बनाऔँ ताकि हाम्रो नाउँ प्रख्यात होस्।" उत्पत्ति ११:४)।

आजभोली  पनि कतिपय मानिसहरू त्यही गर्न सुरु कस्छन्। राजनैतिक हिसाबबाट होस्, कुनै दर्शन वा वादबाट होस्, कलाकृतिबाट होस्, व्यापार वा आर्थिक जगतबाट होस्, वा धर्मकै नाउँमा किन नहोस्, मानिसहरू जसरी भएतापनि प्रख्यात हुन चाहन्छन्। आफ्नो नाउँ ठूलो भएको कतिपय मानिसहरू चाहन्छन्। आखिरमा आएर तिनीहरूको प्रयास बिफल नै भएको हुन्छ (उपदेशक २:१-११ हेर्नुहोस्)।

आफूहरू तितिरबितर नहोस् भनेर भयानक अल्गो गगनचुम्बी धरहरा बनाउन ती मानिसहरूले चाहेका थिए भनेर उत्पत्ति ११:४ले बताउँछ। तिनीहरू जहाँ थिए त्यहीँ तिनीहरू रहन चाहेको थियो। आफ्नै स्वार्थ पूरा गर्न तिनीहरू एकजुट भएका थिए। तर परमेश्‍वरको योजना अर्कै थियो।

ती मानिसहरू आफ्नो काममा पनि एकजुट भएका थिए। तर, "अनि परमप्रभुले भन्‍नुभयो, “यदि एउटै भाषा बोल्‍ने एउटै जातिको स्‍थानमा अहिले यिनीहरूले यो गरे भने, अब तिनीहरूले योजना गरेको कुनै पनि कुरा असम्‍भव हुनेछैन।" उत्पत्ति ११:६। यथार्थमा ती मानिसहरूको महत्त्वाकाँक्षा योजना खराब थियो।

बाइबलमा तोकेरै नभनेतापनि एलेन जी ह्वाइटले भन्नुहुन्छ कि परमेश्‍वरले पानीबाट यस संसार नाश गर्नुहुनेछैन (उत्पत्ति ९:१४,१५) भन्ने उहाँको वचनलाई तिनीहरूले विश्‍वास गरेका थिएनन्। परमेश्‍वरको वचनमाथि भरोसा राख्‍नुको सट्टा तिनीहरू आफैले सुरक्षित ठाउँको निर्माण गर्न खोजेका थिए। तिनीहरूको आखिरी नियत जे भएतापनि परमेश्‍वरलाई थाहा थियो कि तिनीहरूको चाल शुद्ध थिएन; तिनीहरू स्वार्थी भावना तथा आकाँक्षाले भरिएका थिए। त्यसकारण, तिनीहरूले सुरु गरेको लक्ष्यमा नपुग्न परमेश्‍वरले हस्तक्षेप गर्नुभएको थियो।

`के तपाईँ आफ्नै जातिय समूह वा आफूलाई मन पर्ने मानिसहरूकहाँमात्रै सुखसुबिधासाथ बस्न चाहनुभएको छ? तपाईको जात, देश वा मानिसहरूभन्दा बाहिरसँगपनि तपाईँ एक हुनुहुन्छ भनेर तपाईँले कसरी देखाउन सक्नुहुन्छ?`