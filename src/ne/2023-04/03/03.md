---
title:  सारा संसारको निम्ति आशिष हुन
date:   16/10/2023
---

`उत्पत्ति १२:१-३ पढ्नुहोस्। आफ्नो लक्ष्य पूरा गर्न परमेश्‍वरले अब्राहमलाई कसरी आह्वान गर्नुभएको थियो?`

अब्रामलाई, जसको नाउँ पछि अब्राहम भएको थियो, परमेश्‍वले आफ्नो देश र नाताकुतुम्बहरूलाई त्यागेर उनले नचिनेको देशमा जान परमेश्‍वरले अर्‍हाउनुभएको थियो। यस पृथ्वीमा आफ्ना लक्ष्यहरू पूरा गर्ने योजनाको माध्यम हुन परमेश्‍वरले अब्राहमलाई रोज्नुभएको थियो। परमेश्‍वरको वचनलाई शिरोपर गरेर अब्राहम आफ्नो देशबाट निस्केका थिए। यदि तपाईँको निम्ति परमेश्‍वरको  योजना छ भने तपाईँलाई पनि आफ्नो देश, जाति र नाताकुतुम्बहरूलाई छोडेर जान उहाँले अर्‍हाउन सक्नुहुन्छ। उहाँको सेवा गर्न र अरूहरूको निम्ति आशिष बन्न तपाईँले कतिपय समयमा आफ्नो  देश छोड्नुपर्ने हुन्छ।

**देहायका पदहरू पढ्नुहोस्। परमेश्‍वरको करार र उहाँले हामीलाई के गर्नुहुनेछ भन्ने उहाँको प्रतिज्ञा हामीलाई ती प्रत्येक पदबाट के सिकाउँछ?**

`उत्पत्ति ३:१५`

`उत्पत्ति १७:१९`

`गन्ती २४:१७`

`यशैया ९:६`

`दानिएल ९:२४-२७`

`मत्ती १:२१`

अदनको बगैँचामा गर्नुभएको वाचा उहाँले पूरा गर्नुहुनेछ भनेर माथिका पदहरूले स्पष्टरूपमा बताउँदछ; पापको  समस्याको समाधानको निम्ति यस संसारमा कोही आउनुहुनेछ। यो समाधान येशू मसीह हुनुहुने थियो जो अब्राहम र इसहाक (साराद्वारा)को बंशबाट आउनुहुने थियो। परमेश्‍वरले अब्राहमलाई दिनुभएको आशिषको प्रतिज्ञा इसहाक र याकूबको सन्तानबाट पूरा हुनेथियो भनेर हिब्रू ११:९ ले बताएको छ।

आफ्नो सन्तानबाट आउने प्रतिज्ञाको सन्तानको बारेमा अब्राहमलाई कति थाहा थियो वा कति बुझेका थिए सो हामीलाई ठ्याक्‍कै थाहा छैन, तर उनी विश्‍वासबाट परिचालित हुन तयार भएका थिए। "विश्‍वासद्वारा अब्राहामले आज्ञापालन गरे, र जाऊ भनेको ठाउँतिर गए, जुन ठाउँ उत्तराधिकारको रूपमा उनले पछि पाउनेथिए, यद्यपि उनी कतातिर गइरहेका थिए, त्‍यो उनलाई थाहा थिएन।" हिब्रू ११:८।

अब्राहम हाम्रो निम्ति अत्यन्तै अनुसरणीय व्यक्ति हुनुहुन्छ।

`तपाईँलाई थाहा नभएको ठाँउमा परमेश्‍वरले तपाईँलाई बोलाइरहनुभएको छ रे! त्यसको जवाफ तपाईँले कसरी र किन दिनुहुन्छ?`