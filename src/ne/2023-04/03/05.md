---
title:  सुरुको चर्च र सुविध सम्पन्न क्षेत्रहरू
date:   18/10/2023
---

`प्रेरित ८:१-४ पढ्नुहोस्। सुरुका चर्चका विश्‍वासीहरू आफ्नो सुविधा सम्पन्न क्षेत्रबाट किन तितरवितर हुनुपर्‍यो?`

यस बेलासम्म, चर्च यरुशलेम अर्थात् यहूदीहरूको क्षेत्रभित्र थियो। तब सतावट सुरु भयो। यहूदी धर्मको गुरु फारसी, कठ्ठर यहूदी र अतिवादी यहूदी सावल विश्‍वासीहरूलाई सखाप पार्न सक्रिय भएका थिए। अनि यरुशलेममा रहेको चर्च सारा यहूदीया र सामरिय भरि छरियो। येशूले प्रेरित १:८मा भविष्यवाणी गर्नुभएको थियो, "तिमीहरू यरुशलेम, र सारा यहूदिया र सामरियमा मेरो साक्षी हुनेछौ। येशूको यो  वक्तव्य त्यसबेला पूरा भयो, जुन प्रेरित ८:४मा उल्लेख गरिएको छ, "तब ती छरपष्‍ट भएकाहरूले चारैपट्टि गएर वचन प्रचार गरे।" प्रेरित ८:४।

यरुशलेमबाट बाहिर गएतापनि अझै पनि यहूदीहरूको बस्ती र यहूदी छरछिमेकी सहरहरूमा सुसमाचार प्रचार गर्दै थिए। फिनिसिया वा आधुनिक लेबनान र साइप्रसमा इसाईहरू तितरबितर भएतापनि तिनीहरूले केवल यहूदीहरूलाईमात्र प्रचार गरिरहेका थिए। येशूका चेलाहरू र सुरुका चर्चका विश्‍वासीहरू अन्यजाति पनि विश्‍वासमा आउनुपर्छ भन्ने चाहन गरेको थिएन। केवल यहूदीहरूमात्र येशूलाई विश्‍वास गर्नुपर्छ भन्ने तिनीहरूको मनस्थिति थियो। चर्चको मिसनको दायरामा तिनीहरूको लक्ष्य अझै साँघुरो दृष्टिकोण थियो अर्थात् येशू केवल यहूदीहरूको निम्तिमात्र मर्नुभएको थियो र स्वर्गको राज्य केवल यहूदीहरूकोमात्रै अधिकार वा पेवा हो भनेर चेलाहरूले बुझेका थिए।

सुरुको चर्चको अग्रजहरूमा येशूका चेला पत्रुस पनि थियो। उनी पनि अन्यजाति वा अयहूदीहरूकहाँ सुसमाचार पुर्‍याउन हिचकिचाएका थिए। अन्य जातिहरूमा सुसमाचार सुनाउन पावलले अग्र स्थान लिएका थिए। त्यसपछि पनि अयहूदीकहाँ सुसमाचार लिएर जान आनकानी गरेका थिए। पत्रुसलाई खतना गर्ने वा यहूदीहरूको निम्ति सुसमाचारवाहक वा प्रेरित भनेर चिनिएको थियो भने पावल अन्यजातिहरूकहाँ सुसमाचार सुनाउने प्रेरित भनेर सम्बोधन गरिएको थियो (गलाती २:८)। पत्रुस आफ्नो निर्णयमा यस्तो कठ्ठर थिए कि उनी अन्यजातिहरूको बीचमा उठबस गरेको कसैले पनि नदेखोस् भन्ने चाहेका थिए (गलाती २:११,१२)। तर परमेश्‍वरले पत्रुसलाई आफ्नो घेराबाट निकाल्नुभयो र उनको हृदय परिवर्तन गर्नुभयो। सुसमाचार सुनाउने आदेशको पूर्ण अर्थ र येशूको मृत्यु संसारको सबै जातिहरूको निम्ति हो भन्ने सन्देश पाउँदा पत्रुस चकित भएका थिए।

`प्रेरित १० अध्याय पढ्नुहोस्। पत्रुसलाई प्रभुले के सन्देश दिन चाहनुभएको थियो। हाम्रै युगमा हामीले सुसमाचार सुनाउने लक्ष्यको नीतिलाई कसरी अवलम्बन गर्नुपर्छ भन्ने त्यस कथाबाट कसरी हामी बुझ्दछौँ?`

`४८ अनि तिनले तिनीहरूलाई येशू ख्रीष्‍टको नाउँमा बप्‍तिस्‍मा दिनू भनी आज्ञा गरे। तब तिनीहरूले पत्रुसलाई केही दिन त्‍यहीँ रहनुहोस्‌ भनी अनुरोध गरे।"`