---
title:  तपाईँ जहाँ हुनुहुन्छ त्यहीँबाट सुरु गर्नुहोस्
date:   19/10/2023
---

`सारा संसारमा उहाँका साक्षीहरू हुन वा सुसमाचार सुनाउने काममा संलघ्न हुन उहाँले के नीति प्रस्तुत गर्नुभएको थियो? हेर्नुहोस् प्रेरित १:८`

पवित्र आत्माको शक्तिले सशक्त भएपछि सुसमाचार अरूहरूलाई सुनाउन वा येशूको निम्ति साक्षी हुने नीति उहाँले चेलाहरूलाई सुनाउनुभएको थियो र त्यो हामीलाई पनि दिएको नीति हो भनेर हामीले पनि शिरोपर गर्नुपर्छ। सुसमाचारको सत्य अरूहरूलाई सुनाउनुको अर्थ यो होइन कि तिनीहरू गलत बाटो, धर्म वा आस्थामा लागेकाछ्न् भनेर तिनीहरूलाई मूल्याङ्कन गरेर सुसमाचार सुनाउनु होइन। तर प्रकाश १४:६-१२मा लेखिएको तीन स्वर्गदूतहरूमा चित्रण गरेको येशूको बारेमा बाँड्नु हो।

`यद्यपि, प्रेरित १:८ मा अरू केही नीतिहरू पनि छन्।`

पहिलो त: "तिमीहरू यरुशलेममा मेरो लागि गवाही हुनेछौ।" यस बारेमा हामीले बारम्बार भन्नु राम्रो छ: हामी भौतिकरूपमा जहाँ छौँ र रहन्छौँ त्यहाँ हामी उहाँको साक्षी हुनुपर्दछ। हाम्रो घर, हाम्रो चर्च, हाम्रो छिमेकी र हाम्रो समाजमा पहिले सुसमाचार सुनाउनुपर्दछ। हामी जहाँ छौँ त्यहाँ उहाँको साक्षी हुनु आवश्यक छ। त्यसको लागि उहाँले हामीलाई घर, काम, आफन्त, चर्चको विश्‍वासीहरूसँग, सहकर्मीहरूसँग, छिमेकीहरूसँग र समुदायमा राख्‍नुभएको छ।

कतिपय मानिसहरू टाढा विदेशमा गएर विदेशी संस्कृति वा समाजसँग भिजेर सुसमाचार प्रचार गर्न चाहन्छन्। तर तिनीहरूको वरिपरि रहेका तत्कालिन मानिसहरूको  सामु सुसमाचारको निम्ति साक्षी बन्दैनन्। हामी जहाँ छौँ त्यहीँबाट हामी सुरु गर्नुपर्छ र परमेश्‍वरले हामीलाई कहाँ अगुवाइ गर्नुहुन्छ त्यहाँ हामी सर्नुपर्छ।

अनि, उहाँले भन्नुभयो, "सारा यहूदीया र सामरिया र पृथ्वीको अन्त वा कुनाकाप्चा सम्म।" अनि हामी आफ्नो समाजभन्दा बाहिर गएर साक्षी बन्नुपर्ने वास्तवकितालाई उहाँले औँल्याउनुहुन्छ। हामी जहाँ छौँ त्यहीँबाट सुरु गरेर अघि बढ्दै अरू समाज, जाति र धार्मिक समूहकहाँ हामी पुग्नपर्छ। यदि म कुनै जाति र भाषा समूहमा छौँ भने त्यहाँ साक्षी हुन सजिलो हुन्छ किनकि म रहेको संस्कारमा कम अवरोधहरू हुन्छ। संसारको कतिपय ठाउँहरूमा केवल एउटा कुल वा जातिकोमात्रै चर्च भएको पाइन्छ। तर येशूको महान् आदेशमा हामी आफ्नो  घेराबाट बाहिर गएर हाम्रा स्रोतहरू अरू समूहका मानिसहरूमा परिचालन गर्न महत्त्वपूर्ण छ भनेर उहाँले भन्नुभएको छ। तिनीहरूलाई पनि येशूको सन्देशको आवश्यकता छ।

`चुनौति: तपाईँको  समाजमा रहेका मानिसहरूको केही आवश्यकताहरू पहिल्याउनुहोस् र त्यसको सूची बनाउनुहोस्। ती  समाज वा समूदाय जहा चर्च जान प्रयास गरेको छैन।`

`चुनौतीलाई अघि बढाउन: भविष्यमा ती मानिसहरूको विशेष आवश्यकतामा सेवा गर्न अवसरको निम्ति प्रार्थना गर्नु सुरु गर्नुहोस्।`