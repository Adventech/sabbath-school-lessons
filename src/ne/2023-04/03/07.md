---
title:  थप जानकारी
date:   20/10/2023
---

एलेन जी ह्वाइटको द आक्टस अभ आपोस्टल्सको  पृ. २५-३४ को "द ग्रेट कमिशन"को र पृ. १३१-१४२को "अ सिकर अभ ट्रुथ" पढ्नुहोस्।

"येशू आकाशमा उक्लिनुभन्दा अघि उहाँले चेलाहरूलाई तिनीहरूले पालन गर्नुपर्ने आदेश दिनुभएको थियो। सारा संसारलाई अनन्त जीवनका धनसम्पत्तिहरू बाँड्ने जिम्मेवारी तिनीहरूलाई दिनुभएको थियो । संसारको निम्ति मेरो त्यागी जीवनलाई तिमीहरूले देखेका छौ, उहाँले तिनीहरूलाई भन्नुभयो । इस्रायलीहरूको निम्ति मेरो परिश्रम तिमीहरूले देखेका छौ । अनन्त जीवन पाउन् भनेर मेरा मानिसहरू मकहाँ आउँदैनन् । धर्मगुरु, शास्त्री, पूजारीहरू र शासकहरूले चाहेको अनुसार तिनीहरूले मलाई दुर्व्यवहार गरे, तिनीहरूले मलाई अस्वीकार गरे, परमेश्‍वरको पुत्रलाई ग्रहण गर्ने अर्को अवसर तिनीहरूलाई दिइनेछ। मकहाँ आफ्ना पापहरू स्वीकार्दै आउनेहरूलाई मैले मुफ्तरूपमै स्वीकार गरेको तिमीहरूले देखेका छौ । जो मानिस मकहाँ आउँछ त्यसलाई म त्याग्ने छैन । मेरा चेलाहरू भएको हैशियतले दयाको सन्देश तिमीहरूलाई सुम्पिदैछु । यो  सन्देश दुवै यहूदी र अन्य जातिहरूलाई सुनाउनुपर्छ । इस्राएलीहरूलाई पहिला, अनि सारा राष्ट्र, भाषा र जातिहरूलाई । विश्‍वास गर्ने सबै जना जम्मा भएर एउटामात्र चर्च हुनुपर्दछ ।"-एलेन जी ह्वाइट, द आक्टस अभ आपोस्टल्स, पृ. २७,२७ ।

महान् आदेश स्पष्ट छ: "संसारका सबै देशहरूमा गएर चेलाहरू बनाऊ।" मत्ती २८:१९ । त्यसको अर्थ यो आदेशले अरूहरूकहाँ जानु पर्छ भनेर निश्‍चित रूपमा सिकाउँदछ । अरू देशहरूमा जानु पर्छ भनेर यसले बताउँदछ ।

"सुसमाचार सुनाउने आदेश येशूको राज्यको महान् मिसिनेरी दस्तावेज हो । मानिसहरूलाई परमेश्‍वरतिर ल्याउन इमान्दारसाथ चेलाहरूले काम गर्नु भनिएको छ । सबैलाई दयाको आमन्त्रण स्वीकार्न आग्रह गर्ने चेलाहरूलाई खटाइएको थियो । मानिसहरू तिनीहरूकहाँ आउन तिनीहरू पर्खिनु होइन; तर तिनीहरूले सन्देश लिएर मानिसहरूकहाँ पुग्नुपर्दछ ।"-एलेन जी ह्वाइट, द आक्टस अभ आपोस्टल्स, पृ. २८ ।

"कतिपय मानिसहरू हामीले सोचेकोभन्दा परमेश्‍वरको राज्यको नजिक छन् । यस अन्धकारमय पापी संसारमा प्रभुको निम्ति धेरै बहुमूल्य हारहरू छन्, तिनीहरूतिर उहाँले उहाँका सन्देशवाहकहरूलाई पठाउनुहुन्छ । कतिपय मानिसहरू संसारको फाइदाहरूभन्दा परमेश्‍वरको बुद्धिज्ञानलाई पक्रन चाहन्छन् र परमेश्‍वरको निम्ति विश्‍वासीलो चिराख हुन सक्छ ।

तत्कालिन चेलाहरूले देखेका पत्रुसका काम परमेश्‍वरकै योजनामुताविक सिधै पूरा भएको तिनीहरूले महसुस गरेका थिए, र तिनीहरूको पूर्वाग्रह र सुसमाचार केवल यहूदीहरूको पेवामात्र हो भनेर ठानिरहनु सुसमाचारको भावनाको विरुद्धमा थियो भनेर स्वीकारेपछि तिनीहरूले परमेश्‍वरको महिमा गरे र भने, "तब अन्यजातिहरू पनि जीवन दिन पश्‍चातापको सुसमाचार परमेश्‍वरले दिनुभएको रहेछ ।" यसले गर्दा कुनै विवादै नगरी तिनीहरूमा भएको पूर्वाग्रह तोडिएको थियो र यहूदी  संस्कारले गर्दा सुसमाचार आफ्नै लागिमात्र हो भन्ने संस्कारलाई तिनीहरूले त्यागीदिए र अन्यजातिहरूकहाँ सुसमाचार घोषणा गर्ने बाटो खोलिएको थियो ।"- द आक्टस अभ आपोस्टल्स, पृ. १४०-१४२ ।

**चिन्तनमनन**:

`तपाईँको आफ्नै जीवनमा "मिसन" भन्ने शब्दलाई कसरी प्रयोग गर्नुहुन्छ?`

`तपाईँको दैनिक जीवनको क्रियाकलाप, व्यवहार र मनस्थितिले मिसनलाई कसरी व्यक्त गर्न सक्नुहुन्छ? दैनिक जीवनको काममा तपाईँको दिमागमा मिसन भन्ने शब्दलाई कसरी अड्डा जमाइराख्‍नु हुन्छ?`

`हामीले मननपर्ने र हामीहरूलाई मन नपर्नेहरूप्रति भएको पूर्वाग्रहलाई हटाउन हाम्रो हृदयहरू खोतल्न परमेश्‍वरबाट शक्ति खोज्नु कतिको महत्त्वपूर्ण छ?`