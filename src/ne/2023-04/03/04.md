---
title:  अब्राहमलाई बोलाउनुहुन्छ
date:   17/10/2023
---

परमेश्‍वरले बोलाउनुभएपछि उहाँकै निर्देशन अनुसार अब्राहम उहाँले प्रतिज्ञा गर्नुभएको भूमिमा पसे। तर सुरुदेखि नै उनको निम्ति सबै कुरा ठिक भएको थिएन। जहाँ परमेश्‍वरले जाऊ भन्नुभयो त्यहाँ उनी गए, तर बाइबलले बताउँछ, "कनानीहरू त्यस भूमिका थिए" (उत्पत्ति १२:६)। तिनीहरू मूर्तिपूजक थिए। तिनीहरू निर्दयी र हिँस्रक थिए। त्यसैकारण, जब अब्राम त्यहाँ पुग्नेबित्तिक्‍कै प्रभु उनकहाँ देखा पर्नुभयो र भन्नुभयो, "तिम्रै सन्तानलाई यो भूमि दिनेछु" (उत्पत्ति १२:७)। अब्राहमलाई उत्साहको आवश्यकता थियो। तैपनि सबै थोक ठिक ठिक अझै भएको थिएन, कमसेकम सुरुमा।

`उत्पत्ति १२:१०-१३:१ पढ्नुहोस्। त्यहाँ अब्राहमलाई के भयो र त्यस परमेश्‍वरको मानिसले के भूलहरू गरे?`

अब्राहम कतिको निरुत्साह भएका थिए: अत्यन्तै सुविधासम्पन्न र आफ्नो सम्पन्न देश छोडेर आफू कहाँ जाने हो सो थाहा नहुने देशमा उनी गएका थिए (हिब्रू ११:८)। त्यस देशमा पुग्ने बित्तिक्‍कै उनले अनिकाल पो खप्नुपर्‍यो। त्यो अनिकाल यस्तो खराब थियो कि परमेश्‍वरले नै बसोबास गर भन्ने ठाउँबाट निस्केर कतै जानु परेको थियो। अनि स्थिति त झन खराब पो भयो।

"मिश्र देशमा बसेको समयमा अब्राहममा मानवीय कमजोर र असिद्धपनाबाट उनी स्वतन्त्र थिएन भनेर उनले प्रमाण दिएका थिए। सारालाई आफ्नी श्रीमती भन्ने तथ्यलाई उनले लुकाउँदा परमेश्‍वरमाथि उनको भरोसा छ भन्ने आस्थालाई उनले विश्‍वासघात गरेका थिए। उनमा हुनुपर्ने उच्च विश्‍वास र निराश उनमा कमी थियो। ती गुणहरूले नै उनको जीवनले आदर्शरूपमा देखाएको थियो। अब्राहमकै विश्‍वासको कमीले सारालाई ठूलो धर्मसङ्कटमा पारेको थियो। उनको सुन्दरता थाहा पाएपछि मिश्र देशको राजाले उनलाई दरवारमा भित्र्याए, उनलाई आफ्नी श्रीमती बनाउने उनको नियत थियो। तर परमेश्‍वरले आफ्नो ठूलो दया देखाउनुभएर साही घरानामा आपत पठाउनुभएको थियो र  सारालाई सुरक्षित गर्नु भएको थियो।" एलेन जी ह्वाइट, पाट्रियार्क एण्ड प्रोफेटस, पृ. १३०।

मिसनको काम सजिलो छैन भनेर कसैले कसैलाई भनेको छैन। तर झुटो बोलेर र धोखापूर्ण चाल खेलेर अब्राहमले आफ्नो स्थितिलाई गम्भिर बनाएका थिए। भाग्यवस परमेश्‍वर धैर्यताको परमेश्‍वर हुनुहुन्छ, आफ्नो सेवकको भूलको कारणले उहाँल उनलाई त्याग्नुभएन। अब्राहमले एक पल्टमात्र भूल गरेका थिएनन्। यदि हामीले गल्ती गरेतापनि यदि हामी परमेश्‍वरलाई विश्‍वासद्वारा पक्रिराख्यौँ र उहाँलाई हाम्रो जीवन अर्पण गरिरह्‍यौँ भने परमेश्‍वरले उहाँको लक्ष्यको निम्ति हामीलाई प्रयोग गर्न सक्नुहुँदो रहेछ भनेर अब्राहमको कथाले हामीलाई देखाउँछ। अब्राहममा कमीकमजोरीहरू थिए र उनले भूल गरे तैपनि उहाँले उनलाई क्षमा दिनुभयो। त्यसरी नै उहाँले हामीलाई क्षमा दिनुहुन्छ भन्ने कुरामा हामी ढुक्‍क हुनुपर्दछ।

`मिश्र देशमा अब्राहम पर्न गएको कथाले हामीले के पाठहरू सिक्न सक्छौँ?`