---
title:  कथा
date:   20/10/2023
---

### अन्धाहरूलाई आशा

कोसमास

क्यामारुन

कोसमास सुसमाचार प्रचारक थिए। उनी आफ्नै खर्च जुटाएर सुसमाचार प्रचारको काम गर्थे र सेभेन्थ÷डे एडभेन्टिस्ट चर्चलाई सघाउँथे। एकदिन उनले पश्‍चिम अफ्रिकाको क्यामरुन देशको सबभन्दा ठुलो सहर डुवालामा सार्वजनिक सुसमाचार प्रचार गर्ने तरखरमा थिए। त्यसबेला एक जना अन्धो मानिस उनकहाँ आयो र यो कुरा सुनायो, "तपाईँको जीवनमा केही गर्ने लक्ष्य छ भने तपाईँले अन्धाहरूलाई पनि सहयोग गर्नुपर्छ।" कोसमासको दिमागमा ती शब्दहरू नाची रहन थाल्यो। त्यस रात अन्धो मानिससँग कुरा गरिरहेको उनले सपना देखे। अर्को दिन आफूले देखेको सपनासँग अघिल्लो दिनमा भेटेको मानिससित केही सम्बन्ध थियो कि भनेर सोच्न थाले। त्यस दिन आफ्नो सार्वजनिक सुसमाचार प्रचार गर्न तयारी गर्दै थिए तब त्यसबेला उनले अर्को दश जना अन्धा मानिसहरूलाई भेटे। त्यस रात उनले आफू फुटबल खेल्ने रङ्गशालामा बसिरहेको सपना देखे। त्यस रङ्गशालामा दर्शकहरू त अन्धा नै अन्धा थिए। जब उनी निन्द्राबाट व्युँझै अन्धाहरूको माझमा काम गर्न उनलाई परमेश्वरले आह्वान गरिरहनुभएको महसुस गरे। यो सन २०१४ सालतिरको कुरो हो। आज कोसमोसले ३५० जना अन्धाहरूको रेखदेख गर्छन्। उनले तिनीहरूलाई सुसमाचार सुनाउँछन्। उनले तिनीहरूलाई बाइबल सिकाउँछन्। तिनीहरूको सामाजिक र शैक्षिक आवश्यकताहरूमा सहयोग गर्छन्। तिनीहरूमा धेरैले बप्‍तिस्मा लिएकाछन्। यहाँ दुई जनाका कथाहरू उल्लेख गरिएका छन्।

आप्पोलिनायर

आप्पोलिनायर मेकानिक वा मिस्त्री हुन्र उनले फ्रेन्चहरूको कार बनाउने फ्याक्टोरीमा झण्डै बिस वर्ष काम गरेका थिए। १९९०मा उनको आँखा दुख्‍न थाल्यो। बिस्तारै उनले सबै कुरो धमिलो देख्‍न थाल्यो। अनि दुई आँखाले देख्‍न छोड्यो र २००४मा उसले कामबाट निस्किनु पर्‍यो।

घरमा बसेर उनले धेरै समय रेडियो सुन्न बिताउन थाल्यो। शनिबार बेलुका इट इज रिटन एडभेन्टिस्ट रेडियो प्रसारण थाले। उसले एक दिन त्यस प्रसारणमार्फत अन्धाहरूको निम्ति एक घन्टा लामो कार्यक्रममा बोल्यो। श्रोताहरूलाई साबथ बिहान चर्चमा सरिक हुन आह्वान गर्‍यो।

एक दिन सोमबार आप्पोलिनायर रेडियो स्टेशनमा गयो। त्यहाँ उसले कोसमासलाई भेट्न गएको थियो। हप्‍ता भरि कोसमास अस्पतालमा काम गर्छन् भनेर रेडियो स्टेशनको मानिसले उसलाई बतायो। त्यसकारण, कोसमासलाई भेट्न आप्पोलिनायर अस्पतालमै गयो। ती दुवै जना साबथमा चर्चमा भेट्ने कुरमा सहमति भए। अनि त्यसपछि आप्पोलिनायर हरेक साबथ चर्चमा जान थाल्यो। केही समय पछि उसले बप्‍तिस्मा लियो र एडभेन्टिस्ट चर्चको सदस्य भयो।

आज आप्पोलिनायर ५८ वर्षको छ। परमेश्वरलाई प्रेम गर्ने र अन्धाहरूसँग उहाँको आराधना गर्न पाएकोले आपू खुशी भएको उसले बतायो। "समाजले हामीलाई बहिष्कार गरेपनि परमेश्वरलाई प्रेम गर्नेहरूले हामीप्रति सरोकार राखेकोमा मलाई अचम्म लाग्छ," आप्पोलिनायरले सुनाउँछ।

फ्लोरा

जब फ्लोरा ३२ वर्षकी थिइन् उनको टाउको दुख्‍न थाल्यो। उनको कहिल्यै पनि आँखाको समस्या थिएन। तर तीन महिनापछि उनी पूरै अन्धी भइन्। समाजले उनलाई बहिष्कार गरेको थियो र उनी घरमा एकलै रहन थालिन्। उनले इटइज रिटन रेडियो प्रसारण सुन्न थालिन्। कोसमासको कार्यक्रमप्रति उनी आकर्षित भइन्। फ्लोरा रोमन क्याथोलिक चर्चको संस्कारमा हुर्केकी थिइन्। येशू क्याथोलिक फादर वा पादरी जस्तै हुनुहुन्छ भनेर उनले जहिले पनि सोचेकी थिइन्। जब उनको केही समस्य हुन्थ्यो तब उनी फादर वा पादरीकहाँ जान्थिन्। इट इज रिटन प्रसारणबाट उनले येशूको बारेमा अर्कै धारणा सुन्न थालिन्। येशूले मानिसहरूको जीवन परिवर्तन गर्न सक्नुहुन्छ भनेर त्यस प्रसारणबाट सिकिन्। एडभेन्टिस्टहरूले अन्धाहरूको सम्मान गर्छन् भनेर उनले जानकारी पाइन्। उनी साबथमा चर्चमा जान थाले।

एक महिना पछि फ्लोरा फेरि खुशी हुन थालिन्। आफूसँग भएको खुशियाली अरूहरूलाई बाँड्ने चाहना उनमा उब्जिन थाल्यो। उनले बप्‍तिस्माद्वारा एडभेन्टिस्ट चर्चमा सरिक भइन्।

अनि उनले एक जना चर्चको सदस्यलाई भेटिन्। उक्त सदस्यले उनीसँग विवाह गर्न मन लागेको भनेर सुनायो। तर त्यस कुरालाई उसको परिवारले विरोध गर्‍यो। "यदि म अन्धो भएको भए के म विवाह नै नगरि बसेको तपाईँहरूले मन पराउनुहुन्छ त? त्यसकारण फ्लोरासँग विवाह गर्न दिनुहोस्," उसले आफ्नो परिवारलाई अनुरोध गर्‍यो। २०२२मा तिनीहरूको विवाह सम्पन्न भयो।

आज फ्लोरा ४० वर्षकी छिन्। उनले अन्धाहरूलाई कम्प्युटर सिकाउँछिन्। कसैलाई पनि अस्वीकार नगर्ने येशूको बारेमा अरूहरूलाई सुनाउन पाउँदा आफू धेरै आनन्दित भएको उनले सुनाउँछिन्। "हो, म अन्धी छु। तर म आनन्दित जीवन बिताइरहेको छु। यस संसारमा मेरो पनि ठाउँ छ र मलाई केहीको खाँचो छैन," मुस्कुराएर फ्लोराले सुनाउँछिन्।

÷आन्ड्र्यु मेकचेस्नी