---
title:  परमेश्‍वरको लक्ष्यमा लाग्न उहाँको आह्वान
date:   14/10/2023
---

### यस अध्यायका मूल पदहरू
उत्पत्ति ११:१-९, उत्पत्ति १२:१-३, दानिएल  ९:२४-२७, मत्ती १:२१, उत्पत्ति १२:१०-१३-१, प्रेरित ८:१-४ र प्रेरित १:८

> <p>यस अध्यायको मूल सार पद</p>
> "पवित्र आत्‍मा तिमीहरूमा आउनुभएपछि तिमीहरूले शक्ति पाउनेछौ, र तिमीहरू यरूशलेममा, सारा यहूदियामा, सामरियामा र पृथ्‍वीको अन्‍तिम छेउसम्‍म मेरा साक्षी हुनेछौ।”  प्रेरित १:८।

सुविधासम्पन्न क्षेत्रबाट उहाँको साक्षी हुन कहिलेकाहीँ परमेश्‍वरले हामीलाई अर्को स्थानतिर सार्नुहुन्छ। यस परिवर्तन उहाँको लक्ष्यलाई पूरा गर्न उहाँले प्रयोग गर्नुहुन्छ। बाबेलको धरहरा बनाउँदा मानिसहरूलाई  तितरबितर पार्नुभएको एउटा उदाहरण हो। "सारा संसारमा मानिसहरूको जनसंख्या बढाउन परमेश्‍वरले मानिसहरूलाई तितरबितर पार्नुभएको थियो। परमेश्‍वरको लक्ष्यलाई रोक्न खोज्ने मानिसहरूको प्रयासलाई उहाँले ठुकर्‍याइदिनुभएको थियो।"-एलेन जी ह्वाइट, पाट्रियार्क एण्ड प्रोफेटस्, पृ. १२०। अब्राहम पनि  आफ्नो पूर्खाको देशबाट अर्कै देशमा गएका थिए (उत्पत्ति १२)। मुर्तिपूजाहरूको बिगिविगि भएको  संसारमा उनलाई जीवित परमेश्‍वरको साक्षी हुन उनको देशबाट सारिएको थियो। येशूका चेलाहरू आफ्ना यहूदी मानिसहरूको बीचमामात्र काम गर्दै थिए (प्रेरित ३) र त्यसपछि अरू जातिको बीचमा पनि काम गर्न पुगेका थिए (प्रेरित ८:१-४)।

प्रेरित १:८ मा येशूले सुसमाचार प्रचार गर्ने नीतिलाई प्रस्तुत गर्नुभएको थियो: तिनीहरू आफ्नो स्थानीय टोलबाट सुसमाचार प्रचार गर्न सुरु गर्ने थिए, त्यसपछि  यरुशलेम सहरमा र यहूदीया राज्यमा, अनि यहूदीहरूभन्दा बाहिरका जाति रहेको सामारियामा र, आखिरमा सारा पृथ्वीको  कुनाकाप्चाहरूमा जान अर्‍हाइएको थियो।

हामी आफ्नो देश नै छोडेर जन नपरेतापनि हाम्रा वरिपरि रहेका मानिसहरूकहाँ पुगेको उहाँ चाहनुहुन्छ। जब यरुशलेम चर्चमा मानिसहरू आफ्नै सुविधाहरूमा बसेका थिए तब तिनीहरूलाई तितरबितर पारिएको थियो। तिनीहरूलाई सताइएको आएको थियो र मानिसहरूले कष्ट भोग्न वाध्यभएका थिए, तर ती दुर्भाग्य घट्नाहरू नै सारा संसारमा सुसमाचार सुनाउने माध्यमहरू बन्न पुगेको थियो।