---
title:  थप जानकारी
date:   08/12/2023
---

आरियोपागसमा पावलको अनुभवले हामीले एउटा मूल पाठ सिक्नु जरुरी छ । परमेश्वरलाई नचिन्ने वा थाहा नपाउने मानिसहरूकहाँ हामी कसरी पुग्नुपर्छ भन्दा पावलको अनुभवलाई हेर्नु पर्दछ । उनी मानिसहरूकै बीचमा रहेर तिनीहरूको आवश्यकता के हो र तिनीहरूकहाँ कसरी पुग्नुपर्छ भनेर अध्ययन गरेर सिकेका थिए । त्यसको फलस्वरूप, एथेन्समा उनले विश्वासीहरूको सानो झुण्ड खडा गर्न सकेका थिए ।

"प्रेरणाद्वारा वर्णन गरिएको पावलका वचनहरु र त्यस स्थानको वातावरण र मनस्थितिको बारेमा दिएको जानकारी सबै पुस्ताका सुसमाचार सुनाउने येशूभक्तहरूले सिक्नु जरुरी छ। पावल  निडर र अटल भएर परमेश्वरको बारेमा साक्षी दिन उहाँलाई विश्वास नगर्ने वा नचिन्ने मूर्तिपुजकहरूको बीचमा खडा भएका थिए । एक्लै भएपनि र विरोधीहरूको सामना गर्नुपरेतापनि उनको साहसले गर्दा येशूलाई विश्वास गर्ने झुण्ड खडा गरेका थिए।  उनको उदाहरण अनुसरणीय छ ।

"चर्चको निम्ति पावलका वचनहरू ज्ञानको भण्डार समावेश भएको छ । उनी अभिमानी श्रोतावर्गहरुको बीचमा खडा भएका थिए । उनी आफू को हो भनेर मनमा राखेर हतवत सुसमाचार सुनाउन सक्थे तर, ती श्रोतावर्ग तिनीदेखि रिसले चुर हुनसक्थे र उनलाई कठिन परिस्थिति खडा गर्न सक्थे ।

यदि उनको भाषण कला वा प्रचार गर्ने शैलीले त्यस सभ्यताका देवीदेवता र सहरका महान् विद्धवानहरूलाई सिधै आक्रमण गरे उनी सुकरातकै गतिमा पुग्न सक्थे (उनलाई विषको प्याला ख्वाइएको थियो) । तर  परमेश्वरको प्रेमको कौशलतालाई प्रयोग गरेर मानिसहरूको दिमाग मानव निर्मित देवी देवताहरूबाट परमेश्वरतिर लगाउन सकेका थिए । तिनीहरूले थाहा नपाएको देवतालाई नै आधार बनाएर सत्य परमेश्वरतिर ध्यान आकर्षित गर्न सफल भएका थिए।" एलेन जी. ह्वाइट, द आक्टस अभ आपोस्टल्स, पृ. २४०-२४१ ।

पावल सिधै मानिसहरूका बीचमा रहेर तिनीहरूसँग उठबस गरेका थिए। तिनीहरूको संस्कार, धर्म, साहित्य र संस्कृतिको अध्ययन गरेका थिए ।   तिनीहरूको आत्मिक वस्तुहरूप्रतिको भक्ति उनले सम्मान गरेका थिए । एथेन्सका मानिसहरूका बिचमा उनले उल्लेखनीय रूपमा काम कसरी गरे भन्ने ज्ञान चर्चको निम्ति ज्ञानको दौलत हुन सक्छ ।  उनले  श्रोताहरूलाई रिस नउठाउन सजग भएका थिए ।  उनको वचनलाई सुनाउन सक्नु नै उनीबाट परमेश्वरले उल्लेखनीय काम गर्न सक्नुभएको थियो । एलेन जी. ह्वाइटको अनुसार यो तरिका ज्ञानको भण्डार हो जुन हामी चर्च भएको हैशियतले ध्यान दिनु जरुरी छ ।

**चिन्तनमनन**:

`एथेन्समा पावलले प्रयोग गरेको नमुना अनुसार सहरमा सुसमाचार सुनाउने पहिलो कदम कसरी चाल्नुपर्दछ?`

`सहरमा होस् वा जहाँ र जोसुकैसँग होस् परमेश्वरलाई विश्वास नगर्ने मानिसहरूको बीचमा येशूभक्तले कसरी पुल खडा गर्न सकिन्छ? येशूका भक्तहरूमा कस्तो खालको व्यवहार हुनुपर्दछ?`

`ढुङ्गाका मूर्तिहरूमात्र अरु जुनसुकै आधुनिक मूर्तिहरूप्रति आसक्त हुनेहरूलाई सुरुमै कुन तरिका वा नीति अपनाउनुपर्छ जसले गर्दा तिनीहरूको ध्यान हामीतिर खिँचोस्?`

`परमेश्वरले प्रेम गर्नुहुन्छ भनेर सुनाएपछि पावलले आफ्नो काम रोक्न सक्दथ्यो। त्यसपछि मानिसहरू खुशी नहुने त होइन। तर जब उनले येशूको पुनरुत्थानको बारेमा कुरा सुनाए तब उनी आफ्नो सीमा नागेर बोलेका थिएनन् र? के उनले त्यो गर्नु आवश्यक थियो त? किन थियो वा थिएन?`