---
title:  नयाँ परमेश्वरलाई चिनाउने
date:   06/12/2023
---

अब एथेन्सका बुज्रुक वर्गको ध्यान पावलले सनातन स्वर्गको परमेश्वरतिर खिँच्दछन्।

`ती मानिसहरूलाई परमेश्वरको बारेमा जानकारी दिलाउन पावलले कुन तरिका अपनाएका थिए? हेर्नुहोस, प्रेरित १७:२४-२७।`

नचिनेको भगवानको निम्ति बेदी बनाएको अर्थ ती एथेन्सबासीहरूले आत्मिक तत्वहरूमा चासो देखाएका थिए भनेर प्रमाणित गर्दछ। ती मानिसहरूको निम्ति पावलको वचन कौतुहलको विषय थियो: सृष्टिकर्ता परमेश्वर मानिसको हातले बनाएको मन्दिरमा बस्नुहुन्न। उहाँको आवश्यकतालाई मानिसले परिपूर्ति गर्दैन बरु मानिसको आवश्यकतालाई उहाँले पूरा गर्नुहुन्छ। तत्कालिन ग्रीक पौराणिकका देवीदेवताहरुको चित्रण मानव स्वभावको जस्तै थियो। तिनीहरू रिसाहा, भोको, स्वार्थी, निर्दयी र मानिसहरूको पूजाप्रति तिनीहरू भोको थिए। त्यसको बिपरित पावलले प्रस्तुत गरेका पर अत्यन्तै अचम्म र कौतुहलको विषय थियो। आरोपागसका मानिसहरूले विश्वासको वा परमेश्वरको प्रेमको अनुभव गर्न  पहिलो बालक कदम चालेका थिए।

तिनहरूले नचिनेका परमेश्वर अब तिनीहरूले चिन्न सक्ने भएका थिए! हो, उहाँलाई सबैले चिनुन भन्ने नै उहाँको चाहना हो।

हामीले थाहा पाएको भन्दा पावलले आरियोपागसमा धेरै वचनहरु बोलेको हुनसक्छ। स्थानको अभावले लूकाले पावलको सम्बोधन केवल सारमामात्र उतारेका थिए। जे हामीलाई थाहा छ त्यसलाई मध्यनजरमा राखेर पावलको सम्बोधनमा यी धारणाहरू प्रकट गरेको हुनुपर्छ:

1\. एथेन्स बासीहरूको आत्मिक सजगता र इमान्दारीतालाई पावलले सराहना गरेका थिए।

2\. तिनीहरूको आस्था, साहित्य र धर्मको बारेमा केहीमात्र भएपनि उनले सिकेका र त्यसको आधरमा तिनीहरूलाई सम्मान गरेको उनले व्यक्त गरेका थिए।

3\. तिनीहरूको धर्मको बारेमा अध्ययन गर्दा तिनीहरूले नबुझेको केही विषयबस्तुहरूमा आफ्नो आफ्नो ध्यान गएको उनले बताएका थिए।

4\. त्यसपछि आफूलाई थाहा भएको परमेश्वरको बारेमा ज्ञान उनले बताए। त्यो आत्मज्ञान तिनीहरूलाई अत्यावश्यक भएको पनि उनले तिनीहरूलाई महसुस गराए। सनातन सृष्टिकर्ता परमेश्वरको अस्तित्व छ र उहाँले तिनीहरूलाई प्रेम गर्नुहुन्छ र उहाँ धेरै टाढा बस्नुहुन्न।

5\. आखिरमा, आफ्नो सम्बोधनको अन्तमा तिनीहरूले थाहा पाइसकेका परमेश्वरलाई अस्वीकार गर्दा त्यसको परिणाम के हुनेछ भनेर उनले तिनीहरूलाई सजग गराएका थिए।

तिनीहरूकै विश्वासलाई आधार बनाएर पावलले जे भन्नुपर्ने हो सो तिनीहरूलाई बताएका थिए। यदि त्यतिसम्म उनले बोल्ने अवसर पाएकोले सुसमाचार प्रचारमा उनले प्रगति गरेको भन्नुपर्दछ।

`परमेश्वर संसारको सृष्टिकर्ता हुनुभएकोले उहाँको उपासना गर्नुपर्ने आवश्यक भएको उनले जानकारी दिएका थिए। यस सन्दर्भमा रोमी १:१८-२५ पनि पढ्नुहोस्। प्रायजसो सबै मानिसहरूको सामु पावलको तरिका सुरुमा किन असल मान्नुपर्दछ? सृष्टिको बारेमा के छ जसले परमेश्वरको बारेमा प्रभावकारीरूपमा औँल्याउँछ?`