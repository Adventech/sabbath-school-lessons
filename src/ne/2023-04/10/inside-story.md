---
title:  कथा
date:   08/12/2023
---

### हँसियाद्वारा आक्रमण

नान्सी

घाना

पश्‍चिम अफ्रिकाको घाना देशमा १३ वर्षीकी नान्सी तिखो हँसिया लिएर स्कुलमा हिँडिरहेकी थिइन्। शिक्षकले स्कुलको वरिपरि उम्रिरहेका घाँसहरू काट्न सहयोग गर्न अनुरोध गरेकी थिइन्। नान्सीले बाबुबको हँसिया लिएर घाँस काट्न तयार भएकी थिइन्। अनि नराम्रो घट्ना भयो। स्कुल जाँदा जाँदै उनको १६ वर्षकी आफन्त आकुवाको भेट भयो। बाटोमा जाँदा जाँदै तिनीहरूको बीचमा झगडा हुन थाल्यो। नान्सीले आकुवाको बारेमा नराम्रो हल्ला फैलाएको आकुवाले आरोप लगाइन् तर त्यो झुट हो भनेर नान्सी रिसले भनिन्। जब तिनीहरूको झगडा झन चर्को भयो तब नान्सीको हातबाट हँसिया खोसेर उनलाई काट्न धम्कि दिइन्। त्यसैबेला नान्सीको बुबा देखा परे र तिनीहरूको झगडा साम्य पार्न प्रयास गरे। नान्सीलाई हँसियाले काट्न खोजेको बेलामा दुई केटीहरूको बीचमा बाबु आए। हँसियाले बाबुको नाकको चुच्चो आकुवाले काटिन्।  नान्सी रोएर चिच्याएकी थिइन्। उनको हृदय छियाछिया भयो। बाबुलाई अस्पतालमा हतपत लगियो। नान्सी बाबुसँग अस्पताल जान खोजेकी थिइन् तर कसैले उनलाई रोक्यो। रिसले आकुवासँग बदला लिन खोजेकी थिइन् तर कसैले आकुवालाई लिएर गयो। दुर्भाग्यवस, डाक्टरले बाबुको नाक जोड्न सकेन। घाउलाई उपचार गरेपछि बुबालाई एस्थर नाउँ गरेकी नर्सको रेखदेखमा डाक्टरले छोडे। केही दिनसम्म बाबु निको नहुञ्‍जेल अस्पतालमै बसे। एस्थरको स्याहारले बाबु प्रभावित भएका थिए। उनले नान्सीलाई चर्चसँग परिचित गराए। "उनी असल नर्स हुन्। र म जहिले पनि तिमी नर्स भएको चाहना गरेको छु," बाबुले नान्सीलाई भने। एस्थरले बाबुलाई स्याहारेकी नान्सीले देखिन् र उनी पनि प्रभावित भइन् र आफू नर्स बन्ने निर्णय गरिन्।

धेरै वर्षपछि नान्सी हाइस्कूल सिध्याइन्। उनी नर्स अध्ययन गर्न स्कुल खोजिन्। उनले सेभेन्थ÷डे एडभेन्टिस्ट नर्सिङ्ग कलेज भेट्टाइन्। त्यहाँ उनी प्रवेश गर्न चाहिन् तर उनी एडभेन्टिस्ट नभएकोले त्यहाँ भर्ना हुन सक्दैन भनेर जवाफ पाइन्। त्यो कलेज केवल एडभेन्टिस्टहरूको मात्रै थियो भनेर उनलाई सुनाइएको थियो। तर कलेजले उनलाई भर्ना गर्‍यो। त्यहाँ धेरै विद्यार्थीहरू एडभेन्टिस्ट नभएको थाहा पाइन्, अझ कतिपय त इसाई पनि थिएन।

नान्सी जहिले पनि आफू इसाई भएको ठानेकी थिइन् तर जब उनी कलेजमा साप्‍ताहिक प्रार्थना सभामा भाग लिइन् उनको सोच बदलिएको थियो। आफू येशूभक्तको जीवन नबिताएको उनलाई महसुस भयो। उनी साँच्‍चिकै येशूभक्त हुने चाहना गरिन्। साप्‍ताहिक आत्मिक जागरण सभाको अन्तमा उनले आफ्नो जीवन येशूलाई सुम्पिने निर्णय गरिन् र बप्‍तिस्मा लिइन्। आज नान्सी २२ वर्षकी छिन् र नयाँ स्त्री भएकी छिन्। जब उनले आफ्नो हृदय येशूलाई सुम्पे उनी पूरै नयाँ व्यक्ति भएकी थिइन्। पहिला उनले केवल चर्चमा मात्र बाइबल पढ्थिन्,  अब अरू दिनहरूमा पनि बाइबल पढ्न थालेकी छिन् र आफ्नो कोठामा प्रत्येक दिन व्यक्तिगत उपासना गर्न थालेकी छिन्। नर्स भएर अरूहरूको सेवा गर्न उनलाई आतुरी भएको छ। उनी आफ्नो पढाइ अघि बढाएर डाक्टर पनि हुने चाहना गरेकी छिन्।

"जब म बप्‍तिस्मा लिन्छु भनेर मेरो बुबालाई मैले भनेँ उहाँ धेरै खुशी हुनुभएको थियो। उहाँलाई मेरो विगतको जीवनको बारेमा थाहा छ। कलेजमा गएर मेरो जीवन परिवर्तन भएर नयाँ जीवन पाएकोले उहाँ खुशी हुनुभएको छ," नान्सीले सुनाइन्।

÷आन्ड्र्यु मेकचेस्नी