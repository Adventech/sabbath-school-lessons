---
title:  पावल र अपरिचित परमेश्वर
date:   05/12/2023
---

काँडा होइन गुलाफ हेर्ने बानी भएका पावलले एथेन्सका देवीदेवता र धर्भप्रति बादविवाद वा तर्क वितर्क नगरेको हामीले बुझ्नुपर्छ। ती धर्म र देवीदेवताहरू मानव आविश्कार भएतापनि तिनीहरू मिथ्याहा हो भनेर औँल्याएर ती एथेन्सका बासीहरूको चित्त दुखाएका थिएन। तर ती धर्म वा देवी- देवताहरूले ‍औँल्याएका वा सिकाएका असल गुणहरूलाई नै आधार बनाएर पावलले प्रचार गरेका थिए।

`अनेकौँ देवीदेवताहरूलाई पूजा गर्ने र विश्वास गर्ने तर सनातन सृष्टिकर्ता परमेश्वरको बारेमा अपरिचित एथेन्सका वौद्धिक समूदायमा पावलले सुसमाचार सुनाउन कस्तो प्रयास गरेका थिए? हेर्नुहोस, प्रेरित १७:२२-२३।`

"हे एथेन्सका मानिसहरू हो! प्रत्येक कुरामा तपाईँहरू धेरै धर्मात्मा हुनुभएको म देख्दछु।" प्रेरित १७:२२। ती मूर्तिपूजक मानिसहरूप्रति पावलले सराहना व्यक गरेका थिए! प्रत्येक तरिकाबाट तिनीहरूको धर्म उचितरूपमा अगुवाइ गरिएको थिएन, र तैपनि तिनीहरुको भक्तिभावप्रति पावलले सराहना गरेका थिए।  आत्मिक रूपमा तिनीहरू बाइबल सम्मत नभएतापनि कमसेकम तिनीहरू नास्तिक वा धर्मविरोधीहरू त थिएन। मानिस आत्मिक प्राणी भएकोले मानिसमा आत्मिकता नहुनुभन्दा कुनै न कुनै रूपमा हुनु नै सराहनीय मान्नुपर्दछ।

पावलले आफ्नो भनाइ अघि सार्छन्, "जब म तपाईँहरूको सहर र बजारहरूमा हिँडदुल गर्दै थिएँ, तपाईँहरूले पूजा गर्ने बस्तुहरूलाई मैले गौणपूर्वक हेर्दै थिएँ।" प्रेरित १७:२३ रूपान्तरित। आफू एथेन्सको धर्मको ज्ञाता भएको सुनाउँदै ती मानिसहरूप्रति आफ्नो आदर भएको उनले विश्वस्त गराएका थिए। मानिसहरू धर्म परिवर्तन गर्नुपर्छ, तिनीहरूको आचरण परिवर्तन गर्नुपर्छ भन्ने नसुनाएर आफू कुनैको पनि विज्ञ वा विद्वान वा धर्मगुरु स्वामी नभएको आभस् तिनीहरूलाई दिलाएका थिए। वास्तविकरूपमा भन्ने हो उनी वौद्धिक र आत्मिक क्षेत्रमा जान्ने वा विज्ञ नै थिए र मानिसहरूलाई चाहिने आवश्यकताको जवाफ उनीसँग त थियो नै! तर आफू कति न कति जान्ने भएर तिनीहरूको सामु उभेका थिएनन्, यदि उभियो भने तिनीहरूले उनलाई सरासर इन्कार गर्दथे। बरू सबैको भलो चाहने मानिसहरूप्रति उनको माया र सरोकार भएको व्यक्ति भनेर आफूलाई चिनाएका थिए।

"अपरिचिन वा अजान परमेश्वर"को बारेमा टिप्पणी गरेर पावलले साझा विश्वासको बारेमा फाइदा उठाउँदै आफ्नो तर्क उनले प्रस्तुत गरेका थिए। तिनीहरूले भगवान वा परमेश्वरलाई विश्वास गर्दथे।  तर्कको सुरु गर्ने आधार यो उचित थियो। त्यस समय र अहिले पनि कतिपयले परमेश्वरको बारेमा विश्वास गर्दैन थिए र गर्दैनन् पनि। परमेश्वरमाथि गर्ने विश्वासैलाई नै आधार बनाएर आफ्नो तर्क गहिरोरूपमा पावलले अघि सारेका थिए। अजान वा अपरिति देवताको सामु भएको वेदीको बारेमा उनले आलोचना गरेनन् न त तिरस्कार नै गरे। बरू तिनीहरूले थाहा नपाएका वा नजानेका वस्तुलाई पूजा गरेर आध्यात्मिक आयाम थपेकोमा उनले सराहना गरेका थिए। धेरै देवीदेवताहरूको बीचमा त्यस अपरिचित देवता वा ढुङ्गालाई पूजा गर्नुको अर्थ तिनीहरूले विश्वास वा आस्थामा कहीँ नचुकोस् भन्ने भन्ने चाहना तिनीहरूको थियो।

ढुङ्गालाई परमेश्वर भनेर पूजा गर्दा तिनीहरूले गल्ती गरेका थिए त? थियो, तैपनि त्यसैलाई आधार बनाएर आफ्नो भनाइ अघि सार्न पावल सफल भएका थिए। तिनीहरूले नबुझेको परमेश्वरप्रति तिनीहरूको भक्ति देखाउनु नै तिनीहरूको श्रेय थियो भन्ने कुरालाई बुझ्नु महत्त्वपूर्ण मान्नुपर्दछ। त्यसै विषय बस्तुलाई आधार बनाएर पवित्र आत्माले काम गर्न सक्नुहुन्छ भन्ने कुरामा पावल विश्वस्त भएका थिए। तिनीहरूको ध्यान आकर्षित गर्ने विषयबस्तुलाई औँल्याएर आफ्नो तर्क उनले राख्न सक्नेभएका थिए।

`जब तपाईँ कुनै व्यक्तिको सम्पर्कमा आउनुहुन्छ तब उसको र तपाईँको बीचमा पुल बनाउने विषयबस्तु तपाईँले कसरी भेट्टाउन सक्नुहुन्छ जसले गर्दा तपाईँ र उसको बीचमा भएको दुरी कम होस्।`