---
title:  आफ्नो हदलाई नागेर
date:   07/12/2023
---

पावलले आफ्नो सम्बोधनलाई कसरी निरन्तरता दिन्छन्? हेर्नुहोस्, ×परमेश्‍वर, जसले संसार र त्‍यसमा भएका यावत्‌ थोक बनाउनुभयो, उहाँ स्‍वर्ग र पृथ्‍वीका प्रभु भएका हुनाले हातले बनाएको मन्‍दिरमा वास गर्नुहुन्‍न, उहाँलाई कुनै थोकको खाँचो परेजस्‍तो गरी मान्‍छेको हातबाट उहाँको सेवा हुनुपर्छ भनी नसोच्‍नुहोस्‌। किनभने उहाँले नै सबैलाई जीवन, सास र सबै चीज दिनुहुन्‍छ। उहाँले एक जनाबाट समस्‍त पृथ्‍वीमा वास गर्न मानिसको प्रत्‍येक जाति बनाउनुभयो। तिनीहरूका निवासका अवधि र सीमा पनि तोकिदिनुभयो, तिनीहरूले परमेश्‍वरलाई खोजून्‌, शायद तिनीहरूले छामछुम गरेर उहाँलाई भेट्टाउलान्‌ कि भन्‍ने आशामा यसो गरियो। तर पनि उहाँ हामी हरेकबाट टाढ़ा हुनुहुन्‍न। किनभने “हामी उहाँमा जिउँछौं, र उहाँमा चहलपहल गर्छौं र उहाँमा हाम्रो अस्‍तित्‍व छ।” तपाईंहरूका आफ्‍नै कविहरूले पनि भनेका छन्‌, ‘हामी निश्‍चय उहाँकै सन्‍तान हौं।’ “तब हामी परमेश्‍वरका सन्‍तान भएका हुनाले, परमेश्‍वर सुन, चाँदी वा पत्‍थरजस्‍तै हो भनी हामीले ठान्‍नुहुँदैन- यिनीहरूचाहिँ मान्‍छेका कला र कल्‍पनाका प्रतिरूप मात्र हुन्‌। यस्‍तो अज्ञानताका समयलाई परमेश्‍वरले ध्‍यान दिनुभएन, तर अब प्रत्‍येक ठाउँमा सब मानिसहरूलाई पश्‍चात्ताप गर्ने आज्ञा दिनुहुन्‍छ। किनकि उहाँले एक दिन तोकिदिनुभएको छ, जुन दिन उहाँले आफूले नियुक्त गर्नुभएका एक जना व्‍यक्तिद्वारा धार्मिकतामा संसारको इन्‍साफ गर्नुहुनेछ। उनलाई मृतकबाट जीवित पार्नुभएर उहाँले सबै मानिसहरूलाई यसको प्रमाण दिनुभएको छ।” जब तिनीहरूले मृतकबाट जीवित हुने विषयमा सुने, तब कसै-कसैले गिल्‍ला गरे। तर अरूहरूले चाहिँ “हामी फेरि यस विषयमा तिम्रा कुरा सुन्‍नेछौं” भने। त्‍यसपछि पावल तिनीहरूका बीचबाट गए। तर कोही मानिसहरू तिनका साथ लागे, अनि विश्‍वास गरे। तिनीहरूमध्‍ये अरियोपागसका डियनुसियस, दामारिस नाउँ भएकी एउटी स्‍त्री, र अरूहरू पनि थिए।"प्रेरित १७:२४-३४।

एथेन्सका साहित्यहरूप्रति आफू परिचित छु भनेर देखाउन पावलले तिनीहरूकै कविहरू मध्ये एक जनाको श्‍लोकलाई उतारेर तिनीहरूलाई सुनाएका थिए। त्यस श्‍लोकको धारणा बाइबलको सत्यसँग मिल्दोजुल्दो थियो। तिनीहरूको परिचित भनाइलाई अगाडि सार्दा श्रोताहरूको ध्यान उनीतर्फ गएको थियो। तिनीहरूको साझा विश्वासमा सहमत हुँदै उनले आफ्नो तर्क अघि बढाएका थिए। मनिसहरूले विश्वास गरेकै साझा विषयबस्तुलाई औँल्याएर सत्यलाई अघि सार्दा तिनीहरूको ध्यान प्रभावकारीरूपमा आकर्षित गर्ने पावलको तरिका अत्यन्तै उपयुक्त थियो।

साझा विश्वासलाई आधार बनाएर आफ्नो तर्क अघि सार्नेक्रममा तिनीहरू कुन विषयबस्तुमा पुग्नुपर्ने हो उनले पुर्‍याएका थिए: येशूको पुनरुत्थान र यसले प्रदान गर्ने सबैको निम्ति आशा। उनको तर्कको प्रतिक्रिया कस्तो थियो भनेर लूकाले वर्णन गर्दछन्। कसैले हँस्सी उठाए; अरूहरूले यस विषयमा पावलबाट अझै सुन्न चाहेको;  अरूहरूले विश्वास गर्न पुगेका थिए।  यस कथाको मूख्य विषयबस्तु यो थियो कि सबैले पावललाई सुनेका थिए, त्यही नै पावलको आशाको सुरु थियो।

जब हामी सुसमाचार लिएर मानिसकहाँ पुग्छौँ, हामीलाई थाहा छ कि कतिपयले त्यसलाई अस्वीकार गर्न सक्छ। तर तिनीहरूले अस्वीकार गर्नुभन्दा अघि हामीले गर्नुपर्ने सबै प्रयास गर्नुपर्छ। तिनीहरूले के अस्वीकार गरे त्यो तिनीहरूले बुझ्नु आवश्यक छ। पावलले एथेन्सका मानिसहरूसँग काम गरेको तरिका र तिनीहरूबाट सिकेका कुरालाई रणनीति बनाएर मानिसहरूको दिमाग खोलेका थिए। सृष्टिकर्ता परमेश्वरको अस्तित्वको बारेमा तिनीहरूलाई सजग गराएका थिए। त्यस परमेश्वारले तिनीहरूलाई प्रेम गर्नुहुन्छ र तिनीहरूले उहाँलाई चिनोस् भन्ने उहाँ चाहनुहुन्छ भन्ने जानकारी तिनीहरूले पाएका थिए। तिनीहरूको अज्ञानताको बाबजुद पनि उहाँ  तिनीहरूलाई दया देखाउनुभएको थियो। तर न्यायको दिन आउँदैछ। यो कुरा विश्वास गर्न सम्भव नभएतापनि ख्रीष्ठको पुनरुत्थानले न्यायको समयलाई प्रमाणित गर्दछ भनेर पावलले बुझाउन खोजेका थिए।

अब मानिसहरूले उनको सन्देश सुनिसकेका थिए र त्यसलाई बुझ्न पनि सकेका थिए। अब त्यस सन्देशलाई आफू खुशी रोज्ने कि अस्वीकार गर्ने त्यसको आत्मनिर्णयको अधिकार तिनीहरूलाई नै दिएको थियो। यस मामिलामा थप जानकारी लिन समय पनि तिनीहरूलाई दिएका थिए।  कतिले खोजनीति गरेर येशूलाई विश्वास गर्न पुगेका थिए।  प्रेरित १७:३४।

`चुनौती: तपाईँले चिन्नु भएको मानिसलाई गवाही कसरी दिने भनेर परमेश्वरसँग प्रार्थना गर्नुहोस् र उहाँको अगुवाइको अपेक्षा गर्नुहोस्।`

`चुनौतीको निरन्तरता: प्रभुलाई विश्वास नगर्ने मानिसहरूकहाँ पुग्न सामाजिक सञ्जालबाट आफ्नै अरियवपेगस पत्ता लगाउनुहोस् ताकी पावलले जस्तै बुद्धिपुर्‍याएर सुसमाचारको स्पष्टतालाई तपाईँले प्रस्तुत गर्न सकोस्।`