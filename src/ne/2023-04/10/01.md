---
title:  सुसमाचार नपुगेको ठाउँमा सुसमाचार पुर्‍याउनुः भाग १
date:   02/12/2023
---

### यस अध्यायका मूल पदहरू
प्रेरित  १७; १ कोरन्थी २:२ र रोमी १:१८-२५।

> <p>यस अध्यायको मूल सार पद</p>
> " परमेश्‍वर, जसले संसार र त्‍यसमा भएका यावत्‌ थोक बनाउनुभयो, उहाँ स्‍वर्ग र पृथ्‍वीका प्रभु भएका हुनाले हातले बनाएको मन्‍दिरमा वास गर्नुहुन्‍न।" प्रेरित १७:२४।

एथेन्समा पावलले के गरे भनेर लेख्दै लूकाले भन्दछन् "यसैकारण तिनले यहूदीहरू र ईश्‍वरभक्त जनहरूसँग सभाघरमा, र भेटिएका जतिसँग चाहिँ बजारमा दिनहुँ तर्क गर्थे।" प्रेरित १७:१७।

आफ्नै जाति यहूदीहरुसँग काम गर्न पावललाई धेरै सजिलो हुन्थ्यो होला। तर आफ्नै जातिको बीचमा मात्रै काम गर्न उनलाई सन्तुष्ट थिएन।  केवल यहूदीको निम्तिमात्र होइन अन्य जातिको निम्ति काम गर्न पनि उनलाई बोलाइएको थियो।

वा परमेश्वरको भय मान्ने र भगवानमाथि विश्वास गर्नेहरूको बीचमा उनी काम गर्न सक्थे।  संसारको बारेमा तिनीहरूको दृष्टिकोण परिवर्तन गर्न सकिन्थ्यो।  तिनीहरूमा केही हदसम्म बाइबलले सिकाएको धार्मिक प्रवृत्ति भएकोले त्यसैमा आधारित गरेर उनले सिकाउन सकिन्थ्यो होला।  तिनीहरूले मान्नुपर्ने परमेश्वर येशू मसीहको बारे जान्ने आवश्यकतालाई महसुस गरेर तिनीहरुले मानेका भगवान उहाँ नै हुनुहुन्छ भनेर उनले औँल्याउन सक्थे।

तर  अहँ।  एथेन्सका बुद्धिजीवीहरू दर्शनशास्त्रका ज्ञाता भएको भनेर प्रख्यात थियो। तिनीहरूलाई पनि येशूको ज्ञान चाहिन्छ भनेर उनले सोचेका थिए। तिनीहरूमा धेरै जसो यहूदीहरूभन्दा अत्यन्तै फरक पृष्ठभूमिका मानिसहरू थिए। संसारको सृष्टि र संसारको बारेमा विलकुल फरक दृष्टिकोण थियो। एथेन्सबासीहरूलाई बाइबलमा आधारित विश्वास सिकाउनेपर्ने आवश्यकता भएको उनले महसुस गरेका थिए।

ती मानिसहरूकहाँ पुग्न उनले कसरी प्रयास गरे र उनको प्रयासबाट हामी के सिक्न सक्छौँ?