---
title:  एथेन्समा हिब्रू वा यहूदीहरूको बीचमा
date:   03/12/2023
---

`पावलले आफ्नो यात्रा एथेन्स सहरमा कसरी सम्पन्न गरेका थिए? त्यहाँ उनले  के अनुभव गरेका थिए र त्यसको सामना उनले कसरी गरेक थिए? हेर्नुहोस्̦ प्रेरित १७:१-१६।`

एथेन्स सहर मूर्ति र मन्दिरै मन्दिरले भरिएको थियो (प्रेरित १७:१६)। पावललाई आफ्नो देशको इतिहास थाहा थियो। आफ्ना मानिसहरूले मूर्तिपूजा गर्दा परमेश्वरले घोर आपत्ती जनाउनुभएको थियो।  इस्रायलीहरुलाई मूर्तिपूजा नगर्न प्रभुले बारम्बार चेतावनी दिनुभएको थियो।  त्यसैलाई मध्यनजर राखेर एथेन्समा भएका मूर्ति र मन्दिरहरूलाई देखेर पावल धेरै दु:खित भएका थिए। तर ती एथेन्सबासीहरूप्रति उनको करुणा ठूलो थियो। यदि तिनीहरूले सृष्टिकर्ता सत्य सनातन परमेश्वरतिर फर्केनभने तिनीहरू तिनीहरूको पापमै मर्नेछन् भनेर उनलाई थाहा थियो।

हुन त आज पनि कतिपय सहरहरूमा पावलले देखेका जस्ता कतिपय मूर्तिहरू नहोलान् तर नभएको त होइन। दुर्भाग्यवस, येशूका धेरै विश्वासीहरू ती मन्दिर वा मूर्तिहरूलाई पन्छाएर वा ती मूर्तिहरूकै बीचबाट हिँड्न सक्छन्। ती मूर्ति वा मन्दिरप्रति तिनीहरू ख्याल नराख्ला। तर पावलले पवित्र आत्मको आवाजलाई सुनेर केही न केही गर्नुपर्छ भनेर ठोकुवा गरेका थिए। त्यस समय कति इसाई भनाउँदाहरुले पनि सुसमाचार सारा संसारको निम्ति होइन भनेर विश्वास गरिरहेका थिए। तर एथेन्सबासीहरू समेत संसारको प्रत्येक मानिसले मुक्ति पाउन् भन्ने परमेश्वरको चाहना हो भनेर पावलले विश्वास गरेका थिए।  विश्‍वव्यापी सुसमाचार प्रचार गर्ने लक्ष्य संसारको प्रत्येक मानिस जो सुसमाचार सुन्नबाट बंचित छन् उसले सुन्नुपर्छ भन्ने धारणमा पावल लागेका थिए। चाहे मूर्ति पूजकहरू होस् वा एथेन्सका सडकहरूमा भरिएका दर्शनशास्त्रीहरू होस्, सबैले सुसमाचार सुन्ने हकबाट बञ्‍चित हुनुहुन्न भन्ने उनको धारणा थियो।

पावल, त्यसकारण, एथेन्सको बजारमा बराबर जान्थे जहाँ मानिसहरूको जमघट हुन्थ्यो। हामी यो भन्न सक्छौँ कि पावलले ग्लोबल मिशन स्टडी सेन्टर वा विश्वसुसमाचार प्रचार गर्ने केन्द्रको पहिलो अखडा एथेन्समाम खोलेका थिए। मूर्तिपूजा गर्ने मानिसहरूका हृदय र दिमागहरूमा कसरी पुग्ने भन्ने तरिका अध्ययन गर्न र प्रयोग गर्न त्यस सहरको बजारलाई प्रयोगशाला बनाएका थिए।

परमेश्वरको भय मान्ने अन्य जाति र यहूदीहरूलाई जस्तै सुसमाचार प्रचार गर्न सकिन्दैन भनेर पावललाई थाहा थियो। एथेन्सका मानिसहरू इस्राएलको परमेश्वर र उहाँका कामहरूको बारेमा चासो थिएन। त्यसकारण, सिधै परमेश्वरको बारेमा चर्चा गर्दा वा सुनाउँदा तिनीहरूले सुन्दैनन् भन्ने कुरो पावललाई थाहा थियो। परमेश्वरलाई विश्वास नगर्ने तर उहाँको अस्तित्वलाई कुनै न कुनै रूपलाई विश्वास गर्ने अन्य जाति र यहूदीहरुको  निम्ति उहाँको अस्तित्वको बारेमा श्रद्धा भएतापनि एथेन्सका मानिसहरूको निम्ति अपार परमेश्वर अर्थ न बर्थको हुन्छ भन्ने कुराप्रति पावल संवेदनशील थिए। त्यसकारण, तिनीहरूको हृदयमा परमेश्वरको बारेमा अड्डा जमाउन पूरै नयाँ तरिका अपनाउनुपर्ने आवश्यकता भएको उनले महसुस गरेका थिए।

आज पनि, यहूदी वा इसाई पृष्ठभूमि नभएका मानिसहरूकहाँ सुसमाचार लिएर जाने हाम्रो अथक प्रयास छ। त्यसकाण,  सुसमाचार सुनाउन पावलले जस्तै सृजनात्मक तरिकाहरू अपनाउन हामीलाई जरुरी  छ।  यो ख्याल गर्नुपर्छ कि एक देश वा समाजमा प्रयोग गर्ने तरिका अर्को ठाउँमा उपयुक्त नहुन सक्छ।

`तपाईँको समाजका मानिसहरू कस्तो खालका मूर्तिहरू पूजा गरिरहेकाछन् ? ती सबै बेकारका हुन् भनेर तिनीहरूलाई कसरी बुझाउने?`