---
title:  आरियोपागसमा पावल
date:   04/12/2023
---

पावल जहाँ भएतापनि परमेश्‍वरले दिनुभएको आदेश अनुसार  सुसमाचार प्रचार गर्ने लक्ष्यमा उनी कतिपद्ध थिए। एथेन्समा पनि त्यही गर्न उनले प्रयास गरेका थिए।

`जब मूर्ति पूजा गर्ने मानिसहरूले बजारमा पावलको बोली र प्रश्‍न सुने तब तिनीहरूको प्रतिक्रिया कस्तो थियो? हेर्नुहोस्, प्रेरित १७:१६-२१।`

ती "बिदेशी देवताहरू"को बारेमा पावलले बजारमा प्रचार गर्दा मानिसहरूले उनलाई अरियोपागसमा लगे। यो ठाउँ त्यस सभाघर थियो जहाँ कानुनी, दर्शन र धार्मिक विषयहरूमा छलफल गरिन्थ्यो। तिनीहरू उनबाट नयाँ शिक्षा सुन्न चाहेका थिए। ती मानिसहरुको निम्ति अनौठो भएपनि जुन जोशमा र वौद्धिक तर्क अपनाउँदै भाषण कलाबाट पावलले येशूको बारेमा  सुनाए ती अनौठो भएतापनि श्रोताहरू कान ठाडो ठाडो गरेर सुन्न पुगेका थिए।

प्रेरित १७:२१मा लेखिएको छ कि ती एथेन्सका मानिसहरूले ताजा धारणा  वा तर्कहरू केवल सुन्दथे, चर्चा गर्दथे तर तिनीहरूको बारेमा केही पनि गर्दैनथे। के तिनीहरू अल्छि थिए भनेर लूकाले भन्न खोजेका थिए त? नहुन सक्छ। तिनीहरू अनुभवि चिन्तक र तर्कवितर्क गर्ने मानिसहरू थिए भनेर लूकाले औँल्याउन खोजेको हुनसक्छ। सोक्रेटस, प्लेटो, र आरिस्टोटल जस्ता महान् दार्शनिकहरू ग्रीक सभ्यताले उत्पादन गरेका थिए। तिनीहरूको प्रभाव तत्कालिन समयको निम्तिमात्र होइन हाम्रै युगमा पनि परिरहेको छ।  शताब्दीयौँसम्म दार्शनिक र वौद्धिक क्षेत्रको केन्द्रविन्दु एथेन्स थिए भनेर विश्व इतिहासले औँल्याएको छ। तिनीहरूमा केही चिन्तकहरू नास्तिक थिए। नास्तिक नै भएतापनि अहिलेको सन्दर्भमा भन्दा फरक नै थिए।       तिनीहरूका धेरै दार्शनिक, शिक्षादीक्षा, विश्वास र तर्कहरू बाइबलभन्दा फरक थिए। एपिक्युरियन र स्टोइकहरूको दर्शनमा पुनरुत्थान हुनुभएको मसीहको अवधारणाले ठाउँ  पाउन धेरै मुश्किल थियो।

यहूदीहरूको सम्माननीय र प्रथिष्ठित धर्मगुरु गमलिएलबाट ज्ञान र भाषण कला सिकेका पावलले एथेन्समा उनलाई पवित्र आत्माद्वारा प्रयोग गरुन् भन्ने अपेक्षा गरेका थिए। तर वास्तविक रूपमा एथेन्सका बाटोघाटो, सहर बजारहरूमा व्यवहारिक शिक्षा पावलले आर्जन गरेको भरमा नै पवित्र आत्माले उनलाई बढि प्रयोग गर्न सकेका थिए। "पावलको तर्क सुन्दा ती एथेन्सका प्रवुद्ध श्रोताहरू अचम्म मानेका थिए। तिनीहरूको कलाका उपलब्धिहरू, साहित्य र धर्मप्रति पावल परिचित थिए भनेर उनले देखाएका थिए।" एलेन जी. ह्वाइट, द आक्टस अभ आपोस्टल्स, पृ. २३७।

`एथेन्सका मूर्तिपूजक र दार्शनिकहरूसँग भएको अनुभवकै आधारमा पावलले कोरन्थीहरूलाई यो लेखेका थिए, १ कोरन्थी २:१-२। येशूको बारेमा हामीले जोसुकैलाई पनि प्रचार गरेतापनि वा सुनाएतापनि हाम्रो सन्देशको केन्द्रविन्दु येशू ख्रीष्ट नै हुनुपर्छ भन्ने ठोकुवा हामीले कसरी गर्ने?`