### कुरामात्र गर्न छोड्नुहोस् र केही गर्न सुरु गर्नुहोस्!

एउटा सिमसागर वा हिलो नै हिलो भएको दलदले पोखरीको बारेमा एउटा अर्तिकथा हाम्रो एडभेन्टिस्ट पत्रिकामा धेरै वर्ष अघि छापेको थियो। त्यो ठाउँ धेरै डरलाग्दो थियो। जब त्यस हिलोबाट मानिसहरू नाघेर जान खोज्छन् तब प्रायजसो तिनीहरू फसिन्थे। त्यस हिलोमा गाढिएर कति मानिसहरू मर्दथे। तिनीहरूका चिच्याहत नजिकको गाउँबाट सुनिन्थ्यो। त्यो एकदम त्रास दिने दलदल थियो।

एक दिन गाउँलेहरू मिलेर त्यस हिलोको पोखरीलाई के गर्ने भनेर सरसल्लाह गरे। धेरै गाउँले सभाहरू गरियो। विभिन्न खालका कार्यपत्रहरू प्रस्तुत भयो। त्यस पोखरीको समाधानको निम्ति धेरै कारणहरू केलाएर प्रस्ताव गरियो। तर केही काम गरेन। त्यस समस्याको समाधानको निम्ति गाउँलेहरूले सभा बोलाइरहे र छलफल गरिनै रहे। वर्षौँसम्म छलफल चलिरह्‍यो। कतिपयले त त्यस विषयमा विश्‍वविद्यालयको निम्ति अनुसन्धानात्मक रचनाहरू पनि प्रस्तुत गरेका थिए। त्यसबारे व्याख्या गर्ने र भाषण गर्ने धेरै विद्धान पाहुनाहरूलाई बोलाए। गाउँलेहरूका घरमा भएका सामानहरू बेचेर पैसा उठाए। छलफलमा भाग लिन आफ्ना समयलाई त्यागेकोले तिनीहरूलाई खान दिन चन्दाहरू उठाए। सभा गर्न ठूलो कोठा बनाइयो र त्यो साउन्डप्रुफ वा हिलोमा फस्नेहरू रोएको नसुन्ने गरि बनाइयो। छलफलमा ती क्रन्दनहरू सुन्न नपरोस भनेर त्यस्तो कोठाको निर्माण गरिएको थियो। तर दु:खदमा परेका वा हिलोमा परेकाहरूलाई कसैले पनि सहायता गरेन। अनि त्यस सिमसागरमा गएर नहराओस् भनेर कसैले पनि रोक्न प्रयास गरेन। गाउँलेहरू केवल कुरामात्रै गरिरहे।

तपाईँको चर्च र साबथस्कूल क्लासका सदस्यहरू त्यस गाउँका मानिसहरू जस्तो हुन चाहँदैन, चाहन्छ त? हामी प्रार्थना गर्न भेला हुन मनपराउँछौँ, हामी छलफल गर्छौँ र बिचारबिमर्स गर्छौँ। तर हामी त्यसमा मात्र सिमित रहनुहुन्दैन। त्यो भन्दा अघि बढेर हाम्रा वरिपरिरहनेहरूका हितका निम्ति नै केही गर्नैपर्छ। हामी जहाँ छौँ हाम्रा समूदायहरू र हाम्रा वरिपरिका संसारलाई फरक पार्न केही न केही गरि देखाउने प्रयास हामीले गर्नैपर्छ। हामीलाई दिएको काम सिध्याउन चाहन्छौँ। येशूको आगमन भएको हामी चाहन्छौँ।

यस बाइबल अध्ययन पुस्तकको विषेश खाका छ। प्रभुले हामीलाई दिनुभएको मिसनको बारेमा छलफल गर्ने र त्यसै बिलाएर पठाउनेमात्र होइन, तर हामी सक्रिय भएर केही न केही गरेर देखाऔँ भन्ने विषयमा हाम्रो ध्यान जाओस् भनेर यो पुस्तक तयार गरिएको हो। हामीलाई बाइबलका अचम्म कथाहरू केलाउनेछौँ। अचम्मका अनुभवहरू र कथाहरू हामीले पढ्नेछौँ। हामीसँग उपलब्ध भएका स्रोतहरूको बारेमा हेर्नेछौँ ताकि हामी तिनीहरूलाई प्रयोग गरेर हाम्रा छिमेकी र येशूलाई नचिन्नेहरूकहाँ पुग्न सकौँ। तर ती स्रोतहरूको माध्यमबाट समाजमा पुग्ने तरिकाहरू नियाल्नेछौँ। यस अध्ययन पुस्तकको प्रत्येक अध्यायको पाँचौ बुँदामा हाम्रो हृदयलाई केन्द्रित गर्नेछौँ। हामी बाहिर गएर केही न केही गरौँ भन्ने चुनौतीलाई व्यवहारमा नै उतारेर देखाउने आँट गर्नेछौँ।

यस अध्ययनमा ईश्‍वरीय विज्ञानबाट केही जानकारीहरू दिनेछौँ र केही अवधारणाहरू र त्यसको निम्ति केही प्रयोगात्मक औजारहरू प्रस्तुत गर्नेछौँ। यस पुस्तकको प्रत्येक अध्यायको पाँचौँ बुँदामा चुनौतीहरूको प्रगति होसियारपूर्वक नियाल्नेछौँ। जे सजिलो छ त्यसबाट अघि बढ्नेछौँ।

जब यस पुस्तकको अध्ययन विषय अघि बढ्दै जान्छ तब हामीले अपनाउनुपर्ने चुनौतीको नीति गहिर्‍याइमा हामी जानेछौँ। यस अध्ययनको मूख्य उद्देश्य हो यसमा भएका चुनौतीहरू हामी व्यक्तिगत रूपमा आत्मसात् गरौँ, हामीलाई अगुवाई गर्न पवित्र आत्माको निम्ति प्रार्थना गरौँ, हामीले जे सिकेकाछौँ त्यसलाई व्यवहारमा उतारौँ र प्रत्येक हप्‍ता केही मिनेट विगतको हप्‍ताको बारेमा छलफल गर्नेछौँ। यो समय हामीले फूर्ति लाउने समय होइन, एक आपसको अनुभव बाँडेर त्यो अनुभव कसरी राम्रो भयो र कसरी भएन भनेर बाँडेर हामी एक आपसको आत्मिक यात्रामा टेवा दिनेछौँ। जब हामी  छलफल गर्छौँ तब सहभागीहरूमा विभिन्न उपयोगी तर्कहरू उब्जिनेछन्। प्रार्थनाको सूची व्यक्तिगत र सामुहिकरूपमा बढ्नेछ।

अन्तमा आएर हाम्रो यो चाहना हो कि यस अध्ययन पुस्तकको सम्झना होस्। यसमा भएका याद गर्नुपर्ने सोचहरू, उपयोगी कथाहरू र गहिरो ईश्‍वरीय विज्ञानमात्र होइन अरूहरू पनि सम्झियोस् भन्ने हामी चाहन्छौँ। यस अध्ययनको अन्त्यमा पवित्र आत्माले हामीलाई कसरी डोर्‍याउनुभयो र हाम्रा नम्र प्रयासहरूमा परमेश्‍वरको महिमा र आदरको निम्ति उहाँले कस्तो अचम्म काम गर्न भयो भन्ने ज्ञानमा प्रभावित भएर हाम्रो आत्मिक यात्रा अझ ठोस रूपमा प्रगति गर्न सकौँ भन्ने लेखकहरूका कामना छ।

ग्लोबल मिसन सेन्टर सन् १९८०मा जनरल कन्फरेन्सले पहिलो पल्ट स्थापना गरेको थियो। जनरल कन्फरेन्सको एडभेन्टिस्ट मिसनको निर्देशनमा यो निकाय संचालन हुन्छ। अहिले ती केन्द्रहरु छवटा छन्। यस संसारमा येशूलाई नचिन्नेहरूलाई येशूलाई चिनाउँदै नयाँ समुह प्रभावकारीरूपमा सुरु गराउने ती केन्द्रहरूका उद्देश्य हो।

(यस पुस्तक लेखिएको समयमा ती  केन्द्रहरूका निर्देशकहरू: पेट्राज बहादुर, रिचार्ड एलोफर, क्लेबर गोनसाल्भस्, क्लिफमन्ड शामीरुडिन, डग भेन, ग्रेग ह्विटसेट हुन्। तिनीहरूलाई सहयोग गरन गारी क्रोस् (एडभेन्टिस्ट मिसनको निर्देशक), होमर ट्रेकारटिन् (अवकाश प्राप्‍त निर्देशक, ग्लोबल मिसन सेन्टरस्) र जेफ स्कोगिनस (ग्लोबन मिसन योजना निर्देशक)। तिनीहरू सबै जना मिलेर यस अध्ययन पुस्तक तयार गरिएको हो। यसबारे अझ बढि जानकारी यो वेवसाइटमा सम्पर्क गर्नुहोस्: www.GlobalMissionCenters.org