---
title:  म यहाँ छु, मलाई पठाउनुहोस्
date:   02/11/2023
---

योनाको कथा अचम्म मान्नुभन्दा अपारको छ। योनाको कमजोर सन्देश सुनेर निनवेका मानिसहरू परिवर्तन हुँदा परमेश्‍वरले तिनीहरूलाई नाश गर्नुभएको थिएन। योनाले तिनीहरूलाई पश्‍चाताप गर्न लगाएको थिएन तर सन्देशमात्र दिएका थिए। हामी केवल परमेश्‍वरको माध्यममात्रै हौँ। मानिसहरूलाई चित्त बुझाउने र तिनीहरूका हृदयहरू परिवर्तन गर्ने काम केवल परमेश्‍वरको मात्र हो। परमेश्‍वरले ती मानिसहरूलाई खोज्नुहुन्छ जसका हृदयहरू नम्र छन् र उहाँले निर्देशन गर्नुभएको अनुसार सन्देश सुनाउन राजी हुन्छन्।

`यशैया ६:१-८ पढ्नुहोस्। यहाँ के मूख्य धारणा व्यक्त गरिएको छ?`

येशूलाई विश्‍वास गर्छु भनेर बप्‍तिस्मा लिँदा आफू पनि सुसमाचार सुनाउँनेछु भनेर सपथ खान्छन्। तर कतिपय समयमा त्यो सपथ त्यतिकैमा बिलाएर गएको हुन्छ। येशूलाई विश्‍वास गर्ने प्रत्येक भक्तलाई परमेश्‍वरले बोलाइरहनुभएकोछ। राजीखुशीले चल्ने स्वयंसेवकहरू परमेश्‍वरले खोजिरहनु- भएको छ। उहाँको नेतृत्वमा हामी उहाँलाई सुम्पेर उहाँको बोलाहतलाई जवाफ दिनुपर्छ। उहाँको आवाज सुन्न र उहाँले निर्देशित गर्ने ठाँउमा जान तयार हुनुपर्दछ।

परमेश्‍वरको प्रेमप्रति अनभिज्ञ र उहाँको आवाजलाई चिन्न नसकेकोहरूलाई पनि उहाँले प्रेम गर्नुहुन्छ भनेर योनाको कथाले प्रकट गर्दछ। निनवेप्रति परमेश्‍वरले देखाउनेभएको दया जस्तै आज पनि सहरहरूमा भएको करोडौँ मानिसहरूलाई उहाँले दया देखाउनुहुन्छ। हरिया बन र प्राकृतिक सौन्दर्यताहरूलाई नाश गरेर घर मानिसहरूले गगतचुम्बी भवनहरू बनाउँछन्। सहरको निरन्तर हल्लीखल्लीमा एक छिन शान्त भएर परमेश्‍वरको आवाज सुन्न मुश्‍किल हुन्छ। निनवेकोका मानिसहरूका बारेमा परमेश्‍वरले नै मूल्याङ्कन गर्नुभएको थियो, "तिनीहरूलाई आफ्नो दाहिने हात र देब्रे हात के हो सो थाहा छैन" (योना ४:११। अनेकौँ बन्दव्यापार र जीवनको विकृतिको बीचमा बाँचिरहेका मानिसहरूलाई आशाको शन्देश सुनाउन परमेश्‍वरको निम्ति सन्देशवाहकहरूको आवश्यकता छ।

`यशैयाले आवाज सुनेका थिए, "हाम्रो निम्ति को जानेछ?" तपाईँको जवाफ के छ?`

`चुनौती: तपाईँले आफ्नो कापीमा दश जनाको नाउँ लेख्‍नुहोस् जसले येशूलाई विश्‍वास गरेका छैनन्। यी तपाईँका चेलाहरू भनेर हामी सम्बोधन गर्न सक्छौँ। त्यव सूची तपाईँको नजिक राख्‍नुहोस् र तिनीहरूको निम्ति दिनदिनै प्रार्थना गर्नुहोस्। पहिला तिनीहरू तपाईँको साथी हुन जाओस् भनि परमेश्‍वरसँग प्रार्थना गर्नुहोस्। तिनीहरूसँग घनिष्ठ हुन प्रार्थना गर्नुहोस्। तिनीहरूको विशेष आवश्यकताको पहिचान गर्नुहोस्। तिनीहरूमा के दु:ख र चित्त दु:खेको छ सो थाहा पाउनुहोस्। अनि तिनीहरूको आवश्यकतामा तपाईँले सहयोग गर्न प्रार्थना गर्नुहोस्।`

`अझ चुनौतीलाई अगाडि बढाउन: तपाईँको नजिक र पृथ्वीको अर्कै सहरलाई तपाईँले रोज्नुहोस्। त्यहाँका मानिसहरूको निम्ति प्रार्थना गर्न सुरु गर्नुहोस्। त्यस ठाउँमा बलियो एडभेन्टिस्टको उपस्थित होस् भनेर प्रार्थना गर्नुहोस् ताकि त्यहाँका मानिसहरूले येशूको  आगमनको सत्यलाई सुन्न सकोस्।`