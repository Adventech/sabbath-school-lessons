---
title:  'हाम्रा बहानाहरू: डर'
date:   29/10/2023
---

`देहायका पदहरू पढ्नुहोस्। निनवेको बारेमा र असेरिया र इस्राएलको बीचमा के सम्बन्ध थियो भनेर ती पदहरूले कसरी खुलासा गरिएको छ? निनवे नगइकन टार्शिस जान योनाले कुन प्रभावमा निर्णय गरेका थिए? हेर्नुहोस्, नहुम १:१; नहुम ३:१-४; २ राजाहरू १७:३-६; २ राजाहरू १९:३२-३७।`

योना निनवेमा जान नचाहेको एउटा कारण हुनसक्छ, डर। असेरियाका मानिसहरू इस्राएलीहरूका भयानक शत्रु थिए, र निनवे पौराणिक शक्तिशाली राज्यको राजधानी थियो।

"पौराणिक संसारको विभाजित इस्राएलका दिनहरूमा भएका सहरहरूमा निनवे अत्यन्तै महान् थियो। यो सहर तत्कालिन शक्तिशाली राज्य असेरियाको राजधानी थियो।...त्यो देशको अस्थायी सम्मुनति भएको समयमा निनवे अपराध र दुष्ट समाजको केन्द्र थियो। बाइबलले बताउँछ कि यो सहर रक्तालु, डकैटी र झुटो तत्वहरूले भरिएको थियो। अगमवक्ता नहूमले निनवेका मानिसहरूलाई निर्दयी र रक्तपिपासु सिँहको चित्रण गरेका थिए। 'तिनीहरूमा दुष्टता के निरन्तररूपमा चलिरहेको थिएन र?' नहूम ३:१,१९।"-एलेन जी ह्वाइट, प्रोफेटस एण्ड किङ्गस्, पृ. २६५।

निनवे भव्य सहर थियो। सानहरिबले त्यस सहरलाई धेरै ठूलो बनाएका थिए भनेर इतिहासकारहरूले बताउँछ। त्यस सहरको दक्षिणपश्‍चिम क्षेत्रमा भव्य दरवारको निर्माण भएको थियो। त्यो दरवार १,६५० लम्बाइ र ७९४ फुट चौडाइ थियो (५०३ मिटर लम्बाए र २४२मिटर चौडाइ)। त्यस दरवारमा कमसेकम ८० वटा कोठाहरू थिए। उनले ४० माइल वा ६५ किलोमिटर टाढाबाट सहरमा पानि ल्याउन १८ सिँचाइ नदीहरू निर्माण गरेका थिए। त्यस सहरको भव्यतामा सबैका आँखाहरू तिरमिराउँथ्यो।

तर असेरियनहरू कठोर र निर्दयी थिए। आफ्नो बेबिलोनलाई कब्जा गर्दा लेखिएको युद्धको विवरणमा सानहारिबले ठूलो घमण्ड गरेर लेखेका थिए कि सहरका सडकहरू त्यस देशका जनताहरूको लासले भरिएका थिए। के बुढा के जवान सबैलाई निर्मम हत्या गरेका थिए। त्यस ठाउँमा उत्खनन गर्दा ढुङ्गामा कुँढिएका धेरै चित्रहरू भेट्टाएका थिए। ती चित्रहरूमा सिपाहीँहरूले मानिसहरूका छालालाई काढीरहेका थिए। ती मानिसहरूका सामु कोही पर्न चाहेको थिएन। तिनीहरूलाई मन नपर्नेहरूलाई जथाभावी हिँस्रक र क्रुर नीतिहरू अपनाएर यातना दिन्थे। यी राक्षसी मानिसहरूको बीचमा गएर परमेश्‍वरको सन्देश सुनाउन उहाँले अर्‍हाउँदा योनो थुरथुर काँपेको हुनसक्छ।

ती सबैको बाबजुद पनि परमेश्‍वरको आदेशलाई नमानी डरले भागेको योनाप्रति हामी  नाराज भएर कथा पढ्छौँ। हामी  पनि त्यही गर्न सक्छौँ भन्ने कुरामा हामी त्यति महसुस नभएको हामी  पाउँछौँ। कतिपय समयमा, परमेश्‍वरले भन्दा डरले हामीलाई नियन्त्रण गर्न दिएका हुन्छौँ।

`त्यो समयलाई तपाईँ सोच्नु होस्, परमेश्‍वरले तपाईँलाई के गर्न अर्‍हाउनुभएको थियो तर डरले तपाईँ गर्न चाहनुभएको थिएन। त्यस अनुभवबाट तपाईँले के पाठ सिक्नुभएको थियो?`