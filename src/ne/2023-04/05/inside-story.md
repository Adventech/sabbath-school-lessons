---
title:  कथा
date:   03/11/2023
---

### अज्ञात हातले निस्सासिएको

थियोफेन

गिनी

पश्‍चिम अफ्रिकाको गिनी देशमा रहेको थियोफेन एक शनिबार हाइस्कुलको परीक्षा दिन तयार गर्दै थियो। तर त्यस दिन बिहान एउटा घट्ना भएको थियो जसले गर्दा ऊ भयभीत भएको थियो। अदृश्य हातले उसको घाँटी निमोठ्न खोजेको थियो। कसले गरेको उसलाई थाहा थिएन तर ऊ निस्सासिएको थियो र सास फेर्न सकेन। डरले थुर थुर कामेर ऊ घरतिर दगुर्‍यो अनि स्कुलतिर दगुर्‍यो। केही समयपछि उसले सास फेर्न सक्यो र ऊ फेरि सामन्य भयो।

तर त्यो केवल सुरुमात्र भएको थियो। अपेक्षा नगरिएको बेलामा थियोफेनलाई अदृश्य हातले उसको घाँटी समातेको र उसलाई सास फेर्न मुश्किल बनाउँथ्यो। स्वाँस्वा गर्दै बाहिर गएर कतै ठाउँमा सास फेर्न उसले प्रयास गर्थ्यो। उसको बुबाले उसलाई अस्पतालमा लग्यो तर डाक्टरले उसको समस्या केही देखेन। "तिमी सामान्य छौ र तिमीलाई केही पनि भएको छैन," भनेर डाक्टरले सुनाए। थियोफेनलाई अर्को अस्पतालमा लग्यो तर त्यहाँ पनि डाक्टरले केही समस्या भएको देखेन। "तिमीलाई सबै कुरा ठिक छ," भनेर त्यहाँ पनि डाक्टरले भने। तर आफूलाई केही न केही भएको थियोफेनलाई थाहा थियो। समय समयमा उसलाई सास फेर्न मुश्‍किल हुन्थ्यो। अनि उसको बाबुले उसलाई मानसिक अस्पतालमा लग्यो। त्यहाँको डाक्टरले उसलाई केही औषधी दियो। त्यो खाएपछि उसलाई अलिकति सञ्‍चो भएको  थियो, तर औषधी खायो भन्दैमा उसलाई  गरिएको आक्रमण रोकिएको थिएन। अनि उसले औषधी पनि खान छोड्यो। अब के गर्ने सो उसलाई थाहा भएन।

ऊ हताश र निराश भएको बेलामा एउटा आवाजले उसलाई भन्यो, "चर्चमा जाऊ।" ऊ सानैदेखि हरेक आइतबार चर्चमा जान्थ्यो। एक वर्ष अघि ऊ चर्चमा जान छोड्यो। चर्चमा जान औचित्य नभएको उसले ठान्यो। उसले सुनेको आवाजलाई बेवास्ता गर्‍यो। तर उसमाथि आक्रमण भइरहेको थियो, अनि यो आवाजले उसको दिमागमा घचघच्याइ रह्‍यो, "चर्चमा जाऊ।"

परमेश्वरले नै उसलाई भनिरहनुभएको थियो कि भनेर थियोफेनले सोच्न थाल्यो। उसले बाइबल पढ्न थाल्यो। राती बाइबल पढेर सुतेपछि उसलाई राम्रोसँग निन्द्रा लाग्न थालेको थियो। अनि आफ्नो परिवारसँग आइतबार चर्चमा जाने निधो गर्‍यो।

त्यसबेला उसको काका घरमा पाहुना हुन आएका थिए। थियोफेनले आफ्नो समस्या उनलाई सुनायो। एउटा आवाजले चर्च जाऊ भनिरहेको पनि काकालाई सुनायो।

थियोफेनको काका सेभेन्थ÷डे एडभेन्टिस्ट थिए। उनले गिनीमा ग्लोबल मिसन पायोनियरमा काम गर्दथे। परमेश्वरलाई नचिन्ने मानिसलाई येशूको बारेमा सुनाउने काम ग्लोबल मिसनको स्वयंमसेवकको काम थियो। आफ्नो समाज र देशमा येशूलाई विश्‍वास नगर्नेहरूको बीचमा रहेर सुसमाचार सुनाउने काम गर्छन्। येशूलाई विश्‍वास नगर्नेहरूका बीचमा थियोफेनको काका काम गर्थे। अब आफ्नै परिवारको सदस्यलाई सहयोग गर्नुपर्ने आवश्यकता उनलाई महसुस भयो। "तिमी एडभेन्टिस्ट चर्चमा  प्रार्थनाको निम्ति आउनु।यो नै तिम्रो लागि उत्तम समाधान हुनेछ।

अर्को साबथ थियोफेन आफ्नो काकासँग चर्चमा गयो। त्यहाँ उसले दिनभरी बितायो। घाम अस्ताएपछि ऊ आफ्नो घर फर्क्यो। उसको मनमा कहिल्यै पनि अनुभव नगरेको शान्ति भइरहेको थियो। धेरै महिनादेखि राम्रोसँग सुत्‍न नपाएको त्यस रात ऊ मस्तसँग सुत्यो।

त्यसपछि प्रत्येक साबथ थियोफेन चर्चमा जान थाल्यो। आइतबार र बिहिबार प्रार्थना सङ्गतिमा जान थाल्यो। त्यहाँ विश्‍वासीहरूले थियोफेनलाई दुष्ट आत्माबाट स्वतन्त्र पार्न येशूसँग प्रार्थना गर्दथे।

समय बित्दै जाँदा उसलाई गरिने आक्रमण कम हुँदै  गयो र आखिरमा उसलाई आक्रमणनै गर्न छोड्यो। चर्चमा जानु कतिको महत्त्व रहेछ भनेर थियोफेनले महसुस गर्‍यो। कुनै पनि डाक्टरले उसलाई सहयोग गर्न सकेको थिएन। येशूले मात्र उसलाई उद्धार गर्नुहुन्छ भनेर उसले अनुभव गर्‍यो। उसले येशूलाई आफ्नो जीवनलाई सुम्प्यो। आज ऊ सेभेन्थ÷डे एडभेन्टिस्ट चर्चमा सरिक भएको छ।

÷आन्ड्र्यु मेकचेस्नी