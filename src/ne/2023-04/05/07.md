---
title:  थप जानकारी
date:   03/11/2023
---

कतिपय मानिसहरू परमेश्‍वरको बोलाहत थाहा पाएर पनि चुपचाप बस्दा तिनीहरू आफूले आफैसँग संघर्ष गरिरहेका हुन्छन् । आफ्ना वरिपरिरहेकाहरूमा येशूको गवाही दिनुपर्छ भनेर बप्‍तिस्माको समयमै शपथ खाएको हुन्छ । तर कतिले आनकानी गरिरहेका हुन्छन् । यी मानिसहरूप्रति घोर आपत्ति जनाउँदै एलेन जी ह्वाइटले कडा चेतावनी दिनुहुन्छ ।

"सुसमाचारको खातिर काम नगर्ने अनेकौँ बहानाहरू भएतापनि तिनीहरूले बहन गर्नुपर्ने जिम्मेवारीबाट तिनीहरू अलग हुन सक्दैन । यदि जुन मानिसहरूको निम्ति येशू मर्नुभयो तिनीहरूलाई सुसमाचार सुनाउने जानाजानी  वेवास्ता गरियो भने तिनीहरूको नाउँ स्वर्गको पुस्तकमा विश्‍वासघात गरिएका सेवकहरू भनेर दर्ता गरिनेछ । जब कुनै पास्टर अरूहरूको निम्ति आशिष हुनुको सट्टा, अरूहरूलाई सहयता गर्नुको सट्टा र अरूहरूको आत्मबल बढाउनुको सट्टा आफ्नै कोठामामात्र थुनिएर बस्छ के उनले प्रभुको काम गरिरहेको ठहर्छ र? जो इसाई भनेर दावी गर्ने व्यक्तिहरू अरू मानिसहरूसँग व्यक्तिगत सम्बन्ध आदानप्रदान गर्दैन, तिनीहरू स्वार्थ-केन्द्र हुन जान्छ । तिनीहरू आफै अरू विश्‍वासी दाजुभाइहरूसँग आदानप्रदान गरेर आफ्नो आत्मिक अवस्था बुझ्न सक्नुपर्छ । परमेश्‍वरको बगाललाई मौसम अनुसार कसरी खान दिने भनेर तिनीहरूले सिक्नुपर्छ । जो मानिसहरू यस काममा वेवास्ता गर्छन् तिनीहरूको नैतिकता पुनर्स्थापित हुनुपर्दछ। परमेश्‍वरको काम गर्ने बोझलाई तिनीहरूले लत्याइ रहेकाछन् भनेर तिनीहरूले महसुस गर्नुपर्दछ ।"-एलेन जी ह्वाइट, द एडभेन्टिस्ट रिभ्यु एण्ड साबथ हेराल्ड, अगस्ट ३०,१८९२।

माथि एलेन जी ह्वाइटले व्यक्ति गर्नुभएका वचनहरू अत्यन्तै कडा भएतापनि परमेश्‍वरको लक्ष्य पूरा गर्न हामीलाई आशारहित बनाएको छैन । "जुन काम योनालाई सुम्पिएको थियो त्यो काम भारी जिम्मेवारीपूर्ण थियो । तैपनि उनलाई पठाउने परमेश्‍वरले आफ्नो सेवकलाई सम्माल्नुभएको थियो र उनलाई सफलता दिलाएको थियो । यदि परमेश्‍वरसँग आनकानी नगरि सरासर उहाँको वचन पालन गरेको भए उनले धेरै तितो अनुभव गर्नुपर्ने थिएन, र उनलाई धेरै आशिष मिल्दथ्यो । तैपनि योनाको पीडादायी क्षणहरूमा परमेश्‍वरले उनलाई त्याग्नुभएन । विभिन्न कष्ट र अनौठो प्रक्रियामा उनी पर्दा अगमवक्ताको परमेश्‍वरमाथिको भरोसा बलियो हुन पुगेको थियो र मानिसहरूलाई उद्धार गर्ने परमेश्‍वरको अपार शक्तिप्रति उनको विश्‍वास पुनजागृत भएको थियो ।–एलेन जी ह्वाइट,  प्रोफेटस एण्ड किङ्गस्, २६६ ।

योनाले जस्तै हामीले पनि परमेश्‍वरको लक्ष्यमा सहभागी नहुन अनेकौँ बहानाहरू बनाउन सजिलो ठान्न सक्छौँ । तैपनि, परमेश्‍वरको लक्ष्यको पूरा गर्ने काममा हामीलाई खटाउनुभएको योनाको भन्दा कम छैन । तर हाम्रो  प्रत्युत्तर कस्तो  हुनुपर्छ त्यसको जवाफ हामीमै छ ।

**चिन्तनमनन**:

`परमेश्‍वरको लक्ष्य वा मिसनमा संलग्न नहुन तपाईँले के बहानाहरू निकालीरहनुभएको छ? तपाईँको निनवे कहाँ छ?`

`हामी सेभेन्थ-डे एडभेन्टिस्टहरूलाई परमेश्‍वरले कस्तो बहुमूल्य शिक्षाहरू दिइएको छ सो सोच्नुहोस्। ती सत्यहरूबा तपाईँलाई कस्तो आषिश पाउनुभएको छ, सो सोच्नुहोस्। हामीले माया गर्नेहरूलाई ती सत्यहरू नसुनाउन केले रोकि राखेको छ?`

`परमेश्‍वरको लक्ष्यमा समावेश भएर उहाँको निम्ति साक्षी वक्ने काममा आउने त्रासहरूलाई उहाँको अनुग्रहले माथ गर्न हामी कसरी सिक्ने?`