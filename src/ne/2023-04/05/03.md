---
title:  'हाम्रा बहानाहरू: गलत दृष्टिकोणहरू'
date:   30/10/2023
---

परमेश्‍वरले अर्‍हाउनुभएको लक्ष्यबाट योना जहाजमा चढेर भाग्दै थिए। तर बीचमा ठूलो आँधीबेरी र हुरीबतास आयो। कसको कारणले त्यो विपत्ती आयो भनेर नाविकहरू खोजनीति गर्दा योनको कारणले भएको भनेर पत्ता लगायो। तब उनलाई  सोधपुछ गर्दा आफ्नै कारणले त्यो आएको हो भनेर उनले बताए (योना १:१-१२)। संसार र परमेश्‍वरको बारेमा उनको बुझाइ तत्कालिन सभ्यताभन्दा उनको फरक दृष्टीकोण थियो। उनको मनस्थितिले प्रकट गरेको थियो। त्यस बेलाका मानिसहरूले विभिन्न भूमिहरूमा विभिन्न भगवानहरूले रजाइ गर्दथे भने समुद्रमा आउने आँधिबेरी र विपतमा विभिन्न असुरहरूको चलखेल थियो भनेर विश्‍वास गरिन्थ्यो। भूमिको शासन भगवानहरूले गर्थे भने भद्रगोल समुद्रको शासन असुर, दुष्ट आत्मा वा राक्षसहरूले गर्थे भन्ने मानिसहरूको दृष्टिकोण थियो। जहाज चालक र नाविकहरूले ती असुरहरूको रिसलाई शान्त गर्न बलिहरू दिनुपर्छ भनेर विश्‍वास गर्दथे। ती बलिहरूमा नरबलि पनि हुन्थ्यो। योना यहूदी भएतापनि त्यसबेलाका मानिसहरूको विश्‍वदृष्टिकोण पा आस्थाहरूले उनलाई पनि प्रभाव पारेको हुनसक्थ्यो।

`योना २ पढ्नुहोस्। परमेश्‍वरको चालबारे योनाले कसरी बुझ्न थालेका थिए भनेर ती पदहरूले कसरी बताउँछ?`

मानिसहरूले दावी गरेको अनुसार योना त्यस क्षेत्रबाट वा देशबाट भागिरहेका थिए जसको परमेश्‍वर यहोवा भनेर दावी गर्दथ्यो। तर, जब योना विदेशमा र विदेशी संस्कारमा यात्रा गरिरहेका थिए तब परमेश्‍वरको  प्रभुत्व जहाँ पनि छ भनेर उनले सिकेका थिए। उनले त्यो थाहा पाउन ठूलो कष्ट भोग्नुपरेको थियो। हुरीबतास, छालहरू र माछा पनि परमेश्‍वरको संयन्त्रमा चल्दछ। "१ पृथ्‍वी र त्‍यसमा भएका जो-जति छन्‌ सबै परमप्रभुका हुन्‌, संसार र त्‍यसमा वास गर्नेहरू सबै उहाँकै हुन्‌।" भजनसंग्रह २४:१। पृथ्वी र समुद्रका अधिपतितिर योनाको हृदय फर्कएको थियो। उनले आफ्नो कमजोरीहरूलाई स्वीकारे र परमेश्‍वरले उनलाई उद्धार गर्नुभयो।

कतिपय समयमा हामी पनि परमेश्‍वरको बारेमा गलत सम्झन्छौँ। उहाँले हामीबाट के अपेक्षा गर्नुहुन्छ त्यसको पनि हामी वेवास्ता गर्न सक्छौँ। परमेश्‍वरको बारेमा एउटा गलत सोचाइ हामीमा पनि साधारणतया हुन सक्छ: मुक्तिको ध्यान हामीमात्रै हुनुपर्छ र बाहिर दुष्ट संसारबाट हामी अलगिएर बस्नुपर्छ। हुन त हामीलाई "संसारबाट निष्‍कलङ्क राख्‍नु," भनेर याकूबले हामीलाई भनेको छ (याकूब १:२७), तैपनि आवश्यकता परेकाहरूलाई परमेश्‍वरको आशिष र आशा कसरी ल्याउनुपर्छ भन्ने लक्ष्यमा पनि हामी ध्यान दिनु जरुरी छ।

अझ परमेश्‍वरको आवाजलाई स्वीकार गर्न हामीलाई रोक्ने कुरो त सुसमाचारको सफलता हामीमा नै भरपर्छ भनेर गलत बुझाइ हो। जसरी निनवेलाई योनाले बचाउन सकेन त्यसरी हामीले पनि हाम्रै प्रयासमा कसैलाई मुक्ति दिन सक्दैनौँ (वा कसैको आस्था वा धर्मलाई परिवर्तन गर्न सक्दैनौँ)। कतिपय प्रचारकहरूको दिमाग आफू नै मुक्तिदाता हुन् भन्ने सोचाइमा पर्न सक्छ। कसैलाई मुक्ति दिन हामीलाई परमेश्‍वरले बोलाउनु हुन्न तर परमेश्‍वरले गर्नुहुने मुक्तिदिने काममा हामी सहभागी हुनुमात्र हो। परमेश्‍वरले हामीलाई कसरी परिवर्तन गर्नुभयो भनेर हामी हृदयलाई जगाउने गवाही दिन सक्छौँ, तर त्यस गवाहीले होइन परमेश्‍वरले मात्र मानिसहरूलाई उहाँतिर खिँच्नुहुन्छ। हामीले बिउ रोप्छौ, परमेश्‍वरले मात्र मानव हृदय परिवर्तन गर्न सक्नुहुन्छ। कतिपय समयमा सुसमाचार सुनाउने हाम्रो भूमिका के हो भन्ने कुरामा अलमलमा पर्न सक्छौँ। त्यसले गर्दा न त सुसमाचार सुनाउन न त गवाही दिनु काम नगर्न हामी बहाना बनाएर बस्न सक्छौँ। परमेश्‍वरले योनालाई प्रयोग गर्नुभयो, तर योना होइन परमेश्‍वरले निनवेका मानिसहरूको हृदयलाई परिवर्तन गर्नुभएको थियो।

`मानिसहरूलाई परमेश्‍वरतिर तान्नु सजिलो छैन। मानिसहरू आफ्नै प्रयासमा कसैले कसैलाई इसाई बनाउन सक्दैन। हाम्रो काम गवाही दिनु र सुसमाचार सुनाउनु हो तर कसैलाई परिवर्तन गर्न वा धर्म परिवर्तन गर्न वा मुक्ति दिने काम हाम्रो होइन परमेश्‍वरको हो भनेर हामीले कसरी सिक्ने?`