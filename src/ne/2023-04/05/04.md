---
title:  'हाम्रा बहानाहरू: असुविधा'
date:   31/10/2023
---

माछाको पेटमा पौडी खेल्नु पुगेको योनाको अनुभव अत्यन्तै नाटकिय थियो (योना २)। यसमा नै परमेश्‍वरको प्रेम, दया र निगाहा देखाइएको थियो। माछाको पेटभित्रबाट उनले गरेको प्रार्थनाको सुनुवाइले गर्दा परमेश्‍वरको प्रेमको अनुभव गर्न उनले चुकेन भनेर देखाइएको छ। तर अचम्म तरिकाले उनको अनुभव परमेश्‍वरसँग भएतापनि उनको पुरानो सोच्ने बानी र प्रवृत्ति सजिलोसँग बदलिएको थिएन। उनी निनवेमा जसरी पुगेपनि अरूहरूप्रति उनको भावनामा परिवर्तन आएको थिएन।

`जब योनाले प्रचार गरे तब मानिसहरू कसरी लिए? साक्षी दिने नियममा यहाँ के पाठहरू हामी सिक्न सक्दछौँ? हेर्नुहोस् योना ३`

निनवेका मानिसहरूप्रति योनाको व्यक्तिगत भावना जे भएतापनि परमेश्‍वरले भन्नुभएको अनुसार उनले प्रचार गरे। त्यसको नतिजा अचम्मको थियो। निनवेका मानिसहरू पश्‍चातापले हल्लेका थिए! हो, त्यो प्रचार गर्न योनाले भिषण अनुभव गर्नुपरेको थियो। आफूले गर्न नचाहेको काम उनले गरेका थिए। जब उनले प्रचार गरे, तब परमेश्‍वरको महिमा भएको थियो।

यसरी कतिपय समयमा नचाहँदा नचाहैँदेमा त्याग गरेर परमेश्‍वरको लक्ष्य बोकेर हिँडेका मानिसहरूको कथाहरू धेरै छन्। हाम्रो मूल्यमान्यता परमेश्‍वरको प्रार्थमिकतामा छोड्नुपर्छ। पापमा डुबीरहेका मानिसहरूप्रति परमेश्‍वरको चाहना के हो सोमा हामी सजग हुनुपर्दछ। कतिपय समयमा हामी पनि योना जस्तै पूर्वाग्रहले ग्रस्त हुँदा जानुपर्ने ठाउँमा, पुग्नुपर्ने मानिस वा समूहकहाँ हामी जाँदैनौँ।

पूर्वाग्रहको सामना गर्न हामीमा नम्रता हुनुपर्दछ। परमेश्‍वरको काममा लाग्दा हाम्रो समय र भावनात्मक बलको आवश्यकता हुन्छ। अरूको जीवनमा पस्न र तिनीहरूको सेवा गर्नुपर्दा हामी पेलानमा पर्न सक्छौँ। हामी आफ्नै जीवन धान्न तनाव र समस्याहरूको सामना गरिरहेका हुन्छौँ। त्यसमा पनि अरूहरूको समास्यामा हात हाल्नुपर्दा हामीहरू थकानमा पर्न सक्छौँ।

फेरि परमेश्‍वरको लक्ष्यमा हामी लाग्दा हाम्रो जीवन, समय र पैसाप्रति हाम्रो भावना परिवर्तन गर्नुपर्ने आवश्यकता हुन्छ। परमेश्‍वरको लक्ष्यमा हिँड्दा कतिपय समयमा मानिसहरूको सेवा गर्न पुग्नुपर्ने हुन्छ, अरूहरूले आत्मिक सामग्री पढुन् भनेर किनेर तिनीहरूलाई दिनुपर्ने हुन्छ, अरूहरूको आत्मिक र व्यक्तिगत उत्थानको निम्ति केही सामग्रीहरू किनेर पनि दिनुपर्ने हुन्छ, मिसन सेवाको निम्ति खर्च पनि गर्नुपर्ने हुन्छ, मिसनको कामको निम्ति हामीले समय निकाल्नुपनि पर्ने हुन्छ। मिसनसँग सम्बधित विभिन्न निकायहरूमा हामी संलग्न पनि हुनुपर्ने हुन्छ। तर मिसनको निम्ति जुनसुकै काम गरेतापनि कतिपय समयमा कति थोक हामीले त्याग गर्नुपर्ने हुन्छ।

शुभसमाचार त यो छ कि योनाको कमीकमजोरीको बाबजुद पनि निनवेका मानिसहरूमा पश्‍चातामा ल्याउन परमेश्‍वरले शक्तिशालीरूपमा काम गर्नुभएको थियो। तर दु:ख लाग्दो कुरो त यो थियो, स्वर्गको आनन्दले ल्याउने आशिष, योनाले अनुभव गर्न सकेन।

`परमेश्‍वरको प्रेम कसैलाई सुनाउन तपाईँबाट के त्यागको अपेक्षा गरिएको छ? तपाईँको त्यागले गर्दा तपाईँकै जीवन आत्मिकरूपमा सम्पन्न हुनेछ भन्ने उहाँको प्रतिज्ञालाई विश्‍वास गर्न तपाईँ परमेश्‍वरमाथि पूरा भरोसा राख्‍न कसरी सिक्नुहुन्छ?`