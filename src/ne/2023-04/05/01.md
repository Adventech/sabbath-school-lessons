---
title:  परमेश्‍वरको लक्ष्य वा मिसनमा लाग्न नचाहने बाहानाहरू
date:   28/10/2023
---

### यस अध्यायका मूल पदहरु: योना १-४; नेहूम १:१; २ राजा १७:५-६; भजन २४:१; याकूब १:२७; यशैया ६:१-८।

> <p>यस अध्यायको मूल सार पद</p>
> "तब मैले परमप्रभुको यो आवाज सुनें, “म कसलाई पठाऊँ, र हाम्रा निम्‍ति को जाने?” अनि मैले भनें, “म हाजिर छु। मलाई पठाउनुहोस्‌!।”  यशैया ६:८।

परमेश्‍वरले आफ्नो लक्ष्य पूरा गर्न बोलाउँदा सबै जनाले मान्नु नै परेको थियो भन्ने थिएन। योना एक उदाहरण हो (योना १-४ पढ्नुहोस्)। असेरियाको राजधानी निनवेको पापको ज्यादतिले गर्दा त्यसको विरुद्धमा आवाज उठाउन परमेश्‍वरले अगमवक्ता योनालाई बोलाउनुभएको थियो। यो सहर आधुनिक इराकमा पर्दछ। यो योना रहेको यरुशलेम सहरभन्दा ५६० माइल थियो। त्यहाँ हिँडेर जान एक महिना लाग्थ्यो। योनाले परमेश्‍वरको आवान सुन्न अस्वीकारमात्र गरेन उनी त बिपरित दिशातिर पो भागे। उनी योप्पा बन्दर्गाहमा आएर टार्शिश भन्ने सहरमा जान जहाजको टिकट काटे। यो सहर आधुनिक स्पेनमा पर्छ। मौसम अनुकूल भयो भने जहाजको यात्रा एक महिना लाग्थ्यो।  यो यात्रा २००० माइलको थियो। एक महिना लगाएर योना असेरियाको राजासँग सामना गर्न नमानेर एक महिना नै लगाएर विपरित दिशामा भाग्न उनले सुरु कसेका थिए। परमेश्‍वरको मानिस भएर पनि उनले त्यो कदम किन चाले होला?

निनवेका मानिसहरू अत्यन्तै दुष्ट थिए भनेर बदनाम कमाएका थिए। तिनीहरू खराब, निष्ठुर र कठोर थिए। तिनीहरूले इस्राएल र यहूदामा आक्रमण गरेका थिए। तैपनि, तिनीहरूको धेरै दुष्टताको (योना १:२) बिरुद्धमा आवाज उठाउन परमेश्‍वरले योनालाई अर्‍हाउनुभएको थियो। जुन शब्दहरू परमेश्‍वरले सोडोम र गमौराको बारेमा प्रयोग गर्नुभएको थियो, त्यही शब्दहरू निनवेका जनताहरूको बारेमा पनि प्रयोग गरिएको थियो। तर, योना अब्राहम थिएन।

`योनाको मनस्थिति कस्तो थियो जुन मनस्थिति हामी पनि परमेश्‍वरको लक्ष्यमा नलाग्न प्रयोग गर्न सक्छौँ? यौनाबाट हामी के पाठ सिक्न सक्छौँ?`