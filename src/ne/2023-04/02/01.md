---
title:  परमेश्‍वरले हामीलाई सुम्पिनुभएको उहाँको मिसन वा लक्ष्‍यः भाग २
date:   07/10/2023
---

### यस अध्यायका मूल पदहरू
यूहन्ना २०:२१,२२; मत्ती २८:१६-२०; प्रकाश १४:६,७; व्यवस्था ७:६, ११, १२ र प्रकाश ७:९,१०।

> <p>यस अध्यायको मूल सार पद</p>
> "यसकारण जाओ, र सबै देशका जातिहरूलाई चेला बनाओ, पिता र पुत्र र पवित्र आत्‍माको नाउँमा तिनीहरूलाई बप्‍तिस्‍मा देओ।" मत्ती २८:१९।

हाम्रो परमेश्‍वर लक्ष्यप्रेरित परमेश्‍वर हुनुहुन्छ भन्ने विषय बाइबलभरि फैलिएको छ। मानव इतिहासलाई जोड्ने धागो नै यो विषय हो, र यसले आफ्नो सृष्टिको कामको लक्ष्य के हो सो परमेश्‍वरले खुलासा गर्नुभएको छ। अझ यस विषयमा मानिस सृष्टि गर्नु ईश्‍वरीय लक्ष्य के हो सो समावेश भएको छ, त्यो हो उहाँका पतित मानवीय सन्तानमा उहाँको स्वरुप पुनर्स्थापना गर्नु (कलस्सी ३:९,१०; १ यूहन्ना ३:२)।

हामीलाई दिएको परमेश्‍वरको वचनमा परमेश्‍वरको लक्ष्य के हो, त्यसको पृष्ठभूमि के हो सो हामीलाई देखाउँछ र बुझाउन प्रयास गर्दछ। जब हामी बाइबल अध्ययन गर्छौँ, तब हामी त्यस परमेश्‍वरको बारेमा परिचय गराउँछ जो जानाजानी हामीसँग मिल्न हात बढाइरहनुभएको छ। पापले गर्दा परमेश्‍वरसँग सम्बन्ध विच्छेद भएतपनि (यशैया ५९:२)

मानव प्राणीसँग टुटिएको सम्बन्धको पुनर्स्थापना गर्ने परमेश्‍वरको लक्ष्य हो जुन निरन्तररूपमा चलिरहन्छ जबसम्म सबै थोकहरू नयाँ हुने महिमामय क्षण आउँदैन (प्रकाश २१:५)।

फेरि त्यसैसमय, परमेश्‍वरले हाम्रो  समक्ष आफूलाई प्रकट गर्न यस्तो उपाय रच्नुभएको थियो कि उहाँको स्वभाव र उहाँको लक्ष्यलाई हामी बुझ्न सकौँ। अझ सर्वोपरीरूपमा भन्नुपर्दा उहाँसँगको सम्बन्ध वास्तविक, अर्थपूर्ण र निरन्तर भएको उहाँ चाहनुभएको कुरालाई हामीले ध्यान दिनु जरुरी छ। अर्को शब्दहरूमा भन्ने हो भने, उहाँलाई हामी चिन्न सक्नेमात्र होइन, उहाँका मुक्ति दिने प्रेम र उहाँसँगको हाम्रो सम्बन्धको अनुभव अरूहरूलाई पनि बाँड्न सक्षम् उहाँले हामीलाई बनाउनुहुन्छ।

त्यसको अर्थ, परमेश्‍वरको लक्ष्य वा मिसनका आधारभूत तत्वहरू परमेश्‍वरले हामीलाई बाइबलमा प्रस्तुत गर्नुभएको छ।