---
title:  'विश्‍व: मिसन वा लक्ष्यको रङ्गशाला'
date:   12/10/2023
---

`प्रकाश ७:९,१०ले परमेश्‍वरको मिसन वा लक्ष्यको भौगोलिक सिमाना छैन भनेर कसरी बताउँछ?`

यस अध्यायमा हामीले जानाजानी लक्ष्य वा मिसनको विषयमा दुई निर्णायक पदहरूमा छलफल गर्‍यौँ। यसमा चेला हुनुभनेको केमा केन्द्रित भएको छ भनेर हामीले हेर्‍यौँ। महान आदेश कहाँबाट सुरु भयो र अनन्त सुसमाचारको सन्देश हामीले सिक्यौँ। दुवै पदमा हाम्रो लक्ष्य कहाँ छ त भनेर हामीले हेर्‍यौँ। हामी पढ्छौँ: "त्यसकारण, सारा संसारमा जाऊ र सारा देशहरूका मानिसहरूलाई चेला बनाउ" (मत्ती २८:१९) भनेर येशूले भन्नुभएको थियो। "पृथ्‍वीमा रहने हरेक जाति, कुल, भाषा र मानिसलाई घोषणा गर" भनेर स्वर्गदूतलाई भनिएको थियो (प्रकाश १४:६)।

अर्को बोलीमा भन्नुपर्दा, संसारमा भएका सबै वर्ग, सबै राष्ट्रहरू, सबै भाषा र सबै मानिसहरूकहाँ ख्रीष्टको सुसमाचार पुर्‍याउनुपर्दछ। सुसमाचारको प्रभावले संसारका मुक्ति पाएका सबै मानिसहरू दाजुभाइदिदीबहिनीहरू हुन् भनेर एकताको सूत्रमा बाँधिने लक्ष्य हो। हाम्रो केवल एक जनामात्र नमुना हुनुहुन्छ जसको अनुसरण हामीले गर्नुपर्छ, त्यो हुनुहुन्छ येशू ख्रीष्ट। यदि येशूमा भएको र उहाँले सिकाउनुभएको सत्यलाई स्वीकारेर चल्यौँ भने यस संसारमा राष्ट्रिय पूर्वाग्रह र ईषहरू सबै भत्किने थियो, र सत्यको आत्माले हाम्रा हृदयहरू एक भएर बुनिने थियो।

जब येशूले भन्नुभयो, "तिमीहरू मेरा साक्षीहरू हौ" (प्रेरित १:८), त्यसबेला उहाँको मनमा तीन भौगोलिक क्षेत्रहरू थिए:

क्षेत्र १: "तिमीहरू यरुशलेममा मेरा साक्षीहरू हुनेछौ।" त्यसबेला उहाँका चेलाहरू यरुशलेमको नजिक थियो। त्यसकारण येशूले भन्नुभएको कुरो यही थियो, "परमेश्‍वरसँगको तिमीहरूको अनुभव तिमीहरूको नजिकहरूसँग बाँड।" सुसमाचार सुनाउने मिसन घरबाट नै सुरु हुन्छ, अनि परिवार, अनि छिमेकीहरू र साथीहरू। हामी सुससमाचार बोकेर पुग्नुपर्ने पहिलो थलो नै हाम्रा वरिपरिका मानिसहरू हुन्।

क्षेत्र २: अनि उहाँले सुनाउनुहुन्छ: "सबै यहूदिया र सामरियामा।" हामीले सुनाउने सुसमाचारमा हाम्रो नजिक हुने र हामीबाट टाढा हुनेहरूलाई समावेश गर्नुपर्छ। यस वर्गका मानिसहरू हामीले बोलेकै भाषा बोल्छ होला वा हाम्रै संस्कारमा होला तर हाम्रो विश्‍वासको वास्तविकता तिनीहरूलाई थाहा नहोला।  हाम्रो घर र छरछिमेकी भन्दा टाढा रहेकाहरूलाई सुसमाचार सुनाउने आदेश हो।

क्षेत्र ३: यो भन्दा बाहिर, ख्रीष्टले भन्नुहुन्छ: "पृथ्वीको अन्त्य वा कुनाकाप्चामा।" सबै स्थानहरू, सबै राष्ट्रहरू, सबै वर्गहरू, सबै भाषाहरू र सबै जातिहरूमा परमेश्‍वरको सुसमाचार सुनाउने लक्ष्य हामीमा हुनुपर्दछ। यो नै हाम्रो मिसन वा लक्ष्यको आखिरी स्थान हो।

`चुनौती: तपाईँ रहनुभएको समुदायको निम्ति तपाईँ हरेक दिन प्रार्थना गर्नुहोस्। परमेश्‍वरले तपाईँलाई निश्‍चित कारणको निम्ति तपाईँलाई त्यहाँ राख्‍नु भएको छ।`

`चुनौतीलाई अघि बढाउन: तपाईँ रहनुभएको क्षेत्रका जाति र धार्मिक पृष्ठभूमिको बारेमा खोजनीति गर्नुहोस्। तिनीहरू बुढा, जवान, गरिब, धनी, विभिन्न जाति र भाषा आदिका होलान्। तिनीहरूको निम्ति तपाईँ परमेश्‍वरको प्रेमको माध्यम कसरी बन्ने भनेर प्रार्थना गर्नुहोस्।`