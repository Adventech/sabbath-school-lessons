---
title:  थप जानकारी
date:   13/10/2023
---

सारा राष्ट्रहरूमा साक्षी हुनु। कसरी साक्षी हुने? "प्रभुले नै भन्नुभएको छ, 'तिमीहरू संसारका ज्योति हौ,' त्यसको अर्थ उहाँले आफ्ना अनुयायीहरूलाई विश्‍व्यापी लक्ष्य सुम्पिनुभएको छ। जसरी सूर्यको किरण गोलार्धको प्रत्येक कुनाकाप्चामा पुग्छ, त्यसरी नै सुसमाचारको ज्योति पृथ्वीमा रहेको  प्रत्येकमा पुग्नुपर्छ । यदि हाम्रो प्रभुको उद्देश्यलाई ख्रीष्टको चर्चले पूरा गरिरहेको छ भने अन्धकारमा बसिरहेका यस संसारको सबै कुनाकाप्चा र क्षेत्रहरू ज्योति पुग्ने थियो । विश्‍वासीहरू एक ठाउँमा रहेर आफ्ना जिम्मेवारीलाई पन्छाउने नभइ यदि चर्चका सदस्यहरूले क्रूसको भारि बोकिरहेको महसुस गरेको भए तिनीहरू जताततै छरिन्थ्यो र सबै मानिसहरूको मुक्तिको निम्ति काम गरिरहन्थ्यो, र राज्यको यो सुसमाचार द्रुतगतिमा सबै संसारमा फैलिन्थ्यो ।

"सबै देशहरूबाट माकोडेनियाको  आवाज घन्किरहेको छ, "हामीकहाँ आउनुहोस् र सहयता गर्नुहोस् ।' हाम्रो अगाडि परमेश्‍वरले धेरै क्षेत्रहरू खोलिदिनुभएको छ । स्वर्गका जीवहरू मानिसहरूसँग हातेमालो गरिरहेकाछन्। हाम्रो अगाडि परमेश्‍वर गइरहनुभएको छ र मानिसहरूको प्रयासमा परमेश्‍वरको शक्तिले काम गरिरहेको छ । परमेश्‍वरको काम नदेख्‍ने मानिसहरू अन्धा नै होला, सत्य गोठालोले आह्वान गर्नेभएको उहाँका भेँडाहरूले सुन्न नसकेकोले बहिरा नै होलान् । कसैले परमेश्‍वरको आह्वानलाई सुनेका छन् र त्यसै अनुसार चलेका छन् । पवित्र गरिएका प्रत्येक हृदयले जवाफ दिउन् । जीवन दिने सुसमाचार सुनाउन प्रयास गरियोस् । यदि नर र नारीहरू नम्र भएर परमेश्‍वरले दिनुभएको काम विश्‍वाससाथ  गरे धेरै मानिसहरू सत्यतिर परिवर्तन हुन परमेश्‍वरको शक्तिले काम गर्नुहुन्थ्यो । तिनीहरूको प्रयासहरूका नतिजाहरू अचम्मै हुन्थ्यो हुनेछ ।"   -एलेन जी ह्वाइट, द एडभेन्ट रिभ्यु एण्ड साबथ हेराल्ड, नभेम्बर १४, १९१२।

**चिन्तनमनन**:

`यदि हामी ख्रीष्टको शरीर हौँ भन्दै हाम्रो जीवनद्वारा परमेश्‍वरको प्रेमलाई देखाउन सक्यौँ भने समाजमा हाम्रो चर्च रहेको प्रभावकारी हुनेछ। हाम्रै जीवनद्वारा परमेश्‍वरको लक्ष्य पूरा गर्न अग्रसर हुनेछौँ। यस चुनौतीलाई तपाईँले व्यक्तिगरूपमा कसरी जवाफ दिन सक्नुहुन्छ?`

`एडभेन्टिस्ट नभएका छिमेकीहरूले तपाईँको चर्चलाई कसरी हेरिरहेकाछन् र बुझिरहेकाछन्? तपाईँलाई कसरी थाहा हुन्छ? यदि छिमेकीहरूले तपाईँको चर्चलाई सकारात्मकरूपमा हेर्छन् भने त्यसलाई अझ बढि सकारात्मक बनाउन तपाईँले के गर्न सक्नुहुन्छ? यदि तपाईँको चर्चलाई तिनीहरूले नकारात्मक दृष्टिकोणले हेर्छ भने त्यसालाई परिवर्तन गर्न तपाईँले के गर्न सक्नुहुन्छ?`

`यस संसारमा पुर्‍याउने लक्ष्यमा "अनन्तको सुसमाचार"लाई केन्द्रविन्दुमा राख्‍नु किन धेरै महत्त्वपूर्ण छ। हामीमा भएको सुसमाचार आशा नहुने मानिसहरूलाई हामीले कसरी आखिरी आशा दिने? येशूले हामी सबैको निम्ति क्रूसमा के गर्नुभयो त्यो सुसमाचार बोकेर अरूहरूलाई कसरी आशा दिलाउने?`