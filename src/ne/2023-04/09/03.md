---
title:  नामान
date:   27/11/2023
---

येशू ख्रीष्ट सबैको निम्ति बलि हुनुभएको थियो। उहाँको बलिले संसारका सबै वर्गका मानिसहरूलाई समेत्‍नु भएको छ: उहाँको रगले धनी, सम्पन्न, उच्च ओहोदा, धर्म, जात, ‍नर, नारी, शक्तिशाली,  गरिब, विपन्न र रँग-कालो, गोरा, खैरो भन्दैन। यस संसारका अत्यन्तै शक्तिशाली मानिसहरूकहाँ पुगिरहनुभएको छ र तिनीहरूले पाएको ज्ञाना अनुसार जीवन बिताउन परमेश्वरले अपेक्षा गर्नुभएको  छ।  (यस मामिलामा एलेन जी॰ ह्वाइटको द आक्टु अभ आपोस्टल्स, पृ ४१६ हेर्नुहोस्।

`२ राजा ५:१-१९ पढ्नुहोस्। परमेश्वरको निम्ति पुग्न उहाँले कस्तो खालका व्यक्तिहरूलाई प्रयोग गर्नुहुन्छ भनेर यस कथाले हामीलाई के  सिकाउँछ?`

कुष्ट रोगबाट परमेश्वरले निको पार्नुभएपछि सिरियाको सेनापति नामानले दुई अनौठो अनुरोध एलिशासँग गरेका थिए। पहिलो दुई खच्चरहरूले बोक्न सक्नेजतिको इस्राएलको माटो उनले मागेका थिए। आफ्नो देश सिरियामा जीवित परमेश्वरको उपासना गर्ने लक्ष्यले त्यो माटो मागेका थिए। उनले यसरी व्यक्त गर्छन्: "“यदि तपाईं लिनुहुन्‍न भने, आफ्‍नो दासलाई दुई खच्‍चरको भारी माटो लान दिनुहोस्‌। किनकि अब फेरि कहिल्‍यै हजूरको दासले परमप्रभुलाई बाहेक अरू कुनै देवतालाई होमबलि र बलिदानहरू चढ़ाउने छैन।" २ राजा ५:१७। दोस्रोमा, आफ्नो राजाका देवताहरूलाई उनले पूजा नगरेतापनि राजासँग आफू पनि शिर निहुराउने अनुमति उनले एलिशासँग मागे।

नामान अब सत्य सनातन परमेश्वरलाई विश्‍वास गर्ने व्यक्ति हुन पुगेका थिए।  तरै पनि उनमा मूर्ति पूजा गर्ने विश्‍वासहरू थियो। इस्राएलबाट माटो लान अनुमतिले यो देखाएको थियो कि उनले सृष्टिकर्ता परमेश्वरको बारेमा राम्रोसँग बुझेका थिएनन्।  उनको दृष्टिकोणमा परमेश्वर क्षेत्रिय परमेश्वर हुनुहुन्छ भनेर अनुमान गरेकैले उनले इस्राएलको माटो लान अनुमति मागेका थिए। उनका देवताहरू क्षेत्रिय थिए भनेर उनले बुझेका थिए। हुनसक्छ इस्राएलबाट माटो लगेर उनले परमेश्वरको निम्ति बेदी बनाउने उनको लक्ष्य।  जे भएतापनि नामानको विश्‍वासमा नयाँ र पुरानो विश्‍वास मिसिएको थियो।  आज पनि येशूलाई विश्‍वास नगर्नेहरु उहाँमा कसरी आउँछन् भन्ने कुरो नामानको कथाले बताउँछ।  नामानको कथाले यो कुरो हामीलाई बताउँदछ कि मानिसमा भएको संस्कार, परम्परा र दृष्टिकोणहरू परिवर्तन गर्न समय लाग्नेरहेछ।

दोस्रो अनुरोधचाहीँ मनै खलबलाउने खालको छ।  देवताहरूको पूजा गर्ने बेलामा राजासँग आफ्नो शिर पनि निहुराउन किन अनुमति मागे अनि परमेश्वरसँग क्षमा पनि किन मागे? त्यसको प्रत्युत्तरमा अगमवक्ताले भने, "शान्तिसँग जाऊ।" २ राजा ५:१९। नामान॰ सिरिया देशको शक्तिशाली व्यक्ति थिए। उनको नयाँ विश्‍वासलाई चुनौति दिने खालका काम र कर्तव्यहरू उनले पालन गर्नुपरेका थिए।  येशूमा आस्था राखेर उहाँमा समर्पित जीवन बिताउनुभन्दा पहिले नयाँ विश्‍वासीहरूले आफ्नो विगतको जीवनको सामाजिक, संस्कार आदिहरूसँग कसरी कारोबार गर्ने भन्ने ज्ञान पाउन तिनीहरूलाई अगुवाइ गर्नुपर्छ साथै तिनीहरूको सामाजिक वाध्यताहरूप्रति  येशूका  अगुवाहरू संवेदनशील हुनुपर्छ।

नामान, परमेश्वरलाई विश्‍वास नगर्ने देशबाट कुष्ट रोगी भएर निस्केका थिए र अब निको भएर परमेश्वरको भक्त भएर फर्केका थिए।  उनको नयाँ आत्मिक यात्रा सुरुमात्र भएको थियो। त्यसमा बढ्न उनलाई समय चाहिएको थियो।

`येशूलाई विश्‍वास नगर्ने संस्कार, पृष्ठभूमि र समाजबाट आएका विश्‍वासीहरूलाई येशूप्रतिको आस्थामा किन छिटो घचेट्नुहुन्न भनेर यस कथाले हामीलाई कसरी सिकाउँछ?`