---
title:  कथा
date:   01/12/2023
---

### प्रभावकारी चर्च

पिटर एन. के डोडु र  सामुएल मारफन

घाना

करिब १५ वर्ष अघिको कुरो हो। घानाको राजधानी आक्रामा रहेको सैनिक व्यारेकको अगाडि रहेको जग्गा सेभेन्थ÷डे एडभेन्टिस्ट चर्चलाई सैनिक अधिकारीले प्रदान गरेको थियो। त्यो जग्गा चर्चले सित्तैँमा पाएको थियो। त्यो जग्गामा चर्च नै निर्माण गर्ने सर्तमा प्रदान गरिएको थियो। त्यहाँ सैनिकहरूले परमेश्वरको आराधना गर्ने चर्च होस् भन्ने सैनिक पदाधिकारीहरूको अनुरोध थियो। त्यसैलाई मध्यनजरमा राखेर चर्च निर्माण गर्ने योजना चर्चका अगुवाहरूले बनाए। घानाभरिका सेभेन्थ÷डे एडभेन्टिस्टहरूले त्यहाँको चर्च निर्माण गर्न आर्थिक सहयोग गरे। सन २००७मा तेर्‍हौँ साबथस्कुलको भेटी विश्‍व चर्चले उपलब्ध गरायो। चर्चको सुन्दरमय भवन तयारी भयो। त्यहाँका ऐनाका झ्यालहरू रङ्गीचङ्गी थिए। त्यस चर्चको छाना गोलकारको थियो। ती झ्यालहरूमा प्रार्थना गरिरहेका हातहरूका चित्रहरू थिए। पुलपिटको पछाडि एडभेन्टिस्ट चर्चको लोगो थियो।

सैनिक व्यारेकको अगाडि रहेको सेभेन्थ÷डे एडभेन्टिस्ट नभेम्बर १, २००८ मा परमेश्वरलाई समर्पण गरिएको थियो। चर्चमा प्रवेश गर्ने मुख्य बाहिरी प्रवेशद्वारमा ताम्रपत्र झुन्ड्याइएको छ। त्यसमा चर्चको उद्‍घाटन समारोहमा भाग लिने प्रतिनिधिहरूका नाउँहरू छन्। त्यस सूचीमा जनरल कन्फरेन्स एडभेन्टिस्ट च्यापलेन्सी मिनिस्त्रीका निर्देशकको नाउँ पनि लेखिएको छ। त्यस विभागले विश्‍वमा एडभेन्टिस्ट सैनिकहरूको पास्टरिय सेवाको रेखदेख गर्दछ।

अनि त्यही सहरमा भएको घानाको राष्ट्रिय पुलिस बलले नयाँ एडभेन्टिस्ट चर्च सैनिक अखडा अगाडि निर्माण भएको थाहा पायो। तिनीहरूले पनि आफ्नो राष्ट्रिय पुलिस तालिम केन्द्रको परिसरमा एडभेन्टिस्ट चर्च निर्माण गर्न चासो देखाए। पुलिसका पदाधिकारीहरू चर्चका अगुवाहरूकहाँ गए र यो प्रस्ताव राखे, "यदि तपाईँहरूलाई पुलिस एकेडेमीको परिसरमा जग्गा उपलब्ध गरायौँ भने के तपाईँहरूले त्यहाँ चर्च निर्माण गर्न सक्नुहुन्छ?" चर्चका पदाधिकारीहरूले नाईँ भन्न सकेन। अनि त्यहाँ चर्च निर्माण गर्न भेटीहरू सङ्कलन गर्न थाले। "सैनिक अखडाको अगाडि चर्च खडा भएकोले पुलिसहरूले तिनीहरूको एकेडेमीको कम्पाउण्डमा चर्च खडा गर्न हामीलाई जिम्मा लगाइयो, "स्थानीय चर्चको अगुवा क्रिस्टोफर आनान न्युनले बताए। उनी घाना साउडरन युनियन कन्फरेन्सको कार्यकारी सचिब हुनुहुन्छ।

सुसमाचार सुनाउने भवन

लेफ्टिनेन्ट कर्नेल पिटर एन॰के॰ डुओडुले भनेकि सैनिक अखडाको अगाडि रहेको चर्चले सैनिकहरूको बीचमा ज्योति बनेर चम्किरहेको छ। उहाँ एडभेन्टिस्ट चर्चको सैनिकहरूको निम्ति पास्टर वा चापलेन हुनुहुन्छ। "त्यस भवनले गर्दा अरू मानिसहरू आएर परमेश्वरको आराधना गर्न आउन चाहन्छन्। तिनीहरूले भन्छन्, "तपाईँको भवन असाध्यै राम्रो छ।' चर्चमा हामीले प्रचारै नगरेतापनि हाम्रो निम्ति प्रचार गरिरहेको छ," उनले सुनाए।

सैनिकहरू जसले त्यहाँ आराधना गर्छन्, तिनीहरूले चर्चको बारेमा राम्रो जानकारी पाएको हुन्छ। अझ त्योभन्दा बढी असल त तिनीहरूले परमेश्वर र मुक्तिको बारेमा सिक्दछन् भनेर उनले बताए। "हामी परमेश्वरलाई धन्यवाद दिन्छौँ किनकि यस एडभेन्टिस्ट चर्चको माध्यमले सैनिकहरूको बीचमा सुसमाचर प्रचार गर्ने अवसर पाएको छ। यो हाम्रो निम्ति ठुलो उपलब्धी हो," उनले भने।

१७ वर्षको पुलिस अफिसर सामुएल मारफन जो पुलिस अखडाको केवल एकमात्र एडभेन्टिस्ट पास्टर वा च्यापलेन हुनुहुन्छ, उहाँले भन्नु हुन्छ यस एकेडेमी चर्चले पुलिसहरूको बिचमा धेरै प्रभाव पार्नेछ। त्यहाँ १५०० देखि २००० सम्म मानिसहरू बस्ने चर्च भवन हुनेछ। "परमेश्वरले हामीलाई सहयोग गर्नुहुनेछ। उहाँले चर्चको निर्माण गर्नुहुनेछ," विश्‍वस्त हुँदै उनले बताए।

जोसाया न्वारुङ्ग्वा वेस्ट सेन्ट्रल अफ्रिका डिभिजनका एडभेन्टिस्ट मिसनको निर्देशक हुनुहुन्छ। २००७ को त्रैमासिक भेटीले सैनिक ब्यारेकको अगाडि भव्य चर्च निर्माण गर्न पाएकोमा उहाँ धेरै खुशी हुनुहुन्छ।

"घानाको सैनिक फोर्समा एडभेन्टिस्टहरूको उपस्थिति अत्यन्तै प्रेरणादायी छ। यो ठाउँमा जो जो आउँछ त्यसले तिनीहरूलाई अनन्तको निम्ति प्रभुको निम्ति प्रभाव पार्ने केन्द्र होस् भन्ने मेरो प्रार्थना छ," जोसाया न्वारुङ्ग्वा बताउँछन्।