---
title:  धनी, सम्पन्न वा उच्च ओहोदाका मानिसहरूमा पुग्ने लक्ष्य वा मिसन
date:   25/11/2023
---

### यस अध्यायका मूल पदहरू
दानिएल ४:२; २ राजा ५:१-१९; यूहन्ना ३:१-१२; यूहन्ना ७:४३-५२; मत्ती १९:१६-२२; यूहन्ना १९:३८-४२।

> <p>यस अध्यायको मूल सार पद</p>
> "सारा जगत्‌ प्राप्‍त गरेर पनि आफ्‍नो प्राण गुमायो भने, मानिसलाई के लाभ हुन्‍छ? अथवा मानिसले आफ्‍नो प्राणको सट्टामा के दिन सक्‍छ? " मत्ती १६:२६।

दुई हजार वर्ष अघि लेखिएतापनि बाइबल हाम्रो संसारको निम्ति परमेश्‍वरको सत्य प्रकट गरिएको पवित्र धर्मशास्त्र हो। यसमा धेरै सत्यहरू प्रकट गरिएकाछन् तिनीहरूमा मानव स्वभाव पनि एक हो। त्यो स्वभाव चाहे प्रथम शताब्दीको यरुशलेममा रहेका मानिसहरूको होस् वा वर्तमान एक्‍काइसौँ शताब्दीका विश्‍वका मानिसहरू होस्, तिनीहरूको आधारभूत स्वभाव एउटै छ: मानिसहरू पापी छन्  र सबैलाई परमेश्‍वरको अनुग्रहको आवश्यकता छ।

चाहे धनी वा सम्पन्न व्यक्ति होस्, वा शक्तिशाली वा अख्तियारवालाहरू होस्, सबै पापी छन्  र तिनीहरू सबैलाई परमेश्वरको अनुग्रहको आवश्यकता छ।

बाइबलको समयमा पनि परमेश्वरको अनुग्रहको आवश्यकता भएका शक्तिशाली, सम्पन्न मानिसहरू थिए, जुन आधुनिक युगका धनी र शक्तिशालीहरूभन्दा फरक थिएन। प्रायजसो ती धनी, सम्पन्न र शक्तिशाली मानिसहरू धेरै असुरक्षित हुन्छन्। तर गरिब, कमजोरीहरू र आवश्यक पर्नेहरूलाईमात्र मुक्ति दिने परमेश्वरको चाहना होइन, धनी, सम्पन्न र शक्तिशाली मानिसहरूले पनि मुक्ति पाउनुपर्छ भन्ने उहाँको जिकिर छ। बाइबलमा केही पात्रहरूको ज्वलन्त उदाहरणहरू छन् जो शक्तिशाली, वा धनी, वा दुवै थिए, जसलाई तिनीहरू बसेका राष्ट्रहरूको लागि  तिनीहरू आशिष हुन परमेश्वरले प्रयोग गर्नुभएको थियो। तिनीहरूमा अब्राहम, इसहाक, अय्यूब, सोलोमन, र योसेफ छन्, ती केवल थोरैमात्र उदाहरणहरू हुन्।

धनी, सम्पन्न र शक्तिशाली मानिसहरूलाई परमेश्वरको लक्ष्यको बारेमा यस अध्यायमा हामी नियाल्नेछौँ। ती मानिसहरूकहाँ पुग्न परमेश्वरले आफ्ना भक्तहरूलाई कसरी प्रयोग गर्नुभएको थियो र उहाँले सेभेन्थ-डे एडभेन्टिस्टहरूलाई आजका ती धनी, सम्पन्न र शक्तिशालीको सामु उहाँको गवाही हुन उहाँले आह्वान गरिरहनुभएको छ र तयार पारि रहनुभएको छ भनेर हामी हेरौँ।