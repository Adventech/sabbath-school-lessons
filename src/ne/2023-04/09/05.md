---
title:  धनीलाई सुसमाचार सुनाउने हाम्रो लक्ष्य
date:   29/11/2023
---

`एक दिन एक जना धनी मानिस येशूकहाँ आएका थिए।  निकोदेमसको बिपरित उनी येशूलाई कसरी ग्रहण गरेन भन्ने पाठ त्यसबाट हामी कसरी सिक्न सक्छौँ? हेर्नुहोस्, मत्ती १९:१६-२२।`

धनी युवा अगुवा, शासक वा नेतासँग येशूको अन्तर्क्रियामा धनसम्पत्तिले मानिसलाई कसरी धरापमा कसरी सजिलोसँग पार्छ भन्ने ज्वलन्त उदाहरण प्रस्तुत गरिएको छ। येशूले व्यक्त गर्नुभएको यो भावनालाई पढ्नुहोस्, "अनि येशूले आफ्‍ना चेलाहरूलाई भन्‍नुभयो, “साँच्‍चै, म तिमीहरूलाई भन्‍दछु, स्‍वर्गको राज्‍यमा धनी मानिसलाई प्रवेश गर्नु गाह्रो पर्नेछ। फेरि म तिमीहरूलाई भन्‍दछु, धनी मानिसलाई परमेश्‍वरको राज्‍यभित्र पस्‍नुभन्‍दा बरु ऊँटलाई सियोको नाथ्रीबाट छिर्नु सजिलो हुनेछ।” मत्ती १९:२४। त्यसको अर्थ धनी मानिसले उद्धार पाउँदैन भनेको होइन, तर धन सम्पत्ति नै सबै थोक भगवान हो भनेर अङ्गालेर बस्नुबाट होशियार हुनुपर्दछ, नत्र भने धनसम्पत्ति यस संसारमा सार्थक जीवन बिताउन र मुक्ति पाउन वाधक हुन सक्छ।

अन्तमा आएर यस संसारमा धनी होस् वा गरिब होस्, सबै एकै ठाउँमा जानैपर्छ: त्यो हो चिहान। त्यसको अर्थ सबै मानिसलाई जस्तै धनीलाई पनि मुक्तिको निम्ति अत्यन्तै खाँचो छ। पैसाले सबै थोक किन्न सकिन्छ तर मुक्ति किन्न सक्दैन वा मृत्युबाट कोही बञ्‍चित हुन सक्दैन। मृत्युबाट बञ्‍चित नहुने र अमर जीवन पाउने केवल एकमात्र उपाय छ त्यो हो सित्तैँमा दिइएको येशूको उपहार जुन विश्‍वासद्वारा हामी दावी गर्न सक्छौँ, "पुनरुत्थान र जीवन मै हुँ। जसले मलाई विश्‍वास गर्छ यस पृथ्वीमा ऊ मरेपनि ऊ जीवित हुनेछ।"यूहन्ना ११:२५।

`लूका १९:१-१०मा एक जना प्रतिष्ठित र धनी मानिसको कथा छ। अगाडि उल्लेख गरिएको धनी शासक भन्दा त्यस मानिसमा के भिन्नता थियो?`

जखायसले येशूलाई जसरी स्वीकारेका थिए त्यसरी जवान धनी शासकले गरेका थिएन। यो कुरा ख्याल गर्नुहोस्, जवान शासकलाई जस्तो येशूले जखायसलाई सबै थोक छोड्नु न त जागिरै छोड्नु भन्नुभएको थियो। आफ्नो धनसम्पत्ति सबै गरिबलाई बाँड पनि भन्नुभएन। धनी युवा शासक वा नेता आफ्नो सम्पत्तिमा कसरी बाँधिएको थियो भनेर उहाँलाई थाहा थियो। त्यसैकारण, येशूले उनलाई ती सम्पत्ति गरिबलाई बाँड भन्नुभएको थियो। तर त्यसको बिपरित जब येशू जखायसको घरमा हुनुहुन्थ्यो उहाँहरूको बीचमा के कुराकानी भयो हामीलाई थाहा नभएपनि येशू को हुनुहुन्थ्यो भनेर उनलाई थाहा थियो र आफ्नो जीवन परिवर्तन गर्नुपर्ने आवश्यकता उनले देखेका थिए। उनी धनसँगै बाँधिएकोले त्यसबाट फुट्किन पर्छे भन्ने उनलाई महसुस भएको थियो।

`"सारा जगत्‌ प्राप्‍त गरेर पनि आफ्‍नो प्राण गुमायो भने, मानिसलाई के लाभ हुन्‍छ? अथवा मानिसले आफ्‍नो प्राणको सट्टामा के दिन सक्‍छ?' मत्ती १६:२६। येशूको यो अभिव्यक्तिले हामी सबैलाई के बताइरहेको छ?`