---
title:  'शिक्षित, प्रतिष्ठित र धार्मिक अगुवाको सामु गवाही: निकोडिमस'
date:   28/11/2023
---

निकोदिमस शिक्षित विद्वान थिए।  उनी यहूदीहरूको शासक भनेर बाइबलले बताउँछ (यूहन्ना ३:१)। येशू आफैले उनलाई इस्राएलीहरूका गुरु भनेर सम्बोधन गर्नुभएको थियो (यूहन्ना ३:१०)।  बाइबलको बारेमा उनीसँग राम्रै ज्ञान थियो।  प्रभुमा आउन उनको आत्मिक तृष्णा थियो। मानव दृष्टिकोणले उनी परमेश्वरका परमभक्त भनेर हेर्न सकिन्थ्यो। उनले सबै आज्ञाहरू पालन गरेका थिए,  र उनी यहूदीहरूको बीचमा आदरणीय व्यक्तिको रूपमा चिनिएको थियो।  उनी अधिकारवाला वा शक्तिशाली र धनी थिए।  उनी आदरणीय भएर सम्पन्न भएको व्यक्ति भएकोले धेरैले उनलाई परमेश्वरले आशिष दिनुभएको व्यक्ति भनेर ठानेका थिए।  तर येशूको अगाडि उनी केवल बाहिरमात्र धर्मात्मा थिए र भित्री खोक्रो थिए। आफू सम्मानजनक फरिसी पण्डित वा स्वामी भनेर देखाउन धार्मिक पोशाक लगाएका थिए तर येशूको अगाडि उनी नाङ्गिन पुगे।

`निकोदिमसका आत्मिक आवश्यकताहरू के थिए र येशूले उनलाई ठिकसँग कसरी सम्बोधन गर्नुभएको थियो भनेर यूहन्ना ३:१-१२मा यसरी बताउँछ`

आफ्नो प्रतिष्ठालाई कायमै राख्‍न खोजेर निकोदेमस येशूकहाँ आएका थिए। तर परमेश्वरलाई उनको हृदय थाहा थियो। त्यसरी नै मानिसहरूको पृष्ठभूमि जे भएतापनि परमेश्वरलाई सबै धनी, अधिकारवाला र शक्तिशाली मानिसहरूको आवश्यकता थाहा छ। येशूका शिक्षाहरूबाट प्रभावित भएर निकोदेमस येशूकहाँ आएका थिए। तर उनको अभिमान, मान मर्यादा र प्रतिष्ठाले गर्दा येशूलाई प्रभु भनेर स्वीकार गर्नुबाट रोकेको थियो। तर त्यस रात येशूसँगको जम्का भेटले उनी सदाको निम्ति परिवर्तन भएका थिए।  यद्यपि, त्यस रातको जम्का भेटमा येशू परमेश्वरबाट आउनुभएको हो भनेर विश्‍वास गरेतापनि उनले खुलेआममा उहाँ येशू ख्रीष्टको अनुयायी हुन् भनेर देखाएका थिएनन्।

`निकोदेमस र येशूको बारेमा देहायका पदहरूले के बताउँछ? हेर्नुहोस्, यूहन्ना ७:३७-५३ र यूहन्ना १९:३९।`

येशूप्रति निकोदेमस प्रभावित भएका थिए भनेर माथिका पदहरूले हामीलाई बताउँछ। येशू जिउँञ्‍जेल निकोदेमसले उहाँलाई बचाउन खोजेका थिए, र उहाँको  मृत्युपछि उनले उहाँलाई सम्मान गरेका थिए। आफू बढि जान्ने र बाइबलको ज्ञान भएको र आफू बुद्धिमानी भएको भनेर उनि फुलेतापनि उनको हृदयमा येशू पुग्नुभएको थियो र उनलाई मुक्तिदाताको आवश्यक भएको महसुस गराउनुभएको थियो। त्यो महसुस हामी सबैले गर्नुपर्दछ।

`हामीसँग सत्यको ज्ञान भएकोलेमात्र हामीले मुक्ति पाउँछ भन्ने धरापमा हामी पर्नुहुन्न।  तीन स्वर्गदूतहरूको सन्देश हामीले जानेपनि हामीमा कति होला जो परमेश्वरको राज्यमा पस्न नसक्ने हुन्छ अर्थात् मुक्ति नपाउन सक्छ?`