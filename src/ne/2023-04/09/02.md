---
title:  नेबुक्दनेजार
date:   26/11/2023
---

हामी सेभेन्थ-डे एडभेन्टिस्टहरू भएको हैशियतले परमेश्वरको "असिमित क्षतिपूर्ति"लाई विश्‍वास गर्छौँ। मानव प्राणीलाई मुक्ति दिन येशूको क्रूसको मृत्यु समस्त मानव प्राणीको निम्ति हो। कतिपय इसाईहरूले यसमा सहमत  नभएको पाइन्छ। को मुक्ति पाउँछन् र कसले पाउँदैनन् भनेर पहिले नै परमेश्वरले निधारमै लेख्नु हुन्छ भने कतिपय इसाईहरूले विश्‍वास गर्छन्। तर यस मामिलामा बाइबल स्पष्ट छ। १ तिमोथी २:४मा लेखिएको छ, "सबै मानिसहरूले मुक्ति पाऊन्‌ र तिनीहरू सत्‍यको ज्ञानमा आऊन्‌ भन्‍ने इच्‍छा परमेश्वरको हो।" येशूको बलि "उहाँ हाम्रा पापका निम्‍ति प्रायश्‍चित हुनुहुन्‍छ, र हाम्रा निम्‍ति मात्र होइन, तर सारा संसारका पापका निम्‍ति पनि।" १ यूहन्ना २:२। त्यसैकारण पृथ्वीको जग बसाल्नुभन्दा अघि नै (एफिसी १:४) प्रत्येक व्यक्तिले मुक्ति पाउन् भनेर उहाँले चुन्नुभएको थियो। सबैले उहाँलाई नरोजेतापनि सबैले मुक्ति पाउन् भन्ने उहाँको इच्छा थियो। त्यसैले, बाइबलमा हामी विभिन्न मानिसहरूको विवरण पाउँछौँ जो परमेश्वरले प्रयोग गर्नुभएको थियो ताकि शक्तिशाली मानिसहरूकहाँ तिनीहरू पुग्न सकुन्।

`तत्कालिन पौराणिक विश्‍वको शक्तिशाली सम्राट्‍हरूमा एक जना सम्राट्‍कहाँ मुक्तिको हात कसरी बढाइएको थियो भनेर दानिएल ४मा लेखिएको कथा पढ्नुहोस्.` 

परमेश्वरलाई विश्‍वास नगर्ने शक्तिशाली राजा नबूकदनेजार थिए। आफूलाई राजालाई परिचित गराउन परमेश्वरले चाल्नुभएको कदमको कथा चकित पार्ने खालको छ। हामी परमेश्वरलाई खोज्ने होइन तर परमेश्वर नै हाम्रो खोज गर्दै आउनुहुन्छ भन्ने बाइबलमा दिएका विभिन्न उदाहरणमा यो राजाको कथा ज्वलन्त उदाहरण हो। इस्राएलका अरू राजाहरूमाथि परमेश्वरले प्रयोग गर्नुभएको न्याय त्यस राजालाई पनि प्रयोग गर्नुभएको थियो (उदाहरणमा, २ इतिहास ३२:२५,२६; १ राजा १४:२१-३१)। राजा नेबुक्दनेजार आफ्नो होसमा फर्केपछि उनले सनातन सृष्टिकर्ता परमेश्वरको अस्तित्वलाई स्वीकारेका थिए। यो स्थितिमा उनलाई पुर्‍याउन परमेश्वरले नै कदम चाल्नुभएको थियो।  चाहे धनी, सम्पन्न र शक्तिशाली किन नहोस् वा गरिब, विपन्न वर्ग, कमजोरी र आवश्यकता परेको मानिस किन नहोस् परमेश्वरले तिनीहरूप्रति चासो देखाउनुहुन्छ र तिनीहरूको वास्ता गर्नुहुन्छ भन्ने विवरण बाइबलले प्रस्तुत गर्दछ। तत्कालिन संसारको अत्यन्तै शक्तिशाली सम्रातले यो घोषणा गरेको पद ३७मा यसरी उल्लेख गरिएको छ, "अब म, नबूकदनेसरले स्‍वर्गका महाराजाको प्रशंसा, बढ़िबढ़ाउ र महिमा गर्दछु, किनभने उहाँले जे गर्नुहुन्‍छ ठीक गर्नुहुन्‍छ, र उहाँका सबै मार्गहरू न्‍यायसङ्गत छन्‌। अनि उहाँले घमण्‍डीहरूलाई नम्र बनाउन सक्‍नुहुन्‍छ।" बध शरीर भएका हामीहरूमा कुनै धनी, शक्तिशाली, हठी र अभिमानी मानिसहरूले त्यस सत्यलाई स्वीकार गर्न सक्यो भने कस्तो असल हुन्थ्यो होला?

नबुक्दनेजारको अनुभवबाट हामी के सिक्न सक्छौँ? परमेश्वरलाई विश्‍वास नगर्ने शक्तिशाली मानिसहरू कहाँ पुग्न परमेश्वरले दानिएल जस्ता समर्पित मानिसहरूलाई प्रयोग गर्नुहुन्छ भन्ने पहिलो तथ्य यस कथाले सिकाउँदछ। परमेश्वर र मानिसहरूको बीचमा उहाँप्रति आशक्त हुने जनहरूलाई मितेरी पुल बनाउनुहुन्छ।  दोस्रोमा, शक्तिशाली मानिसहरूको सामु आफ्नो बारे गवाही दिन परमेश्वरले उहाँका जनहरूलाई प्रयोग गर्न सक्नुहुन्छ। नेबुक्दनेजार अभिमानी, घमण्डी, हठी थिए तर परमेश्वरले उनलाई नम्र पार्नुभएको थियो। यो कथा नाटकीय भएतापनि परमेश्वरले धेरै धनी, शक्तिशाली, अभिमानी र हठी मानिसहरूलाई झुकाउनु भएको थियो।

`संसारको दाँजोमा हामी धनी र शकिशाली वा शक्ति सम्पन्न नहौँला, तैपनि हामीमा पनि त्यस राजाको प्रकट गरेको जस्तो हठी र अभिमानी स्वभावबाट स्वतन्त्र हुन हामी के गर्नुपर्छ?  त्यस खालको प्रवृत्ति हामीले नचाहाँदा नचाहाँदै पनि हाम्रो मिजासमा लुकाइ राख्‍न किन सजिलो छ?`