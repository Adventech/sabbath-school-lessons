---
title:  थप जानकारी
date:   01/12/2023
---

एलेन जी॰ ह्वाइटद्वारा लिखित मिनिस्त्री अभ हिलिङ्ग, पृ २०९-२१६ को  "मिनिस्त्री टु द रिच," र रिफ्लेक्टिङ्ग क्राइस्ट, पृ॰ ३३७को "क्याप्टिभ मेड शो कन्सर्न फर नामान ।"

गरिब, विपिन्न र समाजबाट पिछडिएका मानिसहरू र धनी, सम्पन्न र शक्तिशाली मानिसहरूलाई देखाउनुभएको येशूको प्रेम एउटै थियो ।  उहाँ राजकुमारहरूको निम्ति र गरिब  र निम्नस्तरहरूको निम्ति मर्नुभएको थियो ।  अत्यन्तै प्रभावकारी ढँगमा ती मानिसहरूको हृदयमा पस्नु उहाँलाई थाहा थियो।  उहाँले हामीलाई यो चेतावनी दिनुभएको थियो, "सियोको आँखाबाट उँट (वा हात्ती)  पस्न सजिलो हुन्छ तर धनी मानिस परमेश्वरको राज्यमा पस्न सजिलो छैन ।"   मर्कूस १०:२५ । शक्तिशाली, अधिकारवाला र धनी मानिसहरूकहाँ येशूको सुसमाचार लिएर जान हामीलाई चुनौती दिएको छ । अरूहरूलाई  जतिकै मुक्ति तिनीहरूलाई पनि आवश्यकता छ ।  तर दुर्भाग्यवस धन सम्पत्तिले सुरक्षा ल्याउँछ भन्ने विश्‍वासले गर्दा तिनीहरूलाई अमर जीवन वा मुक्तिको बारेमा चासो देखाएको हुँदैन ।

"वेवास्ता गरिएका गरिबहरूप्रति हाम्रो कर्तव्यको बारेमा धेरै भनिएको छ; तर वेवास्ता गरिएका धनी वर्गप्रति पनि हाम्रो ध्यान जानु जरुरी छैन र? कतिपय मानिसहरूले त्यस वर्गकहाँ पुग्नु नैराश्य जनक भएको ठान्दछन्... चेतावनी नपाएर हजारौँ धनी मानिसहरू चिहानमा गएका छन् । तर तिनीहरूले परमेश्वरमाथिको विश्‍वास नदेखाएतापनि तिनीहरूको आत्मिक जीवन भारिभएर देहान्त भएका हुन्छन् ।"-एलेन जी॰ ह्वाइट, द मिनिस्त्री अभ हिलिङ्ग, पृ॰ २१० ।

**चिन्तनमनन**:

`धनी र  गरिबको सेवा गर्न  येशूले जातभात, धर्म, वर्ग, लिङ्ग, देशीविदेशीहरूको बीचमा भएको पर्खाललाई भत्काउनुभएको थियो।  हाम्रो समाजमा धनी र गरिबको बीचमा भएको अन्तरलाई हामी एडभेन्टिस्टले कसरी सम्बोधन गर्ने?`

`येशूले यो भन्नुभएको थियो: "काँढ़ाहरूमा छरिएको चाहिँ त्‍यो हो, जसले वचन सुन्‍छ, तर यस संसारको फिक्री र धन-सम्‍पत्तिको छलले वचनलाई बाधा दिन्‍छ, र त्‍यो फल नदिने हुन्छ।" मत्ती १३:२२)। येशूले भन्नुभएको "धनसम्पत्तिको छल"को तात्पर्य के हो? धनबाट धोका पाउन हामी धनी हुन नै किन आवश्यक छैन?`

`सत्यलाई थाहा पायो भन्दैमा मुक्ति पाइन्दैन भन्ने तर्कलाई तपाईँले के भन्नुहुन्छ? सत्य थाहा पाउनु र त्यसको अनुसरण गर्नुको बीचमा निर्णायक भिन्नता हामीले किन पाउनुपर्दछ? सत्यलाई थाहा  पाएरमात्रै मुक्तिपाइन्दैन भने मुक्ति कसरी पाइन्छ त?`

`जाखियासले येशूलाई ग्रहण गरे तर धनी युवा  शासकले उहाँलाई ग्रहण नगेरेको अरू के के कारणहरू हुन सक्छ?`