---
title:  परमेश्‍वरको लक्ष्यको अन्त्य
date:   23/12/2023
---

### यस अध्यायका मूल पदहरू
प्रकाश १:१-७; १ पत्रुस २:९; प्रकाश १४:६-१२; लूका ११:२३; १ तिमोथी २:४ र   प्रकाश २१:१-४।

> <p>यस अध्यायको मूल सार पद</p>
>  "यी सबै कुराहरू यसरी पग्‍लन्‍छन्‌ भन्‍ने जानेर पवित्रता र भक्तिको जीवनमा तिमीहरू कस्‍ता किसिमका मानिस हुनुपर्छ? तिमीहरू परमेश्‍वरको दिन प्रतीक्षा गर्दछौ, र त्‍यस दिनलाई नजिक ल्‍याउन चाहन्‍छौ, जुन दिन आकाशहरू जलेर भस्‍म हुनेछन्‌, र तत्त्वहरू आगोको रापमा पग्‍लनेछन्‌। तर उहाँको प्रतिज्ञाबमोजिम हामी नयाँ स्‍वर्ग र नयाँ पृथ्‍वीको बाटो हेर्छौं, जसमा धार्मिकताले वास गर्छ।" २ पत्रुस ३:११-१३।

प्रकाशको पुस्तक युगको अन्तको दृश्य वा चित्रणहरूले भरिएको छ।  यस पुस्तकको मूख्य केन्द्रविन्दु ख्रीष्ट र सैतानको बीचमा भएको र भइरहेको महासंग्राम हो। यथार्थमा सैतानले कानुनीरूपमा यस पृथ्वीमाथिको आधिपत्य गुमाइसकेको छ। अब  परमेश्वरप्रति बफादार रहनेहरूलाई खतम गर्न उसले भरमग्दुर प्रयास गरिरहेको छ। येशूको दोस्रो आगमनमा परमेश्वरप्रति बफादार रहनेहरूलाई उद्धार गर्ने योजनालाई निर्णायत्मक र स्पष्टरूपमा प्रकाशको पुस्तकले चित्रण गर्दछ। आदमको पतनदेखि उहाँ नआउञ्‍जेल सुतिरहेका र बाँचिरहेका धर्मी जनहरूलाई उहाँले स्वर्गमा लानुहुनेछ। अग्नि कुण्डमा सैतान र दुष्टहरूलाई सदाको निम्ति जलाएर तिनीहरूको अस्तित्व बिलाइनेछ भनेर यही पुस्तकमा ठोकुवा गरेको छ। नयाँ पृथ्वी सृष्टि गरि येशूले आफ्नो अनन्तको राज्य स्थापना गर्नेछ भनेर पनि प्रकाशको पुस्तकले चित्रण गर्दछ।

प्रकाशको पुस्तकका विद्यार्थीहरूले पहिलो शताब्दीदेखि अन्तिम युगसम्म घटेका र घट्ने घट्नाहरूलाई अत्यन्तै चासो देखाउँदै केलाएर अध्ययन गर्दछन्। प्रकाशको पुस्तकको भविष्यवाणीमा उल्लेख गरेका चिन्हहरू र घट्नाहरू तिनीहरूको अध्ययनको विषयबस्तु हो। प्रकाशको पुस्तकको यसरी अध्ययन गर्नु उचित नै छ।

यद्यपि, प्रकाशको पुस्तक मिसिनेरी वा सुसमाचार सुनाउनले लक्ष्य बोकेको पुस्तक हो भनेर हामी यस अध्ययनको अन्तिम अध्यायमा हेर्नेछौँ। हाम्रो परमेश्वर नै मिसिनेरी परमेश्वर हो र हामी पनि मिशिनेरी चर्च हुन  उहाँले आह्वान गरिरहनुभएको छ। यस संसारमा बर्तमान समय सापेक्षित सत्यलाई घोषणा गर्ने हाम्रो लक्ष्य युगको अन्तसम्म कायमै हुनेछ।  यस संसारमा जन्मेको प्रत्येक व्यक्तिले परमेश्वरसँग उभिने कि उहाँको बिपक्षमा उभिने निर्णय गर्ने अधिकार र अवसर पाउनु पर्छ भन्ने सेभेन्थ-डे एडभेन्टिस्टहरूले जिकिर गर्दछन्।