---
title:  लक्ष्यमा हिँडेको वा मिसनको सफलता
date:   27/12/2023
---

परमेश्वरको इज्जत राख्‍न, उहाँको लक्ष्य अनुसार चल्न, उहाँको महिमा गर्न र सबै मानिसहरूलाई उहाँकहाँ आकर्षित गर्न  वा उहाँप्रति लालायीत गर्ने   लक्ष्य वा मिसन बोकेका हामी सेभेन्थ-डे एडभेन्टिस्टहरूको सफलता के हो र? मत्तीमा उल्लेखित महान् आदेशलाई स्पष्टरूमा नबुझी अरू मानिसहरूलाई कन्भर्ट गर्न वा तिनीहरूको धर्म परिवर्तन जोशले गर्न हिँडेका लोकका इसाई वा लोकप्रिय इसाईहरूको उद्देश्य हाम्रो हो त? मानिसहरूलाई पानीमा चोपलेर वा बप्तिस्मा दिएर तिनीहरूलाई क्रिश्चियन बनाएँ भनेर गौरब बोक्ने पास्टरहरूको बिल्ला हामीले पनि लगाउनको लागि हो त? वा ठूला ठूला चर्चहरू भवनहरुको निर्माण गरेर हाम्रो चर्च सत्य चर्च हो भनेर फूर्ति देखाउँदै विश्वासीहरूको जनसंख्या बढाउने हाम्रो लक्ष्य हो त? प्रतिस्पर्धा गर्न विभिन्न संरचनाद्वारा मानिसहरूलाई हाम्रो चर्चितर तान्दा के हामी सफद्य भयौँ भनेर हुँकार गर्न सक्छौ र? हामीले विभिन्न संचार माध्यम जस्तै, इन्टरनेट, टेलिभिजन, रेडियो आदि प्रयोग गरेर द्रुतगतिमा यस संसारमा रहेका प्रत्येक जाति र मानिसकहाँ पुग्न सक्नु नै के हाम्रो सफलता हो त? हो, सुसमाचार सुनाउन ती सबै थोक प्रयोग गर्नपर्छ जुन असल हो, तर हामीले कोरन्थीमा रहेका विश्वासी समूदायलाई पावलले सम्बोधन गरेको वचन याद गर्नु जरुरी छ: "भाइ हो,  तिमीहरूसँग बोल्‍दा आत्‍मिक जनहरूसँग बोलेजस्‍तै म बोल्‍न सकिनँ, तर सांसारिक मानिस, ख्रीष्‍टमा दूधे बालकसँग बोलेजस्‍तै म बोल्‍न सकें। मैले तिमीहरूलाई दूध खुवाएँ, खँदिलो पदार्थ होइन, किनकि तिमीहरू त्‍यसको निम्‍ति तयार थिएनौ, अनि अझ पनि छैनौ। तिमीहरू अझै सांसारिक नै छौ। किनकि जब तिमीहरूका बीचमा डाह र कलह छ, त के तिमीहरू सांसारिक चालमा चल्‍ने साधारण मानिसजस्‍ता भएनौ र? किनकि एउटाले “पावलको” र अर्काले “मचाहिँ अपोल्‍लोसको” भन्‍छ भने, सांसारिक मानिसजस्‍ता भएनौ र?

अपोल्‍लोस के हो? पावल के हो? प्रभुले हरेकलाई खटाउनुभएअनुसार सेवकहरू मात्र हुन्‌, जसद्वारा तिमीहरूले विश्‍वास गर्‍यौ। मैले रोपें, अपोल्‍लोसले पानी हाले, तर परमेश्‍वरले नै बढ़ाउनुभयो। यसकारण रोप्‍ने केही होइन, न पानी हाल्‍ने केही हो, तर परमेश्‍वर मात्र, जसले वृद्धि दिनुहुन्‍छ। रोप्‍ने र पानी हाल्‍ने एकै समान हुन्‌। हरेकले आफ्‍ना-आफ्‍नै मेहनतअनुसार आफ्‍नो ज्‍याला पाउनेछ। किनकि हामी परमेश्‍वरका सहकर्मी हौं, तिमीहरूचाहिँ परमेश्‍वरका खेत हौ, परमेश्‍वरका भवन हौ।" १ कोरन्थी ३:१-९। अर्को शब्दहरूमा बोल्ने हो भने हाम्रो फोकस वा कामको केन्द्रबिन्दु प्रक्रियामा हुनुपर्छ भने परमेश्वरको केन्द्रबिन्दु वृद्धि वा मानिसहरूलाई उहाँतिर तान्नु हो।

`यस संसारमा परमेश्वरबाट टाढा रहेका प्रत्येक जाति, कुल, भाषाका मानिसहरूलाई मुक्ति दिनु उहाँको लक्ष्य हो भनेर हामीले पढ्यौँ।  तिनीहरुलाई येशूको बफादारी अनुयायी वा भक्तहरू बनाएर तिनीहरूलाई उहाँको लक्ष्यमा समावेश गर्नु उहाँकै अभिप्राय हो भनेर पनि हामीले नियाल्यौँ। देहायका पदहरू पढ्नुहोस्। जब कोही म क्रिश्चियन हुँ र येशूको चेला हुँ भनेर कसैले दावी गर्न आँट छ भने उसको चरित्र, लक्ष्य, व्यवहार र मिजास कस्तो हुनैपर्छ भनेर देहायका पदहरूले हामीलाई कसरी सिकाउँछ, नत्र त्यो दावी केवल खोक्रो दावी भएको प्रमाण भइरहेको हुन्छ। हेर्नुहोस्, २ कोरन्थी ११:२; यशैया ३०:२१, २२; यूहन्ना १०:२७; यूहन्ना १६:१२-१५; २ थेस्सोलिनिकी २:५-१२; हिब्रू ३:१२-१४; १ यूहन्ना १:८-९; प्रकाश ७:१३-१४ र प्रकश १९:८।`

येशूका चेलाहरू शुद्ध र खोतरिहत थिए। तिनीहरू शुद्ध र निर्मल येशूरूपि दुलाहासँग विवाह गर्न मग्नी (बप्तिस्मा)पछि बफादार रहेका थिए।  तिनीहरू उहाँको पछिपछि लागेका थिए। पवित्र आत्माको सुरिलो आवाजको अगुवाइमा तिनीहरू चलेका थिए।  यदि हामी त्यस प्रवृत्तिमा चल्न सक्यौँ भने हामी पनि उहाँको लक्ष्यमा समावेश हुन सक्छौँ र अरूहरूको निम्ति मिशिनेरी भएर सेवा गर्न तत्पर हुनेछौँ। येशूका ती चेलाहरूमा कुनै धोखाबाजी र एक आपसमा गेम खेल्दैने। तिनीहरू एक आपसमा विश्वास गरेर चल्दथे, येशूप्रतिको आस्थामा तिनीहरू अडिग थिए। तिनीहरूभन्दा जान्ने र धेरै पढेलेखेका तथा लोकप्रिय धर्मगुरु वा शिक्षकहरुको गलत शिक्षामा तिनीहरू बहकिएका थिएनन्। तिनीहरू नैतिकवान थिए र परमेश्वरका आज्ञाहरू अनुसार चलेकोले तिनीहरूमा कुनै अनैतिकता थिएन। आफूहरू येशूको पछि लागेकोले अरूहरूभन्दा उच्च, ठूलो वा धर्मात्मा भनेर देखाएका थिएन। आफूहरू शिद्ध नभएको वा दोष नभएको र सबै कुरा जान्ने भनेर तिनीहरूले दावी गर्दैनथे। अरूहरूलाई जस्तै तिनीहरूलाई पनि प्रभुको शुद्ध गर्ने अनुग्रह र दयाको आवश्यक भएको तिनीहरूले महसुस गरेका थिए। यी कुराहरूलाई मध्य नजरमा राखेर र बुझेर अरू विश्वासीहरूले तिनीहरूलाई सिकाए र सच्याए ती ग्रहण गर्न आफ्ना  दिमागहरू खुला राखेका थिए। यदि यस खालको चेलापन हामीमा भइयो भने हाम्रो लक्ष्यले पनि सफलता मिल्नेछ।

`"एउटै पतिकी पवित्र दुलही (२ कोरन्थी ११:२) भनेर पावलले सम्बोधन गर्नुको अर्थ के हो? हामी पापी भएर परमेश्वर र येशूका पवित्र दुलही हुँदै अरूहरूलाई पनि पवित्र दुलही हुन कसरी ‍औँल्याउने?`