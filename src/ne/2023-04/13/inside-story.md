---
title:  कथा
date:   29/12/2023
---

### निमन्त्रणा दिनुको महत्त्व

सुजाना

घाना

पश्चिम अफ्रिकाको घाना देशको एउटा सार्वजनिक विश्‍वविद्यालयको चर्चमा सयौँ विद्यार्थीहरू कोचिएर बसेका थिए। त्यहाँ पास्टरले प्रवचन दिएका थिए। प्रवचनको कार्यक्रम सकेपछि पास्टरले चर्चमा सुनिरहेका विद्यार्थीहरूलाई एउटा आह्वान गरे। त्यस समय एडेभन्टिस्ट मिसनको कर्मचारी चर्चमा आएका थिए। येशूलाई आफ्नो हृदय कसरी सुम्पे भन्ने कसैको गवाही छ भने चर्चको कार्यक्रम पछि त्यस कर्मचारीलाई सुनाउन चर्चमै बसिरहनु भनेर उक्त पास्टरले स्रोताहरूलाई सुनाए। त्यहाँ धेरै जना विद्यार्थीहरू आफ्ना कथाहरू सुनाउन चर्चमा बसिरहे।

ती विद्यार्थीहरूमा एक जना २२ वर्षकी सुजाना नाउँ गरेकी विद्यार्थी थिइन्। विश्‍वविद्यालयमा एडभेन्टिस्ट साथीले गर्दा आफ्नो हृदय येशूलाई केही महिना अघि सुम्पेको खुशी भएर सुनाइन्। अनि अझ आफ्नो कथाको विवरण बताउन अनुरोध गर्दा आफ्नो खास कथा दुई वर्ष अघि सुरु भएको उनले सुनाइन्। त्यो कथा उनको गाउँमा नै दुई वर्ष अघि सुरु भएको थियो।

जब उनी छुट्टीमा आफ्नो घरमा थिइन् उनको भाउजुले उनलाई सेभेन्थ÷डे एडभेन्टिस्ट चर्चमा आउन निमन्त्रणा गरेकी थिइन्। त्यसबेला चर्चमा बालसमर्पणको कार्यक्रम थियो। उनकी भाउजु जसको नाउँ कम्फोर्ट थियो, उनको परिवारमा केवल उनी मात्रै सेभेन्थ÷डे एडभेन्टिस्ट थिइन्। उनको भर्खर जन्मेको राइचियस नाउँ गरेको बालकलाई परमेश्वरमा समर्पण गर्न चाहेकी थिइन्। सुजानाले एडभेन्टिस्ट चर्चमा कहिल्यै पनि गएकी थिइनन्। उनले आफ्नी भाउजुसँग जान मञ्‍जुर गरिन्। चर्चमा भएको कार्यक्रमले उनी प्रेरित भइन्। त्यहाँ गाउने गीत र सङ्गित उनलाई धेरै मन पर्‍यो। एडभेन्टिस्ट चर्चमा फेरि फर्किन चाहिन् तर भाउजुले उनलाई चर्चमा जान फेरि बोलाइनन्। तर विश्‍वविद्यालयमा एक जना लिडिया नाउँ गरेकी एडभेन्टिस्ट साथीसँग मित्रता गाँसिन्।

केही समयपछि लिडियाले सुजानालाई ३० जना एडभेन्टिस्ट विद्यार्थीहरूको प्रार्थना सभामा भाग लिन अनुरोध गरिन्। विद्यार्थीहरूले हृदय खोलेर भजन गाए र प्रार्थना गरे। एक जना विद्यार्थीले येशूको बारेमा प्रवचन दियो। सुजाना प्रार्थना सभा मनपराइन्। लिडियाले उनलाई फेरि प्रार्थना सभामा भाग लिन अनुरोध गरिन्। अनि समय बित्दै जाँदा सुजानाले नियमित रूपमा विद्यार्थीहरूसँग परमेश्वरको आराधना गर्न थालिन्।

एक दिन लिडियाले उनलाई भने, "हामी सुसमाचार सुनाउन जानेछौँ, के तिमी पनि हामीसँग आउँछ्यौ?" सेमिस्टर परीक्षाको बिचमा हुने छोटो छुट्टीमा २० किलोमिटर रहेको सहरमा गएर ढोका ढोकामा जाने कार्यक्रम तिनीहरूले बनाएका थिए। त्यसबेला सार्वजनिक सुसमाचारीय कार्यक्रम त्यस सहरमा हुन गइरहेको थियो। विद्यार्थीहरूले सहरका मानिसहरूलाई त्यस कार्यक्रममा सरिक हुन निमन्त्रणा गर्ने योजना थियो। त्यस सुसमाचारीय कार्यक्रममा पास्टरले प्रचार गर्ने भएको थियो। सुजानाले आफू पनि जान सहमति जनाइन्। उनी २५ जना एडभेन्टिस्ट विद्यार्थीहरूको साथमा बिहान घर घरमा गएर सुसमाचारीय कार्यक्रममा भाग लिन मानिसहरूलाई निम्तो दिए। सुसमाचारीय कार्यक्रम बेलुकी भएको थियो। त्यस बेलुका ५० जनाभन्दा बढी मानिसहरू आएका थिए।

सुसमाचारको सुरुमा लिडियाले सुजानालाई बप्‍तिस्मा लिने कि भनेर सोधेकी थिइन्। "हुन्छ," भनेर उनले जवाफ दिएकी थिइन्।

जब प्रत्येक रात प्रचारकले प्रचार गरे तब सुजानाको हृदयमा बप्तिस्मा लिने इच्छा बढ्न थालेको थियो। जब प्रचारकले हप्‍ताको सातौँ दिन साबथको बारेमा प्रवचन दिए तब त्यसप्रति सुजाना विशेष गरेर आकर्षित भएकी थिइन्। प्रचारकले बाइबल अनुसार प्रचार गरिरहेका उनले थाहा पाइन्। सङ्गित र गीतहरू उनलाई मन परेको थियो। आफू के गर्ने भनेर उनले सोचिसकेकी थिइन्। तर बप्‍तिस्माको निम्ति आह्वान गर्ला कि भनेर उनले आशा गरिन्।

सुसमाचारीय कार्यक्रमको अन्तमा लिडियाले उनलाई सोधिन्, "के तिमी बप्‍तिस्मा लिन चाहन्छौ?" आफू बप्‍तिस्मा लिने चाहना व्यक्त गरिन्। सुजानासाथै २० जनाले बप्‍तिस्मा लिएका थिए। जब सुजाना पानीबाट निस्के तब लिडिया खुशीको सिमा रहेको थिएन। उनले सुजानालाई न्यानो अङ्कमाल गरिन्।

सुसमाचारीय कार्यक्रम पछि सुजाना आफ्नो घरमा फर्के र आफ्नी भाउजु कम्फोर्टलाई आफूले बप्‍तिस्मा लिएको सुनाइन्। परिवारमा आफूमात्र एडभेन्टिस्ट नभएको थाहा पाएर भाउजु धेरै खुशी भइन्।

सुजानाले आफ्नो हृदय येशूलाई किन सुम्पिन् त? पवित्र आत्माले उनलाई घचघच्याइरहेकोमा कुनै शङ्का छैन। तर चर्चमा जाने सरल आमन्त्रणले प्रभुप्रति आकर्षित हुने प्रक्रिया सुरु भएको थियो।

"जब म एडभेन्टिस्ट चर्चमा पहिलो पल्ट गएँ तब तिनीहरूले गरेका आराधना कार्यक्रमप्रति म आकर्षित भएको थिएँ। तर मलाई चर्चमा जान फेरि बोलाइएको थिएन। त्यसकारण, म गइँन। तर मलाई अर्को आमन्त्रणको निम्ति पर्खिरहेको थिएँ। अनि विश्‍वविद्यालयमा लिडियाले मलाई आमन्त्रण गरिन्, त्यसको फलस्वरुप आज म एडभेन्टिस्ट भएकी छु," खुशी भएर सुजानाले बताइन्।

÷आन्ड्र्यु मेकचेस्नी