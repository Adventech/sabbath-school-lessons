---
title:  'प्रकाशको पुस्तक: यस संसारमा परमेश्वरको अन्तिम योजना वा लक्ष्य'
date:   24/12/2023
---

प्रकाशको पुस्तकको सुरुमा नै यो पुस्तक  परमेश्वरको लक्ष्य वा योजनालाई केन्द्रित गरेको छ भनेर पाठकलाई बुझाउन कोशिश गरेको पाइन्छ।

अन्तिम युगमा परमेश्वरको लक्ष्यलाई प्रकाशको पुस्तकले खुलासा गरेको प्रमाण हामी कुन कुन तरिकाहरूले हेर्न सक्छौँ? हेर्नुहोस,  प्रकाश १:१-७ "येशू ख्रीष्‍टको प्रकाश, जो परमेश्‍वरले चाँड़ै हुन आउने कुराहरू आफ्‍ना सेवकहरूलाई देखाउन उहाँलाई दिनुभयो। उहाँले आफ्‍नो दूत पठाउनुभएर यो कुरा आफ्‍नो सेवक यूहन्‍नालाई प्रकट गरिदिनुभयो। यूहन्‍नाले देखेका सबै कुराहरूको, अर्थात्‌ परमेश्‍वरको वचन र येशू ख्रीष्‍टको साक्षीको गवाही दिए। त्‍यो धन्‍य हो, जसले अगमवाणीका यी वचनहरू उच्‍च स्‍वरले पाठ गर्दछ, र धन्‍य हुन्‌ तिनीहरू, जसले सुन्‍दछन्‌ र त्‍यहाँ लेखिएका कुरा पालन गर्दछन्‌, किनकि समय नजिक छ।

यूहन्‍नाबाट एशियामा भएका सात वटा मण्‍डलीहरूलाई: उहाँबाट तिमीहरूलाई अनुग्रह र शान्‍ति, जो हुनुहुन्‍छ, जो हुनुहुन्‍थ्‍यो, जो आउनुहुनेछ, र उहाँको सिंहासन अगि रहनुहुने सात आत्‍माबाट, विश्‍वासयोग्‍य साक्षी येशू ख्रीष्‍टदेखि, मृतकबाट प्रथम जीवित हुनुभएको, तथा पृथ्‍वीका राजाहरूका शासकको तर्फबाट। हामीलाई प्रेम गर्नुहुने र आफ्‍नो रगतले हामीलाई हाम्रा पापबाट स्‍वतन्‍त्र पार्नुहुनेलाई, हामीलाई एउटा राज्‍य, उहाँका पिता र परमेश्‍वरका पूजाहारीहरू तुल्‍याउनुहुने, उहाँलाई महिमा र पराक्रम सदासर्वदा होस्‌। आमेन। हेर, उहाँ बादलहरूसाथ आउँदैहुनुहुन्‍छ, र हरेक आँखाले उहाँलाई देख्‍नेछ। तिनीहरूले पनि, जसले उहाँलाई घोचे, र पृथ्‍वीका सबै कुलहरूले उहाँको कारण विलाप गर्नेछन्‌। यसै होस्‌। आमेन।"

प्रकाशको पुस्तकको पहिलो अध्यायका पहिला केही पदहरूले येशू नै प्रकाशको पुस्तकको स्रोत र केन्द्रबिन्दु हुनुहुन्छ भनेर देखाउँदछ। मानव प्राणीलाई मुक्ति दिन त्रीएक परमेश्वर एक भएर काम गरिरहनुभएको छ भन्ने आभास् प्रकाश १:४-५ले दिन्छ। पिता अनन्तको हुनुहुन्छ जो थिए, हुनुहुन्छ, र आउने हुनुहुन्छ। प्रथम् शताव्दीमा प्रभावकारी रूपमा सक्रिय हुने पवित्र आत्मालाई नाउँ किटेर नै सम्बोधन गरिएको छ। अनि यूहन्नाले येशू ख्रीष्टको गरिमामय प्रतिष्ठालाई यसरी वर्णन गर्दछन्: विश्वास योग्य साझी, मृतकबाट पहिलो जीवित र कानुनीरूपमा यस पृथ्वी ग्रहको स्वामी। सैतानले यस पृथ्वीमा उनको राज्य स्थापना गर्न प्रयास गरेको थियो, तर त्यो भ्रष्ट भएको छ। सैतानमाथि परमेश्वरको विजय भएपछि हाम्रो दोष, पाप र लज्जालाई पखाल्न सृष्टिकर्ता आफैले रगत बगाउनुभएको थियो।

`मुक्ति पाएकाहरूलाई जुन किसिमले सम्बोधन देहायका पदहरूमा गरिएको छ त्यसको अर्थ के हो? हेर्नुहोस् १ पत्रुस २:९।`

परमेश्वरको लक्ष्य अन्त्य हुन लाग्यो भनेर मानिसहरूलाई सुरक्षीत ठाउँमा घिसारेर लाने होइन। परमेश्वरको मुक्तिले मानिसलाई नयाँ र सम्माननीय स्थितिमा राख्‍नु हो। मानिस परमेश्वरको स्वरूप भएकोले हामीमा हुनुपर्ने उहाँको स्वरूपलाई पुनर्स्थापना गर्ने हो। मुक्ति पाएकाहरू राजकीय खान्दान हुन्छन् किनभने जगतको परमेश्वर येशूको रगतद्वारा हामी एउटै रगतका सन्तान हुन पुगेका छौँ। अब हामी राजकीय परिवारका सदस्यहरू भएकोले अरू मानिसहरूले पनि मुक्ति पाउन् भन्ने लक्ष्य लिएर परमेश्वरको लक्ष्य वा मिसनमा समावेश हुन्छौँ। यसले गर्दा हामी पुजारीहरू हुन सक्छौँ! हामी परमेश्वर र उद्धार नपाएका मानिसहरूको वीचमा पुजारी भएर खडा हुन्छौँ।  ख्रीष्टले चर्चलाई उहाँको राज्य भनेर राज्यको संरचना खडा गर्नुभएको छ र यसको प्रत्येक सदस्य पुजारी हो। परमेश्वरको राज्यको सदस्य हुनुभनेको पुजारी हुनु हो।

प्रकाश १:७ मा हामीले सुनाउनुपर्ने मिसन वा लक्ष्यको अत्यावश्यकता उल्लेख गरिएको छ। येशू आउँदै हुनुहुन्छ। उहाँलाई विश्वास नगरेकोले राष्ट्र राष्ट्रका मानिसहरू बिलाप गर्नेछन्। उहाँबाट टाढिएकाहरू उहाँतिर आउन् भन्ने परमेश्वरको हार्दिक कामना छ। त्यसकारण, मानव प्राणीको निम्ति लक्ष्य वा मिसन बोकेर प्रकाशको पुस्तक सुरु गरिन्छ।

`हामी केवल परमेश्वरले सृष्टिमात्र गर्नुभएन हामीलाई उहाँले मुक्ति पनि दिनुभएको छ। त्यो मुक्तिको निम्ति परमेश्वरले अनमोल मोल तिर्नुभएको थियो। हाम्रो वर्तमान परिस्थिति जे भएतापनि त्यस महान् सत्यले हामीलाई किन आशा प्रदान गर्दछ?`