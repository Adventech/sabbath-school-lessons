---
title:  लक्ष्य वा मिसन सम्पन्न
date:   28/12/2023
---

`देहायका पदहरूमा वर्णन गरिएको दृश्य के हो? हेर्नुहोस्: प्रकाश २१:१-६ र प्रकाश २१:२२;२२:५।`

नयाँ पृथ्वी कस्तो रमणीय स्वर्गस्थान हुने होला! पाप र मृत्यु सदाको निम्ति बिलाउनेछ। सैतान र उसका दुष्ट फौज वा मतियारहरू सदाको निम्त नाश हुनेछन्। हाम्रा  प्रिय मुक्तिदातालाई भेट्नेछौँ र हामी हाम्रा प्रिय जनहरूसँग पुनर्मिलन हुनेछौँ।  नयाँ पृथ्वी प्रत्येक जाति  र भाषाका मानिसहरूको प्रतिनिधित्वले भरिनेछ।

सेभेन्थ-डे एडभेन्टिस्टको उच्च निकाय जनरल कन्फरेन्स मिसन बोर्डले ग्लोबल मिसनको नीति बनाएको छ। विभिन्न समूहका मानिसहरूकहाँ कसरी पुग्ने भनेर त्यस नीतिले निर्धारण गर्दछ। त्यस नीतिमा पुग्न सक्ने र पुग्न नसक्ने मानिसहरूकहाँ कसरी पुग्ने भनेर उल्लेख गरेको छ। "पुग्न सक्ने वा पुगेका समूह" भन्दा ती मानिसहरू छन् जोसँग प्रशस्त सदस्य र स्रोतहरू छन् जसले कसैको सहायताबिना प्रभावकारी रूपमा सुसमाचारीय काम गर्न सक्दछ। तिनीहरूमा आराधनाका सेवाहरु हुन्छ, प्रशस्ता बाइबल हुन्छ। तिनीहरूले बुझ्ने भाषामा इसाई साहित्य सामग्री हुन्छ र त्यस समूहमा आवश्यकमात्रामा चर्चका अगुवाहरू हुन्छन् जो प्रचार गर्न दोभाषेको प्रयोग गर्नु आवश्यकता हुँदैन।

"नपुग्ने मानिसहरूको समूह" भन्दा सुसमाचारीय काम गर्न आवश्यक स्थानीय एडेन्टिस्ट विश्वासी र अगुवाहरू हुँदैन र प्रभावकारीरूपमा सुसमाचरीय काम गर्न पर्याप्त मानिसहरू हुँदैन र स्रोत पनि हुँदैन। तिनीहरूलाई वाह्य सहयोगको आवश्कता पर्दछ।

प्रत्येक स्थानीय चर्च र चर्चका उच्च निकायले कुन समूहमा कसरी पुग्ने भन्ने निर्णय गर्नुपर्दछ।  विभिन्न समूहका मानिसहरूलाई साथी बनाएर परमेश्वरको भक्त बनाउने उहाँकै लक्ष्य अनुसार काम गर्ने समय अहिले नै हो। येशूको सिघ्र आगमनको निम्ति हामी पनि तयार हौँ र अरूहरूलाई पनि तयार पारौँ।  हामी विभिन्न भाषाभाषी, जाति, वर्ग, देश र विदेशका मानिसहरूसँग रमाउँदै नयाँ स्वर्ग र पृथ्वीमा बसोबास गर्ने लक्ष्य लिएर अघि बढौँ। त्यस ठाउँमा हामी रहनेछौँ भनेर प्रभुले प्रतिज्ञा गर्नुभएको छ।

`चुनौती: येशूको आगमन कसरी छिटो गर्ने? सुसमाचार सुनाउने बिउ के तपाईँले रोपी रहनुभएको छ? नयाँ विश्वासीहरूलाई मलजल दिएर येशूको निम्ति बफादारी बनाउने भूमिका के तपाईँले खेलिरहनुभएको छ? तपाईँले दैनिक प्रार्थना गरेका मानिसहरूलाई नयाँ पृथ्वीका बारेमा सुनाउने अवसरको निम्ति प्रार्थना गर्नुहोस्।`

`चुनौतीको निरन्तरता: तपाईँका केही साथीहरू येशूलाई ग्रहण गर्न तयार होलान्। तिनीहरू चर्चमा सरिक हुन वा विश्वासीहरूको समूहमा भाग लिन पनि तयार होलान्। तपाईँ आफै चर्चमा पहिलो पल्ट जाँदा कस्तो अनुभव भएको थियो सो याद गर्नुहोस्। नयाँ साथी चर्चमा आउँदा उसको अनुभव कस्तो होला?  तपाईँको स्थानीय चर्चले नयाँ विश्वासीलाई स्वागत गर्न तयार गर्दै उसलाई सिकाउन के तयार हुनुहुन्छ? भएको चर्च होइन तर के तपाईँ आफ्नै विश्वासीहरूको समूह खडा गर्न तयार हुनुभएको छ? चर्चका अगुवाहरूसँग मिलेर हातेमालो गर्दै परमेश्वरको लक्ष्यमा सरिक हुने रणनीति बनाउनुहोस्। जोरतोरले र जोशले चर्चका विश्वासी र अगुवाहरूसँग मिले परमेश्वरका नयाँ जनहरू खडा गर्न कतिवद्ध हुनुहोस्।`