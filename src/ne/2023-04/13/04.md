---
title:  अन्तिम सङ्कट
date:   26/12/2023
---

येशूले उहाँका चेला र हामीहरूलाई यो आदेश दिनुभएको छ: "यसकारण जाओ, र सबै देशका जातिहरूलाई चेला बनाओ, पिता र पुत्र र पवित्र आत्‍माको नाउँमा तिनीहरूलाई बप्‍तिस्‍मा देओ, मैले तिमीहरूलाई आज्ञा गरेका सबै कुरा पालन गर्न तिनीहरूलाई सिकाओ। हेर, म युगको अन्‍त्‍यसम्‍म सधैँ तिमीहरूका साथमा छु। आमेन।” मत्ती २८:१९-२०।  यो महान् आदेश हो। यसमा तीन स्वर्गदूतहरूका सन्देश समावेश भएको छ भने पनि हुन्छ किनकि त्यसमा पनि प्रत्येक राष्ट्र, जाति, भाषा र मानिसहरूलाई सन्देश सुनाउ भनेर लेखिएको छ। प्रकाश १४:६। यो नै महान् आदेशमा व्यक्त गरिएको समय सापेक्षित  वा वर्तमान सत्य हो। २ पत्रुस १:१२।

`विभिन्न समूहका मानिसहरूप्रति परमेश्वरको सरोकार किन छ? हेर्नुहोस् १ यूहन्ना ४:५-१२; २ पत्रुस ३:९; १ तिमोथी २:४-७ र उत्पत्ति १२:१-३।`

ख्रीष्टको प्रेम समस्त मानव प्राणीको निम्ति हो। उहाँले कुनै वर्ग र समूहलाई अलग गर्नुहुन्न। कतिपय इसाईहरूले केवल भाग्यमा लेखेकाहरुका निम्तिमात्र मर्नुभएको हो भनेर सिकाउँदछन् तर त्यसको विपरित बाइबलले सिकाउँदछ कि येशू समस्त मानव प्राणीको निम्ति मर्नुभएको हो।  उहाँले धर्म, जाति, वर्ण, रङ्ग, स्त्री, पुरुष र राष्ट्रियता आदिको नाउँमा कसैको पनि भेद राख्नुहुन्न।  तपाईँको निम्ति उहाँको मृत्युलाई कसरी जवाफ दिनुहुन्छ, त्यसको आत्मनिर्णयको अधिकार तपाईलाई नै सुम्पिएको छ।

जब येशू फर्किनुहुन्छ तब त्यसबेला केवल दुई समूहमात्र हुनेछन्:  प्रकाश १३ र १७ अनुसार सैतानको मातहतमा रहेका विभिन्न धार्मिक, सामाजिक, र राजनैतिक खेमामा रहने मानिसहरू र जो येशूलाई पूर्ण समर्पित जीवन बिताएर परमेश्वरका आज्ञाहरू पालन गर्दछन्। प्रकाश १४:१२।

सृष्टिको सुरुदेखि नै परमेश्वरको अस्तित्वको बारेमा मानिसको सामु कुनै न कुनै रूपमा प्रमाणित गरेर देखाउनुभएको छ। उहाँका धार्मिक नीतिहरू र प्रेमको बारेमा मानिसलाई प्रकट भएको छ। रोमी १:१८-२१। त्यसकारण, युगको सुरुदेखि अन्तसम्म मानिसहरू परमेश्वरले दिनुभएको विवेक अनुसार उहाँसँग मिलेर बाँचिरहेको छ कि छैन भन्ने आधारमा न्याय गरिनेछ। तिनीहरूलाई तिनीहरूले कति बुझेको छ वा छैन भन्ने आधारमा होइन तर आफ्नो विवेकको अगुवाइमा चलेको छ कि छैन त्यसको आधारमा न्याय गरिनेछ। रोमी २:११-१६।

तर समयको अन्तमा आत्मनिर्णय वा विवेकको स्वतन्त्रतालाई भन्दा राजनैतिक, धार्मिक, सामाजिक र आर्थिक अधिकारलाई मान्नुपर्ने हुनेछ। सैतानको पक्षमा उभिन मानिसहरूलाई वाध्य गराउन खोज्नेछ। त्यसकारण,  सुसमाचार फैलाउनु अत्यावश्यक छ र सैतानको रणनीतिहरूको भन्दाफोर गर्नुपर्ने गम्भिर सन्देश जनसमक्ष पुर्‍याउनु आवश्यक छ। यो नै तीन स्वर्गदूतहरूका सन्देशहरू हुन् र हाम्रो लक्ष्य वा मिसन हो।

`तपाईको निम्ति येशू मर्नुभयो भन्ने धारणालाई सोच्नुहोस्। तपाईँले जे गर्नुभएतापनि वा तपाईँ जतिसुकै खराब भएतापनि क्रूसमा येशूको मृत्युको विकल्पबाट तपाईँले मुक्ति पाउन पर्याप्‍त छैन। यो सोच्नुहोस्।`