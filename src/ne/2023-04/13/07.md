---
title:  थप जानकारी
date:   29/12/2023
---

"परमेश्वरको निगाहामा संसारलाई पूर्णरूपमा फर्काउने उहाँको महान् मुक्तिको योजना हो । पापले गुमाएका सबै थोकहरू पुनर्स्थापित हुनेछ । मानिसमात्र होइन, पृथ्वीको भौगोलिक बनावटको पुन पुनर्स्थापना हुनेछ वा उद्धार गरिनेछ । परमेश्वरको आज्ञा पालन गर्नेहरूको निम्ति त्यो ठाउँ बसोबासको निम्ति सृजना गरिनेछ । यस पृथ्वीलाई सैतानले आफ्नो बनाउन सैतानले छ हजार वर्षदेखि प्रयास गरिरहेको छ।  जब येशू आउनुहुनेछ यस संसारको सृष्टिको सुरुवाटको लक्ष्य पूरा हुनेछ ।" र सर्वोच्‍चका पवित्र जनहरूले यो राज्‍य पाउनेछन्‌ र सदासर्वदाको लागि अधिकार गर्नेछन्‌– हो, सदासर्वदाको लागि’।" एलेन जी. ह्वाइट, पाट्रियार्क एण्ड प्रोफेटस, पृ. ३४२।

तर त्यो हुनुभन्दा अघि हामीले एउटा वास्तविकतालाई ध्यान दिनुपर्दछ । परमेश्वरको लक्ष्यमा समावेश हुने हाम्रो कर्तव्यबाट हामी पन्छिनुहुन्न । मानिसहरूलाई चेतावनी दिने काममा परमेश्वरसँग सहभागी हुनैपर्छ ।  परमेश्वरले उपलब्ध गराउनुभएको मुक्तिको योजनमा सहभागी भएर उहाँले प्रतिज्ञा गर्नुभएको पुनसृष्टिमा रहने कि नरहने भन्ने निर्णय सबैले गर्न पाउनुपर्दछ ।

"हाम्रो आस्था वा शिक्षादीक्षालाई थाहा नपाउनेहरूलाई सुनाउने धेरै कामदारहरू भएको म तिब्र चाहना गर्छु। तीन स्वर्गदूतहरूका सन्देश सुन्नेहरू धेरै ज्ञानको ज्योतिमा आएका छन्। तिनीहरूले संसारका सबै कुना काप्चाहरूमा तिनीहरूले सिकेका सन्देशहरू पुर्‍याउनुपर्दछ।  मैले गर्नुपर्ने मेरो भाग म गर्न चाहन्छु।  सत्यको ज्योति अरूहरूले पनि बोकोस् भन्ने सघाउन म चाहन्छु । परमेश्वरको निम्ति हातहतियार बोक्न हामीलाई उहाँले सहfयता गरुन् । सेभेन्थ-डे एडभेन्टिस्ट हुँ भन्ने सबै एक भएर संसारलाई चेतावनी दिने अन्तिम गम्भीर सन्देश सुनाउनु पर्दछ ।" एलेन जी. ह्वाइट, लेटरस् ३९०, १९०७ ( प्रकाशित नगरिएको) ।

परमेश्वरको लक्ष्यसँग सम्बधित विभिन्न विषयहरू यस अध्ययन पुस्तकमा हामीले हेर्‍यौँ । परमेश्वरसँग पुनर्स्थापित सम्बन्ध कस्तो रहनेरहेछ भनेर प्रकाशको पुस्तकबाट उतार्दै यस अध्यायलाई निश्कर्षमा ल्याएका छौँ।  तर हाम्रो लक्ष्यको पराकाष्टा भनेकै यस पृथ्वीको पुन:सृष्टि र हामीलाई परमेश्वरको स्वरुपमा फेरि ढाल्नेमा पुर्‍याउनु हो । पाप, सैतान, र उसका दुष्ट मतियारहरूको नाश पृथ्वीको इतिहासमा अत्यन्तै त्रासमय हुनेछ। तर त्यसभन्दा पारी परमेश्वरले हामीलाई लग्नुभएर पुनसंरचना गरिने पृथ्वीको प्रतिज्ञा दिएर हामी सबैलाई उत्साह प्रदान गरिएको छ ।

**चिन्तनमन**:

`अनन्तको सुसमाचार के हो? यो किन अनन्तको छ? हाम्रो लक्ष्य वा मिसनको जग नै त्यस अवधारणा किन आधारित हुनुपर्दछ?`

`अरू इसाईहरूले नसिकाए वा वास्ता नगरेका तीन स्वर्गदूतहरूको सन्देश हामीलेमात्र किन जोर गर्दछौँ? येशूलाई हेरे भइहाल्यो नी अरू शिक्षादीक्षा वा नकारात्मक चेतावनीका सन्देशहरूतिर किन ध्यान दिनुपर्छ र भनेर सिकाउने इसाईहरूलाई नै हामीले कसरी जवाफ दिने?`

`हाम्रो लक्ष्य वा मिसन के हो भनेर के हो भनेर बुझाउन के यस अध्ययन पुस्तकले तपाईँलाई सहयोग गरेको छ?  बप्तिस्मामा  सपथ खाएर सुसमाचारको विस्तारमा चर्चसँग सहभागी हुने प्रतिबद्धतालाई तपाईँले कसरी निरन्तरता दिने?`