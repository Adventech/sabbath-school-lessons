---
title:  तीन स्वर्गदूतका सन्देशहरू र मिसन वा लक्ष्य
date:   25/12/2023
---

ख्रीष्ट र सैतानको बीचमा भइरहेको महानसंग्रामको अत्यन्तै प्रभावकारी चित्रण सायद अत्यन्तै नाटकिय ढँगमा प्रकाश १२:१२मा गरिएको छ: "यसकारण हे स्‍वर्गमा रहनेहरू, तिमीहरू रमाओ। तर पृथ्‍वी र समुद्रलाई धिक्‍कार छ! किनभने आफ्‍नो समय अल्‍प छ भनी थाहा पाएर दियाबलस ठूलो क्रोधसाथ तिमीहरूकहाँ तल आएको छ।" कतिपय इसाईहरूले यस महासंग्रामको बारे चुपचाप लागेको बुझ्न गार्‍हो छ। यस विषयलाई पन्छाएर अरु विषयहरूमात्र इसाईहरूले किन ध्यान दिएको होला? यो विषय अन्तिम दिनको निर्णायक घट्ना हो।

प्रकाश १४:६-१२मा के चित्रण गरिएको छ सो पढ्नुहोस्। यहाँ गरिएको चित्रणमा हाम्रो लक्ष्य र सन्देश के हो भनेर बताउँछ? हेर्नुहोस्̦ "अनि अर्को स्‍वर्गदूतलाई मध्‍य आकाशमा उड़िरहेका मैले देखें। पृथ्‍वीमा रहने हरेक जाति, कुल, भाषा र मानिसलाई घोषणा गर्ने अनन्‍त सुसमाचार तिनीसँग थियो। तिनले चर्को सोरमा भने, “परमेश्‍वरसँग डराओ, र उहाँलाई महिमा देओ। किनकि उहाँका इन्‍साफको घड़ी आएको छ। स्‍वर्ग, पृथ्‍वी, समुद्र र पानीका मूलहरू बनाउनुहुनेलाई दण्‍डवत्‌ गर।” अनि एउटा अर्को स्‍वर्गदूत, अर्थात्‌ दोस्राचाहिँ यसो भन्‍दै पछिपछि लागे, “पतन भयो! जाति-जातिलाई आफ्‍नो व्‍यभिचारका क्रोधको मद्य पिउन लाउने महान्‌ बेबिलोनको पतन भयो।” त्‍यसपछि तेस्रा स्‍वर्गदूत चर्को सोरले यसो भन्‍दै तिनीहरूका पछि आए, “यदि कुनै मानिसले त्‍यो पशु र त्‍यसको मूर्तिलाई पुज्‍यो र निधार वा हातमा त्‍यसको छाप लियो भने, त्‍यसले पनि उहाँका क्रोधको कचौरामा केही नमिसाई तयार गरिएको परमेश्‍वरका क्रोधको कड़ा मद्य पिउनेछ, र पवित्र स्‍वर्गदूतहरू र थुमाको सामुन्‍ने आगो र गन्‍धकमा त्‍यसलाई यातना दिइनेछ। तिनीहरूका यातनाको धूवाँ सदासर्वदा मास्‍तिर गइरहनेछ। तिनीहरू यी नै हुन्‌ जसले त्‍यो पशु र त्‍यसको मूर्तिलाई पूजा गर्छन्‌, र त्‍यसका नाउँको छाप लिन्‍छन्‌। तिनीहरूले दिनरात कहिल्‍यै पनि आराम पाउनेछैनन्‌।” परमेश्‍वरका आज्ञाहरू पालन गर्ने र येशूमाथि विश्‍वास राख्‍ने सन्‍तहरूको धैर्य धारण यसैमा छ।"

मिसन वा लक्ष्यको केन्द्रबिन्दु नै परमेश्वरको लक्ष्य वा मिसन हो। यस मिसनमा परमेश्वरको सन्देश छ: सुसमाचारको सन्देश। यो सन्देश नै वास्तविकरूपमा हाम्रो मिसन वा लक्ष्य हो। यस संसारमा के हुन गइरहेकोछ सबैलाई सजग गराउन आवश्यक छ। प्रत्येक मानिसले निर्णय गर्न वाध्य छ: अनन्त वा अमर जीवन वा अनन्त मृत्यु।

`"जो मेरो पक्षमा छैन, त्‍यो मेरो विरुद्धमा हुन्‍छ, र जसले मसँग बटुल्‍दैन, त्‍यसले छरपष्‍ट पार्दछ।"लूका ११:२३। हाम्रो मिसनसँग सिधै सरोकार भएको वचन येशूले यहाँ के भनिरहनुभएको छ?`

प्रकाश १४ मा उल्लेखित तीन स्वर्गदुतहरूको सन्देशहरू संसारमा सुनाउन हामी सेभेन्थ-डे एडभेन्टिस्टलाई जिम्मा दिएको छ। त्यस सन्देशको आधारभूत सन्देशहरू नै अनन्तको सुसमाचार र सृष्टिकर्ता परमेश्वरको आराधना गर वा उहाँलाई प्रणाम गर हो। ती दुई सन्देशहरूले नै सन्तहरू सजिएको हुन्छ:"परमेश्‍वरका आज्ञाहरू पालन गर्ने र येशूमाथि विश्‍वास राख्‍ने वा येशूमा भएको विश्वास राख्‍ने सन्‍तहरूको धैर्य धारण यसैमा छ।" प्रकाश १४:१२। हामीले जे असल काम गरेतापनि हामीलाई विशेष सन्देश सुनाउने अभिभारा दिएको छ भन्ने लक्ष्यबाट हामी कहिल्यै पनि बिचलित हुनुहुन्न। अनन्तको सुसमाचार सुनाउने र एक दिन संसारमा के हुने हो त्यो चेतावनी हामीले दिनैपर्छ।

`"जो मेरो पक्षमा छैन त्यो मेरो विरुद्धमा छ" भन्ने येशूको वचनलाई हामीले कसरी बुझ्ने? ती शब्दहरूले हाम्रो हृदय जाँच्न  कसरी आह्वान गर्दछ?`