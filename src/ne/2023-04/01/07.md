---
title:  थप जानकारी
date:   06/10/2023
---

"आदमको पतन भएपछिमात्र मुक्तिको योजना तयार भएको थिएन। यो "रहस्‍यको प्रकाश युग-युगदेखि गुप्‍त रहेको थियो।" रोमी १६:२५ । मुक्तिको योजनाका नीतिहरू अनन्त युगदेखि परमेश्‍वरको सिंहासनको जगमै थियो। जब येशू आउनुभयो तब ती नीतिहरू उघारिएका थिए। सुरुदेखि नै परमेश्‍वर र येशू ख्रीष्टलाई सैतान भ्रष्ट हुने कुरा थाहा थियो । भ्रष्ट सैतानको धोखापूर्ण शक्तिले मानिसको पतन हुनेछ भनेर उहाँहरूलाई थाहा थियो । पापको अस्तित्व हुनुपर्छ भन्ने परमेश्‍वरको योजना थिएन, तर पापको अस्तित्व हुनेछ भनेर उहाँलाई थाहा थियो । त्यसकारण भयानक सङ्कट वा आपतकालको सामना गर्न उहाँले प्रावधान बनाउनुभएको थियो । संसारप्रति उहाँको प्रेम यति महान् थियो  कि त्यस पापको समाधानको निम्ति उहाँले आफ्नै प्रिय पुत्रलाई दिने निधो गर्नुभएको थियो, 'ताकि उहाँमाथि विश्‍वास गर्ने कोही पनि नाश नहोस्‌, तर त्‍यसले अनन्‍त जीवन पाओस् ।' यूहन्ना ३:१६ ।" एलेन जी ह्वाइट, द डिजाएर अभ एजेज्, पृ. २२ ।

"तिनीहरूको काम सजिलो र सबै ठिक ठिक हुनेछ भनेर येशूले आफ्ना चेलाहरूलाई भन्नुभएको थिएन ।...तर तिनीहरूको संघर्षमा तिनीहरू एक्लै हुने छैन । तिनीहरूसँग उहाँ हुनुहुनेछ भनेर उहाँले आफ्नो  प्रतिवद्धता देखाउनुभएको थियो । यदि तिनीहरू विश्‍वाससाथ अघि बढे तिनीहरू सर्वशक्तिमानको छत्रछायाँको अगुवाइमा अघि बढ्नेछ भनेर उहाँले तिनीहरूलाई विश्‍वस्त बनाउनुभएको थियो । ...जबसम्म तिनीहरूले उहाँको वचन पालन गर्दै उहाँसँग सम्बन्ध राखेर अघि बढ्छन् तिनीहरू असफल हुनसक्ने थिएन । सारा राष्ट्रहरूमा जाऊ भन्ने उहाँले तिनीहरूलाई अर्‍हाउनुभएको थियो । पृथ्वी ग्रहको कुनाकाप्चासम्म तिनीहरू गएपनि उहाँको उपस्थिति तिनीहरूसँग हुनेछ भनेर उहाँले विश्‍वस्त पार्नुभएको थियो । यदि विश्‍वास र परमेश्‍वरमा भरोसा राखेर परिश्रम गरेमा तपाईँहरूलाई छोड्ने समय कहिल्यै आउनेछैन भनेर उहाँले वचन दिनुभएको छ । तपाईँहरूका कर्तव्य तपाईँहरूले पालन गर्न, तपाईँहरूलाई अगुवाइ गर्न, बोल्नेबेला सफल बनाउन ताकि तपाईँहरूका वचनले मानिसहरूलाई परमेश्‍वरतिर तानियोस्, त्यसको लागि "म तिमीहरूसँग सधैँ हुनेछु भन्ने" उहाँको प्रतिज्ञाबाट कोही  बिचलित हुनुहुँदैन ।"-एलेन जी ह्वाइट, द आक्टस् अभ द आपोस्टल्स, पृ. २९ ।

**चिन्तनमनन**:

`पतित मानिसको सामु पहिलो शब्दहरू "तिमीहरूले के गर्‍यौ?" "तिमीहरूले मलाई किन अवज्ञा गर्‍यौ?" नभएर "तिमीहरू कहाँ छौ?" भनेर परमेश्‍वरले सोध्नुभएको थियो त्यसको अर्थ के हो सोच्नुहोस्। हामीप्रति र हाम्रा प्रियजनहरूको निम्ति परमेश्‍वरले बोल्नुभएको त्यो सत्य वचनबाट हामी के सान्त्वना लिन सक्छौँ?`

`हामीलाई पापबाट उद्धार गर्न परमेश्‍वर आफै येशू भएर आउनुभएको अर्थ के हो सो गहिरिएर सोच्नुहोस्। क्रूसमा टाँगिनुभएको येशूले परमेश्‍वरको प्रकटको पराकाष्टा थियो र त्यही परमेश्‍वर मिसन वा  लक्ष्यप्रेरित परमेश्‍वर हुनुहुन्थ्यो। परमेश्‍वरको चरित्रको बारेमा त्यसले हामीलाई के बताउँछ?`

`सारा संसारमा परमेश्‍वरको प्रेमको  सुसमाचार सुनाउने लक्ष्य वा मिसन परमेश्‍वरमा निहित भएको छ। त्यसकारण, उहाँले तिनीहरूलाई सजाउनुहुनेछ र सशक्त बनाउनुहुनेछ। यस वास्तविकतालाई मध्यनजरमा राखेर जब हामी संसारलाई हेर्छौँ र संसारमा पुराउनुपर्ने सन्देशका निम्ति अनेकौँ चुनौतीहरूको सामना गर्नुपर्दा त्यस काममा हामी सक्षम् छैनौँ भनेर महसुस गर्छौँ र केही हदसम्म डर पनि होला। ती भावना र मनोबृत्तिसँग हामी कसरी सामना गर्ने?`