---
title:  परमेश्‍वरले हामीलाई सुम्पिनुभएको उहाँको मिसन वा लक्ष्‍यः भाग १
date:   30/09/2023
---

### यस अध्यायका मूल पदहरू
उत्पत्ति ३:९-१५; उत्पत्ति २८:१५; प्रस्थान २९:४३,४५; मत्ती १:१८-२३; यूहन्ना १:१४-१८; यूहन्ना ३:१६; युहन्ना १४:१-३।

> <p>यस अध्यायको मूल सार पद</p>
> "अनि परमप्रभु परमेश्‍वरले आदमलाई बोलाउनुभयो र भन्नुभयो, "तिमी कहाँछौ?" उत्पत्ति ३:९।

यस संसारमा परमेश्‍वरको मिशन वा लक्ष्य उहाँबाट नै सुरु भएको र उहाँकै उद्देश्यमा आधारित छ। यो लक्ष्य अब्राहमलाई बोलाउँदा सुरु भएको थिएन (उत्पत्ति १२:१-४) न त प्रस्थानको समयमा (प्रस्थान १२:३१-४२)। सुसमाचार सुनाउने लक्ष्य यस संसारमा रहँदा येशूबाट सुरु भएको थिएन (मत्ति १:१८-२५) वा पावलको सुसमाचारीय यात्राबाट (प्रेरित १३:४-१४-२६)। मानव जगतमा सुसमाचारको सन्देशले घचघच्याउने काम परमेश्‍वरबाटै सुरु भएको थियो। जब उहाँले जगतलाई अस्तित्वमा ल्याउनुभयो र पछि मानव प्राणी सृष्टि गर्नुभयो (उत्पत्ति १:२६,२७) त्यसबेलादेखि नै थियो।

अनगिन्तियौँ स्वर्गदूतहरूका सेवामा रहनुभएका र पतित नभएका अनगिन्तियौँ नक्षत्र वा जगतका जीवहरूका उपस्थितिको बाबजुद पनि परमेश्‍वरले जानाजानी मानव प्राणी सृष्टि गर्नुभएर तिनीहरूका साथमा रहने उहाँको चाहना थियो। ती मानव प्राणीमा पुग्ने चाहना र प्रयास परमेश्‍वर आफैले पहिलो कदम चाल्नुभएको थियो। सुरुदेखि नै उहाँले आदम र हव्वासँग व्यक्तिगत सम्बन्ध राख्‍नुभएको थियो। पापको प्रवेश पछि पनि मानव प्राणीसँग सम्बन्ध उहाँले पुन: कायम गर्नुभएको थियो। पापले गर्दा उहाँसँगको प्रत्यक्ष सम्बन्ध बिच्छेद भएतापनि जसो तसो गरेर त्यो सम्बन्धलाई निरन्तरता दिने उहाँको लक्ष्य हो। अन्तमा आएर उहाँसँग प्रत्यक्ष सम्बन्ध राख्‍ने उहाँको लक्ष्य पूरा हुनेछ (प्रकाश २१-२२)। त्यसैकारणले गर्दा यस संसारमा अनन्तको सुसमाचार सुनाउने काममा (प्रकाश १४:६,७) अभिप्रेरित भएर सक्रिय हुनु जरुरी छ।

सुसमाचार प्रचार गर्ने प्रयासमा लाग्ने कुनै पनि निकायको जग सृष्टिकर्तासँगको सम्बन्धमा केन्द्रित हुनु पर्दछ। परमेश्‍वरको लक्ष्य के हो र त्यसको स्वरूप र स्वभावको बारेमा हामीमा ययोचित ज्ञान हुनु जरुरी छ। तर परमेश्‍वरको  लक्ष्यको बारेमा जान्नुभन्दा पहिलै त्यस लक्ष्यको परमेश्‍वरको बारेमा अझ राम्ररी बुझ्नु धेरै जरुरी छ।