---
title:  कथा
date:   06/10/2023
---

### परमेश्वरसँग भेट

जाक

क्यामरुन

पश्‍चिम अफ्रिकाको क्यामरुन देशमा रहेको विश्‍वविद्यालयको प्रवेश परीक्षामा पास भएर त्यहाँ अध्ययन गर्ने जाकको ठलो इच्छा थियो। पहिलो चरणको परीक्षा ठिकै थियो, तर दोस्रो चरणको परीक्षा साबथमा परेको थियो।

साबथमा परीक्षा दिनुपर्दा जाक विचलित भएका थिए। आखिरमा के गरुँ के गरुँ भएर क्यामरुनको राजधानी योउन्डेमा रहेको विश्‍वविद्यालयका परिक्षकहरूकहाँ जाक गएर यो अनुरोध गरे: "म सेभेन्थ-डे एडभेन्टिस्ट हुँ। साबथमा म परीक्षामा सामेल हुन सक्दिनँ।" त्यो विश्‍वविद्यालयको बाहिर सहरमा त्यो परीक्षाको केन्द्र थियो। ती परिक्षकहरूलाई शुक्रवार र शनिबारमा परीक्षालाई सञ्‍चालन गर्ने जिम्मा दिइएको थियो।

एक जना शिक्षकले भने, "आऊ, र परीक्षाहरूमा सामेल होऊ।"

अर्कोले भने, "तिमीले परीक्षामा भाग लिनैपर्छ।"

"अहँ, भोली जाँच दिन आइँन भने म चर्चमा छु भनेर तपाईँहरूले थाहा पाउनुहोस्," जाकले सुनाए।

यो त चुनौतीपूर्ण भएको केही शिक्षकहरूले महसुस गरे। जिस्काएर अरूहरूले फादर वा रोमन क्याथोलिकको पादरी भने," फादर, तपाईँ आउनुभएन भने तपाईँ जाँचमा फेल हुनेछौ।"

एक वर्ष अघि येशूलाई आफ्नो हृदय सुम्पेको जाक घरमा फर्के र साबथमा प्रभुको इज्जत राख्‍ने भनेर उनी अडिग भए। साबथमा उपबास र प्रार्थना गरेर बिताउने उनले निर्णय गरे। अनि साबथमा जाँच दिन जानुको सट्टा चर्चमा गए। घाम अस्ताएपछि उनी परिक्षा केन्द्रमा गए। त्यहाँ कोही थिएन। सबैले परिक्षा दिएर फर्किसकेका थिए। शिक्षकहरू पनि कोही थिएन। जाक आफ्नो घरमा फर्के।

आइतबार बिहान उनी परीक्षा केन्द्रमा गए। त्यहाँ कोही पनि थिएन। उनी त्यहाँ दिनभरी कुरे। तर, त्यहाँ कोही पनि आएन। सोमबार बिहानै उनी परिक्षा केन्द्रमा गए। त्यहाँ कोही थिएन। कोही आउला कि भनेर उनी त्यहाँ पर्खेर बसे।

केही समय पछि शिक्षकहरू आए। तिनीहरूका हातमा परीक्षाका नतिजाहरू थिए। दिउँसोतिर त्यस परीक्षा केन्द्रको निर्देशक आए र कस्तो भइरहेको छ भनेर शिक्षकहरूलाई सोधे।

"सबै ठिक छ तर त्यो फादरले परीक्षा लिएन," जाकलाई औँल्याएर तिनीहरूले  सुनाए। साबथ भएकोले जाकले परीक्षा लिन अस्वीकार गरे भनेर शिक्षकहरूले निर्देशकलाई सुनाए।

"ठिकै छ, उनले अहिले परीक्षा लेओस्," निर्देशकले अर्‍हाए।

अन्तिम दुई परीक्षाको निम्ति दुई शिक्षकहरूको आवश्यकता थियो। अङ्ग्रेजी सिकाउने शिक्षकले पाठ्य पुस्तक ल्याए जुन जाकले कहिल्यै पनि देखेका थिएन र उनलाई पढ्न अर्‍हाए। जाकले जानी नजानी पढ्न थाले। शिक्षकले जिस्‍क्याउँदै भने, "तपाईँले गलत पढ्नुभयो। तपाईँलाई केही थाहा छैन। तपाईँ कसरी परीक्षामा पास हुन्छ होला।" "अरू कुनै सोध्नुहोस्। अरू जुनसुकै प्रश्‍न सोध्नुहोस्," जाकले अनुरोध गरे। "अहँ अरू कुनै प्रश्‍नहरू सोधिनेछैन। तपाईँ जाँचमा फेल हुनुहुन्छ।" शिक्षकले भने।

जाकले धेरै अनुनय बिन्ति गरे। शिक्षकले नमानेपछि उनी बाहिर निस्किन लागेका थिए। तर उनलाई कसैले रोके। जाकलाई हेरेर उसले भन्यो, "चिन्ता नगर्नुहोस्।" अन जाकलाई जान दियो।

अर्को शिक्षकले जाकलाई सरकार, इतिहास र भूगोलको बारेमा सोध्नुपर्थ्यो। ती विषयहरूको सट्टा उनले सोधे, "तपाईँले साबथ पालन गर्नु हुन्छ रे! साबथको अर्थ के हो?"

यो त परीक्षाको प्रश्‍न हो भनेर जाकले ठाने, अनि राम्रोसँग जवाफ दिने निर्णय उनले गरे।

"साबथ दश आज्ञाहरूमा छ," बाइबल निकाल्दै जाकले भने।

शिक्षकले रोकेर भने, "बाइबल नपल्टाउनुहोस्।"

जाकको मगजलाई धर्मले गर्दा मगजै धोइदियो भन्दै सरकार, इतिहास र भूगोल धर्मभन्दा महत्त्व छ भनेर शिक्षकले सुनाए। उनले भने ती विषयहरू तीन वर्ष अध्ययन गरे तर ईश्‍वरविज्ञानभन्दा ती विषयहरू महत्त्‍व नभएको आफूले महसुस गरेको सुनाए।

"धर्म भनेको चेतना वा विवेकको कुरो हो। यसले मेरो पूरै जीवनलाई प्रभाव पार्न सक्दछ," जाकले भने। एक छिन पछि अर्को शिक्षक कोठामा आए। पहिलो शिक्षकले जाकलाई बाहिर जानुहोस् भने। परीक्षा सक्यो भनेर उनले भने।

त्यस दिन अपरान्ह जाक परीक्षाको नतिजा थाहा पाउन परीक्षा केन्द्रमा जाँदै थिए, उनको अगाडि एउटा कार रोक्यो। अङ्ग्रेजी जाँच लिन शिक्षकले आफ्नो टाउको कारको झ्यालबाट निकालेर भने, "बधाईँ। खुशी हुनुहोस्।"

शिक्षकले उनलाई फेरी जिस्क्याइरहेको हो कि भनेर सोचे।

परीक्षा केन्द्रमा अरू विद्यार्थीहरूसँगै जाक पनि पर्खेर बसे। अनि जाँचमा पास भएकाहरूको नाउँ एक जना शिक्षकले पढेर सुनाए। जाकले आफ्नो नाउँ पनि सुने। उनी त जाँचमा पास पो भए। उनी चकित भए।आफ्ना हातहरू उठाउँदै उनले चिच्याए, "हे परमेश्वर, तपाईँलाई धन्यवाद छ।"

अङ्ग्रेजी जाँच लिने शिक्षकलाई धन्यवाद दिन खोजे। "तपाईँ खुशी हुनुहोस् भनेर मैले भन्दा तपाईँले विश्‍वास गर्नुभएन। हामीले तपाईँलाई फेल गर्न चाहेका थियौँ," त्यस शिक्षकले सुनाए। "अनि किन मलाई फेल गर्नुभएन त?" जाकले उत्सुक हुँदै सोधे। अनि त्यस शिक्षकले अर्को आफ्नो नजिक भएको अर्को शिक्षकलाई भने, "उनलाई फेल गर्न चाहेको थिएँ। तर म आफैले बुझ्न सकिँन, उनलाई किन मैले पास गरेँ।"

जाक पनि अचम्भित भए। उनलाई थाहा थिएन के भयो। परमेश्वरले उनको प्रार्थना सुन्नुभयो भन्ने मात्र उनलाई थाहा थियो। उनले साबथलाई आदर गरेको हुनाले परमेश्वरले पनि उनलाई आदर गर्नुभएको थियो।

जाक अहिले ५६ वर्षको हुनुहुन्छ। त्यो दिन उनले कहिल्यै पनि बिर्सेको छैन। "परमेश्वरलाई मैले देखेकोमा मलाई कुनै शङ्का नै छैन।"

-आन्द्र्यु मेकचेस्ने