---
title:  परमेश्‍वर जो हाम्रो निम्ति फर्केर आउनुहुनेछ
date:   05/10/2023
---

`यूहन्ना १४:१-३ ध्यान दिएर पढ्नुहोस्। बाइबलभरि नै युगको अन्तको बारेमा सन्देशसँग ती पदहरू कसरी गाँसिएका छन्?`

संसारमा रहुञ्‍जेल उहाँले आफ्नो सेवाकार्यमा धेरै बहुमूल्य प्रतिज्ञाहरू दिनुभएको थियो। ती प्रतिज्ञाहरूमध्ये "धन्यको आशा" पनि एउटा उल्लेखनीय थियो। त्यस आशामा सृष्टिकर्ता परमेश्‍वर अनन्तसम्म हामीसँग प्रत्यक्ष रहनुहुने चाहना व्यक्त गर्नुभएको थियो भनेर उल्लेख गरिएको छ। यहाँ येशूले दिनुभएको प्रतिज्ञामा त्यो चाहनालाई प्रतिबिम्बित गरेको पाइन्छ। उहाँले यो ठोकुवा गरेर भन्नुभयो, "म फर्केर आउँदैछु र मसँग रहन म तिमीहरूलाई लान्छु। म जहाँ हुन्छु त्यहाँ तिमीहरू हुनेछौ।" यूहन्ना १४:३।

प्रेरित यूहन्नाले त्यो प्रतिज्ञा केवल भाषणमात्र नभएर वास्तवकिता नै हुनेछ भनेर जिकिर गरेका थिए। "स्वर्गबाट चर्को आवाज आएको मैले सुनेँ, 'लौ हेर, परमेश्‍वरको पवित्रबासस्थान मानिसहरूको माझमा छ। उहाँ तिनीहरूसँग रहनुहुनेछ, र तिनीहरू उहाँका जनहरू हुनेछन्। परमेश्‍वर आफै तिनीहरूसँग रहनुहुनेछ र तिनीहरूको परमेश्‍वर हुनुहुनेछ।" प्रकाश २१:३।

"परमेश्‍वरको मुक्तिदिने काम पूरा हुनेछ। जहाँ पाप प्रशस्त थियो त्यहाँ परमेश्‍वरको अनुग्रह प्रशस्त हुनेछ। यो पृथ्वी जुन सैतानले आफ्नो भनेर दावी गरेको थियो त्यसलाई सैतानको हातबाट छिन्नेमात्र नभएर यसलाई उचालिनेछ।...यहाँ मानव प्राणीहरूको बीचमा परमेश्‍वरको  पुत्र रहनुहुनेछ; यस पृथ्वीमा महिमाको परमेश्‍वर रहनुभएको थियो र कष्ट पाउनुभएको थियो र मर्नुभएको थियो, यस पृथ्वीलाई नै सबै थोक नयाँ बनाउनुहुनेछ, परमेश्‍वरको बासस्थान मानिसहरूको बीचमा हुनेछ। ...र जब अनन्त युगसम्म मुक्ति पाएकाहरू प्रभुको ज्योतिमा हिँड्नेछन्, तिनीहरूले बोल्नै नसकिने उपहारको निम्ति स्तुति गाउनेछ,-इम्मान्युयल, "परमेश्‍वर हामीहरूसँग।'" -एलेन जी ह्वाइट, द डिजाएर अभ एजेज्, पृ. २६।

यहाँ मुक्तिको अत्यन्तै सुन्दर चित्रण हामीले पाउँछौँ। मिसन वा  लक्ष्यप्रेरित परमेश्‍वरले उहाँको इच्छा आखिरमा पूरा हुनेछ। त्यो इच्छा थियो उहाँले सृष्टि गर्नुभएको मानव प्राणीसँग सधैँ रहने। यस वास्तविकतामा सहभागी हुन हामी सबैको निम्ति कस्तो शुभअवसर होला!

**साप्‍ताहिक चुनौतीः** यस अध्ययन पुस्तकको प्रत्येक अध्यायमा परमेश्‍वरको लक्ष्यमा तपाईँ पनि सामेल हुन आमन्त्रण गरिनेछ। तपाईकै जीवनमा परमेश्‍वरको लक्ष्यले कसरी काम गरिरहेको छ भनेर तपाईँले देख्‍न र अनुभव गर्ने अवसर पाउनुहुनेछ।

प्रत्येक अध्यायमा तपाईँले के सिक्नुभयो सोलाई व्यक्तिगतरूपमा प्रतिबिम्बित गर्नुहोस् र अरूहरूलाई बाँड्न तयार हुनुहोस्। परमेश्‍वरको लक्ष्यमा तपाईँ पनि संलग्न हुन यस चुनौतीले तपाईँलाई उत्साह प्रदान गरिनेछ।

`चुनौती: प्रत्येक हप्‍ता तपाईँ पनि परमेश्‍वरको मिशन वा लक्ष्यमा सामेल हुन तपाईँको हृदयको ढोका खोलियोस् भनेर प्रार्थना गर्नुहोस्।`

`ठोस चुनौती: तपाईँको जीवनमा नचिनेको वा थाहा नभएको कोही मानिसको नाउँ सिक्न खोज्नुहोस्-छिमेकी, सहकर्मी, पसले साहु, बसको चालक वा कुनै मजदुर आदि। प्रत्येक दिन उसको वा उनको निम्ति प्रार्थना गर्न सुरु गर्नुहोस्।`