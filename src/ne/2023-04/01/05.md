---
title:  हामीसँग निरन्तर रूपमा रहनु हुने परमेश्‍वर
date:   04/10/2023
---

येशूका जीवन र सेवाकार्य नै परमेश्‍वर को हुनुहुन्छ भनेर देखाउने चरम प्रकट थियो। उहाँ को हुनुहुन्छ र उहाँका लक्ष्य के हो भनेर येशूका तीन वर्षको कार्यकालमा परमेश्वरको बारेमा प्रकट गर्नुभएको थियो। उहाँले अघिल्लो  पुस्तामा जुन तरिकाले इस्राएलीहरूलाई प्रकट गर्नुभएको थियो त्यो भन्दा आफ्नो अपार प्रकट येशूद्वारा गर्नुभएको थियो। पावलले ठोकुवा गरेर व्यक्त गर्दछन्, "१५ उहाँ अदृश्‍य परमेश्‍वरको प्रतिरूप, सारा सृष्‍टिका ज्‍येष्‍ठ हुनुहुन्‍छ, १६ किनकि उहाँमा नै सबै थोक सृष्‍टि भएका थिए। स्‍वर्गमा र पृथ्‍वीमाथि भएका दृश्‍य र अदृश्‍य थोकहरू, चाहे सिंहासनहरू, चाहे प्रभुत्‍वहरू, चाहे प्रधानताहरू, चाहे अधिकारहरू, सबै थोक उहाँद्वारै र उहाँकै निम्‍ति सृजिएका हुन्‌। १७ उहाँ नै सबै कुराभन्‍दा अगाडि हुनुहुन्‍छ, र उहाँमा नै सबै कुरा बाँधिएर रहेका छन्‌। १८ उहाँ शरीर, अर्थात्‌ मण्‍डलीका शिर हुनुहुन्‍छ, उहाँ नै सुरु हुनुहुन्‍छ, मरेकाहरूबाट जीवित हुनेहरूमा उहाँ ज्‍येष्‍ठ हुनुहुन्‍छ, ताकि प्रत्‍येक कुरामाथि उहाँ सर्वोच्‍च होऊन्‌। १९ किनकि उहाँको आफ्‍नो सारा पूर्णता ख्रीष्‍टमा वास गरेकोमा परमेश्‍वर प्रसन्‍न हुनुभयो, २० र परमेश्‍वरले उहाँका क्रूसको रगतद्वारा शान्‍ति गराएर पृथ्‍वीको होस्‌ वा स्‍वर्गको होस्‌, उहाँद्वारा नै सबै थोकलाई आफूसँग मिलापमा ल्‍याउनुभयो।" कलस्सी १:१५-२०। यस संसारमा जन्मिने प्रत्येक मानव प्राणीप्रति परमेश्‍वरको लक्ष्य के हो भनेर येशूद्वारा पूर्णरूपमा देखाइएको थियो। परमेश्‍वर नै परमेश्‍वर हुनुभएर उहाँको मिसिनेरी स्वभाव येशूद्वारा प्रकट भएको थियो। त्यो के हो त? परमेश्‍वरको चाहना हो कोही मानिस पनि वेवारिसे नहोउन्, कोही मानिस पनि परमेश्‍वरबाट हराएर वा बिलाएर नजाउन्, येशू आफैले यो किटान गर्नुभएको थियो, "हराएकाहरूलाई खोज्न र उद्धार गर्न मानिसको पुत्र आएको हो।" लूका १९:१०।

`परमेश्‍वरको प्रेम र मानिसप्रति उहाँको लक्ष्यले कसरी  अन्तरक्रिया गरिरहेको छ भनेर देहायको पद ध्यान दिएर पढ्नुहोस्, यूहन्‍ना ३:१६-१७।`

जब येशूको सेवाकार्य अन्तिम चरणमा थियो तब सारा मानव प्राणीको भविष्य निर्णायक बिन्दुमा थियो। यस संसारमा येशूको अन्तिम हप्‍तामा जे जे भयो त्यसले विगतको आशालाई भविष्यको आशासँग जोडिएको थियो। निस्तार चाड वा अखमिरी रोटीको पर्वले कसरी इस्राएलीहरूलाई इजिप्‍टको दासत्वबाट छुट्कारा भएको थियो भनेर देखाएको थियो। त्यस पर्वले येशूलाई नै औल्याएको थियो जो परमेश्‍वर नै मानव अवतार लिएर आउनुभएर हामीलाई पापको बन्धनबाट मुक्ति दिन आफ्नो जीवन दिनुभएको थियो। प्रेरित पावलले लेख्दछन्, "१६ यसरी अब उप्रान्‍त हामी कसैलाई मानिसको दृष्‍टिकोणले हेर्दैनौं। हामीले ख्रीष्‍टलाई एक समय मानिसको दृष्‍टिकोणले हेरेका थियौं, तर अब उप्रान्‍त उहाँलाई त्‍यसरी हेर्नेछैनौं। १७ यसकारण कोही ख्रीष्‍टमा छ भने त्‍यो नयाँ सृष्‍टि हो। पुरानो बितिगएको छ, हेर, नयाँ आएको छ। १८ यो सब परमेश्‍वरबाट भएको हो, जसले हामीलाई ख्रीष्‍टद्वारा आफूसँग मिलापमा ल्‍याउनुभयो, र हामीलाई मिलापको सेवा दिनुभयो, १९ अर्थात्‌ स्‍वयम्‌ ख्रीष्‍टमा हुनुभएर परमेश्‍वरले संसारलाई आफूसँग मिलापमा ल्‍याउँदैहुनुहुन्‍थ्‍यो। तिनीहरूका अपराधका लेखा नलिएर मिलाप गराउने कामको सन्‍देश उहाँले हामीलाई सुम्‍पिदिनुभएको छ। २० यसकारण हामी ख्रीष्‍टका राजदूतहरू हौं, र परमेश्‍वरले हामीद्वारा अनुरोध गरिरहनुभएको छ। ख्रीष्‍टकै पक्षमा हामी तिमीहरूलाई बिन्‍ती गर्दछौं, कि तिमीहरू परमेश्‍वरसँग मिलापमा आओ। २१ किनकि हामी उहाँमा परमेश्‍वरको धार्मिकता बन्‍न सकौं भनेर पाप नचिन्‍नुहुनेलाई परमेश्‍वरले हाम्रा खातिर पाप बनाउनुभयो। २ कोरिन्थी ५:१६-२१।

`आकाशमा उक्लिनुभन्दा अघि येशूले आफ्ना चेलाहरूलाई महान् आदेश दिनुभएको थियो। त्यस आदेशमा हाम्रो निम्ति के प्रतिज्ञा बुनिएको छ? जब हामी पनि परमेश्‍वरको मिशन वा लक्ष्यमा होमिन्छौँ तब त्यो प्रतिज्ञा हाम्रो लागि पनि हो भने कसरी ठोकुवा हुन्छ? हेर्नुहोस्, मत्ती २८:१८-२०।`

येशूको मृत्यु नै परमेश्‍वर र हामीसँग हुने मिलापको प्रक्रियाको एक भाग थियो। उहाँको पुनरुत्थानले येशूले मृत्युमाथि बिजय पाउनुभएको थियो र उहाँले सारा स्वर्ग र पृथ्वीको अधिकार प्राप्‍त गर्नुभएको थियो। मत्ती २८:१८। यस वास्तविकताको आधारमा उहाँको सबै अनुयायीहरूलाई संसारका सबै मानिसहरूलाई उहाँको अनुयायी बनाउनु भन्ने यो अचम्मको प्रतिज्ञा दिनुभएको थियो, "म तिमीहरूसँग सधैँ हुनेछु। युगको अन्तसम्म म तिमीहरूसँग रहने छु।" मत्ती २८:२०।

`जब तपाईँ परमेश्‍वरको लक्ष्य वा मिसनमा संलग्न हुनुभएको छ भने तपाईँसँग येशू हुनुभएको अनुभव कुन कुन तरिकाले  गर्नुभएको छ?`