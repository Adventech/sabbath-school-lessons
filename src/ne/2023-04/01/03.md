---
title:  हामीसँग रहन तिब्र चाहना गर्नुहुने परमेश्‍वर
date:   02/10/2023
---

`अब्राहम र उनका सन्तानहरूलाई परमेश्‍वरले गर्नुभएको प्रतिज्ञाको मूख्य विषयबस्तु के हो? हेर्नुहोस् देहायका पदहरू:  उत्पत्ति १७:७; उत्पत्ति २६:३ र उत्पत्ति २८:१५।`

पुरानो करारका विवरणहरूमा आफ्नो लक्ष्य परमेश्‍वर आफै मिसिनेरी हुनु भएको पुरा गर्नुभएको थियो, अर्थात् मानिसको सामु सुसमाचार सुनाउने कामलाई उहाँ आफैले निरन्तरता दिनुभएको थियो। उहाँका लक्ष्यहरू पूरा भएको उहाँले हेर्न चाहनुभएको थियो। उदाहरणमा, जलप्रलयपछि बाबेलका मानिसहरू एकै ठाउँमा जम्मा भएर सहरको निर्माण गरेका थिए र आकाशसम्म छुने धरहरा निर्माण गर्न जुटेका थिए। परमेश्‍वरले हस्तक्षेप गर्नु भयो र सबै मानिसहरूलाई विश्‍वभर फैलाउने लक्ष्यले भाषामा खलबल ल्याउनुभएको थियो (उत्पत्ति ११:१-९)। अनि उहाँले आफ्नो मिसनको दायरा फराकिलो पार्न अब्रामलाई बोलाउनुभयो जो  पछि अब्राहम भएका थिए। अब्राहम नै सारा संसारको निम्ति आशिषहरूका माध्यम हुने प्रतिज्ञा परमेश्‍वरले दिनुभएको थियो (उत्पत्ति १२:१-३)। अब्राहम र उनका सन्तानहरूलाई परमेश्‍वरले दिनुभएका प्रतिज्ञाहरू धेरै भएतापनि एउटा सबैभन्दा उच्च बिन्दुमा रहेको छ। परमेश्‍वरले धेरै पल्ट तिनीहरूलाई यसरी सम्बोधन गर्नुभएको थियो: "म तिमीहरूको परमेश्‍वर हुनेछु।" "म तिमीहरूसँग हुनेछु।" "म तिमीसँग छु" (उत्पत्ति १७:७,८; उत्पत्ति २६:३, २८:१५)।

इतिहास लम्किन्दै गर्छ, योसेफ इजिप्टमा अन्यायपूर्वक पुगिन्छ, तर परमेश्‍वरका जनहरूलाई उद्धार गर्न उनी औजार हुन्छन्। योसेफको अनुभवको प्रत्येक कदममा अझ उनका जीवनको अत्यन्तै भयाभव र कठिन परिस्थितिहरूमा पनि-बाइबलले यो किटान गर्दछ कि "प्रभु उनीसँग हुनुहुन्थ्यो" (उत्पत्ति ३९:२,२१,२३)। केही पुस्तापछि परमेश्‍वरको लक्ष्य पूरा गर्न उहाँले मोशालाई फारोकहाँ पठाउनुहुन्छ। इजिप्‍टबाट उहाँका जनहरूलाई उद्धार गर्न मोशालाई पठाइएको थियो। जब परमेश्‍वरले मोशालाई खटाइरहनुभएको थियो, तब परमेश्‍वरले उनलाई भन्नुभएको थियो: "निश्‍चयनै म तिमीसँग रहनेछु" (प्रस्थान ३:१२)। बारम्बार, आफ्ना जनहरूसँग रहन यह्वेले गहिरो चाहना व्यक्त गर्नुभएको थियो।

पढ्नुहोस् "४२ “तिमीहरूका पुस्‍ता-पुस्‍ताका निम्‍ति परमप्रभुको सामुन्‍ने भेट हुने पालको ढोकानेर त्‍यो निरन्‍तरको होमबलि होस्‌। त्‍यही ठाउँमा म तँसित कुरा गर्नलाई तँसँग भेट गर्नेछु। ४३ इस्राएलीहरूसित म त्‍यहीँ नै भेट गर्नेछु, र त्‍यो पाल मेरो महिमाले पवित्र हुनेछ। ४४ “म भेट हुने पाल र वेदीलाई पवित्र गर्नेछु। हारून र त्‍यसका छोराहरूलाई पनि मेरो निम्‍ति पूजाहारी पदमा मेरो सेवा गर्नलाई पवित्र गर्नेछु। ४५ म इस्राएलीहरूका बीचमा वास गर्नेछु, र तिनीहरूका परमेश्‍वर हुनेछु। प्रस्थान २९:४२-४५।

पुरानो करारमा पवित्रस्थान बनाउनुका उद्देश्यहरू के थिए? आफ्ना जनहरूसँग विभिन्न तरिकाहरू अपनाएर रहन परमेश्‍वरले निधो गर्नुभएको थियो। पवित्रस्थानको निर्माण गरेर र विभिन्न उद्देश्यप्रेरित विधिहरू स्थापना गरेर आफू इस्राएलीहरूसँग रहन परमेश्‍वरले मोशालाई व्यक्त गर्नुभएको थियो। ती पवित्रस्थान र विधिहरू परमेश्‍वरको परम लक्ष्यलाई औँल्याएका थिए: येशू ख्रीष्ट। "विभिन्न पशुबलि र भेटीहरू, र यहूदी धर्मको  प्रणालीमा स्थापना भएको पुजारीपनले येशूको मृत्यु र मध्यस्थकर्ताको कामलाई औँल्याएको थियो। यदि ती विभिन्न विधिहरू येशूसँग सम्बधित भएन भने त्यसको कुनै अर्थ हुँदैन न त गुण नै।"-एलेन जी ह्वाइट, द एडभेन्ट रिभ्यु एण्ड हेराल्ड अ द साबथ, डिसेम्बर १७, १८७२।

`परमेश्‍वर तपाईँसँग रहनुभएको छ भन्ने तपाईँको जीवनमा कुन कुन अनुभवहरूबाट आभास पाउनुभएको छ?`