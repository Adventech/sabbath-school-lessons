---
title:  परमेश्‍वर जो हामीमा एक हुन आउनुभयो
date:   03/10/2023
---

अब्राहमका सन्तान इस्राएलीहरूले  सृष्टिकर्ता परमेश्‍वरका स्वभाव र उद्देश्यलाई प्रतिनिधि गरून् भनेर तिनीहरूलाई रोज्नुभएको थियो। ती स्वभाव र उद्देश्यलाई कार्यन्वयन गर्ने रणनीति लिएर परमेश्‍वरले योजना बनाउनुभएको थियो भनेर पुरानो करारले प्रस्तुत गर्दछ। सनातन सृष्टिकर्ता परमेश्‍वर मानिसले सृष्टि गरिएका देवीदेवताहरू सरह छैन भनेर ती इस्राएलीहरूले आफ्नो मन, वचन र जीवनले साक्षी दिनुपर्थ्यो। परमेश्‍वरले जे गर्नुभयो वा जे योजना बनाउनुभयो, उहाँका लक्ष्यकै रणनीति अनुसार गर्नुभएको थियो। अगमवक्ता यशैयाद्वारा परमेश्‍वरले भन्नुभएको थियो, “हे बागी हो, यस कुरालाई सम्‍झ, र मनमा दृढ़ पार र हृदयमा राख। अघि-अघिका पुराना कुराहरूलाई सम्‍झ। म परमेश्‍वर हुँ, र अरू कोही छैनँ। म परमेश्‍वर हुँ, मजस्‍तै अरू कोही छैन। आदिदेखि अन्‍तसम्‍मको, र प्राचीन समयदेखि हुन आउनेसम्‍मको जानकारी म दिन्‍छु। म भन्‍छु: मेरो अभिप्राय ठहर्नेछ, र मैले चाहेको सबै पूरा गर्नेछु।" यशैया ४६:८-१०। नयाँ करारमा मानिसहरूसँग रहन चाहने परमेश्‍वरका चाहनाले अर्कै रूप लिँदछ। परमेश्‍वरले अदनको बगैँचामा दिनुभएको प्रतिज्ञा (उत्पत्ति ३:१५) येशूको मानव अवतारले वास्तविकतामा परिणत भएको थियो।

`येशूको जन्मको बारेमा दिएको विवरण देहायका पदहरूलाई ध्यान दिएर पढ्नुहोस्। यसमा के मूल तत्वहरू लेखिएका छन् जसले हामीलाई परमेश्‍वरको बारेमा बताउँछ? मत्ती १:१८-२३।`

"परमेश्‍वर हामीहरूसँग।" इम्मानुयल। पौराणिक इस्राएलमा परमेश्‍वर मानिसहरूसँग रहनुहुन्थ्यो भनेर पवित्रस्थानद्वारा देखाइएको थियो। अब उहाँको प्रत्यक्ष भौतिक उपस्थिति नाजरथको येशूको व्यक्तित्वद्वारा देखाइएको थियो। हो, येशूको जन्मले परमेश्‍वरको उपस्थिति ठोसरूपमा हामीसँग निरन्तर रहनुहुन्छ भनेर उहाँले प्रस्तुत गर्नुभएको थियो। परमेश्‍वरका स्वभाव र लक्ष्य येशूद्वारा प्रस्तुत गर्नुभएर हामीसँग निरन्तर रहने उहाँको चाहनालाई देखाइएको थियो: परमेश्‍वरका  पुत्र सतप्रतिसत मानिस हुनुहुन्थ्यो र सतप्रतिसत परमेश्‍वर हुनुहुन्थ्यो। उहाँ आफैले यो किटानी गरेर चेलाहरूलाई सम्बोधन गर्नुभएको थियो, "बाटो, सत्य र जीवन मै हुँ। मद्वारा बाहेक कोही मानिस पनि परमेश्‍वर पिताकहाँ आउन सक्दैन।" यूहन्ना १४:६।

`यूहन्ना १:१४-१८ पढ्नुहोस्। ख्रीष्टको मानवीय अवतारले हाम्रो निम्ति परमेश्‍वरको लक्ष्यको बारेमा हामी  के सिक्न सक्छौँ?`

आफ्ना जनहरूका बीचमा येशू ख्रीष्टद्वारा शारीरिक वा भौतिकरूपमै उपस्थित हुनुभएर परमेश्‍वरले आफ्नो लक्ष्य अघि बढाउनुभएको थियो। "अनि वचन देहधारी हुनुभयो, र अनुग्रह र सत्‍यताले पूर्ण भई हाम्रा बीचमा बास गर्नुभयो। हामीले उहाँको महिमा देख्‍यौं, जुन महिमा पिताबाट आउनुभएको एकमात्र पुत्रको जस्‍तो थियो" भन्ने यूहन्‍ना १:१४ ले पुरानो करारका भविष्यवाणीहरू पूरा भएको देखाएको थियो। यो परमेश्‍वरकै योजना अनुसार परमेश्‍वर मानव अवतार हुनुभएर हामीसँग रहनुभएको थियो। परमेश्‍वरको लक्ष्यले प्रेरित कामको निरन्तरता पाइरहेको थियो।

`परमेश्‍वर आफै हाम्रै मानवताको शरीर लिएर आउनुभएकोले उहाँको महान् प्रेम हामीलाई देखाउनुभएको बारेमा सोच्नुहोस्। त्यस  प्रेमको प्रत्युत्तर हामीले कसरी दिने, विशेष गरेर त्यस प्रेमलाई आत्मसात् गरेर अरूहरूकहाँ पुग्न कस्तो लक्ष्य हामीमा पनि हुनुपर्दछ?`