---
title:  हामी परमेश्‍वरकहाँ जानु कहाँ हो, उहाँ पो हामीकहाँ आउनु हुन्छ
date:   01/10/2023
---

परमेश्‍वरले हामीलाई उहाँकै स्वरूप र प्रतिरूपमा सृष्टि गर्नुभएको थियो।  उहाँले हामीलाई सुन्दर र सिद्ध पृथ्वी दिनुभएको थियो। उहाँसँग सिधा र सिद्ध सम्पर्क गरेर हामी बाँचिरहौँ भन्ने उहाँको लक्ष्य थियो। उहाँसँग सम्बन्ध उहाँको अत्यन्तै बहुमूल्य गुण वा स्वभावमा केन्द्रित थियो: प्रेम। तर प्रेमको  वास्तविकतालाई कार्यान्वयन गर्न उहाँले मानव प्राणीको निम्ति अर्को अमूल्य बरदान वा उपहार दिनुभएको थियो: त्यो हो आत्मनिर्णय वा स्वविवेकको स्वतन्त्रता- कुन बाटोमा हिँड्ने हो त्यस बाटो रोज्न स्वतन्त्रता। अवज्ञा गर्‍यो  भने त्यसको नतिजा खतरा र मृत्यु हुनेछ भनेर पनि परमेश्‍वरले आदम र हव्वालाई स्पष्ट वा सटिक निर्देशन दिनुभएको थियो (उत्पत्ति २:१६,१७)। तर हव्वाले निषेधित रूखको फल  खाए केही हानी हुँदैन भनेर विज्ञापन गरेर छकाउन सैतान सफल भयो। अझ असल र खराबको ज्ञान पाउँदा तिनीहरू देवीदेवताहरू हुनेछन् भनेर सैतानले जिकिर गर्‍यो। दुर्भाग्यवस, हव्वाले परमेश्‍वरसँग प्रार्थना पनि नगरिकन त्यो निषेधित रूखको फल खाइन् र आदमलाई पनि दिइन्। आदमले पनि परमेश्‍वरको आज्ञालाई अवज्ञा गर्न आफ्नो स्वविवेकको स्वतन्त्रतालाई प्रयोग गरे। सिद्ध र सुन्दर सृष्टि पापले गर्दा दागै दाग भयो।

भर्खर सृष्टि गर्नुभएको यस पृथ्वी ग्रहमा परमेश्‍वरको योजना र लक्ष्य आदम र हव्वाको कदमले परिवर्तन गरिदियो। अब संसारको सृष्टि गर्नुभन्दा पहिले परमेश्‍वरले बनाउनु भएको मुक्तिको योजनालाई (एफिसी १:४) अहिले कार्यान्वयन गर्नु पर्ने भएको थियो।

`आदम र हव्वाको पतन भएपछि तिनीहरूलाई परमेश्‍वरका पहिला शब्दहरू के उच्चारण गर्नुभएको थियो? उत्पत्ति ३:९-१५ पढ्नुहोस्। उहाँले उच्चारण गर्नुभएको वाक्य आज पनि ईश्‍वरीय विज्ञानको निम्ति किन महत्त्वपूर्ण छ?`

आदम र हव्वा कहाँ थिए र कुन अवस्थामा थिए सो परमेश्‍वरलाई ठ्याक्‍कै थाहा थियो। त्रासले दविएका आदम र हव्वाले आफूहरूले के गरे भनेर महसुस गर्नु आवश्यक थियो। तिनीहरूका पापको भयानक परिणाम के रहेछ भनेर तिनीहरू आफैले बुझ्न त्यसको सामना गर्नु आवश्यक थियो। त्यसैबेला सैतान पनि पछारिनु वा परास्त्र गर्नु आवश्यक थियो। त्यसैले गर्दा परमेश्‍वरले आदम र हव्वालाई उहाँको कार्ययोजना प्रस्तुत गर्नुपर्ने भएको थियो: मुक्तिको योजना (उत्पत्ति ३:१४,१५)। आफूसँग पुनर्मिलन गराउन (२ कोरन्थी ५:१९) त्यहीमात्र एउटा आशा थियो।

एउटा तथ्य पनि हामी नजिकै नियाल्नु आवश्यक छ। धर्मको नाउँमा सारा संसार परमेश्‍वरलाई खोज्छ भनेर सिकाउँछ तर, यहाँ पतित मानिसलाई नै उहाँले  पहिला खोज्दै आउनुभएको थियो। तिनीहरूसँग आमने सामने हुनुभन्दा अघि पुनर्मिलनको प्रतिज्ञा तिनीहरूलाई दिनभन्दा अघि र परमेश्‍वरको आवश्यकता भएको तिनीहरूले महसुस गर्नुभन्दा अघि उहाँ नै तिनीहरूकहाँ आइपुग्नुभयो।

निराशाको परिस्थितिको बाबजुद पनि परमेश्‍वरले आदमलाई सोध्नुभएको प्रश्‍नमा दुई महत्त्वपूर्ण विषयबस्तुहरूलाई सम्बोधन गरिएको छ: हाम्रो पतित स्थिति र मानिसलाई त्यसबाट राहत दिने परमेश्‍वरको लक्ष्य। हामी पापको पोल्टोमा हराएकाछौँ र हामीलाई मुक्तिको नितान्त आवश्यक छ। हामीलाई मुक्ति दिन र हामीसँग रहने प्रतिवद्धता व्यक्त गर्दै उहाँले हामीलाई खोज्दै आउनुहुन्छ।

`इतिहासभरि मानव जगतलाई परमेश्‍वरले निरन्तररूपमा सोधिरहनुभएको छ: "हे मानिस तिमी कहाँ छौ?" तपाईँको आफ्ने अनुभवमा त्यस प्रश्‍नको अर्थ के हो? के तपाईँले त्यस प्रश्‍नलाई जवाफ दिनुभयो त?`