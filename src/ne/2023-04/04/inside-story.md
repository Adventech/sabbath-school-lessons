---
title:  कथा
date:   27/10/2023
---

### बुढो मानिसको लामो पर्खाइ

कोसमोस

क्यामरुन

पश्‍चिम अफ्रिका देशको क्यामारुन देशको एक जना बृद्ध मानिसको कथा हो। क्यामरुनको राजधानी याओन्डेमा रहेको चुरोट कम्पनीको कारखानामा म्बासी काम गर्दथे। उनले चुरोटहरू बनाउँथे।

एक दिन ठूलो सहरमा स्विटजरलाण्ड देशबाट आएको एक जना सुसमाचार प्रचारकलाई उनले भेटे। त्यस प्रचारकले उनलाई बाइबलको बारेमा सुनाए र बाइबल सिकाउने प्रस्ताव उनले राखे। यो सन १९५३को कुरो थियो। उनले बाइबल अध्ययन मन पराए र हप्‍ताको सातौँ दिन साबथ पालन गर्न थाले। आफ्नो जीवन येशूलाई सुम्पिन उनले चाहे र आफूलाई बप्‍तिस्मा दिन उनले अनुरोध गरे।

तर उनले चुरोट बनाउने कारखानामा काम गरिरहेको र कहिलेकाहीँ साबथमा पनि काम गर्ने भएकोले उनको अनुरोधलाई अस्वीकार गरिएको थियो। उनी निराश भएतापनि सकेको बेलामा उनी चर्चमा जान रोकेन। तर साबथमा जहिले जहिले चर्चमा जान्थे तब काममा उसलाई समस्या आउन थाल्यो। आखिरमा साबथमा चर्च जाने भएकोले उनलाई कामबाट निकाली दिए। काम नपाएपनि साबथमा चर्चमा गइरहे। सहरमा केही काम नपाएकोले उनी आफ्नो गाउँमा फर्के। आफ्नो गाउँमा पनि साबथ पालन गरिरहे, तर उनले बप्‍तिस्मा लिएका थिएनन्। ५२ वर्ष सम्म पालन गर्दै रहे।

दिन दिनै म्बासी बुढो हुन थाले। उनको कपाल सेतो भएको थियो। उनका आँखाहरू धमिलो हुन थालेका थिए। तर येशूप्रतिको प्रेमले उनलाई बल मिलिरहेको थियो। हरेक दिन आफूले बप्‍तिस्मा लिन चाहेको चाहना गर्दै रहे।

एक दिन एक जना सेभेन्थ÷डे एडभेन्टिस्ट सुसमाचार प्रचारक उनको गाउँमा आए र सार्वजनिक सुसमाचार कार्यक्रमको आयोजना गरे। म्बासीले साबथ पालन गरेको सहरका मानिसहरूलाई थाहा थियो। तिनीहरूले त्यस प्रचारकलाई एक जना बुढो मानिस जसले साबथ पालन गरिरहेको छ भन्ने कुरा सुनाए।

"त्यस बुढो मानिसका भतिजा पास्टर हुनुहुन्छ। तर त्यस बुढो मानिस आइतबार भतिजाको चर्चमा जाँदैन। उनको चर्च आफ्नै घरको नजिक भएतापनि उनी त्यहाँ जाँदैन," तिनीहरूले प्रचारकलाई बताए। "उनको घर नजिक अर्को चर्च पनि छ तर उनी त्यहाँ पनि जाँदैनन्," अर्कोले सुनाए।

सहरका मानिसहरूले म्बासीलाई गिल्ला गरेका थिए भनेर ती प्रचारकले थाहा पाए। उनी साबथ पालन गर्ने भएकोले नाउँमात्र सेभेन्थ÷डे एडभेन्टिस्ट भनेर तिनीहरूले भन्थे किनकि उनले बप्‍तिस्मा लिएको थिए।

त्यस बुढो मानिसको बारेमा थाहा पाएपछि प्रचारकले सबै कामा छोडेर तुरन्तै त्यस मानिसको घरमा गए। म्बासी बुढो थिए, बिरामी थिए र ओछ्यानमा परिरहेका थिए। आफू मर्ने भनेर थाहा पाएपछि विगत दुई दिनदेखि यो प्रार्थना गरिरहेको उनले प्रचारकलाई सुनाए, "हे प्रभु, बप्‍तिस्मा नलिइकन म कसरी मर्ने? सन १९५३ देखि मैले साबथ पालन गरिरहेको छु तर मैले बप्‍तिस्मा लिन पाएको छैन। म तपाईँको बालक हुँ। म मर्नुभन्दा अघि मैले बप्‍तिस्मा लिन पाउँछ।" यो सुनेर प्रचारक अत्यन्तै भावुक भए। तिनीहरू दुवै जना मिलेर प्रार्थना गरिरहे।

अनि म्बासीसँग त्यस प्रचारकले दुई हप्‍ता बाइबल सिकाए। त्यो प्रचारक कोसमास थिए। त्यस प्रचारक ४५ माइल वा करिब ७० किलोमिटर टाढा रहेको एडभेन्टिस्ट अस्पतालमा काम गर्थे। त्यो अस्पताल क्यामरुन देशको राजधानी यावन्डेमा छ।

त्यति टाढादेखि म्बासीको गाउँमा आएर उनलाई हरेक दिन बाइबल सिकाउन त्यस प्रचारकलाई धेरै कठिन थियो। बाटो राम्रो थिएन। खाल्डाखुल्डी भएको बाटोमा गाडी चलाउन सजिलो थिएन। तैपनि येशूप्रतिको प्रेम र म्बासीप्रतिको मोहले उनले बाइबल अध्ययनलाई निरन्तरता दिइरहेको थियो।

आखिरमा म्बासीले बप्‍तिस्मा लिए। उनी ८४ वर्षका थिए। उनी यस्तो कमजोर थिएकि उनलाई बोकेर नै पानीमा लानुपरेको थियो। तर उनी खुशी थिए। हाँसी हाँसी उनी पानीमा चुप्लिए। जब उनी पानीबाट निस्केका थिए उनको हँसिलो मुहार झन ठूलो थियो। परमेश्वरले उनको लामो समयसम्मको प्रार्थना सुन्नुभयो र आखिरमा उनले बप्‍तिस्मा लिन पाएका थिए।

÷आन्ड्र्यु मेकचेस्नी
