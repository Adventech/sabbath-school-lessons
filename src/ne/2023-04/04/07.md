---
title:  थप जानकारी
date:   27/10/2023
---

"नाश हुन लागेका मानिसहरूप्रति स्नेह भएकोले नै अब्राहम प्रार्थना गर्न उत्प्रेरित भएका थिए। भ्रष्ट सहरका पापहरूदेखि उनी वाक्‍क त भएका थिए, तैपनि त्यहाँका पापीहरू बचोस् भन्ने उनको चाहना थियो । नाश हुन लागेको सोडोमप्रति व्यक्त गरेको उनको  गगहिरो चिन्ता हामीमा पनि हुनुपर्छ । पापप्रति हाम्रो घृणा त हुनैपर्छ, तर पापीहरूप्रति दया र माया हामीमा हुनुपर्छ । हाम्रा वरिपरिरहेका मानिसहरूमा पनि सोडोमको भयानक गति बज्रिनेछ। तिनीहरू आशारहित जीवन बिताइरहेकाछन् । परमेश्‍वरले दिनुभएको उहाँलाई रोज्ने अवसर प्रत्येक दिन कसै न कसैको निम्ति बन्द भइरहेको हुन्छ । प्रत्येक घन्टा कोही न कोही परमेश्‍वरको दयाबाट बिलाउँदैछ ।

अनि आउने विध्वंसबाट बचाउन आवाजहरू निकाल्नेहरू कहाँ छन् त ? त्यो व्यक्तिको निम्ति विश्‍वाससाथ लगनशील भएर नम्र हुँदै प्रार्थना गर्ने व्यक्तिहरू कहाँ छन् त ?

"अब्राहमको मनोभावना येशू ख्रीष्टकै मनोभावना थियो । पापीको निम्ति एकदम पहल गर्ने परमेश्‍वरको पुत्र आफै हुनुहुन्थ्यो । मानिसको मोल कतिको छ भनेर उसको निम्ति मोल तिर्ने येशूलाई नै थाहा छ । दुष्ट र खराबप्रति वाक्‍क हुने स्वभाव केवल निश्कलङ्क येशूमामात्र छ । आफ्नो अनन्तको भलोलाईनै अघि सारेर उहाँले पापीलाई माया गर्नुभएको छ । त्यस खालको माया केवल उहाँकै हृदयमामात्र उब्जिन सक्छ । सारा संसारको पापलाई उहाँले बोक्नुपर्दा क्रूसमा उहाँले भयानक पीडा भोग्नुभएको थियो । आफ्ना विरोधी र हत्याराहरूलाई उहाँले प्रार्थना गर्नुभएको थियो, 'पिता तिनीहरूलाई क्षमा दिनुहोस्, किनकि तिनीहरूले के गरिरहेकाछन् सो तिनीहरूलाई थाहा छैन ।' लूका २३:३४ ।"- एलेन जी ह्वाइट, पाट्रियार्क एण्ड प्रोफेटस, पृ. १४० ।

"वरिपरिका राष्ट्रहरूले अब्राहमलाई शक्तिशाली राजकुमार, बुद्धिमानी र सक्षम् अगुवा भनेर सम्मान गरेका थिए । आफ्ना छिमेकीहरूलाई दिनुपर्ने प्रभावलाई उनले रोकेनन् । उनको जीवन र चरित्र उनका वरिपरि रहने मूर्तिपूजकहरूको भन्दा उल्लेखनीयरूपमा फरक थियो । सत्य विश्‍वासबाट के निगाहा पाउँछ भनेर उनको जीवनले सबैलाई देखाइरहेको थियो। सृष्टिकर्ता परमेश्‍वरप्रतिको उनको बफादारीता डगमगिएको थिएन । उनको  मिजासिलो, शुशिलता, उदारवादी र मैत्रीपूर्ण व्यवहारले उनका वरिपरिरहेकाहरूलाई ठूलो प्रभाव पारेको थियो । त्यसको फलस्वरूप उनी सबैबाट सम्मान र आदर पाएका थिए ।"- एलेन जी ह्वाइट, पाट्रियार्क एण्ड प्रोफेटस, पृ. १३३,१३४ ।

**चिन्तनमनन**:

`परमेश्‍वरको लक्ष्यको निम्ति बोलाइएका व्यक्तिहरूले आफ्नो लक्ष्य पूरा गरेको बाइबलमा को को छ, जसले हामीलाई पनि प्रेरणा दिँदछ? बप्‍तिस्मा दिने यूहन्नाको बारेमा तपाईँ के भन्नु हुन्छ? के उनी सफल प्रचारक थिए त?`

`उत्पत्ति १९:३०-३६ पढ्नुहोस्। सोडोमबाट उद्धार गरिएका व्यक्तिहरूका चरित्र कस्तो थियो भनेर खुलेआमा कसरी भण्डफोर गर्दछ?`

`अब्राहमको लक्ष्य वा मिसन र उनले गरेका कामहरूको  उदाहरणबाट अरू पाठहरू हामी के सिक्न सक्छौँ?`

`यो सोच्नुहोस्: सोडोम र गमोराको निम्ति अब्राहमले गरेका पहल सफल थियो कि असफल थियो, के भन्नु हुन्छ?`