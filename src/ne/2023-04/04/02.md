---
title:  अतिथि सत्कारको बरदान
date:   22/10/2023
---

`उत्पत्ति १८:१-१५ पढ्नुहोस्। यात्रुहरूको जवाफमा अब्राहमले देखाएका अतिथि सत्कारका के तत्वहरू प्रकट गरिएका छन्?`

गर्मीको मौसम थियो। अब्राहम आफ्नो पालको ढोकामा थचक्‍क बसिरहेका थिए। यो व्यवहार असमान्य थियो। गर्मीको समयको चर्को घाममा जो पनि रुखमुनि बसेर ताजा हावा खान बस्दथे। तर पालको ढोकामा बसेर घामलाई सहेर बसेको कारण कोही यात्रु त्यस ठाउँबाट गए उसलाई सहायता गर्न सक्थ्यो कि भनेर उनले सोचिरहेको हुनुपर्दछ।

अनि त्यसैबेला उनले ती यात्रुहरू देखा परे। अतिथी सत्कार गर्ने उनको बानी नै थियो होला। त्यसैकारण सुरुमै पालको ढोकाबाट निस्केर उनी तिनीहरूकहाँ डगुरेर जान्छन्। यसमा हामीले ख्याल गर्नुपर्ने एक महत्त्वपूर्ण गुण हो: मानिसहरू उनकहाँ आउनुभन्दा अघि नै अब्राहम तिनीहरूकहाँ पहिले गए।

तिनीहरूसँग यो बिन्ति गर्छन्, "३ तिनले भने, “हे मेरा प्रभु, ममाथि तपाईंको निगाह हुन्‍छ भने कृपा गरी आफ्‍नो दासकहाँबाट त्‍यसै नजानुहोस्‌। ४ म केही पानी ल्‍याउनेछु, र तपाईंहरू आफ्‍ना पाउ धुनुहोस्‌, र यही रूखमुनि आराम गर्नुहोस्‌। ५ म गएर केही रोटी ल्‍याउनेछु, र खाएर तपाईंहरू थकाइ मार्नुहोस्‌, त्‍यसपछि मात्र जानुहोस्‌, किनभने यसैको निम्‍ति तपाईंहरू आफ्‍नो दासकहाँ आउनुभएको होला।” उनीहरूले भने, “जाऊ, तिमीले भनेअनुसार गर।”  उत्पत्ति १८:३-५।

आफ्नो लक्ष्य वा मिसन के थियो भनेर अब्राहमलाई थाहा थियो। त्यसबेलाको संसार पनि अहिलेको जस्तै मूर्तिपूजामा भिजेको थियो, सनातन परमेश्‍वरप्रतिको भक्ति संस्कारमा मानिसहरू लागेका थिएनन् र मानव आविष्कारिक अनगिन्तियौँ देवीदेवताहरूलाई पूजा गर्दथ्यो। अब्राहमको त्यो चालमा हामी यो देख्‍न सक्दछौँ कि अपरिचितहरूलाई परमेश्‍वरको बारेमा सुनाउन आफ्नो लक्ष्य पूरा गर्ने कामको निम्ति उनले अतिथि सत्कारलाई प्रयोग गरेका थिए। ती पाहुनाहरू कताकताबाट अचानक देखा परेका थिए।

त्यसैबखत, अब्राहमको "घरपरिवारको संख्या ठूलो थियो। तिनीहरूमा हजार जना भन्दा बेसी मानिसहरू थिए। तिनीहरू कतिपय त आआफ्नै परिवार थिए र परिवारको आआफ्नै मूली थियो। तिनीहरूमा कतिपय मूर्तिपूजाबाट फर्केर अब्राहमका  परमेश्‍वरको उपासनामा लागेका थिए। यस खालको घर परिवारलाई चलाउने व्यक्तिमा परिवारप्रति बलियो पकड हुन आवश्यक थियो। कमजोरी र लचिलो स्वभाव भएको व्यक्तिले त्यत्रो समूहको नेतृत्व गर्न सक्दैनथ्यो। अब्राहमको प्रभाव उनको घरपरिवारभन्दा पनि बाहिर परेको थियो। जहाँ जहाँ उनले पाल टाँगे त्यहाँ त्यहाँ त्यसको छेउमा परमेश्‍वरको आराधना गर्न वेदी बनाउँथे। जब पाल सार्दथ्यो, तब त्यो बेदी त्यहीँ रहन्थ्यो; अनि धेरै घुमफिर गर्ने कनानीहरूले परमेश्‍वरको सेवक अब्राहमको जीवनबाट परमेश्‍वरको ज्ञान पाएका थिए, र त्यस बेदीमा रोकेर यहोवाको निम्ति बलि चढाउँथे।"-एलेन जी ह्वाइट, एजुकेशन, पृ. १८७।

सुरुदेखि नै यस व्यक्तिलाई आफूलाई परमेश्‍वरले उहाँको लक्ष्य पूरा गर्न बोलाउनुभएको थियो भन्ने कुरा थाहा थियो। प्रतिज्ञा गरिएको देशमा छुट्टी मनाउन होइन तर उनी र उनका सन्तानद्वारा यस संसारलाई आशिषको  स्रोत हुन उनलाई रोजिएको थियो।

`तपाईँको आफ्नै जीवनमा अब्राहमको अतिथी सत्कारको उदारहणलाई तपाईँले पछ्याउन सक्नुहुन्छ?`