---
title:  प्रार्थना गर्ने अब्राहमको जोस
date:   24/10/2023
---

`अरूहरूको निम्ति भनसुन गरेर प्रार्थना गर्नुको शक्ति कस्तो हुन्छ भनेर देहायका पदहरूले हामीलाई कसरी सिकाउँछ? हेर्नुहोस्, उत्पत्ति १८:२२-३२ र याकूब ५:१३-१६।`

अब्राहम र परमेश्‍वरको बीचमा भइरहेको वार्तालावले अरूहरूको निम्ति बिन्तिभाउ गर्ने तरिका कस्तो छ भनेर देखाउँदछ। सोडोम र गमोराको बिचमा अब्राहमले परमेश्‍वरको सामु मध्यस्थता गरेका थिए भनेर यस अध्यायले बताउँछ। तिनीहरूको निम्ति उनले अनुनय बिन्ती गरिरहेका थिए। अब्राहमको मध्यस्थता, पिताको सामु येशूले गर्नु भएको मध्यस्थताको प्रतिक थियो। यस खालको प्रार्थनामा हामी पनि संलघ्न भएमात्र हाम्रो लक्ष्य पनि सफल हुनसक्छ।

सोडोम, गमोरा र आफ्नो नजिक भएका सहरका बासिन्दाहरूप्रति अब्राहमको स्नेह थियो। त्यसैकारण उनको प्रार्थना हृदयदेखि नै इमान्दार भएर गरेका थिए। सोडोम र गमोराका राजाहरूलाई पराजित गर्ने केही राजाहरूसँग छापामार शैली अपनाएर संग्राम गरेर जितेका थिए। अब्राहमले विजय पाएपछि सोडोमका राजा बिरा उनलाई भेट्न आएका थिए। त्यसबेला मल्किसेडेकसँग उनी अब्राहमकहाँ आएका थिए। अब्राहमसँग सोडोमका  मानिसहरू थिए। बिराले आफ्ना मानिसहरूलाई तिनीहरूको घरमा फर्काउन बिन्ति गरेका थिए: "मेरा मानिसहरू मलाई फर्काउनु होस्, तर युद्धमा  लुटेको सबै सम्पत्ति तपाईँ नै राख्‍नुहोस्।" उत्पत्ति १४:२१। त्यो देशका राजालाई आफ्नो जनताप्रति प्यार थियो भनेर त्यसले देखाएको थियो। अब्राहमका चरित्रहरूमा सबभन्दा ठूलो चरित्र प्रेम पनि भएको कारणले उनले सोडोम र गमौराका राजाहरूप्रति स्नेह थियो। त्यसकारण, अब्राहमले तिनीहरूको निम्ति बिन्ति गरेका थिए। "नाश हुन लागेका मानिसहरूप्रति प्रेमभएको कारणले त्यसले प्रेरित भएर अब्राहमले बिन्ति चढाएका थिए।"-एलेन जी ह्वाइट, पाट्रियार्क एण्ड प्रोफेटस्, पृ. १४०।

आफ्नो प्रार्थनामा अब्राहमले नम्रता र लगनशीलता देखाएका थिए। ५० जना धर्मी भएसम्म सहरलाई नाश नगर्ने परमेश्‍वरले आफ्नो प्रतिवद्धता देखाएपछि त्यसबाट उत्साहित भएर अब्राहमले आफ्ना मध्यस्थता कायम राखे।

प्रार्थनाबिना हाम्रो मिसन सफल हुन सक्दैन। अरूहरूको निम्ति हामीले प्रार्थना गर्नैपर्छ। जब हामी कसैलाई भेट्छौँ, सुसमाचार सुनाउँछौँ वा उससँग बाइबल पढ्छौँ तब हामी त्यस व्यक्तिसँग सम्पर्कमा आएकोले त्यस व्यक्तिको निम्ति प्रार्थना गर्नुपर्दछ। हाम्रो हृदयको सम्पर्कमा आउनेहरूको निम्ति हामीले प्रार्थना गर्दा त्यसप्रति परमेश्‍वर संवेदनशील हुनुहुन्छ। हामीहरूका शब्द वा भाषण कलाले हाम्रा साथी र चिनजान भएकोहरूलाई परमेश्‍वरतिर तान्छ भन्ने छैन। तर पवित्र आत्माले नै तान्नुहुन्छ। त्यसकारण हामी परमेश्‍वरको लक्ष्य बोकेर जुनसुकै काममा लागेतापनि प्रत्येक व्यक्तिको निम्ति व्यक्तिगतरूपमा प्रार्थना गर्नुपर्छ।

`येशूले हाम्रो निम्ति के गर्नुहुन्छ, र हामी पनि अरूहरूको निम्ति मध्यस्थता गर्न गर्नुपर्ने सत्यतालाई हामी  कसरी बुझ्न सक्छौँ भनेर देहायका पदहरूले कसरी सिकाउँदछ? हेर्नुहोस्, रोमी ८:३४ र हिब्रू ७:२३-२५।`