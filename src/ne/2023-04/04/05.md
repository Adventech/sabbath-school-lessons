---
title:  अब्राहमको मिसन वा लक्ष्य
date:   25/10/2023
---

`अब्राहमको  अतिथि सत्कार गर्ने गुण, स्नेह र प्रार्थनाको नतिजा के भयो? हेर्नुहोस्, उत्पत्ति १९:१-२९`

सोडोम सहरमा लोतको उपस्थिति कस्तो थियो भनेर बाइबलले रोचक तरिकाले ‍औँल्याएको छ: "लोत सोडोमको मूल द्वारामा बसिरहेका थिए।" उत्पत्ति १९:१। यसको अर्थ लोत सहरको प्रतिस्थित व्यक्ति थिए। उनी सरकारी कर्मचारी थिए। सहरको  मूल द्वारमा बस्ने हाकिम, न्यायकर्ता र राजाहरूले पाउने अवसर थियो (२ शमूएल १९:८, यर्मिया ३८:७, रुथ ४:१)।

उत्पत्ति १९ झण्डै उत्पत्ति १८सँग मिल्दछ। दुवै कथाहरूमा अब्राहमसँग स्वर्गदूतहरूको संवाद उल्लेख गरिएको छ। अब्राहम र लोत सहरको द्वार व ढोकामा बसिरहेका थिए (उत्पत्ति १८:१, १९:१)। दुवै अब्राहम र लोतले अपरिचित मानिसहरूलाई आआफ्नो घरमा विश्राम लिन अनुरोध गरेका थिए (उत्पत्ति १८:३,४; उत्पत्ति १९:२); अब्राहम र लोत दुवैले पाहुनाहरूले खाना दिए (उत्पत्ति १८:४-८, उत्पत्ति १९:३)। लोतमा जे कमीकमजोरी भएतापनि उनमा केही असल गुणहरू थियो।

"२४ तब परमप्रभुले सदोम र गमोरामाथि आकाशबाट आगो र गन्‍धक बर्साउनुभयो। २५ यसरी उहाँले ती सहरहरू र जम्‍मै बेँसी र सहरहरूका सबै बासिन्‍दाहरू र जमिनमा उम्रेका सबै थोक सर्वनाश गरिदिनुभयो।" उत्पत्ति १९:२४-२५।

यो विवरण लेखिएको समयमा ती दुवै सहरहरूमा कति जना मानिसहरू थिए भन्ने हामीलाई थाहा छैन। तर त्यहाँ हजारौँ त थिए नी। तर तिनीहरूमा केवल चार जनामात्र ती सहरहरू छोडे र तीन जनामात्र बचे। जलप्रलयको कथा पनि त्यही खालको छ। जल प्रलय हुनुभन्दा अघि कति मानिसहरू थिए भन्ने कुरो हामीलाई थाहा छैन, तर जे भएतापनि सबै जना बचेका थिएन।

सोडोम सहरका थोरै मानिसहरू मात्रै बचेका थिए भन्ने कुरोले हाम्रो मिसन वा लक्ष्यलाई बताउँछ: संसारका सबै जनाले मुक्ति  पाउँछ भन्ने छैन। सबै जनाले येशूलाई ग्रहण गरोस् भन्ने हामी चाहन्छौँ र उहाँको मुक्तिको योजनामा सबै जना सहभागी  होस् भन्ने हाम्रो चाहना हो। प्रत्येक मानिसको आत्मनिर्णयको  स्वतन्त्र अधिकार छ। हाम्रो काम कसैलाई मुक्ति दिने वा दिलाउने होइन तर येशूलाई रोज्न सकेसम्म धेरै मानिसहरूलाई अनुरोध गर्नु हो। जब हामी आफ्नो लक्ष्यमा अघि बढिरहेका हुन्छौँ, तब परमेश्‍वरले हामीलाई पवित्र आत्माद्वारा सहयोग गर्नुहुन्छ। यद्यपि परमेश्‍वरपनि वैयक्तित स्वतन्त्रताको निर्णय विरुद्धमा कहिल्यै पनि जानु हुन्न। आत्मनिर्णय वा विवेकको  स्वतन्त्रता भन्नुको अर्थ अन्तमा हामी जे गरेतापनि, जतिसुकै प्रार्थना नै गरेपनि मुक्ति प्रत्येक व्यक्तिको  निर्णयमा भर पर्दछ।

`जब हामी अरूहरूलाई सुसमाचार सुनाउँछौँ तर कामबाट हामीले अपेक्षा गरेको अनुसार नतिजा आएन भने हामी कसरी निराश नहुने?`