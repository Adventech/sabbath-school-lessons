---
title:  परमेश्‍वरको इच्छामा समर्पित
date:   26/10/2023
---

`उत्पत्ति १२:१-९ पढ्नुहोस्। हामी कहाँ गइरहेका छौँ वा हाम्रो अगाडि के छ त्यो थाहा नपाएतापनि हाम्रो जीवन परमेश्‍वरको भरोसामा छोड्नु भनेको के हो भनेर यी पदहरूले हामीलाई कसरी देखाउँछ?`

अब्राहमका धेरै गुणहरूमा परमेश्‍वरको इच्छामा समर्पित हुने गुण पनि एउटा थियो। अब्राहमका सबै अनुभवहरूमा परमेश्‍वरलाई सुम्पिने स्वभाव उल्लेखनीय थियो।

**अब्राहमको बोलाहत:** अब्राहमले परमेश्‍वरबाट चुनौतीपूर्ण बोलाहत पाएका थिए: "परमप्रभुले अब्रामलाई भन्‍नुभयो, “तिम्रो देश र तिम्रा कुटुम्‍ब तथा तिम्रा पिताका घरबाट निस्‍केर जुन देश म तिमीलाई देखाउँछु त्‍यहाँ जाऊ।" उत्पत्ति १२:१। जब उनले यो आवाज पहिले सुने तब आफू सुविधासम्पन्न ठाउँबाट किन बाहिरिने भनेर उनले पन्छाउन सक्थ्यो। यो त भ्रममा पार्ने आवाज हो भनेर उनले सोच्न सक्थे। वा उनले त्यस सन्देशलाई ठाडै अस्वीकार गरि यसो भन्न सक्थे, म जान चाहन्न। मलाई यहीँ मन पर्छ। मलाई विदेशमा जानु आवश्यक छैन। तर "जुन भूमि म तिमीलाई देखाउनेछु" भन्ने बोलि नै जाने ठाउँको विवरण अचम्म लाग्दो हुन सक्थ्यो। तर, परमेश्‍वरको आवाजलाई उनले स्वीकारे। उनले आफ्नो चाहनालाई परमेश्‍वरको चाहनासँग मिलाए। उनले आफ्नो बाबुको घरपरिवार र जन्मभूमि छोडेर गए: "परमेश्‍वरले भन्नुभएकै बमोजिम अब्राम आफ्नो बाबुको थलोबाट निस्किए" (उत्पत्ति १२:४)।

**भूमि पाउने निर्णय:**  जब परमेश्‍वरले भन्नुभएको भूमिमा उनी र उनका भतिजा आइपुगे तब त्यहाँ तिनीहरूका कामदारहरूको बीचमा झगडा भयो। आफ्नै हाडछालासँग झगडा गर्ने खालको मानिस अब्राहम थिएन। उनले आफ्नो इच्छा परमेश्‍वरलाई नै सुम्पेका थिए। उहाँले नै उनलाई आशिष दिनुभएको थियो: "१४ लोत तिनीबाट अलग भएपछि परमप्रभुले अब्रामलाई भन्‍नुभयो, “अब तिम्रा आँखाहरू उठाएर तिमी भएको ठाउँबाट उत्तर, दक्षिण, पूर्व र पश्‍चिमतिर हेर्‌। १५ तिमीले देखेका सबै ठाउँ म तिमीलाई र तिम्रा सन्‍तानलाई सधैँको निम्‍ति दिनेछु।" उत्पत्ति १३:१४-१५।

**सोडोम र गमोराको नाश:** जब परमेश्‍वरले ती सहरहरूको भविष्यको बारे अब्राहमलाई सुनाउनुभयो तब अब्राहमको हृदय प्रेमले भरिएको थियो, र ती सहरहरूलाई नाश गर्नुबाट बचाउन प्रयास गरेका थिए। ती सहरहरूमा दश जना पनि धर्मी नभएकोले ती सहरहरू नाश भए। अब्राहमले परमेश्‍वरको इच्छामा आफूलाई सुम्पे र उहाँको निर्णयलाई अब्राहमले स्वीकारेका थिए।

प्रत्येक परिस्थितिमा अब्राहमले आफ्नो इच्छा परमेश्‍वरमा समर्पण गरेकोले उहाँले उनलाई प्रयोग गर्न सक्नुभएको थियो। यही स्थिति आजपनि हामीमा हुनुपर्दछ।

`चुनौती: हाम्रा सहरहरूमा प्रभावकारीरूपमा र उचितरूपमा सुसमाचार सुनाउन अनेकौँ बाधाहरूको सामना हामीले गर्नुपर्छ। परमेश्‍वरको हस्तक्षेपको निम्ति  हामी उहाँसँग अनुनय बिन्ति गर्नुपर्छ।`

`चुनौतीलाई सामना गर्न: तपाईँलाई जुन कुरा कठिन भइरहेको छ त्यही कठिनाइ भोगिरहेको  मानिसलाई सम्पर्क गर्नुहोस्। उनको निम्ति तिमी प्रार्थना गरिरहेको छु भनेर सुनाउनुहोस्। उसलाई सहयोग गर्न परमेश्‍वरसँग सहायता माग्नुहोस्।`