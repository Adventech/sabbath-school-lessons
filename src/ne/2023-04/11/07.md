---
title:  थप जानकारी
date:   15/12/2023
---

"यहूदीहरूले अन्यजातिहरूलाई तिरस्कार गरेतापनि तिनीहरूमा कतिपय मानिसहरू थिए जसले मसीहको भविष्यावाणीको बारेमा असल ज्ञान थियो जुन इस्राएलका धर्मगुरुहरूमा थिएन । उद्धारकर्ता आउनुभएर तिनीहरूका पापहरू हटाउनेछन् भन्ने आशा गरेका धेरै मानिसहरू थिए । कतिपय दार्शनिक र विद्वानहरूले हिब्रू आर्थिक रहस्यबारे अध्ययन गरेका थिए । तर यहूदीहरूको पक्षपाती विग्रहले तिनीहरूलाई दिइएको आत्मिक ज्ञानको ज्योति फैलाउन सकेका थिएनन् ।"  एलेन जी. ह्वाइट द डिजाएर अभ एजेज्  पृ. ३३ ।

"प्रभु येशू शक्तिशाली मुक्तिदाता हुनुहुन्छ जो ती मानिसहरूको निम्ति प्राण दिनुभएको थियो । तिनीहरूमा भएको पूर्वाग्रहबाट तिनीहरूलाई उठाउन सक्नुहुन्छ, येशूप्रति तिनीहरूको माया उहाँले जगाउन सक्नुहुन्छ, उहाँले तिनीहरूका हृदयहरूलाई नरम बनाउन सक्नुहुन्छ, सत्यको सौन्दर्यता र शक्तिलाई तिनीहरूका हृदयहरूमा उहाँले कोर्न सक्नुहुन्छ ।

परमेश्वर निपुण गुरु कामदार हुनुहुन्छ । उहाँ बध शरीर भएको मानिस जस्तो होइन। यद्यपि उहाँले ती मानिसहरुलाई आह्वान गर्नुहुन्छ जसबाट अन्धकारमा रहेकाहरुलाई ज्योति बाँड्न सकुन् । सबै धर्म वा चर्चहरूमा परमेश्वरका हारहरू छन् । धर्मलाई मान्ने मानिसहरूको मूल्याङ्कन गरेर तिनीहरूलाई आलोचना गर्नु हाम्रो काम होइन ।

तर हामी नम्र, कोमल र मायाभावले येशूमा भएको सत्यलाई मानिसहरूको सामु प्रस्तुत गर्नुपर्छ । येशूलाई विश्वास गर्नेहरूमा धर्मपरायणता देखुन्, उहाँप्रति भक्तिभावले आसक्त भएको मानिसहरूले देखुन्̦, येशूको चरित्र र मिजास तिनीहरूले देखुन्, जसको फलस्वरूप तिनीहरू सत्यतिर आकर्षित हुनेछ । येशूका भक्तहरूले येशूलाई उचाल्नुपर्दछ। उहाँ संसारको मुक्तिदाता हुनुहुन्छ । तिनीहरूले जीवनको वचनलाई अगाडि उचालि राख्नुपर्दछ।" -एलेन जी. ह्वाइट, द एडभेन्ट रिभ्यु एण्ड साबथ हेराल्ड,  जनवरी १७, १८९३।

**चिन्तनमनन**:

`तपाईँ र तपाईँको चर्च रहेको समाजका तत्काल आवश्यकता के हो र त्यसको आपूर्ति गर्ने अवसर मिलोस् जसले गर्दा तिनीहरूकहाँ गएर सत्यहरूलाई प्रस्तुत गर्न सकियोस्।`

`"सबै धर्म वा चर्चहरूमा परमेश्वरका हारहरू छन्। धर्मलाई मान्ने मानिसहरूको मूल्याङ्कन गरेर तिनीहरूलाई आलोचना गर्नु हाम्रो काम होइन" भन्ने एलेन जी. ह्वाइटको कथनप्रति मनन गर्नुहोस्। अर्थात मानिसहरूका गलतलाई हामीले कसरी औँल्याउने, त्यसै समय तिनीहरूलाई तल झारेर तिनीहरूको व्यक्तित्व र आस्थाको बारेमा आलोचना गर्दै  तिनीहरूलाई चित्त नदुखाइयोस्।`

`"जब मानिसको पुत्र आउँछ ̦ के उनले यस संसारमा साँच्चिकै विश्वास पाउला वा विश्वास भएको मानिस भेट्टाउला?" लूका १८:८। यस जवाफ दिनुपर्ने प्रश्नको अर्थ के हो?  विश्वास र आस्थाको वीचमा के भिन्नता छ? सत्य शिक्षादीक्षामा मानिस निपुण भएतापनि येशू आउनुहुँदा उहाँले उहाँमाथिको आस्थाबिनाको मानिस कसरी भेट्टाउन सक्नुहुनेछ?`