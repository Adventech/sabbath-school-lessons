---
title:  टुरोस र सिदोन
date:   12/12/2023
---

मत्तीको सुसमाचार विशेष गरेर यहूदीहरूलाई लेखेका थिए भने लूकाको सुसमाचार विशेष गरेर अन्य जाति वा अयहूदी पाठकहरूको निम्ति लेखिएका थिए भनेर बाइबलका विद्वानहरूले विश्वास गर्छन्। जब हामी सुसमाचारका पुस्तकहरू अध्ययन गर्छौँ तब ती भिन्नतहरूलाई याद गर्नु असल हुन्छ।

`कनानी स्त्रीको बारेमा मत्ती र मर्कुसले केही हदमा फरक ढँगले प्रस्तुत गरेका छन्। ती भिन्नताहरू के हुन्? हेर्नुहोस, मत्ती १५:२४-३० र मर्कूस ७:२४-३०।`

त्यस आमा कनानी हुन् भनेर त्यस स्त्रीको राष्ट्रियता र जात लेख्छन्। पवित्र आत्माको अगुवाइमा मर्कुसले उनको चिनारीमा थप्छन्। उनी ग्रीक वा अन्यजाति र जन्मबाट सिरो फोनिके वा फोनिकेको सिरियाली हुन् भनेर उल्लेख गर्दछन्। यो  शब्द बाइबलमा केवल एक पटकमात्र प्रयोग गरिएको छ।

यहूदीहरूको निम्ति लेखिएको मत्तीको सुसमाचारमा लेखिएको यो कथा तिनीहरूले पढे भने तिनीहरुको दृष्टिकोण कस्तो हुने होला? मत्तीका पाठकहरूले त्यस स्त्री यहूदीहरूले तिरस्कृत अन्य जाति वा पानि नचल्ने जाति भनेर ठानेका हुन्थे। यहूदीहरुको निम्ति कनानीहरूको पृष्ठभूमि नकरात्मक थियो। तिनीहरू मूर्तिपूजा गर्ने, घृणास्पद धार्मिक रहनसहन र यहूदीहरूको निम्ति तगारो भएर खडा भएको समाज थियो।  येशूकै चेलाहरूमा पनि त्यस स्त्रीमा येशूप्रतिको आस्था थियो भन्ने कुरामा विश्वास गर्दैनथे। उनी परमेश्वरको राज्यमा सहभागी हुन योग्यकी थिइनन् भन्ने मिजासमा चेलाहरू थिए।

मर्कूस ७ मा मर्कूसको अन्यजाति पाठकहरूको प्रतिक्रिया मत्तीका पाठकवर्गभन्दा फरक हुनसक्थ्यो। जुन दृष्टिकोण कनानीहरूप्रति यहुदीको थियो त्यो अन्य जातिहरूमा थिएन। त्यस स्त्री सम्माननीय सभ्यता ग्रीक सिरो फेनिकेको जन्मसिद्ध नारी थिइन् भनेर ती अन्य जातिहरूले हेर्दथे। येशूले आफ्नै जातिकी आमाको अनुरोधलाई स्वीकार्दै उनकी छोरीलाई निको पार्नुभएको अन्य जातिले सराहना गर्न स्वभाविक नै थियो। ती महिला आफ्नो समाजको प्रिय र आदरणीय आमा जसले आफ्नी छोरीको उच्चतम हित खोज्दै स्वामी येशूकहाँ आएर गरेको अनुरोधलाई अन्यजातिको निम्ति उनी श्यावासको पात्र बनेकी हुनुपर्दछ। येशूले जात, धर्म, देशविदेश, रङ्ग र नरनारीको पृष्टभूमिलाई नहेर उनको  सेवा गर्नुभएको थियो।

"त्यस आमाको अनुरोधलाई ख्रीष्टले तुरन्तै जवाफ दिनुभएको थिएन। यहूदीहरूको संस्कारलाई मध्यनजरमा राखेर त्यस स्त्रीलाई तिरस्कृत जाति भनेर देखाउनुभएको थियो। यहूदीहरूले उनलाई के गर्ने थिए त्यही उहाँले क्षणिक समय देखाउनुभएको थियो। यस मामिलामा यहूदीहरूले त्यस स्त्रीप्रति कस्तो कठोर र निर्दयी भएर व्यवहार गर्थे भनेर उहाँका चेलाहरूले देखुन् भन्ने येशूको योजना थियो। तर जुनरूपमा अन्तमा आएर त्यस स्त्रीलाई करुणा र आदर देखाएर उनको अनुरोधलाई स्वीकार गर्नुभएको त्यो यस संसारमा आफू आएको सक्कली कारण चेलाहरूलाई देखाउनुभएको थियो। उहाँले उनको बिन्तिलाई स्वीकार गरेको जस्तै आपद, सन्ताप, निराशमा परेका मानिसहरूलाई जात, धर्म, देशविदेश नभनी चेलाहरूले पनि मानप सेवा गर्नुपर्छ भन्ने ज्वलन्त र अनुसरणीय उदाहरण देखाउनुभएको थियो।"एलेन जी. ह्वाइट, द डिजाएर अभ एजेज्, पृ. ४००बाट रूपान्तिरित।

`परमेश्वरको सामु हामी सबै समान छौँ भनेर १ यूहन्ना २:२ले कसरी बताउँछ? हेर्नुहोस् ̦"उहाँ हाम्रा पापका निम्‍ति प्रायश्‍चित हुनुहुन्‍छ, र हाम्रा निम्‍ति मात्र होइन, तर सारा संसारका पापका निम्‍ति पनि।"`