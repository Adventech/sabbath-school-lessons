---
title:  आफू रहेका क्षेत्रहरूभन्दा बाहिर सुसमाचार सुनाउनु
date:   10/12/2023
---

आफ्ना चेलाहरूलाई गेनसरेतबाट (मत्ती १४:३४) टुरोस र सिडोनमा    हिँडाउनुभएको थियो। (कम्तिमा पनि त्यो दुरी ५० माइल वा ८० किलोमिटर छ)।  यहूदीहरूको क्षेत्र गालिलबाट ती अन्य जाति वा मूर्तिपूजा गर्ने क्षेत्रमा आफ्ना चेलाहरूलाई किन लानुभयो? गालिलमा सजिलैसँग सिक्न नसेका अमूल्य र उल्लेखनीय पाठ चेलाहरूलाई सिकाउन लामो यात्रामा उहाँ जानुभएको थियो। गाउँमा मात्र होइन संसारका सबै क्षेत्र वा सहरहरूमा पनि सुसमाचार सुनाउने तिनीहरूको लक्ष्य हुनुपर्छ भन्ने पाठ सिकाउन आफ्ना चेलाहरूसँग त्यो यात्रा गर्नुभएको थियो।

`उहाँहरू जानुभएको सहरहरूको पृष्ठभूमि थाहा पाउन देहायका वृतान्तहरू पढ्नुहोस्: न्यायकर्ता ३:१-६; २ राजा ५:१-१२ र १ राजा ११:१-६।`

इस्राएलीहरूको आस्थालाई जाँच्न परमेश्वरले ती पौराणिक मानिसहरूलाई प्रयोग गर्नुभएको थियो भनेर न्यायकर्ता ३:१-६ले बताउँछ। तर  दुर्भाग्यबस, इस्राएलीहरू त्यस परिक्षमा फेल भए: "तिनीहरूले उनीहरूका छोरीहरू विवाह गरे, र आफ्‍नै छोरीहरू पनि उनीहरूका छोराहरूलाई विवाहमा दिए। र तिनीहरूले उनीहरूका देवताहरूलाई पनि पूजा गर्न लागे।"  न्यायकर्ता ३:६। त्यसकारण, सुरुदेखिनै ती अन्य जातिहरू इस्राएलीहरूको निम्ति आस्थाको मामिलामा तगारो बनेका थिए।

सिदोनी र यहूदीहरूको बीचमा घनिष्ठ सम्बन्ध थियो भनेर १ राजा ५:१-११मा उल्लेख गरेको छ। आर्थक मामिलामा त्यो फाइदा नै थियो। तर आर्थिक वा व्यापारिक कारोबारले गर्दा ती समूहका धर्म र मूर्तिपूजाको नकारात्मक प्रभाव यहूदीहरूमा थियो।

त्यो प्रभाव कतिको नकारात्मक बन्न पुगेको थियो भनेर १ राजा ११:१-९मा खुलस्त गरिएको छ: राजा सोलोमन सिदोनीका राजकुमारीहरूलाई विवाह गरे र तिनीहरूले उनको आस्थालाई विचलित बनाए।" सोलोमन वृद्ध हुँदा तिनका पत्‍नीहरूले तिनको मन अरू देवताहरूतर्फ फर्काइदिए, र तिनका आफ्‍ना पिता दाऊदझैँ सम्‍पूर्ण रूपले परमप्रभु आफ्‍ना परमेश्‍वरका भक्त भएनन्‌। तिनी सीदोनीहरूकी अश्‍तोरेत देवी र अम्‍मोनीहरूको घिनलाग्‍दो देवता मोलोखको पछि लागे। यसरी सोलोमनले परमप्रभुको दृष्‍टिमा जे कुरा खराब थियो त्‍यही गरे, र आफ्‍ना पिता दाऊदले गरेझैँ तिनी परमप्रभुको पछि पूरा रूपमा लागेनन्‌।" १ राजा ११:५-६।

यद्यपि, ती देशका मानिसहरू मूर्तिपूजक र बाइबल सम्मत धर्ममा नलागेतापनि वा चुनिएका जातिलाई नकारात्मक प्रभावमा लगाएतापनि येशूले आफ्ना चेलाहरूलाई ती ठाउँहरूमा लैजानुभएको थियो। यसरी येशूले तिनीहरूलाई यी प्रमूख पाठहरू सिकाउनु भएको थियो: सहरहरूका रमझम, संस्कार, संरचना, पक्षपाती व्यवहार, गाउँका मानिसहरूलाई हेप्ने प्रवृत्तिहरूलाई तोड्दै उहाँका अनुयायीहरू सहरहरूमा पनि बहुआयामिक वा स्वस्थ लक्ष्यमा लाग्नुपर्छ भनेर उहाँले ती चेलाहरूलाई सिकाउन चाहनुभएको थियो।  येशूको सुसमाचार कुनै राष्ट्र, समाज, संस्कार वा संस्कृतिमा निहित राख्नुहुन्न।

सहरहरूमा सुसमाचारीय काम गर्दा एडभेन्टिस्टहरूले धेरै चुनौतीको सामना गर्नुपर्छ। तिनीहरू प्रतिकूल स्वास्थ र वातावरणमा बस्नुपर्ने हुन्छ। सहरहरूमा रहँदा कतिपयको निम्ति अति महँगो हुन सक्छ, रंगभेद, पक्षपात, पक्षपात र धार्मिक स्वतन्त्रतामा आँच पनि आउन सक्छ। जे  भएतापनि ती अवरोधहरू बाबजुद पनि सहरहरूमा हामी पुग्नै पर्छ।

`सहरहरूमा सुसमाचार सुनाउने चर्चका निकायहरूसँग मिलोमत्तोमा लागेर येशूको चाहना तपाईँले कसरी पूरा गर्न सक्नुहुन्छ?`