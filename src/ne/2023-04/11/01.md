---
title:  सुसमाचार नपुगेको ठाउँमा सुसमाचार पुर्‍याउनुः भाग २
date:   09/12/2023
---

### यस अध्यायका मूल पदहरू
१ राजा ११:१-६; मत्ती ४:२३-२५; मत्ती १५:२२-२८; मर्कूस ७:२४-३०; प्रेरित १०:३४, मत्ती ८:१०।

> <p>यस अध्यायको मूल सार पद</p>
> "तब येशूले त्‍यसलाई जवाफ दिनुभयो, “ए नारी, तिम्रो विश्‍वास ठूलो रहेछ। तिमीले इच्‍छा गरेबमोजिम तिमीलाई होस्‌।” त्‍यसकी छोरी त्‍यही घड़ी निको भइहाली।"मत्ती १५:२८।

सुरुदेखिनै प्रिय परमेश्वरले उहाँबाट हराएर गएका वा स्वेच्छाले अलग हुन चाहने उहाँका छोराछोरीहरूलाई खोज्नुभएको थियो (उत्पत्ति १५:२८)। आजसम्म हाम्रै युगमा पनि त्यही प्रेमिलो परमेश्वरले उहाँबाट बिरानो हुन चाहनेहरूलाई अझै खोजिरहनुभएको छ (प्रकाश १४:६-१२)। सहरहरूका रमझमा पनि कतिपय मानिसहरू छन् जो परमेश्वरबाट छुटपाट भएर बसेका छन्। संयुक्त राष्ट्रसँघले २०१८ मा खोज अनसुन्धान गरेको अनुसार विश्वका ५५ प्रतिशत मानिसहरू सहरमा बस्दछन् र २०५० सम्ममा त्यो बढेर ६८ प्रतिशत हुनेछ भनेको छ। त्यसकारण, हाम्रो सुसमाचार सुनाउने अभियान केवल गाउँ घरमा मात्रै होइन सहरहरूमा पनि हुनु अति आवश्यक छ।

तर, परमेश्वरका धेरै मानिसहरू योना जस्तैछन्।सहरहरूमा सुसमाचारीय काम गर्न अर्‍हाउँदा गाउँघरमै काम गर्न रुचाउँछन्। जेसुकै कारण भएतापनि तिनीहरू आफ्नो कामबाट भागिरहेका छन्। "अघिअघि लेखिएका कुराहरू हाम्रो शिक्षाको निम्‍ति लेखिएका थिए, यस उद्देश्‍यले कि पवित्र-शास्‍त्रबाट आउने स्‍थिरता र उत्‍साहद्वारा हामी आशा प्राप्‍त गर्न सकौं।" रोमी १५:४। अरू थोकहरूबाहेक योनाको बारेमा लेखिएको पनि समावेश भएको छ।

जब येशू यस संसारमा रहनुहुँदा उहाँले इस्राएलका गाउँघर र सहरहरूमामात्र होइन विदेशका गाउँसहरहरूमा सेवा गर्नुभएको थियो। ती सहरहरू यहूदी राष्ट्र र परमेश्वरका चुनिएका जनहरूभन्दा बाहिर जातिमा थिए।

इस्राएलको सिमानाबाट बाहिरका क्षेत्रहरू टुरोस र सिडोन वा आधुनिक लेबनानमा येशूले सम्पन्न गर्नुभएको लक्ष्यको बारेमा यस अध्यायमा हामी अध्ययन गर्नेछौँ। त्यस अध्ययनबाट हाम्रै जीवनमा के पाठ सिक्नसक्छौँ सो नियाल्नेछौँ।