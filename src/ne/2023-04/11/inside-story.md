---
title:  कथा
date:   15/12/2023
---

### माडम आनाटोमी

अबिगेल

घाना

अबिगेलले के गर्ने सो थाहा नै भएन। अरूभन्दा पनि उनी नर्स हुन चाहेकी थिइन्। तर घरमा पैसा नभएकोले उनले आफ्नो अध्ययनको निम्ति काम गर्नु परेको थियो। तर कामले गर्दा होमवर्क गर्न भ्याएको थिएन। उनले सेभेन्थ÷डे एडभेन्टिस्ट नर्सिङ्ग कलेजमा भर्खर पढ्न सुरु गरेको थियो। शरीर संरचना वा आनोटोमी र शारीरिक विज्ञान उनको निम्ति धेरै कठिन थियो। ती विषयहरूलाई नबुझेकोले बेलुकी उनी रुन्थी। बिहान उठ्ने बितिक्‍कै फेरि रुन्थी। उनी आठवटा कक्षामा जानुपर्थ्यो। उनको कामले गर्दा होम वर्क गर्न समय थोरै थियो। आफ्ना कक्षाका परीक्षाहरूमा पास हुन उनले परमेश्वरसँग प्रार्थना गरिन्। विशेष गरेर शरीर रचना वा आनोटोमी र शारीरिक विज्ञानमा पास हुन परमेश्वरसँग सहयोग मागिन्।

कक्षामा पहिलो आनोटोमी र शारीरिक विज्ञानको लिएको परीक्षाको सबभन्दा बेसी नम्बर ७५ प्रतिशत थियो भनेर शिक्षकले बताए। आफूले केवल ३५ प्रतिशत मात्र पाएको होला भनेर अबिगेलले सोचिन्। सबभन्दा धेरै मार्क ल्याउने को भनेर शिक्षकले बताएनन्। अर्को दिन पनि उनले प्रश्‍नोउत्तरको कापी विद्यार्थीहरूलाई फर्काइएको थियो। अबिगेलले ७५ प्रतिशत पाएकी थिइन्। उनले त विश्‍वासै गर्न सकिनन्। उनको सँगैको साथीले सोधिन्, "तिमीले कति नम्बर पायौ?" अबिगेलले आफ्नो कापी देखाइन्। "ओ, कक्षामा धेरै नम्बर ल्याउने तिमी पो रहेछौ!" उनी अचम्म मानेर बोलिन्। अबिगेललाई लाज लाग्यो र कसैलाई नभन्नु भनेर साथीलाई अनुरोध गरिन्। उनले पनि हुन्छ भनिन्।

जब मध्य टर्मको परीक्षामा अबिगेलले सतप्रतिशत पाइन् तब उनको गोप्य थाहा भयो। सबैको सामु शिक्षकले उनलाई सम्बोधन गर्दै भने, "तिमीले पहिलो जाँचमा धेरै नम्बर ल्यायौ। अब दोस्रो जाँचमा तिमीले सबभन्दा धेरै नम्बर ल्यायौ। अहिले मध्य टर्मको परीक्षामा सतप्रतिशत ल्यायो। आफ्नो कक्षाका साथीहरूबाट तिमी नलुक। जब मैले क्लासमा प्रश्‍न सोध्छु तब जवाफ दिन नहिचकिचाउनु।"

अबिगेलले कक्षामा हुने प्रश्‍न उत्तरमा बोल्न थालिन्। जब शिक्षकले प्रश्‍न गर्थे त्यसको जवाफ तुरन्तै दिन उनलाई अपठ्यारो भएन। कहिलेकाहीँ उनले हातै नउठाइ जवाफ दिन्थिन्।

अब साथीहरूले उनलाई "माडम आनोटोमी" भनेर सम्बोधन गर्न थाले। जब साथीहरूले त्यस नाउँबाट उनलाई बोलाउँथे उनी हाँसेर जवाफ दिन्थी। जब अन्तिम परीक्षामा उनले शत प्रतिशत  मार्क पाइन् तब उनी धेरै खुशी भएकी थिइन्।

आनोटोमी र शारीरिक विज्ञान र अरू कक्षाहरूमा राम्रो गरेकोले त्यसको श्रेय अबिगेलले परमेश्वरलाई दिएकी थिइन्। अहिले उनी तीन वर्षको नर्सिङ्ग कलेजमा आधा समय बिताइसकिन्। अरू विद्यार्थीहरूको भन्दा उनका मार्कहरू धेरै थिए। उनले आँशिक छात्रवृत्ति पनि पाइन् जसले गर्दा उनलाई कामको चाप कम भएको छ।

"मैले होइन, परमेश्वरले मेरो जीवनमा काम गरिरहनुभएको छ," भनेर उनले बताइन्। साप्‍ताहिक प्रार्थना कार्यक्रम सकिएपछि उनले बप्‍तिस्माद्वारा एडभेन्टिस्ट चर्चमा सरिक हुने निर्णय गरिन्। आफ्नो सारा हृदयले परमेश्वरलाई प्रेम गरेको र उहाँको निम्ति जिउने प्रतिबद्धता जनाइन्। तर घरमा उनले विरोधको सामना गर्नुपर्‍यो। उनको नजिकको नातेदारजो अर्कै इसाई सम्प्रदायका थिए, अबिगेलले आफ्ना इच्छा छोड्नु भनेर कर गरे। एडभेन्टिस्ट चर्चमा सामेल हुनु पाप हो भनेर उसले बताए।

अबिगेललाई के गर्ने थाहा भएको थिएन। आफ्नो समस्या परमेश्वरलाई सुम्पिनुबाहेक अर्को उपाय थिएन। अहिले उनी सहायताको निम्ति परमेश्वरसँग प्रार्थना गरिरहेकी छिन्। राम्रो मार्क ल्याउन उनलाई परमेश्वरले सहयोग गर्नुभएको उनलाई थाहा छ र बाँकि जीवन पनि उहाँले नै सहयोग गर्नुहुनेछ भन्ने कुरामा उनी ढुक्‍क छिन्। उनले सधैँ परमेश्वरको सेवा गर्ने चाहना व्यक्त गरेकी छिन्।

÷आन्ड्र्यु मेकचेस्नी