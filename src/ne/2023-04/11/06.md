---
title:  यस संसारमा परमेश्वरमाथि विश्वास गर्ने कोही होला र?
date:   14/12/2023
---

न्यायधिससँग न्यायको भिष माग्ने विधवीको अर्तिकथाको अन्तमा येशूले भन्नुभएको थियो: " मानिसको पुत्र आउँदा के उसले पृथ्‍वीमा साँच्चिकै विश्‍वास भेट्टाउनेछ र?” लूका १८:८। हामी येशूका अनुयायीहरू भएको हैशियतले येशूले के खोजिरहनुभएको छ सो बुझ्नु आवश्यक छ। अन्धकारको समयमा पनि विश्वास कसरी चम्किन सक्छ भन्ने यस कथामा हामी पाउँछौँ।

`विश्वास तथा आस्था कोसँग हुन्छ भनेर येशूले भन्नुभएको देहायका पदहरूले कसरी प्रस्तुत गर्दछ? हेर्नुहोस् मत्ती ९:१-२; मत्ती २०:२९-३४; मर्कूस १०:४६-५२ र लूका १८:३५-४३।`

अन्धकार सहरहरुमा विश्वास कसरी चम्केको थियो भनेर माथिका कथाहरूले हामीलाई बताउँदछ।  कपर्मुनम धेरै मानिसहरूले कसरी विश्वास देखाए भनेर येशूले उल्लेखनीय रुपमा व्यक्त गर्नुभएको थियो। मत्ती ८:१०-१३ को कथा मूर्तिपूजाबाट परमेश्वरमा विश्वास गरेका कप्टानको कस्तो गहिरो विश्वास रहेछ भनेर सुनाउनुहुन्छ। अनि मत्ती ९:२ र मर्कूस २:५मा विश्वासले भरिएका साथीहरूले कसरी छानानै उघारेर आफ्नो पक्षघाती साथीलाई येशूको सम्मुख ओरालेका थिए भनेर वर्णन गरिएको छ। मर्कूस १० मा अन्धो बर्तिमियासको बारेमा पढ्छौँ। यरिहोमा उसको विश्वास कसरी चम्केको थियो भनेर उल्लेख गरिएको छ। येशूको क्रियाकलापहरू देखेतापनि यहूदीहरूमा ठूलो विश्वास हुनुपर्ने हामी अपेक्षा गर्दछौँ।  येशूको आफ्नै गाउँघर नाजरथका मानिसहरूले उहाँलाई सरासर हेपेर उहाँमाथिको विश्वास जगाउन तिनीहरु असफल भएका थिए। त्यसले गर्दा आफ्नै गाउँमा येशूले धेरै सेवाकार्य गर्न सक्नुभएको थिएन। आफ्नै चेलाहरूलाई येशूले धेरै पल्ट हप्काउनुभएको थियो, "तिमीहरूको विश्वास कति सानो छ! ("(मत्ती ६:३०, मत्ती ८:२६, मत्ती १४:३१, मत्ती १६:८)। अनि मत्ती १७:१७मा भावुक भएर दिक्क मान्दै यो चित्कार गनुभएको थियो, तब येशूले भन्‍नुभयो, “ए अल्‍पविश्‍वासी र भ्रष्‍ट पुस्‍ता, कहिलेसम्‍म म तिमीहरूका साथमा रहनेछु? कहिलेसम्‍म मैले तिमीहरूलाई सहनु!"

मानिसले अपेक्षा नगरेका ठाउँहरूमा विश्वास पाइने रहेछ भनेर ती कथाहरुबाट हामी सिक्न सक्छौँ। सहरहरूमा देशी होस् वा विदेशीहरू होस्̦, मुर्ति पूजा गर्नेहरूको बीचमा होस् वा विभिन्न धार्मिक समूदायहरूमा होस्, विश्वासको दियो बल्ने रहेछ। नम्र र कोमल भएर येशू जस्तै हामी पनि सहरहरूमा जानुपर्दछ। सत्यलाई खोजी गर्नेहरूलाई हामीले भेट्टाउन सक्नुपर्छ र सत्यलाई प्रस्तुत गर्नुपर्छ। ती मानिसहरूले येशूको मुक्तिदिने विश्वासमा लाग्न सक्छन्। तिनीहरू सर्वत्र छन् तर तिनीहरूलाई हामीले भेट्टाउनुपर्दछ।

`चुनौती: नजिक र टाढा रहेकाहरूलाई तपाईँको विश्वास र आस्था सुनाउने अवसरको निम्ति प्रार्थना गर्नुहोस्।`

`चुनौतीलाई निरन्तरता दिन: तपाईँ आफै येशू र तीन स्वर्गदूतहरूको अमूल्य सत्यलाई कसरी थाहा पाउनुभयो? तपाईँको जीवनमा येशूबाट पाउनुभएको अनुभवमा तीन आत्मिक आशिषहरूको सूची बनाउनुहोस् र साथीभाइहरूलाई सुनाउनुहोस्।`