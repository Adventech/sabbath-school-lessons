---
title:  “उनलाई जाउ भन्नुहोस्!”
date:   13/12/2023
---

परमेश्वरको बारेमा थाहा नपाएको र वास्ता नगरिएका छिमेकीहरू सहरमा बस्दछन्। तिनीहरू आशाको निम्ति भोको हुन्छन्। ख्रीष्टको समयमा परमेश्वरका जनहरूले मसीहको बारेमा ती विदेशी  सहरहरूमा किन आशा  दिएनन्? राष्ट्रियता, जातियता, आफूमात्र धर्मको पेवा ठानेका, पूर्वाग्रह, अभिमान जस्ता तत्वहरूले परमेश्वरका जनहरूको आँखा अन्धो बनाएको थियो। येशूको पहिलो आगमनको बारेमा अगमवक्ताहरूले गरेका भविष्यवाणीहरू विदेशी सहरहरूमा सुनाउने अवसर ती यहूदीहरू चुकेका थिए। आज पनि सहरहरूमा मानिसका धेरै समूहहरू छन् जसलाई "धन्यको आशा" वा येशूका दोस्रो आगमनको (तितस २:१३) बारेमा सुनाओस् भन्ने येशू चाहनुहुन्छ। मानिसहरूको धर्म, जात, राष्ट्रियता आदि येशूले वास्ता नगर्नुभएको जस्तै हामीले पनि ती तत्वहरूप्रति वास्ता गर्नुहुन्न।

`प्रेरितमा पवित्र आत्माले सिकाउनु भएको पाठलाई हामीले निचोडमा कसरी उतार्ने? हेर्नुहोस, प्रेरित १०।`

दिउँसो खानाको निम्ति कौसीमा पर्खिरहेका पत्रुसालाई दर्शन दिएको थियो। त्यहाँ अशुद्ध पशुपंक्षीहरूले भरेको तन्ना उनकहाँ ओरालिएको थियो।  उनले तीन पल्ट देखेको दिव्य दर्शनमा ती बस्तुहरू खाउ भनेर आकाशवाणी भएको थियो। पत्रुसको धार्मिक र जातियता अभिमान र अन्य जातिहरूप्रति भएको पूर्वाग्रहको परमेश्वरले भन्दाफोर गर्नुभएको थियो। आखिरमा पत्रुसले त्यो दिव्यदर्शनको सत्य अर्थ बुझ्न सफल भए: "तब पत्रुसले बोल्‍न थाले, “साँच्‍ची नै म देख्‍तछु, कि परमेश्‍वरले पक्षपात गर्नुहुन्‍न, तर हरेक जातिमा जो उहासँग डराउँछ, र उचित काम गर्छ, त्‍यो उहाँको सामुन्‍ने ग्रहणयोग्य हुन्छ।" प्रेरित १०:३४ ̦३५।

यस पृष्ठभूमिलाई मध्यनजर गर्दै टुरोस र सिदोनमा भएको कथालाई अघि बढाऔँ। येशू र आमाको बीचमा भएको प्रतिक्रिया पढ्नुहोस्। त्यस यात्रामा येशूका चेलाहरूले के पाठ सिके ताकि पत्रुसले आफ्नो दिव्यदर्शनसँग गाँस्न सकेका थिए? यो तथ्य हाम्रो जीवनको लक्ष्यमा कसरी प्रयोग गर्न सक्छौ? अन्तिम युगको सन्देश सुनाउन येशूले गर्नुभएको आह्वानलाई हामीले कसरी लिने? सहरको आवश्यकताप्रति संवेदनसील हुन हामीलाई केले रोकिरहेको छ? हाम्रो सामु  पूर्वाग्रह, राष्ट्रियता, जात, वर्ण, लिङ्ग र धार्मिक अर्थात् आत्मिक अभिमानका पर्खालहरू कसरी तोड्ने? सहरहरूमा हाम्रो लक्ष्य पूरा गर्न परमेश्वरले उपलब्ध गर्नु भएको अवसरहरूलाईप्रति हामी कसरी सजग हुने?

परमेश्वरको मुक्तिदिने योजना समस्त मानव प्राणीलाई हो भन्ने सत्यलाई चेलाहरूले बुझेका थिएनन्। उहाँले बढो धिरज अपनाएर तिनीहरूलाई सिकाउनुभएको थियो। परमेश्वर कुनै जाति र राष्ट्रको पेवा होइन भन्ने सत्यलाई येशूले जिकिर गरेर देखाउनुभएको थियो। सहरहरूमा हाम्रो लक्ष्य पूरा गर्न हामी भएको पूर्वाग्रह र पक्षपातलाई जित्न पवित्र आत्माले हामीलाई सहयोग गर्न सक्नुहुन्छ।

`वालयकालदेखि हामीले सिकेका जातिय संस्कार वा पूर्वाग्रहहरूलाई हटाउन कस्तो मुश्किल छ भनेर देहायका पदहरूले हामीलाई कसरी सिकाउँदछ? हेर्नोस् गलाती २:११-१३।`