---
title:  कथा
date:   10/11/2023
---

### कायापलट वा परिवर्तित जीवन

थियोफेन

गिनी

थियोफेन सेभेन्थ÷डे एडभेन्टिस्ट भएकोले उसको बुबा ऊसँग धेरै रिसाए। बाबु अर्के इसाई सम्प्रदायका अगुवा थिए। आफ्नो छोरो एडभेन्टिस्ट भएकोले आफूलाई बेइज्जत र अपमान भएको बाबुले ठान्यो। थियोफेन हाइस्कुलमा अध्ययन गर्दै थियो।

"तिम्रो मन परिवर्तन गर्न वा एडभेन्टिस्ट चर्च छोड्न म तिमीलाई एक हप्‍ता समय दिन्छु। तिमी आइतबार चर्चमा गएनौ भने तिमी घरबाट निस्कनु नै उत्तम हुन्छ," बाबुले कडा भएर थियोफेनसँग बोले। यो सुनेर थियोफेन धेरै दुखित भयो। आफ्नो बाबुलाई उसले प्यार गर्दथ्यो। तर उसको काकाले एडभेन्टिस्ट चर्चमा जान बोलाएपछि उसले येशूको शक्तिको पनि अनुभव गरेको थियो। उसलाई दुष्ट आत्माले सताएको थियो। जब एडभेन्टिस्टहरूले प्रार्थना गरे तब उसले दुष्ट आत्माबाट छुट्‍कारा पाएको थियो। अनि आफैले बाइबल पढ्दा इसाईहरूले हप्‍ताको पहिलो  दिन आइतबारको  सट्टा शनिबारमा नै परमेश्वरको आराधना गर्नुपर्ने सिकेको थियो। थियोफेन पुरानो जीवनमा फर्किन चाहेको थिएन। आफ्नो घरमा ऊ बस्न सकेन। त्यसकारण, उसको छिमेकी साथीको घरमा बस्न गए।

तब थियोफेनको हजुर बुबाले यस मामिलामा हस्तक्षेप गर्न चाहे। उनी घरको मुली भएकोले परिवारले सम्मान गर्दथ्यो। उनैले थियोफेनको  नाउँ राखेका थिए।

एक दिन हजुरबुबाले थियोफेनलाई भने, "तिमी त अलमलमा परेको छ। म तिमीलाई हाम्रै रोमन क्याथोलिक चर्चको पादरीकहाँ लान्छु र तिमीले विश्‍वास गर्नुपर्ने सत्य उनले तिमीलाई भन्नेछ।"

हजुरबुबा र बाबुले थियोफेनलाई पादरीको घरमा गए। त्यो पादरी अरू जस्तो थिएन। उनी सहरको ईश्‍वरविज्ञानको अगुवा थिए। उनले विश्‍वविद्यालयमा बाइबल सिकाउँथे।

केही समयको छलफल पछि उनले थियोफेनलाई सोधे, "तिमीले कुन कारणले हाम्रो चर्च छोड्यौ?" थियोफेनले बाइबल पल्टाएर प्रस्थान २० देखाउँदै भने, "हामी यी दश आज्ञाहरू पढेको चाहन्छु।" "मेरो सामु कुनै देवताहरू छैन, (प्रस्थान २०:३)" थियोफेनले पढेर सुनायो। अनि आफूले खोपेर कुनै मूर्तिको पूजा नगर्नुभन्ने अर्को आज्ञा पढ्यो। चर्चमा भएको मूर्तिहरूको बारेमा र पहिलो आज्ञाको बारेमा उसले पादरीलाई सोध्यो। इस्राएलीहरूलाई मरुभूमिमा मोशाले सुनको सर्प बनाएर लठ्ठामा उभ्याएका थिए। सर्पले टोकेका इस्राएलीहरूले त्यस सर्पलाई हेरे भने सर्पदंस निको हुन्थ्यो। इसाई अगुवाहरूका मूर्तिहरूलाई हेरेर इसाईहरू उद्धार पाउँछन् भनेर पादरीले बताए (प्रस्थान २०:८)।

थियोफेन चौथो आज्ञालाई औँल्याउँदै भने, "साबथ दिन याद गर्नु, यसलाई पवित्र राख्‍नु।"  व्यवस्था परिवर्तन भइसकेको छ भनेर पादरीले सुनाए। अनि थियोफेनले येशूका बचन पढेर जवाफ  दियो,"म अगमवक्ता र व्यवस्थालाई नाश गर्न आएको होइन। तिनीहरूलाई नाश गर्न होइन पूरा गर्न आएको हुँ" (मत्ती ५:१७)।

अनि पाँचौँ आज्ञालाई औँल्याएर पादरीले थियोफेनलाई यो आरोप लगाए, "के तिमीले तिम्रो बाबुलाई माया गर्छौ? तिमीले उनले के भन्नुहुन्छ सो तिमीले मानेको छैनौ। परमेश्वरले भन्नुभएको छ कि आफ्ना बाबु र आमालाई आदर गर्नु।"

"तर येशूले भन्नुभयो, 'जसले मलाईभन्दा आफ्ना बाबु र आमालाई प्यार गर्छ त्यो मेरो योग्यको हुँदैन" (मत्ती १०:३७)।

पादरीले थियोफेनको बाबुतिर फर्केर सुनाए, "तपाईँको छोरो अब बिग्रियो। उसलाई घरमा बस्न नदिनु। उसले अरूहरूलाई पनि प्रदुषित गर्नेछ।"

पादरीको घरबाट निस्केपछि बाबु अत्यन्तै क्रुद्ध भए। थियोफेनको जन्मदर्ता सबै जलाएर उसँग सधैँको निम्ति नाता तोड्ने धम्कि दिए। एडभेन्टिस्ट चर्च र थियोफेनको काकालाई शरापे। आफ्नो काकाको पक्षमा थियोफेनले भन्यो, "उहाँले मलाई केही पनि नराम्रो सिकाउनुभएको छैन। उहाँले केवल मलाई बाटो मात्र देखाउनुभएको थियो।

अन थियोफेनको बाबु काकाको घरमा सिधै गएर उनीसँग कचकच गर्न थाले तर उनले जवाफ दिए, "थियोफेन एकदम गहिरो समस्यामा थियो। तपाईँले उसलाई धेरै डाक्टरहरूकहाँ लैजानुभयो। तपाईँले उसलाई औषधी दिनुभयो। तपाईँले उसको निम्ति सबै थोक गर्नुभयो तर केहीले पनि निको भएन। ऊ मेरो पछि लागेको होइन तर उसले परमेश्वरको वचनलाई पछ्याएको हो।"

आठ महिना बित्यो। थियोफेनको जीवनमा कायापलट भएको थियो। ऊ दुष्ट आत्माबाट मात्र मुक्ति पाएको थिएन। ऊ दयालु, उदार युवक हुन थाल्यो। छिमेकीहरूले एक फेरा ऊ खराब भनेर आफ्ना छोराछोरीहरूलाई उसबाट पर बसे भन्नेहरूले ऊ जस्तै हुनुपर्छ भनेर सिकाउन थाले। थियोफेनको बाबु पनि आफ्नो छोरोमा आमूल परिवर्तन आएकोमा चकित भएका थिए। थियोफेनको काकालाई उनले बोलाए उनलाई धन्यवाद दिए।

"मेरो छोरोलाई जे गर्नुभयो म त्यसको निम्ति तपाईँलाई धन्यवाद दिन्छु। हामीले पहिला थाहा पाएको छोरो जस्तो अहिले छैन," उनले सुनाए।

अहिले, थियोफेन आफ्नो बाबुकै घरमा बस्छन् र साबथलाई स्वतन्त्र रूपमा पालन गर्छ। आफ्नो बाबु र हजुरबुबाले पनि येशूलाई चिनोस् भनेर उसले प्रार्थना गर्छन्। येशूले उसको जीवन परिवर्तन गर्नुभएकोले तिनीहरूलाई पनि परिवर्तन गर्नुहुनेछ भन्ने आशामा थियोफेन छ।

"मेरो बुबा र हजुरबाको हृदयलाई परमेश्वरले परिवर्तन गर्न सकून् र मैले पाएको नयाँ आस्थमा तिनीहरू पनि समावेश भएर सँगसँगै उहाँको आराधना गर्न सकौँ भन्ने मेरो प्रार्थना छ," थियोफेनले सुनायो।

÷आन्ड्र्यु मेकचेस्नी