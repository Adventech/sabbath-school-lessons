---
title:  अगमवक्ताहरूमा आधारित
date:   06/11/2023
---

`लूका २४:३६-४९ पढ्नुहोस्। यहाँ के भयो र यो अनुभव चेलाहरूको निम्ति किन निर्णायक बन्न पुग्यो?`

डरले थरथर कामीरहेका चेलाहरूले येशूलाई देखेपछि पहिले उहाँलाई चिन्न नसकेको कुरा रोचक छ। अनि येशूलाई देखेपछि र उहाँ जीवित हुनुहुन्छ भनेर निश्‍चय भएपछि तिनीहरू  खुशीले यत्ति उन्मादभएकि तिनीहरूले उहाँलाई विश्‍वासै गर्न सकेन (लूका २४:४१)। तपाईँको जीवनमा कहिल्यै यस्तो अनुभव गर्नुभएको छ कि कुनै कुरो असल भएको पत्यारै गर्न नसकेको? माथिको बेठकमा जम्मा भइरहेका चेला र अरूहरूको अनुभव त्यस्तै थियो।

यदि येशू उपस्थित हुनुभएर भावनात्मक अनुभव दिएर हिँड्नुभयो भने सायद चेलाहरूको विश्‍वास त्यति दिगो हुने थिएन। समय बित्दै जाँदा त्यो अनुभव बिलाएर गइन्थ्यो। तिनीहरू बिर्सिने थियो र अझ होकि होइन भन्ने कुरामा तिनीहरू लाग्न सक्थ्यो। त्यसकारण, आफ्नो घाऊ देखाउनुभएर र तिनीहरूको अगाडि माछा खानुभएरमात्र आफ्नो उपस्थितिलाई उहाँले अन्त्य गर्नुभएन। उहाँले आफ्नो काम र सेवाको जग भविष्यवाणीमा आधारित थियो भनेर पुरानो करारका पानाहरूबाट याद दिलाउनुभयो। त्यसको अर्थ तिनीहरूको अनुभव भावनात्मक रूपमा जतिसुकै उल्लेखनीय भएतापनि तिनीहरूको आस्था परमेश्‍वरको वचनमा हुनुपर्छ भनेर येशूले जिकिर गर्न चाहनुभएको थियो।

"उहाँले तिनीहरूलाई भन्‍नुभयो, “तिमीहरूसँग हुँदा मैले बोलेका वचनहरू यी नै हुन्‌, अर्थात्‌ मोशाको व्‍यवस्‍था, अगमवक्ता र भजनका पुस्‍तकमा मेरो विषयमा लेखिएका सबै कुरा पूरा हुनैपर्छ।”  लूका २४:४४।

यहाँ पनि हाम्रो साक्षी र लक्ष्यलाई प्रभावकारी प्रेरणा दिने तत्व परमेश्‍वरको वचन भएको पाइन्छ। चेलाहरूको अनुभवलाई जब्बर बनाउन उहाँ किन मर्नुभयो र उहाँको पुनरुत्थानको अर्थ के हो भनेर तिनीहरूले बुझ्नु अत्यावश्यक भएको येशूलाई थाहा थियो। तिनीहरूको दृष्टिकोण राजनैतिक र सांसारिक राज्यबाट पापको महान् समाधान र मृत्युमाथि ख्रीष्टको बिजयतिर सार्नु आवश्यक थियो। सुसमाचारको अस्तित्व इस्राएलको राजनैतिक सार्वभौमसत्ता भन्दा अपार थियो भनेर तिनीहरूले बुझ्नु परेको थियो। सैतानमाथि येशूको बिजय र एक दिन यस संसारमा भएका सबै दुष्टतालाई नाश गर्नुहुनेछ भन्ने सन्देश सुसमाचारले ग्यारेन्टी प्रदान गरेको थियो, साथै यस पृथ्वीको नयाँ सृष्टि हुनेछ र उहाँका जनहरूको बीचमा परमेश्‍वर हुनुहुनेछ भन्ने प्रतिवद्धता सुसमाचारले देखाएको थियो। उहाँले तिनीहरूको बुझ्ने शक्ति वा ज्ञानको ढोका खोलिदिनुभएको थियो (लूका २४:४५)। ती सत्यहरूलाई तिनीहरूले बुझ्न आवश्यक थियो ताकि तिनीहरूले संसारलाई सुनाउन सकून्।

परमेश्‍वरको वचन वा बाइबलमा जग नबसालिकन येशूको बारेमा हामीले गरेका अनुभवहरू दिगो हुँदैन। येशूको पहिलो र दोस्रो  आगमनलाई औँल्याउने भविष्यवाणीका इतिहास र घट्नाहरूको दिव्यज्ञान बाइबलकै आधारमा हुनुपर्छ। हाम्रा भावनात्मक अनुभवहरू क्षणिक वा बिलाएर जान सक्छ, तर बाइबलीय शिक्षामा आधारित आस्था अटल हुन्छ। यी सत्यहरूमा हामी  अडिग हुन सक्यौँ भने हाम्रो लक्ष्यमा अगाडि बढ्न प्रेरणा मिल्दछ।

`येशूलाई औँल्याउने भविष्यवाणीमा तपाईँको विद्या कतिको बलियो छ? उहाँको दुवै प्रथम र दोस्रो आगमनको बारेमा भविष्यवाणीले नै औँल्याएको छ भन्ने कुरामा तपाईँ कतिको विश्‍वस्त हुनुहुन्छ? विशेष गरेर अन्तिम दिनहरूमा भविष्याणीहरू समेत परमेश्‍वरको वचनमा हाम्रो आस्थाको जग किन बसाल्नुपर्छ? हाम्रो येशूभक्तको जीवन र सुसमाचार सुनाउने लक्ष्यको निम्ति बाइबलको ज्ञान हुनु किन निर्णायक छ?`