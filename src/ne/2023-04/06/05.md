---
title:  "जसलाई तपाईँहरूले क्रूसमा टाँगि दियौ"
date:   08/11/2023
---

पेन्टिकोस्टको समयमा पवित्र आत्मा खनिएको विवरण प्रेरित २मा लेखिएको छ। जब येशूका चेलाहरू प्रार्थना गर्दै पर्खिरहेका थिए आगोका जिब्राहरू चेलाहरूका शिरहरूमा परेका थिए। अब प्रतिज्ञा गरिएको पवित्र आत्मा तिनीहरूमाथि आएका थिए भनेर तिनीहरूले महसुस गरेका थिए।

`जब पेन्टिकोस्टमा पवित्र आत्माद्वारा शक्तिसम्पन्न भएपछि चेलाहरूलाई के भयो सो प्रेरित २:१-४१मा पढ्नुहोस्।`

चेलाहरू "सबै जना पवित्र आत्‍माले भरिए, र पवित्र आत्‍माले तिनीहरूलाई दिनुभएको उच्‍चारणबमोजिम तिनीहरू अन्‍य भाषाहरूमा बोल्‍न लागे।" प्रेरित २:४। यहाँ निर्णयक कुरो के थियो भने अविश्‍वासीहरूको हितको निम्ति परमेश्‍वरले ती सबै चेलाहरूलाई शक्तिले सुससम्पन्न पार्नुभएको थियो। तिनीहरू आफूहरूकै निम्तिमात्र आशिष पाएका थिएनन्। तिनीहरू स्वर्ग जान तयार पार्ने त्यो आशिष थिएन न त विदेशी भाषामा जानेर आफ्नो काम सजिलो पार्ने आशिष पनि थिएन। तर परमेश्‍वरबाट टाढा भएका मानिसहरूलाई उहाँको नजिक ल्याउने लक्ष्यमा चल्न त्यो आशिष दिएको थियो। आज परमेश्‍वरका जनहरूले आफूहरूमा भएका निजी वा व्यक्तिगत दक्षता, प्रतिभा, सीप र बरदानहरूलाई उहाँलाई विश्‍वास नगर्नेहरूको भलोको निम्ति प्रयोग गरेर उहाँको लक्ष्य पूरा गरियोस् भनेर उहाँले आह्वान गर्नुहुन्छ। हामी सबैलाई कुनै कुनै बरदान, दक्षता र सीपहरू परमेश्‍वरले दिनुभएको छ। तिनीहरूलाई प्रयोग गरेर अरूहरूको माझमा पुग्न सक्ने जस्तो महान् लक्ष्य अरू के होला?

चेलाहरूलाई पवित्र आत्मा खनिन्दा येशूलाई मसीह भनेर अस्वीकार गर्ने धेरैले पश्‍चाताप गर्ने अवसर पाएका थिए। जब येशूलाई मारियो कतिपय ती मानिसहरू यरुशलेममा थिए। त्यहाँ भएको शक्तिको बारेमा सोच्नुहोस्: तिनीहरूमध्ये कतिले येशूलाई क्रूसमा टाँगेका थिए भनेर पत्रुसले आरोप लगाएका थिए। जब आफूहरूले महा गल्ती गरे भनेर कतिले स्वीकारे पछि तिनीहरू चिच्याए: "हे भाइहरू हो, अब हामीले के गर्ने?" प्रेरित २:३७।

तिनीहरूले क्षमा पाउनु सकिन्थ्यो। त्यसकारण, पत्रुसले तिनीहरूलाई सम्बोधन गरे:  “पश्‍चात्ताप गर, र तिमीहरूका पाप-क्षमाको निम्‍ति येशू ख्रीष्‍टको नाउँमा तिमीहरू प्रत्‍येकले बप्‍तिस्‍मा लेऊ, र तिमीहरूले पवित्र आत्‍माको वरदान पाउनेछौ।" प्रेरित २:३८।

पवित्र आत्मासँग तालमेल गरेर र एक आपस मिलेर काम गर्दा, ती  चेलाहरूले पश्‍चाताप गर भनेर येशूको बारेमा प्रचार गरेका थिए र तिनीहरूले तिनीहरूको पापको क्षमा पाउनेछन् भनेर आश्‍वस्त पारेका थिए। येशूलाई क्रूसमा टाँग्न ती मानिसहरूले सक्रिय भूमिका खेलेतापनि यदि तिनीहरू पश्‍चाताप गरे तिनीहरूले क्षमा पाउनेछन् र! सुसमाचारको शक्ति नै त्यो थियो। यदि यो सन्देशले हामीलाई हाम्रो लक्ष्यमा चल्न प्रेरणा दिएन भने केले प्रेरणा दिन्छ र? यस संसारका पापी, भ्रष्ट, अनैतिक, अत्याचारी र भ्रष्टाचारीहरूको माझमा सुसमाचार फैलाउन हामी सबैलाई आह्वान गरिएको छ। हाम्रो काम कसैको मूल्याङ्कन गर्ने, कसैको न्याय गर्ने, कसैको धर्म ठिक वा बेठिक भन्ने होइन; हाम्रो कामचाहीँ येशूको मुक्तिदिने शक्तिको बारेमा साक्षी दिने हो।

`येशूलाई हत्या गर्न अग्रसर भएका मानिसहरूलाई पनि मुक्ति दिलाउन सक्ने रहेछ भन्ने धारणाले (१) हाम्रो पाप जति ठूलो भएपनि परमेश्‍वर क्षमा दिन सक्नुहुन्छ भनेर हामीलाई कसरी उत्साह दिन्छ, र (२) अरू मानिसहरू जतिसुकै खराब भएतापनि तिनीहरूको सामु हामी गवाही दिन सक्छौँ भनेर हामीलाई कसरी उत्साहित बनाउँछ?`