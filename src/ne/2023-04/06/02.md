---
title:  सुसमाचार बाँड्न
date:   05/11/2023
---

`येशू ख्रीष्टको पुनरुत्थानको बारेमा सुन्दा मानिसहरूको प्रतिक्रिया कस्तो थियो? हेर्नुहोस्, लूका २४:१-१२।`

लूकाको विवरण अनुसार आइतबार बिहानै केही स्त्रीहरू येशूको चिहानमा गएका थिए। तिनीहरूको साथमा येशूको शरीरमा लगाउने मसलाहरू थिए। त्यो काम साबथ सकिएपछि गर्नु तिनीहरूले उचित देखेका थिए। छाप लगाएर बन्द गरिएको चिहान तिनीहरूले देख्‍नेछन् भनेर तिनीहरूले अपेक्षा गरेका थिए। तर जब रित्तो चिहान तिनीहरूले देखे तब तिनीहरू अत्यन्तै चकित भए। तिनीहरू के गरुँ के गरुँ भनेर भनेर डरले उभिरहेका थिए, तब चहकिलो वस्त्र लगाएका दुई जना पुरुषहरू त्यहाँ अचानक देखा परे। ती स्त्रीहरूका निम्ति तिनीहरूसँग सन्देश थियो। ती स्त्रीहरूलाई तिनीहरूले येशूले भन्नुभएको कुरो याद दिलाए थिए। आफू बौरि उठ्छु भन्नुभएकै अनुसार उहाँ बौरि उठ्नुभयो भन्ने समाचार तिनीहरूले दिए। तिनीहरू हर्षले अत्यन्तै उल्लेसित भएर येशू र उहाँका धेरै अनुयायीहरू येशूको मृत्युको बारेमा अलमल परेर बसिरहेको कोठामा पुगे। ती स्त्रीहरूले आफूहरूले के देखेका थिए सो ती चेलाहरूलाई सुनाए। तिनीहरूको उत्तेजित अनुहार चम्किरहेको थियो। येशूको बारेमा आफूले के देखेका थिए त्यो तिनीहरूले सुनाइरहेका थिए।

ती स्त्रीहरूले के अनुभव गरे के तपाईँले सोच्न सक्नुहुन्छ? तिनीहरूले आश्‍चर्यजनक अनुभव गरेका थिए। तिनीहरू भयले भरपुर भएर काँपीरहेका थिए। तर चेलाहरूले तिनीहरूलाई विश्‍वास गर्न चाहेनन् र भने "कस्तो वाहियात समाचार हो!" तर ती स्त्रीहरूको कुरा हो कि होइन भनेर थाहा पाउन पत्रुस आफै चिहानतिर खुरूर डगुरेका थिए।

कसैले भनेकै आधारमा पत्रुस र अरूहरूले विश्‍वास गर्न आनकानी गरेका थिए। ती स्त्रीहरूको खबरलाई पत्रुसले सुनेतापनि त्यससँग उनी तुरन्तै सहमत भएका थिएनन्। ती स्त्रीहरूको समाचार हो कि होइन भनेर उनले आफैले अनुभव गर्न चाहेका थिए। जब उनी चिहानमा गए तब उनले केवल रित्तो चिहानमात्र देखे। त्यो देखेर उनी आफै अचम्म मानेर फर्के भनेर लूकाले लेख्दछन्। जुब अनुभव स्त्रीहरूले गरे त्यही अनुभव पत्रुसले गरेका थिएनन्।

पत्रुस र अरू चेलाहरूले विश्‍वास गरेतापनि वा नगरेतापनि आफूहरूले येशूको बारेमा सुनेको समाचार ती  स्त्रीहरूले सुनाउन चाहेका थिए। येशूले उहाँका भक्तहरूलाई उहाँले के गर्नुभयो त्यो अरूलाई सुनाउने भन्दा अरू महान् लक्ष्य के होला? हामीमा भएको आशा र मुक्तिको सुसमाचार फैलाउने महान् नियत भन्दा अरू के होला?

अरूहरूलाई परमेश्‍वरको बारेमा सुनाउनुभन्दा पहिले हामी आफैमा पनि परमेश्‍वरको बारेमा व्यक्तिगत अनुभव हुनु जरुरी छ। हाम्रो जीवनको निर्णायक मिसन वा लक्ष्य नै हामीहरूलाई अत्यन्तै मन परेको सुसमाचार अरूहरूलाई सुनाउनु हो। निचोडमा भन्ने हो भने, हामीसँग नभएको कुरा अरूहरूलाई सुनाउन वा बाँड्न सक्दैनौँ सक्छौँ र?

`परमेश्‍वर र उहाँको प्रेमको वास्तविकतालाई के तपाईँले अनुभव गर्नुभएको छ? यदि छ भने के के हुन्? तपाईँको निम्ति ती किन बहुमूल्य छन्? तपाईँकै अनुभवले अभिप्रेरित भएर अरूहरूलाई सुसमाचार सुनाउन कसरी सक्रिय भइरहेको छ?`