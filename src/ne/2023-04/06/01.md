---
title:  परमेश्‍वरको लक्ष्यमा समावेश हुने प्रेरणा र तयारी
date:   04/11/2023
---

### यस अध्यायका मूल पदहरू
लूका २:१-१२; लूका २४:३६-४९; प्रेरित १:१२-२६; हिब्रू १०:२४,२५; प्रेरित २:१-४१; १ कोरन्थी ११:१।

> <p>यस अध्यायको मूल सार पद</p>
> "उहाँले तिनीहरूलाई भन्‍नुभयो, “तिमीहरूसँग हुँदा मैले बोलेका वचनहरू यी नै हुन्‌, अर्थात्‌ मोशाको व्‍यवस्‍था, अगमवक्ता र भजनका पुस्‍तकमा मेरो विषयमा लेखिएका सबै कुरा पूरा हुनैपर्छ।” लूका २४:४४।

पावलले लेखेका थिए, "१५ कसै-कसैले साँच्‍चै डाह र शेखीले, तर अरूहरूले सद्‌भावले ख्रीष्‍टलाई प्रचार गर्दछन्‌। १६ सुसमाचारको सुरक्षाको निम्‍ति म यहाँ छु भनी जान्‍नेहरूले यो काम प्रेमले गर्दछन्‌, १७ तर शेखी गर्नेहरूले चाहिँ मलाई कैदमा कष्‍ट थपिदिने विचार गरेर, शुद्ध मनले होइन, तर स्‍वार्थको भावनाले ख्रीष्‍टको प्रचार गर्दछन्‌। १८ जे होस्‌! मूल कुरो यही हो– हरकिसिमले, चाहे बहानामा, चाहे सत्‍यमा ख्रीष्‍टको प्रचार गरिओस्‌, र यसैमा म रमाउँछु।" फिलिप्पी १:१५-१८।

पावलका ती बोलीहरू अत्यन्तै भावुक र शक्तिशाली छ। "चाहे स्वार्थी मनले होस् वा देखावटीमा होस् वा सत्यमा होस् वा पावल वा (इसाईहरूलाई दु:ख दिन होस्)" येशूको नाउँ मानिसको मुखबाट निकाशा गरिएको छ, त्यही नै पावलको निम्ति चासोको विषय थियो।

उपयुक्त रूपमा भन्नुपर्दा ख्रीष्टको प्रचार गर्ने हाम्रो नियत, उहाँको लक्ष्यमा चल्ने हाम्रो कदम र अरूहरूलाई सुसाचार सुनाउने हाम्रो प्रेरणा प्रेमबाट घचेटिरहेको हुनुपर्दछ। सत्यले अभिप्रेरित भएर हामी चल्नुपर्दछ। तर कतिपयले स्वार्थी हिसाबले, इसाई भनेर बढि महत्त्वाकाँक्षाले र चर्चलाई टुक्राउन प्रचार गरिरहेको हुन्छ। यो संस्कार हिजो पनि थियो आज पनि  छ।

त्यसकारण, येशूको बारेमा सुनाउँनुमा केले उत्साह दिइरहेको छ, र त्यसको लागि तयार हुन के के उपाय छ?

यस अध्यायमा सुरुको चर्चको केही विवरणहरू हेर्नेछौँ र हाम्रो लक्ष्य वा मिसनको निम्ति तिनीहरूबाट के निर्देशिकाहरू पाउँछौँ सो यस  अध्यायमा हामी नियाल्नेछौँ।