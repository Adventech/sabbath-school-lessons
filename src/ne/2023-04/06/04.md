---
title:  लक्ष्य वा मिसनको निम्ति पर्खनु
date:   07/11/2023
---

येशू स्वर्गमा उक्लिनुभएको वृतान्तपछि लूका २३ अध्याय अन्त गरिन्छ (लूका २४:५०-५३)। तर कथाको अन्त्य त त्यो होइन। लूकाको पुस्तकको लेखक लूकाले आफ्नो बृतान्त प्रेरितको पुस्तकमा निरन्तरता दिन्छन्। येशू स्वर्गमा उक्लिनुभन्दा ठिक अघि उहाँले चेलाहरूलाई काम र प्रतिज्ञा दिनु भएको थियो साथै स्वर्गबाट शक्तिको निम्ति यरुशलेममा प्रतिक्षा गर भनेर निर्देशन दिनुभएको थियो (लूका २४:४९; प्रेरित १:४-८)। पिताबाट पठाउनुहुने पवित्र आत्मा नआउञ्‍जेल यरुशलेममै पर्खेर बस भनेर येशूले चेलाहरूलाई अर्‍हाउनुभएको थियो। जब तिनीहरूमाथि पवित्र आत्मा आउँछ तब तिनीहरूलाई यरुशलेम, यहूदिया, र सामरिया र पृथ्वीको  अन्तसम्म तिनीहरूलाई उहाँको साक्षी बन्न उहाँले शक्तिसम्पन्न गराउनुहुनेछ भनेर येशूले वचन दिनुभएको थियो।

`जब येशूका १२० जना पुरुष र स्त्री गरेर चेलाहरू जम्मा भएर पर्खिरहेका थिए, तब तिनीहरूले के गरिरहेका थिए? हेर्नुहोस्, प्रेरित १:१२-२६`

येशूले चेलाहरूलाई स्पष्ट मिसन वा काम दिनुभएको थियो: तिनीहरू सारा संसारमा गएर उहाँको निम्ति साक्षी बन्ने। त्यसकारण, जब तिनीहरू पर्खेर बसे तब तिनीहरूले आफ्नो लक्ष्य पूरा गर्न दुई प्रकारले तयार गरिरहेका थिए। पहिलो, लूकाले भन्छ कि तिनीहरू एक भएर निरन्तरतासाथ प्रार्थना र बिन्ती गरिरहेका थिए। येशूले दिनुभएको कामको बारेमा ती चेलाहरूमा कुनै प्रश्‍न थिएन। तिनीहरू सबैले उहाँको कामलाई स्वीकार गरेका थिए। यही कामले गर्दा तिनीहरू प्रेरित भएर प्रार्थनामा एक भएका थिए। तर तिनीहरूले केको बारेमा प्रार्थना गरिरहेका थिए भनेर लूकाले बताउँदैन, तर सबै जना मिलेर येशूले दिनुभएको काम सम्पन्न गर्न ज्ञानबुद्धि, बल र साहस देओस् भनेर प्रार्थना गरिरहेको हुनुपर्छ। यो हाम्रो लागि  पनि अनुसरणीय उदाहरण हो।

दोस्रो, जब तिनीहरू आफ्नो कामको निम्ति पर्खिरहेको बेलामा तिनीहरू तर्कयुक्त तरिकाले चलिरहेको थियो। यहूदाले येशूलाई मारिन सुम्पेका थियो र उसले आत्महत्या गरेको थियो। त्यसले गर्दा बार्‍ह जना चेलाहरू हुनुपर्नेमा एक जना खाली भएको थियो। त्यसकारण, जब तिनीहरू पर्खिरहेका थिए तब उसको ठाउँ लिन परमेश्‍वरको अगुवाइ खोजेका थिए। अझ स्पष्टरूपमा भन्ने हो भने, तिनीहरूको लक्ष्य पूरा गर्न तिनीहरूले योजना बनाइरहेका थिए र आफूहरूलाई संगठित गरिरहेका थिए। यस निर्णयमा पत्रुसले अगुवाको भूमिका खेलेका थिए। उनको अग्रसरतालाई कसैले पनि असहमत गरेन। उनको वचनमा परमेश्‍वरको अगुवाइ भएको तिनीहरूले देखेका थिए। तिनीहरूको बीचमा परमेश्‍वर सक्रिय हुनुभएको र उहाँले अगुवाए गरिरहनुभएको थियो भनेर समझदारी हुँदै तिनीहरू उहाँमाथि भरोसा राखेका थिए। तिनीहरू त्यसै हात बाँधेर पर्खेर बसिरहेका थिएनन् तर तिनीहरू उद्देश्यप्रेरित भएर सक्रिय हुँदै पर्खिरहेका थिए।

परमेश्‍वरले हामीलाई दिनुभएको महान् लक्ष्य पूरा गर्न पवित्र आत्माको अगुवाएको निम्ति पर्खेर बस्दा हामी पनि एक भएर एक आपसमा उत्साह दिनुपर्दछ (हिब्रू १०:२४,२५)। पवित्र आत्माको निम्ति हामी प्रार्थना गरिरहनुपर्छ। फेरि, हामीहरू हाम्रो चर्चसँग मिलेर मुक्ति नपाएकाहरूलाई मुक्ति दिलाउने परमेश्‍वरको प्राथमिकतामा हामी लाग्नुपर्दछ।

`येशूको आगमनको निम्ति तपाईँ पर्खिरहन तपाईँ कसरी सिक्नुहुन्छ र फेरि विश्‍वासमा नढलमिल्ने गरेर कसरी बस्ने? फेरि त्यसैवखत चेलाहरूले जस्ते तपाईँ पर्खिरहनुभएको  बेलामा तपाईँको समय उत्तम तरिकाले कसरी प्रयोग गरिरहन सक्नुहुन्छ?`