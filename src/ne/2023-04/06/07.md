---
title:  थप जानकारी
date:   10/11/2023
---

परमेश्‍वरको सुसमाचार सुनाउने लक्ष्य येशूले हामीलाई के गर्नुभएको थियो र हाम्रो जीवनमा के गरिरहुनभएको छ त्यसप्रति आभारित हुँदै भित्रैदेखि प्रभुलाई माया गर्ने मनले परिचालित हुनुपर्दछ । त्यो बाहेक अरू कुनै कारणले जस्तै कसैको करले वा चर्च वा मिशनले अर्‍हाएको वा खटाएको भनेर सुसाचारको काम गर्छौँ वा पदाधिकारी भएर काम  गर्छौँ हामी सही लक्ष्यबाट बिचलित भएर काम गरिरहेका हुन्छौँ । अरूहरूलाई सुसाचारीय काममा सफल पाउन हामी परमेश्‍वरको वचनमा डुब्न सक्नुपर्छ र वचनकै धुनमा हामी काम गर्न सक्नुपर्छ ।

"हाम्रो जीवन ख्रीष्टको जीवनसँग बुनिएको हुनुपर्छ; हामी निरन्तररूपमा उहाँतिर खिँचिनुपर्दछ । स्वर्गबाट आएको जीवित रोटी खाएर उहाँसँग सहभागी भइरहनुपर्दछ । प्रभु येशू ताजा मुहानको स्रोत हुनुहुन्छ र उहाँको  विद्याको भन्डारबाट हामीले  प्रसस्त लाभ उठाइ रहनुपर्दछ । यदि हरदम प्रभुलाई हाम्रो सामु राख्‍न सक्यौँ, हाम्रा हृदयहरू उहाँप्रति आभारित हुँदै प्रशंसा गर्ने बानी बसाल्न सक्यौँ भने हाम्रो आत्मिक जीवन निरन्तरूपमा ताजा भइरहनेछ । जब हामी परमेश्‍वरसँग प्रार्थना गर्छौँ वा बातचित गर्छौँ तब हामी साथीसँग कुरा गरेको  जस्तैहुनेछ। उहाँले हामीलाई व्यक्तिगतरूपमा उहाँका रहस्यहरू हामीलाई बताउनुहुनेछ । अनि प्रायजसो येशूको मिठासपूर्ण आनन्द दिने उपस्थितिको हामीले अनुभव गर्न सक्ने हुनेछौँ ।

जब हामीसँग कुरा गर्नु उहाँ नजिक आउनुहुन्छ तब हाम्रो हृदय जलिरहनेछ । हनोकको अनुभव त्यस्तै थियो । जब येशूभक्तले यो सत्यतालाई अनुभव गर्छ तब उसको जीवन सरल, सादा, नम्र, कोमल र झुकिने खालको हुन्छ । अनि जो जो ऊसँग संसर्ग गर्छन् तब तिनीहरूले त्यो भक्त येशूसँग रहेको रहेछ र उहाँबाट सिकिरहेको रहेछ भन्ने आभास् पाइरहेको हुनेछ ।"-एलेन जी ह्वाइट, क्राइस्ट अबजेक्ट लेसनस्, पृ. १२९,१३० ।

"जुन मानिसको जीवनको केन्द्रविन्दु आफू मात्रै छ, आफ्नो मात्रै भाउ खोज्ने र अरूहरू आफूले भनेको जस्तै चलेको हुनुपर्छ भन्ने मनस्थितिमा छ त्यस व्यक्तिमा आत्मिक बृद्धि हुन सक्दैन र उसको जीवन फलदायी पनि हुँदैन । यदि तपाईँले येशूलाई आफ्नो व्यक्तिगत मुक्तिदाता हुनुहुन्छ भनेर ग्रहण गर्नुहुन्छ भने तपाईँले आफूलाई बिर्सनुसक्नुपर्छ र अरूहरूलाई सहयोग गर्न प्रयास गर्नुपर्छ । ख्रीष्टको प्रेमको बारेमा चर्चा गर्नुहोस्, मानिसहरूको निम्ति येशूको निस्वार्थ मृत्युको बारेमा सुनाउनुहोस । जब तपाईँमा ख्रीष्टको आत्मा पाउनुहुन्छ वा उहाँको आत्माले परिचालन गर्न दिनुहुन्छ तब तपाईँमा निस्‍वार्थ प्रेमले अरूको निम्ति तपाईँ परिश्रम गर्नुहुनेछ । अनि तपाईँ आफै आत्मिकरूपमा प्रगति गर्नुहुनेछ । तपाईँको विश्‍वास बढ्नेछ, परमेश्‍वरप्रति तपाईँको प्रतिवद्धता गहिरिएर जानेछ र तपाईँको प्रेम परिपक्‍व हुनेछ ।"- एलेन जी ह्वाइट, क्राइस्ट अबजेक्ट लेसनस्, पृ. ६७,६८।

**चिन्तनमनन**:

`कतिपय मानिसहरू डाहाले वा चर्चलाई भाँड्न, झगडा गर्न,  स्वार्थी  भएर आफ्नो भाउ खोज्न वा पेट पाल्न येशूको बारेमा प्रचार गर्छन् भने पावलले फिलिपी र अन्य ठाउँमा भनेको भनाईलाई तपाईँले कसरी बुझ्नुहुन्छ? हामी आफै पनि त्यस बाटोमा लागेका छैनौँ भनेर कसरी निश्‍चित हुने?`

`परमेश्‍वरको प्रेम र उहाँको प्रेमको वास्तविकताको बारेमा तपाईको व्यक्तिगत अनुभव के छ? तपाईँको आफ्नै अनुभवको आधारमा के तपाईँले अरूहरूलाई इमान्दारपूर्वक हृदयदेखि परमेश्‍वरको भलो र प्रेमको बारे सुनाउन सक्नुहुन्छ त?`

`ख्रीष्टको निम्ति तपाईँ पर्खिरहनुभएको छ भन्ने मामिलामा तपाईँको अनुभव कस्तो छ र के त्यसले तपाईँको साधारणतया विश्‍वास वा आस्थामा उहाँमाथि भरोसा राखिरहन के पाठ सिक्नुभएको छ?`