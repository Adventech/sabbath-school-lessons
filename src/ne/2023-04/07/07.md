---
title:  थप जानकारी
date:   17/11/2023
---

एलेन जी ह्वाइटद्वारा लिखित द डिजाएर एजेज्, पृ. ४९७-५०५ को "द गुड सामारिटन ।"

हाम्रो संसारमा आजा धेरै भोकाएका, दुर्व्यवहारमा परेका र आवश्यकतामा परेकाहरू छन् । सानै भएतापनि तपाईँले आफ्नो भाग खेल्न सक्नुहुन्छ । तितो सत्य त यो छ कि येशू ख्रीष्ट आउनुभन्दा अघि हामीले संसारका समस्याहरू समाधान गर्न सक्दैनौँ । तैपनि त्यस बेलासम्म हाम्रो गच्छेले भ्याएसम्म कसैको आधारभूत समस्यामा सहयोग गर्न सक्छौँ । चर्चकै कुनै सदस्य होला जो अन्याय र अत्याचारमा परिरहेका । यो त हाम्रो संसारको वास्तविक समस्या भइ नै रहेको छ ।

"याकूबले स्पष्ट पार्दछन्, 'परमेश्‍वर र पिताको अगाडि शुद्ध र पवित्र धर्म यही हो: अनाथ र विधवाहरूलाई तिनीहरूको कष्‍टमा हेरचाह गर्नु, र आफूलाई संसारबाट निष्‍कलङ्क राख्‍नु । 'याकूब १:२७। असल कामहरू ती फलहरू हुन् जुन ख्रीष्टले हामीबाट अपेक्षा गर्नुभएको छ: दयालु बोलीबचन, उदारताका कामहरू, विपन्न, गरिब, आवश्यक परेकाहरू र दु:ख पाएकाहरूप्रति कोमल भावना।

निराश र शोकमा परेकाहरूसँग मिलेर हृदयहरू भारि भएर तिनीहरूप्रति संवेदनशील हुन्छन्, जब नाङ्गोहरूलाई लुगा लगाइ दिन्छन्, जब अपरिचित मानिसहरू तपाईँको बैठकमा न्यानो स्वागत पाउँछन् र तपाईको हृदयमा तिनीहरूको निम्ति ठाउँ हुन्छ, तब स्वर्गदूतहरू तपाईँको धेरै नजिक आउँछन् र स्वर्गबाट जवाफहरू ल्याउँछन् । न्याय, करुणा, दया र उदारको प्रत्येक कामले स्वर्गमा धुन बज्छ । जो मानिसहरूले ती दयाका कामहरू गर्छन् तिनीहरूलाई परमेश्‍वर पिताले आफ्नो सिंहासनबाट हेर्नुहुन्छ र तिनीहरूलाई आफ्नो बहुमूल्य दौलत भनेर गन्नु हुन्छ । ' जुन दिन म मेरो निजी धन बनाउनेछु, तिनीहरू मेरा हुनेछन्‌,” सर्वशक्तिमान्‌ परमप्रभु भन्‍नुहुन्छ ।' मलाकी ३:१७ । दु:खकष्टमा परेको र आवश्यकमा परेको मानिसप्रति देखाएको प्रत्येक दयाको काम येशूलाई देखाएको भनेर गनिन्छ । जब तपाईँले गरिबलाई सहायता गर्नुहुन्छ, टुहुरासँग मित्रता गाँस्नुहुन्छ र दु:खकष्ट र दवावमा परेकाहरूप्रति सहानुभूति प्रकट गर्नुहुन्छ तब तपाईँले आफूलाई येशूको नजिक ल्याउनुहुन्छ ।"-एलेन जी ह्वाइट, टेस्टिमोनिज फर द चर्च, ठेली २, पृ. २५ ।

**चिन्तनमनन**:

`परमेश्‍वरलाई र अरूहरूलाई प्रेम गर्नु भन्ने आज्ञालाई पालन गर्दा कामद्वारा मुक्ति खोज्नु होइन भनेर हामीले कसरी बुझ्ने? जब हामीले येशू को हुनुहुन्छ र क्रूसमा उहाँले के गर्नुभयो (फिलिप्पी २:५-८) तब हामीले जुनसुकै काम गरेतापनि हाम्रो कामबाट मुक्ति पाउँछ भन्ने धारणा नै किन ठूलो गल्ती हो? काम, धर्मकर्म द्वारा मुक्ति पाउने धारणा नै घातक भूल हो। तर येशूमा हामी मुक्ति पाएकोले नै हाम्रो जीवनले अरूहरूलाई प्रेम गर्छौँ भनेर हामी  कसरी यकिन हुने?`

`हामीभन्दा फरक मानिसहरूप्रति जन्मजातै हामीमा हुने पूर्वाग्रहलाई हामीले कसरी थाहा  पाउने र त्यसलाई हटाउने?`

`यस अध्यायमा सम्बोधन गरेका पदहरू बाहेक बाइबलमा अरू के के पदहरू छन् जसले मानिसहरू जो भएतापनि तिनीहरूप्रति हाम्रो दया देखाउनु पर्छ भनेर सिकाउँछ?`