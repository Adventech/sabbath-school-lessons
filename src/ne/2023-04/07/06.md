---
title:  आजको परिवेशमा असल सामरीको कथा
date:   16/11/2023
---

पण्डितले ठिक जवाफ दियो भनेर उनको सराहना गर्दै येशूले उनलाई यो स्पष्ट पार्नुभयो, "त्यही अनुसार चल्नु अनि तिमी जिउनेछौ वा तिमीले अनन्त जीवन पाउनेछौ।" लूका १०:२८। यसरी येशूले मानिसको हृदयको जगमै छुनुभएको थियो। त्यो  पण्डितको निम्ति सबै ठिक जवाफहरू दिन त सजिलै थियो, तर २००० वर्ष अघि त्यही अनुसार चल्नु भनेको अर्कै विषयबस्तु थियो। आज पनि धेरैको निम्ति त्यही अनुसार चल्नु हृदयमा खोतल्नु हो। अझ त्यस पण्डित वा धर्मगुरुले आफू कतिन कतिको जान्नेछु भनेर देखाउन येशूलाई धरापमा पार्न खोजेका थिए। अनि उनले यो प्रश्‍न गर्छन्, "मेरो छिमेकी को हो त?" लूका १०:२९।

`लूका १०:३१-३७ पढ्नुहोस्। यहाँ उल्लेखित कथाको तात्पर्यलाई तपाईँले संक्षेप्‍तमा उतार्नुहुन्छ?`

हाम्रा वरिपरि के त्यस्ता मानिसहरू छन् जसलाई अरूहरूले अन्याय गरिरहेका छन्? के हामीले हाम्रो हैशियतले भ्याएसम्म तिनीहरूलाई सहयोग गरेकाछौँ?

यो सत्य होकि कतिपय समयमा पास्टर, एल्डर वा चर्चको सदस्यहरूले आवश्यकता हुनेहरूलाई सहायता गर्दैनन्। अझ कतिपय समयमा अरू धर्मका मानिसहरू हामीहरूभन्दा बढि दयालु र परोपकारी भएको पाउँछौँ। हामीले दया, मायाको बारेमा चर्चा गर्छौँ तर अरूहरूले व्यवहारमा ती देखाइरहेको हामीपाउँछौँ। यदि हामीमा भएको विश्‍वासको केही अर्थ छ भने आवश्यकता परेकाहरूलाई हामी सहायता गर्नैपर्छ।

असल सामरीको कथाको निश्‍कर्षमा तीन जनामा कोही सत्य छिमेकी भनेर औँल्याउनु भएको थियो। जसलाई सहायताको आवश्यकता पर्छ त्यसलाई हेर्ने नै असली छिमेकी भनेर यहाँ स्पष्ट पारेको छ।

"यसरी यो, 'मेरो छिमेकी को हो' भन्ने प्रश्‍न सदाको निम्ति तय गरिएको छ। हाम्रो छिमेकी भनेको केवल हाम्रो  चर्चको  सदस्य वा आफन्तमात्र होइन भनेर ख्रीष्टले देखाउनुभएको छ। छिमेकी भन्दा जातभात, धर्म, वर्ण र वर्गसँग सरोकार छैन। हाम्रो छिमेकी त्यो हो जो प्रत्येक व्यक्ति हाम्रो सहयोग चाहिन्छ। सैतानले गर्दा घाइते भएको प्रत्येक व्यक्ति हामी छिमेकी हो। हाम्रो छिमेको त्यो प्रत्येक व्यक्ति हो जो परमेश्‍वरको सम्पत्ति हो।"-एलेन जी ह्वाइट, द डिजाएर अभ एजेज्, पृ. ५०३।

`चुनौती: तपाईँभन्दा फरक व्यक्ति वा तपाईँले मन नपर्नेको निम्ति दिनदिनै प्रार्थना गर्न सुरु गर्नुहोस्।`

`चुनौतीलाई कार्यान्वयन: तपाईँले चिन्नुभएको तर चर्चको सदस्य नभएको कमसेकम तीन जनाको नाउँ लेख्‍नुहोस्। तिनीहरूको भौतिक, भावनात्मक र सामजिक आवश्यकताहरूको पहिचान गर्नुहोस्। ती आवश्यकताहरूलाई तपाईँले कसरी सहयोग गर्न सक्नुहुन्छ सो सोच्नुहोस्। व्यवहारिकै रूपमा तपाईँले कसरी सहयोग गर्न सक्नुहुन्छ?`