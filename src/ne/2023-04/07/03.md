---
title:  येशूको तरिका र जवाफ
date:   13/11/2023
---

त्यो पण्डित वा शास्त्री येशूलाई जाँच्न आएका थिए भनेर बाइबलले बताउँदछ, उनका नियतहरू के थिए सो येशूलाई थाहा थियो। यथार्थमा हामीले चाहेको भन्दा बढि हाम्रा हृदयहरूको प्यासलाई परमेश्‍वरलाई थाहा छ। र हामीलाई प्रश्‍न गर्ने वा हामीसँग वादविवाद गर्न चाहनेहरूको हृदय वा नियतहरू हामीलाई थाहा हुँदैन, हुन्छ त?

कतिपय समयमा अरू आस्थाका मानिसहरूले हाम्रो आस्थाको बारेमा सोध्छन्। येशूको परमेश्‍वरश्‍वरीयताको बारेमा हाम्रा मुस्लिम साथीहरूले सोध्छन्। तिनीहरूले यस्तो प्रश्‍न गर्छन्, "बाइबलमा कहाँ लेखिएको छ त येशू परमेश्‍वर हुनुहुन्छ भनेर दावी गर्नुभएको थियो?" वा "फेरि तपाईँहरू एकेइश्‍वरवाद भनेर दावी गर्नुहुन्छ तैपनि ती  व्यक्तित्वहरू भएको परमेश्‍वर हुनुहुन्छ भनेर किन भन्नुहुन्छ?" ती प्रश्‍नहरूले दिमागलाई खलबलाउने भएतापनि ती प्रश्‍नहरू सोध्दा भित्रि हृदयमा केही न केही प्यासी भएको वा खालिभएको थियो भनेर देखाउँदछ। तिनीहरूका हृदयहरू हामी जान्दैनौँ; न जान्न आवश्यक नै छ। मानिसहरूको नियत जे भएतापनि हाम्रो शक्तिले भ्याएसम्म तिनीहरूको सेवा हामीले गर्नुपर्दछ।

`जुन तरिकाले येशूले पण्डितको जवाफ दिनुभयो जुन लूका १०:२६मा छ, त्यस जवाफलाई बुझ्न देहायका पदहरूले हामीलाई कसरी सघाउँछ? हेर्नुहोस्, मत्ती २६:५६; प्रेरित १७:१०-१२; १ कोरिन्थी १५:३-५ र २ तिमोथी ३:१४-१७।`

कहिलेकाहीँ हामी जवाफ दिन प्रयास गर्छौँ तब कसरी जवाफ दिने भनेर दिमागमा नआउन सक्छ। त्यसकारण येशूको तरिका हामीले पनि अपनाउनु उपयुक्त देखिन्छ। उहाँले जवाफ दिनु भयो: "व्यवस्थामा के लेखिएको छ? तिमीले कसरी बुझ्छौ?" लूका १०:२६। मानिसहरू कसरी सिक्नुपर्छ भन्ने महत्त्वपूर्ण तरिकालाई येशूले औँल्याउनुभएको थियो। हामीलाई अरूहरूले के भन्न चाहेका छन् सो सुन्नुमात्र नभएर हामी आफै पनि बाइबल पढ्ने गर्नुपर्दछ। प्रश्‍नका जवाफहरू त्यहीँ हुन्छ र हामीले के गर्नुपर्छ भनेर पवित्र आत्माले नै हाम्रा हृदयहरूलाई प्रभाव पार्नुहुन्छ।

परमेश्‍वरले हामीलाई उहाँको वचन दिनुभएको छ। यसमा हामीलाई आवश्यक भएको सबै सत्यहरू पाइन्छ। हामी कसरी बाँच्ने, अरूहरूलाई कस्तो व्यवहार गर्ने र हामीले अनन्त वा अमर जीवन कसरी  पाउने भन्ने प्रश्‍नहरूको जवाफ बाइबलमै पाउँछौँ। हो, शिक्षक र पास्टरहरूले हामीलाई सिकाउनुपर्दछ, तर अन्तमा सत्यलाई बुझ्न हामी आफै बाइबल अध्ययन गर्नुपर्छ। भजनका लेखकले यो भनेका छन्, "१०३ तपाईंका वचनहरू मेरो जिब्रोमा अति स्‍वादिष्‍ठ छन्‌, महभन्‍दा पनि मेरो मुखमा ती बढ़ी मीठा छन्‌। १०४ तपाईंका आदेशहरूद्वारा म समझशक्ति प्राप्‍त गर्छु, यसकारण हरेक झूटा मार्गलाई म घृणा गर्दछु। १०५ तपाईंका वचन मेरा गोडाका निम्‍ति बत्ती, र मेरो बाटोको निम्‍ति उज्‍यालो हो।१०६ मैले यो शपथ खाएर दृढ़ सङ्कल्‍प गरेको छु, कि तपाईंका धार्मिक नियमहरू म पालन गर्नेछु।" भजनसंग्रह ११९:१०३-१०६। विशेष गरेर पद १०५ केवल कवितामात्र होइन। यो पवित्र सत्य हो। यसले परमेश्‍वरको वचनलाई औँल्याउँछ र यो विश्‍वासीहरूको निम्ति धेरै महत्त्वपूर्ण छ।

`येशू, परमेश्‍वरको वचन देह हुन आयो। यसले हामीलाई जहिलेपनि परमेश्‍वरको लिखित वचनतिर औँल्याउँछ। हाम्रो आस्थालाई बलियो गरिराख्‍न बाइबलको नीजि ज्ञान किन अपरिहार्य छ? कुनै धर्म दर्शन, वाद र तर्कहरूप्रति हामी किन लाग्नुहुन्न जसले बाइबलप्रति हाम्रो आस्थालाई आँच पुर्‍याउँछ?`