---
title:  अरूहरूले हामीलाई प्रेम गरेको अनुसार हामीले अरूहरूलाई पनि प्रेम गर्ने
date:   15/11/2023
---

`लूका १०:२७, २८मा पण्डितको प्रश्‍नको जवाफसँग येशूको आफ्नै वचन कसरी तालमेल भएको छ?`

मत्ती २२:३७-४०को अनुसार  हामीले परमेश्‍वरलाई विश्‍वास गर्छौँ, उहाँलाई प्रेम गर्छौँ र उहाँका भक्त हौँ भनेर दैनिकरूपमा व्यक्त गरिने प्रमाण ती दुई आज्ञाहरू पालन गरेर देखाएबाट हुन्छ भनेर येशूले स्पष्ट गर्नुभएको थियो। र लूका १०:२७मा यो स्पष्ट गरिएको छ कि यदि मानिसले ती दुई आज्ञाहरू पालन गरे उसले अनन्त जीवन पाउँछ।

"स्वर्ग र पृथ्वीमा परमेश्‍वरको  प्रशासनको आधारमभूत नीति प्रेम हो। प्रत्येक येशूभक्तको चरित्रको जग पनि प्रेमै हुनुपर्दछ। यसैमामात्र उसको वास्तविक इसाई विश्‍वास अटल रहन सक्छ। उसलाई आउने अनेकौँ परीक्षा र संकष्टहरूबाट पार गरिराख्‍ने तत्व नै उसमा भएको प्रेम हो।"-एलेन जी ह्वाइट, क्राइस्ट अबजेक्ट लेसनस्, पृ. ४९।

`येशूलाई हामीलाई के भन्नुभयो त्यसलाई देहायका पदहरूले कसरी सुदृढ पार्दछ? हेर्नुहोस्, गलाती ५:१३-१५; मीका ६:६-८ र १ यूहन्‍ना ४:१९-२१।`

पावलले दावी गरेको अनुसार, "किनभने समस्‍त व्‍यवस्‍था एउटै वचनमा पूरा भएको छ, “तिमीले आफ्‍नो छिमेकीलाई आफूलाई झैँ प्रेम गर्नु।" गलाती ५:१४। जब हामीले अरूहरूलाई व्यवहार गर्ने तरिकामा व्यवहारिकरूपमा हामी प्रेम देखाउन सक्छौ भने हामीले परमेश्‍वरलाई प्रेम गर्छौँ भनेर प्रमाणित गरिरहेका हुन्छौँ भनेर पावलले जिकिर गर्दछन्। पावलले "धर्मी विश्‍वासद्वारा जिउँछ" (रोमी १:१७) भनेतापनि विश्‍वास भनेको गुपचुपमा राख्‍ने होइन वा अरूहरूलाई विश्‍वासबाट उब्जिएको प्रेम नदेखाइ आफैमा राख्‍नु होइन। पावल, मीका र यूहन्नाले यो स्पष्ट गरेका छन् कि व्यवहारिक क्रियाकलापले हामीले दावी गरेको अनुसार विश्‍वासको वास्तविकतालाई देखाएको हुन्छ। यदि कोही  महा विद्वान वा पण्डित होला, वा महान् ठूला ठूला कामहरू गर्ला वा धर्मकर्म गर्ला, आफूमा महान् विश्‍वास छ भनेर दावी नै उसलेगर्ला र अझ आफ्नै जीवन पनि त्याग्ला वा शहीद बनाउला तर उसमा प्रेम छैन भने त्यो व्यक्ति केवल झ्याइँ झ्याइँ गर्ने झ्यालीमात्र हुन्छ भनेर पावलले जिकिर गर्दछन् (१ कोरन्थी १३:१)।

`माथि एलेन जी ह्वाइटले भन्नुभएको भनाइ फेरि पढ्नुहोस्। दु:खकष्ट र परीक्षाहरूमा अटल भइरहने आधार केवल प्रेममात्र हो भनेर उनले भनेको सोच्नुहोस्।  यो प्रेम गर्ने नीति कामद्वारा मुक्ति पाउने नभएर येशूमा हाम्रो  विश्‍वास र प्रेम छ भनेर व्यक्त गरिन्छ भनेर कसरी स्पष्ट पार्दछ?`