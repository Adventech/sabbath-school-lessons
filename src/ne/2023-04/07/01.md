---
title:  मेरो छिमेकीलाई सुसमाचार सुनाउने लक्ष्य
date:   11/11/2023
---

### यस अध्यायका मूल पदहरू
लूका १०:२५-३७; २ तिमोथी ३:१६; याकूब २:१७; मत्ती २२:३७-४०; गलाती ५:१४; मीका ६:६-८।

> <p>यस अध्यायको मूल सार पद</p>
> "तिनले भने, “तिमीले परमप्रभु, आफ्‍ना परमेश्‍वरलाई आफ्‍नो सारा हृदयले, आफ्‍नो सारा प्राणले, आफ्‍नो सारा समझले र आफ्‍नो सारा मनले प्रेम गर्‌, र आफ्‍नो छिमेकीलाई आफैलाई झैँ प्रेम गर्‌।”  लूका १०:२७।

यो पद हामी सबैलाई थाहा छ, “तिमीले परमप्रभु, आफ्‍ना परमेश्‍वरलाई आफ्‍नो सारा हृदयले, आफ्‍नो सारा प्राणले, आफ्‍नो सारा समझले र आफ्‍नो सारा मनले प्रेम गर्‌, र आफ्‍नो छिमेकीलाई आफैलाई झैँ प्रेम गर्‌।”  लूका १०:२७। तैपनि यदि हामी उहाँका आज्ञाहरू पालन गरेनौँ भने परमेश्‍वरप्रति हाम्रो प्रेम छ भन्ने हाम्रो दावी केवल मौखिक वा देखावटीमात्र हुन्छ। त्यसमा भित्री हृदयदेखि इमान्दारी भएर बोलेका हुँदैनौँ। परमेश्‍वरप्रति हाम्रो  भक्ति र प्रेम छ भनेर हामी सोच्दछौँ तर हाम्रो दैनिक जीवनमा त्यो प्रेम कसरी देखाइरहने  त? परमेश्‍वरलाई प्रेम गर्छौँ भनेर हामी दावी गर्छौँ भने हाम्रा सारा दिल, सारा आत्मा, जोस, भावना, शरीर र दिमाग दैनिकरूपमा उहाँप्रति समर्पित भइरहेको उहाँ अपेक्षा गर्नुहुन्छ। परमेश्‍वरलाई माया गर्छु भनेर जसले पनि भन्न सक्छ, तर साँच्‍चिकै उहाँलाई प्रेम गरेर उहाँको भक्तिभावमा रहन हाम्रो विवेकलाई नै परिचालन  गर्नुपर्छ।

यद्यपि, परमेश्‍वरलाई प्रेभ गर्नु असल र महत्त्वपूर्ण छ, तर हामीले अरूहरूलाई पनि प्रेम गरोस् भन्ने उहाँ चाहनुहुन्छ। अरूलाई हामीले कसरी प्रेम गरेकाछौँ त्यो प्रभुप्रति हाम्रो प्रेमको प्रतिबिम्ब हो। अरूहरूलाई पनि केवल मुखलेमात्र ठिक्‍क पारेर प्रेम गर्छौँ भन्ने होइन तर तिनीहरूलाई हामीले गर्ने प्रेम प्रभावकारी र वास्तविक हुनुपर्दछ। १ यूहन्ना ४:२०,२१ ले यो खुलासा गरिएको छ, "यदि कसैले “म परमेश्‍वरलाई प्रेम गर्छु” भन्‍छ, तर आफ्‍नो भाइलाई घृणा गर्छ भने त्‍यो झूटो हो, किनकि आफूले देखेको आफ्‍नो भाइलाई नै प्रेम नगर्नेले नदेखेका परमेश्‍वरलाई प्रेम गर्न सक्‍दैन। हामीले उहाँबाट यो आज्ञा पाएका छौं, कि जसले परमेश्‍वरलाई प्रेम गर्छ त्‍यसले आफ्‍नो भाइलाई पनि प्रेम गर्नुपर्छ।" १ यूहन्‍ना ४:२०-२१। यस मामिलामा पावलले पनि यसरी पुष्टि गर्दछन्, "१३ भाइ हो, तिमीहरू त स्‍वतन्‍त्रताको निम्‍ति बोलाइएका हौ। केवल त्‍यस स्‍वतन्‍त्रतालाई पापमय स्‍वभावको निम्‍ति प्रयोग नगर। तर प्रेममा तिमीहरू एक-अर्काको सेवक बन। १४ किनभने समस्‍त व्‍यवस्‍था एउटै वचनमा पूरा भएको छ, “तिमीले आफ्‍नो छिमेकीलाई आफूलाई झैँ प्रेम गर्‌।” १५ तर तिमीहरू एउटाले अर्कोलाई टोक्‍ने र निल्‍ने गर्छौ भनेता होशियार गर, तिमीहरू एक-अर्काबाट नै खतम हुनु नपरोस्‌।" गलाती ५:१३-१५।

यो पाठ हाम्रो जीवनमा कसरी प्रयोगात्मक गरेर देखाउने भनेर यस अध्यायमा हामी नियाल्नेछौँ।