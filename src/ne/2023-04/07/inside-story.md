---
title:  कथा
date:   17/11/2023
---

### ठिक स्कुल खोज्दै

नुसरट

घाना

एक जना मधुमेह भएकी स्त्री दश वर्षकी नुसरतको घरमा बराबर आउँथिन्। उनी घाउलाई सफा गर्न आउँथिन्। तर नुसरतलाई त्यस स्त्री आइरहेकी कारण बुझ्न सकिन। "के तपाईँले त्यस स्त्रीलाई धेरै मन पराउनुहुन्छ, त्यसैकारणले  तपाईँले उनको घाउ सफा गरेर मद्दत गर्नुहुन्छ?" भनेर आफ्नी हजुर आमालाई नुसरतले सोधिन्।

"म नर्स हुँ। यो मेरो जिम्मेवारी हो। म यस्तै काम गर्छु," हजरआमाले जवाफ दिइन्।

नुसरतलाई हजुरआमाको काम मन पराइन्। उनी हजुर आमा जस्तै हुन मन लाग्यो ताकि उनी पनि अरू मानिसहरूलाई सहयोग गर्न सकून्। आफ्नो देश घानामा आफू पनि नर्स हुने सपना उनले देख्‍न थालिन्।

हाइस्कुल सकेपछि नुसरतलाई नर्स पढ्न धेरै नर्सिङ्ग स्कुलहरूको बारेमा हजुरआमाले बताइन्। तर नर्सिङ्ग स्कुलमा पढ्न नुसरतसँग पैसा थिएन। आमाले उनकी दिदीलाई सहयोग गरिरहेकी थिइन्। उनी शिक्षक हुन कलेजमा अध्ययन गर्दै थिइन्। त्यसकारण, नुसरतलाई नर्स पढाउन आमासँग पैसा थिएन।

तीन वर्ष भयो र नर्स पढ्ने नुसरतको धोको पूरा नहुला जस्तो भएको थियो। अनि एकदिन आफ्नो मामाको घरमा जाँदा मामालाई आफ्नो नर्स पढ्ने इच्छा व्यक्त गरिन्। उनको मामा नुरिडिन नर्स थिए।

मामाले उनको समस्या समाधान हुने बाटो भने। मामाले भ्याली भ्यु विश्‍वविद्यालयमा नर्सिङ्ग तालिम गरेर डिग्री हासिल गरेका थियो। त्यो विश्‍वविद्यालय  सेभेन्थ÷डे एडभेन्टिस्ट चर्चले सञ्‍चालन गरेको छ। एडभेन्टिस्ट शिक्षा धेरै महङ्गो छैन भनेर नुसरतलाई मामाले सुनाए। नुसरतलाई त्यहाँ पढ्न चासो देखाइन्, तर उनलाई एउटा चिन्ता थियो। उनी, उनको मामा र सबै परिवार अर्कै धर्ममा संलग्न छन्। सानो नुसरत इसाई स्कुलमा पढेकी थिइन् र त्यस स्कुलमा आफूलाई धेरै असुविधा भएको महसुस गरेकी थिइन्। "म त जहिले पनि अनौठो भएको महसुस गरेको थिएँ। त्यस स्कुलमा भजन गाउँथ्यो र प्रार्थना गर्थ्यो। म केही पनि बुझ्दिनथेँ," नुसरतले मामालाई भनिन्। तर एडभेन्टिस्ट स्कुल अरू इसाई स्कुलहरू जस्तो होइन भनेर मामाले जवाफ दिए। "मैले चाहेको धर्म मान्न मलाई पूरै स्वतन्त्र भएको भ्याली भ्यु विश्‍वविद्यालयमा अनुभव गरेको छु। त्यस स्कुलमा कसैलाई पनि पक्षपात गर्दैन," मामाले आश्‍वस्ता पार्दै नुसरतलाई सम्झाए। आफूलाई पनि एडभेन्टिस्ट चर्चमा पहिलो पल्ट जाँदा नौलो लागेको थियो भनेर सुनाए। "'तर तपाईँ चर्चमा होइन् परमेश्वरको सामु हुनुहुन्छ' भनेर मलाई कसैले सुनायो। त्यसले गर्दा मलाई सजिलो भयो। तिनीहरूले अर्कै पाराले आराधना गरेपनि म परमेश्वरको सामु रहेको अनुभव गरेको थिएँ" मामाले नुसरतलाई सम्झाए।

आफू विश्‍वविद्यालयको प्रत्येक आराधना कार्यक्रममा भाग लिएको र कसैले पनि उनको आफ्नै व्यक्तिगत प्रार्थना गर्ने शैलीलाई बाधा नदिएको मामा नुरीदिनेले बताए।

मामाको कुरा सुनेर आफू एडभेन्टिस्ट स्कूलमा जाने चाहना गर्दै भनिन्, "म जहाँ गए पनि मेरो चाहना अनुसार आराधना गर्न सक्छु र तैपनि मलाई सबैले मन पराउँछ भने त्यस खालको स्कुल राम्रै हुनेछ।" तर भ्याली भ्यु विश्‍वविद्यालय धेरै टाढा थियो। नुसरतले आफ्नै घरको छेउछाउको नजिक भएको एडभेन्टिस्ट स्कूलमा जान चाहिन्। आफ्नै सहरमा सेभेन्थ÷डे एडभेन्टिस्ट नर्सिङ्ग र मिडवाइफरि ट्रेनिङ्ग कलेज उनले भेट्टाइन् र त्यहाँ भर्ना भइन्। उनी त्यहाँ एक वर्षदेखि अध्ययन गर्दैछिन्।

"हामी साबथ स्कुलमा सँगसँगै भजन गाउँछौँ र चर्चमा पनि जान्छौँ। साबथमा हुने चर्चको कार्यक्रम मलाई धेरै मन परिरहेको छ," नुसरतले सुनाइन्।

केही समयपछि आफ्नो मामालाई उनको एडभेन्टिस्ट स्कुलको बारेमा उनको प्रभाव ठिक भएको सुनाइन्। "तपाईँले भन्नुभएको ठिक छ। त्यस स्कुलमा कसैलाई पक्षपात गर्दैन," उनले बताइन्। मामा नुरिडिन त्यो सुनेर खुशी भए। "मलाई थाहा छ तिमीले एडभेन्टिस्ट स्कुल र त्यसको वातावरणलाई मन पराउनेछौ," खुशी भएर मामाले व्यक्त गरे।

(नुसरत पढिरहेकी एडभेन्टिस्ट कलेजमा केवल २० प्रतिशतमात्र एडभेन्टिस्टहरू छन्)।