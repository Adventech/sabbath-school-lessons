---
title:  अनन्त वा अमर जीवन पाउन
date:   14/11/2023
---

`पण्डितको आफ्नै जवाफ के थियो? हेर्नुहोस्, लूका १०:२७,२८`

पण्डितले प्रश्‍न सोधे त्यो प्रश्‍नको जवाफ उनी आफैले दिए: "परमप्रभु, आफ्‍ना परमेश्‍वरलाई आफ्‍नो सारा हृदयले, आफ्‍नो सारा प्राणले, आफ्‍नो सारा समझले र आफ्‍नो सारा मनले प्रेम गर्‌, र आफ्‍नो छिमेकीलाई आफैलाई झैँ प्रेम गर्‌।”  लूका १०:२७।

येशूको जवाफ के थियो त? उहाँले भन्नुभयो, "तिमीले ठिकै जवाफ दियौ।" लूका १०:२८। अनि येशूले उनलाई चुनौती दिँदै भन्नुभयो, "तिमीले त्यसै गर र तिमी जिउनेछौँ।" लूका १०:२८।

धेरै विश्‍वासीहरूको निम्ति शिक्षादीक्षा र आस्थाको बारेमा ठिक जवाफ दिनु त्यति गार्‍हो छैन। तर चुनौती त यो छ कि आफ्नो  विवेकले जे सिके र जे विश्‍वास गरे त्यसलाई ठिकसँग पालन गर्न सक्नु हो। कतिपय मानिसहरू मुक्ति पाउने ज्ञान होला, तर तिनीहरूले अमर जीवन पाउँछन् भन्ने छैन किनकि तिनीहरूले थाहा पाएको र अन्तस्करणले जे ठिक छ त्यो गरेको हुँदैन। त्यसकारण अनन्त जीवनको मामिला गम्भिर छ। परमेश्‍वरको प्रेमको बारेमा मात्र थाहा पाएर वा विश्‍वास गरेर र छिमेकीहरूलाई चिनेरमात्र नपुग्ने रहेछ। आफूले जानेको कुरालाई कार्यान्वयन गर्नु अत्यावश्यक रहेछ।

`येशूले पण्डितलाई जवाफ दिएकोसँग याकूबको भनाए कसरी मिल्छ? हेर्नुहोस्, याकूब २:१४-२४।`

यदि हामीले सचमुचरूपमा वा पारदर्शीरूपमा परमेश्‍वरलाई प्रेम गर्छौँ भने, हामी उहाँको वचन पढ्नेछौँ, हामी प्रार्थना गर्नेछौँ, उहाँका दश आज्ञाहरू पालन गर्नेछौँ र हाम्रो सारा हृदयले उहाँको आवाजलाई सुन्नेछौँ। यदि हामीले अरूहरूलाई माया गर्छौँ भनेर मुखले भन्छौँ तब चर्चमा अरूप्रति वास्ता राख्‍दैनौँ भने वा हामीले सहयोग गर्ने क्षमताले वास्तो गर्दैनौँ भने, हाम्रो विश्‍वासको मतलब के छ र?

येशूको मार्गमा हिँड्नु भनेको केवल विशेष शिक्षादीक्षाहरूलाई जान्नुमात्र होइन; यो जीवन पद्धति हो।

"यदि कोही भाइ वा बहिनी झुत्रे-झाम्रे छ, र त्‍यसलाई दिनहुँको भोजनको अपुग छ, र तिमीहरूमध्‍ये कसैले त्‍यसलाई, “शान्‍तिसँग जाऊ, न्‍यानो गरी बस, पेटभरि खाऊ” मात्र भन्‍छ, तर त्‍यसको शरीरलाई चाहिने कुराहरूचाहिँ दिँदैन भने, त्‍यसबाट के लाभ हुन्‍छ र?"  याकूब २:१५,१६।

`अरूहरूको हितप्रति तपाईँ कतिको सरोकार राख्‍नुहुन्छ? पावलका वचनहरू तपाईँले कतिको पालन गर्नुभएको छ: "तिमीहरू हरेकले आफ्‍नै हित मात्र नखोज, तर अरूका हितलाई पनि हेर।" फिलिप्पी २:४। परमेश्‍वरको अनुग्रह र सहायताले अरूको हित गर्न तपाईँले कसरी सिक्न सक्नुहुन्छ?`