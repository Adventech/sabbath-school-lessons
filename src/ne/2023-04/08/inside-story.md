---
title:  कथा
date:   24/11/2023
---

### सत्यलाई पछ्याउँदै

ओबेद

घाना

पश्चिम अफ्रिकाको घाना देशमा रहेको सेभेन्थ÷डे एडभेन्टिस्ट स्कुलमा ओबेद पढ्न जाऊ भनेर हजुरआमाले सल्लाह दिइन्। तर ओबेदको झड्केलो बुबालाई त्यो सल्लाह मन पराएन। "ओबेदलाई सेभेन्थ÷डे एडभेन्टिस्ट स्कुलमा पढ्न गयो भने ऊ एडभेन्टिस्ट भइ हाल्छ। त्यसकारण म उसलाई त्यहाँ पढ्न दिन्न, "अर्कै इसाई चर्चको पास्टर भएको ओबेदको झड्केलो बुबाले भने।अनि, ओबेद सरकारी बोर्डिङ्ग स्कुलमा भर्ना भयो। त्यहाँ नै उसले एडभेन्टिस्टको बारेमा सिक्न पुगेको थियो। त्यस स्कुलमा ओबेदले आफ्नो कक्षाका विद्यार्थीहरूसँग आइतबार नियमित रूपमा आराधना गर्थ्यो।

ओबेदको अन्तिम वर्षमा तल्लो तहका विद्यार्थीहरूलाई घर पठाएको थियो। ग्राजुयट हुने विद्यार्थीहरू अन्तिम परीक्षाहरूका निम्ति एक महिना स्कुलमै रहेका थिए। क्याम्पसमा केवल केही विद्यार्थीहरू मात्र भएकोले आइतबारको आराधना कार्यक्रम बन्द भएको थियो। तीन हप्‍तासम्म आइतबार आराधना गर्न नपाएकोले ओबेदलाई नियास्रो लागिरहेको थियो।

अनी अन्तिम परीक्षाको तयारी हुने शनिबार उसका तीन साथीहरू क्याम्पस छोडेर बाहिर जान लागेको देख्यो। तिनीहरू चर्च जाँदै थियो। "के म पनि तपाईँसँग चर्च जान सक्छु कि," ओबेदले सोधे। अनि दुई केटा र एक जना केटीसँग ओबेद पनि सेभेन्थ÷डे एडभेन्टिस्ट चर्चमा गए। आराधना सेवाकार्यमा विशेष भजनहरू गाएको सुन्दा ओबेदलाई छक्‍क लाग्यो। यसरी सबै जना मिलेर एकै स्वरमा गाएको उसले कहिल्यै पनि सुनेको थिएन। विशेष गरेर "जबसम्म" भन्ने भजन गाएको उसलाई मनपर्‍यो।

सोमबार ओबेदले आफ्नी केटी साथीसँग भजनको पुस्तक केही समयको निम्ति माग्यो। चर्चमा गाएको भजन उसलाई सार्न चाहेको थियो। सान्ड्राले उसलाई भजनको किताब दिइन् र उसलाई भजन कसरी गाउने भनेर सिकाइन्। भजनको पुस्तकमा भएका भजनहरू सिकाउन सान्ड्रालाई अनुरोध गर्‍यो।  तिनीहरूको परीक्षाको अन्तिम हप्‍तामा धेरै भजनहरूसँगसँगै गाए।

भजनहरूले ओबेदलाई एडभेन्टिस्ट चर्चको बारेमा बढी चासो देखायो। उसलाई थाहा थियो कि उसका झड्केलो बुबाले ऊ एडभेन्टिस्ट होला भनेर उसलाई एडभेन्टिस्ट स्कुलमा पठाएको थिए।

स्कुलको पढाइ सकेपछि गर्मीको समयमा ओबेद घरमा फर्क्यो। गर्मी महिनाको छुट्टीमा ओबेद आफ्नी आमालाई सघाउन थाल्यो। उनी बाटोको छेऊमा तारेको माछा र मकैको रोटी बेच्थिन्। साबथमा चर्च जाने उसलाई आँट आएन तर एडभेन्टिस्ट चर्चमा जान उसलाई धेरै चाहना गरेको थियो। स्थानीय एडभेन्टिस्ट चर्चमा बुधबार बेलुका ७ देखि ८ बजेसम्म प्रार्थना सङ्गति हुने सूचना उसले पढ्यो। अनि उसले त्यहाँ जाने योजना बनायो। बुधबार बेलुका सौचालयमा जाने भनेर आमालाई सुनायो। घर टाढा थियो। आमाले तारेको माछा बेच्ने पसलको नजिक सार्वजनिक सौचालय थियो जुन एडभेन्टिस्ट चर्चको नजिक थियो।

दुई महिनासम्म ओबेदले एडभेन्टिस्ट चर्चमा बुधबार आराधनामा सामेल भयो। उसले नयाँ भजनहरू सिके। उसले परमेश्वर र बारेमा नयाँ सत्यहरू सिक्यो। आफूले सत्य भेट्टाएको भनेर उसले महसुस गर्‍यो।

जब ओबेद विश्‍वविद्यालयमा भर्ना भयो तब उसले क्याम्पसमा एडभेन्टिस्ट विद्यार्थीहरूलाई खोज्यो। जब तिनीहरूलाई भेटे तब तिनीहरूसँग साबथमा चर्च जान थाल्यो। अनि केही समयपछि बप्‍तिस्मा पनि लियो।

ओबेदका हजुरबुबा आफ्नो नाती एडभेन्टिस्ट भयो भनेर सुन्दा एकदम हर्षित भए। तर उसका झड्केलो बुबा रिसाए। समय बित्दै जाँदा ओबेदले एडभेन्टिस्ट सत्यलाई मन पराउन थालेको बुबाले थाहा पाए।

आज ओबेद दक्षिण घाना युनियनको मुख्यालयमा प्रशासकिय सहायक अधिकृत भएर काम गर्छन्। त्यो एडभेन्टिस्ट कार्यालय घानाको एक्रा सहरमा छ। बाबुआमाले विरोध गरेपनि सत्यलाई पछ्याउनु जरुरी छ भनेर उनले बताउँछन्।

"जब तपाईँले सत्य चिन्नुहुन्छ र यो सत्य हो भनेर थाहा पाएपछि त्यसलाई ग्रहण गर्न तपाईँलाई कसैले पनि रोक्न दिनुहुन्न। जे सत्य छ त्यसको पछि लाग्नुपर्दछ। परमेश्वरले आफ्नै समयमा उहाँले चर्चमा आराधना गर्न मिलाउनुहुनेछ," मुस्कुराएर ओबेदले यस लेखकलाई बताए।