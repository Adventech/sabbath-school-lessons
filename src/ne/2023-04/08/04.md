---
title:  शरणार्थी र आप्रवासीहरू
date:   21/11/2023
---

आजभोली शरणार्थी र आप्रवासीहरूको विषयमा ठूलो बादविवाद चलिरहेको छ, विशेष गरेर आज तिनीहरूको संख्या ठूलो छ। युद्धको  चपेतामा परेकाहरू, प्राकृतिक प्रकोपहरूको कारण र भविष्यमा आर्थिक स्वतन्त्रताको निम्ति लाखौँ मानिसहरू आफ्नो घर र देशहरूलाई छाडेका हुन्छन्। तिनीहरूलाई सहयोग गर्नु अत्यन्तै आवश्यक हुन्छ।

यथार्थमा भन्ने हो भने येशू पनि शरणार्थी भएर जानुभएको थियो भनेर मत्ती २:१३,१४ले बताउँछ। रातारात युशूफ र मेरी बेथलेमबाट भागाभाग हुनुपरेको थियो। हेरोदको हत्याबाट बच्न तिनीहरू मिश्र देशमा शरणार्थी भएका थिए। त्यहाँ तिनीहरूको परिस्थिति कस्तो थियो भनेर बाइबलले बताएको छैन। तर तिनीहरूले चुनौतीको सामना गर्नुपरेकोमा हामी सोच्न सक्छौँ। सायद, आजका करौडौँ शरणार्थीहरूले जे भोगिरहेका थिए त्यही तिनीहरूले पनि भोगेको हुनुपर्दछ। अझ भन्ने हो भने विदेशमा येशूको परिवारले शरणार्थी भएको जस्तै आज पनि विदेशमा धेरै मुसलमान, बुद्धिस्ट, हिन्दू, इसाई र अरूहरू नयाँ देशहरूमा बसोबास गर्न शरणार्थी भइरहेका छन्।

साधारणतया, हाम्रै संस्कार र भाषाका मानिसहरूलाई साथी बनाउन सजिलो हुन्छ, किनभने हामीहरूमा साझा चासो छ। तर हामीभन्दा फरक पृष्ठभूमि भएका आप्रवासी र शरणार्थीहरूसँग साझा चासो भेट्टाउन सजिलो छैन। हाम्रो धर्मको मूल्यमान्यतासँग तिनीहरू नमिल्न सक्छ, तिनीहरूले बोल्ने भाषा अर्कै हुन्छ र हाम्रो  खानपिनसँग तिनीहरूको खानपिन मिल्न पनि नसक्ने हुन्छ। हामीबाट फरक भएतापनि जातभात, देशीविदेशी, वर्ण वा रङ्ग, नर वा नारी, धर्म र संस्कार नभनि तिनीहरूलाई सहयोग गर्न हामी अग्रसर हुनुपर्छ भनेर सुसमाचारले हामीलाई आह्वान गर्दछ।

`देहायका पदहरूमा के महत्त्वपूर्ण विषयबस्तुहरू हामीले याद गर्नुपर्छ भनेर देखाएको छ? हेर्नुहोस्, व्यवस्था १०:१७-१९, भजनसंग्रह १४६:७-९, रोमी १२:९-१३ र लेवीहरू २३:२२।`

आप्रवासी र शरणार्थीहरूलाई हामीले कसरी सेवा पुर्‍याउने? यसको  जवाफ त्यति सहज त छैन। कतिपय देशहरूमा राजनैतिक र धार्मिक कारणले तिनीहरूसँग घुलमिल गर्न पनि उचित नहुन सक्छ। तर हामीले जे गर्न सक्छौँ त्यो सक्दो गर्नुपर्छ। तिनीहरू दु:खकष्टमा परिरहेका हुन्छन् र हाम्रो सहायताको निम्ति खाँचो हुन्छ। हाम्रो गच्छे अनुसार तिनीहरूलाई सहयोग गर्नुपर्छ।

प्रार्थनाबाट सुरु गर्नुहोस्। अनि आप्रवासी र शरणार्थीहरूको बारेमा जानकारी लिनुहोस्। धेरै देशहरूमा तिनीहरूलाई सहायता गर्ने संस्थाहरू हुन्छन्। तपाईँको  स्थानीय चर्च वा साबथस्कूलले पनि आप्रवासी र शरणार्थीहरूलाई सहयोग वा सेवा  गर्न योजना बनाउन सक्नुहुन्छ।

`थोरै चन्दा भएतापनि तपाईँले थाहा पाएका आप्रवासी र शरणार्थीहरूलाई कसरी सहयोग गर्न सक्नुहुन्छ?`