---
title:  महान् प्रेम
date:   23/11/2023
---

हामी सबैलाई थाहा छ वा धेरै नै थाहा छ कि मानिसको आवश्यकताको सिमाना नै हुँदैन। यदि तपाईँले अरूहरूलाई सहयोग गर्न चाहनुहुन्छ भने तिनीहरूलाई सहयोग गर्ने प्रसस्ता अवसरहरू तपाईँले पाउनुहुनेछ। तपाईँको नजिकको साथी होस् वा टाढाका शरणार्थीहरू होस्, मानिसहरूलाई जहिले पनि केही न केही कुरोको आवश्यकता भइरहेको हुन्छ र हामीले जे गर्न सक्छौँ त्यो सहयोग गर्नुपर्छ। येशूले आफ्नो सेवाकार्यभरि निरिह मानिसहरूलाई सहायता गर्नुभएको थियो। कतिपय  समयमा उहाँ आफै जानुभएर सहयोग गर्नुभएको थियो भने अरू समयमा साथीहरूको सक्रियतामा आवश्यकतामा परेका मानिसहरू उहाँकहाँ ल्याएका थिए, जसरि पक्षाघात भएको मानिसलाई साथीहरूले ल्याएको कथा हामी पढ्छौँ।

> <p></p>
> "आफ्‍ना मित्रहरूका लागि आफ्‍नो प्राण अर्पण गरिदिनुभन्‍दा ठूलो प्रेम अरू कसैको हुँदैन।"  यूहन्‍ना १५:१३।

`अरूहरूको सेवा गर्ने क्रममा यो नीति हामीले कसरी कार्यान्वयन गर्ने?`

एउटा मिसिनेरी परिवारले ट्रिनिडाड र टोबागो टापुहरूमा छ वर्षसम्म सेवा गरेका थिए। पहिलो तीन वर्ष त हिन्दु र मुसलमानहरूको बाहुल्यता भएको समाजमा काम गरेका थिए। धेरै हिन्दुहरूले आफ्नो वार्षिक धन्यवाद दिने अवसरमा इसाईहरूले निमन्त्रणा अस्वीकार गरेको गुनासो गरेका थिए। एक दिन ती इसाई मिसिनेरीहरू नयाँ हिन्दु साथीको धन्यवाद दिने सेवाकार्यमा भाग लिए। तिनीहरूले येशूको उदाहरणलाई अनुसरण गरेका थिए: जब विशेष समारोहमा साथीहरूले येशूलाई निमन्त्रणा गरेको थियो तब उहाँ जानुभएको थियो। खास गरेर हिन्दुहरूले सिकाउँछन् कि साथी वा पाहुनाहरू घरमा आए भने तिनीहरूको घरमा आशिष ल्याउँछन्।

हामीले नयाँ साथीहरू बनाउन प्रयास गरौ। त्यो साथीको घरमा हामी जाँदा त्यहाँ हामीले आशिष ल्याएका हुन्छौँ। तपाईँ रहनुभएको समाज, गाउँ वा सहरमा पहिला चहार्नुहोस्। त्यहाँ कोही शरणार्थी, आप्रवासी वा नौलो मानिस आएर बसोबास गरेको छ कि? तपाईँकै टोलमा बस्ने मानिसहरूको बारेमा तपाईँ के भन्नु हुन्छ? के तिनीहरूलाई तपाईँले चिन्नुभएको छ? तपाईँको परिवेश जे भएतापनि नौलो मानिसलाई साथी बनाउन सजिलो कुरो त होइन। प्रार्थना गर्नुहोस् र परमेश्‍वरसँग सहायता माग्नुहोस्। उहाँलाई सबै मानिसहरूलाई चिन्नुहुन्छ। नौलो मानिसहरूसँग तपाईँ मित्रता गाँस्नुहुन्छ भन्ने कुरो उहाँलाई थाहा छ। यो सम्झनुहोस्, तिनीहरूलाई साथी बनाउनुको तपाईँको लक्ष्य हो तिनीहरूलाई सहयोग गर्न परमेश्‍वरको सहायताको महसुस गरुन् भन्ने चिनाउन हो।

`चुनौती: तपाईँको देशमा रहेको विदेशी वा येशूलाई विश्‍वास नगर्नेहरूको बारेमा थाहा पाउनुहोस्।`

`चुनौतीको कार्यान्वयन: तपाईकै प्रभावमा परेको कोही मनिसको बारेमा तपाईँ बुझ्नुहोस्। देहायको प्रश्‍नहरू दिएपछि उसको निम्ति तपाईँ प्रार्थना गर्न सुरु गर्नुहोस्। के त्यो व्यक्तिसँग येशूको नमुना अनुसार साथी बनाउनुभएको छ? त्यस व्यक्तिको आवश्यकताको बारेमा के तपाईँलाई थाहा छ? उसलाई कुनै दु:खदमा परेको छ भने त्यसबाट राहत पाउन उसलाई येशूकहाँ डोर्‍याउने कसरी सहयोग गर्न सकिन्छ?`