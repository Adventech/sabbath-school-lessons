---
title:  आवश्यक परेकाहरूको निम्ति हाम्रो मिसन
date:   18/11/2023
---

### यस अध्यायका मूल पदहरू
लूका ५:१७-२६, यूहन्ना ५:१-९, व्यवस्था १०:१९, लेबी २३:२२, मत्ती २५:३४-४०, यूहन्ना १५:१३।

> <p>यस अध्यायको मूल सार पद</p>
> “तब राजाले तिनीहरूलाई जवाफ दिएर भन्‍नेछन्‌, ‘साँच्‍चै, म तिमीहरूलाई भन्‍दछु, तिमीहरूले यी मेरा भाइहरूमध्‍ये सबैभन्‍दा सानामा एक जनालाई जे-जति गर्‍यौ, त्‍यो तिमीहरूले मलाई नै गर्‍यौ।’  मत्ती २५:४०।

आवश्यक परेकालाई परमेश्‍वरले कसरी सहयोग गर्नुभयो भनेर देखाएको चित्रण लूका ५:१७-२६ले उपलब्ध गराएको छ। कहिलेकाहीँ परमेश्‍वरले हामीलाई सहायता गर्न अरू मानिसहरूलाई प्रयोग गर्नुहुन्छ भनेर कहिलेकाहीँ अरूहरूलाई सहायता गर्न परमेश्‍वरले हामीलाई प्रयोग गर्नुहुन्छ। यो काम चुनौतीपूर्ण छ, तर यसले हामीलाई धेरै लाभप्रद हुन्छ। आवश्यकता परेकाहरूलाई सहयोग गर्दा हामीले येशूको सेवाकार्यको अनुसरण गरिरहेका हुन्छौँ।

कसलाई सहयोग गर्ने सो कहिलेकाहीँ थाहा पाउन सजिलो हुन्छ; अरू समयमा त्यो थाहा पाउन हामीलाई मुश्‍किल हुन्छ। जुनसुकै परिस्थिति भएतापनि आवश्यकतामा परिरहेका मानिसहरूलाई सहयोग गर्न परमेश्‍वरले हामीलाई आह्वान गर्नुहुन्छ। आवश्यकतामा परेका मानिसहरूको पृष्ठभूमिको सरोकार हामीलाई हुनुहुन्दैन।

अपरिचित मानिसहरूको नजिक हामी हुनुपर्छ र तिनीहरूको विश्‍वास जित्‍नुपर्छ भनेर बाइबलले हामीलाई बताउँदछ। तिनीहरूलाई चिनेर तिनीहरूले येशूलाई कसरी  चिन्ने भन्ने उत्तम बाटो अपनाउन हामीले  सिक्नुपर्दछ।

आवश्यकता परेकाहरूकहाँ हामी पुगेर विभिन्न तरिकाहरूले सहयोग कसरी गर्नसक्छौँ भनेर परमेश्‍वरले देखाउनुभएको योजना यस अध्यायमा हामी नियाल्नेछौँ। तिनीहरूको आवश्यकता शारीरिक, भौतिक, भावनात्मक, आत्मिक, आर्थिक वा सामाजिक पनि हुन सक्छ: कतिपय मानिसहरू उदास होलान् र सबैबाट फ्याँकिएको अनुभव गरिरहेका होलान्। जुनसुकै आवश्यकता भएतापनि हामीले सहायात गर्न हामी तयार हुनुपर्द। येशूभक्त हुनुको मूख्य कारण नै त्यो हो र हामी येशूको बाटोमा लागेपछि हाम्रो मिसनमा के समावेश हुनुपर्छ सो थाहा पाउन जरुरी छ।