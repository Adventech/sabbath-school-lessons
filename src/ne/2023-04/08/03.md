---
title:  केवल येशूकोमात्र तरिका
date:   20/11/2023
---

**देहायका केही कथाहरूमा आवश्यकता परेकाहरूको सेवा गर्नु भनेको के हो भनेर हामीलाई कसरी सिकाउँछ? कसैको सेवा गर्दा त्यसको विरोधको पनि सामना गर्नुपर्दा अचम्म मान्नु हुँदैन।**

`यूहन्‍ना ५:१-१५।`

`मर्कूस १:२१-२८।`

विशेष गरेर आवश्यक परेकाहरूको सेवाको पाँचवटा कदमहरू येशूले चाल्नुभएको बारेमा दिदीमाँ एलेन जी ह्वाइटले उल्लेख गर्नुभएको छ: "मानिसहरूकहाँ पुग्ने सफल तरिका केवल येशूको मात्र छ। मानिसहरूको  हित खोज्ने आभास दिनुभएर उद्धारकर्ता मानिसहरूको बीचमा घुलमेल गर्नुभएको थियो। तिनीहरूप्रति उहाँले सहानुभूति देखाउनुभयो, तिनीहरूको आवश्यकताको सेवा गर्नुभयो, र तिनीहरूको विश्‍वास जित्‍नुभयो। अनि 'मेरो पछि लाग" भन्नुभयो।" -द मिनिस्त्री अभ हिलिङ्ग, पृ. १४३।

पहिले त, आवश्यक परेकाहरूसँग घुलमिल गर्नुपर्छ, तिनीहरूसँग समय बिताउनुपर्छ र तिनीहरूलाई चिन्न खोज्नुपर्छ। तिनीहरूलाई असल गर्ने नियतले तिनीहरूको आवश्यकता थाहा पाउनुपर्छ। तलाउभा भएको पक्षाघात भएको मानिसकहाँ येशू गएको हेर्नुहोस् "उहाँ धेरै बिरामी, अन्धो, लङ्गडो र पक्षाघात भएको हुलमा हुनुहुन्थ्यो।" यूहन्ना ५:३।

दोस्रो, हामीले सहानुभूति देखाउनु पर्दछ। यो कदम चुनौतिपूर्ण हुन्छ। कतिपयले विश्‍वास पनि गर्दैन। (अझ इसाई बनाउन सहयोग गर्न आयो भनेर पनि आरोप लगाउँछन्)। कतिपय समयमा दया देखाएर विश्‍वास जित्दा मानिसहरूले दुरुपयोग पनि गर्न सक्छ। तैपनि कसैबट केही पाउने अपेक्षा नगरी हामीले दया र करुणा देखाउनुपर्छ भनेर परमेश्‍वरले हामीलाई आह्वान गरिरहनुभएको छ।

तेस्रोमा, आवश्यकता परेकाहरूको खाँचो तार्नु र सेवा गर्नु। यो केवल कुरालेमात्र चित्त बुझाउने होइन। साथी वा अपरिचितलाई सहायता गर्न सक्रिय हुनुपर्दछ। येशूले पक्षाघात भएको व्यक्तिसँग बोल्नुभयो र उसको आवश्यकता के हो सो सोध्नु भयो र अनि उसको निम्ति आश्‍चर्य काम गर्नुभयो। दुष्ट आत्माले सताएको मानिसलाई उहाँले पूरै आफ्नो स्वामित्वमा लिनुभएको थियो। त्यस मानिस आफैले के गर्नु सकेको थिएन, येशूले गरिदिनुभयो।

चौथो कदम, ती मानिसहरूको विश्‍वास जित्‍नु हो। जब हामीले मानिसहरूको  सेवा गर्छौँ, जब हामीले तिनीहरूलाई सहायता गर्छौ  तब हामीमाथि विश्‍वास गर्न तिनीहरूले सिक्छन् र हामीले जे कुरा गर्छौँ तिनीहरूले पत्यार गर्न थाल्छन्। अनिजब हामीले येशूको बारे चर्चा गर्छौँ तब तिनीहरूले बढि चासो लिएर सुन्छन्। येशूले तिनीहरूलाई शारीरिक रूपमा मात्र निको पार्नुभएन तर तिनीहरू उहाँमा अनन्त जीवन पाऔस् भन्ने उहाँ चाहनुहुन्थ्यो (यूहन्ना १०:१०)।

अन्तिम कदमचाहीँ तिनीहरूलाई येशूकहाँ डोर्‍याउन सहयोग गर्नुपर्छ। त्यसको लागि तपाईँमा र तपाईँले सहायता गर्ने व्यक्तिमा विश्‍वास हुनुपर्दछ।

`येशूले नै गर्नुभएको आश्‍चर्य काम हामी साधारणतया गर्न सक्दैनौँ। तैपनि आवश्यक परेकाहरूलाई हामीले कुन कुन तरिकाले सहयोग गर्न सक्छौँ?`