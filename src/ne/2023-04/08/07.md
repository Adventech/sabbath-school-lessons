---
title:  थप जानकारी
date:   24/11/2023
---

यस बारे आर्थर ह्वाइटले लेख्‍नुभएको पुस्तक, "अ फ्यु डेज आट लङ्ग प्वाँइन्ट," को एलेन जी ह्वाइट: द अस्ट्रेलियन यर्स: १८९१-१९००, ठेली ४, पृ. १००-१०४ ।

विभिन्न जातिहरूको संस्कार वा रहनसहनहरूसँग जोड्न येशूले पुलहरू बनाउनुभएको विभिन्न उदाहरणहरू सुसमाचारको  पुस्तकका लेखकहरूले उल्लेख गरेकाछन् (मत्ती ८:२८-३४, मर्कूस ५:१-२०) । संसारका सबै जातिहरूले मुक्ति पाउन् भन्ने येशूको चाहना हो । त्यसरी नै अरू संस्कृति, संस्कार र रहनसहनका मानिसहरूलाई साथी बनाउन र तिनीहरूको सेवा गर्न हामीलाई आह्वान गरिएको छ। येशूको मृत्यु सबैको निम्ति हो। उहाँको मृत्युको उपयोगिता सबै जात, धर्म, वर्ण, राष्ट्र, धनी वा विपन्न वर्षको निम्ति हो । जो मानिस पनि जुनसुकै पृष्ठभूमिको भएतापनि मुक्ति पाउने सबैको जन्मसिद्ध अधिकार हो भन्ने कुरामा हामीले बिर्सनुहुन । बाइबलले यो ठोकुवा गरेको वचन स्पष्ट छ, "उहाँ हाम्रा पापका निम्‍ति प्रायश्‍चित हुनुहुन्‍छ, र हाम्रा निम्‍ति मात्र होइन, तर सारा संसारका पापका निम्‍ति पनि ।" १ यूहन्‍ना २:२ ।

"कतिपय एडभेन्टिस्ट भनेर दावी गर्नेहरू नै परमेश्‍वरको योजना अनुसार चलेको देखिन्दैन । तिनीहरूले केवल आफ्नो परिवारको मानिसहरूलाईमात्र स्नेह देखाउँछन् । आवश्यकतामा परेका मानिसहरूलाई राहत दिएर सान्त्वना दिने प्रेमपूर्ण कार्य आफ्ना परिवारहरूमामात्र सिमित राखेको पाइन्छ..."

"जब प्रभुले हामीलाई बाहिरका मानिसहरूलाई सेवा गर्नुपर्छ भनेर आह्वान गर्नुहुँदा हामीले हाम्रो घरपरिवारलाई देखाउने स्नेहलाई घटाउनुपर्छ भनेर उहाँले भन्न खोज्नुभएको होइन ।

हाम्रो कामको दायरा फराकिलो पार्नुपर्छ भन्दैमा हाम्रा आफन्तहरूलाई र देशलाई माया नगर्नु भनेर उहाँले भन्नुभएको छैन । तर हाम्रो स्नेह, सहानुभूतिहरू हाम्रो घरको पर्खालहरूभित्रमामात्र राख्‍नु पर्छ भनेर उहाँले भन्नुभएकोफ छैन । परमेश्‍वरले हामीलाई दिनुभएको आशिष केवल हामीमामात्र सिमित राख्‍नुहुन्न किनकि हामीले पाएको आनन्द अरूहरूले पनि उपभोग गर्नुपर्दछ ।"- एलेन जी ह्वाइट, द आडभेन्ट रिभ्यु एण्ड साबथ हेराल्ड, अक्टोबर, १५, १८९५ ।

अरूहरूको निम्ति पनि हामी आशिष हुनुपर्छ भनेर हामीलाई बोकाइएको जिम्मेवारी हाम्रो आरामी घरभन्दा बाहिरका संस्कारका मानिसहरू होस् वा असहायहरूलाई होस् सो तिनीहरूको मुक्तिको निम्ति पनि हो । अरूहरूलाई हामीले सहयोग गर्नुपर्छ भनेर येशूको आदेशमा कुनै सम्झौता गर्न सकिन्न (प्रेरित १:८, मर्कूस ११:१७) ।

**चिन्तनमनन**:

`तपाईँको आफ्नै आरामी क्षेत्र के हो र त्यसबाट बाहिर निस्किन किन जरुरी छ?`

`येशूलाई नै "१९ मानिसको पुत्र खाँदै र पिउँदै आयो, र तिनीहरू भन्‍दछन्‌, ‘हेर, घिचुवा, पियक्‍कड़, कर उठाउने र पापीहरूको मित्र!’ " (मत्ती ११:१९) भनेर हेलाँ गर्नुको अर्क के हो? येशूले के गरिरहनुभएको थियो कि उहाँले यो आरोप खप्‍नुभयो र यसले हाम्रो लक्ष्य वा मिसनको बारेमा के सिकाउँछ?`

`येशूलाई विश्‍वास नगर्ने समाजको चाडपर्व वा समारोहहरूमा इसाईहरूको घुलमिलको दायरा कतिको छ? बाइबलका नीतिहरूको विरुद्धमा नगइ इसाईहरू अनविश्‍वासीहरूसँग कसरी घुमलिल गर्ने?`