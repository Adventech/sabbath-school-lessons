---
title:  साथीहरूको विश्‍वास
date:   19/11/2023
---

येशूकहाँ आवश्यक परेको मनिसलाई ल्याउन साथीहरूले कस्तो कष्ट गरे भनेर देखाएको उल्लेखनीय कथा सुसमाचारको पुस्तकहरूमा उल्लेख गरिएका छन्। आवश्यक परेकाहरूको सेवा गर्न कहिलेकाहीँ दु:ख गर्नुपर्छ भनेर ती कथाहरूले हामीलाई सिकाउँदछ।

`लूका ५:१७-२६ पढ्नुहोस् (यही कथा मत्ती ९:१-८ र मर्कूस २:३-१२ मा उल्लेख गरेको पनि पढ्नुहोस्)। हाम्रो मिसन र सेवाकार्यको बारेमा त्यस कथाबाट के उल्लेखनीय पाठहरू हामीले  सिक्न सक्छौँ?`

त्यस पक्षाघात भएको मानिसलाई येशूकहाँ साथीहरूले ल्याउनुको अर्थ ती साथीहरूले आफ्नो साथीलाई स्याहार्न जिम्मेवारी लिएका थिए भनेर प्रकट गर्दछ। त्यस मानिसका साथीहरू जस्तै हामी पनि हुन परमेश्‍वरले हामीलाई आह्वान गर्नुभएको छ। आवश्यक परेकालाई येशूकहाँ हामीले ल्याउनुपर्दछ। यस कामको निम्ति हामी आफैमा विश्‍वासको आवश्यकता हुन्छ, हामी सहयोग गर्न तत्पर हुनुपर्दछ, हामीमा धैर्यता हुनुपर्दछ साथै अनौठो पाराले सहयोग गर्न हामीमा चाहना हुनुपर्दछ। मानिसहरूले बिरामीलाई येशूकहाँ ल्याए तर भिडले गर्दा तिनीहरूलाई वाधा भएको थियो। परम्पराको चलन अनुसार तिनीहरूले आफ्नो साथीलाई ढोकाबाट ल्याउन सकेन। तर तिनीहरू निराश भएनन्; तर तिनीहरूले सृजनात्मक शैली अपनाए। तिनीहरूले आफ्नो बिरामी साथीलाई जसरी भएपनि येशूकहाँ ल्याउने लक्ष्यमा लागेका थिए। आफ्ना बिरामी साथीलाई छानाको झिँगटी निकालेर येशूकै अगाडि झारिदिए! तिनीहरूका विश्‍वासलाई येशूले सराहना गरेका थिए भनेर लूकाले लूका ५:२०मा बताउँछन्।

हाम्रा असहाय साथीहरूलाई हामीले येशूकहाँ ल्याउने उहाँको चाहना हो। मानिसहरू जो भएतापनि तिनीहरूको जात, धर्म, वर्ण, देशीबिदेशी र नर वा नारीको वास्ता नगरि दु:खकष्टमा परेकोलाई क्षमा दिने र निको पार्ने महान् चिकित्सकको रूमा बाइबलले येशूलाई  चिनाइ दिएको छ।

निसहायलाई सहयोग गर्न दिदीमाँ एलेन जी ह्वाइटले हामीलाई चुनौती दिनुहुन्छ: "तपाईँहरूको काम के हो सो थाहा पाउन नपर्खिनुहोस्। तपाईँले आफ्ना आँखाहरू खोल्नुहोस् र तपाईँको वरिपरि को छन् सो थाहा पाउनुहोस्: निसहाय, दु:खमा परेका र आवश्यकतामा परेकाहरूसँग चिनापर्ची गर्नुहोस्। तिनीहरूबाट तपाईँ नलुक्नुहोस् र तिनीहरूको आवश्यकताप्रति तपाईँको आँखा बन्द नगर्नुहोस्। याकूबले भनेको अनुसार शुद्ध धर्म भएका, स्वार्थ र भ्रष्टबाट उम्किरहेका छौँ भनेर कसले प्रमाण दिन सक्छ? मुक्तिको महान् योजनालई आफ्नो क्षमताले भ्याएसम्म सहयोग गर्न कसको आँट छ?"-टेस्टीमोनिज फर द चर्च, ठेली २, पृ. २९।

निसहायहरूलाई कसरी  सहयोग गर्नुपर्छ भनेर येशू आफैले देखाउनु भएर हामीले पनि त्यही गर्नुपर्छ भनेर उहाँले हामीलाई आह्वान गर्नुभएको छ। पहिले त हामी तिनीहरूका साथीहरू हुनुपर्छ; अनि तिनीहरूका आवश्यकताको बारेमा जान्नुपर्छ; अन्तमा तिनीहरूलाई हामीले येशूकहाँ ल्याउनुपर्छ। उहाँलेमात्र तिनीहरूलाई सहयोग गर्न सक्नुहुन्छ। माथिको कथाको तात्पर्य त्यही हो। हामी जुनसुकै परिस्थितिमा पनि आवश्यक परेकालाई सहयोग गर्न तत्पर हुनुपर्दछ। सहयोग गर्ने केवल एकमात्र प्रभु येशूकहाँ अगुवाइ गर्न प्रयत्‍न गर्नुहोस्।

`तपाईँको वरिपरि अहिले को छ र तिनीहरूको आवश्यकता के छ? तिनीहरूको निम्ति तपाईँले के गर्नुहुनेछ?`