---
title:  चोट लागेकाहरूलाई गर्ने सेवा
date:   22/11/2023
---

हाम्रो संसारमा धेरै हृदयविदारक घट्नाहरू भइरहेका छन्।  हामी मध्ये कसले हृदयमा चोट खप्नु परेको छैन होला? चाहे हामी धनाद्य र भौतिक सम्पन्नतामा होस् वर विपन्न वर्षगमा रहेर भौतिक आवश्यकताहरूमा कमीमा होस्, त्यसको मतलब छैन। मानिसहरू चोटमा छन्, दु:खकष्टमा छन्, संघर्ष गरिरहेका छन्, जिउनै भारि भइरहेका छन्। विश्‍वको पश्‍चिमी बिकसित वा धनी देशका मानिसहरूले सुत्‍ने औषधी, डिप्रेशनलाई नियन्त्रण गर्न करोडौँ रुपैयाँहरू खर्च गरिरहेकाछन्, सुख पाउन अनेकौँ भोगबिलास र खानपिनमा मस्ती भइरहेकाछन्। भौतिक सम्पत्ति थुपार्दैमा सुखी र शान्तिको जीवन बिताउन पाइन्छ भन्ने छैन।

> <p></p>
> "१८ “परमप्रभुका आत्‍मा ममाथि छ, किनभने गरीबहरूलाई सुसमाचार सुनाउनका निम्‍ति उहाँले मलाई अभिषेक गर्नुभएको छ। कैदीहरूलाई छुटकाराको घोषणा गर्न,  र अन्‍धाहरूलाई दृष्‍टि दिन, थिचोमिचोमा परेकाहरूलाई स्‍वतन्‍त्र गराउनका निम्‍ति,  १९ र परमप्रभुका प्रसन्‍नताको वर्ष घोषणा गर्नका निम्‍ति उहाँले मलाई पठाउनुभएको छ।”  लूका ४:१८-१९।

यसले येशूले के गर्नुभयो सो हामीलाई कसरी सिकाउँदछ र हामी पनि हाम्रो क्षमता र हैशियत अनुसार हाम्रा वरिपरिरहेकाहरूलाई के गरिरहनुपर्छ भनेर उहाँको उदाहरणले बताउँदछ?

येशूलाई ग्रहण गरोस् वा नगरोस् सबै मानिसहरूको आवश्यकताहरूमा हामी सेवा पुर्‍याउनुपर्छ भनेर परमेश्‍वरले हामीलाई आह्वान गरिरहनुभएको छ। तिनीहरूकहाँ येशूको निम्ति हामी जानु नै हाम्रो लक्ष्य वा मिसनको जग हो। तिनीहरूलाई हामीले सहायता गर्नुपर्छ किनकि तिनीहरूको हाम्रो सहायता चाहिन्छ। हामीले येशूलाई हाम्रो प्रभु भनेर ग्रहण गरेको हुनाले हामीले तिनीहरूलाई सहयोग गर्छौँ, र त्यसैको निम्ति उहाँले हामीलाई बोलाउनुभएको छ।

सबै मानिसहरूको आवश्यकतालाई पूरा गर्ने येशूको प्रयास नै हाम्रो  पनि प्रयास हुनुपर्छ, यो बाइबलको नीति हो। येशूले निको पार्नुभएको वा सहयोग गर्नुभएकोसबैले उहाँलाई ग्रहण गरे वा गरेनन् सो हामीलाई थाहा छैन।

आवश्यकता पर्ने मानिसहरूको सेवा गर्न तिनीहरूको आवश्यकता के हो सो हामीले थाहा पाउनुपर्दछ। प्रत्येक संस्कार, समाज र सभ्यतामा आफ्नो साथीलाई कसरी व्यवहार गर्ने सो सिकाउँदछ। जब पाहुनाहरू आउँछ तब तिनीहरूलाई खानपिनद्वारा सत्कार गर्ने भारत (र नेपालमा चलन छ)। कतिपय समयमा अपरिचित मानिसलाई पैसा दिन सजिलो  हुन्छ तब आफ्नो प्रियजन गुमाउने साथीलाई कसरी सान्त्वाना दिने त्यो मुश्‍किल हुन्छ। त्यस खालको साथीलाई पैसा र भौतिक थोकभन्दा अरू नै आवश्यक हुन्छ। साथीले ठूलो कुरा गुमाउनु परेको बेलामा तपाईँको  सहानुभूति सहयोगको बढि आवश्यकता हुन्छ।

येशूको सहयोगी भएर हाम्रा मित्रहरूलाई सहयोग गर्ने महत्त्वपूर्ण नीतिमा तिनीहरूप्रति हामीले देखाउने निश्‍वार्थी प्रेम पहिला हुनुपर्छ। तिनीहरूको आवश्यकता पहिला थाहा पाउनु अनिमात्र तिनीहरूलाई सहयोग गर्न खोज्नुहोस्। तिनीहरूलाई चाहिने सहयोग जुटाउनुहोस्। तिनीहरूले येशूलाई विश्‍वास गर्न चाहन्छन् वा चाहँदैनन् त्यो तपाईँको सरोकार होइन।

`मत्ती २५:३४-४० पढ्नुहोस्। यहाँ हाम्रो निम्ति के सन्देश छ?`