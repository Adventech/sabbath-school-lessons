---
title:  एस्थर र मोरडेकाइ
date:   16/12/2023
---

### यस अध्यायका मूल पदहरू
दानिएल १:१-१२; दानिएल ६:१-९; एस्थर २:१-१०,२०; एस्तर ३:१-१५; एस्तर ४:१-१४ र एस्थर ९:१-१२।

> <p>यस अध्यायको मूल सार पद</p>
> "पृथ्‍वीको पल्‍लो छेउसम्‍म तिमीले मेरो उद्धार पुर्‍याओस्‌ भनी अन्‍यजातिहरूकहाँ एउटा ज्‍योति पनि म तिमीलाई बनाउनेछु"  यशैया ४९:६।

बाइबलमा धेरै प्रेरणादायी विवरणहरू छन्।"संस्कार वा संस्कृतिलाई वारपार गरेर सेवाकार्य गर्नु"को प्रेरणादायी ज्वलन्त उदाहरण एस्थरको पुस्तकमा पाइन्छ। यस पुस्तकको बारेमा अनगिन्तियौँ पुस्तक र लेखहरू छापिएका छन्। आजसम्म पनि एस्थर ९:२६-३१मा आधारित प्युरिम चाड धेरै यहूदीहरूले मनाउँछन्।

पर्सिया साम्राज्यको राजधानी सुसामा एस्थर र उनका मामाले बसोबास गरेका थिए। तिनीहरू यहूदीहरू थिए। अरूहरूसँगै तिनीहरूलाई पनि युद्धबन्दी बनाएर त्यहाँ ल्याएका थिए।  पछि कतिपय यहूदीहरू आफ्नो देश यहूदामा   फर्केपनि कतिपय अरू यहूदीहरूसँग आफूहरूलाई बन्दक बनाएको देशको भूमिमा नै एस्थर र उनको मामा बसोबास गरेका थिए।

अनि विभिन्न अचम्मको श्रृङ्खला वा परमेश्वरको अगुवाइमा एस्थर त्यही देशको महारानी बन्न पुग्छिन्। "राजालाई अरू सबै स्‍त्रीहरूभन्‍दा एस्थरलाई नै मन पर्‍यो। अनि राजाले अरू कन्‍ये-केटीहरूभन्‍दा तिनलाई निगाह र स्‍वीकृति देखाए। उनले तिनको शिरमा राजकीय शिरपेच लगाइदिए, र वश्‍तीको सट्टामा तिनलाई आफ्‍नी रानी तुल्‍याए।" एस्थर २:१७।

यही भूमिकामा एस्थर चाहान्दा नचाहेतापनि बाइबलको इतिहासमा एक उल्लेखनीय भाग खेल्न पुगेकी थिइन्। परमेश्वरका जनहरू विदेशी वातावरणमा सत्यको साक्षी कसरी बन्न सकिने रहेछ  भनेर अत्यन्तै विशेष तरिकाले यहाँ देखाउँछ।

तपाईँको समय छ एस्थरको पुस्तक यो अध्याय अध्यन गर्नुभन्दा पहिला सरसरती पढ्नुहोस्।