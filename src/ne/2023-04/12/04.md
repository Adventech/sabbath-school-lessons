---
title:  आफ्नो आस्थाप्रति प्रतिवद्ध भएको मोर्देकैले देखाउँछन्
date:   19/12/2023
---

विदेशमा रहेका मोर्देकै र एस्थर, यदि तिनीहरू परमेश्वरप्रति बफादार नै भएर बसे ढिलो वा चाँडो, तिनीहरू समस्यामा पर्न सक्थे। मोर्देकैको मामिलामा त्यही भएको थियो।

`एस्थर ३ अध्यायमा त्यस समस्यालाई खुलासा गरिएको छ।`

राजा अहासुरसले हामानलाई पदोन्नति गरेर उनलाई राज्यको सबै शासन अधिकार सुम्पेका थिए।  त्यो देशको प्रत्येक नागरिकले उनलाई ढोग गर्नुपर्ने उर्दी दिइएको थियो। तर मोर्देकैले उनलाई ढोग्न अस्वीकार गरे। यस मानिसको अगाडि मोर्देकैले किन घुँडा टेकेन भन्ने कारण बाइबलमा लेखिएको छैन। तर हामीलाई थाहा छ किन। उनी बफादारी यहूदी थिए। हामान आमलेकी आगागको बंशका थिए। प्रस्थानको समयदेखि नै अमेलिकीहरू इस्रायलीहरूको शत्रु थिए (प्रस्थान २५:१९)। कसरी बफादारी यहूदीले आफ्नो शत्रु अमेलिकीको सामु मोर्देकै घुँडा टेक्न सक्थे र? अझ परमेश्वरबाहेक कसैको सामु ननिहुरुनु वा नढोग्नु भन्न आज्ञालाई उनले कसरी पन्छाउन सक्थे र?

"एक पल्‍ट राजदरबारका अधिकारीहरूले मोर्दकैलाई भने, “तपाईं किन राजाको आज्ञा उल्‍लङ्घन गर्नुहुन्‍छ?” उनीहरूले उनलाई दिनदिनै त्‍यही कुरा भन्‍थे। तर उनले उनीहरूको कुरा सुन्‍दैनथे। मोर्दकैले इन्‍कार गरेको कुरा हामानले सहन्‍छ कि सहँदैन भनी बुझ्‍नलाई उनीहरूले हामानलाई यो कुरा जनाइदिए। किनभने ‘म एक यहूदी हुँ’ भनी मोर्दकैले उनीहरूलाई भनिदिएका थिए। "एस्थर ३:३̦४। आफू  स्वर्ग र पृथ्वीको सृष्टिकर्ता परमेश्वारको भक्त भएकोले कुनै पापी मानिसकोलाई ढोग्न वा पूजा गर्न नसकेको कुरा मोर्दैकैले भन्न अवसर पाएको हुनुपर्दछ। आफ्नो आस्थाको साक्षी उनले बकेका थिए। आफ्नो आस्थाप्रति अडिग भएकोले मोर्देकै र उनका जातिका मानिसहरू जोखिममा पर्न पुगेका थिए।

"दानिएल र उनका सहकर्मीहरू र मोर्देकैको कथाले यो बताउँदछ कि राजाका दरवारहरूमा भइरहेको नैतिक अन्धकारमा तिनीहरू चहकिलो नीतिवान व्यक्तिहरू थिए भनेर देखाएको थियो।" एलेन जी. ह्वाइट ̦ एडभेन्ट रिभ्यु एन्ड साबाथ हेराल्ड, मे १३, १८८४।

यहूदीहरूप्रति रिस र डाहाले जुरमुरिएर हामानले तिनीहरूलाई नाश गर्न चाहेका थिए। तिनीहरू कस्ता थिए भनेर उनले राजाको सामु यसरी चुक्ली लगाउँछन्:  “हजूरको राज्‍यका समस्‍त प्रान्‍तमा धेरै मानिसहरूका बीचमा फैलिएको एउटा जाति छ। तिनीहरू अलग्‍गै बस्‍छन्‌। तिनीहरूका रीतिरिवाजहरू अरू सबै जातिका भन्‍दा बेग्‍लै छन्‌। तिनीहरूले हजूरका ऐनकानून पालन गर्दैनन्‌। हजूरले तिनीहरूलाई सहानुभूति देखाउनु उचित छैन। यदि महाराजाको इच्‍छा भए तिनीहरूका विनाशको निम्‍ति एउटा लिखित आज्ञा निकालिबक्‍सिओस्‌। यो काम गर्ने हजूरका कर्मचारीहरूका लागि म राजकोषमा जम्‍मा गर्न तीन लाख किलो चाँदी दिनेछु।" एस्थर ३:८।  मानिसहरूको रहनसहन एकदम फरक र त्यतिमात्र नभएर राजा र देशका ऐन कानुन नमान्ने? यो जस्तो सतावट पाउने बहाना अरू के होला?

`अहिले पनि हामीलाई मोर्देकैलाई जस्तो चुनौतीहरू हाम्रो अघि कसरी खडा भइरहेका छन्? तिनीहरूको सामना हामीले कसरी गर्ने?`