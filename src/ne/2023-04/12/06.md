---
title:  प्युरिमको आश्चर्य
date:   21/12/2023
---

परमेश्वरको नाउँ एस्थरको पुस्तकमा उल्लेख गरिएको छैन भनेर हजारौँ वर्षसम्म बाइबलका विद्वानहरूले टिप्पणी गरेका छन्।  बाइबलको ६६ किताबहरूमा केवल यहीमात्र किताब हो जहाँ परमेश्वरको नाउँ देखा परेको छैन। तर परमेश्वरले तिनीहरूलाई ठूलो उद्धार गर्नुभएको थियो भनेर यहूदीहरूले महसुस गर्न सफल भएको थियो। बाइबलको पुस्तकहरू एकत्रित पार्ने समूहले नै यस किताब बाइबल धर्मशास्त्रमा समावेश गरेको थियो।

हाम्रो दैनिक जीवनमा  परमेश्वरको उपस्थितिलाई के हामीले महसुस गर्न सकेकाछौँ त? परमेश्वरको काम साधारण र स्वभाविक घट्नाहरूमा सक्रिय भइरहेको हुन्छ। हामी सबैले हाम्रो क्रियाकलापमा उहाँको उपस्थित भएको महसुस गर्नु आवश्यक छ।

`एस्थरको प्रयासको नतिजा के थियो? हेर्नुहोस्, एस्थर ९।`

पुरिमको आश्चर्य धेरै असाधारणरूपमा देखा पर्छ। त्यो आश्चर्य  लुकिएर सम्पन्न हुन्छ मानौँ त्यो स्वभाविक प्राकृतिक घट्ना हो।  यहूदीहरूलाई नाश गर्ने कानुन खारेज भएको थिएन त। त्यसको ठाउँमा नयाँ कानुन लागु गरिएको थियो, यहूदीहरूले आफूहरूलाई सुरक्षा गर्न सक्ने वा प्रतिकार गर्न सकने कानुन बनाइएको थियो।

फेरि, त्यहाँ के भयो सो पनि ख्याल गर्नु जरुरी छ। ती घट्नाहरूद्वारा परमेश्वरले कसरी काम गर्नुभएको थियो सो देखाइएको छ। यहूदीहरूको निम्ति परमेश्वरले गर्नुभएको काम पर्सियाका बासीहरूले महसुस गरेका थिए।

र त्यसको नतिजा?

अरू देशका धेरै मानिसहरू यहूदी भए। एस्थर ८:१७।  परमेश्वरबाट टाढिन पुगेका वा उहाँलाई विश्वास गर्न नचाहेका मानिसहरूलाई उहाँको ज्ञानमा कसरी आए भन्ने यो ज्वलन्त उदाहरण थियो।

परमेश्वरले काम गरिरहनुभएको थियो भनेर यहूदी अगुवाहरूले महसुस गर्न पुगेका थिए। जब यहूदीहरूले प्रतिकार गरेर विजयी भएका थिए तब तिनीहरूले त्यसको सम्झनाको निम्ति वार्षिक पर्व स्थापना गरे।  त्यसलाई पुरिम भनिन्छ। अहिले पनि यहूदीहरूले त्यो चाड परमेश्वरलाई धन्यवाद दिन मनाउँछ। उहाँले गर्नुभएको उद्धारप्रति आभारित भएर त्यो पर्व मनाइन्छ।

`चुनौती: परमेश्वरले तपाईँको निम्ति के गर्नुभयो सो अरूलाई सुनाउन साहस दिउन् भनेर प्रार्थना गर्नुहोस्।`

`चुनौतीको निरन्तरता: परमेश्वरले सानो वा ठूलो काम तपाईँको निम्ति गर्नुभएको टिपोट लेख्‍ने बानी सुरु गर्नुहोस्। त्यसलाई याद गरेर अरूहरुलाई सुनाउन अवसर मिलोस् भनेर प्रार्थना गर्नुहोस्।`