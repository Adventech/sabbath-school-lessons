---
title:  कथा
date:   22/12/2023
---

### एउटा आज्ञालाई टार्नु

नाथानियल

घाना

पश्‍चिम अफ्रिकाको घाना देशमा आइतबारको दिन चर्चमा पास्टरले प्रचार गरेको वचन सुनेर सोर्‍ह वर्षको नाथनियल छक्‍क पर्‍यो। पास्टरले सबैको सामु बाइबलबाट पढिरहेका थिए। नाथनियल पनि पास्टरले पढेका अंशहरू आफ्नो बाइबलमा पढिरहेको थियो। प्रस्थान २० अध्यायमा लेखिएको दश आज्ञाहरू पास्टरले एक एक गरेर पढ्दै थियो। तर उनले एक आज्ञाचाहीँ पढेन।

प्रवचनपछि नाथनियलले चौथो आज्ञा उनले किन पढेन भनेर पास्टरलाई सोध्यो। "तिमीले जुन दिन आराधना गरेपनि हुन्छ। कुन दिनलाई पालन गर्नुपर्ने हो त्यसको महत्त्व छैन," पास्टरले जवाफ दिए। नाथानियल छक्‍क पर्‍यो। कुनै पनि आज्ञा मानेपनि नमानेपनि केही फरक पर्दैन भन्ने कुरो उसले कहिल्यै पनि सोचेको थिए। घरमा गएर चौथो आज्ञा फेरि पढ्यो। "शबाथ-दिन पवित्र मान्‍नुपर्छ भनी याद राख्‍नू। छ दिनसम्‍म परिश्रम गरेर आफ्‍ना सबै काम गर्नू, तर सातौँचाहिँ दिन परमप्रभु तिमीहरूका परमेश्‍वरको निम्‍ति शबाथ-दिन हो। त्‍यसमा तिमीहरूले केही काम नगर्नू, न त आफ्‍नो छोराले, न छोरीले, न कमारा-कमारीले, न गाईबस्‍तुले, न मूल ढोकाभित्र भएको परदेशीले केही काम गरोस्‌। किनकि छ दिनमा परमप्रभुले आकाश, पृथ्‍वी, समुद्र र तिनमा भएका सबै थोक बनाउनुभयो, तर सातौँ दिनमा चाहिँ विश्राम गर्नुभयो। त्‍यसकारण परमप्रभुले शबाथदिनलाई आशिष्‌ दिनुभयो, र त्‍यसलाई पवित्र गर्नुभयो" (प्रस्थान २०:८÷११)।

साथीको अनुरोधमा साथीसँग नाथनियल आइतबार चर्चमा गएको थियो। अर्को आइतबार नाथनियल आफ्नै आइतबारे चर्चमा गयो र चौथो आज्ञाको बारेमा आफ्नो पास्टरलाई सोध्यो। उनले पनि जुन दिन आराधना गरेपनि हुन्छ भनेर जवाफ दिए।

बाइबलले नै जुन दिन आराधना गरेपनि हुन्छ भनेर कहाँ भन्छ भनेर उसले बाइबलमा खोजनीति गर्न थाल्यो। सत्य के हो सो थाहा दिन उसले परमेश्वरसँग प्रार्थना गर्‍यो। त्यसको जवाफ उसले याकूब २:१०मा भेट्टायो। त्यसमा लेखिएको छ, "जसले सबै आज्ञाहरू पालन गर्छ तर एउटामामात्र चुक्यो भने उसले सबै आज्ञाहरू तोडेको ठहर्छ वा सबै आज्ञाहरू भङ्ग गरेको दोष उसलाई लाग्छ।" उसले गहिरिएर सोच्न थाल्यो। त्यसको अर्थ सातौँ दिन साबथ वा शनिबार नै परमेश्वरको आराधना गर्ने उचित दिन रहेछ भन्ने निष्कर्ष निकाल्यो। नाथनियलले सेभेन्थ÷डे एडभेन्टिस्टको बारेमा सुनेको थियो। अरू कुनै पनि चर्च शनिबारमा आराधना गरेको उसलाई थाहा थिएन। तर ऊ बसको सहरमा सेभेन्थ÷डे एडभेन्टिस्ट चर्च थिएन। उसले प्रार्थना गर्‍यो, "यदि तपाईँको निम्ति सातौँ दिन महत्त्वपूर्ण छ भने मेरो गाउँमा सेभेन्थ÷डे एडभेन्टिस्टहरूलाई आउन दिनुहोस् र तिनीहरूले सुसमाचारीय प्रचार कार्यक्रम गरोस्। त्यो प्रार्थनाको जवाफ पायो भने त्यसले दुई कुराको प्रमाण गर्दछ भनेर उसले सोच्यो: परमेश्वरले उसको प्रार्थना सुन्नुभयो र उहाँको निम्ति साबथ महत्त्वपूर्ण छ।"

उसले धेरै दिनसम्म त्यो प्रार्थना गरिनै रह्‍यो।

आठ महिना पछि उसको गाउँमा एडभेन्टिस्टहरू आए। तिनीहरूले सार्वजनिक सुसमाचारीय कार्यक्रमको आयोजना गरे। नाथनियल धेरै खुशी  भयो। त्यो कार्यक्रमको अन्त्यमा नाथनियल र उसकी बहिनी सहित बप्‍तिस्मा लिए। त्यसबेला ५० जनाले बप्‍तिस्मा लिए र नाथनियलको गाउँमा नै सेभेन्थ÷डे एडभेन्टिस्ट खोल्यो।

आज नाथनियल २३ वर्षको छ र शिक्षक हुन विश्‍वविद्यालयमा अध्ययन गर्दैछ।

"परमेश्वरले मेरो प्रार्थना सुन्नुभयो। एडभेन्टिस्टहरू मेरो गाउँमा आउनुभन्दा अघि नै थाहा नपाइकन म एडभेन्टिस्ट भइसकेको थिएँ," मुस्कुराएर नाथनियलले सुनायो।

÷आन्ड्र्यु मेकचेस्नी