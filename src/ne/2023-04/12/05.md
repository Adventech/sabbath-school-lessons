---
title:  यस्तै समयको निम्ति
date:   20/12/2023
---

`अब आफू पनि यहूदी हुँ भन्ने पहिचान दिने उपयुक्त समय आएको एस्थरले महसुस गरेकी एस्थर ४मा हामी यसरी पाउँछौँ।`

हामानको षडयन्त्रमा आफू र सबै यहूदीहरूको हत्या हुने खबर पाएपछि त्यसबाट बच्न मोर्दकै एस्थरसँग गुहार माग्न पुग्छन्। राजा अहासुरससँग विवाह भएको धेरै वर्ष भइसकेको थियो। राजाको हुकम बिना कोही पनि राजाको सिँहासन अगाडि आउन नहुने पर्सियाको कानुन थियो।  कसैले यो नियम पालन नगरि सरासर राजाकहाँ गयो भने उसलाई मार्न सक्थ्यो।  त्यही नियमलाई जानेर पनि एस्थर राजाको सिंहासनमा उनको आदेशबिना पुगेकी थिइन्।

मोर्देकैको आस्थाले एस्थरको आस्था पनि जगाउन खोजिएको थियो। एस्थरको कथाको मूल केन्रबिन्दु मोर्दकैका शब्दहरू थिए, "तब उनले एस्थरकहाँ यही जवाफ भनिपठाए: “यो नसोच, कि तिमी राजमहलमा भएकीले सबै यहूदीहरूमध्‍ये तिमी मात्रै बाँच्‍नेछौ। यस्‍तो बेलामा तिमी चूपै लागी बस्‍यौ भने यहूदीहरूका निम्‍ति सहायता र छुटकारा अरूद्वारै आउनेछ। तर तिमी र तिम्रा पिताको घरानाचाहिँ नष्‍ट हुनेछन्‌। शायद यस्‍तै समयको निम्‍ति नै तिमी यो राजपदमा पुगेकी हौ कि?" एस्थर ४:१३-१४।

आफ्ना मानिसहरूलाई करुणा देखाउन मोर्देकैको अनुरोधले एस्थरको आस्थाको परीक्षा गरिएको थियो। मोर्देकै बाहेक अरू कसैलाई पनि यो थाहा थिएन कि एस्थर यहूदी हुन्। जब आफू पनि यहूदीहरूको पहिचानमा समावेश हुने निर्णय गरेपछि आफ्नो जीवन जोखिममा पार्न उनी हिचकिचाइनन्।

परमेश्वरमाथि उनको आस्था बलियो थियो। उहाँको सहायता बिना उनी अघि बढ्न सक्दैनन् न त सफल नै हुन्छ भन्ने ज्ञान उनमा थियो। मोर्देकैलाई उनले दिएको जवाफले यो तथ्यलाई झल्काउँछ ̦"गएर शूशनमा भेट्टाएका जति सबै यहूदीहरूलाई मेरो निम्‍ति उपवास बस्‍न भेला गर्नुहोस्‌। तीन दिन र तीन रातसम्‍म न त खानेकुरा खानुहोस्‌ न पानी पिउनुहोस्‌। म र मेरा चाकर्नीहरू पनि तपाईंहरूजस्‍तै उपवास बस्‍नेछौं। त्‍यसपछि कानूनको विरुद्धै भए पनि म राजाकहाँ जानेछु। यदि मेरो नाश हुन्‍छ भने पनि होस्। "सुशान वा सुसामा भएका सम्पूर्ण यहूदी समुदायमा मोर्देकैले यो खबर पुर्‍याए। जब यहूदीहरुले उपवास बसे र प्रार्थना गरे तब  एस्थरले खतराको क्षण सामना गर्न आफूलाई तयार पारिन्।

"तेस्रो दिन एस्थरले आफ्‍नो राजकीय पोशाक पहिरिन्‌, र राजमहलको भित्री आँगनमा उभिरहिन्‌। राजाचाहिँ सिंहासनमा बसेर मूल ढोकातिर फर्केका थिए। जब राजाले एस्थर रानीलाई आँगनमा उभिरहेकी देखे, तब राजाको निगाह तिनीमाथि भयो, र आफ्‍नो साथमा लिइराखेको सुनको राजदण्‍ड उनले तिनीतिर पसारे। तब अगि बढ़ेर एस्थरले राजदण्‍डको टुप्‍पालाई छोइन्‌।  राजाले तिनलाई भने, “रानी एस्थर, तिमी के चाहन्‍छ्यौ? तिमी जेसुकै माग, मेरो आधा राज्‍यसम्‍म पनि म तिमीलाई दिनेछु।” एस्थरले भनिन्‌, “हे महाराजा, हजूरलाई असल लागे हजूरको निम्‍ति मैले तयार गरेको भोजमा आज हामानको साथमा हजूरको सवारी होस्‌।” एस्थरको इच्‍छा पूरा गर्न राजाले हामानलाई तुरुन्‍तै बोलाएर ल्‍याउने हुकुम गरे।

तब एस्थरले तयार गरेको भोजमा राजा र हामान गए। दाखमद्य पिउँदै राजाले एस्थरलाई फेरि भने, “तिमीले मलाई जेसुकै मागे पनि म तिमीलाई दिनेछु। तिम्रो माग के हो भन, मेरो आधा राज्‍यसम्‍म पनि म तिमीलाई दिनेछु।” जवाफमा एस्थरले भनिन्‌, “मेरो बिन्‍ती र अनुरोध यही छ: यदि मैले महाराजाको निगाह पाएकी छु, र यदि मैले मागेको कुरा दिनु र मैले चढ़ाएको बिन्‍ती पूरा गर्नु महाराजालाई असल लागे हजूर दुवैका निम्‍ति मैले तयार गरेको भोजमा हजूर महाराजा र हामान भोलि पनि आइबक्‍सिओस्‌। भोलि म महाराजालाई आफ्‍नो कुरा भन्‍नेछु।”

त्‍यस दिन हामान रमाउँदै र मनमा खुशी हुँदै गए। तर जब तिनले मोर्दकैलाई राजाको मूल ढोकामा र तिनको सामु खड़ा नभएका र नडराएका देखे, तब तिनी रीसले चूर भए। तर आफैलाई सह्मालेर तिनी घर गए। त्‍यसपछि तिनले आफ्‍ना मित्रहरू र आफ्‍नी पत्‍नी जेरेशलाई बोलाइपठाए, र तिनीहरूलाई आफ्‍ना धन-सम्‍पत्ति र धेरै छोराहरू भएको रवाफ, र राजाले तिनलाई उच्‍च पद दिएका र अरू भारदारहरू र अधिकारीहरूमा आफूलाई बढ़ी मान दिएका कुरा बताए। हामानले भने, “त्‍यति मात्र होइन, तर रानी एस्थरले तयार गर्नुभएको भोजमा राजासित जान मलाई मात्र रानीले निम्‍तो दिनुभयो। अनि राजासित जान भोलि पनि मलाई निम्‍तो दिनुभएको छ। तापनि त्‍यस यहूदी मोर्दकैलाई राजदरबारको मूल ढोकामा बसिरहेको देख्‍दा यी सबैले सन्‍तोषै लाग्‍दैन।” तब तिनकी पत्‍नी जेरेश र तिनका सबै मित्रहरूले तिनलाई भने, “पच्‍चीस मिटर अल्‍गो एउटा फाँसीको काठ खड़ा गर्नुहोस्‌, र बिहान मोर्दकैलाई त्‍यसमा झुण्‍ड्याउन राजासित बिन्‍ती गर्नुहोस्‌। त्‍यसपछि खुशीसित राजाकहाँ भोजमा जानुहोस्‌।” हामानलाई यो कुरो साह्रै असल लाग्‍यो, र तिनले त्‍यो फाँसीको काठ खड़ा गर्न लगाए।" एस्थर ५।

`जुन परिस्थिति यहूदीहरूले सामना गर्न गएका थिए त्यसको निम्ति तयार हुन उपवासमात्र होइन प्रार्थनाको पनि आवश्यक थियो। त्यसको अर्थ प्रार्थना तिनीहरूको राहत  पाउनेको केन्द्रबिन्दु थिए। यसबाट हामीले के खुलेआमा पाठ सिक्न सक्छौँ?`