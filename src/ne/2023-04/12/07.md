---
title:  थप जानकारी
date:   22/12/2023
---

"येशूका प्रत्येक विश्वासी, प्रत्येक घरको मानिस, प्रत्येक स्कूल, प्रत्येक बाबुआमा, प्रत्येक शिक्षक, प्रत्येक युवा वा बालबालिका जसको हृदयमा सुसमाचारको ज्योति चम्किएको छ, इस्राएलको इतिहासमा महारानी एस्तरले सामना गर्नुपर्को संकटको क्षण जस्तै यो प्रश्न खडा गरिएको छ, कसलाई थाहा छ तिमी राज्यमा आएका छौ यस समयको निम्ति हो? " एलेन जी. ह्वाइट, एजुकेशन, पृ. २६३ ।

"एस्तर सुन्दरी यहूदी युवती थिइन् । उनी मोर्दकैकी भान्जी थिइन् । उनका बाबुआमा मरेपछि उनलाई आफ्नै घरमा आफ्नै छोरी जस्तै उनले प्यार गरेर लालनपालन गरेका थिए । पर्सियाको राज्यमा यहूदीहरूलाई बचाउन परमेश्वरले उनलाई प्रयोग गर्नुभएको थियो ।" (यो भनाइ एलेन जी. ह्वाइट लेखेको त होइन तर डटरस अभ गड पृ. ४५ को भुमिकामा लेखिएको छ) ।

"परमेश्वरका प्रतिनिधीहरू भएर खडा हुनेहरूबाट आफ्नो काम सम्पन्न गर्नुहुने उहाँका जनहरूसँग मिलेर समर्पित स्त्रीहरूलाई पौराणिक कालमा उहाँले प्रयोग गर्नुभएको थियो । उहाँले ठूला ठूला निर्णायक भूमिका खेलेर बिजयी हुन स्त्रीहरूलाई प्रयोग गर्नुभएको थियो । एक पल्ट भन्दा बढि उहाँले आपतकालमा तिनीहरूलाई अगाडि ल्याउनुभएको थियो । तिनीहरूबाट नै धेरै मानिसहरुको उद्धार गरिएको थियो । महारानी एस्तरबाट प्रभुले शक्तिशाली उद्धारको काम सम्पन्न गर्नुभएको थियो । कसैले पनि उद्धार गर्न नसक्ने देखिएपछि एस्तर र उनका स्त्री साथीहरू मिलेर प्रार्थना र उपवासबाट विपदको समयलाई सामना गरेका थिए । तिनीहरूको प्रयासमा परमेश्वरका जनहरूले उद्धार पाएका थिए ।

"पुरानो करारमा स्त्रीहरूले खेलेको भूमिकाको बारेमा अध्ययन गर्नु जरुरी छ । परमेश्वरसँग मिलेर तिनीहरूले उहाँको काम सम्पन्न गरेका थिए । वर्तमान समयमा आपदहरूको सामना गर्नुपर्दा तिनीहरूले सिकाएका पाठहरू स्मरण गर्नु जरुरी छ ।  एस्तरलाई जस्तो संकट र महत्वपूर्ण स्थानमा हामी नपरौँला । तर, प्रायजसो परमेश्वरतिर नजर राखिरहने स्त्रीहरूबाट उहाँले महत्त्वपूर्ण काम सम्पन्न गर्न सक्नुहुन्छ । ती स्त्रीहरू नम्र भएर, पछाडि बसेर कसैले वास्ता नगरेको जस्तो देखिएला तर परमेश्वरको नजरबाट तिनीहरू लुकिएको हुँदैन । परमेश्वरले तिनीहरूबाट काम गरिरहनुभएको थियो भने अहिले पनि काम गर्न तिनीहरू तयार छन् ।"  एलेन जी. ह्वाइट, डटरस् अभ गड, पृ. ४५,४६ ।

**चिन्तनमनन**:

`हामीलाई धेरै जवाफ नदिएका केही प्रश्नहरू एस्थरको पुस्तकमा समावेश भएका छन्।  राजाको दरवारमा एस्थरको भूमिका के थियो ̦ त्यो हामीलाई थाहा छैन। उनी महारानीको पदमा आशिन हुन पुगेपनि राजाको सामु सिधै उनी किन जानसकेन, त्यो हामीलाई थाहा छैन।  आफ्नो कारोबारमा उनले उनको आस्थासँग कसरी गरे?`

`एस्थरको प्रख्यात भनाइ,"म नाश भएँ हुनपर्छ भने नाश हुनेछु" हजारौँ वर्षसम्म प्रतिध्वनी भएर खडा भइरहेको छ। यो भनाइ परमेश्वरका करौडौँ मानिसहरू मृत्युको मुखमा प्रयोग गरेका थिए।  जब अन्तिम समयमा प्रकाश १३ का विषयहरू परमेश्वरका जनहरूले सामना गर्नुपर्ने वास्तविकतामा उनको भनाइलाई कसरी आत्मसात् गर्न सकिन्छ?`

`कहिलेकाहीँ हाम्रो विश्वास वा आस्थालाई लुकाइ राख्नुपर्नै हुन्छ, तर यो सधैँ गर्न सकिन्छ र?`