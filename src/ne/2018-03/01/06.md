---
title:  बाह्रौँ प्रेरित
date:   05/07/2018
---

येशूको जीवन, मृत्यु र पुनरुत्थानपछि प्राय १२० जनाबाट इसाई समुदाय सुरूभएको थियो (प्रेरित १:१५)। तिनीहरूको प्रथम प्रशासनिक काम भनेको येशूलाई गद्दारी गर्ने यहूदा इस्करियोतको ठाउँमा अर्को प्रेरित नियुक्त गर्नु थियो।

`यहूदाको ठाउँ लिने प्रेरित वा अगुवा चेलाको योग्यता के कस्तो हुनुपर्छ भनि अपेक्षा गरिएको थियो? र ती योग्यताहरू किन महत्त्वपूर्ण मानिएका थिए? हेर्नुहोस्, प्रेरित १:२१,२२ "२१ यसैकारण हाम्रा साथमा रहने मानिसहरूमध्ये यस्तो एक जना छान्नु आवश्यक छ, जुन व्यक्ति प्रभु येशू हाम्रा बीचमा रही भित्र-बाहिर गर्नुहुँदा सधैँ हामीसँग थियो, २२ अर्थात् यस्तो व्यक्ति जो यूहन्नाको बप्तिस्मादेखि लिएर उहाँ हामीबाट उँभो लगिनुभएको दिनसम्म हामीसँग थियो। त्यो मानिस हामी सँगसँगै उहाँको पुनरुत्थानको साक्षी हुनुपर्छ।”  `

अगुवा चेला वा प्रेरित हुन येशूको पुनरुत्थानको प्रत्यक्षदर्शी हुनु आवश्यक थियो (प्रेरित ४:३३मा उल्लेख गरिएको छ "ती प्रेरितहरूले बड़ो शक्तिसाथ प्रभु येशूको पुनरुत्थानको गवाही दिन्थे, र तिनीहरू सबैमाथि ठूलो अनुग्रह रहेको थियो")। येशू मसीह हुनुहुन्छ भनेर देखाउने प्रभावकारी निर्णायक प्रमाण नै उहाँको पुनरुत्थान थियो। त्यो नै सारा इसाई आस्थाको बलियो जग थियो।

तर कसलाई नियुक्त गर्ने भन्ने निर्णय गर्नु परेको थियो। जो व्यक्ति येशूको कार्यकालभरि उहाँ र चेलाहरूसँग सँगसँगै हिँडेका थिए त्यो नै योग्यको हुनुपर्छ भनेर चर्चले निर्णय गरेको थियो। पछि आएर पावलले  पनि आफू प्रेरितहरूमा एक हुने योग्यता भएको दावी गरेका थिए। पावल येशूसँग यस संसारमा सँगसँगै नहिँडेतापनि दमस्कसको बाटोमा येशूसँग उनको जम्का भेट भएको थियो जसले गर्दा उनी पनि येशूको पुनरुत्थानको प्रत्यक्षदर्शीमा आफू गन्न पुगेको भनेर दावी गरेका थिए (१ कोरन्थी ९:१)। आफू समयमा नजन्मेतापनि (१ कोरन्थी १५:८ रूपान्तरित) अरू कुनै प्रेरितहरूभन्दा आफू प्रेरितमा गनिन कम योग्यता नभएको उनले जिकिर गरेका थिए (१ कोरन्थी ९:२, गलाती २:६-९)। प्राविधिक र आधिकारिक तवरले हेर्दा केवल बाह्र जना र पावललाईमात्र "प्रेरित" भन्ने नामाङ्करण गरिने भएतापनि साधारण हिसाबले सबै विश्वासीहरूले आफूहरूलाई परमेश्वरको दूत वा सन्देशवाहक भनेर भन्न सक्छन्। गस्पल वर्कर्स वा सुसमाचार प्रचारकहरूलाई परमेश्वरका दूत भनेर सम्बोधन गर्न सकिन्छ किनभने प्रेरितहरूको काम नै सुसमाचार प्रचार गर्नुथियो (प्रेरित १३:४,१४ र गलाती १:१९)।

`जब यहूदाको ठाउँ लिन गोला हालियो तब मत्तीयासको नाउँमा पर्यो। त्यो कसरी भयो त? हेर्नुहोस् प्रेरित १:२१-२६ "२१ यसैकारण हाम्रा साथमा रहने मानिसहरूमध्ये यस्तो एक जना छान्नु आवश्यक छ, जुन व्यक्ति प्रभु येशू हाम्रा बीचमा रही भित्र-बाहिर गर्नुहुँदा सधैँ हामीसँग थियो, २२ अर्थात् यस्तो व्यक्ति जो यूहन्नाको बप्तिस्मादेखि लिएर उहाँ हामीबाट उँभो लगिनुभएको दिनसम्म हामीसँग थियो। त्यो मानिस हामी सँगसँगै उहाँको पुनरुत्थानको साक्षी हुनुपर्छ।”  २३ तिनीहरूले दुई जना, अर्थात् बारसाबास भन्ने योसेफ, जसको कुलनाउँ युस्तस थियो, र मतियासको नाउँ प्रस्ताव गरे। २४ तिनीहरूले यसरी प्रार्थना गरे, “सबै मानिसका हृदयको कुरा जान्नुहुने प्रभु, यी दुईमध्ये तपाईंले कसलाई चुन्नुभएको छ सो हामीलाई देखाउनुहोस्, २५ र त्यो यस सेवा र प्रेरितको काममा प्रवेश गर्न सकोस्, जुन सेवाबाट यहूदा भड्केर आफ्नो निज ठाउँमा मर्यो।” २६ अनि तिनीहरूले ती दुईका बीचमा गोला हाले, र मतियासको नाउँमा पर्यो, र एघार प्रेरितहरूसँग तिनको गणना भयो।"`

चिठ्ठा वा गोला हालेर मतियासलाई चुन्ने निर्णय गर्नु आश्चर्यपूर्ण हुनसक्छ तर कुनै पनि निर्णय गर्दा गोला हाल्ने त्यसबेलाको समाजमा मानिएको प्रथा थियो (लेबी १६:५-१०, गन्ती २६:५५लाई त्यस चलनको नमुनाको रूपमा लिन सकिन्छ)। फेरि कसलाई प्रेरित भनेर चुन्ने भन्ने छलफलमा पहिला दुई उमेदवारहरू पनि त्यतिकै योग्यका थिए। तिनीहरू पनि येशू र चेलाहरूसँगसँगै हिँडेका थिए। त्यसकारण ती कुनै नव आगन्तुक वा भरखरै इसाई भएका थिएनन्। प्रेरितलाई चुन्न विश्वासीहरूले हृदयदेखि एक भएर प्रार्थना गरेका थिए। तिनीहरूले यो विश्वास गरेका थिए कि तिनीहरूको चाहनामा परमेश्वरको चाहनाको प्रतिबिम्बित होस् (हितोपदेश १६:३३मा उल्लेख गरिएको छ "चिट्ठा त हालिन्छ, तर त्यसको प्रत्येक निर्णय परमप्रभुबाट नै हुन्छ)। तिनीहरूले गरेको निर्णयप्रति कसैले पनि प्रश्न उठाएको प्रमाण छैन। पेन्टिकोस्टको अनुभव पछि अब कसैलाई पनि चिट्ठा वा गोला हालेर येशूका चेला वा सुसमाचार सुनाउने दूत भनेर नियुक्त गर्नु आवश्यक भएन किनभने पवित्र आत्माकै सिधै अगुवाइमा त्यो हुन थालेको थियो (उदाहरणमा प्रेरित ५:३,११-१८,१३:२ र १६:६-९)। 

`यदि कसैले तपाईँलाई यो सोध्यो भने कसरी जवाफ दिने, "मेरो जीवनमा परमेश्वरको चाहना के हो मैले कसरी थाहा पाउने?" त्यसको जवाफ तपाईँले कसरी दिनुहुन्छ र किन?`