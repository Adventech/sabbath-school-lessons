---
title:  थप जानकारी
date:   06/07/2018
---

"पेन्टिकोस्ट र येशूको दोस्रो आगमनका अन्तरकालभरि विश्वब्यापी त्यस सुसमाचारले भरिनु आवश्यक छ तर चर्चलाई त्यस लक्ष्यमा पुर्याउने कुनै निजी चाहना नभएर पवित्र आत्माको शक्तिले भरिएर त्यो काम सम्पन्न गर्नुपर्छ। येशूको प्रथम आगमनमा उहाँले कुन काम सिद्ध गर्नुभयो, मानिसहरूलाई पापबाट फर्केर पश्चाताप गर्न आह्वान गर्न र उहाँको आगमनको निम्ति तयार हुने घोषणा गर्न ख्रीष्टका चेलाहरू वा अनुयायीहरूको काम हो भनेर सम्झिनुपर्छ। सारा संसारभरि (प्रेरित १:८) र युगको अन्तसम्म येशूको साक्षी हुने प्रत्येक व्यक्ति जो आफूलाई इसाई भनेर दावी गर्छ त्यसको जिम्मेवारी वा कर्तव्य हो। दुवै काम सम्पन्न नहुञ्जेल चुप लागेर बस्ने अधिकार हामीलाई छैन।"-जोन आर. डब्ल्यु. स्टट, द मेसेज अभ आक्टस्: द स्पिरिट, च चर्च एण्ड द वर्ल्ड, (डाउनरस् ग्रोभ: इन्टरभर्सीटी, १९९०), पृ. ४४बाट रूपान्तरित।

"सारा संसारमा गएर सिकाऊ, सुसमाचार प्रचार गर भन्ने मुक्तिदाताको आदेश तत्कालीन चेलाहरूलाई मात्र होइन सबै विश्वासीहरूको निम्ति पनि हो। संसारको अन्तसम्म रहने येशूको सबै विश्वासीहरू त्यस आदेशमा समावेश भएका छन्। केवल अभिषेक गरिएका पास्टरहरू वा (गस्पल वर्कर्सहरू)को मात्र सुसमाचार प्रचार गर्ने वा सिकाउने काम हो भनेर तिनीहरूमाथिमात्र भरपर्नु विश्वासीहरूको ठूलो भूल हुनेछ। सबै जना जसलाई परमेश्वरबाट प्रेरणा दिइएको छ तिनीहरूलाई सुसमचार सुनाउने जिम्मेवारी बोकाइएको हुन्छ। सबै जना जो ख्रीष्टबाट जीवन पाएका छन् तिनीहरूलाई तिनीहरूको मानव बन्धुहरूलाई मुक्ति दिलाउन खटाइएको छ। त्यही कामको निम्ति चर्चको संस्था स्थापना गरिएको थियो। प्रत्येक विश्वासी जो बप्तिस्माको समयमा पवित्र सपथ खान्छ त्यो मानिसले ख्रीष्टको सहकर्मी भएर काम गर्ने बाचा गरेको हुन्छ"-एलेन जी ह्वाइट, द डिजाएर अभ एजेज, पृ. ८२२बाट रूपान्तरित।

**चिन्तनमनन**

`अ.  	प्रेरित १:७ले मर्कूस १३:३२लाई सम्झना गराउँछ, ' (संसारको अन्त हुने) त्यो दिन र घन्टा कसैलाई थाहा छैन। न त स्वर्गमा हुने स्वर्गदूतहरूलाई न त पुत्रलाई तर परमेश्वर पितालाई मात्र थाहा छ" (रूपान्तरित)। एलेन जी ह्वाइट भन्दछिन्, "समयको आधारमा परमेश्वरका जनहरूलाई कहिल्यै पनि सन्देश फेरि दिइनेछैन। पवित्र आत्मा खन्याइनुहुने काममा र येशूको आगमनको समयको बारेमा हामी कसैले पनि निश्चित समय थाहा पाउनेछैनौँ।"-सेलेक्टेड मेसेजज्, ठेली १, पृ. १८८बाट रूपान्तरित। उनी थप्छिन्: "कुनै पनि व्यक्ति जसले येशूको आगमनको विषयमा लिएर समय, दिन, घन्टा र वर्ष ठम्याएर प्रचार गर्न खोज्छ परमेश्वरले उसलाई कहिल्यै पनि नदिइएको जिम्मा बोकेको ठहर्छ।"-एडभेन्ट रिभ्यु एण्ड सबाथ हेराल्ड, सेप्टेम्बर १२, १८८३बाट रूपान्तरित। एलेन जी ह्वाइटले व्यक्त गर्नुभएको भावना हाम्रो निम्ति वर्तमान परिवेशमा किन महत्त्वपूर्ण मान्नुपर्छ?`

`आ.  	कसैले यो भनेको थियो, "परमेश्वरलाई वकिलहरू भन्दा साक्षी बक्नेहरूको धेरै आवश्यकता छ।" यसबारे तपाईँ के भन्नु हुन्छ?`

`इ. 	सुरूको चर्चको प्रार्थना के थियो? चेलाहरूले गरेका प्रत्येक निर्णयको पछाडि प्रार्थना गरेका थिए भन्ने शब्दहरू के संयोगमात्र थिए त? हेर्नुहोस् (प्रेरित १:२४,८:१४-१७, ९:११,१२,१०:४,९,३०: १३:२,३)। हामीहरूकै जीवनमा प्रार्थनाको भूमिका के छ?`