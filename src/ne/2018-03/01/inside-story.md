---
title:  कथा
date:   06/07/2018
---

#### शी-ऊ नोह, ५५

_२० दुष्ट आत्माहरूले सताइएको दक्षिण कोरिया_

शी-ऊ नोह दक्षिण कोरियाको डएगु भन्ने ठूलो सहरमा बस्दथी। सानै उमेरदेखि उनलाई टाउको दुख्ने रोगले सताएको थियो। जब उनी ठूली भइन् जसोतसो गरेर उनले कलेजमा उच्च शिक्षा हासिल गरिन्। अनि  विवाह पनि गरिन् र सानी छोरी पनि पाइन्। तर टाउको दुख्ने रोगले सताएको हुँदा उनलाई धेरै गार्हो भएको थियो। उनी एक पछि अर्को अस्पतालमा जचाउन गइन् तर कुनै पनि डाक्टरले उनलाई निको पार्न सकेनन्। आफूले बुद्ध धर्म मानेको हुनाले विहारमा गएर भिक्षुणी भएँ भने टाउको दुख्ने रोग निको होला भनेर उनले सोचिन्। तर त्यो रोगले गर्दा भिक्षुहरू उनीदेखि दिक्क भएर जहिले पनि उनलाई घरमा पठाउने गर्थे।

शी-ऊ नोह झाँक्री तथा टुनामुना गर्नेकहाँ गइन्। झाँक्रीले असल र खराब आत्मासँग सम्पर्क राख्दछ भनेर विश्वास गरिन्थ्यो।  अघिल्लो रात भूतआत्मा बालक उनको शरीरमा पस्यो भनेर झाँक्रीले उनलाई भन्यो। त्यो भूतआत्मा उनको दाजुको हो भनेर पनि भन्यो। उनको दाजु टाउकोमा चोट लागेर मरेकोले उसको आत्मा शी-ऊमा पस्यो भनेर झाँक्रीले सम्झायो।

शी-ऊको दाजु थियो जो उनको जन्मभन्दा पहिले नै मरेको थियो। त्यसकारण आफ्नो दाजुको बारेमा उनलाई खास केही थाहा थिएन। माइतमा आफ्नी आमालाई सोध्दा उनको दाजु टाउकोमा चोट लागेर मरेको थियो भनेर आमाले भनिन्।

अब के गर्ने भनेर शी-ऊले झाँक्रीकहाँ गएर सोधिन्। झाँक्रीले भने कि उनी पनि झाँक्री हुनुपर्छ र भूतआत्माद्वारा उनलाई नियन्त्रण गर्न दिइनुपर्छ। यदि उनले झाँक्री हुन अस्वीकार गरिन् भने उनकी सानी छोरी पनि भूतआत्माले सताइनेछे।

शी-ऊ झाँक्री भइन्। भूतआत्माले आफूलाई नियन्त्रण गरोस भनेर उनले सय दिनसम्म मन्त्र जप्नुपर्छ र उनले, उनको श्रीमान र झाँक्री जन्मिएको पहाडमा तिर्थयात्रा गर्नुपर्छ भनेर झाँक्रीले भन्यो। हरेक रात तिन घन्टा र हरेक बिहान दुई घन्टा मन्त्र उच्चारण गर्दथिन्, र आफ्नो शरीरलाई शुद्ध पार्न प्रत्येक दिन चिसो पानीले नुहाउँदथिन्।

तर त्यसो गर्दा उनमाथी एक भूतआत्मामात्र होइन २०वटा भूतआत्माहरूले सताउन थाले। भूतआत्मालाई पूजा गर्न उनले २०वटा मन्दिरहरू बनाइन्। बीस वर्षसम्म उनले झारफूक गरिन्, बिरामीहरूको रोगहरूलाई निको पारिन् र मरेका आत्माहरूले उनलाई नियन्त्रण गरे। हेर्दाखेरि उनको काम असलै देखिन्थ्यो। यदि कोही पेट दुख्ने  बिरामी उनकहाँ आयो भने उनलाई पेट दुखेको छ भनेर ऊ बताइदिन्थी। यदि कसैको मुटु दुख्ने रोग छ भने उसको मुटु दुख्ने रोग छ र त्यसलाई निको पार्न जन्तर बाँधीदिन्थी, तन्त्रमन्त्र र झारफुक गर्थी र जोखना पनि हेर्थी। अनि बिरामी पनि निको हुन्थे।

झाँक्री काम गरेर शी-ऊले धेरै पैसा कमाइन् तर उनी खुशी थिइनन्। उनको टाउको दुख्ने रोग त निको भयो तर उनको शरीर जताततै दुख्न थाल्यो र मानसिक रूपमा बिरामी भएर बहुलाउन थालिन्। उनी यस्तरी बहुलाउन पनि थालिन् कि घरमा के भइरहेको छ सोको वास्ता समेत गर्न छोडिन्। त्यसले गर्दा उनको श्रीमान र छोराछोरीहरूले उनलाई छोडिदिए। त्यसपछि धेरै पल्ट आत्महत्या गर्न पनि उनले कोशिश गरिन्।

अनि एक दिन कसैले उनलाई पछाडि कारबाट ठोकिदियो। त्यसले गर्दा उनी एक महिनासम्म अस्पतालमा भर्ना हुनुपर्यो। त्यो दुर्घटनाले उनलाई अकमक पार्यो। अरूको भविष्यचाहीँ भन्न सक्ने आफ्नो दुर्भाग्यचाहीँ किन भन्न नसकेको होला भनेर तिनले अचम्म मानिन्।

"बीस वर्षसम्म मैले सेवा गरेको देवताहरूले मलाई किन बचाएनन्? यदि ती देवताहरूले मलाई सुरक्षित राखेनन् भने तिनीहरूलाई मैले कसरी विश्वास गर्ने?" भनेर सोच्न थालिन्।

अनि मन्त्र जपेर प्रार्थना गर्दै ती देवताहरूमाथि विश्वास बलियो होस् भन्ने चाहना गरिन् तर केही पनि भएन। अनि उनले पूजा गर्न मन्दिरहरूमा आगो लगाइ दिइन् र ती देवताहरूको सेवा नगर्ने भनेर सबैको सामु भनिदिइन्। तब ती २०वटा दुष्ट आत्माहरूले पनि उनलाई त्यागी दिए।

अब देवताहरूलाई पूजा गर्ने मन्दिर त छैन तर उनको जीवन खल्लो भएको महसुस गरिन् र मनमा डर लाग्न थाल्यो। उनले पूजा गरेको देवताहरूभन्दा अरू कोही शक्तिशाली देवता छ कि भनेर उनी सोच्न थालिन्। उनले सेभेन्थ-डे एडभेन्टिस्ट महिलाले येशूको बारेमा सुनाएकी सम्झिन्। अनि आफूलाई सहायता गर्न उक्त महिलासँग अनुरोध गरिन्।

एडभेन्टिस्ट महिलाले शी-उनलाई एक जना अवकास पाएको पास्टरसँग भेट गराइन्। त्यस पास्टरले उनलाई बाइबल सिकाउन थाल्यो। जब मानिस मरेपछि के हुन्छ भन्ने शिक्षा उनले पाइन् तब आफूले त शैतानको पो पूजा गरिरहेकी रहेछु भनेर थाहा पाइन्। उनले येशूलाई ग्रहण गरिन् र सन् २०१६मा बप्तिस्मा पनि लिइन्।

शैतानलाई उनको जीवनमा फेरि बास गर्न नदिने निर्णय उनले गरिन्। येशूले लूका ११:२४मा भन्नुभएको कुरालाई मनमा राखिन्। येशूले भन्नु भएको थियो, "जब मानिसबाट एउटा दुष्ट आत्मा बाहिर निस्कन्छ तब बाहिर गएर आफू पस्न ठाउँ खोज्छ तर भेट्टाउँदैन। अनि उसले भन्छ "म जुन घरबाट निस्केको थिएँ त्यही घरमा पस्नेछु।" शी-उनले प्रत्येक बिहान प्रार्थना गर्छिन् र बाइबल पढ्छिन्। प्रथम पटक उनले शान्ति र आनन्दको अनुभव गर्न पाइकी छिन्।

एक दिन येशूले दुष्ट आत्माहरूले सताएको मानिसबाट ती आत्माहरू निकालिदिनुभएको थियो। येशूको पछिपछि लाग्न त्यस मानिसले अनुरोध गरेको थियो तर येशूले उसलाई आदेश दिनुभयो, "आफ्नो घरमा फर्क र परमेश्वरले तिमीप्रति कस्तो महान् करुणा देखाउनुभएकोछ सो तिम्रो साथीहरूलाई सुनाऊ।" (मर्कूस ५:१९)। त्यसरी नै शी-उनले कोरियाभरि एडभेन्टिस्ट चर्चहरूमा गएर उनीमाथि परमेश्वरले गर्नुभएको करुणा र दयाको बारेमा सुनाउँछिन्। र उनको कथा सुन्दा अचम्मै लाग्दछ।

(यस कथाको लेखक ब्याङ्गजु ली हुन्। उनी दक्षिण कोरियाको युनियन कन्फरेन्समा साबथ स्कुल र पर्सनल मिनिस्ट्रीको निर्देशक हुनुहुन्छ)।

**कोरियाको बारेमा जानकारी**

- कोरियाका मानिसहरू किम्चीलाई मन पराउँछन्। यो परम्परादेखि मनपराइएको गुन्द्रुक हो। बन्दाको गुन्द्रुक, मुलाको गुन्द्रुक र काँक्रोको गुन्द्रुक आदिहरू हुन्। २५० थरी भन्दा बेसी सबैलाई मनपर्ने गुन्द्रकहरू छन।
- कोरियाका मानिसहरूले पङ्खाको सट्टामा भुईँलाई तातो बनाउँछन्। त्यसलाई अन्डोल वा तातो ढुङ्गा भनिन्छ। घरको जमिनमुनि चुल्हो बनाएर पाइपहरूबाट तातो पठाउँछन्। यो पुरोनो प्राविधिक विधि हो। अहिले पनि ९०प्रतिशत भन्दा बेसी कोरियाका मानिसहरूले यो प्रयोग गर्छन्।
- नम्बर "४" कोरियाका मानिसहरूको निम्ति अपसकुन नम्बर हो। बिजुलीको भर्याङ्गहरूमा चौथो तलामा अक्षर एफ राखिएको हुन्छ वा चार तला भनेर उल्लेख नगरिएको पनि हुन्छ।