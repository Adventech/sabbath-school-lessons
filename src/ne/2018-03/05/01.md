---
title:  पाठ
date:   28/07/2018
---

### यस अध्यायका मूल पदहरू
प्रेरित २६:९-११, व्यवस्था २१:२३, प्रेरित ९:१-२०, १ कोरन्थी ९:१, गलाती १:१ र प्रेरित ९:२०-३०।

> <p>यस अध्यायको मूल सार पद</p>
> "जाऊ, अयहूदी र तिनीहरूका राजा महाराजाहरू र इस्राएलका मानिसहरूको सामु मेरो नाउँ घोषणा गर्ने औजार हुन त्यस मानिसलाई मैले चुनेको छु।" (प्रेरित ९:१५ रूपान्तरित)।

प्रेरितहरूको इतिहासमा टार्ससको सावलको आमूलरूपमा आत्म परिवर्तनलाई एक अत्यन्त उल्लेखनीय घट्नामा गनिएको छ। येशूलाई हेरेर आफ्नो जीवन परिवर्तन गर्ने सावल पछि गएर पावल भनेर सम्बोधन गर्न पुगेका थिए। पावलको नाटकीयरूपमा भएको आत्मिक परिवर्तमामात्र महत्त्वको बिषय नभएर उनी चर्चको परमशत्रु वा (विश्वासीहरूको निम्ति राक्षस) भएको व्यक्ति, इसाई इतिहासमा पक्का इसाई भएको सावित उनले गरेका थिए। एक पटक इसाईहरूलाई घोर आतङ्कित पार्ने व्यक्ति सुसमाचारको निम्ति कस्तो काम गर्न थाले भन्ने विषय अत्यन्त चासोको विषय हो। सुरूका इसाईहरूको विरुद्धमा कदम चालेर आफूले जे गरिरहेका थिए सो ठीक थिए भनेर भित्री हृदयदेखि नै उन्मुक्त व्यक्ति पावलले  भर्खरै जन्मेको चर्चको अझ ठूलो क्षती पुर्याउन सक्दथे। उनले चर्चलाई सत्यानाश गर्न आफूलाईमात्र समर्पित नगरिकन आधिकारिक रूपमै त्यो कामको निम्ति अधिकार पाएका थिए। यद्यपि, जब दमस्कसको बाटोमा येशूले उनलाई बोलाउनुभयो त्यसलाई सहस्र स्वीकार गरेर उनी प्रेरितहरूमा अत्यन्त महान् धरोहरको रूपमा खडा हुन पुगे। "आफ्नो सारा शक्ति ख्रीष्टको चर्चलाई धरासयी बनाउन जुटेका परमशत्रु र आतङ्ककारी पावल अब सुसमाचार सुनाउन र त्यसको पक्षमा बोल्ने अत्यन्त प्रभाकारी खुबी भएको व्यक्ति भएर उभिन पुगेका थिए।"-एलेन जी ह्वाइट, स्केचेस फ्रम दि लाइफ अभ पावल, पृ. ९बाट रूपान्तरित।

सुरूका चर्चका विश्वासीहरूलाई आफूले गरेको सास्तीले गर्दा उनी आत्मग्लानीले पग्लिएका थिए र आफू परमेश्वरको अनुग्रहको उपभोग गर्न असक्षम भएको भित्रैदेखि ठान्दथे। तैपनि उनले पाएका परमेश्वरको अनुग्रहलाई बेकारमा नपारेको भन्दै उनले त्यसप्रति भित्री मनदेखि नै गहिरोरूपमा आफ्नो कृतज्ञता व्यक्त गरेका थिए। पावलको आत्मिक परिवर्तनले गर्दा इसाई इतिहास सदाको निम्ति परिवर्तन भएको थियो।