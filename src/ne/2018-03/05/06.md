---
title:  पावल यरुशलेममा फर्कन्छन्
date:   02/08/2018
---

दमस्कसबाट पावल बल्लतल्ल बचेर उनी प्रथम पटक यरूशलेममा फर्कन्छन्। उनी इसाईहरूलाई नाश पार्ने मृत्युको दूत भएर दमस्कसमा गएका थिए अब त्यही इसाईहरूको प्रतिष्ठाको निम्ति अनन्त जीवनको दूत भएर यरुशलेममा आए। उनी येशूलाई विश्वास गरेर आत्मपरिवर्तन भएको तिन वर्षपछि यरुशलेममा आएका थिए (गलाती १:१८)। उनलाई हार्दिक स्वागत गरेर कसैले पनि सजिलो जीवन बिताउन दिइएको थिएन। किनभने यहूदीहरूबाट र चर्च भित्रैबाट उनले बिरोधको सामना गर्नुपरेको थियो।

`जब पावल यरुशलेममा आइपुगे उनले कस्तो अनुभव गरे? हेर्नुहोस प्रेरित ९:२६-३१ "२६ तिनी यरूशलेममा आएपछि तिनले चेलाहरूसँग मिल्ने प्रयत्न गरे। तर तिनीहरूलाई उनी चेला हुन् भन्ने पत्यार नहुँदा सबै तिनीसँग डराए। २७ तर बारनाबासले तिनलाई साथमा लिएर प्रेरितहरूकहाँ लगे। अनि शाऊलले प्रभुलाई बाटोमा देखेका र प्रभु तिनीसँग बोल्नुभएको र तिनले दमस्कसमा साहससित येशूको नाउँमा प्रचार गरेका कुरा तिनीहरूलाई बताइदिए। २८ शाऊल यरूशलेममा तिनीहरूसँगसँगै खुल्लमखुल्ला हिँड्न थाले, र साहससित प्रभुको नाउँमा प्रचार गर्न लागे, २९ अनि तिनी ग्रीक-यहूदीहरूसँग वाद-विवाद गर्थे, तर उनीहरूले तिनलाई मार्न खोज्थे। ३० तर यो थाहा पाएर भाइहरूले तिनलाई कैसरियामा ल्याए र त्यहाँबाट तिनलाई टार्ससमा पठाइदिए। ३१ त्यसरी सारा यहूदिया, गालील र सामरियाभरि मण्डलीमा शान्ति भयो र मण्डली सुदृढ़ भयो। प्रभुको भयमा हिँड्दै र पवित्र आत्माको सान्त्वना पाएर मण्डलीमा वृद्धि हुँदैगयो।"  `

यरुशलेममा आएर प्रेरितहरूसँग घुलमिल गर्न पावलले प्रयास गरेका थिए। त्यसबेलासम्म उनी त तिन वर्षदेखिनै इसाई भइसकेका थिए। तैपनि उनको आस्थापरिवर्तन यस्तो नाटकीय रूपमा भएको थियो कि हननियाले जस्तै येशूका अग्रज चेलाहरूले विश्वास गर्न आनकानी गरेका थिए। आफूहरूलाई धरापमा पार्न पावलले नाटक गरेको भनेर ती चेलाहरू उनीसँग डराएका थिए। तर बिदेश साइप्रसबाट (प्रेरित ४:३६,३७) हेलनिस्टिक यहूदी वा पाश्चात्य ग्रीक र रोमी सभ्यतामा भिजेका बर्नावास प्रेरितहरूको बिरोधलाई मत्थर वा शान्त पारिदिए र तिनीहरूको सामु पावलको सराहनीय आस्थाको चिनारी दिए। आखिरमा परमेश्वरले पावलको जीवनमा गर्नुभएको कामप्रति तिनीहरूले पनि अचम्म मानेको हुनुपर्छ। जब पावलको सही रूप थाहा पाए तब ती चेलाहरूले परमेश्वरको महिमा गरेका थिए।

पावलको पुरानो जीवनले गर्दा उनलाई बिरोध गर्नेहरू सबै नहराएतापनि कुन खालको सुमाचार उनले सुनाउन पुगेका थिए त्यसको निम्ति उनले भित्र र बाहिर अर्थात् यहूदी र यहूदीबाट इसाई हुनेहरूबाट नै बिरोधको सामना गर्नुपरेको थियो। स्तिफनसले जस्तै अरू इसाई यहूदी विश्वासीहरू र प्रेरितहरू समेतले इसाई आस्था पुरानो करार अनुसार विधिबिधान अपनाएर मान्नुपर्छ भन्ने धारणा थियो। तर जब पावलले आएर अब परमेश्वरको मुक्तिदिने कदम ती बिधिबिधानबाट बाहिरिएर विश्वव्यापीरूपमा फैलिनुपर्छ भन्दा तत्कालीन विश्वासीहरू उनको सन्देशलाई मान्न तयार भएका थिएनन्। विशेष गरेर बलिप्रथाको अन्त त्यसबेला भयो जब येशू क्रुसमा टाँगिनुभयो र अब बलिप्रथा वा मन्दिरमा पापको क्षमाको निम्ति गरिने कुनै पनि विधिहरूको औचित्य अब छैन भनेर पावलले सिकाउँदा यहूदी विश्वासीहरूलाई पचाउन गाह्रो भएको थियो। चर्चभित्र पावललाई बुझ्ने वा उनको नजिक रहने विश्वासीहरू स्थानीय यहूदीहरू नभएर विदेशी यहूदी वा हेलनिस्टिक अर्थात् पाश्चात्य ग्रीक र रोमी सभ्यतामा हुर्केका विश्वासीहरू थिए। तिनीहरूमा बार्नावास, फिलिप जो सातजना भाइमध्ये एक थिए (प्रेरित २१:८) र मनासोन थिए जो साइप्रसबाट आएका थिए (प्रेरित २१:१६)। धेरै वर्षपछि पनि यरुशलेमका चर्चका अगुवाहरूले जुन आधारभूत सन्देश स्तिफनसले प्रचार गरेका थिए त्यही सन्देश पावलले सुनाउँदा उनको विरोध नै गरिरहेका थिए (प्रेरित २१:२१)।

पन्द्र दिनसम्म पावल यरुशलेममा रहँदा (गलाती १:१८) येशूलाई विश्वास नगर्ने यहूदीहरूलाई सुसमाचार सुनाउने निर्णय गरेका थिए। तिनीहरूमा त्यही यहूदीहरू थिए जसले पावलको नेतृत्वमा केही वर्ष पहिले स्तिफनसको हत्या गरेका थिए। तर स्तिफनसले जस्तै उनले पनि ती यहूदीहरूबाट घोर विरोधको सामना गर्नुपर्यो। उनी ज्यान गुमाउने खतरामा परेका थिए। दर्शनमा येशूले पावललाई आफ्नो ज्यानको सुरक्षाको निम्ति यरुशलेम छोड्न आदेश दिनुभयो (प्रेरित २२:१७-२१ "१७ “यरूशलेममा फर्केर आएपछि मन्दिरमा प्रार्थना गरिरहँदा म ध्यान-मग्न भएँ। १८ उहाँले मलाई यसो भनिरहनुभएको मैले देखें, ‘चाँड़ो गरेर यरूशलेमबाट निस्किहाल, किनकि मेरो विषयमा तिमीले दिएको गवाही तिनीहरूले ग्रहण गर्नेछैनन्।’  १९ “मैले भनें, ‘हे प्रभु, मैले हरेक सभाघरमा गएर तपाईंमाथि विश्वास गर्नेहरूलाई झ्यालखानमा हालेको र कुटपिट गरेको यिनीहरू सबैलाई थाहै छ। २० तपाईंको साक्षी स्तिफनसको रक्तपात हुँदा म आफै पनि नजिकै उभी त्यस हत्यामा सहमत भई, उसलाई मार्नेहरूका वस्त्र कुरेर बसेका थिएँ। २१ “तब प्रभुले मलाई भन्नुभयो, ‘जाऊ, किनकि म तिमीलाई अन्यजातिहरूकहाँ टाढ़ा-टाढ़ासम्म पठाउनेछु’।”)। अनि विश्वासी साथीभाइहरूको मद्दतले पावल केसरियामा गए। यो जहाज ओहोरदोहोर गर्ने समुद्रको किनारामा रहने सहर थियो। त्यहाँबाट उनी आफ्नै घर किलकिलियामा  गए। त्यहाँ उनी धेरै वर्ष रहे। अनि पछि सुसमाचार प्रचार गर्ने यात्रामा संलग्न भए।