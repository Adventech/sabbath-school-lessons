---
title:  पावलको  सुसमाचार सुनाउने सेवाकार्यको थालनी 
date:   01/08/2018
---

यरुशलेममा (प्रेरित ९:२६) फर्कनु अघि पावल केही समयसम्म दमस्कसमै रहेका थिए भनेर प्रेरित ९:१९-२५ले आभास् दिन्छ। यरुशलेममा फर्कनु अघि पावल अरेबियामा केही समयसम्म एकान्तमा थिए भनेर गलाती १:१७ले बताउँछ। "मरुभूमिको एकान्त ठाउँमा चुपचाप अध्ययन गर्न र ध्यान गर्न पावलले अवसर पाएका थिए।"-एलेन जी ह्वाइट, द आक्टस् अभ आपोस्टलस्, पृ.१२५बाट रूपान्तरित।

`दमस्कसमा पावलको सुसमाचार प्रचारको बारेमा लूकाले कसरी व्याख्या गर्दछन्? हेर्नुहोस् प्रेरित ९:२०-२५ " शाऊल निकै दिनसम्म दमस्कसमा भएका चेलाहरूसँग रहे। २० अनि तुरुन्तै तिनले सभाघरहरूमा येशूको घोषणा यसरी गरे, “उहाँ परमेश्वरका पुत्र हुनुहुन्छ।” २१ तब सुन्नेहरू जति सबैले अचम्म मानेर भने, “यो नाउँ लिने जतिलाई यरूशलेममा संहार गर्ने र यहाँ पनि तिनीहरूलाई बाँधेर मुख्य पूजाहारीहरूकहाँ लैजाने अभिप्रायले आउने यही होइन र?” २२ तर शाऊल अझ बढ़ी शक्तिशाली हुँदैगए, र येशू नै ख्रीष्ट हुनुहुन्छ भन्ने प्रमाण दिएर दमस्कसमा रहने यहूदीहरूलाई अकमक्क पारिदिए। २३ अनि धेरै दिन बितेपछि यहूदीहरूले तिनलाई मार्ने षड्यन्त्र रचे। २४ तर तिनीहरूको षड्यन्त्र शाऊललाई थाहा भयो। उनीहरू तिनलाई मार्न रातदिन सहरका ढोकाहरूमा ढुकेर बस्थे। २५ तर तिनका चेलाहरूले तिनलाई राती नै डालोमा हाली पर्खालबाट ओह्रालिदिए।  `

दमस्कसको यहूदी सभाघर वा सिनिगगमा यहूदी इसाईहरू शरण लिएर बसेका होलान् त्यसकारण तिनीहरूलाई पक्रन मुल पुजारीको पत्र लिएर आएका थिए र सुरूमा त्यहीँ जाने शाऊलको लक्ष्य थियो (प्रेरित ९:२)। अब अरेबियाबाट फर्केपछि उनी यहूदी सभाघरहरूमा त गए तर विश्वासीहरूलाई पक्रन होइन तिनीहरूको संख्या बढाउन। येशू नक्कली वा जाली भनेर उनको बदनाम गर्न होइन बरू उहाँ इस्राएलको मसीह हुनुहुन्छ भनेर सबै मानिसहरूको सामु प्रस्तुत गर्न दमस्कसमा उनी सुरिन पुगेका थिए। येशूका विश्वासीहरूलाई सताउने व्यक्ति अब येशूकै लागि गवाही भएर बोल्न थाल्दा उनलाई सुन्नेहरूको दिमाग कसरी खलबलिन पुगे होला? टार्ससको शाऊल पूर्ण परिवर्तन भएर चर्चको लागि सक्रिय हुन जाँदा अरू मानिसहरू आश्चर्य चकित बन्नु स्वाभाविकै थियो । यस नयाँ आत्मपरिवर्तनभएको मानिसको प्रभाव कस्तो हुनेछ भनेर तत्कालिन मानिसहरूले सोचेका पनि थिएनन् होला।

पावलको सामु मुखामुख गरेर उनले दिएको सन्देशको प्रतिवाद गर्न नसक्ने कतिपय बिरोधीहरूले उनको ज्यान लिने षडयन्त्र गरेका थिए। बिरोधीहरूले पावललाई दोष दिन तिनीहरूले स्थानीय प्रशासनमा उजुर दिएका थिए भनेर पावलले आफ्नो कथामा उल्लेख गर्दछन् (२ कोरन्थी ११:३२,३३)। तर विश्वासीहरूको सहायताले पावललाई डोकोमा राखेर झ्यालबाट झारिएको थियो र उनी भाग्न सफल भए। सायद त्यो घर सहरको पर्खालमा बनेको हुनसक्छ।

आफूले अनेकौँ चुनौतिको सामना गर्नुपर्छ भनेर पावललाई सुरूदेखि नै थाहा थियो (प्रेरित ९:१६मा येशूले भन्नुभएको थियो "१६ किनकि मेरो नाउँको खातिर तिनले कति कष्ट भोग्नुपर्छ, सो म तिनलाई देखाउनेछु।” ) उनको सेवाकालमा उनले निरन्तररूपमा विरोधीहरूको सामना, सतावट र अनेकौँ दु:खकष्टहरू बिभिन्न ठाउँहरूबाट भोग्नुपर्ने आभास उनले पाएका थिए। येशू ख्रीष्टमा नयाँ जीवनको प्रत्येक कदममा पावलले अनेकौँ कष्ट र परीक्षाहरूको सामना गरेका थिए। तर उनको आस्थालाई र आफूले गर्नुपर्ने सुसमाचार सुनाउने प्रतिवद्धतालाई संसारको कुनै पनि सक्तिले हल्लाउन सकेको थिएन (पावलले यो स्वीकार गर्दछन् "७ सर्वश्रेष्ठ शक्ति हाम्रो होइन तर परमेश्वरको हो भनी प्रष्ट पार्न यो धन (आफ्नो जीवन) हामीसित माटोका भाँड़ाहरूमा छ। ८ हामी सबैतिरबाट कष्टित छौं, तर किचिएका छैनौं। अन्योलमा परेका छौं, तर हताश भएका छैनौं। ९ सताइएका छौं, तापनि त्यागिएका छैनौं। प्रहार गरेर ढलेका छौं, तापनि नष्ट पारिएका छैनौं। १० येशूको जीवन हाम्रा शरीरमा प्रकट होस् भनेर हामी उहाँको मृत्यु सधैँ हाम्रा शरीरमा बोकिहिँड्छौं। ११ किनकि हामी जीवित छँदा पनि येशूको खातिर सधैँ मृत्युको मुखैमा परिबस्छौं, यस हेतुले कि येशूको जीवन हाम्रा मरणशील शरीरमा प्रकटित होस्। १२ यसरी मृत्युले हामीमा काम गर्दछ, तर जीवनले तिमीहरूमा।"२ कोरिन्थी ४:७-१२)। 

`एक पटक सबै धर्मगुरूहरूबाट स्यावासी पाएका पावलले जब येशूलाई आफ्नो मुक्तिदाता भनेर स्वीकार गरे तब उनले आफूलाई मृत्यु र जीवनको संघारमा पारेका थिए। उनले धेरै संघर्ष गर्नुपर्यो र आफ्नै यहूदी जातिहरूबाट घोर बिरोधको सामना गर्नुपर्यो। तर उनी कुनै तवरले हताश निराश भएर आफ्नो लक्ष्यलाई उनले त्यागेनन्। बर्तमान परिप्रेक्ष्यमा पनि हाम्रो आस्थालाई सम्हालि राख्न अनेकौँ विरोध, निराशको सामना गर्नुपर्दछ। तर पावलको अनुकरणीय उदाहरणबाट प्रेरणा पाएर हामीले जे जटिल समस्याहरूको सामना गर्नुपरेतापनि आफ्नो लक्ष्यमा कसरी जुटिरहने?`