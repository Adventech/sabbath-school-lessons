---
title:  सात जनाहरूलाई नियुक्ति
date:   22/07/2018
---

`ती बाहिरबाट आएका कतिपय यहूदीहरूले इसाई आस्था अङ्गाल्न पुगेका थिए। बिदेशी यहूदीहरू धेरै इसाई भएपछि त्यहाँ  समस्याहरू पनि खडा हुन पुगेका थिए। अनि येशूका स्थानीय विश्वासी वा चेलाहरूसँग तिनीहरू गनगनाउन थाले। तिनीहरूमा धेरै गुनासाहरू थिए होलान् तर एउटा मुख्य गुनासो के थियो? हेर्नुहोस् प्रेरित ६:१ "ती दिनमा जब चेलाहरूको संख्या बढ्दैगएको थियो, तब हिब्रूहरूका विरुद्धमा ग्रीक-यहूदीहरूले गनगन गरे, किनभने दैनिक खाद्य वितरणमा तिनीहरूका विधवाहरूले चाहिँदो भोजन पाउँदैनथिए।"`

"दैनिक रूपमा गरिब इसाई बिधुवाहरूलाई खाना बाँड्ने क्रममा बाहिरबाट आएका वा ग्रीक अर्थात् पश्चिमी देशका यहूदी बिधुवाहरूलाई खाना बाँड्न इस्राएली यहूदी इसाईहरूले वेवास्ता गरेको देखिएकोले बिश्वासीहरूको बीचमा गुनासोको हावा फैलिएको थियो। विश्वासीहरूको बीचमा हुने कुनै असमान व्यवहार सुसमाचारको सन्देश वा भावनाको बिरुद्धमा थियो। विश्वासीहरूको बीचमा भइरहेको असमान व्यवहारले सुसचारप्रति शङ्का उठाउन दिन शैतानले सफलता पाएको थियो। सबै असन्तुष्टिहरू हटाउन तुरन्तै केही व्यवस्था गर्न आवश्यक भएको थियो, नत्रभने इसाई चर्चमा बिभाजन ल्याएर आफ्नो बाहुल्यता ल्याउन शैतान सफल हुन्थ्यो"-एलेन जी ह्वाइट, द आक्टस् अभ आपोस्टल्स, पृ. ८८बाट रूपान्तरित।

सबैलाई समानरूपमा खानाहरूको बन्दोबस्त गर्न प्रेरितहरूले यहूदी इसाईहरूको सामु एउटा प्रस्ताव राखे। ती यहूदी इसाईहरूले तिनीहरूकै माझबाट सात जना मानिसहरू चुनुन् जसले खाना ख्वाउन र अरू सेवा गर्न सकुन् (प्रेरित ६:४), तर चेलाहरूचाहीँ विश्वासीहरूको घरेलु मामिलामा नअल्झि प्रार्थना गर्न र परमेश्वरको वचन फैलाउने सेवाकार्यमा समय बिताउन सकुन् (प्रेरित ६:४)। यी पदहरूमा प्रयोग गरिएका ग्रीक भाषाका शब्दहरू डायोकोनिया (diakonia) र डायोकोनियो (diadoneo)। ती दुवै शब्दहरू एउटै शब्दरचनामा पर्दछ। फरकचाहीँ के थियो भने टेबुलमा वा भान्सा कोठामा सेवा गर्ने (प्रेरित ६:२) र परमेश्वरको वचनको सेवा गर्ने हो (प्रेरित ६:४)। ती दुवै शब्दहरू एकै ठाउँमा राखेर दैनिक भन्ने शब्द थप्नुपर्छ (प्रेरित ६:१)। त्यसको अर्थ सुरूको चर्चको दैनिक जीवनमा के के हुन्थ्यो भनेर देखाउँदछ: परमेश्वरको वचन सिकाउने र सङ्गति वा सङ्गै मिल्ने खाने। त्यसमा सबै विश्वासीहरू मिलेर खाने, प्रभु भोज र प्रार्थना सम्मेलित भएका थिए (प्रेरित २:४२,४६, ५:४२)। 

येशूबाट आधिकारिक रूपमा उहाँको शिक्षादीक्षा दिन अधिकार पाएका चेलाहरूले आफ्ना समयलाई विश्वासीहरूलाई शिक्षादीक्षा दिन र प्रार्थना गर्न आफूहरूलाई समर्पित गर्न सङ्कल्प गरेको हुनाले सात जनालाई अरू क्रियाकलाप गर्न नियुक्त गर्न पुगेका थिए। कुनै पनि चर्च भवन नभएको परिस्थितिमा वा प्रत्येक विश्वासी आफै चर्च हुन गएको परिप्रेक्ष्यमा र धेरै घरघरमा नै चर्चको सेवाकार्य गर्ने सन्दर्भमा ती सबै कुराहरूलाई ध्यानमा राखेर तिनीहरूलाई बन्दोबस्त गरि तिनीहरूको रेखदेख गर्ने वा सञ्चिता गर्ने जिम्मा ती सात जनालाई सुम्पेका थिए। परमेश्वरको सुसमाचार प्रचार गर्ने बाहेक विश्वासीहरूलाई परिचालन गर्न प्रशासनिक काम र तिनीहरूको व्यक्तिगत हितको ध्यानमा नअल्झिन चेलाहरूको मनशाय थियो। तर ती सबै कामहरू सम्पन्न गर्ने काम केवल डिकन वा चर्चलाई सम्हाल्ने अगुवाहरूकोमात्र नभएर कोही पनि येशूका भक्त हौँ भनेर दावी गर्नेहरूको कर्तव्य थियो। यथार्थमा भन्ने हो भने ती सात जना अगुवाहरू सुरूको चर्च वा विश्वासीहरूका प्रथम् अगुवाहरू थिए।

`नियुक्त गरिएका सात जना चेलाहरूको चरित्र कस्तो थियो, तिनीहरूलाई कसरी चुनिएको थियो र तिनीहरूलाई के काम गर्न खटाइएको थियो? हेर्नुहोस् प्रेरित ६:२-६ "2 तब बाह्रैले चेलाहरूको समूहलाई बोलाएर भने, “परमेश्वरको वचन प्रचार गर्न छोड़ेर खुवाउने-पियाउने सेवा गर्न हामीलाई उचित हुँदैन। 3 यसकारण भाइ हो, तिमीहरू मध्येबाट पवित्र आत्मा र बुद्धिले भरिएका र सबैको आदर पाएका सात जना मानिस छान जसलाई हामी यस काममा नियुक्त गरौं। 4 तर हामीचाहिँ प्रार्थना र वचनको सेवकाइमा सम्पूर्ण समय दिनेछौं।”  5 यो कुरा समूहका सबैलाई मन पर्यो र भेला भएका जम्मैलाई असल लाग्यो, र तिनीहरूले पवित्र आत्मा र विश्वासले भरिपूर्ण भएका स्तिफनस, फिलिप, प्रखरस, निकनोर, तीमोन, पर्मिनास र एन्टिओखियाका यहूदी मत मान्ने निकोलाउसलाई छाने। 6 तिनीहरूले यी मानिसहरूलाई प्रेरितहरूका सामुन्ने ल्याए र प्रेरितहरूले प्रार्थना गरे र यिनीहरूमाथि आफ्ना हात राखे।"`

परमेश्वरका जनहरूको रेखदेख गर्न वा बन्दोबस्त तरिकाले तिनीहरूको सेवा गर्न योग्य भएका अगुवाहरूमा हुनुपर्ने गुणहरूमा तिनीहरू नैतिकवान अर्थात् परमेश्वरको नीतिमा चल्ने र आत्मिकी हुनुपर्दथ्यो। ती गुणहरूले अरू साधारण सदस्यहरूबाट विशेष अलग भएको देखाएको थियो। प्रत्येक येशूभक्त अगुवाहरूमा ती गुणहरू हुन आवश्यक भएको त्यसबेलाका चेलाहरूले ठानेका थिए। समग्रमा तिनीहरूको अनुकरणीय आत्मिक जीवनमा तिनीहरू पवित्र आत्माले भरिएको, विश्चासीहरूको बीचमा तिनीहरूले आदरसम्मान तथा इज्जत पाएका र ज्ञाबुद्धिमा सम्पन्न भएको हुनुपर्ने थियो। सारा विश्वासी समूहले चेलाहरूको प्रस्ताव स्वीकार गरेर तिनीहरू आफूबाट सात जनालाई चुनेका थिए। तिनीहरूको शिरमा चेलाहरूले हात राखेर प्रार्थना गरेर अभिषेक गरेका थिए र तिनीहरूलाई विश्वासीहरूको रेखदेख गर्ने जिम्मा दिइएको थियो। यो बिधिलाई येशूका तत्कालीन विश्वासी समूहहरूले सार्जननिकरूपमै अनुमोदन गरेका थिए र तिनीहरू अगुवा वा डिकनको काम गर्न अधिकार पाएका व्यक्तिहरू हुन भनेर स्वीकारेका थिए।

`चर्चमा अगुवाहरू चुन्ने काममा सहमति र असहमतिको घेरामा परेर अन्योल हुनु सजिलो छ छैन त? मिसन वा चर्चमा अधिकार पाउने होडबाजीबाट अलग भएर हामीहरूको ध्यान परमेश्वरको नाउँ उचाल्नतर्फ कसरी केन्द्रित गराउने जसले गर्दा परमेश्वरले दिनुभएको शक्ति अनुसार चर्चमा सबैसँग शान्तिसँग रहने खुबी प्राप्त गर्न सकौँ?`