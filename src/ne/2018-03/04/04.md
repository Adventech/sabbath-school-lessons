---
title:  स्तिफनसलाई यहूदीहरूको धार्मिक सभासद वा सानहिद्रनको अगाडि खडा गराउँछन्
date:   24/07/2018
---

`स्तिफनसलाई दोष लगाउनेहरूलाई उनले कसरी सामना गर्छन्? हेर्नुहोस् प्रेरित ७:१-५३ " १ तब प्रधान पूजाहारीले सोधे, “के यी कुरा ठीक हुन्?”`

२ तिनले भने, “दाजुभाइ र बुबा हो, सुन्नुहोस्। महिमाका परमेश्वरले हाम्रा पितामह अब्राहामलाई तिनी हारानमा बस्न अघि मेसोपोटामियामा छँदा दर्शन दिनुभएको थियो, ३ र तिनलाई भन्नुभएको थियो, ‘तिमी आफ्नो देश र आफ्ना कुटुम्बबाट निस्केर, जुन देश म तिमीलाई देखाउँछु, त्यहाँ जाऊ।’  

४ “तब तिनी कल्दीहरूको देशबाट निस्केर हारानमा आएर बसे, र तिनका पिताको मृत्यु भएपछि परमेश्वरले तिनलाई त्यहाँबाट यस मुलुकमा सार्नुभयो, जहाँ अहिले तपाईंहरू वास गर्नुहुन्छ। ५ तिनलाई त्यस ठाउँमा जायजात त परै जाओस्, पाइला राख्ने ठाउँसम्म पनि दिनुभएन। तर तिनको सन्तान नभए तापनि त्यो जायजात परमेश्वरले तिनका सन्तानदरसन्तानलाई निजी सम्पत्तिको रूपमा दिने प्रतिज्ञा गर्नुभयो। ६ परमेश्वरले यसरी भन्नुभयो, ‘तिम्रा सन्तान अर्काको मुलुकमा गएर बस्नुपर्नेछ, र उनीहरूले तिनीहरूलाई कमारा तुल्याएर चार सय वर्षसम्म थिचोमिचो गरी राख्नेछन्।’ ७ परमेश्वरले भन्नुभयो ‘तर तिनीहरू जुन जातिका कमारा भएर बस्नेछन् त्यस जातिको इन्साफ म गर्नेछु। त्यसपछि तिनीहरू निस्किआएर यसै ठाउँमा मेरो आराधना गर्नेछन्।’ ८ उहाँले तिनीसँग खतनाको करार बाँध्नुभयो, र अब्राहाम इसहाकका पिता भएर आठौँ दिनमा इसहाकको खतना गरे। इसहाक याकूबका पिता भए, र याकूब बाह्रै कुलका पिता भए।  ९  “कुलपतिहरूले योसेफसँग डाह गरेर तिनलाई मिश्रदेशमा बेचिदिए। तर परमेश्वर तिनीसँग हुनुहुन्थ्यो। ११ परमेश्वरले तिनका सारा कष्टबाट छुटाएर मिश्रदेशका राजा फारोको सामुन्ने तिनलाई कृपा गर्नुभयो र बुद्धि दिनुभयो, र फारोले तिनलाई मिश्रदेश र उनका सारा घरका हाकिम तुल्याए।  ११ “त्यसपछि सारा मिश्रदेश र कनानमा अनिकाल परेर ठूलो कष्ट भयो, र हाम्रा पुर्खाहरूले अन्न पाएनन्। १२ तर याकूबले मिश्रदेशमा अन्न छ भन्ने कुरा सुनेर हाम्रा पुर्खाहरूलाई पहिलो पल्ट त्यहाँ पठाए। १३ दोस्रो पटकको भेटमा योसेफले तिनका दाजुभाइहरूलाई आफ्नो परिचय दिए, र योसेफको परिवार पनि फारोकहाँ जाहेर भयो। १४ योसेफले आफ्ना बुबा याकूबलाई र आफ्ना जम्मै कुटुम्बलाई, जो पचहत्तर प्राणी थिए, उनीकहाँ डाकिपठाए। 15 याकूब मिश्रदेशमा गए, र त्यहीँ उनको देहान्त भयो, र हाम्रा पुर्खाहरूको पनि त्यहाँ नै देहान्त भयो। १६ त्यसपछि तिनीहरूका मृत शरीर शकेममा लगे, र अब्राहामले शकेममा हमोरका छोराहरूबाट दाम तिरेर किनेको चिहानमा राखे। १७ “तर जब परमेश्वरले अब्राहामलाई गर्नुभएको करार पूरा हुने समय नजिक आयो तब मिश्रदेशमा ती मानिसहरू बढ्न लागे, र तिनीहरूको संख्यामा वृद्धि भयो। १८ तब मिश्रदेशमा योसेफलाई नचिन्ने अर्का राजा खड़ा भए। १९ उनले हाम्रा जातिसँग धूर्तताको व्यवहार गरे, र हाम्रा पुर्खाहरूलाई तिनका शिशुहरू बाहिर ल्याएर राख्न कर लाउँथे, र यसरी भर्खर जन्मेका सबै शिशुहरू मर्थे।  

२०  “यसै बेला मोशाको जन्म भयो। तिनी परमेश्वरको दृष्टिमा सुन्दर थिए। तिनी तीन महिनासम्म आफ्ना पिताको घरमा पालिए। २१ तिनी बाहिर फालिएपछि फारोकी छोरीले तिनलाई उठाएर लगिन्, र आफ्नै छोरा तुल्याएर पालिन्। २२ मोशालाई मिश्रीहरूका सारा विद्यामा शिक्षा दिइन्थ्यो, र मोशा आफ्ना वचन र काममा शक्तिशाली भए। २३ “जब तिनी चालीस वर्षका भए, तब आफ्ना इस्राएली दाजुभाइहरूलाई भेट गर्ने इच्छा तिनको हृदयमा उठ्यो। २४ आफ्ना जातभाइमध्ये एक जनामाथि अन्याय भइरहेको देखेर, तिनले त्यसलाई रक्षा गरे, र त्यस अन्याय गर्ने मिश्रीलाई मारी आफ्ना भाइमाथि भएको अत्याचारको बदला लिए। २५ परमेश्वरले मेरो हातबाट तिनीहरूको उद्धार गर्नुहुन्छ भन्ने मेरा भाइबन्धुले बुझ्लान् भन्ने तिनले विचार गरेका थिए। तर तिनीहरूले सो बुझेनन्। २७ भोलिपल्ट तिनीहरू नै आपसमा झगड़ा गरिरहेको बेलामा तिनी आए, र तिनीहरूलाई मिलाउने कोसिस गरेर भने, ‘मानिस हो, तिमीहरू त दाजुभाइ हौ, तब किन एउटाले अर्कालाई अन्याय गर्छौ?’  २७ “तर आफ्नो छिमेकीमाथि अन्याय गर्नेले तिनलाई यसो भनेर घचेटिदियो, ‘हामीमाथि हाकिम र न्यायकर्ता हुन तिमीलाई कसले नियुक्त गर्यो?  २८ हिजो त्यस मिश्रीलाई मारेजस्तो तिमी मलाई पनि मार्न चाहन्छौ?’ २९ यस्तो जवाफ सुनेर मोशा भागेर मिद्यान देशमा गई प्रवासी भए। त्यहाँ तिनका दुई छोराहरू जन्मे। ३० “चालीस वर्ष बितेपछि सीनै पर्वतको उजाड-स्थानमा जलिरहेको पोथ्राको ज्वालामा एउटा स्वर्गदूत तिनीकहाँ देखा परे। ३१ जब मोशाले यो देखे तब तिनी यस दर्शनले छक्क परे, र त्यो हेर्नलाई नजिक जाँदा परमप्रभुको यस्तो वाणी भयो, ३२ ‘म तिम्रा पुर्खाहरूका परमेश्वर हुँ– अब्राहाम, इसहाक र याकूबका परमेश्वर।’ मोशा काम्न लागे, र तिनले त्यतातिर हेर्नेसम्म आँट गरेनन्। ३३ “तब परमप्रभुले तिनलाई भन्नुभयो, ‘तिम्रा खुट्टाका जुत्ता फुकाल, किनकि जुन स्थानमा तिमी खड़ा छौ, त्यो पवित्र स्थान हो। ३४ मिश्रमा भएका मेरा प्रजाको दुर्दशा मैले देखें, र तिनीहरूको बिलौना पनि सुनें। तिनीहरूलाई छुटकारा दिन म ओर्लिआएको छु। अब आऊ, म तिमीलाई मिश्रदेशमा पठाउनेछु।’  

३५ “यही मोशा, जसलाई तिनीहरूले ‘कसले तिमीलाई हाकिम र न्यायकर्ता तुल्यायो’ भनेर इन्कार गरेका थिए, तिनलाई परमेश्वरले पोथ्रामा देखा पर्ने स्वर्गदूतद्वारा हाकिम र उद्धारकर्ता तुल्याएर पठाउनुभयो। ३६ यिनै मानिसले मिश्रदेशमा, लाल समुद्रमा र चालीस वर्षभरि उजाड-स्थानमा उदेकका काम र चिन्हहरू गरिकन तिनीहरूलाई बाहिर ल्याए।  

३७ “ती तिनै मोशा हुन्, जसले इस्राएलीहरूलाई भनेका थिए, ‘परमेश्वरले मलाई खड़ा गर्नुभएजस्तै तिमीहरूका दाजुभाइहरूमध्येबाट तिमीहरूका निम्ति एक जना अगमवक्ता खड़ा गर्नुहुनेछ।’ ३८ यी तिनै मोशा हुन्, जो उजाड-स्थानमा भएको समुदायमा स्वर्गदूतसँग थिए, जुन स्वर्गदूतले सीनै पर्वतमा र हाम्रा पुर्खाहरूसँग बोलेका थिए, र तिनैले हामीलाई दिनका निम्ति जीवित वाणीहरू पाएका थिए।  ३९ “हाम्रा पुर्खाहरूले तिनको आज्ञापालन गर्न इन्कार गरे। तिनीहरूले तिनलाई पन्छाएर मिश्रदेशमै फर्केर जाने मन गरे। ४० तिनीहरूले हारूनलाई यसो भने, ‘हाम्रा अगिअगि लाग्ने कोही देवताहरू हाम्रा निम्ति बनाइदिनुहोस्, किनकि हामीलाई मिश्रदेशबाट निकालेर ल्याउने यी मोशालाई के कसो भयो हामी जान्दैनौं।’ ४१ ती दिनमा तिनीहरूले एउटा बाछाको मूर्ति बनाए, र त्यसमा बलि पनि चढ़ाए, र आफ्ना हातको काममा खुशी मनाए। ४२ तर परमेश्वरले तिनीहरूलाई तिरस्कार गर्नुभयो, र तिनीहरूलाई आकाशका तारामण्डलको उपासना गर्न छोडिदिनुभयो, जस्तो अगमवक्ताहरूका पुस्तकमा लेखिएको छ, ‘इस्राएलका मानिस हो, के तिमीहरूले चालीस वर्षसम्म उजाड-स्थानमा मलाई पशुबलि र भेटीहरू चढ़ायौ? ४३ तिमीहरूले मोलोखको तम्बू र रेफन देवताको तारा, र तिमीहरूले पुज्नलाई बनाएका मूर्तिहरू उठाइलग्यौ। अब म तिमीहरूलाई बेबिलोनदेखि पारी निर्वासित गर्नेछु।’  ४४ “उजाड-स्थानमा हाम्रा पुर्खाहरूका गवाहीको मण्डप थियो। मोशाले देखेका नमूनाबमोजिम परमेश्वरको आदेशअनुसार यो बनिएको थियो। ४५ हाम्रा पुर्खाहरूले पनि उनीहरूको पालोमा अन्यजातिहरूको देश अधिकारमा ल्याउँदा यहोशूको साथमा त्यो तम्बू ल्याए। दाऊदको पालोसम्मै त्यो त्यहीँ रह्यो। ४६ तिनले परमेश्वरको निगाह पाए, र याकूबका परमेश्वरको निम्ति एउटा वासस्थान बनाउने अनुमति मागे। ४७ तर उहाँको निम्ति भवनचाहिँ सोलोमनले बनाए।  ४८ “तर हातले बनाएका भवनहरूमा परमेश्वर वास गर्नुहुन्न, जस्तो अगमवक्ताले भनेका छन्, ४९ ‘मेरो सिंहासन स्वर्ग हो, र पृथ्वी मेरो खुट्टाको पाउदान,  तिमीहरूले मेरो निम्ति कस्तो भवन बनाउने हो? परमप्रभु भन्नुहुन्छ, मेरो विश्रामको ठाउँ कुन हो?  ५० के यी सबै थोक मेरै हातले बनाएका होइनन् र?’  ५१ “हे हठी मानिसहरू हो, कठोर हृदय र बहिरा कान भएका हो, तपाईंहरू सधैँ पवित्र आत्माको विरोध गर्नुहुन्छ। तपाईंहरूका पुर्खाले जस्तो गरे तपाईंहरू पनि त्यस्तै गर्नुहुन्छ। ५२ अगमवक्ताहरूमध्ये कुनचाहिँलाई तपाईंहरूका पुर्खाहरूले सताएनन्? उनीहरूले धार्मिक जनको आगमन अघिबाटै घोषणा गर्नेहरू सबैको हत्या गरे। उहाँलाई तपाईंहरूले विश्वासघात गर्नुभयो, र उहाँको हत्या गर्नुभयो। ती सबैलाई मारे, जसले ती धार्मिक जनको आउने समाचार अगाडिदेखि नै सुनाएका थिए। अब तपाईंहरूचाहिँ उहाँकै विश्वासघातक र ज्यानमारा हुनुभएको छ। ५३ स्वर्गदूतहरूले सुम्पेको व्यवस्था तपाईंहरूले पाउनुभयो, तर त्यसको पालन गर्नुभएन।”  

आक्रोसित भिडले अनेकौँ दोष लगाएर स्तिफनसलाई पक्रे र उनको दोषलाई छिनोफानो गर्न उनी सानहिड्रन वा यहूदी धार्मिक सभासदको सामु उभिनु परेको थियो। मोशाको व्यवस्था र पवित्र मन्दिरमा हुने सेवाकार्य तथा विधिहरू यहूदी धर्म तथा संकृतिको दई मुख्य खम्बा हुन्। ती दुई तत्वहरूमा सम्पूर्ण यहूदी जातको अस्तित्व आधारित थियो। अर्को पनि थप्न सकिन्छ त्यो थियो असल काम गरेर परमेश्वरलाई खुशी पार्ने। कुनै पनि तत्व जसले मोशाका विधिविधान तथा मन्दिरमा हुने विधिहरू अब बेकाम भयो भनेर सिकाउँदछ त्यो तत्वलाई पवित्र यहूदी धर्ममाथि आक्रमण गरिएको भनेर दोष लगाउँथ्यो। यथार्थमा त्यो तत्व यहूदी धर्मको शत्रुमात्र होइन परमेश्वरको नाउँलाई पनि अपमान गरेको ठहर्थ्यो (प्रेरित ६:११)।

धर्मगुरुहरूको आरोपहरूको प्रतिकार गर्न स्तिफनसले लामो भाषण दिएका थिए। यो प्रेरितको पुस्तकमा लेखिएको सबभन्दा लामो भाषण हो। लूकाले उनको पुरै भाषणलाई उल्लेख गर्दा त्यो भाषण कतिको महत्त्वपूर्ण थियो भनेर देखाउँदछ। सुरूमा स्तिफनसले यहूदी जातिको लामो इतिहास दोहोर्याइएको देखिन्छ। तर त्यो पुरानो करार अर्थात् परमेश्वरद्वारा यहूदी जातिहरूसँग बाँधिएको बाचा वा करारको सन्दर्भमा हेरिनुपर्छ। धार्मिक सुधारवादीहरूले इस्राएलीहरूलाई परमेश्वरसँग भएको करारलाई पालन गर्न आह्वान गरेको बृतान्त अगमवक्ताहरूले लेखेका थिए। जब परमेश्वर र उहाँका मानिसहरूको बीचमा भएको करार तोडिन्छ तब कानुनी रूपमा करारको विरुद्धमा गएकोले मुद्दा गर्नुपर्ने ठहर्छ। यसलाई हिब्रू भाषामा रिब (rib) भनेर सम्बोधन गरिन्छ। यस मामिलामा उहाँका जनहरूले करार पालन गर्न असफलभएको हुनाले तिनीहरूको विरुद्धमा परमेश्वर आफैले कानुनी प्रक्रिया अपनाउनु भएको थियो भन्ने भावना स्तिफनसको भाषणले यहूदी अगुवाहरूलाई सचेत गराएका थिए।

मीका ६:१,२मा रिब (rib) भन्ने शब्द तिन पल्ट प्रयोग गरिएको छ। प्रस्थान २०-२३सम्मको विवरणमा परमेश्वर र मानिसको बीचमा सिनाई पहाडमा करार बाँधिएको थियो भनेर उल्लेख गरिएको छ। त्यसको सम्झना गर्दै अगमवक्ता मीकाले परमेश्वरका जनहरूको निम्ति परमेश्वरले गर्नुभएको शक्तिशाली कामलाई सम्झना गराउँछन् (मीका ६:३-५) तर त्यो करार भङ्ग हुँदा वा भङ्ग गर्दा के नतिजा हुन्छ (मीका ६:६-१२) र आखिरमा करार तोड्दा खप्नुपर्ने श्रापहरू पनि मीकाले उल्लेख गर्दछन् (मीका ६:१३-१६)।

हुनसक्छ स्तिफनसको भाषणको पृष्ठभूमी त्यही थियो होला। जब स्तिफनसलाई उनको क्रियाकलापको बारेमा स्पष्टिकरण दिन यहूदी मतको मठाधिसले माग गरे तब स्तिफनसले आफ्नो विरुद्धमा लगाइएको आरोपको न त खण्डन नै गरे न त येशूप्रति भएको आफ्नो आस्थाको पक्षमा बोले। बरू जसरी पुरानो समयमा परमेश्वरले उहाँका जनहरूको बिरुद्ध  रिब (rib) वा कानुनी कदम लिनुहुँदा जनहरूलाई सचेत गराउन जुन आवाजहरू अगमवक्ताहरूले निकालेका थिए त्यही आवाज स्तिफनसले पनि निकालेको देखाइएको थियो। यहूदी इतिहासको लामो विवरणलाई सम्झना गराएर परमेश्वरको सम्बन्धप्रति यहूदी धर्मका अगुवाहरू कतिको अनाज्ञाकारी र बैगुनी भएका थिए भनेर स्तिफनसले तिनीहरूको भन्डाफोर गरेका थिए।

हो, प्रेरित ७:१-५३ अनुसार स्तिफनसले आफ्नो बचाऊको निम्ति बोलेका थिएनन् तर उनले परमेश्वरको भविष्यवाणी बोल्ने वकिलको रूपमा वकालत गरेका थिए। ती धार्मिक अगुवाहरूको बिरुद्धमा परमेश्वरले चाल्नुभएको कानुनी प्रक्रियालाई स्तिफनसले पेस गरेका थिए। यदि तिनीहरूका पूर्खाहरूले अगमवक्ताहरूको हत्या गरेर दोषी ठहरिएका थिए भने तिनीहरू पनि झन दोषी ठहरिनेछन्। प्रेरित ७:११,१९,३८,४४ र ४५मा स्तिफनसले यहूदीहरूको पूर्खाहरूलाई "हामीहरूका पिताहरू वा  पुर्खाहरू" भनेर सम्बोधन गरेका थिए भने प्रेरित ७:५१मा "तपाईँका पिताहरू वा पुर्खाहरू" भनेर सम्बोधन गरेको महत्त्वपूर्ण मान्नुपर्छ। स्तिफनसले आफ्नो चिनारी आफ्ना यहूदी पुर्खाहरूबाट अलगिएर येशूसँग ठोसरूपमा उभिएको देखाएका थिए। त्यसको निम्ति उनले ठूलो मूल्य चुकाउनुपर्ने छ भनेर पनि उनलाई थाहा थियो तैपनि उनले ती यहूदीहरूसँग कुनै सम्झौता गर्न चाहेनन् न त कुनै डर देखाए न त पश्चाताप।

`येशूको निम्ति ठोस रूपमा वा सम्झौता नगरि तपाईँ उभिनु परेकोपछिल्लो पटक कहिले थियो? तर उभिनुभयो वा आनकानी गर्नुभयो? यदि इसाई हुँ भनेर दावी गर्ने क्रममा केही बाधा आयो भने येशूको निम्ति खडा हुने कि सम्झौता गरेर आफ्नो शिर बचाउने? पक्का येशूभक्त हुँ भनेर देखाउन केमा हामी स्पष्ट हुन जरुरी छ?`