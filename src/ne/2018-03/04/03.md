---
title:  स्तिफनसको सेवाकार्य
date:   23/07/2018
---

जब ती सात जना मानिसहरू नियुक्तिमा परेर परमेश्वरका जनहरूको सेवा गर्ने काममा खटिए तब तिनीहरू केवल चर्चको सेवाकार्यमामात्र व्यस्त भएनन् प्रभुको निम्ति प्रभाकारी गवाही पनि हुन पुगेका थिए। तिनीहरूको लगनशीलताले सुसमाचार निरन्तररूपमा फैलियो र धेरै विश्वासीहरू बृद्धि हुने क्रम जारी रह्यो (प्रेरित ६:७)। जब धेरै मानिसहरू इसाई भए तब त्यहाँ तिनीहरूले विरोधको पनि सामना गर्नु परेको थियो। सुरूको चर्चमा सबै थोक रमाइलो थियो भन्ने थिएन किनभने अतिवादी यहूदीहरूको क्रोध तिनीहरूमाथि बज्रन सुरू गरेको थियो। असाधारणरूपमा आत्मिक ज्ञानले भरिपूर्ण भएको स्तिफनसलाई हामी ध्यान दिनेछौँ।

`प्रेरित ६:७-१५मा स्तिफनसको विश्वास तथा येशूप्रतिको आस्था र उनको चरित्रको बारेमा लेखिएको छ। फेरि स्तिफनसले येशूको बारेमा कस्तो जोशले प्रचार गरे जसले गर्दा उनका विरोधी तथा धर्मगुरुहरू उनी प्रति प्रचण्डरूपमा क्रोधित भएका थिए। हेर्नुहोस् "7 परमेश्वरको वचन बढ्दैगयो, र चेलाहरूको संख्या यरूशलेममा अत्यन्तै बढ़्यो। पूजाहारीहरूमध्ये धेरै जनाले यस विश्वासलाई ग्रहण गरे। 8 स्तिफनसले अनुग्रह र शक्तिले पूर्ण भएर मानिसहरूका बीचमा ठूला-ठूला अचम्मका काम र चिन्हहरू गरे। 9 तर कोही-कोहीचाहिँ जो स्वतन्त्र-दलका सभाघरकाहरू (यसको नाम यही थियो), र कुरेनी, अलेक्जेन्ड्रिया, किलिकिया र एशियाका मानिसहरू थिए, तिनीहरूले खड़ा भई स्तिफनससँग वाद-विवाद गर्न लागे। 10 तिनी जुन बुद्धिले र आत्माद्वारा बोल्थे, तिनीहरूले त्यसको सामना गर्न सकेनन्। 11 तब तिनीहरूले गुप्तमा मानिसहरूलाई उक्साएर यसो भन्न लाए, “मोशा र परमेश्वरको विरुद्धमा यसले निन्दनीय कुरा बोलेको हामीले सुन्यौं।”  12 तब तिनीहरूले जनता, धर्म-गुरु र शास्त्रीहरूलाई भड्काए, र तिनीहरूलाई हमला गरे र पक्रेर महासभामा ल्याए। 13 तिनीहरूले यसो भन्ने झूटा साक्षीहरूलाई अगि सारे, “यस मानिसले पवित्रस्थान र व्यवस्थाको विरुद्धमा कुराहरू बोल्न छोड्दैन। 14 किनभने यसले यसो भनेको हामीले सुन्यौं, ‘नासरतका येशूले यस ठाउँलाई नाश गर्नेछ, र मोशाले हामीलाई दिएका रीतिथिति पनि बदली गरिदिनेछ’।”  15 महासभामा बसेका ती सबैले तिनलाई नियालेर हेरे, र तिनको मोहड़ा स्वर्गदूतको मोहड़ाजस्तै देखे।"`

स्तिफनस आप्रवासी यहूदी थिए, अर्थात् उनी ग्रीक र रोमी सभ्यताले भिजेका पाश्चात्य देशबाट आएका यहूदी थिए। उनले ती विदेशबाट आएका यहूदीहरूको सिनिगग वा धार्मिक सभा भवनहरूमा गएर सुसमाचार प्रचार गरेका थिए। त्यस्ता भवनहरू यरुशलेममा धेरै थिए। प्रेरित ६:९मा उल्लेख गरिए अनुसार दुई सिनिगगलाई लिन सकिन्छ।हुनसक्छ, एउटा सिनिगगमा दक्षिणी देशहरूबाट आएका आप्रवासी यहूदीहरूले आराधना गर्दथे। ती मानिसहरू सिरिन र अलेक्जेन्ड्रिया भन्ने देशहरूबाट आएका थिए भने अर्को सिनिगगमा उत्तर देशबाट आएका आप्रवासी यहूदीहरूले आराधना गर्दथे। तिनीहरू सिलिसिया र तत्काल प्रचलित एशिया देशहरूबाट आएका थिए।

स्तिफनसलाई विरोधीहरूले पक्रेर ल्याउँदा येशूको बारेमा उनले प्रचार नै तिनीहरूको बिरोधको विषयको केन्द्रविन्दु थियो। तर जुन आरोप स्तिफनसलाई लगाइयो त्यसले सुसमाचारको बारेमा उनको स्पष्ट धारणा थियो। त्यतिमात्र नभए सुसमाचार केवल यहूदी जातिमा मात्र सिमित नरहेर सम्पूर्ण मानव जातिको निम्ति पनि हो भन्ने उनको जिकिर आफ्नो जातमामात्र गौरब गर्ने यहूदीहरूको निम्ति असह्य भएको थियो। स्तिफनसले मोशा र परमेश्वरको बिरुद्धमा बोलिरहेका थिए भनेर ती आक्रमणकारीले दोष लगाएका थिए। त्यसको अर्थ स्तिफनसले मोशाको विधान र मन्दिरको गरिमालाई धक्का पुग्ने गरेर प्रचार गरेको ती बिरोधीहरूले आरोप लगाएका थिए। स्तिफनसको प्रचारमा केही कुराहरू गलत अर्थ लगाइएको थियो र जानाजानी उनको प्रचारको विषयबस्तुलाई ती बिरोधीहरूले बँग्याएका थिए। त्यतिमात्र नभएर उनको बिरुद्धमा झुटा साक्षीहरू पनि खडा गराएका थिए जुन आरोपहरू न्यायोचिन थिएन। येशूकै मामिलामा पनि झुटा साक्षीहरू खडा गराएका थिए

(मर्कूस १४:५८, यूहन्ना २:१९)। मन्दिरलाई बिटुलो पार्ने ती धर्मगुरु अर्थात् धार्मिक सभासदहरू नै थिए भनेर उनले आभास् दिएका थिए (प्रेरित ७:४८)। त्यसले गर्दा येशूको मृत्युको गहिरो अर्थ स्तिफनसले बुझेका थिए भनेर देखाउँदछ साथै मन्दिर र त्यहाँ हुने विभिन्न विधिले येशूलाई नै औँल्याउँछ भनेर यहूदी धर्मगुरुहरूलाई उनले सम्झाउन खोजेका थिए।

अर्को अर्थमा भन्ने हो भने धेरै इसाई भएका स्थानीय यहूदीहरू मन्दिर र त्यहाँ हुने बिधिहरूसँग टाँसिन छोडेका थिएनन् (प्रेरित ३:१,१५:१,५, २१:१७-२४) र त्यसलाई त्याग्न पनि तयार थिएनन् (गलाती ५:२-४, हिब्रू ५:११-१४)। तर स्तिफनस र ग्रीक तथा रोमी सभ्यताबाट आएका यहूदीहरूले यो बुझेका थिए कि सारा मन्दिरको विधिविधानहरूको औचित्य त्यसबेला समाप्त भयो जब येशू क्रुसमा टाँगिनुभयो।

`जब नयाँ आत्मज्ञानहरू हामीहरूको समक्ष आउँछन् तब हामी पुरानै धारणामा अडिग भएर ती नव ज्ञानहरू वा बाइबल सम्बन्धी नयाँ समझदारीहरूलाई सरासर बिरोध नगर्नबाट हामी कसरी सतर्क हुने?`