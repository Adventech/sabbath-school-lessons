---
title:  सुसमाचार फैलिन्छ
date:   26/07/2018
---

जुन बिद्रोही समूहले स्तिफनसको हत्यामा बिजयी प्राप्त गरेको थियो त्यही समूहले यरुशलेममा येशूका भक्तजनहरूलाई आमरूपमा सताउने अग्नीको ज्वाला फैलाएको थियो भन्नुमा केही शङ्का छैन। त्यस बिद्रोही समूहको नाइके सावल थियो जो चर्च वा विश्वासीहरूलाई ठूलो क्षति पुर्याउन अघि सरेको थियो (प्रेरित ८:३, २६:१०)। तर विश्वासीहरूलाई सताउने शत्रुहरूको रणनीतिलाई परमेश्वरले अवसरको रूपमा प्रयोग गर्नुभयो।

येशूलाई विश्वास गरेको कारण सास्ती खप्न नसकेर कतिपय मानिसहरू यरुशलेम शहरबाट तितरबितर भएर यहूदिया र सामरिया प्रान्तहरूमा भाग्न थालेका थिए। तर तिनीहरू जहाँ जहाँ गए त्यहाँ त्यहाँ तिनीहरूले सुसमाचार पनि प्रचार गर्न थालेका थिए। यसरी यहूदिया र सामरियामा सुसमाचार सुनाउने येशूको आदर त्यसबेला पूरा भएको थियो (प्रेरित १:८)।

`प्रेरित ८:३-२५मा के उल्लेख गरिएको छ जसबाट हामीले पनि पाठहरू सिक्न सक्छौँ? हेर्नुहोस् "3 शाऊलले घर-घरमा पसेर मण्डलीलाई संहार गरिरहेका थिए। तिनले पुरुष र स्त्रीहरूलाई घिस्स्याउँदै लगी झ्यालखानमा हालिदिन्थे। 4 तब ती छरपष्ट भएकाहरूले चारैपट्टि गएर वचन प्रचार गरे। 5 फिलिपचाहिँ सामरियाको एउटा सहरमा गएर तिनीहरूलाई ख्रीष्ट प्रचार गरे। 6 फिलिपले भनेका वचन सुनेर अनि तिनले गरेका चिन्हहरू देखेर, भीड़ले एक मनका भई तिनका कुरामा ध्यान दिए। 7 किनकि धेरै जनाबाट अशुद्ध आत्माहरू ठूलो सोरले चिच्च्याउँदै निस्कन लागे, र धेरै जना पक्षाघातका रोगीहरू र लङ्गड़ाहरू पनि निको पारिए। 8 यसरी त्यस सहरमा ज्यादै आनन्द भयो।  9 सिमोन नाउँ भएको एक जना मानिस त्यहाँ थियो। त्यसले अगाडिदेखि नै त्यस सहरमा जादूगरी गरेर सामरियाका मानिसहरूलाई आश्चर्यचकित पारेको थियो, र आफूलाई मै हुँ भनी ठान्दथियो। 10 त्यस मानिसलाई सानादेखि ठूलासम्म सबैले यसो भनेर मान्थे, “यो मानिस परमेश्वरको त्यो शक्ति हो, जसलाई महाशक्ति भनिन्छ।” 11 तिनीहरूले त्यसलाई मान्थे, किनभने धेरै समयदेखि त्यसले आफ्नो जादूगरीले मानिसहरूलाई आश्चर्यचकित पारिराखेको थियो। 12 तर जब तिनीहरूले परमेश्वरको राज्य र येशू ख्रीष्टको नाउँको सुसमाचार सुनाउने फिलिपका कुरामा विश्वास गरे, तब पुरुष र स्त्रीहरूले बप्तिस्मा लिए। 13 सिमोन आफैले पनि विश्वास गर्यो। त्यसले बप्तिस्मा लियो, र त्यो फिलिपसँग लागिरह्यो, र चिन्हहरू र ठूला-ठूला अचम्मका काम गरेको देखेर त्यसलाई आश्चर्य लाग्यो। 14 सामरियाका मानिसहरूले परमेश्वरको वचन ग्रहण गरे भन्ने सुनेर यरूशलेममा रहेका प्रेरितहरूले पत्रुस र यूहन्नालाई तिनीहरूकहाँ पठाए। 15 उनीहरू त्यहाँ आएर तिनीहरूले पवित्र आत्मा पाऊन् भनेर तिनीहरूका निम्ति प्रार्थना गरे। 16 किनकि त्यतिञ्जेलसम्म तिनीहरूमध्ये कुनैमाथि पनि उहाँ आउनुभएको थिएन। तिनीहरूको बप्तिस्मा प्रभु येशूको नाउँमा मात्र भएको थियो। 17 तब उनीहरूले आफ्ना हात तिनीहरूमाथि राखे, र तिनीहरूले पवित्र आत्मा पाए। 18 अब प्रेरितहरूले हात राख्दा पवित्र आत्मा पाइँदोरहेछ भन्ने देखेर सिमोनले यसो भन्दै तिनीहरूलाई रुपियाँ दिन ल्यायो, 19 “मलाई पनि यो शक्ति दिनुहोस्, र मैले जोसुकैमाथि हात राखिदिएपछि त्यसले पवित्र आत्मा पाओस्।”  20 तर पत्रुसले भने, “तिम्रो रुपियाँ तिमीसँग नष्ट होस्, किनकि परमेश्वरको वरदान रुपियाँले किन्न सकिन्छ भनी तिमीले विचार गर्यौ। 21 यस विषयमा न त तिम्रो केही भाग छ न हिस्सा नै छ, किनकि परमेश्वरको सामुन्ने तिम्रो हृदय ठीक रहेनछ। 22 यसकारण तेरो आफ्नो यस दुष्टताको निम्ति पश्चात्ताप गर् अनि प्रभुमा प्रार्थना चढ़ा, र सायद तिम्रो हृदयको यस्तो विचार क्षमा होला। 23 किनकि म देख्तछु, तिमी तिक्तताले भरिएको छौ अनि अधर्मको बन्धनमा छस्।”  24 तब सिमोनले भन्यो, “तपाईंहरूले नै मेरो निम्ति प्रभुमा प्रार्थना गरिदिनुहोस्, र तपाईंहरूले भन्नुभएको कुनै पनि कुरा ममाथि आई नलागोस्।”  25 अनि तिनीहरूले गवाही दिइसकेपछि र प्रभुको वचन बोलिसकेपछि सामरीहरूका धेरै गाउँहरूमा सुसमाचार प्रचार गर्दै तिनीहरू यरूशलेम फर्के।"`   

सामरीहरू यहूदीहरूबाट अछुत जाति भनेर पन्छिएर बसेका थिए। धार्मिक रीतिले हेर्दा पनि सामरीहरू आधा इस्राएलीहरू थिए भन्न सकिन्छ। तिनीहरू यहूदीहरू जस्तै एक ईश्वरवादी थिए। मोशाका प्रथम पाँच पुस्तकहरूलाई तिनीहरूले मानेका थिए। तिनीहरूले खतनाको वीधि मानेका थिए र मसीहको आगमनको अपेक्षा गरेका थिए। तर सामरीहरूको धर्म भ्रष्ट भएको यहूदीहरूले ठानेका थिए। त्यसको अर्थ ती सामरीहरू यहूदीहरूले पाउने परमेश्वरको दयाबाट बन्चित भएका र परमेश्वरले यहूदीहरूसँग गर्नुभएको करारसँग केही हिस्सा नभएको विश्वास गर्दथे।

अपेक्षा नै नगरिएका सामरीहरूबाट येशूलाई विश्वास गरिएको समाचार यरुशलेममा आउँदा सबै छक्क परेका थिए। त्यसकारण प्रेरितहरूले पत्रुस र यूहन्नालाई त्यहाँ के भइरहेको छ भनेर थाहा पाउन सामरियामा पठाए। पत्रुस र यूहन्ना नआउँञ्जेल परमेश्वरले पवित्र आत्मा नपठाउनु भएकोले (प्रेरित ८:१४-१७) येशूलाई विश्वास गर्ने सामरीहरू पनि विश्वासीहरूको समूदायमा एक हुनसक्छन् भनेर परमेश्वरले प्रेरितहरूलाई सिकाउन चाहनुभएको देखिन्छ (प्रेरित ११:१-१८)।

तर कथा यतिकैमा अन्त हुँदैन। प्रेरित ८:२६-४०मा फिलिप र इथियोपियाको नपुंसक अर्थमन्त्रीको बारेमा वर्णन गरिएको छ जहाँ फिलिपसँग बाइबल अध्ययनको अनुरोध गरे। अनि त्यसपछि त्यस बिदेशीले फिलिपसँग बप्तिस्माको अनुरोध गरे र फिलिपले उनलाई बप्तिस्मा दिए। हेर्नुहोस्, "26 त्यसपछि प्रभुका एउटा दूतले फिलिपलाई भने, “उठेर दक्षिणतिर यरूशलेमबाट गाजातर्फ जाने बाटोमा जाऊ। त्यहाँ मरुभूमिको बाटो छ।” 27 अनि फिलिप उठेर गए, र एक जना इथियोपियाली नपुंसकलाई भेटे, जो इथियोपिया देशकी महारानी कन्दाकीका ठूला पदाधिकारी र समस्त सम्पत्तिका कोषाध्यक्ष थिए। उनी यरूशलेममा आराधना गर्न गएका थिए। 28 उनी फर्किरहेका थिए, र आफ्नो रथमा बसी यशैया अगमवक्ताको पुस्तक पढ़िरहेका थिए। 29 तब पवित्र आत्माले फिलिपलाई भन्नुभयो, “जाऊ र त्यस रथको साथ लाग।”  30 फिलिप तिनीकहाँ दौड़ेर गए, र तिनलाई यशैया अगमवक्ताको पुस्तक पढ़िरहेको सुनेर उनले सोधे, “तपाईंले पढ़िरहनुभएको कुरा बुझ्नुहुन्छ?”  31 तब तिनले भने, “कसैले नबताईकन म कसरी बुझ्न सक्छु र?” अनि तिनले फिलिपलाई रथमा चढ़ी तिनको साथमा बस्ने अनुरोध गरे। 32 अब तिनले पढ़िरहेका धर्मशास्त्रको खण्ड यो थियो, “जसरी भेड़ा काटिनलाई लगिन्छ, वा थुमा ऊन कत्रनेको सामु चूप रहन्छ, त्यसरी नै उसले आफ्नो मुख खोलेन। 33 उसको अपमानित अवस्थामा उसलाई न्याय मिलेन। उसको पुस्ताको बयान कसले गर्ने?  किनभने उसको जीवन पृथ्वीबाट हरण भयो।” 34 तब ती नपुंसकले फिलिपलाई भने, “कृपा गरी मलाई भन्नुहोस्, अगमवक्ताले यो कसको विषयमा भनेका हुन्, उनको आफ्नै विषयमा कि अरू कसैको विषयमा?” 35 तब फिलिपले आफ्नो मुख खोलेर धर्मशास्त्रको यसै खण्डबाट तिनलाई येशूको सुसमाचार सुनाए। 36 अनि उनीहरू बाटोमा जाँदाजाँदै केही पानी भएको एउटा ठाउँनेर आइपुगे। ती नपुंसकले भने, “हेर्नुहोस्, यहाँ पानी रहेछ, मलाई बप्तिस्मा हुनदेखि केले रोक्न सक्छ?” [ 37 फिलिपले भने, “यदि सारा हृदयले नै विश्वास गर्नुहुन्छ भने तपाईंले बप्तिस्मा लिन सक्नुहुन्छ।” तिनले जवाफ दिए “येशू ख्रीष्ट नै परमेश्वरका पुत्र हुनुहुन्छ भनी म विश्वास गर्दछु।”] 38 तिनले रथ रोक्ने आज्ञा दिए, अनि फिलिप र ती नपुंसक दुवै पानीमा ओर्ले, र उनले तिनलाई बप्तिस्मा दिए। 39 तर जब उनीहरू पानीबाट बाहिर उक्लिआए, तब प्रभुका आत्माले फिलिपलाई पक्रेर लैजानुभयो, र ती नपुंसकले उनलाई फेरि देखेनन्, र ती रमाउँदै आफ्नो बाटो लागे। 40 तर फिलिप अश्दोदमा देखा परे, र कैसरिया नपुगुञ्जेल सबै सहरहरूमा सुसमाचार सुनाउँदै गए।  

पहिला सामरीहरूलाई सुसमाचार सुनाइयो, त्यसपछि यरुशलेममा रहेको पवित्र मन्दिरमा पूजाआजा गर्न आएका इथियोपियाका बिदेशी यहूदी  जो आफ्नो घर फर्कँदै थिए त्यसलाई सुसमाचार सुनाइयो। येशूले भविष्यवाणी गर्नुभए अनुसार सुसमाचार सुनाउने प्रक्रिया यरुशलेमको सिमानाबाट बाहिर जान थालेको थियो। इस्राएलमामात्र सिमित नराखी सारा संसारमा सुसमाचार सुनाउने आदेश पुरा हुँदै थियो। तर तत्कालै सुरूका यहूदी विश्वासीहरूले जे कदम चाले त्यो केवल सुरूमात्र थियो। तिनीहरू त्यसबेला चिनिएको सारा संसारमा गएर येशूको मृत्यु, उहाँले हामीहरूको पापको दण्ड भोग्नुभएको र संसारका प्रत्येक मानिसलाई मुक्तिको आशा उपलब्ध भएको महान् सन्देश फैलाएका थिए।

`जब जादुगर सिमोन इसाई भए तर पत्रुसले हात राखेर अरूहरूले पवित्र आत्मा पाए उनले पनि पत्रुसलाई पैसा दिएर त्यो बरदान मागे। तर पत्रुसले उसलाई "तिमी त लोभ तथा तीतो कुराको बिषमै रहेका छौ र तिमी दुष्टताको घेरमा छौ" (प्रेरित ८:२३ रूपान्तरित) भनेका थिए। सिमोनमा भएको समस्याको समाधान के थियो त? पैसाको लोभमा धर्मलाई किन्न खोज्ने वा पैसा लगानी गरेर धर्मात्मा भन्न चाहने वा परमेश्वरको बरदान किन्न खोज्नेलाई हामीले कसरी सम्हाल्ने?`