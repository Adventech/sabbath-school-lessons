---
title:  पाठ
date:   21/07/2018
---

### यस अध्यायका मूल पदहरू
प्रेरित ६, प्रेरित ७:४६, हिब्रू ५:११-१४, मिका ६:१-१६, प्रेरित ७ र प्रेरित ८:४-२५।

> <p>यस अध्यायको मूल सार पद</p>
> "परमेश्वरको वचन निरन्तररूपमा फैलिँदै गयो। यरुशलेममा चेलाका संख्याहरू धेरै बढे। धेरै पुजारी तथा पण्डितहरू पनि येशूको आस्था पालन गर्नेभए" (प्रेरित ६:७ रूपान्तरित)।

त्यसबेला यरुशलेममा रहेका प्रायजसो यहूदीहरू पाश्चात्य मूलुकका थिए। तिनीहरू रोमी तथा ग्रीक सभ्यतामा हुर्केका थिए (प्रेरित २:५,९-११)। तिनीहरू यहूदी भएतापनि तिनीहरू स्थानीय यहूदीहरूभन्दा फरक थिए। प्रेरित ६:१ अनुसार तिनीहरू इस्रायलमै जन्मेका यहूदी वा हिब्रू जस्ता थिएनन्। एउटा मुख्य भिन्नतामा तिनीहरू यहूदिया वा इस्रायलमा बोल्ने चलनचल्तीको हिब्रू वा अरामिक भाषाप्रति तिनीहरू परिचित थिएनन्।

संस्कार, संस्कृति, रहन सहन र धार्मिक मामिलाहरू समेत गरेर बाहिरबाट आएर बसोबास गरेका यहूदी र स्थानीय यहूदीहरूको बीचमा भिन्नता थियो। विदेशमा जन्मिएका कारणले ती बाहिरबाट आएका यहूदीहरूमा यहूदी परम्परामा तिनीहरू त्यति गाभिएका थिएनन्।इस्राएलमा जन्मेर यहूदी धर्मप्रति जरा गाडिएका यहूदीहरू जस्तो बिदेशबाट आएका ती बसाइसराइ गरेका यहूदीहरू थिएनन्। मन्दिरमा गरिने विभिन्न विधिविधान वा पशुबलि प्रथा र मोशाले दिएका कानुनहरूप्रति तिनीहरू धेरै परिचित थिएनन् किनभने ती विधान र कानुनहरू केवल इस्राएल देशमामात्र लागु भएका थिए।

फेरि ती बाहिरबाट आएका यहूदीहरू  ग्रीक र रोमको  पश्चिमी सभ्यतामा भिजेका र अयहूदीहरूसँग मिलेर बसेका हुनाले इसाई आस्थाको स्वभावलाई बुझ्न तिनीहरू राजिभएका थिए। अर्थात् तिनीहरू इस्राएलमै जन्मेका र हुर्केका कट्टर यहूदीहरूभन्दा उदार थिए। यथार्थमा भन्ने हो भने ती बाहिरबाट आएका बिदेशी यहूदीहरूद्वारा नै सारा संसारमा सुसमाचार गवाहीको रूपमा प्रचार गर्न परमेश्वरले प्रयोग गर्नुभएको थियो।