---
title:  आइकोनियममा
date:   15/08/2018
---

एन्टिओखियाका यहूदी अगुवाहरूले पावल र बरानाबासको बिरुद्धमा उक्साउँदा स्थानीय सरकारी अधिकारीहरूले पनि तिनीहरूको समर्थन गरेर तिनीहरूमाथि आक्रमण गर्न भिडलाई उत्तेजित बनाए। त्यसको फलस्वरुप पावल र बारानाबास त्यस सहरबाट भाग्नुपर्यो (प्रेरित  १३:५०)। तर त्यस्तो कठीन परिस्थितिमा पनि चेलाहरू पवित्र आत्माले भरिएर आनन्दित भएका थिए (प्रेरित १३:५२)। अनि सुसमाचार प्रचार गर्ने यात्रीहरू इकोनियम भन्ने सहरतिर लागे।

`आइकोनियममा पावल र बारनाबासको क्रियाकलापले के नतिजा ल्यायो? हेर्नुहोस् प्रेरित १४:१-७ "१ अब आइकोनियनमा तिनीहरू एकसाथ यहूदीहरूको सभाघरमा पसेर यस्तो किसिमले बोले, कि यहूदीहरू र ग्रीकहरूको ठूलो दलले विश्वास गर्यो। २ तर विश्वास नगर्ने यहूदीहरूले चाहिँ अन्यजातिहरूलाई भड्काएर भाइहरूका विरुद्ध उनीहरूको मन तीतो पारिदिए। ३ प्रभुको भरोसामा साहससँग बोल्दै धेरै समयसम्म पावल र बारनाबास त्यहाँ रहे। प्रभुले तिनीहरूका हातबाट चिन्हहरू र अचम्मका कामहरू गराईकन आफ्नो अनुग्रहका वचनको गवाही दिनुभयो। ४ तर सहरका मानिसहरूमा फाटो हुन गयो, र कोही यहूदीहरूतर्फ र कोही प्रेरितहरूतर्फ लागे। ५ अन्यजाति र यहूदीहरू दुवैले उनीहरूका शासकहरूसँग मिलेर तिनीहरूलाई सताउने र ढुङ्गा हान्ने प्रयत्न गरे। ६ तिनीहरूले यो कुरा चाल पाए, र लुकोनियाका सहरहरू लुस्त्रा, डर्बी र छेउछाउका जिल्ला हुँदो भागेर गए, ७ र त्यहाँ तिनीहरूले सुसमाचार प्रचार गरिनैरहे।"`

आइकोनियममा (अङ्ग्रेजीमा आइकोनियम तर नेपालीमा आइकोनियन भनेर सम्बोधन गरिएको छ. तर ठाउँको नाउँ अनुसार आइकोनियम हुनुपर्दछ-अनुवादकको टिप्पणी) पावल र बारनाबासले आफ्नो सुसमाचार प्रचार गर्ने प्राथमिकता यहूदीहरूलाई सुनाउने नीति कायमै राखे। यहूदीहरूले समाचार सुन्न अस्वीकार गरेपछिमात्र तिनीहरू अयहूदीहरूतिर फर्किए। जब पावलले आन्टिओखियामा यहूदीहरू सामु प्रवचन दिए तब सुसमाचार सुन्ने प्राथमिकता ती यहूदीहरूले पाउनुपर्छ भन्ने धारणा  तिनीहरूले व्यक्त गरेका थिए, किनभने यहूदीहरूलाई परमेश्वरले चुन्नु भएको थियो। तिनीहरूको बीचमा भइरहेको कामले र (रोमी ३:२,९:४,५)  तिनीहरूकै राजा दाउदको घरानाबाट मुक्तिदाताको जन्म  हुनेछ भन्ने भविष्यवाणी पूरा भएको कारणले सुसमाचार सुन्ने प्राथमिकता तिनीहरूले पाएका थिए। कतिपय यहूदीहरूले सुसमाचारलाई ग्रहण गर्न अस्वीकार गरेतापनि कतिपयले ग्रहण गर्नेछन् भन्ने आशामा पावल कहिल्यै पनि पछि परेका थिएनन्।

सबै यहूदीहरू वा इस्राएलका सन्तान वा बंशहरू खास गरेर यहूदी होइनन् वा इस्राएली होइनन् भनेर पावलले रोमी ९-११मा ठोकुवा गर्दछन् (बिशेष गरेर रोमी ९:६)। त्यसको अर्थ केवल परमेश्वरको दया वा अनुकम्पालेमात्र केही यहूदीहरूले येशूलाई विश्वास गर्न पुगेका थिए। परमेश्वरले आफ्ना जनहरूलाई त्याग्नुभएको छैन। तर "बर्तमान समयमा केही बाँकी रहेका यहूदीहरूले परमेश्वरको अनुग्रहको उपभोग गर्ने अवसर पाएका छन्" (रोमी ११:५ रूपान्तरित)। यहूदीहरूको बिरोधको बाबजुद पनि पावलले अयहूदी वा अन्य जातिहरूका सुसमाचार सुनाउने काम जारी नै राखे। तर उनलाई यो पनि विश्वास थियो कि कुनै समयमा अरू धेरै यहूदीहरूले येशूलाई विश्वास गर्नेछन्।

"प्रेरितमा वर्णन गरिएको पावलका यहूदीहरूलाई सुसमाचार सुनाउने रणनीतिको बारेमा रोमीको पुस्तकको ९ अध्यायदेखि ११सम्म अझ व्याख्या गरिएको छ। येशूलाई विश्वास नगर्ने यहूदीहरूलाई उहाँको बारेमा कसरी सम्झाउने भन्ने धार्मिक दर्शन वा तर्क प्रत्येक पुस्ताका इसाईहरूले ती अध्यायहरूबाट सिक्नु जरुरी छ।"-देभिद जी. पिटरसन, द आक्टस् अभ आपोस्टल्स (ग्राण्ड रापिड: इएरडमान्स, २००९) पृ. ४०१बाट रूपान्तरित।

आइकोनियममा जुन् परिस्थिति पावलले सामना गरे त्यो आन्टिओखियाको भन्दा खास फरक थिएन। सुरूमा जब पावलले प्रचार गरे दुवै यहूदी र अयहूदीहरूले उच्च सकारात्मकरूपमा प्रतिक्रिया जनाएका थिए। तर विश्वास नगर्ने यहूदी वा स्थानीय यहूदी समाजका अगुवाहरूले सुसमाचारको प्रतिवाद गरेका थिए। तिनीहरूले जनसमुहको दिमागमा प्रचारकहरूको विरुद्धमा बिष छरिदिए। त्यसले गर्दा मानिसहरूमा विभाजन भएको थियो। जब विरोधीहरू पावल र बारानाबासलाई समातेर पिट्ने तरखरमा लागेका थिए तब तिनीहरू त्यस सहरबाट निस्केर जाने निर्णय गरे र अर्कै सहरमा गए।

`यहूदीहरूले सुसमाचार सुन्नेमात्र होइन येशूलाई विश्वास गर्छु भन्नेको जीवनशैली पनि देख्नु आवश्यक छ। यदि तपाईँले कुनै यहूदीलाई चिन्नुभएको छ भने उसको सामु तपाईँ कस्तो गवाही भएर खडा हुनुभएको छ?`