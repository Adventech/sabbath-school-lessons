---
title:  कथा
date:   10/08/2018
---

#### येशूले माझीहरूलाई पक्रनुहुन्छ

_कुरीखाराकिमियोशी, ३९ जापान_

४८ वर्षको मेरो माझी साथी साडायुकीले बप्तिस्मा लिएको देखेर मेरो हृदय अत्यन्त खुशी भएको थियो। जापानको टुशिषमा भन्ने दुर्गम टापुमा उनले बप्तिस्मा लिएका थिए।

१५ वर्षको उमेरदेखि माछा समात्ने काम गरिरहेको मेरो साथीलाई येशूले भर्खर समात्नुभएको थियो। उसँग मेरो पहिलो भेट एउटा विशाल बजारनिर भएको थियो। जब मैले मेरो कार पार्क गर्दैथिएँ, त्यसबेला मकहाँ आएर उसले मसँग चुरोट मागेको थियो। म, मेरी श्रीमती र दुई साना छोरीहरूसँग जापानको सुशिमा टापुमा बस्दथेँ। त्यो टापुमा ३०,००० मानिसहरू थिए। त्यो टापु जापानबाट दक्षिण कोरियातिरको समुद्रमा थियो। हामीहरू ग्लोबल मिसन पायोनियरहरू हौँ। हामी मिसनमा जागिर खाएका नभएतापनि एक वर्ष प्रभुको काममा लाग्न स्वयँसेवक भएका थियौँ। स्वयं प्रभुको बारेमा थाहा नपाएकाहरूकहाँ तिनीहरूकै रहनसहनमा रहेर सुसमाचार सुनाएर सङ्गति स्थापना गर्ने हामीहरूको काम हो। जब सातवर्ष अघि हामी त्यस दुर्गम टापुमा आइपुग्यौँ तब त्यहाँ अरू कोही पनि सेभेन्थ­डे एडभेन्टिस्ट थिएनन्।  

म कारमा बसिरहेको बेलामा साडुयुकी मेरो कारको झ्यालमा ढकढकाउन आयो। त्यसले मेरी छोरीहरूलाई तर्साइदिएको थियो। मैले तुरन्तै जवाफ दिएँ, ×माफ गर्नुहोस्, मसँग चुरोठ छैन।" कसैले यस्तो खालको अनुरोध गर्यो भने म प्रायजसो यसरी नै नम्र भएर जवाफ दिन्थेँ। तर त्यो अपरिचित मानिसको मुख अँध्यारो भयो र निराश देखियो। जब ऊ हामीबाट गयो तब मैले छोरीहरूलाई उसको निम्ति प्रार्थना गर्नुपर्छ भनेँ। प्रार्थना गरेपछि मैले सोचेँ, ×मैले त्यस मानिसलाई एडभेन्टिस्ट पर्चा दिएँ भने के होला?" तर मसँग त्यसबेला कुनै पर्चाहरू थिएन। मसँग जे थियो त्यो अघिल्लो दिन बाँडेर सकिएको थियो। त्यसकारण फेरि केही पर्चा बाँकी होला कि भनेर प्रार्थना गरेँ। जब मैले आँखा खोलेँ तब एउटा पर्चा कारको भुईँमा परिरहेको देखेँ। मेरी छोरीले कुल्चेर त्यस पर्चा अलिकति च्यातिएको थियो। तर त्यहाँ भएको सामग्री पढ्न सकिन्थ्यो। त्यसकारण म मेरा दुई छोरीहरूको हात समातेर त्यस अपरिचित मानिसकहाँ गएँ। जब हामीले त्यस मानिसलाई भेट्यौँ तब बाइबलको एउटा पद याद आयो। एक जना माग्नेलाई पत्रुसले भनेको कुरा सम्झेँ, ×मसँग सुनचाँदी छैन तर मसँग जेछ सो तिमीलाई दिन्छु" (प्रेरित ३:६)। उसलाई भेटेर मैले भनेँ, ×माफ गर्नुहोस् मसँग चुरोठ छैन तर यो चाहीँ छ।" च्यातिएको पर्चा उसले लिन्छ कि लिँदैन सो मलाई थाहा थिएन। तर नहिचिकिच्याइकन त्यो पर्चा उसले लियो र म उभिरहेकै बेलामा उसले पढ्यो। उसले मलाई धेरै धन्यवाद दिएर भन्यो, ×साँच्चैँ भन्ने हो भने नजिकको कुनै चर्च छ कि भनेर त्यहाँ जान चाहेको थिएँ। मेरो जीवनमा सबै आशा हराइसकेको छ र म निराशै निराशले भरिएकोछु। तर त्यस चर्चमा जानुभन्दा पहिले तपाईँ मकहाँ आउनुभयो। त्यसको निम्ति धन्यवाद।"

जब मैले यो कुरा सुनेँ म त तीन छक्क परेँ। परमेश्वरकै अगुवाईमा हामीहरूको भेट भएको जस्तो लाग्यो। हरेक दिन बाइबल अध्ययन गर्न मकहाँ आउन मैले अनुरोध गरेँ। उसले केही खाएको छ कि छैन भनेर पनि सोधेँ। उसलाई हरेक दिन खान पनि दिन सक्थेँ। त्यो मानिसलाई आफू कोहुँ भनेर चिनाएपछि मेरो घरमा बाइबल अध्ययन गर्न आउन उसले मञ्जुर गर्यो। 

साडुयुकी भोलिपल्ट आयो। तीन महिनासम्म हामीले सँगसँगै बाइबल अध्ययन गर्यौँ। साडुयुकी नैराश्यता र मादक पदार्थसँग संघर्ष गरिरहेको मैले थाहा पाएँ। औषधीको मात्रा धेरै खाएर दुईपल्ट उसले आत्महत्या गर्न खोजेको थियो। तर दुवै पल्ट डाक्टरले उसलाई अचम्म तरिकाले बचाएको थियो। येशूको प्रेमको बारेमा थाहा नदिइकन उसलाई कहिल्यै पनि परमेश्वरले मर्न दिनुहुन्न भनेर मैलेँ भनेँ।

सन् २०१५मा साडुयुकीले बप्तिस्मा लियो। म र मेरो परिवार त्यस टापुमा भएको बेला बप्तिस्माद्वारा येशूलाई ग्रहण गर्ने तीन जनामा ऊ दोस्रो व्यक्ति थियो। उसले मादकपदार्थ खान छोड्यो र जाँडरक्सीले सताइरहेको अरूहरूलाई छोडाउने निकाय खोल्ने चाहना ऊ व्यक्त गर्दछ।

शिन्तो र बुद्ध धर्म मान्ने मानिसहरूलाई येशूको बारेमा सुनाउन नसक्दा कहिलेकाहीँ म र मेरी श्रीमती दिक्क हुन्थ्यौँ। तर साडुयुकी र उसको हँसिलो मुहार देख्दा परमेश्वरको बाटो हामीहरूको होइन भनेर हामीलाई याद दिलाउँछ र जो मानिसले परमेश्वरलाई खोजिगरिरहेको हुन्छ, उहाँले हामीकहाँ ल्याउनुहुन्छ भन्ने कुरामा हामी ढुक्क हुनसक्छौँ।

(यो कथा कारिहाराकिमीयोशीले आन्द्रु मेक्चिस्नेलाई बताएको हो। किमीयोशीले जसलाई किभ भनेर सम्बोधन गरिन्छ हवाई जहाज चलाउने लाइसेन्स पाएको छ। परमेश्वरको इच्छा भए हवाईजहाज चलाएर उहाँको गवाही हुन चाहिरहेको छ। उनी हवाई जहाजसँग अहिले पनि खेलिरहेका हुन्छन्। उनको बारेमा bit.ly/childrensmission

हेर्नसकिन्छ।

**जापानको बारेमा जानकारी**:

- ­जापानीहरू मासु कमै खान्छन् तर धेरै सागसब्जी, माछा र भात खान्छन्। दुध जन्य पदार्थ र अलिकतिमात्र चिल्लो खाना मानिसको निम्ति अत्यन्त पौष्टिक छ। त्यसैकारण अरू देशहरूमा भन्दा जापानीहरू धेरै वर्ष बाँच्दछन्।
- ­सुमो वा कुष्ती खेल्ने चलन जापानको राष्ट्रिय खेल हो। त्यो कुष्ती जित्न आफ्नो विरुद्धमा लड्नेलाई खुट्टाबाट बाहेक शरीरको कुनै अर्को भागबाट भुईँमा लडाउनुपर्दछ।
- ­सन् १५४९मा जापानमा जेसुइट मिसनले इसाई धर्मको चिनारी दिएका थिए। अहिले २.३ प्रतिशत इसाईहरू छन्।
- ­जापानमा ९७वटा सेभेन्थ­डे एडभेन्टिस्ट चर्चहरू छन्। त्यहाँ १५:१५१ चर्च सदस्यहरू छन्। त्यहाँको जनसंख्या १२५,३१०,००० छ। त्यसको अर्थ प्रत्येक ८,२७० जापानीहरूमा केवल एक जना एडभेन्टिस्ट भएको देखाउँछ।