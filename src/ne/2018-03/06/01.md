---
title:  पत्रुसको सेवाकार्य
date:   04/08/2018
---

### यस अध्यायका मूल पदहरू
प्रेरित ९:३२-४३, प्रेरित १०:९-१६, एफिसी २:११-१९, प्रेरित ११:१-२६ र प्रेरित १२:१-१३।

> <p>यस अध्यायको मूल सार पद</p>
> "अनि पत्रुसले तिनीहरूलाई बोल्न थाले, "परमेश्वरले कसैलाई पक्षपात गर्नुहुन्न भनेर देखाउनुभएको म साँच्चिक्कै बुझ्दछु। तर प्रत्येक देशमा रहने जो कोही पनि परमेश्वरमा श्रद्धा राख्छ र जे ठीक छ त्यही गर्नेलाई परमेश्वरले ग्रहण गर्नुहुन्छ।" (प्रेरित १०:३४,३५ रूपान्तरित)।

जब पावल टार्ससमा गए, सुरूको चर्चको विवरणमा मुख्य पात्र फेरि पत्रुस भएको लूकाले प्रस्तुत गर्दछन्। पत्रुस घुमफिर गरेर प्रभुको सेवाकार्य गर्ने व्यक्तिको रूपमा चित्रण गरिएको छ। तर उनी केवल यहूदिया र त्यस क्षेत्रका वरिपरि प्रभुको निम्ति काम गर्ने व्यक्ति भनेर देखाइएको छ। प्रेरितको पुस्तकमा दुई छोटो आश्चर्यकामको कथा उल्लेख गरिएको छ। उनले हनियासलाई निको पार्दछन् र तबिथा वा डोरकासलाई जीवित बनाउँछन्। त्यसपछि अध्याय १०मा रोम सरकारको सैनिक हाकिम कर्नेलियसको कथा उल्लेख गरिएको छ।

यहूदीहरूको पृष्टभूमिमा आएका सुरूको चर्चको विश्वासीहरूले एक ठूलो बिबादको सामना गर्नुपरेको थियो। येशूको सुसमाचार केवल यहूदी जातिहरूको निम्ति मात्रै हो भनेर येशूका चेलाहरू र सुरूका विश्वासीहरूले ठानेका थिए। त्यसकारण अरू जाति वा अयहूदीहरूलाई सुसमाचार सुनाउनुहुन्छ वा हुँदैन भन्ने विषयमा तिनीहरूको बीचमा ठूलो बिवाद चलेको थियो। पवित्र आत्मा खनिएतापनि, पेन्टिकोस्टको समयमा जे भयो त्यसको स्मरण भइरहेतापनि र कर्नेलियसको बप्तिस्मा भएतापनि यहूदी जातबाट बाहिर रहेका जातिहरू वा तिनीहरूले म्लेच्छ भनेर कहलाउने जातिहरूलाई सुसमाचारको लागि योग्य छैनन् भन्ने तिनीहरूको दिमागमा घुसेको थियो। तैपनि प्रेरित र अरू बिश्वासीहरूबीच यस विषयमा भारी छलफल हुँदा माथि उल्लेख गरिएका घट्नालाई समीक्षा गर्न पुगेका थिए। येशूको सुसमाचार र उहाँबाट पाइने आशिष केवल यहूदीहरूमा मात्र सिमित नरहेको भनेर अन्तमा तिनीहरूले निष्कर्ष निकाले। फेरि त्यही समयमा आन्टिओकमा अयहूदी वा अन्य जातिहरूको बीचमा सुमाचारको काम द्रुतगतिले चलिरहेको थियो।

पावलको सतावट रोकिएपछि केही समय आराम पाएका चेलाहरूले राजा हेरोदले दिएको सतावटको प्रभाव तिनीहरूमा कस्तो थियो भनेर अरू विवरणसहित त्यो पनि यस अध्यायको अध्ययन विषय हुनेछ।