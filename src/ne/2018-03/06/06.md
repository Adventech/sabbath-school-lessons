---
title:  हेरोदको सतावट
date:   09/08/2018
---

अब हामी फेरि यहूदिया अर्थात् यरुशलेमतिर ध्यान फर्काउनेछौँ। राजा हेरोदले जेवदीको छोरो अर्थात् यूहन्नाको दाजु याकूबलाई (मर्कूस १:१९) मारिसकेपछि पत्रुसलाई मार्न उनी हात बढाउँछन्।

`सुरूको चर्च एकदम रमाइलो र स्वर्ग जस्तो शान्त थियो भनेर कतिपय मानिसहरूले अनुमान गर्दछन्। तर प्रेरित १२:१-४ हेर्नुहोस्, त्यसबेलाको चर्चले कस्तो चुनौतिको सामाना गर्नुपरेको थियो? " १ ती दिनमा हेरोद राजाले मण्डलीका कति जनामाथि कठोर अत्याचार गर्न थाले। २ उनले यूहन्नाका दाजु याकूबलाई तरवारले मारे। ३ यस कामले यहूदीहरू खुशी भएका देखेर पत्रुसलाई पनि पक्रने तरखर गरे। यो घटना अखमिरी रोटीका चाड़को समयमा भएको थियो। ४ हेरोदले पत्रुसलाई गिरफ्तार गरेर झ्यालखानमा हालिदिए, र निस्तारचाड़पछि तिनलाई जनताका सामने ल्याउने विचार गरेर तिनको पहरा गर्नलाई सिपाहीका चार टोलीको जिम्मा लाइदिए।"`  

यो हेरोद अग्रीपा एक थिए जुन् महान् हेरोदका नाति थिए (मत्ती २:११)। उनले यहूदीयामा सन् ४०-४४सम्म राज्य गरेका थिए। उनी धर्मात्मा जस्तो देखाइएका हुनाले यहूदीहरूको बीचमा लोकप्रिय हुन पुगेका थिए। विशेष गरेर फरिसीमतका पण्डितहरूको बीचमा उनी लोकप्रिय भएका थिए। यहूदीहरूलाई खुशी पार्न उनले प्रेरितहरूमाथि हमला गरेका थिए। त्यसले गर्दा त्यो काम र अरू स्रोत अनुसार उनी कस्ता खालका राजा थिए भनेर राम्रै गरि चिनाउँछ। 

याकूबलाई मारेर आफूले सफलता हासिल गरेको देखेपछि अब पत्रुसलाई पनि मार्ने उनले योजना बनाए। पत्रुसलाई पक्रेर चार जना सिपाहीँहरूको टोलीको मातहतमा उनलाई झ्यालखानामा थुनि दिन्छन्। चार जना सिपाहीँहरूको काम पत्रुसलाई पालै पालो पहरा दिने थियो। प्रत्येक पहरामा चार चार जना सिपाहीँहरूले रातभरि पत्रुसलाई हेर्दथे। उनलाई सिक्रीले बाँधेका थिए। एक जना उनको दाहिनेतिर र अर्को देब्रेतिर सिपाहीँहरू थिए। अनि दुई जना सिपाहीँ ढोकामा कुरेर बस्दथे। पहिला पनि पत्रुसलाई मार्न खोज्दा उनी फुत्किएको देखेर (प्रेरित ५:१७-२०) फेरि त्यसो नहोस् भनेर बलियो कदम चालेका थिए।

`पत्रुस झ्यालखानामा सिक्रीले बाँधिएर आफ्नो मृत्युको पर्खाइमा रहेको बेलामा विश्वासी भाइहरू अर्थात् चर्चले के गरिरहेका थिए र त्यसको फलस्वरुप के भयो? हेर्नुहोस्, प्रेरित १२:५-१८ " ५ यसरी पत्रुस झ्यालखानमा राखिए, तर तिनको निम्ति मण्डलीले परमेश्वरलाई बड़ो जोशसँग प्रार्थना गरिरहेको थियो।  ६ हेरोदले तिनलाई बाहिर निकालिल्याउन खोजेकै रात, पत्रुस दुई वटा साङ्लाले बाँधिएर दुई जना सिपाहीहरूका बीचमा सुतिरहेका थिए। सिपाहीहरू पनि ढोका अगिल्तिर उभिएर झ्यालखानको पहरा दिइरहेका थिए। ७ अचानक प्रभुका एउटा स्वर्गदूत त्यहाँ देखा परे, र कोठरीमा ज्योति चम्क्यो। स्वर्गदूतले पत्रुसलाई कोखामा हिर्काए अनि “छिटो उठ” भनेर तिनलाई जगाए। तब साङ्लाहरू तिनका हातबाट फुस्केर खसे। ८ स्वर्गदूतले तिनलाई भने, “लुगा लगाऊ, र जुत्ता लाऊ।” तब तिनले त्यसै गरे। उनले तिनलाई भने, “खास्टो ओढ़ेर मेरो पछिपछि लाग।” ९ अनि तिनी निस्केर उनको पछिपछि लागे। स्वर्गदूतबाट गरिएको कुरो साँच्चीकै हो भन्ने तिनलाई थाहै भएन। तर दर्शन देख्दैछु भनी तिनले ठाने। १० जब पहिलो र दोस्रो पहरा-टोली नाघेर सहरमा पस्ने फलामे ढोकामा तिनीहरू पुगे, तब त्यो ढोका आफै तिनीहरूका लागि उघ्रियो, र तिनीहरू बाहिर निस्केर एउटा गल्लीको बाटो भएर गए, र तुरुन्तै स्वर्गदूत तिनलाई छोड़ेर गए। ११ जब पत्रुसको होश खुल्यो तब तिनले भने, “अब मलाई साँच्ची नै थाहा भयो, कि प्रभुले आफ्ना दूत पठाउनुभएर हेरोद राजाको हातबाट, र यहूदीहरूले जे गर्न चाहन्थे ती सबैबाट मलाई छुटकारा दिनुभयो।”  १२ यो कुरा तिनलाई थाहा भएपछि, तिनी मर्कूस भनिने यूहन्नाकी आमा मरियमको घरमा गए। त्यहाँ धेरै जना जम्मा भएर प्रार्थना गरिरहेका थिए। १३ तिनले ढोका ढकढक्याउँदा रोदा नाउँ भएकी नोकर्नी ढोका खोल्न आई। १४ पत्रुसको सोर चिनेपछि त्यो खुशी भएर ढोकै नखोली भित्र दगुरेर गई “पत्रुस ढोकामा उभिरहेका छन्” भनी खबर दिई।  १५ तर तिनीहरूले त्यसलाई भने, “तँ बौलाही होस्।” तर त्यसले भनेकी कुरा साँच्चै हो भनी त्यसले जिद्दी गरी। तब तिनीहरूले भने, “त्यो उनको स्वर्गदूत होला।”  १६ तर पत्रुसले चाहिँ ढकढक्याइरहे। ढोका खोल्दा तिनलाई देखेर तिनीहरू छक्क परे। १७ तिनले “चूप लाग” भनी हातले इशारा गरे, र प्रभुले तिनलाई कसरी झ्यालखानबाट बाहिर निकाल्नुभयो सो तिनीहरूलाई बताए। यी कुराको समाचार याकूब र अरू भाइहरूलाई दिनू भनेर तिनी बिदा भएर अर्कै ठाउँमा गइहाले। १८ उज्यालो भएपछि पत्रुसलाई के भयो भनी सिपाहीहरूका बीचमा ठूलो हलचल भयो। १९ हेरोदले तिनको खोजी गरेर पनि फेला नपार्दा, सिपाहीहरूको जाँच गरी तिनीहरूलाई ज्यानसजायको हुकुम गरे। हेरोदचाहिँ यहूदियाबाट कैसरिया गएर त्यहीँ नै बसे।`

भोलिपल्ट अग्रिपाले पत्रुसको बिरुद्धमा मुद्दा लगाएर मार्न खोज्दा पत्रुस त भागिसकेको उनले थाहा पाए। पत्रुसलाई अचम्म तरिकाले स्वर्गदूतले छुटाएका थिए।

पत्रुसलाई मार्न नपाएको झोँकले होला उनी कैसरियामा जान्छन् जहाँ उनको मृत्यु हुन्छ। कुनै अचानक रोग वा अल्सर वा विषले गर्दा उनको मृत्यु भएको भनेर कतिपयले अनुमान गरेतापनि उनी परमेश्वरको न्यायमा परेर मृत्यु भएको थियो भनेर लूकाले स्पष्टरूपमा उल्लेख गर्दछन्। हेर्नुहोस्, प्रेरित १२:२०-२४ " २० हेरोद टुरोस र सीदोनका मानिसहरूसँग अत्यन्तै नाराज भएका थिए। तिनीहरू एक दल भएर उनीकहाँ आए, र राजाका भित्री कर्मचारी बलस्तससँग खुशामद गरेर मिलापको लागि बिन्ती गरे। किनकि तिनीहरूको देश अन्नको निम्ति राजाको देशमा निर्भर थियो। २१ तोकिएको दिनमा राजकीय पोशाक पहिरेर हेरोद उनको सिंहासनमा बसे, र तिनीहरूलाई उनले भाषण दिए। २२ मानिसहरू “यो त ईश्वरको बोली हो, मानिसको होइन!” भनेर कराए। २३ तर परमेश्वरलाई महिमा नदिएकोमा त्यत्तिखेरै प्रभुका एउटा स्वर्गदूतले उनलाई प्रहार गरे, र स्याउँ-स्याउँ कीरा परेर उनको देहान्त भयो।"

अनि परमेश्वरको कामले फेरि निरन्तरता पायो। हेर्नुहोस् " २४ तर प्रभुको वचन बढ्दै र फैलिँदैगयो। २५ बारनाबास र शाऊल आफ्ना मिशन पूरा गरेर यरूशलेमबाट फर्के। तिनीहरूसँग मर्कूस भनिने यूहन्ना पनि गए।" प्रेरित १२:२४,२५।

`याकूबलाई मारियो पत्रुस छुटियो र हेरोद राजाले परमेश्वरको न्याय खप्दछन्। कतिपय समयमा परमेश्वरले तुरन्तै न्याय गर्नुभएको हामी देख्छौँ भने अरू समयमा सो हामी देख्दैनौँ। परमेश्वरले गर्नु हुने कामको बारेमा हामीसँग सबै जवाफ छ भन्ने छैन भनेर त्यसले के सिकाउँछ? चाहे हामीले बुझौँ वा नबुझौँ हामी विश्वासबाट जिउनुपर्छ भनेर हामीले कसरी सिक्ने?`