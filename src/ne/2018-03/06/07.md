---
title:  थप जानकारी
date:   10/08/2018
---

"स्वर्गका दूतहरूको सेवाकार्यको बारेमा अझ अर्को जानकारी प्रेरित १० अध्यायमा दिइएको छ। त्यहाँ उनको सक्रियतामा कसरी कर्नेलियस र उनका घरानाले येशूमा विश्वास गरे भनेर उल्लेख गरिएको छ। यो अध्याय (प्रेरित ८-१०) बराम्बार पढियोस् र त्यसतर्फ बिशेष ध्यान दिइयोस्। जब सुसमाचार प्रचार गरेर मानिसहरूलाई परमेश्वरतिर खिँच्ने काममा इसाईहरू सक्रिय हुन्छन् तब अरू कुनै कामहरूभन्दा त्यस काममा स्वर्ग तिनीहरूको नजिक हुन्छ भनेर सबैले देखून्। प्रत्येक मानिस प्राणीप्रति परमेश्वरको चासो छ भनेर पनि त्यसबाट सिकियोस्। यस संसारमा परमेश्वरको काम सम्पन्न गर्न प्रत्येक मानिस परमेश्वरको औजार भएको सबैले ठानून्।"-एलेन जी ह्वाइट, द एसडीए कमेन्टरी, ठेली ६, पृ. १०५९बाट रूपान्तरित।

"जब चर्चले प्रार्थना गर्छ तब परमेश्वरको काम अघि बढ्दछ र उहाँका शत्रुहरू बिलाएर जानेछन्। तर त्यसो भयो भन्दैमा चर्चले यातना र सहीदको सामना गरनुपर्दैन भनेको होइन। सुसमाचारको बिजय पूर्णरूपमा वास्तविक छ र परमेश्वरको वचन बाँधेर बाँधिन्न भनेर लूकाले विश्वास गरेतापनि प्रभुका सेवकहरूले दु:ख पाउनुपर्छ र सिक्रीको बन्धनमा पर्नु पर्ने सम्भावनाको विषयमा कसैले पनि आँखा चिम्लिनुहुन्न।"- हावार्ड मार्शन, द आक्टस् अभ द आपोस्टल्स (ग्रान्ड रापिडस्: इरडमानस्, १९८०), पृ. २०६,२०७बाट रूपान्तरित।

**चिन्तनमनन**

`अ.  	"आफू र आफ्ना घरानाहरूसमेत गरेर भक्तिभाव भएको र परमेश्वरको डर मान्ने: अनि मानिसहरूलाई खुला हृदयले दान दिने र निरन्तररूपमा प्रार्थना गरिरहने" भनेर कर्नेलियसको बारेमा बताइएको छ (प्रेरित १०:२ रूपान्तरित)। कर्नेलियसको घरमा पत्रुस जानुभन्दा धेरै पहिला नै परमेश्वरको आत्माले काम गरिरहनुभएको थियो भनेर त्यसले प्रमाणित गर्दछ।  उनको प्रार्थना गर्ने र भक्तको जीवनले गर्दा उनी सुसमाचारको निम्ति योग्य भएको के त्यसले बताउँछ ? त्यस कथाबाट हामीले कस्तो पाठ सिक्न सक्छौँ?`

`आ. 	यस अध्यायको दोस्रो भागमा सोधिएको प्रश्नको बारेमा फेरि सोच्नुहोस्। जुनसुकै सांस्कृतिक, जाति, सामाजिक र राजनैतिक परिवेशमा इसाईहरू रहनुपरेतापनि वा तनावहरूको सामना गर्नुपरेतापनि तिनीहरूप्रति पूर्वाग्रहले ग्रसित भएर आगोमा घिऊ थप्नुहुन्न भनेर कसरी सिक्ने? अर्थात् इसाईहरू संस्कार, संस्कृति, रंग, राजनैतिक वा जातियभावनाको पृष्ठभूमिभन्दा माथि उठ्न आवश्यक छ भनेर कसरी सिक्ने?`

`इ.  	पावलले जतिसुकै क्षति पुर्याएतापनि त्यसको नतिजा राम्रो भएको थियो। यरुशलेमबाट शरणार्थी भएर आउने यहूदीहरूले एन्टिओखियामा सुसमाचार प्रचार गर्न थालेका थिए। तिनीहरूले यहूदियाका यहूदी र ग्रीक तथा रोमी सभ्यतामा हुर्केका बिदेशी यहूदी अर्थात् हेलनिस्टिक यहूदीहरूलाई सुससमाचार प्रचार गरेका थिए। हामीले कष्ट भोग्नुपरेतापनि त्यसलाई परमेश्वरले आशिषको रूपमा परिणत गर्न सक्नुहुन्छ भनेर हामीले कसरी महसुस गर्ने?`

`ई.  	याकूब येशूको अत्यन्तै नजिकका चेलाहरूमध्येका एक थिए (मर्कूस ५:३७, ९:२:१४:३३)। तैपनि बाह्र जनामा उनी पहिला थिए जो सहीद हुनुपरेको थियो। परमेश्वरलाई विश्वास गरेर भक्तिको जीवन बिताएतापनि दुष्टहरूको हातबाट अन्याय सहनुपर्दो रहेछ भनेर बाइबलमा अरू कुनै कथाहरू छन् जुन तपाईँलाई थाहा छ्? दु:खकष्टको बारेमा सोधिने प्रश्नहरूको जवाफमा परमेश्वरका जनहरूले सहनुपरेको कष्टहरूले कसरी जवाफ दिन्छ?`