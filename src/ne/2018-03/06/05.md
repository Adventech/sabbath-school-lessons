---
title:  एन्टोओखियाको चर्च
date:   08/08/2018
---

यहूदी जात वा राष्ट्रभन्दा बाहिरका मानिस कर्नेलियस पनि आफ्नो आत्म परिवर्तन गरेर येशूलाई विश्वास गर्न पुगे भन्ने समाचारले प्रेरित भएका लूकाले पत्रुसको सेवाकार्यको बारेमा वयान दिन केही बेर रोकेर अरू अयहूदीहरूको बीचमा सुसमाचार प्रचार गरिएको विवरण प्रस्तुत गर्दछन्।

`यरुशलेममा एन्टिओखिया देशबाट आएका केही शरणार्थीहरूलाई के भयो? हेर्नुहोस् प्रेरित ११:१९-२६ "१९ स्तिफनसको सम्बन्धमा सुरु भएको सतावटको कारण जताततै छरपष्ट भएकाहरूले अरूलाई होइन, तर यहूदीहरूलाई मात्र वचन प्रचार गर्दै, फोनिके, साइप्रस र एन्टिओखियासम्म यात्रा गरे। २० तर तिनीहरूमध्ये कोही-कोही साइप्रस र कुरेनीका मानिसहरू थिए। तिनीहरूले एन्टिओखियामा आएर ग्रीकहरूलाई पनि प्रभु येशू प्रचार गरे। २१ प्रभुको बाहुली तिनीहरूसँग भएकोले विश्वास गर्नेहरू धेरै संख्यामा प्रभुतिर फर्के। २२ यो समाचार यरूशलेममा भएको मण्डलीको कानमा पुग्यो, र तिनीहरूले बारनाबासलाई एन्टिओखियामा पठाए। २३ तिनी त्यहाँ आएर परमेश्वरको अनुग्रह देखिकन खुशी भए, र तिनीहरू सबैलाई सम्पूर्ण हृदयले प्रभुप्रति विश्वासी रहिरहन प्रोत्साहन दिए। २४ किनभने तिनी असल, पवित्र आत्मा र विश्वासले भरिपूर्ण भएका मानिस थिए। मानिसहरूको ठूलो समूह प्रभुमा थपियो।  २५ तब शाऊललाई खोज्न बारनाबास टार्ससमा गए। २६ जब तिनले उनलाई भेट्टाए तब उनलाई एन्टिओखियामा ल्याए। तब पूरा एक वर्षसम्मै मण्डलीका मानिसहरूसँग तिनीहरूले भेटघाट गरिरहे, र मानिसहरूको ठूलो समूहलाई शिक्षा दिए। चेलाहरू पहिलो पटक एन्टिओखियामा नै ख्रीष्टियान वा इसाई भनिए।"`

प्रेरित ११को बिवरणले प्रेरित ८ अध्यायमा पावलले गरेको सतावटको याद दिलाउँछ। जब पावलले इसाईहरूलाई यहूदिया र अरू ठाउँहरूमा सास्ति दिइरहेका थिए तब अरू देशबाट आएका कतिपय यहूदी इसाईहरू यरुशलेम छोड्न वाध्य भएका थिए। तर तिनीहरूले इस्राएलको सिमाना नाघेर अरू देशहरूमा सुसमाचार फैलाउँदै थिए।

सिरियामा रहेको ठूलो सहर एन्टिओखियातिर लूकाले विशेष ध्यान दिँदछन्। त्यहाँ यरुशलेमबाट भागेर यहूदी इसाईहरू शरणार्थी भएर गएका थिए। तिनीहरूले आफ्ना यहूदी साथीहरू र अरू देशबाट आएका हेलनिस्टिक वा ग्रीक तथा रोमी सभ्यताको प्रभावमा परेका यहूदीहरूलाई सुसमाचार सुनाउन थालेका थिए। तिनीहरूमध्ये धेरैले येशूलाई ग्रहण गर्न थालेका थिए। अनि ती विदेशबाट आएका हेलनिस्टक यहूदीहरूमार्फत पनि प्रेरित १:८मा येशूले दिनुभएको संसारमा सुसमाचार सुनाउने आदेश कार्यान्वन हुन थालेको थियो। यथार्थमा भन्ने हो भने ती हेलनिस्टक यहूदी इसाईहरू अन्य जाति वा अयहूदीहरूको बीचमा सुसमाचार सुनाउने लक्ष्यको संस्थापकहरू भएका थिए।

एन्टोखिनियामा चर्चले सफलता पाएको थाहा पाएर यरुशलेममा रहेका प्रेरितहरूले त्यहाँको बस्तुस्थितिको मूल्याङ्कन गर्न बर्नावासलाई पठाउने निर्णय गरे। उक्त क्षेत्रमा सुसमाचार सुनाउने ठूलो अवसर पाएकोले त्यस मामिलामा झन अगाडि बढ्न टार्ससमा रहेको पावललाई बर्नावासले बोलाए। सुमाचार सुनाउने काममा पावलले उल्लेखनीय भूमिका खेल्नेछन् भनेर बर्नावासले विश्वास गरेका थिए।

उक्त मामिलामा बर्नावास ठीक ठहरिएका थिए। जब वर्नावास र पावल दुवैले सँगसँगै मिलेर काम गरे तब सुसमाचार प्रचार गर्ने काममा ठूलो सफलता मिलेको थियो। तिनीहरूले अन्य जाति वा अयहूदीहरूको हुलका हुल मानिसहरूलाई सुसमाचार सुनाउने अवसर पाएका थिए। जब जोशले एन्टोखियामा येशूको बारेमा सुनाएर सुमाचार प्रचार गरे त्यही जोशलाई देखेर त्यो देशका मानिसहरूले येशूका अनुयायीहरूलाई "ख्रीष्टियान वा इसाई" भनेर नाउँ दिए (प्रेरित ११:२६)। तिनीहरूलाई ख्रीष्टियान भनेर गरेको सम्बोधन सायद चर्चका बाहिरका मानिसहरूले खिल्ली उडाउनको निम्ति गरेको हुनसक्छ। तर विश्वासी आफू आफूहरूमा "भाइहरू" (प्रेरित १:१६), "चेला तथा अनुयायीहरू" (प्रेरित ६:१) वा "सन्तहरू" (प्रेरित ९:१३) भनेर सम्बोधन गर्न रुचाउँथे। लूकाले प्रेरितको पुस्तक लेख्ने सिलसिलामा येशूका विश्वासीहरूलाई "इसाई" भनेर सम्बोधन गर्ने बानी चलन चल्तिमा आउन थालेको थियो। लूकाले पनि त्यस सम्बोधनलाई सहमति दिएको पाइन्छ। "ख्रीष्टियन" वा "इसाई" भन्नुको अर्थ अरू कुनैको नभएर येशूको भक्त वा अनुयायी हो।

`के तपाईँ आफूलाई इसाई भनेको रुचाउनुहुन्छ? त्यसको गहिरो अर्थ के हुन्छ के तपाईँलाई थाहा छ? के तपाईँको जीवनले तपाईँ सही रूपमा इसाई हुनुहुन्छ भनेर देखाउँछ? त्यसको अर्थ तपाईँ रहेको समाजका मानिसहरूभन्दा तपाईँ कस्तो किसिमको फरक जीवनशैली अपनाउनुहुन्छ जसले गर्दा तपाईँलाई इसाई भनेर सम्बोधन गर्न तपाईँ योग्यको हुनुहुन्छ?`