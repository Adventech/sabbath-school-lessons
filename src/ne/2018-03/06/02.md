---
title:  लिडिया र जोप्पामा
date:   05/08/2018
---

समुद्रको किनारामा रहेको यहूदिया क्षेत्रमा रहेका इसाई झुण्डहरूकहाँ पत्रुस सङ्गति दिन गइरहेका थिए। तिनीहरूलाई शिक्षादीक्षा दिने उद्देश्यले (प्रेरित २:४२) त्यस क्षेत्रमा गएतापनि परमेश्वरले पत्रुसमार्फत एक उल्लेखनीय प्रभावशाली काम गर्नु भएको थियो। येशूले गर्नु भएको काम जस्तै पत्रुसले गर्न पुगेका थिए।

`येशूले लूका ५:१७-२६मा उल्लेख गरिए अनुसार एक पक्षघातीलाई निको पार्नुभएको जस्तै पत्रुसले पनि एनियासलाई कसरी निको पारे? हेर्नुहोस्, प्रेरित ९:३२-३५ "३२ पत्रुस यताउता सबै ठाउँमा यात्रा गर्दै लुड्डामा भएका सन्तहरूकहाँ पनि आइपुगे। ३३ तिनले त्यहाँ एनियास नाउँको कोही एक जना मानिसलाई भेट्टाए, जो आठ वर्षदेखि पक्षाघातको रोगले ओछ्यानमा पड़िरहेको थियो। ३४ पत्रुसले त्यसलाई भने, “ए एनियास, येशू ख्रीष्टले तिमीलाई निको पार्नुहुन्छ। उठ, र तिम्रो ओछ्यान मिलाऊ।” अनि त्यो तुरुन्तै उठिहाल्यो। ३५ लुड्डा र शारोनमा बस्ने जति सबै जनाले त्यसलाई देखेर प्रभुतिर फर्के।"`

पत्रुसले एननियासलाई अचम्म तरिकाले निको पारेको वयान छोटो रूपमा प्रस्तुत गरिएतापनि त्यसले कपर्नुममा येशूले गर्नुभएको कामलाई याद दिलाउँछ। हेर्नुहोस् लूका ५:१७-२६ "१७ एक दिन उहाँ शिक्षा दिइरहनुहुँदा गालील र यहूदियाको हरेक गाउँ र यरूशलेमबाट आएका फरिसीहरू र शास्त्रीहरू नजिकै बसिरहेका थिए। परमप्रभुको निको पार्ने शक्ति उहाँसँग थियो। १८ मानिसहरूले एउटा पक्षाघाती मानिसलाई खाटमा ल्याए, र तिनीहरूले त्यसलाई भित्र ल्याउन र उहाँको अगाडि राखिदिन खोजे। १९ तर भीड़ले गर्दा त्यसलाई भित्र लैजाने केही बाटो नपाएर तिनीहरू छतमाथि चढ़े, र तिनीहरूले झिँगटी हटाएर त्यसलाई खाटैसमेत येशूको सामुन्ने ओरालिदिए। २० अनि उहाँले तिनीहरूको विश्वास देखेर भन्नुभयो, “ए मानिस, तिम्रा पाप क्षमा भयो।”  २१ तब शास्त्रीहरू र फरिसीहरूले प्रश्न गर्न लागे, “ईश्वर-निन्दा गर्ने यो को हो? पाप त परमेश्वरले मात्र क्षमा गर्न सक्नुहुन्छ।” दुवै वयानमा ओछ्यान  उल्लेख गरिएको छ। अझ महत्त्वपूर्ण बयान त पत्रुसले गरेको एननियासको चङ्गाई हो। यसले लुड्डामामात्रै होइन समुद्रको किनारामा रहेको शारोन भन्ने क्षेत्रमा पनि पत्रुसको कामको ठूलो प्रभाव परेको थियो। जब पत्रुसले आश्चर्य काम गरे तब त्यसको वास्तविक प्रभाव यस्तो थियो कि कसैले पनि परमेश्वरको काम होइन भन्न सकेनन्। त्यसको फलस्वरुप धेरै मानिसहरू येशूलाई विश्वास गर्न पुगे।

`प्रेरित ९:३६-४३मा तबिथा भन्ने एक विधवालाई मरेकोबाट उठाइएको बारेमा लेखिएको छ। त्यस कथाको विशेषता के हो? हेर्नुहोस्, "३६ योप्पा नगरमा तबीता, अर्थात् डोरकास (हरिणी) भन्ने एउटी शिष्य थिइन्। तिनी असल काम गर्न र दान दिनमा लागिरहन्थिन्। ३७ ती दिनमा तिनी बिरामी भइन् र तिनको मृत्यु भयो, र मानिसहरूले नुहाइदिएर तिनलाई माथिल्लो तलाको एउटा कोठामा राखे। ३८ लुड्डा योप्पाको नजिक भएको हुनाले, चेलाहरूले पत्रुस त्यहाँ छन् भन्ने सुनेर तिनीकहाँ दुई जना मानिसलाई यस्तो बिन्ती गर्न पठाए, “हामीकहाँ ढिलो नगरी आउनुहोस्।”  ३९ तब पत्रुस उठेर तिनीहरूसँग गए। त्यहाँ पुगेपछि तिनीहरूले तिनलाई माथिल्लो कोठामा लगे। विधवाहरू सबै तिनको नजिक उभिएर रुन लागे, र डोरकास तिनीहरूसँग हुँदा तिनले बनाइराखेका पोशाक र अरू वस्त्रहरू देखाए।  ४० तर पत्रुसले तिनीहरू सबैलाई बाहिर पठाएर घुँड़ा टेके अनि प्रार्थना गरे, र त्यस लाशतिर फर्केर भने, “तबीता, उठ!” अनि तिनले आँखा उघारिन्, र पत्रुसलाई देखी उठेर बसिन्। ४१ उनले तिनलाई आफ्ना हातले समाती जुरुक्कै उठाए, अनि सन्तहरू र विधवाहरूलाई बोलाएर तिनलाई जीवित प्रस्तुत गरे। ४२ अब यो कुरा सारा योप्पाभरि जाहेर भयो, र धेरैले प्रभुमा विश्वास गरे। ४३ अनि तिनी निकै दिनसम्म एक जना सिमोन भन्ने चर्मकारसँग योप्पामा बसे।"`

हिब्रू भाषाको तबिता भन्ने शब्दको अर्थ ग्रीक भाषामा हरिण हो। डोरकास येशूका विश्वासी थिइन्। उनको इसाई चरित्रले गर्दा उनलाई सबैले मनपराउथेँ। उनी रहेको घरगाउँमा उनी सबैको प्यारी थिइन्। पत्रुसले उनी मरेकोबाट उठाउने बयान पनि येशूको जस्तै देखिएको छ। उहाँले यहूदी धर्मसभागृहको नाइके याइरसको छोरीलाई बौरि उठाउनुभएको थियो (लूका ८:४१-५६)। त्यसको प्रत्यक्षदर्शी पत्रुस थिए। मरेको डोरकासलाई नुहाइधुवाइ गरेर लुगा लगाएर कोठामा राखिएको थियो। पत्रुसले येशूकै पारामा (मर्कूस ५:४०) कोठामा गएर सबैलाई बाहिर जान अह्राए। पत्रुसले मुर्दाको सामु घुँडा टेके र प्रार्थना गरे। अनि मरेकी स्त्रीलाई सम्बोधन गरे, "तबिता, तिमी ऊठ" (प्रेरित ९:४० रूपान्तरित)।

प्रेरितहरूले धेरै आश्चर्य कामहरू गरेका थिए। तिनीहरू आफ्नै जोशले ती कामहरू गरेका थिएनन् तर तिनीहरूको हातबाट परमेश्वरले काम गर्नभएको थियो (प्रेरित ५:१२)। प्रेरितहरूले गरेका आश्चर्य कामहरू येशूको कामसँग मिल्दोजुल्दो छ। ती कामहरूले त्यसबेलाकामात्र होइन हामी बर्तमानका चर्चलाई पनि यो सम्झना गराउँछ कि कुनै पनि आश्चर्यमय काम विश्वासीले गर्ने उनमा खुबी भएर होइन तर उनको जीवनलाई परमेश्वरमा समर्पण गर्नेमा भर पर्दछ (यूहन्ना १४:१२)। जब सुसमाचार सुनाउने काममा हामीले पूर्णरूपमा समर्पण गर्दछौँ तब परमेश्वरले हामीबाट ठूला ठूला कामहरू गर्न सक्नुहुन्छ। तबितालाई बौरि उठाएरमात्र होइन अरू धेरै आश्चर्य कामहरू पत्रुसले गर्दा योप्पामा रहेको धेरै मानिसलहरूले येशूलाई विश्वास गर्न पुगेका थिए।

`पत्रुसले गरेको जस्तै आश्चर्य काम देख्न सकेको भए हामीहरूले पनि येशूलाई विश्वास गर्थ्यौँ भनेर कतिपय मानिसहरूले जिकिर गर्छन्। अचम्मका काम देख्दा धेरै मानिसहरूले येशूलाई विश्वास गर्न गर्न त पुग्लान, तर बाइबल यस्ता कथाहरूले भरिएको छ जसमा आश्चर्य कामहरू नाङ्गो आँखाले देख्दा पनि परमेश्वरलाई विश्वास गर्न अस्वीकार गरेका मानिसहरु थिए। त्यसले गर्दा हामीहरूको विश्वास केमा आधारित हुनपर्दछ त?`