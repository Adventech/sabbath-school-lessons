---
title:  विभिन्न भाषा बोल्ने बरदान
date:   09/07/2018
---

प्रेरितहरूले बोल्दा विभिन्न देशका मानिसहरूले आआफ्नै भाषामा बुझ्ने क्षमता पाएका थिए भनेर प्रेरित २:४ले बताउँछ। प्रेरितहरूको बोलीमा बिभिन्न भाषाहरू निस्किएका बरदानले पवित्र आत्माको अलौकिक वा दिव्य शक्ति प्रकट भएको पुष्टि हुन्छ । खाइएको थियो। यो बरदानको प्रकट पवित्र आत्माले दिनुहुने अरू धेरै बरदानहरूमध्ये एक थियो (प्रेरित १०:४५,४६, १९:६)। भविष्यवाणी बोल्ने बरदान (प्रेरित ११:२८), दिव्यदर्शन वा सपनामा परमेश्वरको सन्देश पाउने बरदान (प्रेरित ७:५५), प्रेरणादायी वचन बोल्ने बरदान (प्रेरित २:८,२८:२५), निको पार्ने बरदान (प्रेरित ३:६,१२, ५:१२,१६) र सेवाको निम्ति योग्य बनाउने बरदान (प्रेरित ६:३,५) सबै पवित्र आत्माकै अलौकिक शक्तिले काम गरेको हो भनि पुष्टि हुन्छ ।

पेन्टिकोस्टमा अन्य भाषा बोल्ने बरदानले पवित्र आत्माको उपस्थिति भएर कुनै विशेष वा अत्यन्त महत्त्वपूर्ण प्रमाण भएको देखाइएको थिएन। तर चर्चद्वारा सुसमाचार सुनाउने विश्वव्यापी लक्ष्यको उद्घाटन भएको त्यस अलौकिक घट्नाले देखाएको थियो। प्रेरित १:८मा सारा संसारमा सुसमाचार सुनाउने काम गर्न अन्य भाषा बोल्ने बरदानको आवश्यकता थियो। त्यसको अर्थ, सारा संसारमा भएका बिभिन्न सांस्कृतिक र विभिन्न भाषाका तगारोहरू तोड्नु पर्छ। जसले गर्दा प्रेरितहरूले जे बोलेका थिए सो सुनेर बुझ्ने खुबीको आवश्यकता मानिसहरूमा भएको थियो। 

`प्रेरितहरूले बोल्दा त्यसबेलाका विभिन्न बिदेशी भाषाहरू बोलेका थिए भन्ने प्रमाण प्रेरित २:५-१२ले कसरी बताउँछ? हेर्नुहोस्, "५ स्वर्गमुनि भएको हरेक देशबाट ईश्वरभक्त यहूदीहरू त्यस बेला यरूशलेममा बसेका थिए। ६ तब यो आवाज सुनेर भीड जम्मा भयो। तिनीहरू आश्चर्यचकित भए, किनकि हरेकले आफ्नो-आफ्नो भाषामा तिनीहरू बोलिरहेका सुनियो। ७ तिनीहरू सबै आश्चर्यचकित भए, र अचम्म मानेर भन्न लागे, “के यी बोल्नेहरू सबै गालीलीहरू होइनन् र? ८ त कसरी तिनीहरू हरेकले हाम्रा आफ्ना मातृभाषामा बोलेको हामी सुन्छौं? ९ हामीहरू यहाँ पार्थीहरू, मादीहरू र एलामीहरू, र मेसोपोटामियाका, यहूदियाका, कापाडोकियाका, पोन्टस र एशियाका बासिन्दाहरू छौं। १० अनि फ्रिगिया, पामफिलिया, मिश्र र कुरेनीमा पर्ने लिबियाका कतिपय क्षेत्रहरू र रोमबाट आएका यहूदी र यहूदी मत मान्नेहरू दुवै छौं, ११ क्रेटका बासिन्दाहरू र अरबीहरू पनि छौं, अनि हामी आ-आफ्ना भाषामा परमेश्वरका महान् कार्यहरूको चर्चा तिनीहरूले गरिरहेका सुन्दैछौं।” `

प्रथम शताब्दीमा आठदेखि दशलाखजति यहूदीहरू संसारभरि फैलिएका थिए भन्ने अनुमान छ। त्यसको अर्थ त्यस समय यहूदिया वा इस्रायलभन्दा बाहिर कमसेकम ६० प्रतिशत यहूदीहरू छरिएका थिए भनेर देखाउँदछ। चाडको निम्ति भेला भएका बिदेशबाट आएका यहूदीहरूले त्यसबेलाको इस्रायलमा बस्ने यहूदीहरूले बोल्ने आरमिक वा हिब्रू भाषा बोल्न सकेका थिएनन्।

विभिन्न देशहरूबाट आएका यहूदीहरूले आफूहरू रहेका र बोलेका देशका भाषामा सुसमाचार सुन्ने अवसर पाएर येशूमा विश्वास गर्न पुगेका थिए भन्ने कुरामा कसैको दुईमत छैन। प्रेरितहरूले त्यसबेलाको विदेशीभाषाहरू बोलेका थिए तर उत्तेजित भएर कसैले नबुझ्ने तिनीहरूले बोलेका थिएनन। प्रेरितहरूले बोलेका बोली ग्रीक भाषामा डायलेक्टोस (dialektos) भनेर सम्बोधन गरिएको छ (प्रेरित २:६,८) त्यसको अर्थ राष्ट्र वा क्षेत्रको भाषा हो (प्रेरित २१:४०,२२:२, २६:१४सँग तुलना गर्नुहोस्। यो स्पष्ट छ कि तिनीहरू सबैले बुझ्ने बिभिन्न भाषाहरू बोलिरहेका थिए। केही घन्टा अघि सम्म ती गालिलका साधारण मानिसहरूले नजानेका भाषाहरू अब बोलेका थिए भन्ने कुरोले सबैलाई अत्यन्त आश्चर्यचकित पारेको थियो। तर स्थानीय यहूदीहरूले नबुझेका भाषामा जब प्रेरितहरूले बोलेको देखे तब ती चेलाहरू रक्सीले मातेका थिए भनेर ती यहूदीहरूले आपत्ति जनाएका थिए। आफूहरूले नबुझेको भाषामा ती चेलाहरूले बोल्दा तिनीहरू अर्थ न बर्थको भाषामा बोलेर बरबराएको भनेर ती स्थानीय यहूदीहरूले ती चेलाहरूलाई दोषी ठहर्याइका थिए। प्रेरित २:१३ले उल्लेख गर्दछ, "कतिले तिनीहरूलाई मजाक गर्दै भने, 'ए, तिनीहरू त धेरै रक्सी खाएर मातेका रहेछन्'" (प्रेरित २:१३ रूपान्तरित)।

`ती यहूदीहरूकै आँखाको अगाडि परमेश्वरको शक्तिशाली काम प्रकट भइरहेको थियो, तैपनि ती चेलाहरू रक्सीले मातेका थिए भनेर मानिसहरूले सोचेका थिए। हामी आफै पनि आत्मिक रूपमा अन्धा नहुन कसरी चनाखो हुने?`