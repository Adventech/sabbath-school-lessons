---
title:  थप जानकारी
date:   13/07/2018
---

पेन्टिकोस्टको दिनमा पवित्र आत्मा खनिँदा दुई महत्त्वपूर्ण निर्णायक सत्यहरू प्रकट गरिएको देखाउँछ: स्वर्गमा के भयो र संसारको पापको निम्ति येशूको बलिलाई परमेश्वर पिताले अनुमोदन गर्नुभएको। पवित्र आत्मा खनिनुले यो पनि देखाउँछ कि हामीहरूको निम्ति यस संसारमा उहाँको बलिले येशूले स्वर्गमा के गर्नुहुनेछ सो उद्घाटन भएको थियो।  अचम्मको सत्यलाई प्रकट गर्न जुन चकित पार्ने घट्नाहरू भयो त्यसले  स्वर्ग र पृथ्वी कसरी जोडिएको छ भनेर देखाउँछ तर यथार्थमा त्यो अहिले हामीले बुझ्न नसकिने आत्मज्ञान हो।

"येशू स्वर्गमा उत्रनुभएको घट्नाले उहाँका चेला वा अनुयायीहरूलाई आशिषको प्रतिज्ञा गरिएको सङ्केत गर्दछ। जब उहाँ स्वर्गका ढोकाहरूबाट येशू पस्नुभयो तर स्वर्गदुतहरूको श्रद्धा र आदरका साथ उहाँलाई सिंहासनमा आशिन गरिएको थियो। त्यो समारोह सिद्धिनेबित्तिक्कै चेलाहरूको माझमा पवित्र आत्मा पूर्णरूपमा झर्नुभएको थियो र सारा अनन्तसम्म परमेश्वर पितासँग भएको महिमाले सजिनुभएको येशूले फेरि महिमा पाउनुभएको थियो। पेन्टिकोस्टमा पवित्र आत्मा खनिएर देखाइएको थियो त्यसले मुक्तिदाताले पाउने सम्मानको समारोह पूरा भएको छ भनेर स्वर्गले सूचना दिएको थियो। उहाँले नै प्रतिज्ञा गर्नुभए अनुसार जब उहाँका अनुयायीहरूलाई पवित्र आत्मा पठाइयो तब त्यसले यो देखाएको थियो कि उहाँ पुजारी र राजा भएर सारा स्वर्ग र पृथ्वीमा पाउने सबै अधिकार उहाँले पाउनुभएको छ र उहाँका जनहरूको निम्ति उहाँ अभिषित व्यक्ति हुनुभएको छ।"-एलेन जी ह्वाइट, द आक्टस् अभ आपोस्टल्स, पृ ३८,३९बाट रूपान्तरित।

**चिन्तनमनन**

`अ. पेन्टिकोस्टमा जे भयो सो अहिले पनि चर्चको जीवनमा  के अनुभव गर्न अपेक्षा गर्न सकिन्छ? के दोहोरिन सक्छ र के दोहोरिन सक्दैन?`

`आ. पत्रुसले पेन्टिकोस्टमा दिएको भाषणमा येशूको पुनरुत्थानलाई मुख्य विषयवस्तु बनाएको बारेमा सोच्नुहोस्। त्यसबेलाका यहूदीहरूले मसीह मृत्युबाट पुनरुत्थान हुन्छ भनेर कहिल्यै पनि सोचेका थिएनन्। तर येशूको पुनरुत्थान ती यहूदीहरूको निम्ति किन अचम्मित पार्ने कुरो हुन पुग्यो, सो सोच्नुहोस? त्यसबेलाका यहूदीहरूको आत्मिक अपेक्षा भनेको आफूले विश्वास गरेका मसीहको मृत्यु थिएन। मानिसहरूले जे सिकाएतापनि वा जुन धारणा राखेतापनि हामी पनि बाइबलले जे सिकाउँछ त्यसमा हामीहरूको विश्वास आधारित हुनुपर्छ भनेर ती यहूदीहरूको अनुभवले हामीलाई कसरी सिकाउँछ?`

`इ.  प्रेरित २:३८ले बप्तिस्माको आवश्यकतामा जोड गर्दछ। त्यसको अर्थ के बप्तिस्मा लिनुभन्दा पहिले येशूलाई विश्वास गरेर मरेकाहरूले मुक्ति पाइँदैन भन्न खोजेको हो? तपाईँ के भन्नुहुन्छ?`