---
title:  अगौटे वा पहिलो फल 
date:   12/07/2018
---

पत्रुसको सम्बोधनले मानिसहरूको हृदय छेडेको थियो। तिनीहरूमा कोहि ती मानिसहरू पनि हुनसक्थे जसले केही हप्ता अगाडि येशूलाई क्रुसमा टाँग्न माग गरेका थिए (लूका २३:१३-२५)। अब पत्रुसको मार्मिक भाषणपछि नासरथको येशू नै परमेश्वरले खटाउनुभएको मसीह हुनुहुन्छ भनेर स्वीकार गर्न पुगेपछि तिनीहरू हृदयदेखि दु:ख मानेर चिच्याउँछन्: "अब हामी के गर्ने?" (प्रेरित २:३७)।

`पापको क्षमाको निम्ति दुई आधारभूत आवश्यकताहरू के हुन्? हेर्नुहोस् प्रेरित २:३८ "३८ पत्रुसले तिनीहरूलाई भने, “पश्चात्ताप गर, र तिमीहरूका पाप-क्षमाको निम्ति येशू ख्रीष्टको नाउँमा तिमीहरू प्रत्येकले बप्तिस्मा लेऊ, र तिमीहरूले पवित्र आत्माको वरदान पाउनेछौ। ३९ किनकि प्रतिज्ञा तिमीहरूका निम्ति, तिमीहरूका सन्तानको निम्ति र टाढ़ा-टाढ़ामा रहेका सबैका निम्ति हो, प्रत्येक जसलाई प्रभु हाम्रा परमेश्वरले बोलाउनुहुन्छ।”  `

पश्चाताप गर्नु भनेको केवल बाहिरिरूपमा दु:ख मान्नु वा दिक्कमान्नुमात्र नभएर आफ्नो जीवनलाई आमूल परिवर्तन गर्ने निर्णय गर्नु हो। अनि पापप्रति वाक्क भएर त्यसबाट तर्किनु हो (प्रेरित ३:१९, २६:२०)। विश्वास वा येशूमा आस्था राखेर पश्चाताप गर्नु परमेश्वरको बरदान हो। अरू बरदानहरू जस्तै यस बरदानलाई पनि मानिसहरूले अस्वीकार वा वेवास्ता गर्न सक्छन् (प्रेरित ५:३१-३३, २६:१९-२१, रोमी २:४)।

बप्तिस्मा दिने यूहन्नाको समयदेखि पश्चाताप बप्तिस्मासँग जोडिएको थियो (मर्कूस १:४)। त्यसको अर्थ बप्तिस्माले पश्चाताप गरेको बुझाउँदछ। यस विधिले पाप धोएको सङ्केत गर्दछ र पवित्र आत्माको छापले नैतिक रूपमा आमूल परिवर्तन भएर सुध्रिएको देखाउँदछ (प्रेरित २:३८,२२:१६, तितस ३:५-८सँग तुलना गर्नुहोस्)।

`जो मानिसले मनदेखि पश्चाताप गरेर बप्तिस्मा लिँदछ त्यसलाई के विशेष प्रतिज्ञा दिइएको छ? हेर्नुहोस् प्रेरित २:३८,३९ "३८ पत्रुसले तिनीहरूलाई भने, “पश्चात्ताप गर, र तिमीहरूका पाप-क्षमाको निम्ति येशू ख्रीष्टको नाउँमा तिमीहरू प्रत्येकले बप्तिस्मा लेऊ, र तिमीहरूले पवित्र आत्माको वरदान पाउनेछौ। ३९ किनकि प्रतिज्ञा तिमीहरूका निम्ति, तिमीहरूका सन्तानको निम्ति र टाढ़ा-टाढ़ामा रहेका सबैका निम्ति हो, प्रत्येक जसलाई प्रभु हाम्रा परमेश्वरले बोलाउनुहुन्छ।”  `

पेन्टिकोस्टमा सहभागी भएका मानिसहरूलाई केवल पापको क्षमामात्र प्रतिज्ञा गरिएको थिएन तर व्यक्तिगत आत्मिक बिकासको निम्ति पवित्र आत्माको पूर्णता, चर्चमा सेवाकार्य गर्न सहयोग र सुसमाचार सुनाउने लक्ष्यको निम्ति खुबी। सायद सबै आशिषहरूमा त्यो आशिष सबभन्दा ठूलो हुन सक्छ, किनभने चर्च वा विश्वासीहरूको समूहको अस्तित्वको मूल कारण नै संसारका मानिसहरूलाई सुसमाचार सुनाउनु हो (१ पत्रुस २:९)। त्यसकारण त्यस बेलादेखि तिनीहरूले मुक्तिको निम्ति विश्वस्त हुन र पवित्र आत्माको शक्ति पाउने तिनीहरूलाई अवसर पाएको थियो। त्यसले गर्दा जुन लक्ष्य लिएर चर्च स्थापना गरिएको थियो त्यो लक्ष्य पूरा हुनसकोस्।

`सुसमाचार सुनाउने चाहना गर्ने जो कोही व्यक्तिले आफ्ना पाप धोइएको महसुस किन गर्नुपर्छ? यदि तपाईँ आफैमा मुक्तिको आशा छैन भने अरूलाई तपाईँले कुन् नैतिक आधारमा सुमाचार प्रचार गर्न सक्नुहुन्छ?`