---
title:  पेन्टिकोस्ट
date:   07/07/2018
---

### यस अध्यायका मूल पदहरू
प्रेरित २:१-४, यूहन्ना १४:१६, प्रेरित २:५-१३, योएल २:२८-३२, प्रेरित २:२२-३९ र भजन ११०:१-३।

> <p>यस अध्यायको मूल सार पद</p>
> "यही येशूलाई परमेश्वरले मृत्युबाट बौरि उठाउनुभएको थियो। त्यसको प्रतक्ष्यदर्शी हामीहरू सबै छौँ। उहाँलाई उचालेर परमेश्वरले आफ्नो दाहिने हातमा ससम्मान आसिन गराउनुभयो। परमेश्वरबाट उहाँले पवित्र आत्माको प्रतिज्ञा पाउनुभएको थियो। त्यही पवित्र आत्मा खन्याइनुभएको तपाईँहरूले देख्न र सुन्न सक्नुभएको छ।" (प्रेरित २:३२,३३ रूपान्तरित)।

पेन्टिकोस्ट भन्ने शब्द ग्रीक भाषा पेन्टकोस्टे (pentēkostē)बाट आएको हो।  यो यहूदीहरूको हप्तौँसम्म चल्ने पर्बको नाउँ हो (प्रस्थान ३४:२२)। यसलाई अगौटे फलको पर्ब पनि भनिन्छ (गन्ती २८:२६)। पेन्टिकोस्ट भन्ने शब्दको अर्थ पचासौँ हो। यो पर्ब जौको बाला चढाइएको पचासौँ दिनदेखि निस्तार चाडको पहिलो दिन सम्म भोजभतेर गरेर मनाइन्छ। जब इस्राएलीहरूले फसल वा बाली भित्राएको समयमा अगौटे फल परमेश्वरकहाँ त्यस दिनमा ल्याउँछन् तब तिनीहरू आनन्द मनाउँदै उहाँलाई धन्यवाद दिएर खुशियाली मनाउथे (प्रस्थान् ३४:२२)।

इसाई चर्चमा यो पर्बलाई आत्मिक बाली भित्राइएको प्रतीकको रूपमा लिइनु उपयुक्त देखिन्छ। यस बेला पहिला कहिल्यै नभएको पवित्र आत्माको महाशक्ति प्रसस्तमात्रामा चेलाहरूलाई खन्याइएको थियो। त्यसको फलस्वरुप एकै दिनमा तिन हजार मानिसहरूले बप्तिस्मा लिएका थिए (प्रेरित २:४१)।  येशू स्वर्गमा जानुभइ उहाँलाई उच्च पदमा आसन ग्रहण गर्नुहुँदा अचानक अलौकिक ढङ्गले पवित्र आत्मा चेलाहरूमाथि खन्याइएको थियो। त्यसको फलस्वरुप ती नगन्य, साधारण र नपत्याउने गालिलीहरू येशूप्रति दृढ विश्वास र साहसले भरिपूर्ण भइ उत्साहित मानिसहरू भएर तिनीहरूको जुनी नै परिवर्तन भएको थियो। तिनीहरूको जीवनको सबै क्षेत्रहरूमा आमूल परिवर्तन आएको थियो।

पेन्टिकोस्टको समयलाई प्रायजसो चर्चको जन्मदिन भनेर सम्बोधन गरिन्छ। यसै दिनमा येशूका अनुयायीहरू वा भक्तहरूले चाहे यहूदी वा अयहूदी हुन् यस पृथ्वीमा परमेश्वरको नयाँ समुदाय वा समाज हुने वैधानिकता पाएका थिए। अर्थात् त्यस दिनमा येशूका भक्तहरू संसारका अरू कुनै आस्थाहरूमा छुट्टै पहिचान लिएर खडा हुनपुगेका थिए।