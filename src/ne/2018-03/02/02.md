---
title:  पवित्र आत्माको आगमन 
date:   08/07/2018
---

येशूको आज्ञा अनुसार यरुशलेममा विश्वासीहरू जम्मा भए। तिनीहरू पवित्र आत्मा आउनुहुनेछ भन्ने प्रतिज्ञाको प्रतिक्षामा थिए। भित्री हृदयदेखि पश्चाताप गरि, प्रार्थना र प्रशंसा गर्दै सबै जना एकमत भएर भेला भइरहेका थिए। जब समय आयो तब सबै जना मिलेर एकै ठाउँमा जम्मा भएका थिइ भनेर प्रेरित २:१ले बताउँछ। तिनीहरू सायद ती तिनै १२० जना प्रेरित र महिला बिश्वासीहरू जम्मा भएका थिए जुन प्रेरित १ले बताउँछ। तर जब समय आयो तब तिनीहरू ठूलो सार्बजनिक स्थानमा भेला भएका हुनसक्छन् (प्रेरित २:६­१३)।

`त्यहाँ के अलौकिक तत्वहरू पनि समावेश भएका थिए? हेर्नुहोस्: ×1 जब पेन्तिकोसको दिन आयो, तिनीहरू सबै एकै ठाउँमा भेला भएका थिए। 2 अनि स्वर्गबाट अचानक ठूलो बतासको झोक्काजस्तै एउटा आवाज आयो, र तिनीहरू बसेको पूरा घरै भरिदियो। 3 आगोका जिब्राहरूजस्ता तिनीहरूकहाँ देखा परे, र भाग-भाग भएर तिनीहरू हरेकमाथि बसे।"`

ती विश्वासीहरूको बीचमा जुन घट्ना भयो त्यो अचानक र तिब्र गतिमा भएको थियो। पहिला त स्वर्गबाट त्यहाँ प्रचण्ड हुरी बतास चलेको जस्तो आवाज आएको थियो। अनि आगोका ज्वालाहरू जिब्रो जस्तो देखापरेका थिए र त्यहाँ भेला भएका सबै विश्वासीहरूमाथि खनिएका थिए।

बाइबलमा हुरीबतास र आगोलाई थियोफानी (theophany) भनेर प्रायजसो सम्बोधन गरिएको पाइन्छ। परमेश्वरको अलौकिक प्रकटलाई थियोफानी भनेर सम्बोधन गरिएको पाइन्छ (उदाहरणमा प्रस्थान ३:२, १९:१८, व्यवस्था ४:१५)। त्यसको साथै हुरी र आगोलाई बाइबलमा परमेश्वरको आत्मालाई पनि सम्बोधन गर्न प्रयोग गरिएको पाइन्छ (यूहन्ना ३:८, मत्ती ३:११)। पेन्टिकोस्टमा भएको घट्नाको मामिलामा त्यस अलौकिक प्रकटलाई जुनसुकै अर्थ लगाइएतापनि मानव मुक्तिको इतिहासमा त्यसले विशेष भूमिका खेलेको ठान्नुपर्दछ। प्रतिज्ञा गरिएको पवित्र आत्मा खनिएर मुक्तिको सुसमाचार कुनै विशेष जाति वा राष्ट्रमा सिमित नभएर सारा संसारका सबै भाषा, लिङ्ग र जातिको निम्ति हो भनेर विशेष सन्देशको परिचय दिएको थियो।

त्यसको अर्थ पवित्र आत्मा केवल त्यस बेलामात्र प्रकट भएको भन्ने चाहिँ होइन। पवित्र आत्मा सृष्टिको सुरूदेखिनै सक्रिय हुनु भएको थियो। पुरानो करारमा परमेश्वरका जनहरूलाई विभिन्न तरिकाले पवित्र आत्मा प्रकट हुनु भएको थियो । तर यसरी पर्याप्त वा पूर्ण तरिकाले पहिला कहिल्यै पनि भएको थिएन। ×बाइबलका आत्मिक पुर्खाहरूको युगमा पवित्र आत्मा प्रायजसो कुनै न कुनै  ठोस रूपमा प्रकट हुनु भएको थियो । तर यसरी पूर्ण र पर्याप्तरूपमा पहिला कहिल्यै पनि भएको थिएन। अब मुक्तिदाताको आदेशलाई पालन गर्न पुगेका चेलाहरूले त्यस पवित्र आत्माको बरदानमा आफूहरूलाई सुम्पे, अनि स्वर्गमा ख्रीष्टले तिनीहरूको निम्ति थप पहल गर्नुभएको थियो। आफ्ना जनहरूलाई उहाँमाथि विश्वास गरेको कारणले पवित्र आत्माको बरदान खन्याउने दावी उहाँले गर्न पुग्नुभएको थियो।"­एलेन जी ह्वाइट, द आक्टस् अभ आपोस्टल्स, पृ. ३७बाट रूपान्तरित।

मसीहको आगमनसाथै पवित्र आत्मा आउनु हुनेछ भनेर बप्तिस्मा दिने यूहन्नाले भविष्यवाणी गरेका थिए (लूका ३:१६सँग प्रेरित ११:१६ तुलना गर्नुहोस्)। पवित्र आत्माको मामिलामा प्रभु येशू आफैले धेरैपल्ट सम्बोधन गर्नुभएको थियो (लूका २५:४९, प्रेरित १:८ आदि)। आफ्ना विश्वासी वा भक्तहरूमा पवित्र आत्मा खनिनको निम्ति परमेश्वरको सामु येशूले गर्नुभएको त्यो पहिलो पहल थियो (यूहन्ना १४:१६,२६, १५:२६)। पेन्टिकोस्टको समयमा येशूले गर्नुभएको पहलको बाचा पूरा भएको थियो।

हुन त, पेन्टिकोस्टमा पवित्र आत्मा खनिनुभएको विशेष घट्नाले येशूले क्रुसमा बिजय पाउनुभएको र उहाँलाई स्वर्गमा स-सम्मान आशिन गरिएको प्रमाण दिन्छ तर विश्वासीहरूको जीवनमा निरन्तररूपमा पवित्र आत्माले भरिपूर्ण भएको अनुभव गरिरहनु अति आवश्यक छ (प्रेरित ४:८,३१, ११:२४,१३:९,५२ र एफिसी ५:१८ आदि)।

`तपाईँको जीवनमा पवित्र आत्माले काम गरिरहनुभएको छ भन्ने के प्रमाण छ?`