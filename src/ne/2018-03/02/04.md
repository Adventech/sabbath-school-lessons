---
title:  पत्रुसले सम्बोधन गर्दछन्  
date:   10/07/2018
---

पत्रुसले चेलाहरूको जीवनमा तत्काल के भएको थियो भनेर व्याख्या गर्न तिनीहरू रक्सीले मातेका थिए भन्ने आरोपलाई असहमति जनाउने अवसरलाई प्रयोग गरेका थिए। पत्रुसले गरेको सम्बोधनमा प्रथमत: उनले धर्मशास्त्रलाई औँल्याएका थिए (प्रेरित २:१६-२१)। तिनीहरूमा खनिएको पवित्र आत्मा भविष्यवाणी मुताविक भएको थियो भनेर यहूदी भिँडलाई पत्रुसले सम्झाएका थिए। (प्रेरित २:१३-२१ "१३ तर अरूहरूले हाँसो गरेर भने, “तिनीहरू नयाँ मद्यले मातेका छन्।”  १४ तर पत्रुसले एघार जनासँग खड़ा भएर उच्च स्वरमा तिनीहरूलाई भने, “यहूदियाका मानिस हो, र यरूशलेमका जम्मै बासिन्दाहरू, तपाईंहरूलाई यो कुरा थाहा होस्, र मेरा कुरा सुन्नुहोस्। १५ किनभने तपाईंहरूले ठान्नुभएझैँ यिनीहरू मातेका छैनन्, किनकि अहिले बिहानको नौ मात्र बजेको छ। १६ तर योएल अगमवक्ताद्वारा भनिएको कुरा यही हो, १७ ‘आखिरी दिनहरूमा यस्तो हुनेछ भनी परमेश्वर भन्नुहुन्छ, म सबै मानिसहरूमाथि मेरा आत्मा खन्याइदिनेछु, र तिमीहरूका छोराहरू, र तिमीहरूका छोरीहरूले अगमवाणी बोल्नेछन्, र तिमीहरूका युवकहरूले दर्शन देख्नेछन्, र तिमीहरूका बूढ़ापाकाहरू स्वप्नदर्शी हुनेछन्। १८ हो, म आफ्ना दास-दासीहरूमाथि ती दिनमा मेरा आत्मा खन्याइदिनेछु, र तिनीहरूले अगमवाणी बोल्नेछन्। १९ माथि आकाशमा म अचम्मका काम र तल पृथ्वीमा चिन्हहरू देखाउनेछु, अर्थात् रगत, आगो, र धूवाँको मुस्लो।२० परमप्रभुको महान् र गौरवमय दिन आउन अगाडि सूर्य अन्धकारमा र चन्द्र रक्तमा परिवर्तन हुनेछन्। २१ अनि जसले परमप्रभुको नाउँ लिनेछ, 

त्यसले उद्धार पाउनेछ।’  

`योएल २:२८सँग प्रेरित २:१७ तुलना गर्दा योयलको भविष्यवाणी पूरा भएको थियो भनेर पत्रुसले कसरी बुझेका थिए? हेर्नुहोस् योएल २:२८ र प्रेरित २:१७  "२८ “त्यसपछि म मेरा आत्मा सबै मानिसमाथि खन्याउनेछु। तिमीहरूका छोराछोरीहरूले अगमवाणी बोल्नेछन्। तिमीहरूका बूढ़ा मानिसहरू स्वप्नदर्शी हुनेछन्, र तिमीहरूका युवकहरूले दर्शन देख्नेछन्।" योएल २:२८ र  "१७ ‘आखिरी दिनहरूमा यस्तो हुनेछ भनी परमेश्वर भन्नुहुन्छ, म सबै मानिसहरूमाथि मेरा आत्मा खन्याइदिनेछु, र तिमीहरूका छोराहरू, र तिमीहरूका छोरीहरूले अगमवाणी बोल्नेछन्, र तिमीहरूका युवकहरूले दर्शन देख्नेछन्, र तिमीहरूका बूढ़ापाकाहरू स्वप्नदर्शी हुनेछन्।" प्रेरित २:१७।`

भविष्यमा हुने मुक्तिको युग (योयल २:३२) धेरै प्राकृतिक चिन्हहरू र पवित्र आत्मा प्रसस्तमात्रामा खन्याइएर प्रकट गर्न गरिनेछन् भनेर अगमवक्ता योयलले भविष्यवाणी गरेका थिए (२८ “त्यसपछि म मेरा आत्मा सबै मानिसमाथि खन्याउनेछु। तिमीहरूका छोराछोरीहरूले अगमवाणी बोल्नेछन्। तिमीहरूका बूढ़ा मानिसहरू स्वप्नदर्शी हुनेछन्, र तिमीहरूका युवकहरूले दर्शन देख्नेछन्। २९ ती दिनमा मेरा सेवकहरू पुरुष र स्त्रीहरू दुवैमाथि म आफ्ना आत्मा खन्याउनेछु। ३० आकाश र पृथ्वीमा म अचम्मका कामहरू देखाउनेछु, अर्थात् रगत, आगो र धूवाँका मुस्लाहरू। ३१ परमप्रभुको त्यो महान् र भयङ्कर दिन आउनुभन्दा अघि सूर्य अँध्यारोमा र चन्द्र रक्तमा परिवर्तन हुनेछन्।" योएल २:२८-३१)। पेन्टिकोस्टमा भएको घट्ना भविष्यवाणी अनुसार नै पूरा भएको थियो भनेर पत्रुसले ठोकुवा गरेका थिए। यो समय इसाई इतिहासमा उल्लेखनीय मान्नुपर्छ भनेर सबैले बुझुन भन्ने पत्रुसको चाहना थियो। तर योयलले सम्बोधन गरेको वचन र पत्रुसको सम्बोधनमा केही महत्त्वपूर्ण भिन्नता छ। योएलले आफ्नो सम्बोधनमा "त्यसपछि" (योएल २:२८) भनेर उल्लेख गरेका थिए। त्यसको अर्थ प्रायजसो भविष्यमा हुने कुरो थियो। तर जब पत्रुसले "अन्तिम दिनहरूमा वा आखिरी दिनहरूमा" भनेर सम्बोधन गर्दा (प्रेरित २:१७) मुक्तिको योजनाको अन्तिम क्रियाकलाप सुरूभयो भनेर औँल्याएका थिए। पत्रुसले व्यक्त गरेका आखिरी दिनमा हुने कुराहरूको सबै विवरण त थिएन तै पनि पेन्टिकोस्टमा जे भयो त्यसले सुरूको चर्चलाई अनुमोदन गरेको प्रमाण थियो। सुरूको चर्चमा चाहिने अत्यावश्यक कदम पवित्र आत्मा खनिएर सुरू भएको थियो भनेर ती चेलाहरूले उच्च तरिकाले सोचेका थिए। संसारको अन्त कहिले हुनेछ भनेर ती चेलाहरूलाई थाहा थिएन तर छिटै हुनेछ भनेर तिनीहरू विश्वस्त भएका थिए।

सुसमाचारको बारेमा पत्रुसले सम्बोधन गर्दा मूल कुरा उनले औँल्याएका थिए? हेर्नुहोस् प्रेरित २:२२-३२ "२२ “इस्राएलका मानिस हो, यी कुरा सुन्नुहोस्, नासरतका येशू यस्ता व्यक्ति हुनुहुन्थ्यो, जसलाई परमेश्वरले शक्तिशाली कामहरू, अचम्मका कामहरू र चिन्हहरूद्वारा तपाईंहरूका सामुन्ने प्रमाणित गर्नुभयो। तपाईंहरूलाई थाहै छ कि परमेश्वरले तपाईंहरूका बीचमा यी कामहरू उहाँद्वारा गर्नुभएको हो। २३ परमेश्वरले ठहराउनुभएको निश्चित योजना र पूर्वज्ञानअनुसार पक्राउ पर्नुभएको यिनै येशूलाई अधर्मी मानिसहरूका हातद्वारा तपाईंहरूले क्रूसमा टाँगेर मार्नुभयो। २४ उहाँलाई परमेश्वरले मृत्युको पीडाबाट छुटकारा दिएर जीवित पार्नुभयो। किनकि मृत्युको अधीनमा उहाँ भइरहनु असम्भव थियो, २५ किनकि दाऊदले उहाँको विषयमा भन्दछन्, ‘मैले प्रभुलाई सधैँ मेरो सामने देखें,  किनभने म नडगमगाऊँ भनेर उहाँ मेरो दाहिनेतर्फ हुनुहुन्छ। २६ यसकारण मेरो हृदय आनन्दित र मेरो जिब्रो हर्षित भयो। 

`यसबाहेक मेरो शरीरले पनि आशामा जिउनेछ। २७ किनकि तपाईंले मेरो प्राणलाई पातालमा छोड्नुहुनेछैन, न त तपाईंले आफ्ना पवित्र जनको शरीर कुहुन दिनुहुनेछ। २८ तपाईंले मलाई जीवनको मार्गहरू बताउनुभयो, तपाईंले मलाई आफ्नो उपस्थितिद्वारा आनन्दले गद्गद् पार्नुहुनेछ।’  २९ “भाइ हो, हाम्रा पुर्खा दाऊदको विषयमा म तपाईंहरूलाई निश्चयतासाथ भन्न सक्छु, कि उनी मरे र गाडिए, अनि आजको दिनसम्म उनको चिहान छँदैछ। ३० यसकारण एक अगमवक्ता भएका हुनाले, उनले जान्दथिए कि परमेश्वरले शपथ खानुभएको थियो कि उनकै सन्तानबाट उनको सिंहासनमा एक जनालाई परमेश्वरले बसाल्नुहुनेछ। ३१ अघिबाटै यो देखेर उनले ख्रीष्टको पुनरुत्थानको विषयमा भने कि उहाँ न पातालमा छोडिनुभयो, न त उहाँको शरीर नै कुह्यो। ३२ यिनै येशूलाई परमेश्वरले जीवित पार्नुभयो। यस कुराका हामी सबै साक्षी छौं।"`

पेन्टिकोस्टमा भएको महत्त्वपूर्ण घट्नालाई भविष्यवाणी पूरा भएको भनेर जिकिर गरेपछि पत्रुसले आफ्नो ध्यान भर्खरै घटेका येशूको जीवन, मृत्यु र पुनरुत्थानतिर फर्काउँछन्। सुसमाचारको कथामा पुनरुत्थानले निर्णायत्मक भूमिका खेलेकोले पत्रुसले पुनरुत्थानको मामिलामा बिशेष जोड दिएका थिए। येशू को हुनुहुन्छ भनेर अनुमोदन गरिएको प्रमाण नै पुनरुत्थान हो भन्ने पत्रुसको निम्ति जोशिलो उर्जा वा शक्ति थियो (प्रेरित २:२२,२७)। धर्मशास्त्र बाइबललाई नै उद्धृत गरेर पुनरुत्थानको अर्थलाई पत्रुसले आफ्नो भावनालाई प्रस्तुत गरेका थिए।

येशू ख्रीष्ट मसीह भएको कारणले उहाँलाई मृत्युले आफ्नो काबुमा राख्न सकेको थिएन। त्यसले गर्दा, पत्रुस र नयाँ करारका सबै लेखकहरूको निम्ति येशूको पुनरुत्थान उहाँ मसीह हुनुहुन्छ भनेर देखाउने शक्तिशाली र जोशिलो प्रमाण हुनपुगेको थियो। त्यो प्रभावकारी प्रमाण तिनीहरूको निम्तिमात्र नभएर सारा इसाईहरूलाई मुक्तिको सन्देश दिने जोशिलो उर्जा हुनपुगेको छ।

`हामीहरूको वरिपरि मृत्युको रजाईँ त छ नै। हामीहरूले हामीहरूका कतिपय प्रियजनहरूलाई गुमाएका छौँ। तैपनि येशूको पुनरुत्थान हाम्रो निम्ति किन महत्त्वपूर्ण सत्य हुनपुगेको छ?`