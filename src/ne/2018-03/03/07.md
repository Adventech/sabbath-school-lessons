---
title:  थप जानकारी
date:   20/07/2018
---

"अहिले हामीहरूको सामु हाम्रो प्रभु प्रत्यक्षरूपमा उपस्थित हुनुभएको छैन। जब उहाँ यस संसारमा आउनुभयो उहाँ उहाँका विश्वासी घरानाको हेरचाह गर्न र आफ्नो इच्छा अनुसार यस संसारमा सेवा गर्न आउनुभएको थियो। उहाँको प्रत्यक्ष अनुपस्थितिमा उहाँका विश्वासी घरानाको हेरचाह गर्न र तिनीहरूलाई जतन गरिराख्ने जिम्मेवारी हामीहरूलाई  सुम्पिएको छ। उहाँ स्वर्गमा जानुभयो र उहाँका विश्वासी घरानाको रेखदेख गर्ने जिम्मा हामीमा छोड्नुभयो र उहाँको आगमनको प्रतीक्षा गर्दै पर्खिरहन उहाँले हामीबाट अपेक्षा गर्नुहुन्छ। उहाँले हामीलाई विश्वासाथ छोड्नुभएको जिम्मेवारीलाई फलदायी भएर काम गरिरहौँ नत्र भने जब उहाँ अचानक आउनुहुन्छ तब हामीहरू सुतिरहेको उहाँले भेट्टाउनुहुनेछ।"-एलेन जी ह्वाइट, टेस्टिमोनिज फर द चर्च, ठेली ८, पृ.३७बाट रूपान्तरित।

"(प्रायजसो बप्तिस्माको बेलामा) सपथ वा वाचाको पवित्रताको बारेमा मानिसहरूलाई सचेत गराइरहनु आवश्यक छ। तिनीहरूले परमेश्वरको काममा सहयोग गर्छु भनेर सङ्कल्प गरेका हुन्छन्। परमेश्वरको सामु खाएको सपथ वा गरेको सङ्कल्प प्रायजसो मानिसहरूसँग गरिएको बाचा जस्तो होइन जुन पालन गर्नुपर्ने वाध्यता हुन्छ। तर परमेश्वरसँग गरिएको बाचा भएकोले त्यो पालन गर्नु के वाध्यता छैन  वा त्यो पवित्र हो भनेर ठान्नु आवश्यक छैन र? परमेश्वरसँग गरिएको वाचामा कुनै प्रावधिक वा कानुनीरूपले मान्न वाध्य गराउन नसक्ने भएतापनि के कुनै पनि इसाई हुँ भनेर दावी गर्नेले आफूले मानिससँग गरेको बाचा तोड्ने आँट गर्छ र? तर परमेश्वरसँग गरिएको बाचा कुनै कानुनले भेट्न नसेकातापनि वा त्यो वाचा पालन गर्न वाध्यता नदेखिएतापनि मानिससँग गरिएको बाचा भन्दा त्यो कमको हुँदैन।"-एलेन जी ह्वाइट, एलेन जी ह्वाइट कमेन्टस्, द एस डिए बाइबल कमेन्टरी, ठेली ६, पृ. १०५६बाट रूपान्तरित।

**चिन्तनमनन**

`अ. 	धेरै कुराहरूका अलावा येशूले आफ्ना चेलाहरूलाई तुरन्तै पालन गर्न दुई आदेशहरू छोडेर जानुभएको छ: उहाँको सिघ्र आगमनको प्रतीक्षामा रहन र संसारभरि सुसमाचार सुनाउने काममा जुट्न। संसारमा सुसमाचार सुनाउने जुन लक्ष्यमा हामीहरू  हिँडिरहेका छौँ ती आदेशहरूले हामीलाई कसरी प्रभाव पार्नु पर्छ?`

`आ.  	कसै-कसैले यस्तो भावना व्यक्त गर्दछन्, "येशू आज नै आउनुहुन्छ भनेर तयार भएर बस्नु पर्छ तर हामीहरूले आफ्नो लक्ष्यमा चर्चको उत्थानको निम्ति यसरी निरन्तररूपमा सक्रिय भएर बस्नुपर्छ कि उहाँ सय वर्षपछि आउनुभएतापनि केही फरक पर्दैन।" यो भावनामा के आत्मज्ञान लुकेको छ? हामी इसाई हौँ भनेर दावी गर्नेहरूले त्यसलाई कसरी उपयोग गर्ने?`

`इ. 	येशूको जीवन, मृत्यु, पुनरुत्थान र उहाँको आगमन नै हामीहरूको वचन प्रचार गर्नेको मुख्य केन्द्रविन्दु किन हुनुपर्छ? यो पनि हेर्नुहोस्: यदि घट्नाहरूलाई मध्य नजर राखेर प्रचार नगरिँदा हामीहरूको प्रचारको अर्थ के हुन जाला त?`

`ई. 	अरू मानिसहरूको असल वा खराब नियत थाहा पाउन कतिको सार्हो छ भनेर हननिया र सफिराको कथाबाट कसरी सिक्ने?`

`उ. 	आधुनिक जमानामा कोही गमलिएलहरू छन् जुन तपाईँले चिन्नुभएको छ? वा के तपाईँ अरूको निम्ति गमलिएलको भूमिका खेलिरहनु पर्ने अवस्थामा पर्नुभएको छ? कतिपय समयमा प्रभुलाई विश्वासै नगर्ने मानिसहरूबाटपनि बुद्धिमानी सरसल्लाह कतिको असल हुन पुगेको तपाईँले महसुस गर्नुभएको छ? त्यसबाट हामीले के सिक्न सक्दछौँ?`