---
title:  विरोधीहरू देखा पर्छन्
date:   17/07/2018
---

जब चर्चले सफलता हासिल गरिरहेको थियो तब यरुशलेमको धार्मिक अगुवाहरू त्यसको विरोध गर्न सुरिन थाले।  मूल पुजारी र उसका सहयोगीहरूले यरुशलेमको मन्दिरको सरंक्षण गरेका थिए। तिनीहरू प्रायजसो सदुकी पन्थका थिए। मूल पुजारी सानहिद्रण वा यहूदी धर्म परिषदको अध्यक्ष थिए। त्यस परिषदमा प्रायजसो सदुकी र फरिसी पण्डितहरू थिए। सदुकीहरूले पुनरुत्थानमाथि विश्वास नगरेको भएकोले जब पत्रुस र यूहन्नाले येशू मृत्युबाट बोरि उठ्नुभयो भनेर प्रचार गरे तब तिनीहरू अत्यन्त रिसाउन थालेका थिए। एक दिन मन्दिरका सुरक्षाकर्मीहरूले पत्रुस र यूहन्नालाई समातेर थुनिदिए र भोलिपल्ट तिनीहरूलाई धार्मिक परिषदको सामु उभ्याइयो (प्रेरित ४:१-७)।

`यहूदी धर्मका उच्च पदाधिकारीहरूको बीचमा पत्रुस र यूहन्नालाई आफ्ना क्रियाकलापको विषयमा स्पष्टिकरण मागेका थिए र कुन अधिकारले तिनीहरूले सो काम गरिरहेका थिए भनेर सोधेका थिए। त्यसको जवाफ पत्रुसले स्पष्ट रूपमा दिए। उनको जवाफमा के मूल सन्देश थियो जसले गर्दा ती धार्मिक अगुवाहरूमा धक्का परेको थियो र तिनीहरूले आफूहरूलाई धम्की दिएको महसुस गर्न थालेका  थिए? हेर्नुहोस् प्रेरित ४:१-१८ "१ पत्रुस र यूहन्ना मानिसहरूसँग बोल्दै नै थिए, पूजाहारीहरू, मन्दिरका कप्तान र सदुकीहरू तिनीहरूकहाँ आए। २ उनीहरू रिसाएका थिए, किनकि येशूमा पुनरुत्थान हुन्छ भन्ने कुरा तिनीहरूले मानिसहरूलाई सिकाउँदैथिए र घोषणा गर्दैथिए। ३ तब उनीहरूले यिनीहरूलाई पक्रे, र भोलिपल्टसम्म थुनामा राखे, किनभने त्यस बेला साँझ परिसकेको थियो। ४ तर वचन सुन्नेहरूमध्ये धेरैले नै विश्वास गरे, र विश्वास गर्ने मानिसहरूको संख्या प्राय: पाँच हजार भयो। ५ भोलिपल्ट यिनीहरूका शासकहरू, धर्म-गुरुहरू र शास्त्रीहरू यरूशलेममा भेला भएका थिए। ६ प्रधान पूजाहारी हन्नास, कैयाफा, यूहन्ना, अलेक्जेन्डर र प्रधान पूजाहारीका परिवारका जम्मै त्यहाँ थिए। ७ तिनीहरूले पत्रुस र यूहन्नालाई बीचमा खड़ा गराएर सोधे, “कुन शक्तिबाट अथवा कसको नाउँमा तिमीहरूले यो गरेका हौ?”  ८ तब पवित्र आत्माले भरिपूर्ण भएर पत्रुसले तिनीहरूलाई भने, “मानिसहरूका शासक र धर्म-गुरु हो, ९ आज हामीले एक जना लङ्गड़ो मानिसप्रति एउटा असल काम गरेको विषयमा त्यो कुन उपायले निको पारियो भनेर प्रश्न गर्नुहुन्छ भने, १० तपाईंहरू सबैलाई र इस्राएलका सारा मानिसलाई थाहा होस्, कि तपाईंहरूले क्रूसमा टाँग्नुभएको र परमेश्वरले मृतकबाट जीवित पार्नुभएका, उनै नासरतका येशू ख्रीष्टको नाउँमा यो मानिस तपाईंहरूका सामुन्ने निको भएर उभिएको छ। ११ ‘यो त्यही ढुङ्गो हो, जो तपाईं, निर्माताहरूले इन्कार गर्नुभएको थियो, सो अहिले कुनाको शिर-ढुङ्गो हुन आएको छ।’ १२ अरू कसैमा मुक्ति छैन, किनकि हामीले मुक्ति पाउनलाई स्वर्गमुनि मानिसहरूमा अर्को कुनै नाउँ दिइएको छैन।”  १३ जब तिनीहरूले पत्रुस र यूहन्नाको साहस देखे, र यिनीहरू अशिक्षित र साधारण मानिसहरू रहेछन् भनी थाहा पाए, तब तिनीहरू छक्क परे, र यिनीहरू येशूको साथमा रहन्थे भन्ने तिनीहरूले थाहा पाए। १४ तर निको भएको मानिसलाई यिनीहरूसँग उभिरहेको देखेर तिनीहरूले केही बोल्न सकेनन्। १५ यसैले यिनीहरूलाई महासभाबाट बाहिर जाने आज्ञा दिएर तिनीहरूले यसो भनी आपसमा मतो गरे, १६ “यी मानिसहरूलाई अब हामीले के गर्ने हो? किनभने साँच्ची नै यिनीहरूबाट एउटा अचम्मको काम भएको छ भन्ने यरूशलेमका बासिन्दा जम्मैलाई प्रकट भइसकेको छ, र हामी यो इन्कार गर्न सक्दैनौं। १७ तर यो कुरो जनतामा नफैलिओस् भनी ‘फेरि यस नाउँमा कुनै मानिससँग तिमीहरू केही नबोल्नू’ भनी हामीले यिनीहरूलाई चेताउनी दिनुपर्छ।”  १८ अनि यिनीहरूलाई बोलाएर “अब उप्रान्त येशूको नाउँमा नबोल्नू र कुनै शिक्षा नदिनू” भनी तिनीहरूले आज्ञा दिए।"`

यहूदी धर्मका उच्च पदाधिकारीहरूमा भएको अधिकार भन्दा येशूको अधिकार ठूलो भएको ती मूल पुजारी र धार्मिक अगुवा तथा पण्डितहरूले महसुस गरे। येशूको नाउँ तिनीहरूको निम्ति चुनौतिको रूपमा खडा हुन पुग्यो। येशूको नाउँले अचम्मको काम मात्र भएको होइन तर उहाँ बाहेक अरू कुनै थोकमा मुक्ति नभएको ती धार्मिक अगुवाहरूको मुखैमा जवाफ दिए। याद गर्नुहोस्, ती प्रेरितहरू विश्वको यहूदी धर्मको सबभन्दा उच्च पदाधिकारीहरूको बीचमा उभिएका थिए, तर तिनीहरू ती पदाधिकारीहरूले पाएको अधिकारभन्दा पनि उच्च आधिकारिक शक्तिको सेवा गरिरहेका थिए। ती मानिसहरू साधारण, स्कुल नगएका गलिलको अशिक्षित माछा मार्ने जातिहरू थिए। त्यसकारण जब तिनीहरूले ती पण्डितहरूलाई चुनौति दिँदै स्पष्टिकरण दिए तब तिनीहरूको साहस र बोल्ने कला देखेर ती उच्च पदाधिकारीहरू झस्किए। ती धार्मिक अगुवाहरूले नजानेतापनि प्रेरितहरू येशूले भन्नुभएकै जस्तै (मत्ती १०:१६-२०) पवित्र आत्माले भरिएका थिए।

तिनीहरूको सामु निको भएको लङ्गडो मानिस उभिरहेको थियो। ती प्रेरितहरूले गरेका अचम्मको कामलाई ती धार्मिक अगुवाहरूलाई अस्वीकार गर्ने आँट भएन। तैपनि प्रेरितहरूलाई येशूको बारेमा प्रचार नगर्न तिनीहरूले आदेश दिए। येशूलाई विश्वास गर्ने अभियान अत्यन्त लोकप्रिय भएकोले येशूको सन्देशप्रति डर मानेका थिए। आफूहरूको बीचमा उभिएको सबुद प्रमाणको सही रूपमा मूल्याङ्कन गर्न तिनीहरू असफल भए किनकि तिनीहरू पूर्वाग्रहले ग्रसित थिए र सर्वशक्तिमान परमेश्वरको भन्दा आफ्नो इज्जत तथा भाऊलाई सुरक्षित गर्ने विवेकको जालोमा परेका थिए।

यहूदी धर्मका ती मतियारहरूलाई दिएको वचन प्रेरितको पुस्तकमा रहेको वचनहरूमा एक अन्यन्त मूल्यवान वचन भएको मानिन्छ: "१९ तर पत्रुस र यूहन्नाले तिनीहरूलाई उत्तर दिए, “परमेश्वरको कुरा सुन्नुभन्दा तपाईंहरूको कुरा सुन्नु परमेश्वरको दृष्टिमा ठीक हो कि होइन तपाईं आफै विचार गर्नुहोस्। २० किनकि हामीले देखेका र सुनेका कुराहरू हामी नबोली सक्दैसक्दैनौं।”  प्रेरित ४:१९-२०।

`अधिकार पाएर अरूमाथि प्रभुत्त्व जमाउने चाहना कस्तो खतरनाक हुँदो रहेछ भनेर यहूदी धर्मका गुरुहरूले देखाएको चर्तिकलालाई हेर्नुहोस्। मानिसहरू जुन सुकै समूहमा पनि अरूमाथि अधिकार जमाउन चाहन्छन्। तर यदि हामी साँच्चिक्कै येशूलाई प्रेम गर्छौँ भने हामी उहाँका सेवकहरू हुन बोलाइएका हौँ भनेर ठान्नुपर्दछ। त्यसकारण शक्ति र पदको लोभमा नपर्न हामीले कसरी सचेत हुनुपर्दछ?`