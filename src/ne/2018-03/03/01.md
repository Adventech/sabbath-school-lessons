---
title:  सुरुको चर्चको जीवन
date:   14/07/2018
---

### यस अध्यायका मूल पदहरू
प्रेरित २:४२-४६, प्रेरित ४:३४,३५, प्रेरित ३:१-२६, प्रेरित ४:१-१८, प्रेरित ५:१-११ र प्रेरित ५:३४-३९।

> <p>यस अध्यायको मूल सार पद</p>
> "प्रत्येक दिन तिनीहरू मन्दिरको परिसरमा निरन्तररूपमा भेला भइरहे। तिनीहरूले तिनीहरूको घरघरमा खुशीसाथ र सच्चा हृदयले सँगसँगै रोटी भाँचेर खाए। तिनीहरूले निरन्तररूपमा परमेश्वरको स्तुति गरे र सबै मानिसहरूले तिनीहरूलाई मन पराएकाले तिनीहरू रमाइलो मानिरहेका थिए" (प्रेरित २:४६,४७ रूपान्तरित)।

सुरूको चर्चमा सबै मिल्नुपर्ने वाध्यताले गर्दा चर्च अत्यन्त बलियो, दह्रो र जोसिलो थियो। चेलाहरूले मसीहको राज्य कहिले हुन्छ भनेर सोध्दा उहाँ आउने समयलाई उहाँले खुला राख्नुभएको थियो (प्रेरित १:६-८)। तर त्यो समय त्यसमा भर परेको तिनीहरूले बुझेका थिए जब पवित्र आत्मा आउनुहुन्छ र ती प्रेरितहरूको सुसमाचार सुनाउने लक्ष्य पूरा हुन्छ। त्यसकारण जब पेन्टिकोस्टमा जुन घट्ना घटे त्यसले गर्दा सुरूका विश्वासीहरूले बुझेका सबै थोक पूरा भयो भनेर सोचेका थिए: तिनीहरूले पवित्र आत्मा पाए र सारा संसारमा सुसमाचार फैलियो। यो होइन कि ती प्रेरितहरू यरुशलेमबाट संसारमा गएर सुसमाचार प्रचार गरे तर सारा संसार तिनीहरूमा आएका थिए (प्रेरित २:५-११)।

भौतिक सुविधा वा सामानहरूबाट सुरूको चर्च अलगिएको मामिला उल्लेखनीय मान्नुपर्छ। समय छोटो भएको आभास् पाएर तिनीहरूले आफूसँग भएका सबै थोकहरू बेचे र एकआपससँग सङ्गति गरेर निरन्तररूपमा येशूको बारेमा सिक्न र उहाँको निम्ति साक्षी हुन आफूहरूलाई सुम्पिएका थिए। तर त्यो क्रियाकलाप तत्कालै तिनीहरूले यरुशलेममामात्र सिमित राखेका थिए। धेरै मानिसहरूले येशूलाई विश्वास गर्न पुग्दा चर्चको संख्याहरू बढ्न थाले। धेरै गरिबहरू पनि चर्चमा समावेश भए र तिनीहरूलाई रेखदेख गर्न प्रभावकारी रूपमा चर्चले सम्हालेतापनि त्यहाँ एक जटिल समस्या खडा भयो। गरिबहरूलाई सम्हाल्न खोजेतापनि धेरै मानिसहरू चर्चमा समावेश भएको कारणले तिनीहरूलाई एकतामा राख्न गाह्रो भएको थियो। चर्च नै बिभाजन हुने स्थितिमा पुगेको थियो। त्यसले गर्दा चर्चलाई एकतामा राख्न परमेश्वरले हस्तक्षेप गर्नुपरेको थियो। फेरि त्यसै बखत ती चेलाहरूले अतिवादी यहूदीहरूको बिरोधको सामना गर्नु परेको थियो। तर ती सबै समस्याहरूको बाबाजुद पनि तिनीहरूको विश्वासलाई कसैले पनि हल्लाउन सकेको थिएन।