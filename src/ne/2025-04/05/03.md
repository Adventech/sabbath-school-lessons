---
title:  सर्वोच्च न्यायकर्ता
date:   27/10/2025
---

`देहायका पदहरू पढ्नुहोस्: उत्पत्ति १८:२५; भजनसंग्रह ७:११; भजनसंग्रह ५०:६; भजनसंग्रह ८२:१; भजनसंग्रह ९६:१० र २ तिमोथी ४:१, ८। परमेश्‍वरका नैतिक चरित्रलाई ती पदहरूले कसरी व्याख्या गरेका छन्? सारा जगत्का न्यायकर्ता परमेश्‍वर हुनुभएको हैसियतले उहाँ सम्मिलित हुनुभएको युद्धको बारेमा गरिने प्रश्‍नलाई हामीले कसरी बुझ्ने?`

परमेश्‍वरको चरित्र पवित्र छ। त्यसको अर्थ उहाँले पापलाई सहन सक्नुहुन्‍न। उहाँ धिरजी हुनुहुन्छ। तर पापले यसको नतिजा भोग्नैपर्छ, जुन मृत्यु हो (रोमी ६:२३)। यह्वेले पापको खिलाफमा युद्ध छेड्नुभएको छ। पाप चाहे इस्राएलमा होस् वा कनानीरूमा होस् वा जहाँ होस् उहाँको निम्ति पाप अमान्य छ। पवित्र युद्धहरूमा समावेश भएर इस्राएलीहरू पवित्र वा चोखो पारिएका थिएनन् न अरू देशहरू नै (व्यवस्था ९:४, ५; व्यवस्था १२:२९, ३०)। कतिपय समयमा उहाँका चुनिएका राष्ट्रको विरुद्धमा पनि उहाँको न्याय ती अरू देशहरूद्वारा बज्रिएको थियो। अन्य प्राचीन नजिक-पूर्वीय मानिसहरूभन्दा फरक भएर, इस्राएलीहरूले पवित्र युद्धको उल्टो अनुभव पनि गरे, जसमा परमेश्‍वरले तिनीहरूको लागि लड्नुभएन तर तिनीहरूको विरुद्धमा लड्नुभयो, तिनीहरूका शत्रुहरूलाई तिनीहरूमाथि अत्याचार गर्न अनुमति दिनुभयो (यहोशू ७सँग तुलना गर्नुहोस्)।

पवित्र युद्धको पूरा अवधारणा हामीले त्यस बेला मात्र बुझ्न सक्छौं जब परमेश्‍वर स्वयम् न्यायाधीश हुनुभएको उहाँका क्रियाकलापहरूलाई हेर्न सक्छौं। जब हामी यस परिप्रेक्ष्यमा हेर्छौं तब इस्राएलको विजयलाई एकदम फरक दृष्टिले हेर्न पुग्छौं। यो शासकहरूका अभिमानलाई पूरा गर्न अरू देशहरूलाई जितेर आफ्नो पार्ने धारणा होइन जुन पौराणिक र आधुनिक समयमा पनि छ। इस्राएलीहरूका युद्ध आफ्नो इज्जत वा गौरव थाम्नको लागि थिएन तर त्यस भूमिमा परमेश्‍वरको न्याय र शान्तिलाई स्थापना गर्नको लागि थियो। त्यसकारण, पवित्र युद्धको धारणाको केन्द्र बिन्दु भनेकै परमेश्‍वरको सार्वभौमसत्ता स्थापना गरेर उहाँले शासन गर्ने हो। यदि यसो नभएमा परमेश्‍वर योद्धाको साथै राजा र न्यायकर्ता भन्‍ने उहाँको चित्रण नै धरापमा पर्दछ।

यह्वे योद्धा र न्यायकर्ता हुनुहुन्छ। उहाँको चरित्रलाई प्रतिबिम्बित गर्न उहाँको व्यवस्था वा दश आज्ञालाई कायम राखेर त्यसलाई कार्यान्वयन गर्न, स्थायीत्व दिन र समाली राख्‍न उहाँ कतिबद्ध हुनुभएको छ। उहाँ योद्धाको साथै न्यायकर्ता र राजा हुनुहुन्छ; त्यसकारण, उहाँको स्थायीत्वको विरुद्धमा विद्रोह गर्नेलाई उहाँले सधैँ सहिरहनुहुनेछैन। त्यसकारण, यह्वेको क्रियाकलापको लक्ष्य कहिले पनि युद्ध आफै होइन तर न्याय र शान्तिको पुनर्स्थापना हो। आखिरमा न्याय दिलाउन युद्ध र न्याय गर्नुहुन्छ भनेर यो परमेश्‍वरको क्रियाकलाप हो।

`यो सोच्नुहोस् कि परमेश्‍वर धार्मिक र न्यायी न्यायकर्ता हुनुहुन्छ, जसलाई कुनै किसिमले घुस दिएर वा धर्मकर्म गरेर रिझाउन वा आफ्नो पक्षमा लिन सकिँदैनन। पाप, दबाब, अनजानको दुःखकष्ट, पीडा, अन्याय, शोषण आदिलाई सधैँभरि नसहने परमेश्‍वरको सन्देश सुसमाचारको मुटुको भाग किन हुनुपर्छ?`