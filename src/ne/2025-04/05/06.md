---
title:  शान्तिका राजकुमार
date:   30/10/2025
---

`पढ्नुहोस्: आफ्ना जनहरूका निम्ति परमेश्‍वरका परिकल्पना कस्तो थियो भनेर देहायका पदहरूले कसरी बयान गर्छन्? हेर्नुहोस्: यशैया ९:६; यशैया ११:१-५; यशैया ६०:१७; होशे २:१८; मीका ४:३।`

यस अध्यायको अध्ययनको मुख्य विषयवस्तु पुरानो करारमा युद्धको समयमा परमेश्‍वरका आदेशहरू भए तापनि, पुरानो करारका लेखहरूमा लेखिएका भविष्यवाणीको महत्त्वपूर्ण विषयलाई हामीले उल्लेख गर्नु पनि अत्यन्तै महत्त्वपूर्ण छ: त्यो हो भविष्यको मसीहको शान्तिप्रिय युगको दिव्यदर्शन। मसीहलाई “शान्तिका राजकुमार” भनेर चित्रण गरिएको छ (यशैया ९:६)। उहाँले त्यस राज्यलाई स्थापना गर्नुहुनेछ छ जहाँ शान्तिले प्रभुत्व पाउनेछ (यशैया ६०:१७), सिंह र पाठाहरू सँग-सँगै मिलेर चर्दछन् (यशैया ११:१-८), त्यस समय कुनै विनाश हुनेछैन र कसैको हानि नै हुनेछैन (यशैया ११:९) र शान्ति निर्मल पानीजस्तै बग्नेछ (यशैया ६६:१२)।

`पढ्नुहोस्: २ राजा ६:१६-२३ पढ्नुहोस्। मानिसहरू र मानवताको निम्ति परमेश्‍वरका गहिरा लक्ष्यहरू के रहेछन् भनेर यी पदहरूले अन्तरदृष्टि प्रदान गर्दछन्?`

एलिशाको अग्रसरतामा शत्रु सिरियन सैनिकहरूलाई खाना खुवाएको कथा सोच्नुहोस्। तिनीहरूको हत्या नगरीकन (२ राजा ६:२२) उनले शान्तिको उच्च आदर्शको नमुना देखाइका थिए। उहाँका जनहरूका निम्ति परमेश्‍वरको चाहना जहिले पनि त्यही थियो। शत्रु सेनाहरूलाई घेर्ने अदृश्य सैनिकको श्रेष्ठ शक्तिप्रति एलिशा राम्रैसँग सजग भएका थिए (२ राजा ६:१७)। यस पृथ्वी ग्रहलाई असर पार्ने संग्राममा परमेश्‍वर समावेश भए तापनि, त्यस संग्रामको अन्तिम लक्ष्य नै यस जगत्को उद्धार गर्ने हो र मानव प्राणीहरूको शत्रु शैतानलाई अधिनमा राखेर उसलाई सधैँ दास रहन दिने नभई अनन्तको शान्ति दिलाउने हो। हिंसाले हिंसालाई नै जन्माउँछ (मत्ती २६:५२), शान्तिले शान्तिकै उत्पादन गर्छ। सिरियाका मानिसहरू फेरि इस्राएलको भूमिमा हमला गर्न आएनन् (२ राजा ६:२३) भनेर यस कथाको अन्त्य हुन्छ।

`हाम्रो जीवनमा येशूलाई अनुकरण गरेर उहाँका शान्तिका माध्यमहरू कसरी हुने भन्‍ने उपायहरू सोच्नुहोस्। तपाईंको अहिलेकै जीवनको बारेमा सोच्नुहोस्। तपाईंले सामना गरिरहनुभएको द्वन्द्वहरू जे भए तापनि तपाईं द्वन्द्वको माध्य भन्दा शान्तिको माध्यम कसरी हुन सक्नुहुन्छ?`