---
title:  आत्मनिर्णय वा स्वविवेकको स्वतन्त्रता
date:   29/10/2025
---

`पढ्नुहोस्: व्यवस्था २०:१०, १५-१८; व्यवस्था १३:१२-१८; र यहोशू १०:४० पढ्नुहोस्। व्यवस्थाको पुस्तकमा युद्धको नीति र इस्राएल देशमा भएका मूर्तिपूजा गर्ने सहरहरूको खिलाफमा के गर्ने भनेर व्यक्त गरिएको छ। त्यसले गर्दा इस्राएलीहरू संलग्न भएका युद्धमा पूरै नाश गर्ने नीति सिमित भएको बुझिन्छ। यो कस्तो नीति र क्रियाकलाप हो?`

लडाइँको समयमा नाश गर्ने शब्द हिब्रू भाषामा विशेष छ: त्यो हो cherem। यसको अर्थ प्रतिबन्ध, रोक लगाइएको, घृणित, कलङ्कित र सर्वनाश गर्न अलग गरिएको भन्‍ने बुझाउँछ। यसले परमेश्‍वरको प्रभुत्वमा भएका मानिस, जन्तु र अजिव वस्तुहरूलाई पूरै विस्थापित गर्ने भनेर बुझाउँछ, विशेष गरेर युद्धको समयमा तिनीहरूको नाशलाई बताउँछ। यो cheremको अवधारणा र कार्यान्वयन भनेको पूरै मानिसहरूको उन्मूलन गर्नु हो, तर यसलाई यह्वे र शैतानका शक्तिहरूसँग भइरहेको जगतव्यापी युद्धको परिवेशमा हेर्नुपर्छ जहाँ उहाँको चरित्र र इज्जत नै जोखिममा छ।

संसारमा पापको प्रादुर्भाव भएदेखि कोही मानिस पनि तटस्थ छैन वा मध्यम मार्ग छैन। मानिस कि त परमेश्‍वरको साथमा वा विरुद्धमा छ। परमेश्‍वरतिर हुँदा यसै जीवनमा अर्थमूलक जीवन र अनन्त जीवन पाउँछ भने, अर्को पक्षमा अहिले नै जिउँदो लासको अनुभव र अनन्त मृत्यु हुन्छ।

पाप, अधर्मी र दुष्टहरूका पुरै नाशलाई परमेश्‍वरको धार्मिक कार्य भनेर व्याख्या गरिएको छ। उहाँको यो कार्यान्वयन गर्ने विशेष अधिकार उहाँको चुनिएको राष्ट्र वा पौराणिक इस्राएललाई सुम्पिएको थियो। यो उहाँको न्यायको भाग थियो। परमेश्‍वरको ईश्‍वरीय प्रभुत्वको कडा नियन्त्रणमा कनानीहरूको विनाश भएको थियो। यो इतिहासको निश्‍चित समयमा थियो। त्यो विजय पनि पौराणिक कनानको भौगोलिक क्षेत्रभित्र थियो। कनानीहरूलाई नाश नगर्न निषेध त गरिएको थियो। तर कनानीहरूले परमेश्‍वरको खिलाफमा बारम्बार विद्रोह गरे र उहाँको सदाशयताको प्रतिकार गरे। तिनीहरूले पछुताव गरेन तर उहाँको खिलाफमा लागिरहे। त्यसको फलस्वरूप तिनीहरूको नाश चाहेर भएको थिएन न त तिनीहरू कनानी राष्ट्र भएको कारणले।

यसै गरी, यदि इस्राएलीहरूले कनानीको जीवनशैली अपनाए भने, तिनीहरूको गति पनि कनानीहरूजस्तै हुनेथियो (व्यवस्था १३ हेर्नुहोस्)। जगतव्यापी युद्धमा दुई समूहहरू हुन्छन्। कि त परमेश्‍वरको पक्षमा जस्तै इस्राएलीहरू जसले भूमि पाएका थिए, वा अर्को पक्षमा जस्तै कनानीहरू जसले भूमि गुमाएका थिए। तर कोही पनि मानिस इस्राएलीहरूको समूहमा वा कनानीहरूको समुहमा सर्न सक्छन्। यस मामिला हामीले राहाब, आकान र गिबोनीहरूले चालेका कदमबाट बुझ्नेछौं।

मानिसहरू मनमानी तरिकाले सुरक्षा पाउँदैनन् वा निषेधको दायरामा पर्दैनन्। जो मानिस यह्वेसँग सम्बन्ध राखेर फाइदा पाउँछन्, यदि तिनीहरू उहाँको विद्रोह गरे, त्यो फाइदा पाउने अवसर तिनीहरूले गुमाउनेछन्। तर परमेश्‍वरले अलग गरिएका मानिसहरू उहाँको प्रभुत्वमा रहन समर्पण गर्छन् भने, तिनीहरूले जीवन पाउन सक्छन्।

`कनानीहरू अटेरी भएर परमेश्‍वरको प्रतिरोध गर्ने कुराका आत्मिक प्रवृत्तिहरू आजको सन्दर्भमा के-के छन्? आत्मनिर्णयको स्वतन्त्रताले हाम्रो व्यक्तित्वलाई कसरी असर पार्न सक्छ?`