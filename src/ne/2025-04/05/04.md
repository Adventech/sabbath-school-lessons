---
title:  पन्छाउनु वा फ्याँक्नु कि सखाप पार्नु?
date:   28/10/2025
---

`तुलना गर्नुहोस्: देहायका पदहरू तुलनात्मक रूपमा पढ्नुहोस्; प्रस्थान २३:२८-३०; प्रस्थान ३३:२; प्रस्थान ३४:११; गन्ती ३३:५२; र व्यवस्था ७:२०सँग प्रस्थान ३४:१३; व्यवस्था ७:५; व्यवस्था ९:३; व्यवस्था १२:२, ३ र व्यवस्था ३१:३, ४ तुलना गर्नुहोस्। विजय र केही हदसम्म विनाशको लक्ष्यलाई ती पदहरूले कसरी प्रकट गर्दछन्?`

कनानीहरूलाई सखाप पार्ने परमेश्‍वरको सुरुको योजना थिएन। तर तिनीहरूलाई पन्छाउने मात्र लक्ष्य थियो। इस्राएलीहरूले युद्धमा संलग्न भएको अंशलाई राम्रोसँग हेरियो भने कनानीहरूलाई पन्छाउने, निष्कासन गर्ने र विस्थापित गर्ने योजना थियो। तिनीहरूले केवल अजिव बस्तुहरू जस्तै मूर्ति पूजाका सामनाहरू मात्र नाश गर्नुपर्ने थियो। मूर्तिपूजा गर्ने कनानी धर्मको केन्द्रबिन्दु वेदीहरू थिए।

पवित्र युद्ध कनानका भ्रष्ट समाज, संस्कार, संस्कृति र परम्पराको विरुद्धमा थियो। इस्राएलीहरू प्रदुषित नहुन सबै भ्रष्ट चलनलाई फैलाउने तत्वहरूलाई नाश गर्नुपरेको थियो। तर सबै कनानीहरू पराजय हुनुभन्दा अघि र युद्धको बेलामा सामुहिक र व्यक्ति विशेषहरू जसले परमेश्‍वरको सार्वभौमसत्तालाई स्वीकारेका थिए तिनीहरू आप्रवासी भएर भाग्न सकेका थिए (यहोशू २:९-१४सँग न्यायकर्ता १:२४-२६ तुलना गर्नुहोस्)। कनानी मानिसहरूमध्ये केवल ती मानिसहरूको विनाश मात्र निश्‍चित थियो जो किल्लाबद्ध सहरहरूमा पसे, इस्राएलीहरूको लागि परमेश्‍वरको योजनाको विरुद्धमा जिद्दीपूर्वक विद्रोह गरिरहे, र आफ्नो हृदय कठोर बनाए (यहोशू ११:१९, २०)।

यसले एउटा प्रश्‍न त खडा गर्छ। कनान देशमा विजय हुनुको सुरुको लक्ष्य त्यहाँका जनताहरू त्यस देशबाट निकाल्नु थियो तर संहार गर्नेचाहिँ थिएन, तब इस्राएलीहरूले धेरैलाई किन मारे त?

बाइबलका पदहरूलाई विश्लेषण गर्दा इस्राएलीहरूका सुरुको उद्देश्य भनेको कनानीहरूलाई देशबाट हटाउनु थियो। तर धेरै जसो कनानीहरू मिश्रदेशको फारोजस्तै हृदय कडा गरेका थिए र तिनीहरूका संस्कारसँग एक भएका थिए। तिनीहरूका संस्कारसँग तिनीहरू नाश भएका थिए।

`तपाईंको चरित्र, स्वभाव र मिजासहरूमा के तत्त्वहरू छन् जुन जरैदेखि उखेल्न जरुरी पर्छ?`