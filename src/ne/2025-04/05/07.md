---
title:  थप जानकारी
date:   31/10/2025
---

एलेन जी. ह्वाइट, पाट्रियार्क्स एण्ड प्रोफेटस, पृ. ४९१-४९३को “द फल अभ जेरिको” भन्‍ने अध्याय पढ्नुहोस्।

बाइबल अध्ययन गर्दा कुन सन्दर्भ र पृष्ठभूमिमा लेखिएको हो सो जान्‍नु अत्यन्तै निर्णायक हुन्छ। यस जगत्मा भइरहेको द्वन्द्व र परमेश्‍वरको न्यायकर्ता हुने मनशायलाई बुझ्न सक्यो भने कनानीहरूका विरुद्धमा युद्ध गरेको हामी बुझ्न सक्ने हुन्छौं।

“परमेश्‍वर ढिलोसँग रिसाउनुहुन्छ। उहाँले दुष्ट राष्ट्रहरूलाई परिक्षण काल दिनुभएको थियो। उहाँलाई चिन्‍न र उहाँका चरित्रको ज्ञान पाउन उहाँले समय दिनुभएको थियो। तिनीहरूलाई दिइएका आत्मज्ञानअनुसार चल्न अस्वीकार गर्दा तिनीरूका दोषहरू आफैमाथि तिनीहरूले थुपारेका थिए। तिनीहरू परमेश्‍वरको आदर्श मार्गमा हिँड्न चाहेनन् तर आफ्नै भ्रष्ट मार्गमा हिँड्न निर्णय गरेका थिए। कनानीहरूलाई उहाँले किन तुरुन्तै सखाप पार्नुभएन भन्‍ने कारण परमेश्‍वरले दिनुभएको थियो। आमोरीहरूका पाप पूरै भरिएको थिएन। तिनीहरूका पाप र खराब तत्त्वहरू बिस्तारै बढ्न दिएर परमेश्‍वरको सहने शक्तिले सहनै सकेन। अन्तमा तिनीहरूलाई पूरै सखाप पार्नुपरेको थियो। तिनीहरूले कतिसम्म पाप गर्दोरहेछन् भनेर नहेरेसम्म परमेश्‍वरको दण्ड ढिलो गरिएको थियो। यस संसारमा प्रत्येक राष्ट्रलाई परमेश्‍वरले परिक्षण काल वा उहाँतिर फर्किने समय दिनुभएको छ। जसले परमेश्‍वरका नीति वा दश आज्ञाको गरिमाअनुसार चल्दैनन्, तिनीहरूका दुष्ट क्रियाकलाप एक तहबाट अर्को तहमा बढ्दैजानेछ। छोराछोरीहरूले बाबुआमाको विद्रोही मिजासलाई अङ्गिकार गर्नेछन्। तिनीहरूका बाबुआमाभन्दा अत्यन्तै खराब, पतित वा दुष्ट मार्गमा हिँड्नेछन्। अनि परमेश्‍वरका क्रोध तिनीहरूमाथि बज्रिनेछ। तिनीहरूले पाउने दण्ड तिनीहरूलाई नै सह्य हुनेछैन।”–एलेन जी. ह्वाइट कमेन्टस, द एस डि ए बाइबल कमेन्टरी, ठेली २, पृ. १००५।

**छलफलको लागि प्रश्‍नहरू:**

`हाम्रो र सारा जगत्का सर्वोच्च न्यायकर्ता परमेश्‍वर हुनुभएको बारेमा सोच्नुहोस्। सुसमाचार र हाम्रो मुक्तिको आधार नै परमेश्‍वर न्यायकर्ता हुनुभएको तथ्यलाई तपाईंले कसरी लिनुहुन्छ?`

`कनानीहरूको मामिलामा परमेश्‍वरको धैर्यता र न्यायको बारेमा जान्‍न हाम्रो ज्ञान कसरी खोल्दछ? हामीले अरू मानव प्राणीहरूप्रति कसरी व्यवहार गर्छौं र त्यसले परमेश्‍वरको चरित्रलाई कसरी प्रतिबिम्बित गर्दछ?`

`आत्मनिर्णय वा विवेकको स्वतन्त्रताको मौलिक स्वभाव के हो, सोच्नुहोस्। हाम्रो विवेक वा आत्मनिर्णयको स्वतन्त्रतालाई परमेश्‍वरले किन कदर गर्नुहुन्छ? प्रेम र आत्मनिर्णयको बीचमा के सम्बन्ध छ?`

`पुरानो करारमा युद्ध, लडाइँ र द्वन्द्वका कथाहरू धेरै छन्। तर अन्तमा त्यसले शान्तिको कल्पनालाई पूर्व सूचना गर्दछ। आ-आफ्नो क्षेत्रमा शान्तिको वातावरण स्थापना गर्न येशूभक्तहरूका भूमिका के छ?`