---
title:  तिमीहरूका निम्ति परमेश्‍वर आफै युद्ध गर्नुहुनेछ
date:   25/10/2025
---

### यस अध्यायको अध्ययनको लागि निम्न पदहरू पढ्नुहोस्

उत्पत्ति १५:१६; लेवी १८:२४-३०; २ तिमोथी ४:१, ८; प्रस्थान २३:२८-३०; व्यवस्था २०:१०, १५-१८; यशैया ९:६।

> <p>याद गर्नुपर्ने पद</p>
> “यी सब राजाहरूलाई उनीहरूका देशहरूसमेत यहोशूले एउटै धावामा जिते, किनभने परमप्रभु इस्राएलका परमेश्‍वरले नै इस्राएलीहरूका निम्ति युद्ध गर्नुभएको थियो” (यहोशू १०:४२)।

मानवीयताको हैसियतले यहोशूको पुस्तकमा हामीलाई व्याकुल बनाउने केही दृश्यहरू छन्। परमेश्‍वरकै अग्रसरतामा पवित्र युद्ध वा जेहादमा उहाँका जनहरू सहभागी भएकामा सबैका मनमा गम्भीर प्रश्‍न खडा हुनु स्वभाविकै हो। परमेश्‍वरले नै अरू मानिसहरूलाई हत्या गर्न दिनुभएको आदेश सबैका निम्ति आपत्तिजनक नभएको त होइन।

पुरानो करारमा परमेश्‍वरले गर्नुभएको युद्धको बारेमा बुझ्न चुनौतीपूर्ण छ। पुरानो करारमा परमेश्‍वर सार्वभौम र सारा जगत् ब्रह्माण्डका स्वामी भनेर चित्रण गरिएको छ; त्यसकारण, जे भएको थियो र जे हुनेथियो, उहाँ प्रत्यक्ष वा अप्रत्यक्ष रूपमा संलग्न भएको भनेर बुझिन्छ। त्यसकारण, सबैको सामु यो प्रश्‍न खडा हुने मामिलामा आँखा चिम्लिनुहुन्‍न, “यी कुराहरू परमेश्‍वरले किन हुन दिनुभयो?” अघिल्लो अध्यायमा हामीले हेर्‍यौं कि मानव इतिहासमा भन्दा ठूलो युद्धमा परमेश्‍वर आफै संलग्न भइनुभएको छ। यो युद्धले हाम्रा जीवनको प्रत्येक पक्षलाई असर दिइरहेको हुन्छ। युद्ध चलिरहेको सांसारिक र बाइबलको इतिहासचाहिँ परमेश्‍वर र शैतानको बीचमा भइरहेको युद्धको सन्दर्भमा मात्र हामी बुझ्न सक्छौं।

परमेश्‍वरले नै अनुमोदन नगर्नुभएका युद्धहरू, उहाँले गर्नुभएको युद्धका सर्तहरू र सिमित गुण, पुरानो करारका अगमवक्ताहरूले आफ्ना दर्शनहरूमा देखेका अन्तिम शान्ति र यस खालका युद्धहरूमा भएका आत्मिक अर्थहरू यस अध्यायमा नियाल्नेछौं।