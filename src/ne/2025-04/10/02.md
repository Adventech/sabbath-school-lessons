---
title:  बाइबलमा भएका मोडेल, नमुना वा प्रतीक
date:   30/11/2025
---

`पढ्नुहोस्: बाइबलका देहायका पदहरू अध्ययन गर्नुहोस्। यिनीहरूमा विभिन्‍न नमुना, प्रतीक वा मोडेलहरू प्रस्तुत गरिएका छन् र बाइबलले त्यसको व्याख्या वा परिभाषित कसरी गर्छ भनेर पनि उल्लेख गरिएको छ: रोमी ५:१४; १ कोरन्थी १०:१-१३; हिब्रू ८:५ र हिब्रू ९:२३।`

ती बाइबलका परिच्छेदहरूमा अङ्ग्रेजी भाषामा “टाइप” (ग्रीक भाषामा टाइपोस्) वा “आन्टिटाइप” (ग्रीकमा आन्टिटाइपोस) प्रयोग गरिएका छन्। नयाँ करारको लेखकले पुरानो करारमा भएका घटना वा विवरण र त्यसको अर्थ त्यसकै समय र भविष्यलाई बुझाउन नमुना वा प्रतिकहरू प्रयोग गरेका पाइन्छ।

टाइपोलोजी वा प्रतीकको अध्ययनले विशेष व्यक्तिहरू, घटना वा संस्थाहरूका व्याख्या वा अर्थले आउनेवाला येशू वा सुसमाचारमा भएका वास्तविकताहरूलाई औँल्याउँछन्। नमुना वा मोडेलले मूल रूप वा वास्तविकताको प्रतिबिम्ब गर्दछ। जब वास्तविकताले पूरा गर्छ तब नमुना वा प्रतीकको लक्ष्य पूरा हुन्छ। त्यसकारण, बाइबलीय मोडेल वा नमुना वा प्रतीक परमेश्‍वरकै चाहनाअनुसार ढाँचा गरिएको हुन्छ। यो नमुना, मोडेल वा प्रतीक परमेश्‍वरका दिमागमा ठोस रूपमा वा अवधारणाको रूपमा उब्जेको हुन्छ र यो भविष्यमा हुने वास्तविकताको (आन्टिटाइप) नक्कललाई आकार दिएर हामीलाई सिकाउँदछ।

नयाँ करारका लेखकहरूले पुरानो करारका अंशका नमुना वा प्रतिकहरूलाई जथाभाबी व्याख्या गर्न खोजेको छैन भनेर बुझ्नु अत्यन्त निर्णायक छ। तिनीहरूले आफू खुशीले व्याख्या गर्न ती नमुनाहरू प्रस्तुत गरेका थिएनन्। पुरानो करारमा उल्लेख गरिएका भविष्यवाणीका प्रतीक वा नमुनाहरू जब नयाँ करारमा वास्तविक रूपमा पूरा हुन्छन् तब ती प्रतीक वा नमुनाहरूका सही व्याख्याको अनुमोदन हुन्छ।

**हेर्नुहोस्: पुरानो करारमा दाऊद कसरी देखा पर्छन् र उनलाई नयाँ करारमा कसरी प्रस्तुत गरिएको छ भनेर हेर्नुहोस्। यस उदाहरणले प्रतीक र त्यसको अर्थलाई कसरी बुझाउँछ, जसबाट हामी पाठहरू सिक्न सक्छौं?**

`अ. दाऊद (भजनसंग्रह २२:१, १४-१८)`

`आ. नयाँ दाऊद (यर्मिया २३:५; यशैया ९:५, ६; यशैया ११:१-५)`

`इ. आन्टिटिपिकल वा वास्तविक दाऊद (यूहन्‍ना १९:२४)`

बाइबलमा प्रतीक, मोडेल वा नमुनाहरूलाई प्रयोग गरेर कसलाई औँल्याइएको हो सो वास्तविकताको पहिचानले देखाउँछ। नयाँ करार र पुरानो करारका लेखकहरू पवित्र आत्माबाट प्रेरित भएका थिए। पुरानो करारका मोडेल, प्रतीक वा नमुनाले “वर्तमान सत्यता” (१ पत्रुस १:१२) लाई औँल्याउँछ, विशेष गरेर येशू र उहाँका सेवा कार्यलाई।