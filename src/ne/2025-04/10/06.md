---
title:  यहोशू र हामी
date:   04/12/2025
---

`पढ्नुहोस्: यहोशू येशूका सेवाकार्यहरूको प्रतीक थिए। उहाँका कामपछि उहाँको लक्ष्य चर्चको जीवनमा पूरा भएको थियो। चर्च येशूका शरीर हुन्। यहोशूको नेतृत्वमा इस्राएलले गरेका युद्धहरूले चर्चले सङ्घर्ष गरिरहेको आत्मिक सङ्घर्षको पूर्वसूचना कसरी गरेका थिए? तिनीहरूमा के भिन्‍नता छ? हेर्नुहोस्: १ तिमोथी १:१८; २ तिमोथी ४:७; एफिसी ६:१०-१२; २ कोरन्थी १०:३-५; र प्रेरित २०:३२।`

नयाँ करारका लेखकहरूले यहोशूका प्रतीक इक्लिसियोलोजिकल वा चर्चद्वारा पूरा भएको थियो भनेर महसुस गरेका छन्। ख्रीष्टका शरीरका अङ्गहरू वा चर्चका सदस्याहरू दुष्टका फौजहरूसँगको युद्धमा समावेश भइरहेका छन्। तैपनि तिनीहरू परमेश्‍वरका अनुग्रहमा विश्राम पाउँछन् (हिब्रू ४:९-११) र आत्मिक सम्पत्तिका आशिष्हरू तिनीहरूले उपभोग गर्न पाइरहेका छन्।

`कसरी: देहायका पदहरूले यहोशूको प्रतीक अन्तमा पूरा भएको थियो भनेर कसरी बताउँछन्? १ पत्रुस १:४; कलस्सी ३:२४; प्रकाश २०:९; प्रकाश २१:३।`

यहोशूको प्रतीक अन्तिम र पूर्ण रूपमा येशूको दोस्रो आगमनमा पूरा हुनेछ (आपोक्यालिप्टिक र एस्काटोलोजिकल पक्ष)।

यहोशूको जीवन र चरित्रले परमेश्‍वरका चरित्रलाई केही हदसम्म प्रतिबिम्बित गरेको थियो। उनका जीवनका पक्षहरूले मसीहको व्यक्तित्व र क्रियाकलापको भविष्यवाणी गरेका थिए।

हाम्रो निम्ति मसीह आइसक्नुभएको थियो। उहाँको सेवाकार्य अब भविप्यवाणीमा सीमित रहेन। तैपनि ख्रीष्टले आफ्ना चेलाहरूलाई दिन चाहनुभएको उहाँको चरित्रलाई प्रतिबिम्ब गर्ने अवसर हामीलाई दिइएको छ (यूहन्‍ना १७:२२) र ख्रीष्टका चरित्रमा साधना गर्दा उहाँमा हामी सहभागी हुन सक्छौं (२ कोरन्थी ३:१८)। जति हामी येशूको बारेमा सिक्छौं, त्यति हामी उहाँको चरित्रको सुन्दरतालाई प्रतिबिम्बित गर्छौं। यो नै हाम्रो दैनिक जीवनमा उहाँसँग हिँड्नुको जग वा आधार हुनुपर्छ। त्यसैकारण येशूका जीवन, चरित्र, स्वभाव, मिजास र शिक्षाको अध्ययन गर्न हामी समय बिताउनुपर्छ। उहाँलाई हेर्दै गर्ने बानीले हामी पनि उहाँजस्तै हुन सक्छौं।

`यहोशू जो प्रतीक थिए, इस्राएलीहरूलाई सोधेका थिए, “तिमीहरूका पिता-पुर्खाका परमप्रभु परमेश्‍वरले तिमीहरूलाई दिनुभएको देश अधिकार गर्नलाई कति दिन ढिलो गर्छौ?” (यहोशू १८:३)। आज वास्तविक यहोशू अर्थात् येशूले त्यो प्रश्‍न हामीलाई कसरी गर्नुहुन्छ होला?`