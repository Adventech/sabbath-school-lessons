---
title:  सही यहोशू, वास्तविक यहोशू
date:   03/12/2025
---

इस्राएलको इतिहासमा यहोशूको कथा काल्पनिक नभएर वास्तविक नै भए तापनि आत्मिक दृष्टिकोणले यसलाई प्रतीक, मोडेल र नमुनाको रूपमा हेर्नुपर्छ। जुन युद्धहरूमा यहोशू लागेका थिए, ती ऐतिहासिक घटनाहरू नै थिए। इस्राएलको इतिहासका पानाहरूमा ती महत्त्वपूर्ण थिए। ती सबै युद्धहरूको लक्ष्य नै इस्राएलीहरूलाई प्रतिज्ञा गरिएको देशमा बसोबास गराउनु थियो। त्यहाँ तिनीहरूले पाएका जग्गामा तिनीहरू शान्तिसँग बस्न पाएका थिए। परमेश्‍वरका दश आज्ञा र विधिविधानअनुसार तिनीहरूले नयाँ समाज गठन गर्न पाएका थिए।

पछि पुरानो करारका लेखकहरू, यशैयाले जस्तै मसीहको काम पनि यसरी देखाएका थिए, “देश पुनर्स्थापित गर्न र त्यसको नष्ट भएका जायजातहरू फेरि अधिकारको निम्ति दिन म तिमीलाई जोगाइराख्छु र मानिसहरूका निम्ति तिमीलाई करार बनाउँछु” (यशैया ४९:८)। “अधिकारको निम्ति” दिने कुरा यहोशूको पुस्तकमा बारम्बार उल्लेख गरिएको छ। इस्राएलहरूलाई भाग लगाएको भूमिले नयाँ यहोशू मसीहको चित्रण गर्छ जसले नयाँ आत्मिक इस्राएललाई नयाँ सम्पत्ति दिनुहुनेछ।

`पढ्नुहोस्: हिब्रू ३:७-४:११ पढ्नुहोस्। नयाँ करारले यहोशू अर्थात् नयाँ मोशाचाहिँ येशू ख्रीष्टका प्रतीक भनेर कसरी पक्का गरेको थियो?`

नयाँ करारका लेखकहरूले येशू ख्रीष्टका सेवाकार्यका धेरै पक्षहरूलाई यहोशूका कामसँग तुलना गर्छन्। ४० वर्षको मरुभूमिको यात्रापछि यहोशू कनान देशमा पसेका थिए। उनी वास्तविक यहोशू, येशूका प्रतीक थिए। येशू पनि ४० दिनको उजाडस्थानपछि सेवाकार्यमा लाग्नुभएको थियो (मत्ती ४:१-११; लूका ४:१-१३)। उहाँको स्वर्गको सेवाकार्य ४० दिनको पृथ्वीको मरुभूमिपछि सुरु गर्नुभएको थियो (प्रेरित १:३, ९-११; हिब्रू १:२)।

यर्दन नदीमा येशूको बप्तिस्मा नै यहोशूले यर्दन नदी पार गरेको प्रतीकलाई वास्तविक रूपमा पूरा गरेको थियो (मत्ती ३:१३-१७; मर्कूस १:९-११)। सुसमाचारका लेखकहरूले भजनसंग्रह २:७ र यशैया ४२:१को मसीहको बारेमा गाएको गीत र यह्वेको कष्ट पाउने सेवकको बारेमा दिइएको विवरणबाट उतारेका थिए (मत्ती ३:१७; मर्कूस १:११; लूका ३:२२)। त्यसै गरी उहाँको बप्तिस्माद्वारा येशूलाई स्वर्गका योद्धाको रूपमा प्रस्तुत गरिएको छ। उहाँले परमेश्‍वरका आज्ञाहरू पालन गरेर जीवनमा बहादुरले जस्तै बफादारी जीवन बिताउनुभएको थियो। यह्वेका दुष्टका फौजहरूसँगको युद्धमा उहाँले प्राण दिएर लडाइँ गर्नुभएको थियो। उहाँको जीवन र क्रूसमा भएको मृत्युले शैतानलाई पराजित गरिएको थियो। उहाँले आत्मिक शत्रुहरूमाथि विजय पाउनुभएको थियो; उहाँका जनहरूलाई उहाँले आत्मिक विश्राम दिनुभएको थियो र मुक्ति पाएकाहरूका निम्ति सम्पत्ति छुट्ट्याउनुभएको थियो (एफिसी ४:८; हिब्रू १:४; हिब्रू ९:१५)।

`येशूले हाम्रो निम्ति के गर्नुभयो, त्यसले हामी विश्राम पाउँछौं भन्‍नुको अर्थ के हो? हाम्रो लागि शैतानलाई येशूले पराजय गर्नुभएको थियो भन्‍ने आश्‍वासनलाई हामीले कसरी महसुस गर्ने?`