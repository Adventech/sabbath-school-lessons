---
title:  प्रतीक, मोडेल, नमुना वा टाइप र आन्टिटाइप वा वास्तविकता
date:   01/12/2025
---

बाइबलका पास्टर, प्रचारक, शिक्षक, व्याख्याकार र विद्वानहरूले बाइबलमा भएका प्रतीकलाई मनोमानी तरिकाले व्याख्या गर्न छुट छैन। नयाँ करारमा र त्यसपछिको समयमा ती प्रतीकहरू कसरी पूरा भए भनेर व्यक्तिगत अर्थ सिकाउन मनासिब छैन। बाइबलमा भएका नमुनाहरूलाई व्याख्या गर्ने वा बुझाउने नीतिहरूको नियन्त्रण बाइबलले नै गर्दछ।

त्यसरी नै नयाँ करारले प्रतीकको वास्तविकता पूरा हुने तीन चरणहरू प्रस्तुत गर्दछ: (१) येशूका जीवनमा (क्रिष्टोलोजिकल वा येशूका जीवन र शिक्षाले पूरा गरेका), (२) चर्चको अनुभवमा (इक्लिसियोलोजिकल वा चर्चका क्रियाकलाप र शिक्षाले पूरा गरेको), र (३) युगको अन्त (एस्काटोलोजिकल वा आखिरी समयमा हुने घटनाहरूलमा पूरा भएका र पूरा भइरहेका शिक्षा)।

ती नमुना र वास्तविकताहरूको बारेमा बाइबलभरि हामी कुरा पाउँछौं। यसले गर्दा बाइबलका पाठकहरूलाई बाइबल बुझ्न सहयोग मिल्छ। येशू, मुक्ति र आखिरमा हामीमा भएको आशाको बारेमा परमेश्‍वरले वचनले सिकाएको सत्यलाई ती नमुना, प्रतीक र मोडेलले हामीलाई सिकाउँदछ।

**हेर्नुहोस्: देहायका पदहरूमा पुरानो करारको नमुना, प्रतीक र मोडेललाई हेर्नुहोस्: इस्राएल, प्रस्थान र पवित्रस्थान। कसरी वास्तविक तीन चरणहरूले प्रत्येकलाई पूरा गरेका छन्: क्रिष्टोलोजिकल, इक्लिसियोलोजिकल र एस्काटोलोजिकल?**

१. इस्राएल
	- अ. क्रिष्टोलोजिकल चरण (मत्ती २:१५)
	- आ. इक्लिसियोलोजिकल चरण (गलाती ६:१६)
	- इ. एस्काटोलोजिकल चरण (प्रकाश ७:४-८, १४)
२. प्रस्थान
	- अ. क्रिष्टोलोजिकल चरण (मत्ती २:१९-२१)
	- आ. इक्लिसियोलोजिकल चरण (२ कोरन्थी ६:१७)
	- इ. एस्काटोलोजिकल चरण (प्रकाश १८:४)
३. पवित्र स्थान
	- अ. क्रिष्टोलोजिकल चरण (यूहन्‍ना १:१४; यूहन्‍ना २:२१; मत्ती २६:६१)
	- आ. इक्लिसियोलोजिकल चरण (१ कोरन्थी ३:१६, १७; २ कोरन्थी ६:१६)
	- इ. एस्काटोलोजिकल चरण (प्रकाश ३:१२; ११:१९; २१:३; २१:२२)

“बाइबलका लेखक केवल एउटै हुनुहुन्छ। त्यसले गर्दा बाइबलमा उल्लेख गरिएका विभिन्‍न भागहरू लगातार रूपमा एक आपससँग तालमेल भएका हुन्छन्।... बाइबलका सबै शिक्षा दीक्षा र नीतिहरू एक आपसमा एक सुर हुन्छन्। बाइबलका एकल अंशहरूमा भएका विषयवस्तु त्यही विषयवस्तुलाई व्याख्या गर्ने बाइबलका अन्त अंशहरूसँग पूर्ण रूपमा तालमेल भएको हुन्छ।”–रावल डिडरेन, हान्डबुक अभ सेभेन्थ-डे एड्भेन्टिष्ट थियोलोजी (हागर्सटाउन, मेरिल्याण्ड, रिभ्यु एण्ड हेरल्ड पब्लिशिङ असोसिएसन, २०००), पृ. ६५।

`बाइबलका कुनै अंशको अर्थ बुझ्न साह्रै कठिन भएको बेलामा तपाईंले के गर्नुहुन्छ?`