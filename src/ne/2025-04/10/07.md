---
title:  थप जानकारी
date:   05/12/2025
---

“येशू ख्रीष्ट यस संसारमा आउनुभएको उद्देश्य वा मिसनलाई तत्कालिन समयका मानिसहरूले बुझेका थिएनन्। ... परमेश्‍वरले सिकाउन चाहनुभएका पाठहरू परम्परा, धार्मिक विधि, संस्कार, समाजका प्रचलित धारणा, मानिसहरूका क्रियाकलापहरू र आफ्नै मूल्यमान्यताहरूले ओझेलोमा पारेका थिए। तिनीहरूकै परम्परा र संस्कारहरूले सत्य धर्मलाई बुझ्न र व्यवहारमा उतार्नबाट बाधा दिएका थिए। जब येशू ख्रीष्टको वास्तविक व्यक्तित्व आउनुभएको थियो तब तिनीहरूले प्रचलनमा ल्याएका प्रतीकहरू पूरा गर्न उहाँ आउनुभएको थियो भनेर तिनीहरूले चिनेनन्। उहाँ सबै छाया वा विधिहरूका यथार्थ मूर्त हुनुभएको थियो। तिनीहरूले वास्तविकलाई तिरस्कार गरे र प्रतीक र परम्परा र संस्कारहरूलाई पक्रि नै राखे। परमेश्‍वरका पुत्र आउनुभएको थियो तर तिनीहरूले उहाँसँग निरन्तर रूपमा चिन्ह मागेका थिए। —पश्‍चात्ताप गर; किनकि परमेश्‍वरको राज्य नजिकै आएको छ‘ भन्‍ने सन्देशलाई तिनीहरूले अलौकिक कामको चिन्हको माग गरेर जवाफ दिएका थिए। ... येशू ख्रीष्टका सुसमाचार तिनीहरूका निम्ति ठेस खाने ढुङ्गो थियो, किनभने तिनीहरूले मुक्तिदाताको सट्टामा चिन्हको माग गरेका थिए। यस संसारमा बहादुर योद्धा भएर पृथ्वीकै भग्नावशेषमा उहाँले साम्राज्य स्थापना गर्नुभएको तिनीहरूले चाहेका थिए। उहाँ मसीह हुनुहुन्छ भने शक्तिशाली शक्ति देखाएर प्रमाण गर भन्‍ने तिनीहरूका माग थियो। तर तिनीहरूको यो अपेक्षालाई येशूले बीउ छर्ने अर्तिकथामा जवाफ दिनुभएको थियो। परमेश्‍वरको राज्य भयानक शस्त्रास्त्र प्रयोग गरेर होइन, न त हिंसात्मक गतिविधिले कायम हुन्छ, तर मानिसहरूका हृदयमा नयाँ नीतिहरू रोपेर हुन्छ भनेर उहाँले देखाउनुभएको थियो।”–एलेन जी. ह्वाइट, क्राइस्टस् अवजेक्ट लेसन्स्, पृ. ३४, ३५।

“चर्चमा कालेब र यहोशूजस्ता विश्‍वासिलो र बफादारहरूको आवश्यकता छ। परमेश्‍वरका साधारण र सरल सर्तलाई स्वीकार गरेर अनन्त जीवन पाउने तयार भएका मानिसहरूका खाँचो आज चर्चमा छ। कार्यकर्ताहरूको कमीले हाम्रा चर्चहरू कष्ट भोगिरहेका छन्। सारा संसार नै हाम्रो मिसन क्षेत्र हो। पूर्व देशमा भएका मूर्तिपूजाको धर्मले बाँधिएका सहर र गाउँहरूमा सुसमाचार सुनाउने प्रचारक वा मिसनरीहरूको आवश्यकता छ। कतिले कहिले पनि सत्यको ज्योतिलाई देखेका छैनन्। चर्चमा हुनुपर्ने सत्य मिसनरी प्रवृत्ति त्यागिएको छ। चर्चको उच्च काम नै यो हो। तर कतिपय सेभेन्थ-डे एड्भेन्टिष्टहरूमा मानिसहरूका प्राणप्रति प्रेम नै छैन, र तिनीहरूलाई येशूका बगालमा अगुवाइ गर्न चाहना नै छैन। हामीलाई इमान्दारी कार्यकर्ताहरूको खाँचो छ। संसारका प्रत्येक कुनाबाट यो अनुरोधलाई स्वीकार्ने कोही छैन त, —हामीकहाँ आएर सहयोग गर्नुहोस्‘?”– एलेन जी. ह्वाइट, टेस्टिमोनिज फर द चर्च, ठेली ४, पृ. १५६।

**छलफलको लागि प्रश्‍नहरू:**

`बाइबलमा भएका प्रतीकहरूले तपाईंको जीवनमा येशूले गर्नुभएको सेवाकार्यलाई अझ राम्रोसँग कसरी बुझाउँछन्?`

`कुन कुराहरूमा हाम्रा आत्मिक युद्ध नै कनान देश जित्नु जस्तो हो र के भिन्‍नता छ?`

`यहोशूको प्रतीकलाई वास्तविकताले पूरा गरेको दृष्टिकोणलाई ध्यान गर्नुहोस्। दर्द, कष्ट र मृत्यु नहुने संसारको चित्रणलाई दिमागमा राखिरह्यो भने हाम्रो दैनिक जीवनको सङ्घर्षमा कसरी सहयोग मिल्न सक्छ?`

`यहोशूले परमेश्‍वरको चरित्रलाई प्रतिबिम्बित गर्दै येशूका सेवाकाललाई भविष्यवाणी गरेको थियो। तपाईंको जीवनमा उहाँका चरित्रलाई प्रतिबिम्ब गर्न के के व्यवाहारिक क्रियाकलापहरू हुन सक्छन्?`