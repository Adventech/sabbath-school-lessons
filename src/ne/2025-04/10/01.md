---
title:  सकल यहोशू
date:   29/11/2025
---

### यस अध्यायको अध्ययनको लागि निम्न पदहरू पढ्नुहोस्

१ कोरन्थी १०:१-१३; मत्ती २:१५; यहोशू १:१-३; प्रेरित ३:२२-२६; हिब्रू ३:७-४:११; २ कोरन्थी १०:३-५।

> <p>याद गर्नुपर्ने पद</p>
> “यी कुराहरू तिनीहरूलाई चेताउनीको निम्ति भए तापनि ती हाम्रै शिक्षाको निम्ति लेखिएका हुन्, जसमाथि युगको अन्त्य आइसकेको छ” (१ कोरिन्थी १०:११)।

यहोशूको पुस्तकको कथाको मुख्य पात्र यहोशू नै हुन्। तर उनको चरित्र, स्वभाव र मिजासले उनी सतहमा मात्र देखा पर्छन्। वास्तविक रूपमा उनीभन्दा महान् चरित्रलाई उनको जीवनले देखाएको थियो। यो नीतिको सार बाइबलभरि पाउँछौं। कनानको भूमि नयाँ पृथ्वीमा पाउने अनन्तको राज र मुक्तिको आशाको प्रतिक हो। पृथ्वीमा भएको पवित्रस्थानले महान् वास्तविकतालाई औँल्याएको थियो। “जब ख्रीष्ट अघिबाटै आइसकेका असल कुराहरूका प्रधान पूजाहारी भएर आउनुभयो, उहाँ अझ महान् र सिद्ध पवित्र वासस्थानमा जानुभयो, जो हातले बनेको होइन, अर्थात् यस सृष्टिको अङ्ग होइन” (हिब्रू ९:११)।

कुन प्रकारले यहोशूले भविष्यको आशालाई पूरा गर्ने भन्‍ने प्रश्‍न उठ्नु त स्वभाविकै हो। यस पुस्तकको व्याख्याको वैधानिकतामाथि हामी कसरी निश्‍चित हुने? बाइबलमा के नीतिहरू छन् जसले यहोशूको पुस्तकले नयाँ करारका वास्तविकताको प्रयोगलाई नियन्त्रण गर्छन् र अन्तको समयमा हुने घटनाहरूलाई औँल्याउँछन्?

मोडेल, नमुना वा प्रतीकलाई बुझाउने वा व्याख्या गर्ने बाइबलका सिद्धान्त वा नीतिहरूलाई यस अध्यायमा हामी नियाल्नेछौं। बाइबल आफैमा नमुनाहरूद्वारा सत्यतालाई बुझाउने धेरै उदाहरणहरू छन्, त्यसको बारेमा हामी अध्ययन गर्नेछौं, र यहोशूको जीवन कहानीले मसीहको सेवा कार्यलाई भविष्यवाणी गरेको हेर्नेछौं। त्यस पुस्तकले देखाएका विभिन्‍न मोडेल वा नमुनाहरू चर्चमा कसरी पूरा भएका हुन्छन् र मानव इतिहासको अन्तमा समापन हुने सन्देश पनि त्यसमा हामी पाउनेछौं।