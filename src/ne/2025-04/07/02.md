---
title:  पहिलो करार
date:   09/11/2025
---

`पढ्नुहोस्: यहोशू ५:१-७ पढ्नुहोस्। यस युद्धकै समयमा दोस्रो पुस्ताका इस्राएलीहरूलाई खतना गर्न प्रभुले किन आदेश दिनुभएको होला?`

प्रतिज्ञा गरिएको देशको सर्वेक्षणपछि र जासुसहरूका उत्साहप्रद रिपोर्ट र अचम्म तरिकाले यर्दन नदी पार गरेपछि, शत्रुसँग तुरुन्तै मुठभेट हुने अपेक्षा हामी गर्न सक्छौं होला। तर सैनिक युद्धभन्दा बढी महत्त्वपूर्ण काम गर्नुपरेको थियो: त्यो हो परमेश्‍वरसँग गर्नुपर्ने करार।

नयाँ पुस्ताले भूमि कब्जा गर्ने अभियानमा लाग्नुभन्दा पहिले त्यस भूमिका मालिकसँग हुनुपर्ने तिनीहरूका विशेष सम्बन्धप्रति तिनीहरू सजग हुनुपर्ने आवश्यक थियो। परमेश्‍वरको अनुग्रह र अचम्मको कामद्वारा इस्राएलीहरूलाई सुरक्षितपूर्वक यर्दन नदी पार गरेकोमा आभारित भएर तिनीहरूले करारको नविकरण गरेका थिए।

परमेश्‍वरसँग हाम्रो करार जहिले पनि उहाँले हाम्रा निम्ति के गर्नुभयो भन्‍ने कुराप्रति आभारित भएर गर्नुपर्छ। तर उहाँका विधिविधान मानेकोले उहाँलाई खुशी पारेको भन्‍ने मनस्थितिमा हामी कहिले पनि पर्नुहुन्‍न। यस मामिलामा पावलले पनि सङ्घर्ष गर्नुपरेको थियो, किनकि कतिपय यहूदी इसाईहरूले अन्यजातिहरूले पनि खतना गर्नुपर्छ भनेर पावललाई कर लगाएका थिए। यसको बारेमा गलातीको पुस्तकमा स्पष्ट रूपमा उल्लेख गरिएको छ।

इस्राएलको इतिहासमा भएको सबैभन्दा ठूलो सैनिक अभियानमा तिनीहरू लाग्न लागेका थिए। शिविरका सारा मानिसहरू नै यसमा व्यस्त थिए भनेर हामीले अनुमान गर्न सक्छौं। तर आजभोलीका युद्धहरूको तयारी गरेझैँ तिनीहरूले तयारी गरेनन्। घोडाहरूलाई र तरिवारहरूलाई तयार गर्नुको सट्टा, तिनीहरू त्यस रीतिमा लागेका थिए जसले तिनीहरूलाई कमसेकम तीन दिनसम्म केही गर्न नसक्ने भएका थिए।

मिश्रबाट उद्धार गर्नुभएको परमेश्‍वरप्रति तिनीहरूका सम्बन्धको खुशीयाली मनाउन तिनीहरूले त्यो खतना गरेका थिए। किन त? तिनीहरूलाई यो महसुस गराउन कि युद्ध परमेश्‍वरको हो। उहाँले नै विजय र सफलता दिनुहुन्छ। येशूले त्यही नीति अलिकति फरक ढङ्गले बुझाउन खोज्नुभएको थियो, “तर पहिले उहाँको राज्य र उहाँका धार्मिकताको खोजी गर, र यी सबै थोक तिमीहरूका निम्ति थपिनेछन्” (मत्ती ६:३३)। हाम्रो जीवनमा प्रायः जसो धेरै समय र कामको चापले गर्दा अत्यन्तै महत्त्वपूर्ण र प्राथमिक काम पन्छाउँछौं, त्यो हो दैनिक जीवनमा येशू ख्रीष्टप्रति हाम्रो दैनिक समर्पित जीवनको पुनर्नवीकरण।

`अत्यावश्यक काममा लाग्नुपर्दा तपाईं परमेश्‍वरसँगको समय बिताउन बेवास्ता गर्नुभएको समयको बारेमा सोच्नुहोस्। हाम्रा उपासना र आराधना गर्ने समय एकातिर पन्छाउन किन सजिलो छ र त्यससित हामी कसरी मुकाबिला गर्ने?`