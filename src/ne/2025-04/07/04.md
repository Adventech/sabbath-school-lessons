---
title:  पुनः नविकरणको वेदी
date:   11/11/2025
---

`के थियो: प्रभुका निम्ति वेदी बनाउनेमा यहोशूको लक्ष्य के थियो? हेर्नुहोस्, यहोशू ८:३०, ३१सँग व्यवस्था ११:२६-३०; व्यवस्था २७:२-१० तुलना गर्नुहोस्।`

अग्रजहरूका समयमा वेदिहरूलाई तिनीहरूका यात्राको चिनोको रूपमा खडा गरिन्थ्यो। त्यो भूमिलाई आफ्नो भनेर दाबी गर्ने प्रत्यक्ष प्रमाण थियो। परमेश्‍वरले प्रतिज्ञा गर्नुभएको देशमा तिनीहरू रहेका थिए भनेर ती वेदीहरूले देखाएका थिए। अब वेदीलाई निर्माण गरेर अग्रजहरूलाई दिइएका प्रतिज्ञाहरू पूरा भएका ती इस्राएलीहरूले देखाएका थिए। यस मामिलामा वेदीको निर्माणमा मोशाले दिएका निर्देशन सिधा पूरा भएको देखाइएको थियो (व्यवस्था ११:२६-३०; व्यवस्था २७:२-१०)।

यहोशूको पुस्तकको थियोलोजी वा धर्मविज्ञानको सन्देशलाई महत्त्वपूर्ण आकार यहोशू ८:३०-३५मा दिइएको छ। अत्यन्तै भयानक र हिंसात्मक कथाहरूसँग (युद्ध) जोडेर करारको अनुमोदनको दृश्य (आराधना) को महत्त्वपूर्ण थियोलोजिकल, धर्मविज्ञान वा धार्मिक शिक्षालाई यहोशूले देखाएका हामी पाउँछौं: करारको आज्ञा पालनको जीवनलाई अगुवाइ गर्न यहोशूले आधिकारिक अधिकार पाएका थिए (यहोशू १:७)। यो यस पुस्तकको अन्त्यमा पनि चित्रण गरिएको हामी पाउँछौं (यहोशू २४)।

संग्राम र विजयको महत्त्वको बारेमा हामीमा प्रश्‍न भए तापनि त्यसमा अझ अत्यन्तै महत्त्वपूर्ण सन्देश चित्रण गरिएको छ: परमेश्‍वरको व्यवस्थाप्रति बफादारीता। विजय त इस्राएलीहरू र पूरा मानव प्राणीको पुनर्स्थापनामा परमेश्‍वरको योजनाको केवल एउटा मात्रै कदम थियो। व्यवस्था वा टोराहका नीतिहरूप्रति बफादारी हुने कुरामा मानव प्राणीको भविष्य भर पर्दछ। यहोशूले व्यवस्थालाई ठूलो चट्टानमा लेखेका थिए। यो सेतो रङ्गले पोतिएको थियो। यो वेदीका ढुङ्गाहरूभन्दा फरक थियो (व्यवस्था २७:२-८सँग तुलना गर्नुहोस्)। यो चट्टानमा दश आज्ञाहरू लेखिएको हुनुपर्छ। यो वेदीभन्दा अलग स्मारक थियो तर वेदीकै वरपर थियो। यसले इस्राएलीहरूलाई करारप्रति तिनीहरूका विशेषाधिकार र कर्तव्यहरूलाई निरन्तर रूपमा याद दिलाउँथ्यो।

नयाँ करारको यहोशुवा (येशू) लाई यहोशूले पूर्वचित्रण गरेका थिए। येशूका लक्ष्य नै अरूहरूका साथै मानव प्राणीलाई परमेश्‍वरको आज्ञा पालन गर्नेतर्फ फर्काउनु थियो। यो काम फत्ते गर्न उहाँले शैतानका शक्तिहरूसँग मुकाबिला गर्नुपरेको थियो। हाम्रो निम्ति करारका आवश्यकताहरू पूरा गर्ने उहाँको लक्ष्य थियो: “उहाँले हामीलाई यस्तो भयानक जोखिमबाट छुटाउनुभयो, अनि उहाँले हामीलाई छुटाउनुहुनेछ। उहाँमाथि नै हामीले हाम्रो भरोसा राखेका छौं, कि उहाँले हामीलाई फेरि पनि छुटाउनुहुनेछ” (२ कोरिन्थी १:१०)।

`पौराणिक कालमा वेदी बनाएको जस्तै हाम्रा जीवनमा के आध्यात्मिक चलनहरू छन् जसले त्यही वेदीको काम गर्दछन्?`