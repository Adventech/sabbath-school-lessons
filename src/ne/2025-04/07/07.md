---
title:  थप जानकारी
date:   14/11/2025
---

एलेन जी. ह्वाइट, पाट्रियार्क्स प्रोफेटस, पृ. ४९९-५०३, “द ब्लेसिङ्ग एण्ड कर्सेज” भन्‍ने अध्याय पढ्नुहोस्।

“मोशाले दिएका निर्देशनअनुसार एबाल पहाडमा ठूला-ठूला ढुङ्गाहरूका स्मारक खडा गरिएको थियो। तिनीहरूमा प्लास्टर लगाएपछि सिनैमा बोलिएका र पाटीहरूमा कुँदिएका दश आज्ञा मात्र होइन, मोशालाई दिइएका र किताबमा लेखिएका अरू विधिविधानहरू पनि तिनीहरूमा लेखिएका थिए। त्यस स्मारकको छेउमा नकाटिएका ढुङ्गाहरूका थुप्रो थियो। यसमा प्रभुका निम्ति बलिहरू चढाइन्थ्यो। एबालको पहाडमा वेदी स्थापना गरिएको अर्थ महत्त्वपूर्ण छ, किनकि यस पहाडमा श्राप उच्चारण गरिएको थियो। परमेश्‍वरका व्यवस्थालाई उल्लङ्घन गर्दा श्रापहरू उच्चारण गरिएको थियो। परमेश्‍वरका क्रोध इस्राएलीहरूले उठाएका थिए, तर येशू ख्रीष्टको प्रायश्‍चितको कार्यलाई बलिको वेदीले देखाएको थियो।”–एलेन जी. ह्वाइट, पाट्रियार्क्स एण्ड प्रोफेटस, पृ. ५००।

“तर प्रभु-भोज शोक गर्ने अवसर होइन। त्यसको उद्देश्य भक्तजनहरूलाई विलापको स्थितिमा पार्नु होइन। जब प्रभुका चेलाहरू [हामी] टेबुलका वरिपरि झुमेका हुन्छन् तब तिनीहरूका कमीकमजोरी र असफलताहरूलाई याद गरेर विलाप गर्नुहुँदैन। जब हामी प्रभु-भोजमा सरिक हुन्छौं तब हाम्रा विगतका आत्मिक अनुभवहरूलाई याद गर्नुहुँदैन। ती अनुभवहरू प्रेरणादायी वा उदासलाग्दो भए तापनि, त्यसमा हामी ध्यान दिनुहुँदैन। विश्‍वासी दाजुभाइ र दिदीबहिनीहरूका बीचमा भएका मत भिन्‍नतालाई सोच्ने होइन। यो विधिभन्दा पहिलै नै त्यो गर्नुपर्छ। आत्मआलोचना, पापको स्वीकार र एक आपसमा मिलापहरू प्रभु-भोज अगावै हुनुपर्छ। अब तिनीहरू येशू ख्रीष्टलाई भेट्ने समय हो। तिनीहरू सबै क्रूस वा उद्धार गर्ने ज्योतिको छायामुनि उभिनुपर्छ। तिनीहरूले आफ्ना हृदयलाई खुला राखेर धार्मिकताका सूर्यको चमकलाई त्यसमा भित्राउनुपर्दछ।”–एलेन जी. ह्वाइट, द डिजाएर अभ एजेज, पृ. ६५९।

**छलफलको लागि प्रश्‍नहरू:**

`परमेश्‍वरको राज्यको पहिले खोजी गर भन्‍नुको अर्थ के हो? यस नीतिलाई तपाईंको दैनिक जीवनको ढाँचामा कसरी राख्‍नुहुन्छ?`

`दैनिक जीवनको सेरोफेरो र व्यस्ततामा परमेश्‍वरलाई बिर्सिनु कतिको सजिलो छ? यो हुन नदिन के गर्नुपर्छ?`

`हामी एड्भेन्टिष्ट भएका हैसियतले हामी यो विश्‍वास गर्छौं कि येशूले हाम्रो निम्ति स्वर्गको पवित्रस्थानमा पहल गरिरहनुभएको छ। यसले हाम्रा आशा र बलका स्रोत निरन्तर रूपमा किन हुनुपर्छ? येशूले स्वर्गमा हाम्रा निम्ति बिन्ती गरिरहनुभएको छ (हिब्रू ७:२५) भन्‍ने आत्मज्ञानद्वारा स्वर्गमा रहेको पवित्रस्थानमा उहाँका कामलाई देखाउने सुसमाचार बुझ्न हामीलाई कसरी मद्दत हुन्छ? हामी प्रायश्‍चितका दिनहरूले सङ्केत गरेका महा प्रायश्‍चितको दिनमामा भएकाले त्यो ज्ञान किन अर्थमूलक हुनुपर्छ?`