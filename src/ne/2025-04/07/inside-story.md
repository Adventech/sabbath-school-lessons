---
title:  भित्री कथा
date:   14/11/2025
---

### परमेश्‍वरका चीजहरू उहाँलाई नै फिर्ता गर्ने: भाग २

लेखक: एन्ड्र्यु मेक्चेस्नी

फ्रान्क मुकुबेले उधारोमा किनेका र फिर्ता गर्न चाहेका घरायसी सामानहरू लिन पसलले डेलिभरी ट्रक पठायो। ती सामानहरूका निम्ति उनले लागि पैसा तिरेका थिए। फ्रान्क, जसले क्षतिपूर्ति नलिने कागजमा हस्ताक्षर गरेका थिए, नामिबियामा रहेको आफ्नो भाडाको घरमा ट्रक चढेर गए।

ट्रक घरमा पुग्दा नजिकै बस्ने फ्रान्कको घरधनी हतारिएर आए। “तपाईं मलाई नभनी किन सर्दैहुनुहुन्छ?” उनले सोधिन्।

“म सरेको छैन,” फ्रान्कले भने। “म यी चीजहरू फिर्ता गर्दैछु जुन पूर्ण रूपमा मेरो होइनन्। हुन त तिनीहरूका लागि मैले पैसा तिरिसकेको थिएँ। म फेरि दशांश र भेटीहरू दिन चाहन्छु।”

“तपाईं दशांश र भेटीहरूको बारेमा के भनिरहनुभएको छ?” उनले माग गरिन्।

फ्रान्कले सुनाए कि मानिसहरूले दशांश र भेटीहरू दिनुपर्छ भनेर बाइबलले बताउँछ र उनले उधारोमा किनेका सबै थोकको दुई वर्षदेखि दशांश र भेटी दिएका थिएन।

घरबेटी फ्रान्कको कुरा सुनेर हाँसे।

जब डेलिभरी ट्रक र फ्रान्क पसलमा फर्के, स्टोर म्यानेजरले ओछ्यान, सोफा, चुलो, रेडियो, टेलिभिजन, गलैँचा र भान्साको भाँडाहरू पनि अनलोड गरिएको हेरे। “तपाईं यहाँ वास्तवमा के गर्न खोज्दैहुनुहुन्छ?” उनले सोधे।

“यी सामानहरू मेरो र मेरो परमेश्‍वरको बीचमा उभिएका छन् किनभने ती मेरो दशांश र भेटीहरूले किनिएका थिए,” फ्रान्कले भने। “अब मलाई राहत भएको महसुस गर्छु।”

फ्रान्कले राहत भएको महसुस गरे। उनलाई थाहा थियो कि ओछ्यानविना उनी भुइँमा नै सुत्नुपर्छ। चुलोविना उनले खुला आगोमा खाना पकाउन दाउरा र भाँडाहरू खोज्नुपर्छ। तर उनी खुसी थिए। उनले “श्रापले श्रापित” महसुस गरेका थिए किनभने उनले परमेश्‍वरलाई लुटेका थिए (मलाकी ३:८, ९)। तर पसलमा सबै कुरा फिर्ता भएपछि, उनले परमेश्‍वरसँग शान्ति र ठीक भएको महसुस गरे।

त्यो रात, फ्रान्कलाई भुइँमा सुत्नुपरेन र खानाको लागि दाउरा र भाँडाहरू खोज्नुपरेन। फ्रान्कको निर्णयको बारेमा सुनेर उनको एक जना साथी मार्मिक भएको थियो, र उसले एउटा ओछ्यान र दुई भाँडासहित पुरानो चुलो ल्यायो।

“परमेश्‍वरले एउटा ओछ्यान दिनुभयो। परमेश्‍वरले एउटा चुलो पनि दिनुभयो,” फ्रान्कले भने। “यसले मलाई विश्‍वास दिलायो कि परमेश्‍वरले प्रतिज्ञा गर्नुभएको कुरा साँच्चै सत्य हो।”

परमेश्‍वरले दशांश र भेटी दिनेहरूलाई प्रतिज्ञा गर्नुहुन्छ, “—र अब यसमा मलाई जाँच,‘ सेनाहरूका परमप्रभु भन्‍नुहुन्छ, —यदि म तिमीहरूका लागि स्वर्गका झ्यालहरू खोलेर तिमीहरूमाथि यस्तो आशिष् खन्याइदिन्छु कि त्यो ग्रहण गर्न पर्याप्त ठाउँ नै रहँदैन‘” (मलाकी ३:१०)।

त्यस दिनदेखि, फ्रान्क आफ्नो दशांश र भेटीहरू नियमित रूपमा दिए। आज, उनी दक्षिणी नामिबियाको एड्भेन्टिष्ट मण्डलीको लागि स्टुवार्डशिप वा भण्डारेपन निर्देशकको रूपमा सेवा गर्छन्। उनले यो सुनाए कि परमेश्‍वर सधैँ भरपर्दो हुनुहुन्छ: “परमेश्‍वर भन्‍नुहुन्छ, —यदि तिमीले मेरो व्यवसायको हेरचाह गऱ्यो भने, म तिम्रो हेरचाह गर्नेछु। जब तिमीले आफ्नो दशांश फिर्ता गर्छौ तब म तिम्रो जीवनको हेरचाह गर्नेछु।‘”