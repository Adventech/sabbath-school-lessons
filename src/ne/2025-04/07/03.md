---
title:  निस्तार चाड
date:   10/11/2025
---

`किन: प्रतिज्ञा गरिएको देश कब्जा गर्ने भारी जिम्मा र चापमा यहोशूले निस्तार-चाड मनाउन व्यवस्था गरेका अर्थ किन महत्त्वपूर्ण छ? हेर्नुहोस्: यहोशू ५:१०; प्रस्थान १२:६; लेवी २३:५; गन्ती २८:१६; व्यवस्था १६:४, ६।`

भूमि कब्जा गर्नुभन्दा अगाडि गरिएको दोस्रो महत्त्वपूर्ण काम निस्तार-चाडको उत्सव मनाउनु थियो। यो महिनाको चौधौँ दिनको बेलुकामा मनाइएको थियो। परमेश्‍वरको निर्देशनअनुसार होसियारपूर्वक त्यो चाड मनाइएको थियो। निस्तार-चाडमा मनाइने प्रतिकको अर्थमा विशेष जोड दिइएको थियो: यहोशूका जीवनमा घटेका घटनाहरूले प्रस्थानको प्रतिबिम्ब गरेका थिए। निस्तार-चाड दशौँ महामारीको रातमा भएको थियो (प्रस्थान १२), जुन समयमा इस्राएलीहरूलाई बचाइएर मिश्रदेशका पहिला जन्मेका सबैलाई मारिएका थिए। त्यसपछि तिनीहरू मिश्रदेशबाट निष्कासित भएर यात्रा गर्दै लाल समुद्र पार गरेका थिए र मरुभूमिमा यात्रा गरेका थिए।

दोस्रो पुस्ता सुरुमा मरुभूमिको यात्रामा सहभागी हुन्छन् र यर्दन नदी पार गरेर खतना र निस्तार-चाडको उत्सव मनाउँछन्। अनि इस्राएलका शत्रु अर्थात् कनान देशका बासिन्दाहरू विरुद्ध परमेश्‍वरको अर्को अलौकिक हस्तक्षेपको निर्णायक क्षणतिर पुग्छ। ती निस्तार-चाड मनाएको साथै सबै क्रियाकलापहरूले इस्राएलको इतिहासमा नयाँ युग सुरु भएको थियो।

पाठोको बलि र निस्तार-चाडद्वारा इस्राएलीहरूलाई मिश्रदेशको दासत्वबाट स्वतन्त्र भएका कुरा औँल्याइएको थियो। तर यसले खास गरेर मूल प्रतिक परमेश्‍वरको थुमाको मृत्युलाई औँल्याएको थियो (यूहन्‍ना १:२९, ३६; १ कोरन्थी ५:७; १ पत्रुस १:१८, १९)। उहाँले मुक्तिको मूल्य तिरेर पापको बन्धनबाट हामी सबैलाई फुट्काउनुभएको थियो। क्रूसमा मारिनुभन्दा अघि प्रभु-भोजमा उहाँले निस्तार-चाडलाई उहाँको मृत्युको सम्झनामा मनाउन परिणत गर्नुभएको थियो (मत्ती २६:२६-२९; १ कोरन्थी ११:२३-२६)।

तर निस्तार-चाड र प्रभु-भोजले अझ बढी महिमित वास्तविकतालाई औँल्याउँछन्: मुक्ति पाएका अपार भिडले स्वर्गको कनानमा भित्रिनेछ। त्यसमा १,४४,००० विशेष जनहरू स्फटिकको समुद्रमा हिँड्नेछन्। लाल समुद्र र यर्दन पार गरेका घटनाहरू त्यसको प्रतिक थियो। अनि परमेश्‍वरको सिंहासन अगाडि तिनीहरू उभिनेछन् (प्रकाश ४:६; प्रकाश ७:९, १०) र तिनीहरूले निस्तार-चाड र प्रभु-भोजको प्रतिकले औँल्याएका समारोह थुमाको विवाहमा मनाउनेछन् (मत्ती २६:२९; प्रकाश १९:९)।

`कतिपय समयमा हामी प्रभु-भोज मनाउन अवसर त पाउँदैनौं, तर क्रूसको वास्तविकतालाई हाम्रो दिमागमा हामी कसरी राखिरहने?`