---
title:  चट्टानहरूमा लेखिएको
date:   12/11/2025
---

`पढ्नुहोस्: यहोशू ८:३२-३५ पढ्नुहोस्। यी पदहरूमा व्यक्त गरिएको कामको अर्थ के हो, र आजकै परिवेशमा त्यसले हामीलाई के सन्देश दिन्छ?`

एबाल पहाड केवल व्यवस्थाको पुस्तकमा (व्यवस्था ११:२९; व्यवस्था २७:४, १३) र यहोशूका पुस्तकमा (यहोशू ८:३०, ३३) मात्रै उल्लेख गरिएको छ। एबाल साथै गीरीज्जीम ती पहाडहरू थिए जहाँ करारका आशिष् र श्रापहरू सबैलाई सुनाउनुपर्थ्यो। व्यवस्था ११:२९ र व्यवस्था २७:४, १३अनुसार विशेष गरेर श्रापहरू पनि सुनाउनुपर्थ्यो। यस समय इस्राएलीहरू करारको सन्दुकको दुवैतिर पूजारीहरूको सामु उभिनुपर्थ्यो (यहोशू ८:३३)। एक समूह एबालको पहाडको अगाडि उभेका थिए भने अर्को गीरीज्जीमको पहाडाको अगाडि उभिए। यहाँ तिनीहरूले करारसँगको सम्बन्धमा गरिने दुई सम्भावित क्रियाकलापहरू साङ्केतिक रूपमा गर्दथे। बलिहरूले येशूलाई औँल्याउँथ्यो, जसले करारमा उल्लेख गरिएका सबै श्रापहरू आफूमा लिनुभएको थियो, ताकि उहाँलाई विश्‍वास गर्ने सबैले आशिष्हरूका उपभोग गर्न सकून् (गलाती ३:१३; २ कोरन्थी ५:२१)।

`किन: करारको प्रतिलिपि सबैले देख्‍ने गरेर किन स्मारकमा लेख्‍नुपरेको थियो? (निम्न पदहरू हेर्नुहोस्: व्यवस्था ४:३१; व्यवस्था ६:१२; व्यवस्था ८:११, १४; २ राजा १७:३८; भजनसंग्रह ७८:७)।`

हामी मानव प्राणीको बिर्सिने बानी हुन्छ। हाम्रा दैनिक जीवनमा आइपरेका धेरै मागहरूलाई पूरा गर्न प्रयास गर्ने क्रममा हाम्रा समय छोटो र झन् छोटो दिन-दिनै पार्दछौं। हामीलाई आवश्यक तर त्यसप्रति पूरा गर्नुपर्ने चलनलाई बिर्सिरहेका हुन्छौं। प्रत्येक प्रभु-भोजमा हामीले आफूहरूलाई प्रभुतिर पुनः समर्पण गर्न सक्छौं र हाम्रो करार वा बप्तिस्माको समयमा गरिएको बाचाको पुनः नविकरण गर्न सक्छौं। यी अवसरहरू हामीले गर्नुपर्ने यादलाई मात्र दिलाउने नभएर तिनीहरूमा सामूहिक रूपमा परमेश्‍वरप्रति हाम्रा बफादारीताको नविकरण गर्ने अवसर मिल्दछ। हामी व्यक्तिवादी समाजमा छौं। हामी त्यस्तै संसारमा एउटै दृष्टिकोण, एउटै मूल्यमान्यता, एउटै विश्‍वास र एउटै लक्ष्य भएको समूहमा हुनुको शक्ति र जागरणलाई हामी फेरि पत्ता लगाउनुपर्दछ।

`जीवनको रमझम र हतार-हतार गर्ने बानीमा परमेश्‍वरलाई बिर्सेर आफ्नै बल र शक्तिले काम गर्न किन सजिलो छ? जब तपाईंको जीवन सुचारु र सुविधामा पर्छ, त्यस बेला प्रभुलाई बिर्सिनु किन सजिलो छ?`