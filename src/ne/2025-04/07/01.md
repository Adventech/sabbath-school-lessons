---
title:  "निर्णायक निष्ठा वा बफादारीता: युद्ध क्षेत्रमा परमेश्‍वरको आराधना"
date:   08/11/2025
---

### यस अध्यायको अध्ययनको लागि निम्न पदहरू पढ्नुहोस्

यहोशू ५:१-७; प्रस्थान १२:६; १ कोरन्थी ५:७; यहोशू ८:३०-३५; व्यवस्था ८:११, १४; हिब्रू ९:११, १२।

> <p>याद गर्नुपर्ने पद</p>
> “तर पहिले उहाँको राज्य र उहाँका धार्मिकताको खोजी गर, र यी सबै थोक तिमीहरूका निम्ति थपिनेछन्” (मत्ती ६:३३)।

इस्राएलीहरू प्रतिज्ञा गरिएको देशमा हुँदाका केही मुख्य क्षणहरू यस अध्यायमा हामी हेर्नेछौं। इस्राएलीहरूले प्रभुमा पुनर्समर्पिण गरेका थिए। कहिलेकाहीँ अत्यन्तै खतराको परिस्थितिमा पनि तिनीहरू परमेश्‍वरतिर फर्केका थिए। यहोशूले अनउचित जस्तै देखिने निम्न निर्णयहरू गरेका थिए: शत्रुको क्षेत्रमा हुँदा यहूदीहरूलाई खतना गर्ने (यहोशू ५:१-९) ; अत्यन्तै खतरा सामना गर्नुपर्ने परिस्थितिमा निस्तार-चाड मनाउन उर्दी दिने (यहोशू ५:१०-१२) ; युद्ध चर्किरहेकै समयमा बेदी बनाएर परमेश्‍वरको आराधना गर्ने (यहोशू ८:३०-३५) ; र हतार-हतारमा प्रभुका निम्ति पवित्रस्थान बनाउन हुकुम दिएका थिए जब सात कुलहरूले आफूले पाउनुपर्ने सम्पत्ति वा जग्गा पाइसकेका थिएनन् (यहोशू १८:१, २)।

हाम्रो व्यस्त जीवनमा पनि हामीले नचाहे तापनि तत्काल कुराहरूमा ध्यान दिनुपर्ने हुन्छ। प्रायः जसो परमेश्‍वरप्रति हाम्रो समर्पणतालाई ध्यान दिन फुर्सद नहुनु सक्छ। दैनिक जीवनमा उहाँले के गर्नुभयो सोको निम्ति धन्यवाद दिने चलन पनि बिर्सन सक्छौं। परिवारको वेदीमा बिहान र बेलुका आराधना गर्ने चलनलाई हामी फ्याँकिरहेका हुन्छौं। फुर्सद नभएकोले वा अरू दैनिक कामको चापले गर्दा घरेलु प्रार्थना गर्ने चलनलाई तिरस्कार गरिरहेका हुन्छौं। तर हामीलाई भित्री हृदयमा थाहा छ कि परमेश्‍वर र प्रियजनहरूसँग बिताएको समयचाहिँ हाम्रो जीवनको अत्यन्तै लाभप्रद लगानी हुन्छ।