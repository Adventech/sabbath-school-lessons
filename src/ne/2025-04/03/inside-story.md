---
title:  भित्री कथा
date:   17/10/2025
---

### आँसु र स्वेटसर्टको बाटो

लेखक: एन्ड्र्यु मेक्चेस्नी

आफूले के हेरिरहेकी थिइन सो त्सित्सी जोन्डोले विश्‍वास गर्न सकिनन्। जिम्बाब्वेमा अँध्यारो रात थियो, तर उनले आफ्ना बहुमूल्य स्वेटसर्टहरूको भारी राजमार्गमा छरिएका र ती लुट्न दौडिरहेका मानिसहरूका मधुरो आकृतिहरू देखिरहेकी थिइन्।

उनका आँखाहरू आँसुले भरिए। उनले दक्षिण अफ्रिकामा स्वेटसर्टहरू किन्‍न पैसा उधारोमा लिएकी थिइन् र अब उनले ऋण तिर्न सक्नेथिइनन्। उनीसँग केही थिएन। उनले आफ्ना बच्चाहरूको पालनपोषण कसरी गर्ने?

उनले प्रार्थना गरिन्, “प्रभु, तपाईंलाई थाहा छ कि म मेरो व्यवसाय सफल बनाउन सङ्घर्ष गरिरहेको थिएँ, र अब यो भएको छ। सबै झोलाहरूमध्ये, मेरो झोला मात्र खोलिएको छ।”

त्सित्सीले ६० वटा स्वेटसर्टहरू एउटा ठूलो झोलामा प्याक गरेकी थिइन् र दक्षिण अफ्रिकासँगको जिम्बाब्वेको सिमानाबाट आफ्नो गृहनगर, बुलावेयोको यात्राको लागि मिनीबसको छतमा ती झोलाहरू राखेकी थिइन्। तर यात्राको आधा बाटोमा, एक यात्रु मिनीबसबाट ओर्लिएकी थिइन् र, उनको झोला खोज्दै गर्दा, चालकले मिनीबसको छतमा धेरै झोलाहरू खोलेर बन्द गरिसकेका थिए। तर, त्सित्सीको झोला बन्द भएको थिएन।

मिनीबसले आफ्नो यात्रा कायम गरेको थियो, र केही टाढा यात्रा गरेपछि अर्को कारले बत्ती झिमझिम गरिरहेको कारणले बिनीबस रोक्यो। त्यही एक जना यात्रु ओर्लेदेखि नै मिनीबसले स्वेटसर्टहरू खसालिरहेको कारको चालकले बताए।

त्सित्सीले आफ्नो झोलामा केवल १० स्वेटसर्टहरू बाँकी रहेको देखेर उनको सातोपुत्लो गयो।

मिनीबस चालकलाई थाहा थियो कि उनी जिम्मेवार छन्, र आफू केही गर्न नसक्ने भनेर उनले हात उठाए। “मलाई माफ गर्नुहोस्,” उनले त्सित्सीलाई भने, “मसँग पैसा छैन।”

प्रार्थना गरेपछि, त्सित्सीले आफ्नो आँसु पुछिन्। उनी दक्षिण अफ्रिकाबाट आयात गरिएका सामानहरूमा दशांश फिर्ता गर्न र भेटीहरू दिन सधैँ विश्‍वासीलो थिइन्, र उनी पक्का थिइन् कि परमेश्‍वरले उनको हेरचाह गर्नुहुनेछ।

बुलावेयोमा, साथीहरूले त्सित्सीको अवस्थाको बारेमा सुने र प्रार्थना गर्न आए। एक जनाले उनलाई दक्षिण अफ्रिकामा फर्कन र थप स्वेटसर्टहरू किन्‍न ऋण दिने मन देखाए।

प्रार्थनाको जवाफको रूपमा त्सित्सीले पैसा स्वीकार गरिन् र दक्षिण अफ्रिका फर्किइन्। नयाँ स्वेटसर्टहरू लिएर, उनले सबै नयाँ स्वेटसर्ट अर्डरहरू पूरा गर्न सक्षम भइन्। दुई ऋण चुक्ता गर्न दक्षिण अफ्रिकाको कुल चार पल्ट यात्रा गरिन्। तर त्यस समयमा, त्सित्सीसँग सधैँ खाना र पारिवारिक खर्चको लागि पर्याप्त पैसा थियो। उनले दशांश फिर्ता गर्दै र भेटीहरू दिँदै पनि गइन्।

त्सित्सीलाई परमेश्‍वरले कसरी काम गर्नुहुन्छ भनेर बुझ्न सकेको थिएन, तर परमेश्‍वरले उनलाई सधैँ जुटाउनुहुन्छ भन्‍नेमा कुनै शङ्का नभएको उनी बताउँछिन्।

उनले भनिन् “मैले सबै कुरा गुमाए तापनि, मेरो परिवार र म कहिल्यै भोकै बसेनौं। हामीसँग सधैँ टेबुलमा खाना हुन्थ्यो। यदि तपाईं विश्‍वासी हुनुहुन्छ र दशांश र भेटीमा प्रभुलाई दिनुहुन्छ भने, प्रभु सधैँ तपाईंको लागि सहयोग गर्न आउनुहुन्छ।”