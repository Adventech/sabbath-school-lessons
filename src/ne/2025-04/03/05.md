---
title:  बिर्सिने बानी
date:   15/10/2025
---

`पढ्नुहोस्: यहोशू ४:२०-२४ देहायका पदहरूका आधारमा पढ्नुहोस्: न्यायकर्ता ३:७; न्यायकर्ता ८:३४; भजनसंग्रह ७८:११; व्यवस्था ८:२, १८; भजनसंग्रह ४५:१७। प्रभुका शक्तिशाली कामहरूलाई सम्झनु किन अपरिहार्य छ?`

यहोशू ४:२३मा कसलाई सम्बोधन गरिएको हो, हेर्नुहोस् त। “तिमीहरूका” सामु यर्दनको पानी सुकाइएको थियो भनेर यर्दन नदी पार गरेका इस्राएलीहरूलाई सम्बोधन गरिएको थियो। त्यसको विपरित लाल सागर “हाम्रो निम्ति” सुकाइएको थियो भनिएको थियो। त्यो अनुभव गर्ने पहिलो पुस्ताबाट अझै पनि उपस्थित रहेका र प्रस्थानको अनुभव गरेकाहरूलाई यो भनिएको थियो। दुई फरक पुस्ताहरूले अनुभव गरेका दुई घटनाहरूको महत्त्व समान थियो, जसले गर्दा दोस्रो पुस्ता आफ्ना आमाबाबुको गवाही सुनेर यर्दन पार गर्ने घटनामा त्यही अर्थ पुनः पत्ता लगाउन सक्षम भयो।

प्रायः जसो, हामी मानव प्राणी भएकोले बिर्सिने बानी हुन्छ। तर आत्मिक कुराहरू बिर्सिन्दा गम्भिर नतिजाहरू हुन्छन्।

आज पनि, परमेश्‍वरले हामीलाई लक्ष्य पूरा गर्न विशेष गरेर बोलाउनुभएको हो भनेर हाम्रो पहिचानलाई कायम राख्‍न चाह्यौं भने हामीले व्यक्तिगत वा सामूहिक आत्मिक सम्झना ताजा गर्न केही अवसरहरूको सृजना गर्नुपर्छ। हामी को हौं, कहाँबाट आएका हौं, केको लागि हामी यहाँ छौं र कहाँ जाँदैछौं भन्‍ने स्मृतिलाई कायम गरिराख्‍नुपर्छ।

`पढ्नुहोस्: १ कोरन्थी ११:२४, २५ र यूहन्‍ना १४:२६ पढ्नुहोस्। येशूले हाम्रो निम्ति के गर्नुभयो त्यो सधैँ हामीले किन याद गरिरहनुपर्छ? त्योविना हाम्रो जीवन के हो?`

एलेन जी. ह्वाइटले विगतको समयमा परमेश्‍वरका कामहरू र उहाँले हामीलाई दिनुभएको आत्मज्ञानको ज्योतिलाई निरन्तर रूपमा स्पष्टसँग बुझ्नुपर्छ भनेर हामीलाई सल्लाह दिनुभएको छ। ती हामीलाई अगुवाइ गर्ने नीतिहरू हुन्। हाम्रो मिसनको भविष्यलाई प्रेरणा दिने ती नै हुन्। “भविष्यको बारेमा हामी त्रसित हुनुपर्ने केही कारण छैन। तर विगत समयमा परमेश्‍वरले हामीलाई कसरी अगुवाइ गर्नुभयो र उहाँका शिक्षाले हाम्रो विगतको इतिहासमा कस्तो प्रभाव पार्‍यो, त्यो हामीले कहिल्यै पनि बिर्सिनुहुँदैन।”–एलेन जी. ह्वाइट, लाइफ स्केचेस, पृ. १९६।

`विगतको समयमा र प्रभुले तपाईंको जीवनमा के काम गर्नुभयो भन्‍ने सम्झनु महत्त्वपूर्ण त छ, तैपनि दिन-दिनै उहाँसँग तपाईं अनुभव किन गरिरहनुपर्छ र अहिले नै उहाँको प्रेम र उपस्थितिप्रति तपाईं सजग हुनु किन आवश्यक छ?`