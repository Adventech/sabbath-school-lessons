---
title:  थप जानकारी
date:   17/10/2025
---

एलेन जी. ह्वाइट, पाट्रियार्क्स एण्ड प्रोटस, पृ. ४८३, ४८४को “क्रसिङ्ग द जोर्डन” भन्‍ने अध्याय पढ्नुहोस्।

“मिश्रदेशदेखि कनानसम्म इस्राएलीहरूको यात्रालाई ध्यान दिएर अध्ययन गर्नुहोस्। यहोशूको तेस्रो र चौथो अध्यायहरू पढ्नुहोस्। प्रतिज्ञा गरिएको देशमा जान तयार गरेका विवरणहरू पढ्नुहोस्। हामीहरूका हृदय, दिमाग र विवेकलाई तालिम दिइरहनु आवश्यक छ। परमेश्‍वरले पौराणिक इस्राएललाई सिकाउनुभएका पाठहरू हाम्रो समझशक्तिमा ताजा बनाइराख्‍नुपर्छ। अनि तिनीहरूलाई जस्तै, हामीलाई पनि उहाँले सिकाउनुभएका पाठहरू जहिले पनि रोचक र प्रभावकारी हुन सक्छन्।”–एलेन जी. ह्वाइट कमेन्टस्, द एसडिए बाइबल कमेन्टरी, ठेली २, पृ. ९९४।

“आधुनिक इस्राएल (वा सेभेन्थ-डे एड्भेन्टिष्टहरू) परमेश्‍वरलाई बिर्सिने ठूलो खतरामा छ। पौराणिक इस्राएलीहरूलाई मूर्तिपूजामा फसाउने जालहरूमा तिनीहरूलाई पार्न शैतानले भरमग्दुर प्रयास गरिरहेको थियो, र हामीलाई पनि त्यसरी फसाउन प्रयास गरिरहेको छ। सेभेन्थ-डे एड्भेन्टिष्ट भनेर दाबी गर्नेहरूमा पनि धेरै थरिका मूर्तिहरू घुसिरहेका छन्। पौराणिक इस्राएलमा परमेश्‍वरले विशेष गरेर मूर्तिपूजाबाट सुरक्षित हुनू भनेर कडा निर्देशन दिनुभएको थियो। मूर्तिपूजा गर्ने प्रवृत्तिले जीवित परमेश्‍वरको सेवा गर्नबाट अलग राख्छ। त्यसको फलस्वरूप उहाँको श्राप तिनीहरूमाथि पर्नेथियो। तर तिनीहरूले तिनीहरूका सारा हृदय, प्राण, विवेक वा दिमाग र बाहुबलले प्रेम गरेका भए र उहाँमाथि निष्ठामा अडिग भएका भए, उहाँले तिनीहरूलाई डोकोभरि आशिष् दिनुहुनेथियो। तिनीहरूका भण्डारहरू उहाँका आशिष्हरूले भरिनेथिए। त्यति मात्र नभएर तिनीहरूका माझमा रोग र व्याधीहरू उहाँले हटाउनुहुनेथियो।”–एलेन जी. ह्वाइट, टेस्टिमोनिज फर द चर्च, ठेली १, पृ. ६०९।

**छलफलको लागि प्रश्‍नहरू:**

`यर्दनमा अलौकिक ढङ्गले इस्राएलीहरू पार गरेका छलफल गर्नुहोस्। अद्भुत वा आश्‍चर्य कामहरूलाई तपाईंले कसरी व्याख्या गर्नुहुन्छ? अहिले पनि परमेश्‍वरले त्यही खालका अलौकिक कामहरू किन नगरिरहनुभएको होला?`

`आत्मिक ज्ञान वा तत्त्वहरूलाई बिर्सिने बानी के-के कारणहरूले हुन सक्छ सो सोच्नुहोस्। त्यो बानी व्यक्तिगत जीवनमा मात्र होइन, चर्चकै जीवनमा पनि हुन सक्छ। परमेश्‍वरसँग गतिशील सम्बन्ध भइरहेको भए तापनि, हाम्रो येशूभक्तको अनुभव केवल प्रभावकारी विगतका अनुभवहरूमा मात्र किन अड्किनुहुन्छ? तर विगतका अनुभवहरूद्वारा वर्तमान र भविष्यमा परमेश्‍वरले कसरी काम गरिरहनुभएको छ र रहनुहुनेछ भन्‍ने धारणामा हामी कसरी ढुक्क हुने?`

`हाम्रा जीवनमा परमेश्‍वरको हस्तक्षेपको विषयमा शबाथले कसरी याद दिलाउन सक्छ? भविष्यको राज्यको स्वाद शबाथले हामीलाई कसरी दिलाउन सक्छ? हामीले याद गर्नुपर्ने कुरा मात्र नभई, भविष्यमा हामीले आशा गर्न सक्ने कुराको लागि शबाथले हामीलाई कसरी याद दिलाउन सक्छ?`