---
title:  अनुग्रहका स्मारकहरू
date:   11/10/2025
---

### यस अध्यायको अध्ययनको लागि निम्न पदहरू पढ्नुहोस्

यहोशू ३; गन्ती १४:४४; लूका १८:१८-२७; यहोशू ४, यूहन्‍ना १४:२६; हिब्रू ४:८-११।

> <p>याद गर्नुपर्ने पद</p>
> “जसरी परमप्रभु तिमीहरूका परमेश्‍वरले लाल समुद्रलाई हामीले पार नगरुञ्‍जेल हाम्रा सामुन्‍ने सुकाउनुभएको थियो, त्यसरी नै तिमीहरूका सामुन्‍ने तिमीहरू पार नगरुञ्‍जेल यर्दन नदीको पानी पनि सुकाउनुभएको थियो। पृथ्वीका सारा मानिसहरूले परमप्रभुका बाहुलीको सामर्थ्य थाहा पाऊन्, र तिमीहरूले परमप्रभु आफ्ना परमेश्‍वरको भय मान भन्‍ने ध्येयले यो सब भएको हो” (यहोशू ४:२३-२४)।

जोनले रफ्तारमा कार हाँक्दैथिए। प्रहरीले रोक्न सङ्केत दिए। उनले सडकको छेउमा कार बिसाए। प्रहरीले उनको ड्राइभरको लाइसेन्स मागे। आफ्नो वालेटसहित ड्राइभरको लाइसेन्स अफिसमा छोडेकोमा उनले माफी मागे। जोनले के भएको थियो सो प्रहरीलाई सुनाए। जोनको काम के हो भनेर प्रहरीले सोधे। उनले आफू अध्यापक भएको भनेर सुनाए। प्रहरीले चिट दिए र भने कि यो जरिवाना नठान्‍नू।

“यो त्युशन फी हो। जब मानिसले केही सिक्छ तब उसले ट्युशन फी तिर्छ। यो तपाईंको ट्युशन फी हो कि जब तपाईं कार हाक्नुहुन्छ तब लाइसेन्स साथमा लिएर मात्र हाँक्नु होला। नमस्ते, प्रोफेसर!” भनेर प्रहरीले उनलाई छोडे।

हामी मानव प्राणी हौं। हामी बिर्सिने बानीले सताएका हुन्छौं। जुन कुरो हाम्रो सामु छैन, त्यसलाई हामी बिर्सिन्छौं। फोन कल फिर्ता गर्ने, इमेलको जवाफ दिने, बिरुवामा पानी दिने, जन्म दिनको शुभकामना पठाउने आदि कुराहरू हामी बिर्सिन्छौं। त्यसको सूचीको अन्त नै छैन। आत्मिक आवश्यकताहरू बिर्सिंदा झन् गम्भीर परिणाम हुन्छ। त्यो जरिवाना तिर्नुभन्दा पनि नराम्रो हुन्छ। विशेष गरेर हाम्रो अनन्त भविष्य नै त्यसमा निर्धारित हुन्छ।

यस अध्यायमा हिब्रूहरू यर्दन नदी पार गरेका कुराबाट र तिनीहरूका अनुभवहरूबाट हामी के सिक्न सक्छौं सो हेरौं।