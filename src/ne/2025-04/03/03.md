---
title:  आश्‍चर्यहरूका जीवित परमेश्‍वर
date:   13/10/2025
---

`पढ्नुहोस्: यहोशू ३:६-१७ पढ्नुहोस्। अलौकिक तरिकाले इस्राएलीहरू यर्दन नदी पार गरेका थिए। हामीले सेवा गर्ने परमेश्‍वरको स्वभाव कस्तो रहेछ भनेर त्यस घटनाले हामीलाई के बताउँछ?`

यहोशू ३:५मा वयान गरिएको इस्राएलीहरूले नदी पार गरेका घटनालाई हिब्रू भाषामा niphla‘ot भनिन्छ। यसको अर्थ, “आश्‍चर्य, अचम्म, अलौकिक कामहरू”-लाई बुझाउँछ। यसले परमेश्‍वरका शक्तिशाली, अलौकिक र चकित पार्ने कामहरूलाई बताउँछ। यसले परमेश्‍वरको विशेष शक्तिको प्रदर्शन पनि वाख्या गर्छ र अरू राष्ट्रहरूका सामु उहाँका विशेष उपस्थितिलाई सजग गराउँछ (भजनसंग्रह ७२:१८; भजनसंग्रह ८६:१०)। पछि इस्राएलीहरूले ती कामहरूमा साधना गरेका थिए र त्यसको नतिजामा तिनीहरूले प्रभुको स्तुति-प्रशंसा गरेका थिए (भजनसंग्रह ९:१) र अरू राष्ट्रहरूका सामु उहाँको गौरवको प्रशंसा गरेका थिए (भजनसंग्रह ९६:३)। मिश्रदेशमा भएका महामारीहरू (प्रस्थान ३:२०; मीका ७:१५), लाल समुद्र तरेको घटना र मरुभूमिको यात्रामा उहाँको अगुवाइ (भजनसंग्रह ७८:१२-१६) सबै उहाँका अलौकिक कामको बयानको रूपमा तिनीहरूले याद गरेका थिए।

यस पृथ्वीलाई सृष्टि गर्नुहुने परमेश्‍वर सृष्टिको नियम वा प्राकृतिक नियमभित्र रहनु बाध्य छैन भनेर बाइबलका लेखकहरूले बताउँदछन्। परमेश्‍वरको निम्ति कुनै काम असम्भव (अत्यन्तै चकित पार्ने) छैन (यर्मिया ३२:१७)। उहाँले सम्पन्‍न गर्नुहुने काममा कोही चकित हुनु आवश्यक छैन (न्यायकर्ता १३:१८), र उहाँ हाम्रो समझशक्तिभन्दा अपार हुनुहुन्छ।

मानिसलाई उद्धार गर्न नसक्ने अरू राष्ट्रका देवी-देवताहरू (भजनसंग्रह ९६:५; यशैया ४४:८) का सामु बाइबलका परमेश्‍वर जीवित र सक्रिय हुनुहुन्छ। भक्तहरूका पक्षमा उहाँले हस्तक्षेप गर्न सक्नुहुन्छ भनेर तिनीहरूले अपेक्षा गर्न सकिन्छ भन्‍ने धारणामा तिनीहरूले भरोसा राख्‍न सक्छन्।

अगमवक्त जकरियाले त्यही हिब्रू शब्दको मूल शब्द niphla‘ot लाई प्रयोग गरेका थिए। बेबिलोनमा निर्वासनपछि इस्राएलीहरूको भविष्यलाई व्यक्त गर्दै उनले त्यही शब्दलाई प्रयोग गरेका थिए। यरूशलेमको पुननिर्माण भएर बुढा पाकाहरू त्यस सहरका सडकहरूमा बसिरहेका र केटाकेटीहरू त्यहाँ खेलिरहेका हुनेथिए भनेर उनले देखेका थिए। तत्कालिन यरूशलेममा विध्वंसका दृश्यहरू थिए। जकरीयाले यो घोषणा गर्छन्, “सर्वशक्तिमान् परमप्रभु यसो भन्‍नुहुन्छ, —त्यस बेला यी मानिसहरूमध्येबाट बचेकाहरूलाई त्यो कुरा अचम्मको लाग्ला, तर के त्यो मेरो नजरमा पनि अचम्मको होला त?‘ सर्वशक्तिमान् परमप्रभु भन्‍नुहुन्छ। सर्वशक्तिमान् परमप्रभु यसो भन्‍नुहुन्छ, —हेर, म मेरो प्रजालाई पूर्वको देश र पश्‍चिमको देशदेखि बचाउनेछु। म तिनीहरूलाई यरूशलेममा बस्नलाई ल्याउनेछु। तिनीहरू मेरा प्रजा हुनेछन्, र म तिनीहरूका परमेश्‍वर भएर तिनीहरूप्रति विश्‍वासी र धार्मिक हुनेछु‘” (जकरिया ८:६-८)।

`लूका १८:१८-२७ पढ्नुहोस्। असम्भव कुरामा पनि परमेश्‍वरमाथि भरोसा राख्‍नुपर्छ भनेर येशूले चेलाहरूलाई सुनाउनुभएकोमा तपाईंलाई कस्तो उत्साह मिल्छ?`