---
title:  थप जानकारी
date:   07/11/2025
---

एलेन जी. ह्वाइट, पाट्रियार्क्स एण्ड प्रोफेटस, पृ. ४९३-४९८को “द फल अभ जेरिको” भन्‍ने अध्याय पढ्नुहोस्।

“आत्मघाटी पापले आकानको विनाश भएको थियो। यस पापको जड नै लोभ थियो। सबै पापहरूमा यो अत्यन्तै साधारण छ र कतिपयले यसलाई हल्का रूपमा लिन्छन् वा लिइरहेका छन्।

“आकानले आफ्नो गल्तीलाई त स्वीकार्‍यो। तर गल्ती स्वीकार धेरै पछि भएको थियो, जसले गर्दा उसको स्वीकारले उसलाई फाइदा दिन सकेको थिएन। इस्राइलका सेना पराजय भएर फर्केको र निराश भएको उसले देखेको थियो। तर पनि ऊ अघि आएर आफ्नो पापलाई स्वीकारेन। उसले यहोशू र इस्राएलका अगुवाहरू दुःख मानेर भुईंमा घोप्टो परेर विलाप गरेका देख्यो। यसलाई वर्णन पनि गर्न सकिँदैनथ्यो। यदि त्यस बेला उसले आफ्नो गल्ती स्वीकारेको भए, ऊ दुःखी भएको पक्का प्रमाण उसले दिन्थ्यो। तर ऊ चुपचापै रह्यो। ठूलो अपराध भएको थियो भनेर गरेको घोषणा उसले सुनेको थियो। त्यो अपराध के थियो भनेर पनि उसले सुनेको थियो। अनि गम्भीर छानबिनको समय आयो। जब उसको कुललाई औँल्याइयो तब ऊ त्राहि त्राहि भयो। त्यसमा पनि उसको परिवार पनि अपराधमा संलग्न भएको सुनेपछि उसको त सातोपुत्लो नै गयो। तैपनि उसले आफ्नो अपराधलाई स्वीकारेन। अनि परमेश्‍वको औँला उसमाथि पर्‍यो। अनि आफ्नो अपराधलाई लुकाउन नसकेर उसले सत्यलाई स्वीकार्‍यो। अपराध पत्ता लागेपछि स्वीकार गर्नु र आफू र परमेश्‍वरलाई मात्र थाहा भएका पापहरू स्वीकार गर्नेको बीचमा धेरै भिन्‍नता छ। आफ्नो अपराधको नतिजाबाट उम्कने आशा नगरेको भए उसले स्वीकार्नेथिएन। तर उसको स्वीकारद्वारा उसले पाउने दण्ड उचित भएको देखाइएको थियो। उसले गरेको पश्‍चात्ताप पापको निम्ति सकली थिएन, उसले पापप्रति दुःख व्यक्त गरेको थिएन। उसको लक्ष्यलाई परिवर्तन गर्ने उसको मनशाय थिएन। आफ्नो पापप्रति उसको घृणा भएको थिएन।”–एलेन जी. ह्वाइट, पाट्रियार्क्स एण्ड प्रोफेटस, पृ. ४९६-४९८।

**छलफलको लागि प्रश्‍नहरू:**

`विश्‍वसलाई विज्ञापन र उपभोक्ताहरूले दबाइरहेका परिवेशमा दशौँ आज्ञाका व्यवहारिकताको बारेमा चिन्तन गर्नुहोस् (प्रस्थान २०:१७)। हाम्रो चाहना र आवश्यकताको बीचमा भएको भिन्‍नता कसरी पत्ता लगाउने? यो भिन्‍नता पहिल्याउन किन आवश्यक छ?`

`दानिएलको प्रार्थना दानिएल ९:४-१९ पढ्नुहोस्। इस्राएका पापहरूलाई स्वीकार गर्ने क्रममा “हामीले” यी सबे गर्‍यौं भन्‍नुको अर्थ के हो? दानिएल आफैले केही खराब गरेको लेखा हामीसँग त छैन।`

`इस्राएलीहरूले सबै विधिविधान र न्यायप्रणालीप्रति आज्ञाकारी हुनु किन अपरिहार्य थियो ताकि तिनीहरू गवाही भएर खडा होऊन्? हाम्रो चर्चमा त्यही नीतिलाई कार्यान्वयन गर्नु किन महत्त्वपूर्ण छ? परमेश्‍वरले हामीलाई दिनुभएको विधिविधान [वा मण्डलीको नियमावली]लाई मानेको भए हाम्रो काम कस्तो प्रभावकारी हुनेथियो?`