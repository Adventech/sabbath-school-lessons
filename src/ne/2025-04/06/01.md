---
title:  आफूभित्रै वा आफ्नै बीचमा भएको शत्रु
date:   01/11/2025
---

### यस अध्यायको अध्ययनको लागि निम्न पदहरू पढ्नुहोस्

१ पत्रुस १:४; यहोशू ७; भजनसंग्रह १३९:१-१६; एज्रा १०:११; लूका १२:१५; यहोशू ८:१-२९।

> <p>याद गर्नुपर्ने पद</p>
> “हरेक मानिसलाई त्यसको नियत वा चालअनुसार र त्यसका कर्मको फलअनुसार इनाम दिनलाई म परमप्रभु मानिसको हृदय तलाश गर्छु, त्यसका मनको म जाँच गर्छु” (यर्मिया १७:१०)।

यहोशू ७मा अत्यन्तै दुःखद अनुभवको विवरण दिइएको छ। करार र त्यसको गहिरो अर्थलाई नबुझ्दा त्यसको नतिजा कहाँसम्म असर पार्दोरहेछ भनेर यस अध्यायमा कोरिएको छ। जब करारप्रति बफादार हुँदा विजयी जीवन बिताउन सकिन्छ भने, त्यसका सर्तहरूलाई बेवास्ता गर्दा पराजय भोग्नुपर्छ। इस्राएलीहरूको सफलता तिनीहरूका सङ्ख्यामा होइन, युद्धका रणनीतिहरूमा होइन वा तिनीहरूका चतुर क्रियाकलापमा होइन तर तिनीहरूका साथमा परमेश्‍वर हुनुहुन्छ कि हुँदैन भन्‍नेमा भर परेको थियो।

जब प्रतिज्ञा गरिएको देशलाई आफूहरूमा भाग लगाउँदैथिए तब इस्राएलीहरूले अत्यन्तै कठिन पाठ सिक्नुपरेको थियो। तिनीहरूका शत्रु तिनीहरूका जनहरूका बाहिर भएका होइन तर तिनीहरूभित्रै वा तिनीहरूकै माझमा थियो भनेर तिनीहरूले थाहा पाएका थिए। तिनीहरूका सबभन्दा ठूलो चुनौती कनानीहरूका किल्लाले घेरेका सहरहरू थिएनन् र तिनीहरूका अत्याधुनिक सैनिक प्रविधिमा थिएन तर आफ्नै माझमा रहेको अट्टेरी मानिस थियो जसले जानाजानी परमेश्‍वरका निर्देशनहरूलाई पालन गर्न बेवास्ता गरेका थिए।

स्वर्गको सम्पत्तिको निम्ति हामीले पर्खिरहेकै बेलामा (१ पत्रुस १:४; कलस्सी ३:२४), हामी सेभेन्थ-डे एड्भेन्टिष्टहरू पनि त्यही खालका चुनौतीहरूको सामना गर्न बाध्य भइरहेका छौं। जब हामी प्रतिज्ञा गरिएको देश वा स्वर्गको सिमानामा हुन्छौं तब हाम्रा बफादारीता र निष्ठाको जाँच भइरहेको हुन्छ। हामीले येशूमा समर्पित जीवन अपनायौं भने मात्र हाम्रो आत्मिक जीवन विजयको पथमा लम्किरहेको आभास पाउनेछौं।