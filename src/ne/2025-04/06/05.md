---
title:  आशाको ढोका
date:   05/11/2025
---

`पढ्नुहोस्: यहोशू ८:१-२९ पढ्नुहोस्। हाम्रो भयानक असफलताहरूपछि त्यसलाई परिवर्तन गरेर परमेश्‍वरले अवसरको रूपमा परिवर्तन गर्न सक्नुहुन्छ भनेर त्यस कथाले हामीलाई कसरी बताउँछ?`

यह्वेका रणनीतिद्वारा इस्राएलका हारबाट सामरी फाइदा उहाँले दिलाउनुहुन्छ। आकोरको उपत्यकालाई (हिब्रू भाषामा “समस्या”) आशाको ढोकामा परिणत गर्नुहुन्छ (होशे २:१५ पनि पढ्नुहोस्)। इस्राएलीहरूमाथि जितेर धेरै आत्मभरोसा वा फुर्ती गरेर ऐका मानिसहरू इस्राएलीहरूमाथि आक्रमण गर्छन्। तिनीहरू डराएर पछि हट्छन्। जब ऐका मानिसहरू तिनीहरूका किल्लाबाट अलग भएर इस्राएलीहरूका पिछा गर्दैथिए, तब ३०,००० इस्राएलीहरू सहरको पछाडि खडा भएका थिए (यहोशू ८:४)। तब तिनीहरूले खाली सहरलाई कब्जा गरेर त्यस सहरलाई आगजनी गरे। यहोशू ८:७ले बताउँछ कि तिनीहरूका रणनीतिले होइन परमेश्‍वर आफैले तिनीहरूलाई जिताउनुहुनेछ र त्यो सहर इस्राएलीहरूले कब्जा गर्नेछन्। यस अध्यायमा सैनिक गतिविधिहरू धेरै देखिए तापनि, तिनीहरूको विजय यह्वेको उपहार हो भन्‍ने सत्यतालाई यस अध्यायमा कोरिएको छ।

जब ऐका मानिसहरू एकातिर इस्राएलीहरूको पिछा गर्न सहर छोड्छन् तब निर्णायक लडाइँ त्यहाँ हुन्छ। यो दोस्रो पल्ट हो कि परमेश्‍वरले बोल्नुभएको वचन पूरै अध्यायमा छ। उहाँले यहोशूलाई लड्ने रणनीति दिनुभएको थियो (यहोशू ८:२)। त्यसपछि त्यस अध्यायमा अझ बोल्नुभएर युद्धमा उहाँले नै अगुवाइ गर्नुहुन्छ भनेर उहाँले देखाउनुभएको थियो। यस समयसम्म लडाइँको परिणाम हामीलाई थाहा थिएन। तर त्यसपछि इस्राएली सैनिक विजयी भएको स्पष्ट छ।

यहोशूको हातमा बाङ्गो तरवार थियो तर खास तरवार र भाला थिएन। यहोशूको समयमा यसलाई खास गरेर हतियारको काममा प्रयोग नगरिएको हुन सक्छ। तर यो हँसिया रूपी तरवार आधिकारिक व्यक्तिको चिन्ह थियो। लड्न सङ्केट दिएपछि ऐको विजय परमेश्‍वरकै स्वामित्वमा भएको यहोशूले व्यक्त गर्छन्। उनले आफ्नो हँसिया रूपी तरवारलाई जबसम्म युद्ध जितेन तबसम्म अगाडि देखाइरहेका थिए। यहोशूले मोशाको नेतृत्व भूमिका लिएका देखाइएको थियो। लाल समुद्र पार गर्दा मोशाको नेतृत्व देखाइएको थियो (प्रस्थान १४:१६), र आमलेकीहरूको विरुद्धमा इस्राएलीहरूले गरेको युद्धको नेतृत्व मोशाले गरेका थिए (प्रस्थान १७:११-१३)। यस बेला यहोशूले व्यक्तिगत रूपमा भाग लिएका थिए।

यस समय विजयको निम्ति परमेश्‍वरको प्रत्यक्ष अलौकिक हस्तक्षेप भएको देखिँदैनथ्यो। तैपनि पहिलो पुस्ताले मिश्रीहरूमाथि गरेको विजय र पछिको पुस्ताले यरिहोमाथि गरेको विजयमा परमेश्‍वरले सहयोग गर्नुभएको थियो। यहोशूको सफलताको मुख्य साँचो नै परमेश्‍वरको वचनमा उनको विश्‍वास र नहिचकिचाईकन उनले उहाँको आज्ञा पालन गरेका कुरा थियो। यस कथामा भएको नीति वा शिक्षा आज पनि जहाँ रहे तापनि परमेश्‍वरका जनहरूका निम्ति कायमै छ। तिनीहरूले सामना गर्ने जुनसुकै चुनौतीमा यहोशूका नीतिहरू अपनाउनु जरुरी छ।