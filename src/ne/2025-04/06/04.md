---
title:  दुर्भाग्य निर्णयहरू
date:   04/11/2025
---

`पढ्नुहोस्: यहोशू ७:१९-२१ पढ्नुहोस्। आकानले के गर्नुपर्छ भनेर उसलाई यहोशूले भनिरहेका थिए? त्यो अनुरोध किन महत्त्वपूर्ण छ? अनि आकानको स्वीकारलाई हामीले कसरी बुझ्ने?`

यहोशूले आकानलाई दुई काम गर्न अह्राए: पहिले त परमेश्‍वरको महिमा गर र सम्मान गर। दोस्रो, केही कुरा नलुकाईकन आफ्नो अपराध स्वीकार गर। आफूले जे गरे त्यसलाई स्वीकारेर आकानले परमेश्‍वको महिमा गर्नुपरेको थियो। यहाँ प्रयोग गरिएको शब्द (todah) हो। यसलाई धन्यवाद चढाउने अर्थमा पनि प्रयोग गरिएको हुन्छ (भजनसंग्रह २६:७; यशैया ५१:३; यर्मिया १७:२६), तर यसलाई पापको स्वीकार गर्ने अर्थमा पनि प्रयोग गरिएको छ (एज्रा १०:११)।

दुर्भाग्यवस आकानले भित्री हृदयदेखि पश्‍चात्ताप गरे भनेर बाइबलमा बताइएको छैन। अन्तसम्म उसले लुक्न चाहेको थियो। उसको हठी र विद्रोही स्वभावले ऊ ठूलो अपराधीमा गनिन पुगेको थियो, जसको निम्ति क्षमा दिने प्रावधान मोशाको व्यवस्थामा छैन (गन्ती १५:२७-३१ तुलना गर्नुहोस्)।

आकानले यहोशू ७:२१मा प्रयोग गरिएको शब्दहरूले आदम र हव्वाको पतनको याद दिलाउँछन्। हव्वाले देखिन् (ra‘ah) कि रूख लोभलाग्दो (khamad) थियो र अन्तमा त्यसको फल टिपिन् (laqakh) (उत्पत्ति ३:६)। आकानले आफ्नो स्वीकारमा आफूले देखेको भन्यो (ra‘ah)। शिनारमा लुटेको खास्तो धेरै सुन्दर थियो, २०० शेकेलको चाँदी र सुनको ठूलो टुक्रा दामी थियो। अनि उसले लोभ गर्‍यो (khamad) र तिनीहरूलाई लिए (laqakh)। आदम र हव्वाको मामिलामा जस्तै लोभ गर्नु नै अविश्‍वासको पाप थियो। त्यही पाप आकानले गरेको थियो। आफ्ना जनहरूको सर्वोच्चा हित परमेश्‍वर चाहनुहुन्‍न भनेर यसले शङ्का गर्छ। तिनीहरूबाट उहाँले अत्यन्तै आनन्दलाई लुकाइरहनुभएको थियो भनेर लोभले शङ्का गर्छ। यो अत्यानन्द त परमेश्‍वरको राज्यमा मात्र पाइने हो।

मानव पतनको व्याख्या मात्र नभएर, यी पदहरूमा राहाब (यहोशू २:१-१३ तुलना गर्नुहोस्) र आकानको बीचमा ठूलो भिन्‍नता पाइएको छ। राहाबले जासुसहरूलाई छानामा लगेर लुकाए; आकानले यहोशूबाट आफूले चोरेका सामनहरू लुकायो। एक जनाले इस्राएलका जासुसहरूलाई दया देखाए र विजय पाउन सहयोग गरे; र अर्कोले आफ्नो लोभद्वारा इस्राएलमा दुःख ल्यायो र तिनीहरूले पराजय भोग्नुपर्‍यो। एक जनाले इस्राएलीहरूसँग करार बाँधे; अर्कोले यह्वेसँगको करार तोड्यो। राहाबले आफू र आफ्ना परिवारलाई बचाइन् र तिनीहरू इस्राएलका सम्मानित नागरिकहरू भए; आकान आफू र आफ्नो परिवारलाई सत्यानाशमा पार्‍यो। आकान लाज र बेइज्जतको उदाहरण बन्यो।

`लोभ गर्ने पापको बारेमा सोच्नुहोस्। यसबाट हामी कसरी जोगिने? हामीसँग जति भए तापनि वा नभए तापनि, त्यसबाट हामी सन्तुष्ट हुन कसरी सिक्ने? (लूका १२:१५ हेर्नुहोस्)।`