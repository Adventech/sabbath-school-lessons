---
title:  करारको उल्लङ्घन
date:   02/11/2025
---

`पढ्नुहोस्: यहोशू ७ पढ्नुहोस्। ऐका बासिन्दाहरूबाट इस्राएलीहरूले ठूलो हार खानुपरेको थियो। त्यसको दुई प्रमुख कारणहरू के-के हुन्?`

यहाँ भएको घटनाको सुरुदेखि यह्वेको क्रोधको कारण र त्यस घटनाको मुख्य पात्र को रहेछ भनेर पाठक वर्गलाई थाहा हुन्छ। इस्राएलीहरूको हार हुने कारण प्रमुख पात्रमा आकान र यहोशूका बीचमा भएको तनावले उघारेको छ। बाइबलका धेरै अध्यायहरूमा जस्तै यहोशू ७ पनि केलाएर हामी पढ्न सक्छौं। तिनीहरूको पहिलो प्रयासमा ऐ सहरलाई कब्ज गर्न इस्राएलीहरूको असफलताको मुख्य कारण र त्यहाँ भएका निर्णयात्मक क्रियाकलापलाई केलायौं भने हामीले जवाफ पाउँछौं। ऐका बासिन्दाहरूले इस्राएलीहरूलाई पराजय गरेका दुई कारणहरू छन्: आकानको पाप र इस्राएलीहरूले आफ्नो बलप्रति अति गर्व गरेका कारण, जुन गर्वले गर्दा ऐलाई आक्रमण गर्नुभन्दा पहिले परमेश्‍वरसँग तिनीहरूले प्रार्थना गरेनन् र तिनीहरूले शत्रुको बललाई हल्का रूपमा लिए।

यहोशू ७:१, ११-१३मा निषेध गरिएको कामलाई तोडेर विश्‍वासघात गरेको कारण सारा इस्राएल नै दुःख पाएको कुरामा आकान नै जिम्मेवारी थियो। पद ११मा वर्णन गरिएका शब्दहरूले आकानको पापको गम्भीरता बिस्तारै बढेको थियो भनेर परमेश्‍वरले बयान गर्नुहुन्छ। अङ्ग्रेजिमा विशेषण “इभन” वा “ आल्सो” वा “पनि” अर्थात् हिब्रू भाषामा gam प्रयोग गरेर यो बढेको प्रक्रिया देखाइएको छ। पहिलो त पापलाई प्रकट गर्ने सबभन्दा साधारण शब्द “khata&apos;” प्रयोग गरिएको छ। अनि उल्लङ्घन गरिएको भन्‍ने व्याख्या गर्न पाँच विशेष पापहरूलाई उल्लेख गरिएको छ। यी पापहरू वर्णन गर्दा विशेषण gamn वा “पनि” प्रयोग गरिएको छ: (१) —abar, जसको अर्थ पार गर्नु, उल्लङ्घन गर्नु, (२) नाश गर्न अह्राइएका (kherem) सामानलाई लुट्नु (laqakh), (३) चोर्नु (ganab), (4) kakhash वा धोखा दिनु, र (५) चोरेका सामानहरू (kherem) तिनीहरूका साथमा राख्‍नु (sim)।

परमेश्‍वर र इस्राएलीहरूका बीचमा भएको करारमा दुवै व्यक्तिगत र समूहगत तहमा मानिसहरू संलग्न भएको थियो। करारको परिवेशमा परमेश्‍वरका चुनिएको राष्ट्रको अप्रत्यक्ष एकताको रूपमा इस्राएलीहरूलाई लिइएको थियो। त्यसकारण, एक जना वा केहीका पाप करार गरिएको सबै समूदायमा परेको थियो। यस मामिलामा परमेश्‍वरले स्पष्ट रूपमा भन्‍नुभयो, “इस्राएलले पाप गरेको छ। जुन करार मैले तिनीहरूसँग बाँधेको थिएँ, सो तिनीहरूले भङ्ग गरेका छन्। नाशको निम्ति अर्पण गरिएका मालबाट तिनीहरूले लिएका छन्। तिनीहरूले चोरी गरेका छन् र झूठो काम गरेर तिनीहरूले ती तिनका आफ्नै मालतालसँग राखेका छन्” (यहोशू ७:११)।

`समाज, समूदाय र देशका सबै मानिसहरू एक जनाको दुष्ट कामले कसरी दुःख पाउँछन् र पाइरहेका छन्? केही उदाहरणहरू छन्? कसरी पूरै देश, समाज र समूहलाई असर पारिरहेको छ?`