---
title:  साहसी होऊ, बलियो होऊ!
date:   01/10/2025
---

`पढ्नुहोस्: यहोशू १:७-९ पढ्नुहोस्। प्रभुले यहोशूलाई बलियो र साहसिलो होऊ भनेर किन भन्‍नुभयो?`

जुन काम यहोशूलाई दिइएको थियो त्यो अत्यन्तै चुनौतीपूर्ण थियो। कनानी सहरका पर्खालहरूलाई सजिलैसँग भत्काउन सकिँदैनथ्यो। त्यस भूमिका मानिसहरू संग्राम गर्न तालिम पाएका थिए। त्यसको विपरीत इस्राएलीहरू साधारण फिरन्ताहरू थिए, र तिनीहरूसँग लडाइँ गर्न पुरानो अस्त्रहरू पनि थिए। कनान देशका पर्खालहरू भत्काउन मानवीय रूपमा असम्भव थियो। त्यस समयका मिश्रदेशजस्ता शक्तिशाली राष्ट्रहरूले कनानका किल्लाहरूलाई भत्काउन सक्दैनथे भनेर इतिहासले बताउँछ।

यहाँ बलियो र साहसिलो हुनको लागि गरिएको आह्वान केवल युद्धमा साहसी हुने वा युद्धका रणनीतिहरूसँग सम्बन्धित मात्र होइन। बाइबलका पहिलो पाँच पुस्तकहरू वा धार्मिक शिक्षामा बफादारी र बलियो भएर बफादारी हुन आवश्यक थियो। यह्वेसँग गरिएको करारमा परिभाषित अनुसार मानिसहरू उहाँका विशेष आज्ञाहरू पालन गर्नुपर्थ्यो।

`पढ्नुहोस्: एफिसी ६:१०-१८ पढ्नुहोस्। भौतिक रूपमा युद्ध गर्न अहिले हामीलाई आह्वान गरिएको छैन, तैपनि हाम्रो दैनिक आत्मिक लडाइँमा यहोशूलाई दिइएको उत्साह हामीलाई पनि कसरी लागू गर्न सकिन्छ?`

ख्रीष्टले येशूभक्तहरूलाई दिनुभएको मिसनलाई पूरा गर्न यहोशूलाई दिइएका जस्ता चुनौतीहरूको आज सामना गरिरहनुपरेको छ। आफूमा भएका पापी प्रवृत्तिहरूसँग युद्ध गर्नुपर्छ, अदृश्य अन्धकारका शक्ति, शासकहरूसँग र अनेकौँ दुष्ट तत्त्वहरूसँग तिनीहरू दिन-दिनै मुकाबिला गरिरहनुपर्छ। यहोशूलाई जस्तो तिनीहरूसँग पनि ख्रीष्टको उपस्थितिको प्रतिज्ञाको आश्‍वासन छ: “म तिमीहरूसँग सधैँ रहन्छु। युगको अन्तसम्म पनि तिमीहरूसँग हुन्छु” (मत्ती २८:२०)। जसरी प्रभुको उपस्थितिले यहोशूका डरहरू हटेका थिए, त्यसरी नै हामीमा भएका चिन्ता, डर र शङ्काहरू हट्न उहाँको प्रतिज्ञा नै यथेष्ट छ।

हामीलाई यो चुनौती छ कि के हामीले प्रभुमाथि भरोसा राख्‍न उहाँलाई राम्रोसँग चिनेका छौं त, ताकि हामीलाई दिइएका उहाँका प्रतिज्ञाहरू हाम्रो जीवनमा कार्यान्वयन गर्न सकौं? त्यसैकारण, अरू सबै छोडेर उहाँसँग व्यक्तिगत सम्बन्ध राख्‍न हाम्रो आत्मिक जीवनको निम्ति अपरिहार्य छ।

`जुन निर्णायक प्रश्‍न थियो, यहोशूले सामना गरेको भन्दा आज फरक छैन। सत्यप्रति लोकप्रियता नभए तापनि वा हामीलाई असुविधा भए तापनि, हाम्रो निष्ठामा हामी कसरी अटल भएर बस्ने?`