---
title:  फलिफाप वा समृद्धि र सफल
date:   02/10/2025
---

`पढ्नुहोस्: यहोशू १:७-९सँग उत्पत्ति २४:४०, यशैया ५३:१० र भजनसंग्रह १:१-३ पढ्नुहोस्। यी पदहरूका आधारमा फलिफाप वा समृद्धि र सफल हुनुको अर्थ के हो?`

हिब्रू भाषामा “समृद्धि” (यहोशू १:८) लाई tsalakh भनिन्छ। यसको अर्थ योजना पूरा भएकोमा सन्तुष्ट हुनु हो वा परिस्थिति सुहाँउदो वातावरण हुनु।

फेरि “बुद्धिमानी होऊ” (यहोशू १:८) लाई हिब्रू भाषामा sakal भनिन्छ जसलाई फलिफाप, समृद्धि वा सफल भनेर अनुवाद गरिन्छ। यो शब्द अय्यूब, हितोपदेश र भजनसंग्रहमा प्रायः जसो उल्लेख गरिएको छ। परमेश्‍वरको भय वा उहाँप्रति श्रद्धा राखेर र उहाँको वचनलाई पालन गरेर बुद्धिमानी हुनु नै सफलता हो भन्‍ने आभास त्यस शब्दले दिन्छ।

यस आत्मज्ञानअनुसार सफलता भनेको भौतिक फलिफापसँग मात्र गाँसिएको हुन्छ भन्‍ने आवश्यकता छैन, तर त्यो पनि समावेश त हुन्छ। सफलता भनेको आत्मिक र नैतिक मूल्य मान्यताहरूसँग विशेष तालमेल गरेर चल्नु हो। यी नीतिहरू नै परमेश्‍वरले सृष्टि गर्नुभएको संसार र दश आज्ञाको आधार हुन्।

हो, हामीले परमेश्‍वरका प्रतिज्ञाहरूमा विश्‍वास गर्नैपर्छ र तिनीहरूमा हामी भर पर्नैपर्छ। यो पनि थाहा पाइरहनु जरुरी छ कि विश्‍वासद्वारा मात्र पाइने मुक्ति र उहाँका दश आज्ञालाई पालन गर्ने नीति एक आपसमा बाझिँदैन। तिनीहरू एउटा सिक्काका दुई पाटाहरू हुन्।

`पढ्नुहोस्: रोमी ३:३१ पढ्नुहोस्। दश आज्ञा र विश्‍वासको बीचमा कस्तो सम्बन्ध छ भनेर यस पदले हामीलाई के सिकाउँछ?`

शैतान र इसाई हुने दाबी गर्ने कतिपय मानिसहरूले गरेझैँ, विश्‍वास र हाम्रो निम्ति येशूको प्रायश्‍चित्तको बलिलाई दश आज्ञाको पालनाको विरुद्धमा राख्‍नु र येशूको मृत्युपछि दश आज्ञा खारेज भयो भनेर सिकाउनु नै झुटो र खतरापूर्ण विरोधावास स्थापना गर्नु हो। येशूलाई विश्‍वास गर्ने तर उहाँको आज्ञालाई पालन गर्नु नपर्ने शिक्षा झुटो र खतरात्मक विरोधावास हो। अनुग्रह र दश आज्ञा सँग-सँगै जान्छन्। यदि हामीमा केवल हल्का र झारा टार्ने हिसाबमा मात्र येशूलाई विश्‍वास गर्छौं भने, दश आज्ञा र अनुग्रह एक आपसमा बाझिन्छ भनेर हामी ठानिरहेका हुन्छौं।

पुरानो करारका लेखकहरूले दश आज्ञाको गरिमालाई उच्च रूपमा कदर गर्दथे। परमेश्‍वरको त्यो व्यवस्था सच्चिदानन्दको स्रोत हो भनेर तिनीहरूले सिकाउँछन् (भजनसंग्रह १:२; भजनसंग्रह ११९:७०, ७७, १७४)। यदि यसलाई उचित र ठीक रूपमा प्रयोग गरे हामी कतिको पापी रहेछौं भनेर हामी बुझ्न सक्ने हुन्छौं (रोमी ७:७) र येशूका धार्मिकताको आवश्यकता हामीमा भएको महसुस गर्नेछौं (गालती ३:२४)।

`दश आज्ञा वा परमेश्‍वरको व्यवस्था पालन गर्न तपाईंले उहाँको अनुग्रहको चाहना कति गर्नुभएको छ? तपाईंलाई येशूको धार्मिकताले छोप्नु कतिको आवश्यक रहेछ भनेर त्यस अनुभवले कसरी बताउँछ?`