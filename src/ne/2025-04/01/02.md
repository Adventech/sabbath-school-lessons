---
title:  नयाँ मोशा
date:   28/09/2025
---

`पढ्नुहोस्: व्यवस्था १८:१५-२२ र यहोशू १:१-९ पढ्नुहोस्। मोशाको मृत्युपछि के हुनेछ भन्‍ने प्रतिज्ञासँग सम्बन्धित प्रतिध्वनी गर्दै यहोशूको पुस्तक सुरु भएको किन महत्त्वपूर्ण छ?`

मोशाको मृत्य भइसकेको थियो र नयाँ अगुवा यहोशू परमेश्‍वरले खडा गर्नुभएको थियो। ती दुई अगुवाहरूमा केही समानान्तर लक्षणहरू थिए। तिनीहरूका जनहरूलाई तिनीहरूका पुर्खाहरूलाई प्रतिज्ञा गरिएको देशमा लैजानेछन् भनेर दुवै अगुवाहरूलाई परमेश्‍वरले भन्‍नुभएको थियो। प्रभुले यहोशूलाई यो बताउनुभएको थियो, “मैले मोशालाई प्रतिज्ञा गरेझैँ तिम्रो पैतालाले कुल्चिने सबै जग्गा म तिमीलाई दिनेछु” (यहोशू १:३)। मोशालाई सुरुमा दिइएको काम यहोशूले सम्पन्‍न गर्नेथियो। वास्तवमा उनी नयाँ मोशा थिए।

`पढ्नुहोस्: यहोशूका बारेमा देहायका पदहरूले के बताउँछन्? हेर्नुहोस्, प्रस्थान ३३:११; गन्ती १४:६, ३०, ३८; गन्ती २७:१८; गन्ती ३२:१२; व्यवस्था १:३८; व्यवस्था ३१:२३ र व्यवस्था ३४:९।`

यस परिवेशमा हामी हेर्न सक्छौं कि परमेश्‍वरले मोशाजस्तै अगमवक्ता खडा गर्ने (व्यवस्था १८:१५) प्रतिज्ञा केवल सम्भावना मात्रै थियो। त्यो सम्भावना पूरा हुन्छ कि हुँदैन सो भविष्यले देखाउनेथियो। यहोशूको पुस्तकको सुरुमा लेखिएका शब्दहरूमा पाठकहरूलाई प्रतिज्ञाको याद दिलाएको थियो, फेरि त्यस समय त्यो प्रतिज्ञा पूरा भएको हेर्न पाठकबाट अपेक्षा गरिएको थियो।

मोशाको मृत्यु भए पनि यहोशूको पहिलो अध्यायमा मोशाको बारेमा दश पल्ट उल्लेख गरिएको छ, जब यहोशूको विषयमा केवल चार पल्ट मात्र उल्लेख गरिएको छ। मोशा परमेश्‍वरका सेवक भनेर सम्बोधन गरिएको थियो भने, यहोशू मोशाको सहायक भनिएको छ (यहोशू १:१)। परमेश्‍वरकै सेवक भन्‍ने ओहोदा यहोशूले पाउन, उनले जीवनभर सेवा गर्नुपर्थ्यो र उहाँका आज्ञाहरू पालन गर्नुपर्थ्यो (यहोशू २४:२९)।

पहिलो अध्यायमा दुई महा अगुवाहरूको बीचमा नेतृत्व हस्तारण गरेको विवरण दिए तापनि त्यसको मुख्य पात्र प्रभु आफै हुनुहुन्थ्यो। उहाँकै अगुवाका वचनहरूले त्यस अध्यायमा मुख्य भूमिका खेलेका थिए। यस परिवेशमा इस्राएलका वास्तविक अगुवा को हुनुहुन्थ्ययो भन्‍ने कुरामा प्रश्‍न उठ्दैन।

`युगौँ-युगभरि परमेश्‍वरले पुरुष र महिलालाई उहाँका जनहरूको अगुवाइ गर्न आह्वान गर्नुभएको थियो। चर्चको अदृष्य अगुवा को हुनुहुन्छ भनेर महसुस गर्न हाम्रो आत्मिक जीवनले कस्तो निर्णायक भूमिका खेल्नुपर्छ?`