---
title:  पार गर! कब्जा गर! भाग लगाउ! सेवा गर!
date:   29/09/2025
---

`पढ्नुहोस्: यहोशू १ पढ्नुहोस्। यस पुस्तकको परिचय अध्यायमा त्यसको संरचनाको बारेमा हामी के बुझ्न सक्छौं?`

यहोशूको पहिलो अध्याय पूरै पुस्तकको परिचय हो। यसमा चार सम्बोधनहरू समावेश भएका छन् जुन चार मुख्य भागहरूसँग सम्बधित छन्: यर्दन नदीको पार गर्ने (यहोशू १:२-९) ; जित्ने वा कब्जा गर्ने (यहोशू १:१०, ११) ; भूमिको विभाजन गर्ने (यहोशू १:१२-१५) ; र व्यवस्थाको आज्ञा पालन गरेर सेवा गर्ने (यहोशू १:१६-१८)।

यहोशूको पुस्तकलाई परमेश्‍वरको अग्रसरतालाई देखाउँछ। उहाँले अग्रसरता देखाउनुभएको प्रत्येक कदममा उहाँले यहोशूलाई विशेष काम दिनुभएको छ जुन कनान देश कब्जा गर्ने मामिलासँग सम्बन्धित थियो। प्रत्येक काम सफल वा सम्पन्‍न भएपछि त्यसको विवरण पनि पुस्तकको अन्तमा दिएको छ।

अन्त्यमा आएर प्रतिज्ञा गरिएको भूमि कब्जा गरिने परमेश्‍वरका प्रतिज्ञाहरू पूरा भएको उल्लेख गरिएको छ। त्यस समयदेखि भूमिलाई रेखदेख गर्ने जिम्मेवारी इस्राएलीहरूकै हातमा सुम्पिएको थियो। तर तिनीहरूले परमेश्‍वरमाथि सक्कली विश्‍वास वा निष्ठा राखे र आस्थावान् भएर आज्ञा पालन गरे मात्र तिनीहरूका जीवन सफल हुन्थ्यो।

परमेश्‍वरको अग्रसरतालाई तीन क्रियापदहरूले व्यक्त गरिएका छन्–“पार गर,” “कब्जा गर” र “विभाजन गर वा भाग लगाऊ।” यसको उचित जवाफ मानिसहरूकै निर्देशन पालनामा भर परेको थियो र त्यसपछि तिनीहरूका अन्तिम कदम “सेवा” गर्नु थियो।

फेरि, यहोशूको पुस्तकमा चार खण्डहरू छन्। प्रत्येक खण्डमा हिब्रू शब्दको विशेष धारणाले चित्रण गरेको छ:

१. नदी पार गर वा तर (यहोशू १:१-५:१२)
२. कब्जा गर (यहोशू ५:१३-१२:२४)
३. भाग लगाऊ (यहोशू १३:१-२१:४५)
४. सेवा गर (यहोशू २२:१-२४:३३)

यसरी पुस्तकको संरचनाले नै मुख्य सन्देशलाई सम्बोधन गर्दछ: परमेश्‍वरको अग्रसरता स्वतः आफै पूरा हुँदैन। अर्थात् उहाँका मानिसहरूका बफादारी प्रत्युत्तरमा त्यसले भर पर्छ। परमेश्‍वरले हाम्रो निम्ति सबै थोक गर्नुभएको थियो जुन हामीले गर्न सकेका थिएनौं, तर हामीले के गर्न सक्छौं त्यो गर्न उहाँले आह्वान गर्नुहुन्छ, अर्थात् उहाँले हामीलाई दिनुभएको आदेशलाई पालना गर्ने आह्वान गर्नुहुन्छ। बाइबलको पवित्र इतिहासमा यही ढाँचा उल्लेख गरिएको छ जुन अहिले पनि कायमै छ। उदाहरणमा, युगको अन्तमा रहेका परमेश्‍वरका जनहरूको चित्रण प्रकाश १४:१२मा दिइएको धारणाले त्यही सन्देश दिन्छ: परमेश्‍वरले हामीलाई के गर्नुभयो त्यसमा हाम्रो विश्‍वास राख्‍ने, जसले उहाँका आज्ञाहरू पालन गर्न अग्रसर गराउँछ।

`तपाईंका निम्ति अत्यन्तै अमूल्य भएको परमेश्‍वरका केही प्रतिज्ञाहरूको बारेमा सोच्नुहोस्। ती प्रतिज्ञाहरूलाई तपाईंको जीवनमा व्यावहारिक गराउन तपाईंको प्रत्युत्तरको किन आवश्यक छ?`