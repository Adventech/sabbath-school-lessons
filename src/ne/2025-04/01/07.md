---
title:  थप जानकारी
date:   03/10/2025
---

एलेन जी. ह्वाइटको पाट्रियार्क्स एण्ड प्रोफेटस, पृ. ४८१, ४८२को “क्रसिङ्ग द जोर्डन” भन्‍ने अध्याय; र स्टोरी अभ रिडेम्पशनको पृ. १७५को “इन्टरिङ्ग द प्रोमिज लाण्ड” भन्‍ने अध्याय पढ्नुहोस्।

“येशूले दिनुभएका प्रतिज्ञा र चेतावनीहरू मेरै निम्ति हो भनेर म ठान्दछु। परमेश्‍वरले संसारलाई यति धेरै प्रेम गर्नुभयो कि उहाँले आफ्नो एक मात्र पुत्रलाई दिनुभयो, ताकि मैले उहाँलाई विश्‍वास गर्दा म नाश हुन नपरोस्, र मैले अमर जीवन पाऊँ। बाइबलमा उल्लेख गरिएका ज्ञान र अनुभवहरू केवल पौराणिक कालका भक्तहरूका निम्ति मात्र होइन, मेरो पनि हुनुपर्छ। त्यसमा उल्लेख गरेका प्रार्थना, प्रतिज्ञा, नीति र चेतावनीहरू मेरै हुन् अर्थात् मलाई नै दिइएका हुन्। ... यसरी जब विश्‍वासले सत्यतालाई ग्रहण गर्छ र त्यसका नीतिहरूलाई पचाउँछ तब तिनीहरू हाम्रो जीवनको भाग नै हुन्छन्। हामीहरूका अभिप्राय, नियत र हामीले चाल्ने कदममा त्यसले हामीलाई शक्ति सम्पन्‍न गराउँछ। जब परमेश्‍वरको वचन वा बाइबल मानिसको प्राणमा पस्छ तब उसका सबै सोचविचार र विवेकलाई त्यही वचनले ढाल्दछ। यसले भक्तको चरित्र, स्वभाव र मिजासको निर्माण गर्छ।”–एलेन जी. ह्वाइट, द डिजाएर अभ एजेज, पृ. ३९०, ३९१।

“मुक्ति भनेको येशू ख्रीष्टमा विश्‍वास गरेर मात्रै पाउँछ। त्योभन्दा बाहेक जतिसुकै साँचो, निष्कपट भएर धर्मकर्म, त्याग र तपस्या बारम्बार गरे तापनि सबैको दिमागमा यो घुस्नु जरुरी छ कि पतित मानिसले आफ्ना धेरैभन्दा धेरै असल कामले मुक्ति पाउन असम्भव छ।”–एलेन जी. ह्वाइट, फेथ एण्ड वर्कस्, पृ. १९।

**छलफलको लागि प्रश्‍नहरू:**

`यहोशूको जीवन र अनुभव हाम्रोभन्दा फरक परिस्थितिहरू भए तापनि उनको जीवन र अनुभवबाट हामीले के आत्मिक नीतिहरू अपनाउन सक्छौं, जुन हाम्रै जीवनमा प्रयोग गर्न सक्छौं? जब हामी बाइबललाई तुलनात्मक दृष्टिमा अध्ययन गर्छौं, कुन सन्दर्भमा लेखिएको हो भनेर हाम्रो दिमागमा राख्‍नु किन जरुरी छ?`

`परमेश्‍वरका प्रतिज्ञाहरू र उहाँप्रति आज्ञाकारी हुने सम्बन्धमा हामी चिन्तन गरौं। ती दुई एक आपसमा किन पूरक छन्? तर एकलाई भन्दा अर्कोलाई बढी जोड दिएर बाँकीलाई कम वास्ता गर्ने बानी किन खतरा छ? अर्थात् अनुग्रहलाई ओझेलोमा पारेर दश आज्ञामा मात्र जोड गर्नु किन खतरा छ, वा दश आज्ञालाई ओझेलोमा पारेर अनुग्रहमा मात्र जोड गर्नु किन खतरा छ?`

`यस अध्यायमा पढेको अनुसार सफलतालाई बाइबलीय दृष्टिकोणले कसरी परिभाषित गरिन्छ? येशूभक्तको सफलताको परिभाषामा फलिफाप वा समृद्धिको स्थान के छ?`

`मोशाकै कदममा चल्नु भन्दा यहोशूले के महसुस गरे होलान्, कल्पना गर्नुहोस्। उनलाई समाल्न र उनका ठूलो जिम्मेवारीलाई बोक्न परमेश्‍वरले उनलाई के प्रतिज्ञा दिनुभयो (यहोशू १:५)?`