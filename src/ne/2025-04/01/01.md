---
title:  सफलताको सूत्र
date:   27/09/2025
---

### यस अध्यायको अध्ययनको लागि निम्न पदहरू पढ्नुहोस्

व्यवस्था १८:१५-२१; यहोशू १; हिब्रू ६:१७, १८; एफिसी ६:१०-१८; भजनसंग्रह १:१-३; रोमी ३:३१।

> <p>याद गर्नुपर्ने पद</p>
> “बलियो र अति साहसी हो। मेरो दास मोशाले तिमीलाई आज्ञा गरेअनुसार सबै व्यवस्था पालन गर्नु। त्यसबाट दाहिनेतिर वा देब्रेतिर नफर्कनू, र तिमी जहीँ गए पनि सफलता पाउनेछौ” (यहोशू १:७)।

बोस्टन फिलाहार्मोनिक अर्केस्ट्राको सङ्गीत निर्देश बेन्जामित जान्डरले सङ्गीतलाई कसरी व्याख्या गर्ने भन्‍ने कक्षामा सिकाएका थिए। एक दिन विद्यार्थीहरूले गरेका साङ्गेतिक कार्यक्रमको मूल्याङ्कन गर्नुपर्दा विद्यार्थीहरूका अनुहारमा उनले चिन्ता देखेका थिए। विद्यार्थीहरूका दिमागमा हलुका पार्न र तिनीहरूका खुबीलाई थाहा पाउन उनले कक्षाको पहिलो दिनमै उनले घोषणा गरे कि सबैले “ए” पाउनेछ। यो “ए” तिनीहरूले पूरा गर्नुपर्ने अपेक्षा नभएर तिनीहरूले जिउनुपर्ने सम्भाव्यता थियो। तिनीहरूले गर्नुपर्ने एउटै मात्र काम थियो। पहिला दुई हप्ताभित्र एउटा पत्र लेख्‍नु र त्यो पत्रको मिति कक्षाको अन्तमा राख्‍नुपर्थ्यो। तिनीहरू उच्च नतिजा वा मार्क पाउन तिनीहरू किन योग्य थिए भन्‍ने पत्रमा लेख्‍नुपरेको थियो।

यहोशूको पुस्तक नयाँ सम्भाव्यताहरूको पुस्तक हो। अब इस्राएलको इतिहासमा ४० वर्षसम्म प्रभुत्व जमाएका मोशा विगतका भइसकेका थिए। मिश्रदेशबाट मरुभूमिमा भौँतारिएका इस्राएलीहरूको लागि विद्रोह र हठी स्वभावको दुःखद अवस्थाको अन्त्य भएको थियो। नयाँ पुस्ताले परमेश्‍वरको आज्ञालाई मानेर प्रतिज्ञा गरिएको देशमा जान राजी थिए। त्यहाँ पुग्ने अपेक्षा गर्ने नभएर पुगेर रहने नै सम्भाव्यता तिनीहरूसँग थियो।

इस्राएलको जीवनमा उघारिएको नयाँ अध्यायलाई हामी नियालौं। त्यो अध्याय हाम्रो लागि पनि कसरी हुन सक्दोरहेछ भनेर हेरौं।