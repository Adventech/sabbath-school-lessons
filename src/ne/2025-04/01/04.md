---
title:  प्रतिज्ञाका उत्तराधिकारीहरू
date:   30/09/2025
---

यहोशू १:२, ३मा तिनीहरूलाई भूमि दिने वचन प्रभुले यहोशूलाई दिनुहुन्छ। तर उहाँले तिनीहरूलाई त्यो दिइसक्नुभएको थियो भनेर भन्‍नुभयो। त्यसको अर्थ के हो?

त्यो भूमि परमेश्‍वरबाट उपहार थियो। सबै भूमिका स्वामी परमेश्‍वर नै हुनुहुन्छ। हिब्रू भाषामा यहोशू १:२, ३मा दुई प्रकारका “दिने” क्रियापद प्रयोग गरिएको छ। त्यो भूमिमा पाउन दुई महत्त्वपूर्ण पक्षाहरूको प्रतिबिम्ब गर्दछ। पहिलो प्रकारको क्रियापदले तिनीहरूलाई त्यो भूमि दिइने प्रक्रिया व्यक्त गर्दछ। केवल योर्दन नदीदेखि पूर्वाको क्षेत्र मात्र इस्राएलको मातहतमा थियो। तर प्रतिज्ञा गरिएको धेरै जसो भूभाग कब्जा गर्न बाँकि नै थियो।

यहोशू १:३मा क्रियापद पूर्ण तरिकाले प्रयोग गरिएको छ। यसले त्यो भूमि तिनीहरूलाई दिइसकेको भन्‍ने आभास दिन्छ। जब त्यस क्रियाकलापको मुख्य पात्र परमेश्‍वर हुनुहुन्छ तब त्यस क्रियापदको ढाँचालाई “सिद्ध भविष्यवाणी” भनेर सम्बोधन गरिन्छ। त्यसको अर्थ उहाँको वचनमा जे प्रतिज्ञा गरिएको छ सो वर्तमान वास्तविक भनेर विश्‍वस्त गर्न सक्छौं।

पद ३को सर्वनाम “तिमीहरू” र “तिम्रा” बहुवचन हो। त्यसकारण त्यो प्रतिज्ञा केवल यहोशूलाई मात्र होइन, इस्राएलका सबै मानिसहरूका निम्ति थियो। जुन तरिकाले मोशालाई सम्बोधन गरिएको थियो त्यसले परमेश्‍वरले गर्नुहुने कामलाई निरन्तरता व्यक्त गर्दछ।

फेरि “kol वा कोल” भन्‍ने हिब्रू भाषाको शब्दको अर्थ “सबै,” “प्रत्येक” भनेर पहिलो अध्यायमा धेरै पल्ट दोहोरिएको छ। यो नामको सर्वव्यापी सम्बोधनले पूर्णता र नैतिकतालाई सङ्केट गर्छ जुन यहोशूले त्यस लक्ष्यमा पुग्नको लागि अनिवार्य थियो। परमेश्‍वर, यहोशू र इस्राएलका जनहरूका बीचमा सिद्ध तालमेल हुनु जरुरी थियो। प्रतिज्ञा गरिएको देशलाई सफलतापूर्व कब्जा गर्ने तिनीहरूका बीचमा तालमेल हुनु जरुरी थियो।

`पढ्नुहोस्: यहोशू १:४-६ र हिब्रू ६:१७, १८ पढ्नुहोस्। त्यस क्षणमा प्रतिज्ञा गरिएको देश ठ्याक्कै प्रतिज्ञा नै थियो। तैपनि परमेश्‍वरले उत्तराधिकारी सम्पत्ति भन्‍नुभएको थियो। परमेश्‍वरका प्रतिज्ञाका उत्तराधिकारी भन्‍नुको अर्थ के हो?`

परमेश्‍वरका प्रतिज्ञाहरूमा बारेमा केही जादु वा फु मन्त्र छैन। तिनीहरू आफैमा शक्ति छैन र ती प्रतिज्ञाहरू पूरा गर्न आफैमा क्षमता छैन। तर परमेश्‍वरको उपस्थितिले मात्र ती पूरा हुने निश्‍चयता हुन सक्छ। उहाँले भन्‍नुभयो, “म तिमीहरूसँग हुनेछु।” इस्राएलीहरूका अस्तित्वको निम्ति परमेश्‍वरको उपस्थिति निर्णायक थियो। उहाँविना तिनीहरू अरू राष्ट्रहरूमा केवल एक मात्र हुन सक्थे। तिनीहरूमा कुनै विशेष आह्वान, पहिचान र लक्ष्य वा मिसन हुनेथिएन (प्रस्थान ३३:१२-१६)। यहोशूले सबै कुरामा सफल पाउन परमेश्‍वरको उपस्थितिको आवश्यक थियो।

अहिले पनि केही परिवर्तन भएको छैन। त्यसैकारण, येशूको प्रतिज्ञा मत्ती २८:२०मा हामी पाउँछौं।