---
title:  भित्री कथा
date:   21/11/2025
---

### संयोगले मिसनरी

लेखक: एन्ड्र्यु मेक्चेस्नी

किम सुन घर-घरमा गएर मानिसहरूलाई निम्तो दिँदैथियो। एउटा मानिसले उसकै अनुहारको अगाडि ढोका बन्द गऱ्यो। यो उसले बुझ्नै सकेन।

दक्षिण कोरियाका १९ वर्षीय विद्यार्थी फिलिपिन्समा सुसमाचारीय सभाहरूमा भाग लिन मानिसहरूलाई निम्तो दिन घर-घर जाँदैथियो। ऊ र उसका साथीहरूले ढकढक्याउँदा धेरै मानिसहरूले दया देखाएर तिनीहरूका निम्तो सुनेका थिए। तर एउटा घरमा एक जना २५ वर्षीय व्यक्तिले किम र साथीहरूलाई अशिष्ट व्यवहार गरेको थियो। कसैलाई भेट्न भित्र पस्न सकिन्छ कि भनेर तिनीहरूले सोध्दा उसले जवाफ दिएन। तर उसले तिनीहरूकै अगाडि ढोका बन्द गऱ्यो।

सुन लज्जित र निराश भएको थियो। यद्यपि, अन्य विद्यार्थीहरूले त्यसको परवाह गरेनन्। तर, यो किन भयो भनेर सुनले बुझ्न चाह्यो। भोलिपल्ट फर्कन उसले सुझाव दियो। सोमबार थियो, र सुसमाचारीय सभाहरू शबाथसम्म चलेका थिए।

मङ्गलबार, विद्यार्थीहरूले फेरि त्यही मानिसको घरको ढोका ढकढक्याए। त्यही मानिस ढोकामा आयो र तुरुन्तै आगन्तुकहरूलाई चिने। यस समय ऊ लज्जित देखिन्थ्यो र तिनीहरूलाई भित्र आउन निम्तो दियो। “मलाई माफ गर्नुहोस् कि मैले हिजो ढोका बन्द गरें,” उसले भने।

विद्यार्थीहरूले येशूको प्रेमको बारेमा त्यस मानिससँग कुरा गरे र उसलाई सुसमाचार कार्यक्रममा भाग लिन निम्तो दिए। तिनीहरूले बुधबार, बिहीबार र शुक्रबार फेरि त्यस मानिसलाई भेटे। शनिबार, त्यो मानिसले बप्तिस्मामा येशूलाई आफ्नो हृदय दिने निर्णय गऱ्यो।

“म येशू ख्रीष्टलाई माया गर्छु,” उसले भन्यो। “म नयाँ जीवन जिउन चाहन्छु।”

किम सुन छक्क पऱ्यो। त्यो मानिसले बप्तिस्मा लिइरहेको बेलामा सुनले सोच्यो, “यो मानिसमा धेरै परिवर्तन भएको छ। सोमबारको तुलनामा अहिले पूरा फरक व्यक्ति भएको थियो। के कोही छिटै यति धेरै परिवर्तन हुन सम्भव छ?”

सुन एक आकस्मिक मिसनरी थियो। ऊ बप्तिस्माको लागि निर्णयहरू गराउन फिलिपिन्समा आएको थिएन। जब उसका आमाबाबुले हस्तक्षेप गरेका थिए तब ऊ दक्षिण कोरियामा आफ्नै जीवन बिताइरहेका थियो। तिनीहरूले उसलाई अङ्ग्रेजी सिक्न र नर्स बन्‍न फिलिपिन्स पठाएका थिए। त्यसपछि, ऊ संयुक्त राज्य अमेरिकामा काम गरेको तिनीहरू चाहन्थे।

आफ्ना आमाबाबुले रोजेको स्कूल, एड्भेन्टिष्ट युनिभर्सिटी अफ फिलिपिन्समा आइपुग्दा, उसका सहपाठीहरू शनिबार चर्च गएको देखेर सुन छक्क पर्‍यो। उसले सोचेको थियो कि सबै इसाईहरूले आइतबार आराधना गर्छन्। तर ऊ चर्च जानुपरेको थियो। त्यसैले ऊ क्याम्पसमा रहेको कोरियाली भाषा बोल्ने चर्चमा गए। चर्चका युवाहरूले सेभेन्थ-डे एड्भेन्टिष्ट चर्चको दक्षिणी एसिया-प्रशान्त महाशाखाको हिस्सा रहेको संस्था १००० मिसनरी मुभमेन्टसँग सुसमाचारीय बैठकहरू आयोजना गरिरहेका थिए। सुन धेरै अङ्ग्रेजी बोल्दैनथ्यो, र उसमा बाइबलको धेरै ज्ञान थिएन। तर ऊ अरू विद्यार्थीहरूसँग घर-घर गएर मानिसहरूलाई सभाहरूमा आमन्त्रित गर्न सामेल भयो। ढोका ढकढक्याएको मानिसलाई खोज्दै, ऊ आकस्मिक मिसनरी बन्यो।

किम सुन अहिले १००० मिसनरी मुभमेन्टका सह-निर्देशक भएको छ। यसको मुख्यालय फिलिपिन्सको सिलाङमा रहेको छ, जुन १९९६को तेह्रौँ शबाथ भेटीको सहयोगमा निर्माण गरिएको थियो। अर्को हप्ता पनि थप पढ्नुहोस्।