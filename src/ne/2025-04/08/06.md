---
title:  ध्यान गर्दा परिवर्तन हुने
date:   20/11/2025
---

`मनन गर्नुहोस्: आस्था र विश्‍वासका महान नायकहरूका जीवनमा ध्यान दिनु नै हाम्रो आत्मिक समृद्धिको लागि अत्यन्तै महत्त्वपूर्ण छ। फेरि त्यसै समयमा हाम्रा निर्णायक र सर्वोत्कृष्ट उदाहरण वा मोडेल येशूका शिक्षा र जीवन नै हुनुपर्छ। उहाँका जीवनलाई हामीले ध्यान गर्दा हाम्रा जीवन नै कसरी परिवर्तन हुन सक्छ? हेर्नुहोस्, हिब्रू १२:१, २ र २ कोरन्थी ३:१८।`

मार्को इकोबोनी क्यालिफोर्नियाको लस एन्जलसमा रहेको विश्‍वविद्यालयको नशा वैज्ञानिक हुन्। उनले मगजमा भएका नसाहरूका अध्ययन गर्छन्। ती नसाहरूमा एउटा दर्पण वा ऐना नसा हुन्छन्। जब हामीले कोही हाँसेको वा अँगालो मारेको देख्छौं वा आफूले सो गर्छौं भने, त्यो सानो नसा सक्रिय हुन्छ। ती नसाहरूका क्रियाकलापले देख्‍ने र गर्ने कामको बीचमा भएको भिन्‍नतालाई न्यून गर्छ।

येशूका चरित्र, स्वभाव र मिजासलाई हेरिरहने महत्त्व र हेरिरहँदा हामीलाई के हुनेरहेछ भनेर एलेन जी. ह्वाइटले यसरी व्यक्त गर्नुहुन्छ, “जब हामीले येशूलाई हेरिरहने बानी बसाल्छौं तब परमेश्‍वरको बारेमा अझ फरक र चहकिलो दृष्टिकोण हामी पाउँछौं। उहाँलाई हेरेर नै हामी परिवर्तन हुन्छौं। मानिसहरूप्रति हाम्रा सम्बन्धहरूमा तिनीहरूप्रति हित, प्रेम, करुणा र स्नेह जाग्छन्, र ती गुणहरू हाम्रा स्वभावका प्रवृत्तिहरू हुन जान्छन्। हामीले परमेश्‍वरको चरित्र, स्वभाव र मिजासको नक्कल गर्न पुग्छौं। उहाँजस्तै बढिरहने क्रममा परमेश्‍वरको बारेमा जान्‍न हाम्रो क्षमतामा वृद्धि हुन सक्छ। अनि अझ बढी हामी स्वर्गका जीवहरूसँग सङ्गति गर्न अवसर पाउनेछौं। अनि अनन्त जीवनका ज्ञान, बुद्धि र शिक्षाका अथाह सम्पत्तिहरू पाउन हाम्रो क्षमताको विकास हुँदै जान्छ।–एलेन जी. ह्वाइट, क्राइस्टस् अबजेक्ट लेसनस्, पृ. ३५५।

`पढ्नुहोस्: रोमी १२:१, २ पढ्नुहोस्। हाम्रा जीवनमा दुई लक्ष्यहरू छन् जुन एक आपसमा टकराव गर्छन्। तिनीहरूको सामना गर्न हामीले के प्रक्रिया थाल्नुपर्छ? ठीक लक्ष्यलाई ठाउँ दिन हामी कसरी यकिन हुने?`

रोमीको पत्रको सारांशमा हामीभित्र दुई विपरित शक्तिहरूको भयङ्कर संग्राम चलिरहेको हुन्छ भनेर पावलले औँल्याउँछन्। ती शक्तिहरू वा आवाजहरूले नै हाम्रो जीवनलाई आकार दिँदछन्। संसारको गतिविधि र त्यसमा भएका विभिन्‍न प्रभावले हाम्रो दैनिक जीवनलाई नै आकार दिन प्रयास गर्छ। यसले गर्दा हाम्रा वरिपरिका वातावरणकै अनुसार हाम्रो जीवन रच्न पुगेको हुन्छ।

त्यसको विपरित पवित्र आत्माले हाम्रो जीवनलाई भित्रदेखि नै परिवर्तन गर्न सक्नुहुन्छ। जसरी झुसिल्किरा कायौँ वा कक्कुनमा रहँदा भित्रमा नै रूपान्तरण भएर सुन्दर पुतली बन्छ, त्यसरी हामी पनि सबैका निम्ति सुन्दर मिजासका व्यक्त हुन पुग्छौं। तर यो प्रक्रिया हुन परमेश्‍वरमा हामी पूरा समर्पित हुनुपर्छ र उहाँले हाम्रो जीवनमा सुरु गर्नुभएको असल कामलाई सहयोग गर्न उहाँसँग निरन्तर प्रार्थना गरिरहनुपर्छ (फिलिप्पी १:६)। अर्थात् हामी क्षण क्षणमा विवेकशील भएर पवित्र आत्मामा हिँडन् निर्णय गर्नुपर्छ।