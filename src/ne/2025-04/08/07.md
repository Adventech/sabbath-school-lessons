---
title:  थप जानकारी
date:   21/11/2025
---

“चालिस वर्ष अघि आफ्ना जासुस साथीहरूले खराब रिपोर्ट दिँदा उनको गवाही जस्तो सकारात्मक थियो, त्यस्तै अहिले पनि थियो। परमेश्‍वरले कनान देशलाई उहाँका जनहरूको हातमा पार्नुहुनेछ भन्‍ने प्रतिज्ञाप्रति उनले प्रतिबद्धता जनाएका थिए। त्यस प्रतिज्ञामा सम्पूर्ण हृदयले उनी लागेका थिए। वर्षौंसम्म मरुभूमिमा आफ्ना मानिसहरूसँग भौँतारिन सहेका थिए। दोषी मानिसहरूसँग निराश र भारहरू उनले पनि बोकेका थिए। तर उनले त्यसको कुनै गुनासो गरेनन्। तर जब कैयौँ इस्राएलीहरू मरुभूमिमा मरे पनि परमेश्‍वरले उनलाई सुरक्षित राख्‍नुभयो, तब परमेश्‍वरको कृपाप्रति उनले आभार व्यक्त गरेका थिए। मरुभूमिमा यात्रा गर्न गुज्रिनुपरेका सबै कठिन समयमा, जोखिममा र महामारीहरूमा र कनान देशमा पस्दा सङ्घर्ष गर्दा परमेश्‍वरले उनलाई सुरक्षित राख्‍नुभएको थियो। अब असी वर्षभन्दा बढी हुँदा पनि उनका जोश, जाँगर र विश्‍वास घटेका थिएनन्। कब्जा गरिएको देश आफ्नो लागि उनले मागेनन्, तर जासुसहरूले जित्न असम्भव छ भन्‍ने क्षेत्रलाई उनले मागे। इस्राएलका विश्‍वासलाई ढलमलाउने कनै पनि शक्ति वा राक्षसहरूलाई परमेश्‍वरको सहायताले जित्न सकिन्छ भन्‍ने विश्‍वासमा उनी अडिग थिए। आफ्नो सम्मान र भाउ खोज्ने चाहना कालेबले गरेनन्। यस बहादुर योद्धाले मानिसहरूका निम्ति नमुना वा मोडेल हुन चाहेका थिए। पहिलो पुस्ताले जित्न असम्भव ठानेको भूमि परमेश्‍वका सहायताले कब्जा गरेर परमेश्‍वरको महिमा र आदर गर्ने नीति वा चाहना उनका थिए।”–एलेन जी. ह्वाइट, पाट्रियार्क्स एण्ड प्रोफेटस, पृ. ५१२, ५१३।

“परमेश्‍वरमाथि विश्‍वास र निष्ठा राख्दा कालेबलाई साहस मिलेको थियो। त्यसले गर्दा, मानिसहरूका त्रासदेखि उनलाई हल्लाउन सकेको थिए। उनी निडर भएर उभे र जे ठीक छ त्यसको पक्षमा दृढ भएर उभेका थिए। येशूका प्रत्येक भक्त त्यही शक्तिमाथि भर परेर स्वर्गका फौजका शक्तिशाली सेनापतिबाट यस संसारमा भिड्न बल वा शक्ति पाउन सक्छ। क्रूसको प्रत्येक सच्चा भक्त सिपाहीलाई कुनै पनि हट्न नसकिने बाधा वा अवरोधहरूको सामना गर्न बल र शक्ति येशूबाट मिल्ने अवसर दिइएको छ।”–एलेन जी. ह्वाइट, द आड्भेन्ट रिभ्यु एण्ड शबाथ हेराल्ड, मे ३०, १९१२।

**छलफलको लागि प्रश्‍नहरू:**

`साथीहरूका दबाबमा अरूले बोल्न नसकेको बेलामा बोल्न साहस गर्नुको बारेमा सोच्नुहोस्। यसमा विश्‍वासलाई कायम राख्‍न साहसको के भूमिका हुन्छ? जे ठीक छ, त्यसको लागि उभिने क्रममा हामी कसरी अभद्र नहुने?`

`तपाईंको जीवनको आस्थालाई बलियो बनाउन तपाईंको चर्च र समुदायका मानिसहरूका उदाहरणले कसरी सहयोग गरे, त्यसको बारेमा चर्चा गर्नुहोस्। तिनीहरूमा के प्रवृत्ति र गुणहरू छन् जो अनुसरणीय छन्?`

`विभिन्‍न सञ्चार माध्यमहरूले तपाईंको जीवनलाई पार्ने प्रभावको विषयमा सोच्नुहोस्। तिनीहरूका असल कुराहरूलाई लिएर नकारात्मक तत्त्वहरूबाट कसरी जोगेर बस्ने?`

`यहोशूको नम्रता र पवित्रस्थानको नजिक हुने उनको चाहनाको बारेमा चिन्तन गर्नुहोस्। उनको उदाहरणले तपाईंको मनलाई कुन-कुन तरिकाले छुन्छ?`