---
title:  निष्ठावान्, भरोसायोग्य र बफादारी
date:   16/11/2025
---

`पढ्नुहोस्: गन्ती १३:६, ३०-३२ र यहोशू १४:६, १४ पढ्नुहोस्। कालेब को थिए? इस्राएलीहरूका माझमा उनको स्थान के थियो?`

कालेब नाउँ हिब्रू भाषाको keleb (केलेव) वा कुकुर भन्‍ने शब्दबाट आएको हो। पुरानो करारमा यो जहिले पनि नकारात्मक अर्थमा प्रयोग गरिन्छ। तर बाइबलभन्दा बाहिरका साहित्य र भजनमा यस शब्दले स्वामीप्रति नोकरले देखाएको साहस, सङ्कल्प, धैर्यता र बफादारीतालाई जनाउँछ। यस परिवेशमा कालेब उनका नाउँअनुसार विश्‍वासपात्र भएको उचितै छ। उनले जीवनभर परमेश्‍वरप्रति अलिकति पनि नहल्लेर बफादार भएको प्रमाणित गरेका थिए।

`के हो: बहुमत जासुसको विचार पुरै फरक भए तापनि र इस्राएलीहरूले उनलाई मार्न धम्कि दिए तापनि, कालेबले सोचेको अनुसार बोल्ने साहस गरेको कुराले कालेबको बारेमा के बताउँछ? हेर्नुहोस्, गन्ती १४:६-१०, २१-२५; गन्ती २६:६५; ३२:१२।`

यहोशू र कालेबका समकालीन अरू इस्राएली अगुवाहरू पनि थिए: शम्मूअ, शाफात, यिगाल, पलती, गद्दीएल, गेद्दी, अम्मीएल, सतूर, नहबी र गूएल। के तिनीहरूका नाउँ हामीलाई याद छ?

छैन होल?

किन? ती नाउँहरू दश जासुसहरू हुन् जसलाई कनान देशको भेद थाहा पाउन मोशाले पठाएका थिए। तिनीहरूका नाउँहरू बिर्सिएका छन्, किनकि तिनीहरूका नाउँ सम्झन पनि योग्य छैन। तिनीहरूले कनान देशको बारेमा बुझाएको प्रतिवेदनमा त्यो देश जित्न असम्भव थियो भनेर तिनीहरूले भने। त्यहाँ बडा-बडा जिउ भएका राक्षसहरू थिए। तिनीहरूका सामु तिनीहरू फत्याङ्ग्रा थिए। त्यस देशलाई घेरिएका पर्खालहरू तोड्न असम्भव भनेर तिनीहरूले सुनाएका थिए।

ती दुई जासुसहरूमा कालेब पनि थिए, जसले सकारात्मक र उत्साहप्रद प्रतिवेदन बुझाएका थिए। अर्को सम्भाव्यतालाई जिकिर गर्दै प्रस्तुत गरेका थिए: त्यो थियो विश्‍वास वा निष्ठाका मनस्थिति। बहुमतले जे भने तापनि, जे ठीक थियो त्यो बोल्न उनी डराएका थिएनन्। उनी मृत्युको मुखमा परेका थिए: “तर सारा समुदायले तिनीहरूलाई ढुङ्गाले हान्‍नुपर्छ भनी मतो गरे” (गन्ती १४:१०)।

`तपाईंका वरिपरि रहेका मानिसहरू चाहे विश्‍वासीहरू नै किन नहून्, जब तपाईंको गहिरो आस्थाप्रति विश्‍वास गर्दैनन् र तपाईंको विरोध गर्छन् भने, तपाईं के गर्ने?`