---
title:  उदाहरणको शक्ति, छाप वा प्रभाव
date:   18/11/2025
---

`पढ्नुहोस्: यहोशू १५:१६-१९; न्यायकर्ता १:१३ र न्यायकर्ता ३:७-११ पढ्नुहोस्। नमुना वा उदाहरण हुँदा अरूमाथि पर्ने प्रभाव, शक्ति वा छाप कस्तो रहेछ भनेर यस कथाले हामीलाई के बताउँछ? कालेबका मिजास वा मनस्थिति युवा पुस्तामा कसरी सरेको थियो?`

कालेबले आफ्नी छोरी अक्सालाई डबीर सहर जित्ने एक जना विजेतासँग विवाह गर्न प्रस्ताव गर्छन्। तर ओत्निएलले सहरलाई कब्जा गरेर अक्सालाई विवाह गरेका थिए। यो कथा महत्त्वपूर्ण छ। यसमा कालेबको साहस, विश्‍वास भएको र चुनौतीको सामना गर्न तयार भएको विवरण प्रकट गर्दछ।

अर्को पुस्ताले परमेश्‍वरमाथि निष्ठाका महाबिर कालेब र यहोशूको अनुसरण गरेको देखाउँछ। जब पुरानो पुस्ता आफ्नो सेवाकार्य रोक्छ तब नयाँ पुस्ता आउँछ। यस पुस्ताले इस्राएलका निम्ति परमेश्‍वरको योजना पूरा गर्ने चुनौतीहरू निरन्तर रूपमा सामना गर्न तयार हुन्छन्।

यो कालेबले यहोशूसँग गरेका अनुरोधजस्तै हो, “मलाई पहाडी इलाका दिनुहोस्।” अक्सा पनि उनका श्रीमान्को साहसबाट उत्साहित भएकी थिइन्। उनको बुबाले देखाएको त्यही आस्था वा विश्‍वास र सङ्कल्पलाई प्रकट गर्न उनले निर्णय गरेकी थिइन्। उनको प्रतिबद्धता र साहसद्वारा, अक्सा कालेबको उदाहरणअनुसार चल्न निधो गरेर प्रतिज्ञा गरिएको देश कब्जा गर्न उनले साथ दिएकी थिइन्।

भूमि इस्राएललाई यह्वेको उपहार थियो। तर विश्‍वास र साहसका साथ प्रभुका प्रतिज्ञाहरूलाई दाबी गरेर त्यो भूमि आफ्नो हातमा पार्नुपरेको थियो। अक्साको सङ्कल्प सुसमाचारमा उल्लेखित स्त्रीहरूको प्रतिबिम्बित गर्दछ, जसले जबसम्म आफू र आफ्ना परिवारहरूलाई येशूले आशिष् दिनुभएन तबसम्म तिनीहरूले चाहे भिडले वा चेलाहरूले बाधा दिए तापनि तिनीहरू आफ्ना निर्णयहरूबाट फर्केका थिएनन्।

`पढ्नुहोस्: लूका १८:१-५ पढ्नुहोस्। हामी सबैका निम्ति यसमा के पाठ छ?`

`परेमश्‍वरले हामीलाई दिनुभएको सत्य सन्देशको मिसन वा कार्यको राँको हामीसित छ, तर अर्को पुस्तालाई हस्तान्तरण गर्न सक्नु ठूलो महत्त्व छ। अर्को पुस्तालाई सत्यको सन्देश हस्तान्तरण गर्दा सामना गर्नुपर्ने चुनौतीहरूका बारेमा सोच्नुहोस्। आजका युवाहरूले परमेश्‍वरको काम गर्न अझ धेरै अवसरहरू पाएका हुन्छन्। तिनीहरूलाई पनि भक्ति नेतृत्व को लागिॐ तालिम दिन हामी के गर्न सक्छौं? यस प्रक्रियामा हाम्रा मोडेल वा उदाहरणले कतिको निर्णायक भूमिका खेल्दछ?`