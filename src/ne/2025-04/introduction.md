### दोस्रो अवसर: यहोशूको पुस्तक

यहोशूको पुस्तकमा मोशाको नेतृत्व यहोशूलाई हस्तारन्तर गरिएको विवरणलाई औँल्याइएको छ। इस्राएलीहरू प्रतिज्ञा गरिएको देशमा भित्रिएको कथाबाट सुरु भएर त्यस देशमा बसोबास गरेको वृत्तान्तमा यो पुस्तक समापन भएको छ।

यहोशूका काम अत्यन्तै कठिन थियो। मोशाले छाडेका काम उनले सम्हाल्नुपरेको थियो। तर त्यो चुनौती त केवल सुरु मात्रै थियो। मोशाले कहिल्यै नसिध्याएको काम उनले गर्नुपरेको थियो: ४० वर्षसम्मको मरुभूमिको यात्रापछि इस्राएलीहरूलाई यर्दन नदी पार गरेर कनानमा लानुपरेको थियो। पूर्खाहरूलाई परमेश्‍वरले गर्नुभएको प्रतिज्ञा यहोशूले पूरा गर्नुपरेको थियो।

“परमप्रभुका दास मोशाको मृत्युपछि, मोशाका सहायक नूनका छोरा यहोशूलाई परमप्रभुले यसो भन्‍नुभयो, —मेरो दास मोशा मर्‍यो। यसकारण उठ्‌, तिमी यी सबै मानिसहरूलाई लिएर यर्दन पारि मैले इस्राएलीहरूलाई दिन आँटेको देशमा जाऊ‘” (यहोशू १:१-२)।

सबै कथाको केन्द्रीय विषयवस्तु उपरोक्त पदहरूमा पाइन्छ। यहोशूलाई प्रभुले यो वचन दिनुहुन्छ: “म यह्वेले [YHWH] तिनीहरूलाई दिन आँटेको भूमिमा” तिनीहरू पस्नेछन्।

हो, यहोशू एकलैले अगुवाइ गर्ने होइन। प्रभुको अगुवाइ र शक्तिले मात्र यहोशूले प्रतिज्ञा गरिएको देशमा ल्याउनेछन्। यदि तिनीहरूको अगाडिको पुस्ताले करारलाई पालना गरेको भए, त्यो पुस्ता पहिला नै त्यस भूमिमा जान सक्थ्यो। दुर्भाग्यवस, तिनीहरू जान पाएनन्, तिनीहरूका आफ्नै गतिविधिका नतिजाहरूले अनाहकमा मरुभूमिमा ४० वर्ष भौँतारिनुपर्‍यो।

४० वर्षसम्म इस्राएलले करारको नकारात्मक पक्षमा रहेका थिए। परमेश्‍वरप्रति तिनीहरूका खुला विद्रोहले गर्दा, कालेब र यहोशूबाहेक, मिश्रदेशबाट बाहिरिँदै गर्दा आश्‍चर्य र चकित पार्ने अनुभव गरेका पूरै ठूला पुस्ता मरुभूमिमा नाश भएका थिए। मोशाले लेखेका पाँच पुस्तकहरूमा चार पुस्तकहरूमा मरुभूमिमा भौँतारिहेका इस्राएलीहरूका यात्राको विवरण लेखिएको छ। अब यहोशूको नेतृत्वमा दोस्रो पुस्ताले प्रतिज्ञा गरिएको भूमि कब्जा गर्ने चुनौतीहरूको सामना गर्न तयार थिए।

“तब मोशाले यहोशूलाई बोलाएर सारा इस्राएलीहरूका सामुन्‍ने तिनलाई भने, —बलिया र साहसी होऊ! किनकि परमप्रभुले तिनीहरूका पिता-पुर्खासित दिन्छु भनी शपथ खानुभएको देशमा यी मानिसहरूसँग तिमी नै जानेछौ, र त्यो तिनीहरूलाई तिनीहरूका अंशको निम्ति तिमीले बाँड़िदिनुपर्छ। परमप्रभु आफै तिम्रो अगि जानुहुन्छ र तिमीसित हुनुहुनेछ। उहाँले तिमीलाई कहिल्यै छोड्‌नुहुनेछैन न त त्याग्नुहुनेछ। नडराऊ, निरुत्साह नहोऊ” (व्यवस्था ३१:७-८)।

जुन प्रतिज्ञाहरू पूर्खा र मोशालाई परमेश्‍वरले दिनुभएको थियो सो पूरा हुनै लागेका थिए। नयाँ उत्तेजना, जोस र जाँगरको वातावरण इस्राएलीहरूमा परेको थियो। तिनीहरूको निम्ति नयाँ सुरुवात थियो। तिनीहरू घरवारविहीन र भौँतारिहेको जीवनमा जाकिरहेका थिए। तिनीहरूलाई मिश्रदेशको दासत्वबाट उद्धार गर्ने परमेश्‍वरको प्रतिज्ञा पूरा भएको थियो। अब प्रतिज्ञा गरिएको देशमा पनि जाने उहाँका प्रतिज्ञाहरू पूरा हुनेछन् भनेर तिनीहरू विश्‍वस्त थिए।

“यहोशूको पुस्तकको मुख्य लक्ष्य थियो: इस्राएल प्रतिज्ञा गरिएको भूमिमा पसेको, त्यस भूमिलाई जितेको र कुलहरूका बीचमा त्यस भूमिको विभाजन भएको वृत्तान्त दिनु। त्यस पुस्तक लेख्‍नुको आधारभूत उद्देश्य थियो अब्राहामलाई गर्नुभएको भूमि दिने प्रतिज्ञा पूरा गर्न परमेश्‍वर विश्‍वासयोग्य हुनुहुन्थ्यो। खास गरेर परमेश्‍वले आफूले गर्नुभएको करारका प्रतिज्ञाहरूप्रति बफादार हुनुभएको यस पुस्तकले जिकिर गर्दछ (यहोशू २१:४३-४५)।”–एन्ड्र्युज बाइबल कमेन्टरी (एन्ड्र्युज युनिभर्सिटि प्रेस, २०२०), पृ. ३६५।

यहोशूको पुस्तक तीन हजार वर्षभन्दा अघि लेखिएको भए तापनि, आज हामी रहेको संसारमा रहेका आध्यात्मिक चुनौतीहरू त्यस समयको भन्दा खास फरक नभएका यस अध्ययनमा हामी पत्ता लगाउनेछौं। हामीले सामना गर्ने चुनौतीहरू फरक स्वभावका होलान्, तै पनि चुनौतीहरू नै हुन्। विशेष गरेर आत्मिक चुनौतीहरूले हाम्रो सुरक्षा, विश्‍वास वा आस्था र परमेश्‍वरले आफ्ना जनहरूलाई दिनुभएको उहाँको लक्ष्यलाई हवाला दिइरहेको छ। यहोशूको नमुनाले हाम्रै समयको बारेमा परमेश्‍वरले दिनुभएका प्रतिज्ञाहरूका दाबीहरू समसामयिक छन् भनेर हामी प्रेरणा पाउँछौं। जसरी उहाँले यहोशूलाई उहाँको शक्तिले सफलता दिनुभयो, त्यो सफलता हामी पनि पाउन सक्छौं भनेर यस अध्ययनबाट सिक्नेछौं।

बार्ना माग्यारोसी वर्तमान इन्टर-युरोपियन डिभिजनको कार्यकारिणी सचिब भएर सेवा गरिरहनुभएको छ, साथै त्यस डिभिजनको बिब्लिकल रिसर्च कमिटीको अध्यक्ष पनि हुनुहुन्छ। उहाँ साउथ ट्रान्सिलभानिया कन्फरेन्स, रोमानियाको चर्च पास्टर र विभागीय प्रमुख भएर चर्चको सेवा सुरु गर्नुभएको थियो। उहाँ अहिले पनि रोमानियाको आडभेन्टुस युनिभर्सिटिको अध्यक्ष र धर्मविज्ञानको प्राध्यापक हुनुहुन्छ।