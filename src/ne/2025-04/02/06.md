---
title:  चकित पार्ने अनुग्रह
date:   09/10/2025
---

`पढ्नुहोस्: यहोशू ९:२१-२७ पढ्नुहोस्। यहोशूले अनुग्रहसँग न्यायलाई मिलाएर कस्तो समाधान गरे?`

इस्राएलीहरूले गिबोनीहरूलाई आक्रमण गर्न चाहे तापनि आक्रमण गर्न सकेका थिएनन्, किनकि समूहका अगुवाहरूले शपथ खाएका थिए। इस्राएली अगुवाहरूले शपथको नीतिअनुसार चलेका थिए। गिबोनीहरूले गलत काम र अपराध गरेनन् भने तिनीहरूमाथि शपथअनुसार आक्रमण गर्न सकेका थिएनन् (न्यायकर्ता ११:२९-४०)।

कुनै कसम वा शपथ खानुभन्दा अघि सावधानी अपनाउनु र त्यसलाई पालन गर्नु नै ईश्‍वरभक्तका गुणहरू हुन् भनेर पुरानो करारले जिकिर गर्दछ (भजनसंग्रह १५:४; २४:४; उपदेशक ५:२, ६)। त्यो शपथ इस्राएलका परमेश्‍वरको नाउँमा गरेको हुनाले अगुवाहरूले बदल्न सकेको थिएन।

इस्राएलका अगुवाहरूले गम्भीर शपथ खाएकोले तिनीहरूको भविष्य गिबोनीहरूसँग गाँसिन पुगेको थियो, जुन निलम्बन गर्न सक्दैनथ्यो। गिबोनीहरू परमेश्‍वरका घरमा वा आराधना गर्ने स्थलमा दाउरे र पानी बोक्ने वर्गमा राखिएकोले (यहोशू ९:२३) तिनीहरू इस्राएलको आराधना गर्ने समाजको भाग हुन पुगेका थिए। इस्राएलका जनहरूका लागि तिनीहरूलाई नोकर बनाउन इस्राएलका अगुवाहरूका अनुरोधको सट्टामा (यहोशू ९:२१) यहोशूले दिएको जवाफद्वारा गिबोनीहरूले पाएका श्रापलाई भावी आशिष्मा परिणत गरिएको थियो (२ शमूएल ६:११सँग तुलना गर्नुहोस्)।

गिबोनीहरूको पछिको इतिहासले यो बताउँछ कि तिनीहरूको सहरले धार्मिक सुविधाहरू पाएका थिए साथै तिनीहरू परमेश्‍वरका जनहरूप्रति बफादारी भएका थिए। इस्राएलले खाएको शपथ पुस्तौँसम्म सारिएको थियो। जब बेबिलोनको युद्धबन्दीबाट इस्राएलीहरू फर्केका थिए, गिबोनीहरूले यरूशलेमको मन्दिरको निर्माण गर्न सहयोग गरेका थिए (नहेम्याह ७:२५)। तिनीहरूका कामहरूका अनन्त जीवनसम्म सकारात्मक नतिजाहरू हुनेछन्, तर परमेश्‍वरको अनुग्रहले मात्र इस्राएलीहरूमा समावेश भएका थिए।

गिबोनीहरूले आफ्ना पहिचान खुलाएर राहाबले जस्तै दया मागेका भए के हुनेथियो? त्यसको जवाफ हामीसँग त छैन। तर यदि यहोशूले परमेश्‍वरसँग प्रार्थना गरेका भए, तिनीहरू नरसंहारबाट बच्नेथिए होला। हाम्रा परमेश्‍वरको अन्तिम लक्ष्य भनेको पापीहरूलाई दण्ड दिने होइन तर तिनीहरू पश्‍चात्ताप गरोस् र तिनीहरूलाई आफ्नो दया देखाउनु हो (इजकिएल १८:२३ र ३३:११सँग तुलना गर्नुहोस्)। इस्राएलीहरूको अधिनमा गिबोनीहरू रहनु नै परमेश्‍वरको दया, करुणा र निगाहा अपेक्षा गर्नु थियो। परमेश्‍वरको न्यायी चरित्रमा तिनीहरू सहभागी हुनु थियो। कनानीहरूले पश्‍चात्ताप गर्न अस्वीकार गरेकोले र परमेश्‍वरका उद्देश्यहरूका विरुद्धमा तिनीहरू खडा भएकोले तिनीहरूको संहार गर्ने निर्णय गरिएको थियो (उत्पत्ति १५:१६)। गिबोनीहरूले परमेश्‍वरको प्रभुत्वलाई स्वीकार गरेर र विरोध गर्नुको सट्टा शान्ति चाहेकोले साथै मूर्तिपूजालाई त्यागेर एक मात्र सत्य परमेश्‍वरको आराधना गर्ने प्रतिबद्धता गरेकोले उहाँले तिनीहरूलाई कदर गर्नुभएको थियो।