---
title:  दोस्रो अवसर
date:   05/10/2025
---

`पढ्नुहोस्: गन्ती १३:१, २, २५-२८, ३३ र गन्ती १४:१-१२सँग यहोशू २:१ पढ्नुहोस्। जासुसहरूलाई पठाएर यहोशूले कनान देशलाई कब्जा गर्न किन योजना बनाउँछन्?`

जनु ठाउँबाट दुई जासुसहरू पठाइएका थिए, त्यसलाई अकेशिया ग्रोभ वा जङ्गल भनिन्छ (यहोशू २:१)। यसलाई शित्तीम पनि हिब्रू भाषामा कहलाइन्छ। इस्राएलको इतिहासमा दुई नकारात्मक घटना भएको यस ठाउँले हामीलाई याद दिलाउँछ।

पहिलो त पहिला जासुसहरूको कथा हो (गन्ती १३)। त्यसमा त्यही महत्त्वपूर्ण तत्त्वहरूको वयान छ: जासुसहरूलाई दिएको काम; शत्रुको क्षेत्रमा गोप्य रूपमा प्रवेश; जासुसहरूको फिर्ता; र तिनीहरूले ल्याएको खबरको आधारमा गरिने निर्णय।

दोस्रो शित्तिममा भएको घटनाले इस्राएलीहरूका निर्लज्ज र विद्रोहलाई याद दिलाउँछ। बालमको करकापमा लागेर इस्राएलीहरूले परमेश्‍वरसँग गरिएको करार तोडेर उद्दण्ड मूर्ति पूजामा फसेका थिए। तिनीहरूले मोआबीहरूका स्त्रीहरूसँग लसपस गरेर तिनीहरूका देवी-देवताहरूलाई पूजा गरेका थिए (गन्ती २५:१-३; गन्ती ३१:१६)। यस सन्दर्भमा शित्तीम भन्‍ने शब्दले नै सारा कथामा असाधारण तनाव ल्याउँदछ। के यहाँ प्रतिज्ञा गरिएको देशको सिमानामा उभिँदा अर्को असफलताको अनुभव हुने होला र? वा पौराणिक समयमा गरिएको प्रतिज्ञा यस ठाउँबाट पूरा हुने होला, जसको लागि लामो समयसम्म प्रतीक्षा गरिएको थियो?

`पढ्नुहोस्: यूहन्‍ना १८:१६-१८, २५-२७ र यूहन्‍ना २१:१५-१९ पढ्नुहोस्। इस्राएललाई दिइएको दोस्रो अवसर र पत्रुसलाई दिइएको दोश्रो अवसरको बीचमा हामीले के समान सन्देश पाउन सक्छौं?`

हाम्रो परमेश्‍वर हामीलाई दोस्रो र धेरै अवसर दिने परमेश्‍वर हुनुहुन्छ। दोस्रो अवसर र अरू बढी अवसरलाई बाइबलले “अनुग्रह” भनेर सम्बोधन गर्दछ। हामीले पाउन अयोग्य भए पनि पाउने कुरालाई अनुग्रह भनिन्छ। अनुग्रहको धारणाले बाइबल खचाखच भरिएको छ (रोमी ५:२; एफिसी २:८; रोमी ११:६सँग तुलना गर्नुहोस्)। प्रत्येक मानव प्राणीलाई नयाँ र ताजा सुरुवात गर्न परमेश्‍वर अनुग्रही हुनुभएर सम्भाव्यता प्रदान गर्नुहुन्छ (तितस २:११-१४)। पत्रुस आफैले त्यो अनुग्रहको अनुभव गरेका थिए र चर्चमा भक्तजनहरूलाई अनुग्रहमा बढ्न उत्साहित गर्छन् (२ पत्रुस ३:१८)। अनि खबर अझ राम्रो हुँदैजान्छ: हामीले पाएको दोस्रो अवसरभन्दा अझ राम्रो फाइदा पाउँछौं होइन र? नत्र भने अहिले हामी कहाँ हुन्थ्यौं होला होइन त?

`इस्राएलीहरूलाई कनान देशमा जान दोस्रो अवसर दिएकोमा तपाईंले के भन्‍नुहुन्छ? पत्रुसले पनि प्रभुलाई अस्वीकार गर्दा तिनलाई थप अनुग्रह दिइएको थियो। यी घटनाहरूले अनुग्रहको आवश्यकता भएकाहरूलाई हामीले पनि अनुग्रहको हात फैलाउनुपर्छ भनेर कसरी सिकाउँछन्?`