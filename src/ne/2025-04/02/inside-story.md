---
title:  भित्री कथा
date:   10/10/2025
---

### “चिन्ता नगर। परमेश्‍वरले मद्दत गर्नुहुनेछ”

लेखक: एन्ड्र्यु मेक्चेस्नी

ब्राजिलमा इनासियो मानोएलले सेभेन्थ-डे एड्भेन्टिष्ट पुस्तकहरू बेच्न ढोका ढकढक्याएपछि एक महिलाले घृणा पोखिन्। “म इसाईहरूलाई घृणा गर्छु!” उसले चिच्याई।

इनासियो छक्क परे। पुस्तकहरू र बाइबल अध्ययनहरू प्रदान गर्ने छापिएको सामग्री प्रचारकको रूपमा यो उनको कामको पहिलो दिनको पहिलो घर थियो।

उनी र उनीसँग भएको साथी अर्को घरमा गए। आँगनबाट एउटा ठूलो कुकुरले डरलाग्दो तरिकाले भुक्यो। उनको साथीले पहिलो घरमा रिसाएको महिला र दोस्रो घरमा रिसाएको कुकुर भयो भन्‍ने कुरा सानो सोरमा भन्यो।

इनासियोले भने, “चिन्ता नगर। परमेश्‍वर हामीसँग हुनुहुन्छ।”

घरबाट एक महिला निस्किइन् र कुकुरलाई अर्कोतिर लैजानुभयो। त्यसपछि उनले इनासियो र उनको साथीलाई भित्र आउन अनुरोध गरिन्। ती तीन जनाले हृदयदेखि नै कुराकानी गरे, र महिलाले आफ्नो पतिलाई जेल पठाइएपछिको आफ्नो सङ्घर्षको बारेमा बताइन्। अर्को शबाथमा, त्यो महिला आफ्ना तीन जना साना बच्चाहरू लिएर चर्चमा आइन्। इनासियो छक्क परे। उनले परमेश्‍वरलाई भने कि उनी आफ्नो बाँकी जीवनभर मानिसहरूलाई उहाँकहाँ डोर्‍याउन चाहन्छन्।

तापनि, इनासियोको लागि सबैभन्दा छक्क पर्ने कुरा कामको पहिलो दिनमा उनी र उनको साथी गएका तेस्रो घरबाट आयो। त्यहाँ बस्ने महिला, एडिलेउजा, शनिबार दिउँसो बाइबल अध्ययन गर्न सहमत भइन्। हप्तापछि हप्ता पढ्दैजाँदा, उनीहरू सातौँ दिनको शबाथको बारेमा रहेको बाइबलीय सत्यतामा आइपुगे। एडिलेउजाले पार्लरको काम र अरूको घरको काम गर्थिन्, र उनले शनिबार आराम गर्ने कुनै सम्भावना देखिनन्।

उनले भनिन्, “म हप्ताको त्यो दिनमा सबैभन्दा धेरै पैसा कमाउँछु। म के गर्न सक्छु?”

इनासियोले भने, “चिन्ता नगर्नुहोस्। परमेश्‍वरले मद्दत गर्नुहुनेछ। उहाँसँग अझ राम्रो कुनै योजना छ।”

अर्को बाइबल अध्ययनमा, एडिलेउजाले भनिन् कि उनले सडकमा एक अपरिचित व्यक्तिलाई भेटेकी थिइन् जसले उनी एक राम्रो घरको काम गर्ने व्यक्तिलाई चिन्छन् कि भनेर उनलाई सोधे। त्यो काममा शुक्रबार सूर्यास्तदेखि शनिबार सूर्यास्तसम्मको शबाथको समयमा कुनै काम गर्नु आवश्यक हुनेथिएन।

एडिलेउजाले इनासियोलाई कथा भन्दै गर्दा हाँसिन्। “अब मेरो तलब मैले पार्लर र घरको कामदारको रूपमा कमाएको भन्दा तीन गुणा बढी छ,” उनले भनिन्।

एडिलेउजाले बप्तिस्मा लिइन्। पछि, उनको परिवारका बाँकी सदस्यहरू सबैले बप्तिस्मा लिए।

६८ वर्षको उमेर पुगिसकेका इनासियोले विगत ३६ वर्षदेखि हरेक वर्षमा ४देखि ११ जनालाई बप्तिस्मासम्म डोर्‍याउँदैआएका छन्। उनी जहाँ गए पनि, उनी आफूसँगै बाइबलका पाठहरू बोकेर हिँड्छन्। उनले प्रत्येक साँझमा गर्ने प्रार्थना यो हो: “प्रभु, मेरो बाटोमा कसैलाई राखिदिनुहोस्, ताकि म तपाईंको प्रेम बाँड्न सकूँ।”

“संसारमा अरू कुराहरूमध्ये म कुनै पनि विना बाँच्न सक्छु, तर बाइबल अध्ययनहरूविना जिउन सक्दिनँ,” उनले भने।

यस त्रैमासिकको तेह्रौँ शबाथ मिसन परियोजनाहरूमध्ये एउटा भनेको इनासियो मानोएल बसेका ब्राजिलको पर्नाम्बुकानो राज्यमा रहेको पर्नाम्बुकानो एड्भेन्टिष्ट एकेडेमीमा रहेको चर्च निर्माण गर्नु हो। https://bit.ly/Inacio-Brazil मा इनासियोको छोटो YouTube भिडियो हेर्न सक्नुहुन्छ।