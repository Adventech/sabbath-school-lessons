---
title:  अपेक्षा नगरिएका ठाउँहरूमा मूल्य वा आदर
date:   06/10/2025
---

`पढ्नुहोस्: यहोशू २:२-११; हिब्रू ११:३१ र याकूब ३:२५ पढ्नुहोस्। यी पदहरूले राहाबको बारेमा हामीलाई के बताउँछ?`

जासुसहरूलाई सुरक्षा गर्न राहाबले झुटो कुरा गरेको रोचकै मान्‍नुपर्छ। तर यसमा हामीले यो ख्याल राख्‍नुपर्छ कि उनी रहेको समाज वा राष्ट्र अत्यन्तै पापी, अधर्मी र अनैतिक थियो, जसले गर्दा त्यस राष्ट्रलाई नाश गर्न परमेश्‍वरले निर्णय गर्नुभएको थियो (उत्पत्ति १५:१६; व्यवस्था ९:५; लेवी १८:२५-२८)। यो सत्य हो कि नयाँ करारले उनको विश्‍वासलाई सराहना गरेको छ, तैपनि नयाँ करारमा होसियारसँग विश्लेषण गर्‍यौं भने उनको बारेमा सबै ठीक थियो भनेको छैन न त उनको झुटलाई अनुमोदन नै गरेको छ।

आफ्नो भाग्य जासुसहरूमा उनले पारेको र भ्रष्ट संस्कार, संस्कृति र नैतिकतालाई पक्रि राख्‍न उनले रोजेकी थिइनन् भनेर हिब्रू ११:३१ले सिकाउँदछ। याकूब २:२५मा जासुसहरूलाई आफ्नो घरमा राख्‍न दिएकोमा सराहना गरिएको छ। कुन सुरक्षित दिशाबाट फर्किने भन्‍ने कुरा उनले भनेकोमा पनि उनको तारिफ गरिएको छ। त्यस भ्रष्ट र पतित संस्कार र राहाबको आफ्नै पापी जीवनशैलीको बीचमा परमेश्‍वरले आफ्नो अनुग्रहद्वारा उनमा विश्‍वासको किरण चम्किन थालेको देख्‍नुभएको थियो, जसको फलस्वरूप उनी नाश हुनबाट जोगिन पुगेकी थिइन्। राहाबमा जुन कुरा असल थियो त्यसलाई परमेश्‍वरले उपयोग गर्नुभएको थियो। उनले परमेश्‍वरलाई विश्‍वास गरेकी थिइन् र आफू पनि उहाँका जनहरूसँग सामेल हुन रोजेकी थिइन्। तर उनले गरेको सबै काम ठीक थियो भनेर परमेश्‍वरले अनुमोदन त गर्नुभएको थिएन। उनको असाधारण साहस, उनको निडर विश्‍वास, मुक्तिको माध्यम भएका र इस्राएलका परमेश्‍वरलाई रोज्न पुगेकामा परमेश्‍वरले उनलाई कदर गर्नुभएको थियो।

जे भइरहेको थियो सो थाहा पाएर उनले जासुसहरूलाई यो सुनाइन्, “परमप्रभु तपाईंहरूका परमेश्‍वर नै माथि स्वर्गमा र तल पृथ्वीमा परमेश्‍वर हुनुहुन्छ” (यहोशू २:११)। कनानी स्त्रीले यह्वे मात्र परमेश्‍वर हुनुहुन्छ भनेर भनेको उल्लेखनीय मान्‍नुपर्छ। त्यो पनि छानामा जहाँ पूजा गर्न देवी-देवताहरूका मूर्तिहरू हुन सक्छन्।

परमेश्‍वरको बारेमा राहाबले व्यक्त गरेकी भावना नै केवल परमेश्‍वर मात्र आराधनाको योग्य हुनुहुन्छ भन्‍ने कुराको सन्दर्भमा लेखिएको छ (प्रस्थान २०:४; व्यवस्था ४:३९; व्यवस्था ५:८)। उनका वचनहरूले नै उनलाई पहिला थाहा भएको र विवेकले नै इस्राएलको परमेश्‍वर मात्र सत्य परमेश्‍वर हुनुहुन्छ भनेर स्वीकारेको गवाही दिन्छ। उनको स्वीकारले यो बताउँछ कि परमेश्‍वरको सार्वभौमसत्ता र न्यायसँग घनिष्ठ सम्बन्ध छ र यरिहोको सर्वनाश हुने निश्‍चित छ।

यह्वेको न्यायको आत्मज्ञानको सामु उनको नैतिकताको निर्णले यो देखाउँछ कि उनको सामु केवल दुई विकल्पहरू मात्र थिए: उहाँको विरुद्धमा निरन्तर रूपमा विद्रोही हुने र नाश हुने, कि विश्‍वासमा समर्पित हुने। राहाबले इस्राएलीहरूका परमेश्‍वरलाई रोजेर उनी विश्‍वासको उदाहरण बनेकी थिइन्। यरिहोका सम्पूर्ण जनताहरू दया र निगाहा पाउनको लागि इस्राएलको परमेश्‍वरतिर फर्केका भए के हुन सक्थ्यो भनेर राहाबबाट उदाहरण देखिन्थ्यो।

`हाम्रो निष्ठा आखिरमा परमेश्‍वरमा मात्र हुनुपर्छ भनेर यस कथाले हामीलाई के सिकाउँछ?`