---
title:  नयाँ निष्ठा वा भक्ति
date:   07/10/2025
---

`पढ्नुहोस्: जासुस र राहाबको बीचमा भएको सम्झौतालाई देहायका पदहरूले हामीलाई कसरी बुझाउन प्रयास गर्छन्? हेर्नुहोस्, यहोशू २:१२-२१ र प्रस्थान १२:१३, २२, २३।`

राहाबले गरेकी सम्झौता धेरै स्पष्ट र उचित छन्: जीवन बचाएकोमा जीवन र दया देखाएकोमा दया। यहोशू २:१२मा “मैले तपाईंहरूलाई दया देखाएकोमा मेरा परिवारप्रति पनि दया देखाउनुहोस्” भन्‍ने शब्द chesed भन्‍ने हिब्रू शब्दबाट अनुवाद गरिएको हो। यो कुनै पनि भाषाको एउटै शब्दले व्याख्या गर्न सक्दैन। यो बफादारीता, उदारता र दयाको सम्झौता हो।

राहाबले प्रयोग गरकी शब्द व्यवस्था ७:१२लाई प्रतिबिम्बित गर्छ जहाँ यह्वेले नै इस्राएलप्रति दयामाया वा chesed देखाउन शपथ खानुभएको थियो।”तिमीहरूले यी विधिविधानहरू सुनेर पालन गर्‍यौ भने परमप्रभु तिमीहरूका परमेश्‍वरले तिमीहरूसँगको प्रेमको [chesed] करार पूरा गर्नुहुनेछ, जस्तो उहाँले तिमीहरूका पिता-पुर्खासँग प्रतिज्ञा गर्नुभयो” (व्यवस्था ७:१२)।

यो रोचक छ कि कनानीहरूलाई गरिएको अलगा वा निषेध (cherem) शब्द व्यवस्था ७मा उल्लेख गरिएको छ। राहेब कनानीहरूलाई गरिएको परमेश्‍वरको निषेधभित्र वा अलगमा परेतापनि उनको विश्‍वासको कारण उनी पनि इस्राएलीहरूलाई दिएका प्रतिज्ञाहरूमा सहभागी हुन दाबि गरेकी थिइन्। त्यसको फलस्वरूप उनी आफ्नो देशका मानिसहरूसँगको विनाश भोग्नु परेन।

जासुसहरूसँग राहाबले गरेकी कुराकानीले प्रस्थानको निस्तार चाडको याद दिलाउँछ। इस्राएलीहरू सुरक्षित हुन तिनीहरू घरभित्र बस्नुपरेको थियो र तिनीहरूका ढोकाका चौकोसहरूमा रगत छर्किनु पर्थ्यो। त्यो रगत बलि चढाएको पाठोको थियो।

“तिमीहरू बसेका घरहरूमा त्यो रगत तिमीहरूका निम्‍ति चिन्ह हुनेछ। जब म त्यो रगत देख्‍नेछु तब तिमीहरूलाई चाहिँ छोड़िदिनेछु, र मैले मिश्रलाई प्रहार गर्दा नाश गर्ने कुनै विपत्तिले तिमीहरूलाई छुनेछैन” (प्रस्थान १२:१३; साथै प्रस्थान १२:२२-२३ पनि पढ्नुहोस्)।

“आज्ञालाई पालन गरेर मानिसहरूले विश्‍वासको प्रमाण दिनुपर्थ्यो। त्यसकारण, येशूका रगतका पुण्य कामहरूद्वारा मुक्ति पाउने आशा गर्ने सबैले मुक्ति पाउन तिनीहरूले पनि केही न केही गर्नुपर्छ भन्‍ने महसुस गर्नुपर्छ। आज्ञा उल्लङ्घन गरेकोले पाउने दण्डबाट केवल येशू ख्रीष्टद्वारा मात्र उम्किन सक्छौं, तर त्यसको प्रत्युत्तरमा हामीले पापबाट फर्केर आज्ञा पालन गर्नुपर्छ। मानिस धर्मकर्म वा कामहरूद्वारा होइन, विश्‍वासद्वारा मुक्ति पाउँछ।”–पाट्रियार्क्स एण्ड प्रोफेटस, पृ. २७९।

यस मामिलामा परमेश्‍वरका नाश गर्ने स्वर्गदूतबाट बच्न चौकोसमा रगत हुनु नै तिनीहरूलाई सुरक्षा दिइएको सङ्केत थियो। मिश्रदेशका मानिसहरूलाई दिएको यो अन्तिम महामारी थियो। जसरी परमेश्‍वरले त्यही समयमा इस्राएलीहरूलाई बचाउनुभयो, त्यसरी जब इस्राएलीहरू यरीहोलाई कब्जा गरे, तिनीहरूले राहाब र परिवारलाई बचाउनुपर्नेथियो।

`ती दुई कथाहरूमा हामी के प्रभावकारी सुसमाचारको सन्देश पाउँछौं? त्यसबाट हामीले के सुसमाचारका पाठहरू पाउन सक्छौं?`