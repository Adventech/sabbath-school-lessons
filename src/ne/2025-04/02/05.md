---
title:  मूल्य मान्यताहरूमा द्वन्द्व
date:   08/10/2025
---

`पढ्नुहोस्: यहोशू ९:१-२० पढ्नुहोस्। राहाबको कथा र गिबोनीहरूका कथामा के समानता र भिन्‍नता छ? तिनीहरू किन अर्थपूर्ण छन्?`

प्रायः जसो साना सहरका राज्यहरूमा प्रभुत्व जमाउने कनानी राजाहरूले गठबन्धन गरेर इस्राएलीहरूका विरुद्धमा जाने निर्णय गरेका थिए भन्‍ने कुराबाट यो अध्याय सुरु गर्छ। त्यसको विवरित गिबोनका बासिन्दाहरूले इस्राएलसँग सम्झौता गर्न निर्णय गरेका थिए।

गिबोनीहरूले छल गरेर इस्राएलीहरूसँग सम्झौता गर्न निर्णय गरेका थिए। इस्राएलीहरूलाई छकाउन गिबोनीहरूले आफू टाढा विदेशबाट आएका राजदूतहरू भनेर षडयन्त्र बनाए। व्यवस्था २०:१०-१८अनुसार कनानी वा प्रतिज्ञा गरिएका देशमा रहनेहरू र त्यसको बाहिर रहने बासिन्दाहरूका बीचमा परमेश्‍वरले फरक बनाउनुभएको थियो।

“चलाकी” वा “धूर्त”-को रूपमा अनुवाद भएको हिब्रू भाषाको शब्दलाई सकारात्मक रूपमा प्रयोग गर्न सकिन्छ, जसले सावधानी र बुद्धिलाई जनाउँछ (हितोपदेश १:४; हितोपदेश ८:५, १२), वा नकारात्मक रूपमा पनि प्रयोग गर्न सकिन्छ, जुन अपराध गर्ने नियतले चालेको चाल भनिन्छ (प्रस्थान २१:१४; १ शमूएल २३:२२; भजनसंग्रह ८३:३)। गिबोनीहरूको मामिलामा तिनीहरूको षड्यन्त्र कम हानीको छ। तिनीहरूले आफू सुरक्षित हुन त्यो कदम चालेका थिए।

जुन भावनाहरू गिबोनीहरूले व्यक्त गरे, राहाबले व्यक्त गरेकी जस्तै थिए। दुवैले इस्राएलका परमेश्‍वरको शक्तिलाई स्वीकारेका थिए। इस्राएलीहरूको सफलता तिनीहरूका मानवीय कारणले मात्र भएको थिएन भनेर तिनीहरूले बताएका थिए। अरू कनानीहरूजस्तै ती गिबोनीहरू इस्राएलीहरूलाई दिइएको परमेश्‍वरको योजनाको खिलाफमा गएका थिएनन्। ती देशका मानिसहरूलाई प्रभु आफैले इस्राएलीहरूका निम्ति धपाउनुभएको थियो भनेर तिनीहरूले स्वीकारेका थिए। मिश्रदेशबाट उद्धार र सीहोन र ओगलाई पराजित गरेको समाचारले दुवै राहाब र गिबोनीहरूले इस्राएलसँग सम्झौता गर्न निर्णय गरेका थिए। तर राहाबले जस्तो परमेश्‍वरलाई आफ्नो जीवनलाई समर्पण गर्नुको सट्टा गिबोनीहरूले जालसाजी गर्ने निर्णय गरेका थिए।

यस परिस्थितिमा परमेश्‍वरको इच्छालाई जान्‍ने प्रावधान मोशाको व्यवस्थामा उल्लेख गरिएको थियो (गन्ती २७:१६-२१)। यहोशूले परमेश्‍वरसँग प्रार्थना गरेर उहाँको राय खोज्नुपर्थ्यो। तर त्यो नगर्दा उनी गिबोनीहरूका छलको धरापमा परे।

धर्मका अगुवा र कुनै पनि इसाई अगुवाको मौलिक कर्तव्य परमेश्‍वरको इच्छालाई खोज्नु हो (१ इतिहास २८:९; २ इतिहास १५:२; १८:४; २०:४)। त्यसलाई बेवास्ता गर्दा इस्राएलीहरूले जित्ने भूमिको आधारभूत सर्तलाई ठुक्राउन कर हुनेभएको थियो वा प्रभुको नाउँमा गरेको शपथ तोड्ने कर हुनेथियो। जो दुवै तिनीहरूलाई बाँधिएको थियो।

`बाइबलका मूल्यको दृष्टिकोणसँग तपाईं कति पल्ट द्वन्द्वमा पर्नुभएको छ?`