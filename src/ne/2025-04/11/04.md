---
title:  विगतका इतिहासबाट त्रसित
date:   09/12/2025
---

`पढ्नुहोस्: यहोशू २२:१३-१५ फेरि पढ्नुहोस्, तर अब गन्ती २५लाई ध्यानमा राखेर पढ्नुहोस्। इस्राएलीहरूले पीनहासलाई दुई र आधा कुलहरूकहाँ पठाइएका प्रतिनिधिहरूका अगुवा किन बनाएर पठाउन निर्णय गरे?`

नौ र आधा कुलहरूले आफूहरूलाई “इस्राएलका सन्तान” भनेर सम्बोधन गरेका थिए। अर्का कुलहरूले इस्राएलीहरूबाट स्वतन्त्र भएको भनेर घोषणा गरेको हुनुपर्छ भनेर बुझ्न पीनहासको नेतृत्वमा त्यहाँ प्रतिनिधिहरूलाई तिनीहरूले पठाएका थिए। पीनहास प्रधान पूजाहारी एलाजारका छोरा थिए। उनी एलाजारको मृत्युपछि प्रधान पूजाहारी हुनेवाला थिए (यहोशू २४:३३)। बाल-पोरमा इस्राएलीहरूले अश्लिल क्रियाकलाप गरेपछि पीनहासले सुरो भएर गरेका गतिविधिले उनी पूजाहारी हुने लायकका थिए भनेर देखाएको थियो (गन्ती २५)।

“जब एलाजारको छोरा, हारूनका नाति पीनहासले त्यो देखे, तब तिनले समुदायको मध्यबाट उठेर आफ्नो हातमा एउटा भाला लिएर त्यस इस्राएलीको पछिपछि पालभित्र गएर त्यस इस्राएली र ती स्त्री दुवैलाई वारपार रोपिदिए। त्यसपछि इस्राएलीहरूबाट त्यो विपत्ति हट्यो” (गन्ती २५:७-८)।

पक्कै पनि पीनहासको केही प्रभाव थियो। अन्य प्रतिनिधिहरू यर्दनको पश्‍चिममा रहेका साढे नौ कुलका प्रतिनिधिहरू थिए, प्रत्येक व्यक्ति इस्राएलका कुलहरूको कुनै वंशको प्रमुख, अर्थात् “आफ्नो बुबाको घरको प्रमुख” थिए।

धर्मभ्रष्ट भएको र विद्रोह गरेको बारेमा निर्णय गर्न प्रतिनिधिहरू पठाइएका थिए। “प्रभुले यो भन्‍नुभएको छ” भन्‍ने सूत्रको आधारमा तिनीहरूका बारेमा निर्णय गरिनेथियो। तर यस समयमा सारा इस्राएली कुलहरूलाई प्रभुका जनहरू भनेर प्रभुले सम्बोधन गर्नुभएको थिएन (यहोशू २२:१६)। ती प्रतिनिधिहरूले अरू कुलहरू इस्राएली नै भए तापनि तिनीहरूले अपराध, विश्‍वासघात र विद्रोह गरेका आरोप लगाएका थिए। आकानको पापलाई औँल्याउन पनि त्यही हिब्रू शब्द प्रयोग गरिएको थियो (यहोशू ७:१) र मोशाका पहिला पाँच पुस्तकहरूमा त्यो शब्द धेरै पल्ट देखा परेको छ (उदाहरणको लागि, लेवी ५:१५; लेवी ६:२; गन्ती ५:६, १२)। आकान र बाल-पोरमा भएका घटनाहरूले अपराध र विश्‍वासघात गरिएको र विद्रोह गरिएको भावनाहरूलाई व्यक्त गरेका थिए। नौ र आधा कुलका मानिसहरूले बाँकी कुलका मानिसहरूले अनधिकृत रूपमा वा साढे नौ कुलहरूसँग अनुमति नमागी बनाएको वेदिले मूर्तिपूजा, धर्मभ्रष्ट र अनैतिक क्रियाकलाप हुनेछ र सारा इस्राएली राष्ट्रमाथि नै प्रभुका क्रोध बज्रिनेछ भनेर त्रसित भएका थिए।

`हामी सबैसँग विगतमा भएको नकारात्मक अनुभवहरू हुन्छन् जसले भविष्यमा हुने त्यही अनुभवहरूलाई आकार दिन्छन्। विगतका वियोगहरूले वर्तमान छिमेकीहरूलाई गर्ने व्यवहारमा असर नपारोस् भनेर परमेश्‍वरसँग उहाँको अनुग्रहको सहायता कसरी माग्ने?`