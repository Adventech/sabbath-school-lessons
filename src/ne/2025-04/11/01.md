---
title:  भूमिमा रहनु
date:   06/12/2025
---

### यस अध्यायको अध्ययनको लागि निम्न पदहरू पढ्नुहोस्

यहोशू २२; एफिसी ६:७; यूहन्‍ना ७:२४; गन्ती २५; हितोपदेश १५:१; १ पत्रुस ३:८, ९।

> <p>याद गर्नुपर्ने पद</p>
> “नम्र जवाफले क्रोधलाई शान्त पार्छ, तर कठोर वचनले रीस उठाउँछ” (हितोपदेश १५:१)।

मानिसहरूका समुदायमा बस्दा कहिलेकाहीँ कचकच हुन्छ र तनाव पनि हुन्छ। विशेष गरेर चर्चमा यो हुनु स्वाभाविक नै हो। चर्चमा विभिन्‍न वर्ग र सामाजिक पृष्ठभूमि भएका मानिसहरू हुन्छन्। कतिपय समयमा विभिन्‍न संस्कार, संस्कृति, रहनसहन, पेसा र जातका मानिसहरू हुन्छन्, जो एउटै लक्ष्यका निम्ति काम गर्न एक जुट हुन्छन्।

यस अध्यायमा हामीले यहोशू २२ अध्याय हेर्नेछौं। मानिसहरूका बीचमा ठूलो असमझदारी उत्पन्‍न भएको थियो। त्यहाँ ठूलो कचकच भएको थियो। यहोशूको पुस्तकको सुरुमा यहोशूले केही कुलहरूलाई नदी पार गरेर युद्धमा भाग लिन आदेश दिएका थिए। यर्दनको पश्‍चिमतिर रहेका कुलहरूसँग मिलेर युद्ध गर्न यहोशूले तिनीहरूलाई आदेश दिएका थिए (यहोशू १:१२-१८)। अब काम सकेको थियो र तिनीहरू फर्कन स्वतन्त्र थिए। तर यर्दनको पूर्वतिर तिनीहरूले बेदी बनाए, जसले गर्दा पश्‍चिम भागमा रहेका कुलहरूले आपत्ति जनाएका थिए।

अरूहरूका व्यवहारको बारेमा बुझ्दै नबुझी हतार-हतारमा निष्कर्ष निकाल्नु किन खतरा छ? चर्चमा हामीले एकतालाई कसरी मौलाउन दिने? ठूलो लक्ष्यमा हामी लागिरहँदा सानातिना बाधाहरूले हामीलाई किन अड्काउन दिनुहुँदैन? यस अध्यायमा यस मामिलामा हामी छलफल गर्नेछौं।