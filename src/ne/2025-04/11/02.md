---
title:  प्रतिबद्धता
date:   07/12/2025
---

`पढ्नुहोस्: यहोशू २२:१-८ पढ्नुहोस्। रूबेनी, गादी र मनश्शेका आधा कुलहरूका प्रतिबद्धताले हामीलाई के बताउँछ भनेर ती पदहरूले के उल्लेख गर्दछन्?`

यर्दन नदिका अर्कोतिर रहेका कुलहरूले मोशा र यहोशूले दिएका जिम्माहरू सन्तुष्ट रूपमा पूरा गरेका थिए। तिनीहरूले इस्राएलीहरूका निम्ति त्याग गरेका थिए। तिनीहरूका प्रतिबद्धता सराहनीय थियो। तिनीहरूका भाइहरूसँग धेरै दिनसम्म साथ दिएर युद्ध गरेका थिए। त्यसको अर्थ छदेखि सात वर्षसम्म तिनीहरूले साथ दिएका थिए (निम्न पदहरूसँग तुलना गर्नुहोस्: यहोशू ११:१८; यहोशू १४:१०; व्यवस्था २:१४)। तिनीहरूका श्रीमती र बालबच्चाहरूलाई तिनीहरूले घरमै छोडेका थिए, जुन यर्दनको पूर्वपट्टि थियो। तैपनि तिनीहरू तिनीहरूका भाइहरूसँग बफादारीसाथ लडेका थिए। तिनीहरूलाई थाहा थियो कि त्यो युद्ध जोखिमपूर्ण थियो। तिनीहरू अङ्गभङ्ग हुन सक्थे र तिनीहरूको मृत्यु पनि हुन सक्थ्यो।

ती पदहरूले राष्ट्र र भूमिका निम्ति एकता हुनु महत्त्वपूर्ण छ भनेर देखाएका छन्। एकतामा रहन तिनीहरू तयार भएका थिए। के इस्राएली कुलहरू एक भएर बस्छन् होला? तिनीहरूका बीचमा यर्दन नदी बलियो प्राकृतिक सिमाना थियो। के तिनीहरू भौगोलिक हिसाबले आफ्नै राष्ट्रियताको पहिचान राखिराख्‍ने, कि तिनीहरूले परमेश्‍वरका जनहरूसँग मिलेर एक भएर परमेश्‍वरको आराधना गर्दै उहाँको अगुवाइमा एक र बलियो भएर बस्ने?

यस्तो बफादारीता राख्‍न सम्भव बनाउने एउटा मात्र कुरा यहोशूले बताउँदछन्: तिनीहरूका बफादारीता इस्राएलीहरूको सेवा गरेर होइन तर यह्वेको सेवा गरेर नै थियो। तिनीहरूका लक्ष्य पूरा गर्न उहाँले नै निर्देशन दिनुभएको थियो।

यही नीति नयाँ करारमा पनि हामी भेट्छौं। पावलले येशूभक्तहरूलाई यो अर्ति दिन्छन् कि तिनीहरूले गरिरहेका सेवा मानव प्राणीलाई होइन परमेश्‍वरलाई नै गरेझैँ गर्नुपर्छ (हेर्नुहोस्, एफिसी ६:७; कलस्सी ३:२३; १ थेसलोनिकी २:४)। सारा विश्‍व ब्रह्माण्डका प्रभुका निम्ति काम गर्नु जस्तो उच्च अवसर अरू के होला?

हाम्रो दैनिक जीवनमा परमेश्‍वरको निम्ति काम गर्दा कतिपय चुनौतीहरूको सामना गर्नुपर्छ, र कठिन परिस्थितिहरू खडा हुँदा हामीले गर्ने सङ्घर्षलाई त्याग्ने मनस्थिति पनि हुन्छ। काम गर्न छोड्न सजिलो पनि हुन्छ। तर कठिन परिस्थितिमा हामीले परमेश्‍वरको शक्तिको निम्ति याचना गर्न सक्छौं। उहाँले दिनुभएको काम पूरा गर्न उहाँ नै हाम्रो साथमा रहेर काम गर्ने क्षमता दिनुहुन्छ। यदि हामी सर्वोच्च परमेश्‍वरका निम्ति खटिरहेका छौं भनेर प्रतिबद्ध भयौं भने, हामी उत्साहित भएर खट्न सक्छौं। हामीले अपेक्षा नगरेका चुनौतीहरू र निराशाहरू आए तापनि, हामी अघि बढि नै रहनेछौं। निराश हुनु र अपेक्षा नगरेका समस्याहरूका सामना गर्नु यस पतित संसारको भाग नै हो।

`यहोशू २२:५, ६मा यहोशूले छुटिन लागेका जातिहरूलाई प्रभुमा विश्‍वास राख्दै बस्नु भनेर अनुरोध गर्छन् र तिनीहरूलाई आशिष् दिन्छन्। यदि हाम्रो चर्चमा एक आपसका निम्ति प्रार्थना गर्‍यौं भने हाम्रो चर्चमा हुनुपर्ने सम्बन्धमा कतिको परिवर्तन हुने होला?`