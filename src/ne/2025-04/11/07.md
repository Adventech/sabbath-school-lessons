---
title:  थप जानकारी
date:   12/12/2025
---

एलेन जी. ह्वाइट, पाट्रियार्क्स एण्ड प्रोफेटस, ५१७-५२०को “द डिभिजन अभ कनान” भन्‍ने अध्याय पढ्नुहोस्।

“पापसँग कारोबार गर्दा लचक अपनाउनु नहुने ठीक भए तापनि, शङ्का, अरूहरूका हल्ला र आधारहीन आरोपहरू दिमागमा सजाएर सन्की र कठोर निर्णय नगर्नु पनि महत्त्वपूर्ण नीति हुनुपर्छ। ...

“रूबेन र तिनीहरूका मित्र कुलहरूले प्रकट गरेका बुद्धिको अनुसरण गर्नु धेरै असल छ। सत्य धार्मिक विश्‍वास वा आस्थालाई हृदयदेखि फलिफाप गराउन खोज्ने प्रयासमा तिनीहरूका कदमलाई गल्ती सम्झेका थिए र तिनीहरूका विरुद्धमा कठोर कदम चाल्न अरू इस्राएलीहरू सक्रिय भएका थिए। रूबेनका साथीहरूले तिनीहरूले पाएका आरोपहरू ध्यान दिएर र धैर्य भएर सुने र त्यसप्रति रिस राखेनन्। आफ्नो पक्षमा तिनीहरूले विवाद गर्न खोजेनन्। तर तिनीहरूले तिनीहरूका मनशायहरूको व्याख्या गरे र तिनीहरू निर्दोष भएको साबित गरे। जुन कठिन परिस्थिति खडा भएको थियो र त्यसले अप्रिय नतिजा ल्याउन सक्थ्यो, त्यसको सौहार्दपूर्ण समाधान भएको थियो।

“आफू ठीक भएको पक्षलाई गलत आरोप लगाइए तापनि, तिनीहरू शान्त रहनुपर्छ र अरूहरूका सोचप्रति संवेदनशील हुनुपर्छ। सबै गलत सोचहरूप्रति र मानिसहरूका असमझदारीप्रति परमेश्‍वर अनभिज्ञ छैन। यस खालका मामिलाहरू परमेश्‍वरको हातमा राख्‍न सुरक्षित हुन्छ। उहाँमाथि निष्ठावान् भएर र उहाँमाथि भरोसा राखेर काममा सक्रिय हुनेहरूलाई प्रभुले निर्दोष देखाएर आकान जस्ताका दोषहरूलाई उहाँले नै सम्हाल्नुहुनेछ। जो मानिसहरू येशूका मिजासले सजिएका हुन्छन्, तिनीहरूमा प्रेमको भावना हुन्छ र तिनीहरू सहन सक्ने र दयालु हुन्छन्।

“उहाँका जनहरूका बीचमा भाइचारा र एकता होस् भन्‍ने परमेश्‍वरका चाहना हो। क्रूसमा टाँगिनुभन्दा अघि येशूले गर्नुभएको प्रार्थनामा आफू पितासँग टाँसिएको जस्तै चेलाहरू पनि एक आपसमा टाँसून् वा एक होऊन् भनेर उहाँले व्यक्त गर्नुभएको थियो। येशूलाई विश्‍वास गर्नेहरूकै एकताले संसारमा येशूलाई परमेश्‍वरले पठाउनुभएको हो भनेर महसुस गराउनेछ। यो मनलाई छुने, अत्यन्तै सान्दर्भिक र अचम्मको प्रार्थना युगौँ-युगदेखि लागू भएको छ र हाम्रो समयमा पनि लागू हुने कायमै छ, किनकि उहाँका वचनहरू थिए, “म यिनीहरूका निम्ति मात्र प्रार्थना गर्दिनँ, तर यिनीहरूका सन्देशद्वारा ममाथि विश्‍वास गर्नेहरूका निम्ति पनि प्रार्थना गर्छु।” यूहन्‍ना १७:२०। कसैसँग सम्झौता गरेर सत्यको एउटा नीति पनि हामीले त्याग्नु त हुँदैन, तर विश्‍वासीहरूका बीचमा एकता राख्‍ने लक्ष्य हामी सबैको हुनुपर्छ।”–एलेन जी. ह्वाइट, पाट्रियार्क्स एण्ड प्रोफेटस, पृ. ५१९, ५२०।

**छलफलको लागि प्रश्‍नहरू:**

`पावलको यो अर्ति किन महत्त्वपूर्ण छ र हाम्रा दाजुभाइ र दिदीबहिनीहरूका बीचमा हुने मनमुतावलाई हटाउन यसरी कसरी मद्दत सक्छ? हेर्नुहोस्: “एउटाले अर्कालाई आफूभन्दा श्रेष्ठ ठान” (फिलिप्पी २:३)।`

`विगतका भूल र असफलताले गर्दा तत्काल आएको परिस्थतिको विरोधमा झट्टै निर्णय गर्ने प्रवृत्तिबाट हामी कसरी जोगिने?`

`अरूहरूका दृष्टिकोण पनि धैर्यतासाथ सुन्‍नुको महत्त्व कतिको छ, सोच्नुहोस्। चर्चमै अरूहरूलाई सुन्‍ने संस्कार कसरी विकास गर्ने? (याकूब १:१९ हेर्नुहोस्)।`

`हामी त्यस्तो समाजमा छौं जहाँ पेसा गत जीवन, पारिवारिक जिम्मेवारी, चर्चसँग सम्बन्धित प्रतिबद्धता र अरू कामहरूका भारले हामीलाई थिचिरहेको हुन्छ। परमेश्‍वरका निम्ति सकेसम्म सबै थोक गर्ने नीतिको साथै हाम्रो दिमागमा हुनुपर्ने शान्तिलाई कसरी कायम राख्‍ने?`