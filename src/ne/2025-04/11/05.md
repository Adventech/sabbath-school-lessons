---
title:  नम्र जवाफ
date:   10/12/2025
---

`पढ्नुहोस्: हितोपदेश १५:१को आधारमा यहोशू २२:२१-२९ पढ्नुहोस्। पूर्वमा रहेका कुलहरूका जवाफबाट हामी के सिक्न सक्छौं?`

आरोपितहरूले दिएको जवाफ सिधा र प्रभावकारी छ। यसको विषयवस्तु र रचना यस अध्यायको केन्द्र बिन्दु हो। आरोप सुन्‍ने कुलहरूले त्यसको प्रतिवाद नगरी चुपचाप सुनेका थिए। तिनीहरूलाई लगाएको आरोप अत्यन्तै गम्भीर र तिनीहरूका खिलाफमा चर्को आवाज थियो। तिनीहरूले धैर्य भएर सुनेका मिजासले हितोपदेशको वचनलाई अक्षरशः पालन गरेको थियो। त्यस बेला हुन न हितोपदेश लेखिएका थिएनन्: “नम्र जवाफले क्रोधलाई शान्त पार्छ, तर कठोर वचनले रीस उठाउँछ” (हितोपदेश १५:१)।

आरोप लगाउनेहरूका खण्डन गर्ने क्रममा तिनीहरूले आफ्नो बचाउका निम्ति इस्राएलका परमेश्‍वरको प्रशंसा गर्दै उहाँको नाम व्यक्त गरेका थिए। तिनीहरूले इस्राएलको परमेश्‍वरको लागि प्रयोग गरेका हिब्रू भाषाका शब्दहरू El, Elohim, Yahweh हुन् (यहोशू २२:२२)। यो बलियो तरिकाले दुई पल्ट दोहोर्‍याइएको छ। यसले तिनीहरूमाथि लगाएका झुटा आरोपहरू गलत थिए भनेर प्रमाणित गरेको थियो, नत्र इस्राएलीहरूका बीचमा गृहयुद्ध हुनेथियो। परमेश्‍वरलाई पूरै थाहा छ र परिस्थितिलाई उहाँले बुझ्नुहुन्छ भनेर तिनीहरूले जिकिर गरेका थिए। त्यो कुरो प्रतिनिधिहरूले बुझून् भन्‍ने तिनीहरूको चाहना थियो। दुई र आधा कुलहरूले प्रभुलाई दिनुपर्ने लेखाजोखाप्रति सजग भएको स्वीकार गरेका थिए। आफूहरूले गल्ती गरेका भए प्रभुले बदला लिऊन् भनेर पुकारेका थिए (व्यवस्था १८:१९; १ शमूएल २०:१६सँग तुलना गर्नुहोस्)।

त्यसको नतिजा छक्कपर्दो थियो। आरोप लगाउनेहरूका आरोपहरू अर्थहिन भएको प्रमाणित गरिएको थियो। वेदी केवल पूजा गर्नलाई मात्र निर्माण गरिँदैन तर स्मारकको रूपमा निर्माण गरिन्छ भनेर बताउँदै तिनीहरूले त्यो निर्माण गर्न तिनीहरूका आशयलाई प्रकट गरेका थिए। इस्राएलीहरूबाट अलग हुने डरले तिनीहरूले वेदी निर्माण गरेका थिए, तर धर्मभ्रष्ट भएको कारणले होइन। त्यसकारण, तिनीहरूले विद्रोह गरेका र आस्थामा भ्रष्ट भएका कारणले नभएर प्रभुप्रतिको श्रद्धाले तिनीहरूले वेदी बनाएका थिए भनेर तिनीहरूले सम्झाएका थिए। यर्दन नदीका पश्‍चिममा रहेका कुलहरूले पनि त्यही गरेका थिए। इस्राएलीहरूको एकता भौगोलिक र भौतिक उपलब्धिहरूमा होइन तर प्रभुले कोर्नुभएको आत्मिक बफादारीतालाई मान्‍नेमा भर पर्दथ्यो।

जब यर्दनको पूर्वमा रहेका कुलहरू निर्दोष भएका कुरा यर्दनको पश्‍चिममा रहेका कुलहरूले थाहा पाए, वास्तविक रूपमा तिनीहरू खुसी भएका कुराले देखाउँछ कि तिनीहरूमा वास्तविक वास्ता थियो। पश्‍चिमका क्षेत्रमा रहेका कुलहरूले गरेका आरोप पूर्वमा रहेका कुलहरूले सफाइ पाएका थिए। पूर्वमा रहेकाहरूले दिएका जवाफप्रति दुःखी नभईकन पश्‍चिमकाहरूले गरेका आरोपहरू गलत भएकोमा तिनीहरू भित्री हृदयदेखि आनन्द मनाएका थिए। यसरी इस्राएलमा गृहयुद्धको समाप्त भएको थियो र इस्राएली राष्ट्रको एकता कायमै भएको थियो।

`तपाईंमाथि लगाएका गलत आरोपहरूलाई तपाईंले कसरी सम्माल्ने? तपाईंको मनस्थितिलाई सहयोग गरेका केही नीतिहरू अरूहरूलाई सुनाउनुहोस्। प्रेरणाको निम्ति भजनसंग्रह ३७:३-६, ३४, ३७ पढ्नुहोस्।`