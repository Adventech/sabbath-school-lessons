---
title:  आरोपहरू...
date:   08/12/2025
---

`पढ्नुहोस्: आ-आफ्ना ठाउँहरूमा फर्केका कुलहरूको कहानी यहोशू २२:९-२०मा पढ्नुहोस्। यर्दन नदीका पूर्वमा रहेका आफ्ना जनहरूका विरुद्धमा यर्दन नदीका पश्‍चिममा रहेका जनहरूले के आरोप लगाएका थिए? ती आरोपहरू कतिसम्म सही थिए?`

यहाँ पद १को विपरित पूर्वका कुलहरूलाई रूबेनी, गादी आदिका प्रायः प्रयोग गरिने नामहरूबाट सम्बोधन गरिएको छैन: तिनीहरूलाई “रूबेनका सन्तान,” “गादका सन्तान,” र “मनश्शेका आधा कुलका सन्तान” भनेर सम्बोधन गरिएको छ, जसको विपरित अरूहरूलाई “इस्राएलका सन्तान” (यहोशू २२:११) भनेर सम्बोधन गरेका छन्। तिनीहरू फरक समूह थिए।

“इस्राएलका सबै समूह” भनेर व्यक्त गरिएको विवरणमा केवल यर्दन नदीको पश्‍चिममा रहेका साढे नौ कुलहरूलाई मात्र सम्बोधन गरिएको छ। त्यसै बेला इस्राएलीहरूका बीचमा दुई समूह वा गुट विभाजित भएर फुट र मनमुताव हुन थालेको देखिन्छ। नदीको पूर्वपट्टी रहेका कुलहरू इस्राएलीहरू हो कि भन्‍ने पहिचानमा प्रश्‍न खडा भएको थियो।

यो कथाको अन्त्य सुमधुर तरिकाले अन्त्य भएको त हामी चाहन्छौं, तर पूर्वमा रहेका कुलहरूले यर्दनमा आफ्नै वेदी खडा गरेकोले दुई समूहका बीचमा तनावको सृजना भएको थियो। तत्कालै त्यो वेदी निर्माण गरिएको कारण र त्योसँग सम्बन्धित क्रियाकलापहरू उल्लेख गरिएको छैन। त्यो वेदीको स्थापनाको बारेमा अस्पष्ट भएको कुरा अध्याय ३ र ४मा हेर्‍यौं भने बुझ्न सकिन्छ। सबै इस्राएलीहरू यर्दन नदीको किनाराबाट पार गरेर यर्दन क्षेत्रमा आएका थिए। तर अब केवल इस्राएलीहरूका केही समूह मात्रै नदीलाई अर्कोतिर पार गरेको देखिन्छ।

दुवै समूहले ढुङ्गाहरूका वेदी वा केही थोक निर्माण गरेका थिए। पहिलोले स्मारकको रूपमा खडा गरेका थिए भने, दोस्रोले आकर्षित वेदी स्थापना गरेका थिए। त्यसले गर्दा सबैका मनमा स्वतः यो प्रश्‍न उठेको थियो: “ती ढुङ्गाहरूको अर्थ के हो?” (यहोशू ४:६, २२लाई तुलना गरेर पढ्नुहोस्)। के यो अग्नि बलि दिन बनाएको हो, कि केवल स्मारकको निम्ति मात्रै? के अर्को कुलहरू धर्मभ्रष्ट हुनै लागेको थिए कि?

तिनीहरूले तिनीहरूका अगुवा यहोशू, एलाजार वा अरू कुलका अगुवाहरूसँग छलफल गरेका थिएनन्। त्यसको फलस्वरूप तिनीहरूका बीचमा ठूलो वादविवाद हुन पुग्यो, जसको नतिजाले भयानक द्वन्द्व हुने सम्भावना भएको थियो।

`अरूहरूको आलोचना र न्याय नगर्नू भन्‍ने येशू र पावलका अर्तिहरूले हामीलाई के बताउँछ? लूका ६:३७; यूहन्‍ना ७:२४; र १ कोरन्थी ४:५ पढ्नुहोस्। अरूहरूका आशयप्रति गलत सम्झनु किन सजिलो छ?`