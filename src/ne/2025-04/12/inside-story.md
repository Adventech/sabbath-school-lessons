---
title:  भित्री कथा
date:   19/12/2025
---

### “बाइबलको बारेमा हामीलाई बताउनुहोस्”

लेखक: एन्ड्र्यु मेक्चेस्नी

किम सुन नियमित रूपमा निर्धारित समयमा ती पहिलो महिलाको घरमा आउँदा एक दिन उनले सहयोग चाहिनन्।

“किन?” फिलिपिन्सको दुर्गम गाउँमा मिसनरीको रूपमा सेवा गर्ने दक्षिण कोरियाली सुनले सोध्यो। “मैले केही गल्ती गरें कि?”

“होइन, होइन,” महिलाले जवाफ दिइन्। “तिमी आराम लिएको म चाहन्छु। आज दिउँसो तिमीले टोलमा धेरै मानिसहरूलाई सहयोग गर्नेछौ। यहाँ, केही बिस्कुत छ; खाऊ र आराम गर।”

महिलाको चिन्ताले सुन प्रभावित भयो। तीन महिना अघि नै ऊ गाउँमा आइपुगेदेखि मानिसहरूलाई निःशुल्कमा सहयोग गर्दैथिए। मानिसहरूलाई आफू मिसनरी भएको बताउनुको सट्टा, सुनले उनीहरूको साथी बन्‍न र परमेश्‍वरको प्रेम देखाउन खोजेको थियो। तीन महिनादेखि, गाउँवासीहरूले उसको बारेमा कुनै सोचविचार गरेका थिएनन्। मानिसहरूले सहयोग पाएकोले सुनदेखि खुशी थिए। अब, यो महिलाले उसको भलोको लागि हेरचाह व्यक्त गरिरहेकी थिइन्। उसले महसुस गर्‍यो कि उसले पहिलो वास्तविक साथी पाएको थियो।

तर उनी अन्तिम थिइनन्। लगभग त्यही समयमा, धेरै गाउँवासीहरूले सुनलाई आफ्नो साथीको रूपमा हेर्न थाले, र उनीहरूले उसलाई प्रश्‍नहरू सोध्न थाले।

“तपाईंले हामी किन निःशुल्कमा सहयोग गरिरहनुभएको छ?” एक जनाले भन्यो।

“तपाईं कुन देशको हो?” अर्कोले सोध्यो।

सुनले जवाफ दियो कि आफू १,००० मिसनरी अभियानबाट आएको हो।

“म मिसनरी हुँ,” उसले बतायो। “तपाईंहरूले येशू ख्रीष्टलाई चिनोस् भनेर म चाहन्छु। त्यसैले म तपाईंको सेवा गरिरहेको छु।”

सुन मिसनरी भएको सुनेर गाउँवासीहरू छक्क परे र सोधे, “यदि तपाईं मिसनरी हुनुहुन्छ भने, हामीलाई बाइबलको बारेमा किन बताउनुहुन्‍न?”

“के तपाईंहरू बाइबल अध्ययन गर्न चाहनुहुन्छ?” सुनले सोध्यो।

“चाहन्छौं! चाहन्छौं!” तिनीहरूले जवाफ दिए।

केही समय बितेपछि, अब कोही पनि सुनले सहयोग गरेको चाहेनन्। सबै जना सुनसँग बाइबल अध्ययन गरिरहेका थिए। केही मानिसहरूले मात्र बाइबल अध्ययनको लागि अनुरोध गरेनन्, तर सुनले आफ्नो घरमा आउन आग्रह गर्दा तिनीहरू सहमति जनाए। तीन महिनासम्म उसले तिनीहरूका सेवा सित्तैँमा गरेको थियो। अब तिनीहरूले उसको अनुरोधलाई अस्वीकार गर्न सकेनन्।

सुनले बाइबलीय सिद्धान्तको बारेमा कुरा गरेन। एक नयाँ एड्भेन्टिष्ट भएको बेलामा, उसले पाँच वर्षसम्म आफ्ना आमाबाबुलाई आफ्नो विश्‍वास अँगाल्न मनाउन खोजेको थियो र नराम्ररी असफल भयो। अब, उसले केवल परमेश्‍वरको प्रेमको बारेमा बाइबल अध्ययन दिइरहेको थियो।

उसले उत्पत्तिबाट सृष्टिको कथा सुनायो। “यो तपाईंहरूका लागि परमेश्‍वरको प्रेम हो,” उसले भन्यो। उसले असल सामरी र उडन्ता पुत्रको अर्तीकथाहरू पढ्यो। “यो तपाईंहरूका लागि परमेश्‍वरको प्रेम हो,” उसले भन्यो। उसले क्रूसमा मर्नुभएको येशूको बारेमा बतायो। “यो तपाईंहरूका लागि परमेश्‍वरको प्रेम हो,” उसले सुनायो।