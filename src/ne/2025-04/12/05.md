---
title:  प्रभुको क्रोध
date:   17/12/2025
---

`कसरी: यहोशूले (यहोशू २३:१५, १६) वर्णन गरेका र बाइबलमा अन्त उल्लेख गरिएको परमेश्‍वरको क्रोध र प्रतिशोधको न्यायलाई कसरी व्याख्या गर्ने? (हेर्नुहोस, गन्ती ११:३३; २ इतिहास ३६:१६; प्रकाश १४:१०, १९; प्रकाश १५:१)।`

मरुभूमिको यात्रा (गन्ती ११:३३; गन्ती १२:९) र प्रतिज्ञा गरिएको देशमा इस्राएलले प्रभुका क्रोधको अनुभव गरेको थियो (यहोशू ७:१)। त्यसकारण, जथाभावी करारलाई तोड्दा यह्वेको क्रोधको नतिजाप्रति इस्राएलीहरू सजग थिए। परमेश्‍वरलाई रिस उठाउँदा त्यसको गम्भीर परिणाम हुने यहोशूका धारणाचाहिँ माथि व्यक्त गरिएको छ। इस्राएललाई प्रभुले नाश गर्ने भन्‍ने वचन कठोर छ। कनानीहरूलाई सखाप पार्ने त्यही शब्दलाई प्रयोग गरिएको छ। प्रभुले इस्राएलीहरूलाई गर्नुभएका आशिष्हरूका प्रतिज्ञाहरू विश्‍वाससाथ उहाँले पूरा गर्नुभएको थियो, त्यसरी नै, यदि इस्राएलीहरूले करारलाई अस्वीकार गरे, करार भङ्ग गर्दा पाउने श्रापहरू (लेवी २६; व्यवस्था २८) पनि सत्य हुनेछन्। अवाञ्छित, दुष्ट, खराब, पापमय तत्त्वहरूका निर्मुल र कनानीहरूका नाश हेरेर, परमेश्‍वर पृथ्वीका न्यायकर्ता हुनुहुन्छ भनेर माथिका पदहरूले बताउँछन्। उहाँले पापसँग युद्ध छेड्नुहुन्छ। पाप, जसले जहाँ गरे तापनि, त्यसप्रतिको उहाँको युद्ध जारी नै हुनेछ। चाहे इस्राएलीहरू होस्, चाहे जोसुकै होस्, धर्मका नाउँमा युद्ध गरेर मात्र तिनीहरू पवित्र भएर परमेश्‍वरको न्यायबाट चोखो हुनेछैनन्।

विगतका महिमित उपलब्धीहरूलाई कायमै राखेर भविष्यमा विगतको जगमा हिँड्ने नहिँड्ने आत्मनिर्णयको अधिकार इस्राएलीहरूलाई नै दिएको छ।

झट्ट हेर्दा परमेश्‍वरको क्रोध उहाँको प्रेमको प्रतिबद्धतासँग मेल नखाएको देखिन्छ (यूहन्‍ना ३:१६; १ यूहन्‍ना ४:८)। तर परमेश्‍वरकै क्रोधको आत्मज्ञानमा बाइबलमा सिकाइएको परमेश्‍वरको प्रेम सान्दर्भिक र महत्त्वपूर्ण हुन जान्छ। पहिलो त परमेश्‍वर प्रेमिलो, धैर्यवान्, सहनशील र क्षमा दिन तयारी हुनुहुन्छ भनेर बाइबलले प्रस्तुत गर्दछ (प्रस्थान ३४:६; मीका ७:१८)। तर पाप, अधर्म, अन्याय, अत्याचार, आतङ्क, शोषण, खराब आदिले असर पारिएको संसारमा परमेश्‍वरको क्रोध उहाँको पवित्रता, धार्मिकता र न्यायी स्वभावको परिणाम हो भनेर मान्‍नुपर्छ। उहाँ ती खराब तत्त्वहरू र तिनीहरूलाई सजाएर राख्दा रमाउनेहरूसँग उहाँ क्रोधित हुनुहुन्छ। उहाँको रिस कहिले पनि सन्की, भावनात्मक, प्रतिशोधी र अप्रत्याशित हुँदैन। येशू ख्रीष्ट नै हाम्रो निम्ति पाप हुनुभयो भनेर नयाँ करारले सिकाउँछ (२ कोरन्थी ५:२१) र उहाँको मृत्युले हामी परमेश्‍वरसँग मिल्न गएका छौं (रोमी ५:१०)। जसले उहाँलाई विश्‍वास गर्छ, उसले उहाँको क्रोध खप्नुपर्दैन (यूहन्‍ना ३:३६; एफिसी २:३; १ थेसलोनिकी १:१०)। परमेश्‍वरको क्रोधको अवधारणाले उहाँ जगत् ब्रह्माण्डका धार्मिक न्यायकर्ताको रूपमा प्रस्तुत गर्छ र उहाँले न्यायको कामलाई उचाल्नुहुन्छ (भजनसंग्रह ७:११; भजनसंग्रह ५०:६; २ तिमोथी ४:८)।