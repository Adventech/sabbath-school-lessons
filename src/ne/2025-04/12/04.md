---
title:  सफा सिमानाहरू
date:   16/12/2025
---

पुस्तकको सुरुमा सम्बोधन गरिएका शब्दहरूमा (यहोशू १:७, ८) यहोशूले यो स्पष्ट पार्छन् कि इस्राएलीहरूका अगाडि भएका कामहरू केवल सैनिक रणनीतिहरू मात्र होइन। यो आत्मिक हो। टोराह (बाइबलमा भएका पहिलो पाँच वटा पुस्तकहरू) मा प्रकट गरिएका परमेश्‍वरका वचनहरूलाई पालन गर्दा तिनीहरूका आत्मिक प्रगति हुन्छ।

`किन: इस्राएलको वरिपरि रहेका राष्ट्रहरूसँगको सम्बन्ध कस्तो हुनुपर्छ भनेर यहोशूले बलियो अडान किन लिएका थिए? (यहोशू २३:६-८, १२, १३)।`

इस्राएलीहरूले बाँकी देशहरूसँग भएको शत्रुताको खतरा होइन तर तिनीहरूका मित्रवर व्यवहारमा तिनीहरूको लागि जोखिम थियो। ती छिमेकी राष्ट्रहरूका हतियारहरू इस्राएलहरूका निम्ति चुनौती त नहुन सक्छ; तर तिनीहरूका धर्म, संस्कार, मूल्यमान्यता, सामाजिक प्रथाहरू हानीकारक हुन सक्छन् जुन सैनिक गतिविधिभन्दा प्रभावकारी हुन सक्छन्। तिनीहरूले सामना गरेका द्वन्द्वहरू पहिला र अन्तमा आत्मिक हुन्छन् भन्‍ने निर्णायक तथ्यप्रति यहोशूले अगुवाहरूका ध्यानलाई आकर्षित गरेका थिए। त्यसकारण, इस्राएलले आफ्नो विशेष पहिचानलाई कायम राख्‍नु आवश्यक थियो।

कुनै देवी-देवताको नाउँमा किरिया खानु र अरूका भगवानहरूलाई ढोग्नु इस्राएलीहरूमा निषेध गरिएको थियो। पौराणिक मध्यपूर्वमा देवी-देवताहरूका नाउँ लिँदा तिनीहरूका शक्तिको उपस्थिति भएको विश्‍वास गरिन्थ्यो। जब दैनिक कारोबारमा विदेशी देवी-देवताहरूका नाउँ लिइन्छ वा अभिवादनमा प्रयोग गरिन्छ, तब तिनीहरूका अधिकारलाई स्वीकार गरिएको ठहरिन्थ्यो अनि इस्राएलीहरूले नै तिनीहरू आवश्यकतामा परेका बेलामा ती देवी-देवताहरूका शक्ति खोज्ने हुन्थ्यो (न्यायकर्ता २:१-३, ११-१३सँग तुलना गर्नुहोस्)।

बाँकी भएका कनानीहरूसँग विवाह गर्दा इस्राएलीहरूले आफ्ना आत्मिक शुद्धतालाई गुमाउनेथिए। यहोशूले गरेका मनाहीमा आफ्नो जातीय र धार्मिक शुद्धताको प्रचारप्रसार गर्नु नभएर मूर्तिपूजा नगर्न आह्वान गरिएको थियो। नत्र यसले इस्राएलको आत्मिक जीवन, मूल्यमान्यता र पहिचान नै ध्वस्त हुन्थ्यो। सोलोमनको उदाहरण नाटकीय छ। उनले अरू जाति र धर्मका मानिसहरूसँग विवाह गर्दा उनको पतन हुन थालेको थियो (१ राजा ३:१; १ राजा ११:१-८)। नयाँ करारमा येशूलाई विश्‍वास नगर्नेहरूसँग वैवाहिक सम्बन्ध नराख्‍न इसाईहरूलाई चेतावनी दिइएको थियो (२ कोरन्थी ६:१४)। तर अविश्‍वासीसँग पहिला नै विवाह भए पारपाचुके नगर्न पावलले सल्लाह दिन्छन्। विश्‍वासीको जीवन विश्‍वास नगरेका पति वा पत्नी प्रभुमा ल्याउने आशामा जिउनुपर्छ (१ कोरन्थी ७:१२-१६)।

`हानीकारक सम्बन्ध नराख्‍नू भनेर यहोशूका चेतावनीलाई संसारसँग सम्बन्ध नराख्‍नू भन्‍ने इसाईहरूलाई सल्लाह दिएको ठहराउनुपर्छ। तर हामी रहेका समाजको वातावरणमा परमेश्‍वरलाई विश्‍वास नगर्ने र आफ्नै परम्पराहरूलाई कायम राख्‍नेहरूले जिद्दी गर्छन्। त्यही समाजमा हामी रहनु र कारोबार गर्नुपर्छ। हामी येशूभक्त भएकोले समाजमा हामी कसरी सन्तुलन राखेर चल्ने?`