---
title:  चासोको चिन्ह
date:   15/12/2025
---

पूरै अंश गौरवमय तरिकाले अन्त भएको थियो (यहोशू २१:४३-४५)। आज्ञा मान्‍ने सर्तमा सबै पूरा भएका थिए भनेर उनले उल्लेख गरेका छन्। सफलता आइहाल्छ नि भनेर कहिले पनि सोच्नुहुँदैन। सफलता जहिले पनि परमेश्‍वरका वचन पालन गर्नेसँग जोडिएको हुन्छ। यसरी भूमिको विभाजन इस्राएलप्रति परमेश्‍वरको विश्‍वासको चिनो (नहेम्याह ९:८) भए तापनि, त्यसलाई कायम राख्‍न भविष्यमा इस्राएलीहरूका मनस्थितमा भर पर्दथ्यो। तिनीहरूले पाएका परमेश्‍वरको उपहारलाई के इस्राएलीहरूले विश्‍वासद्वारा सुरक्षित राख्‍न सक्छन् कि?

`पढ्नुहोस्: यहोशू २३:१-५ पढ्नुहोस्। यहोशूले दिएका परिचयमा मुख्य केन्द्र बिन्दुहरू के थिए?`

वयोवृद्ध यहोशूका सम्बोधन श्रोताहरूतिर फर्किन्छ, जसले परमेश्‍वरले दिनुभएको लक्ष्य वा मिसनलाई पूरा गर्नुपर्नेछ। भूमिलाई जित्ने सम्भव कसरी भयो भनेर उनले वर्णन गर्छन्: प्रभु लड्नुभएको कारणले हो। इस्राएलीहरूका अविश्‍वास र गद्दारीका बावजुद पनि प्रस्थानपछि इस्राएलीहरू युद्धमा संलग्न हुनुपरेको थिए। तिनीहरूका सैनिक बलले होइन तर परमेश्‍वरका हस्तक्षेपले तिनीहरूले भूमि कब्जा गर्न सकेका थिए।

परमेश्‍वरले शत्रुहरूबाट इस्राएलीहरूलाई विश्राम त दिनुभएको थियो तर त्यहाँ अझै भूभागहरू थिए जुन कब्जा गर्नुपरेको थियो। विजय नै सम्पन्‍न भयो भन्‍ने थिएन। परमेश्‍वरले उपलब्ध गराउनुभएको उहाँको विश्‍वसनियतामा तिनीहरूले भर परिरहनुपरेको थियो। यो अपरिवर्तनीय वास्तविकता थियो।

`के छ: यहोशूका नेतृत्वमा इस्राएलीहरूले कनान देश जितेका र इसाईहरूले आफ्ना आत्मिक जीवनलाई विजयको पथमा लम्काउनुपर्नमा के समानता छ? (हेर्नुहोस्, यहोशू २३:१०; कलस्सी २:१५; २ कोरन्थी १०:३-५; एफिसी ६:११-१८)।`

इस्राएलीहरूका बल र रणनीतिहरूले गर्दा विजय पाएका थिए भन्‍ने श्रेय तिनीहरूका थिएन। त्यसरी नै प्रत्येक येशूभक्तको पाप र प्रलोभनप्रति पाउनुपर्ने आत्मिक विजय येशू ख्रीष्टका बलि र पुनरुत्थानले मात्र सुरक्षित हुन सक्छ। परमेश्‍वरका जनहरू अहिले पनि पवित्र आत्माले उपलब्ध गराउनुभएको आत्मिक आपूर्तिमाथि निरन्तर रूपमा भर पर्नैपर्छ अनि मात्र विजयी जीवन पाउन सकिन्छ?

`हामीलाई दिइएका अचम्मका प्रतिज्ञाहरू हामीसँग राख्‍न सके तापनि अझ पनि पाप गर्न किन सजिलो छ?`