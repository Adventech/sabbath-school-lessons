---
title:  परमेश्‍वर विश्‍वासिलो र भरपर्दो हुनुहुन्छ
date:   13/12/2025
---

### यस अध्यायको अध्ययनको लागि निम्न पदहरू पढ्नुहोस्

यहोशू २१:४३-४५; २ तिमोथी २:११-१३; यहोशू २३; प्रकाश १४:१०, १९; व्यवस्था ६:५।

> <p>याद गर्नुपर्ने पद</p>
> “परमप्रभुले जति उत्तम प्रणहरू इस्राएलीहरूलाई गर्नुभएको थियो, तिनीहरूमा एक पनि घटी भएन, सबै पूरा भए” (यहोशू २१:४५)।

अमेरिकाका निर्वाचित राष्ट्रपति जोन एफ. केनेडीले जनवरी २०, १९६१मा उद्घाटन भाषण सम्बोधन गरेका थिए। उनका शब्दहरू केवल १,३६६ शब्दहरू थिए। तर उनको भाषणले अमेरिकी जनताका दिमागमा कहिले पनि नमेटिने छाप लगाएको थियो। आफ्ना जनताहरूलाई आफूले पाउने अवसरहरूभन्दा उत्तरदायित्वहरूमा केन्द्रित हुनु भनेर उनले उत्साह दिएका थिए। उनले भने, “हाम्रो निश्‍चित इनाम केवल हाम्रो असल विवेक मात्र हो। हाम्रा कामहरूका अन्तिम न्याय इतिहासले गर्नेछ। त्यसकारण, हामीले प्यार गरेका भूमिलाई अगुवाइ गर्न हामी अगाडि बढौं। उहाँको [परमेश्‍वरको] आशिष् र सहयोगलाई हामी मागौं। यस संसारमा परमेश्‍वरको काम साँच्चै भनौं भने हाम्रा आफ्नै हो।”

उमेर ढल्केका यहोशूले आफ्नो जीवनको अन्त्यतिर आएको उनले महसुस गरेका थिए। उनले राष्ट्रका अगुवा र इस्राएलीहरूलाई सम्बोधन गर्न निर्णय गरे (यहोशू २३ र २४)। उनको सम्बोधनमा गरिएको भाषण यहोशू २३मा लेखिएको अनुसार विशेष गरेर भविष्यमा र परमेश्‍वरको आराधना कसरी गर्ने भन्‍ने विषयवस्तुमा केन्द्रित थियो। अनि यहोशू २४मा उनले विगतको समयमा परमेश्‍वरका विश्‍वसनीय कामहरूका समीक्षा गरेका थिए। उनले यह्वेलाई मात्र हाम्रो आराधनाको योग्य हुनुहुन्छ भनेर निर्णय गर्न सबैलाई अनुरोध गरेका थिए।

यस अध्यायमा हामीले पहिलो भाषणको बारेमा छलफल गर्नेछौं। त्यसमा, उनले इस्राएलका विजयहरूका झलक प्रस्तुत गर्छन्। त्यसै बखत उनले इस्राएलको भविष्यको सफलताका निम्ति मार्गहरू कोर्दछन्।