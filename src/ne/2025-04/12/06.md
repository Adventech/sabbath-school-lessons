---
title:  परमेश्‍वरसँग टाँसिनु
date:   18/12/2025
---

इस्राएलीहरू मूर्तिपूजा र परमेश्‍वरको क्रोधबाट बच्न सामर्थ हुन चाहन्थे भने तिनीहरूले करारमा दिएका “नगर्नू” भन्‍ने शब्दलाई निरन्तररूपमा याद गरिरहनुहुँदैनथे। तर प्रभुप्रति निरन्तर रूपमा बफादारी हुने विवेकलाई सजाइराख्‍नुपर्दथ्यो। क्रियापद “टाँसिनु, अड्किनु, पालन गर्नु, एकाकार हुनु” भन्‍ने शब्द शिक्षा दीक्षामा मात्र लागू गर्ने नभएर प्रभुमा नै हुनु भनेर सिकाइएको छ (व्यवस्था ४:४)। यही क्रियापद श्रीमान् र श्रीमतीको बीचमा हुने वैवाहिक करार वा सम्झौतामा पनि प्रयोग गरिएको छ (उत्पत्ति २:२४)। बुहारी रूथ सासु नाओमीसँगको बफादारीताको लागि पनि यही क्रियापदलाई प्रयोग गरिएको छ (रूथ १:१४)। इस्राएली राष्ट्रको त्यस प्रकारको विश्‍वास परमेश्‍वरमा राखेर उहाँमा “आजसम्म” बफादार भएको मूल्याङ्कन यहोशूले गरेका थिए। दुर्भाग्यवस, इस्राएलका पछिका कालहरूमा त्यही किसिमको दाबी गर्न नसकिएको प्रमाणित गरिएको छ (न्यायकर्ता २:२, ७, ११; न्यायकर्ता ३:७, १२; न्यायकर्ता ४:१ आदि)।

`पढ्नुहोस्: तिनीहरूका प्रभु परमेश्‍वरलाई प्रेम गर्नू भनेर यहोशूले इस्राएलीहरूलाई अनुरोध गरेका थिए (यहोशू २३:११लाई व्यवस्था ६:५सँग तुलना गर्नुहोस्)। बलजफ्ती गरेर प्रेम गराउन सकिँदैन। यदि कसैले कसैमाथि बलजफ्ती प्रेम लाड्न खोज्यो भने त्यो प्रेमचाहिँ प्रेम हुँदैन। तैपनि कुन भावनाले प्रेम गर्नू भनेर आदेश दिन सकिन्छ?`

करारद्वारा पाइने आशिष्हरूको निरन्तर रूपमा उपभोग गर्नको निम्ति इस्राएलले परमेश्‍वरप्रति बफादार वा समर्पित भक्ति जीवन यापन गरि नै रहनुपरेको थियो। यो वचन हिब्रू भाषामा धेरै जोर गरेर प्रयोग गरिएको छ: “तिम्रै प्राणको निम्ति धेरै होसियार रहन्।” “प्रेम”-को लागि हिब्रू भाषामा प्रयोग गरिएको शब्द ‘ahabah मानव संस्कार वा स्नेहलाई व्यापक रूपमा प्रयोग गरिएको छ: साथीभाइको घनिष्ठ मित्रता, यौन सम्बन्ध, आमाको कोमलता र स्नेह, भावुक वा रोमान्टिक प्रेम, र परमेश्‍वरप्रति बफादारीताको लागि यो शब्द प्रयोग गरिएको छ। परमेश्‍वरप्रतिको प्रेमलाई विवेकशील भएर समर्पित हुने र भक्ति जीवन बिताउने रूपमा हामी बुझ्यौं भने, प्रेमको सच्चा प्राकृतिक स्वभावलाई भङ्ग नगरी प्रेम गर्ने आदेश गर्न सकिन्छ (यूहन्‍ना १३:३४सँग तुलना गर्नुहोस्)। उहाँका आज्ञा पालनका आदेशहरू उहाँसँग व्यक्तिगत सम्बन्ध राख्दाको उपज हुनुपर्ने परमेश्‍वरको जहिले पनि मनसाय थियो (मैले “तिमीहरूलाई ... मकहाँ ल्याएँ, सो तिमीहरूले देखेका छौ” [प्रस्थान १९:४]; यसलाई मत्ती २२:३७सँग तुलना गर्नुहोस्–प्रतिज्ञा गरिएको देशमा होइन तर उहाँकहाँ रे अर्थात् इस्राएलीहरूका गन्तव्य लक्ष्य परमेश्‍वर हुनुपर्छ–अनुवादक)। तर उहाँले हाम्रो प्रेम आफूखुशी मागले होइन तर उहाँका महान् दया, करुणा, प्रेम र स्नेह हामीप्रति देखाउनुभएकोले र अनुभव गरेकोले भएको चाहनुहुन्छ।

परमेश्‍वरलाई प्रेम गर्ने आदेश पारस्परिक पनि हो, उहाँ परमेश्‍वर र हामी मानिस भएको कारणले होइन। परस्परमा समझदारी भएर प्रेम गर्ने खुबी नै परमेश्‍वरको प्रेम हो। यस किसिमको घनिष्ट र बाक्लो प्रेमले सजिएर उहाँसँग सम्बन्ध राखून् भन्‍ने परमेश्‍वरको चाहना हो। परमेश्‍वरमा रहेको प्रेमलाई नै प्रत्येक भक्तजनले प्रकट गर्न अपेक्षा गरिएको छ। त्यसकारण, उहाँको विश्‍वव्यापी प्रेमको ढाँचामा उहाँलाई हामीले स्वेच्छा र पारस्परिक प्रेम गर्नुपर्छ।

`येशूले उहाँका चेलाहरूलाई नयाँ आज्ञा दिनुभयो। कुन कारणले त्यो आज्ञा नयाँ र फेरि त्यसै बखत पुरानो हो? (पढ्नुहोस्: यूहन्‍ना १३:३४; यूहन्‍ना १५:१७ र १ यूहन्‍ना ३:११लाई लेवी १९:१८सँग तुलना गर्नुहोस्)।`