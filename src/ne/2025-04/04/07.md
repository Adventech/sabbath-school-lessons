---
title:  थप जानकारी
date:   24/10/2025
---

एलेन जी. ह्वाइट, पाट्रियार्क्स एण्ड प्रोफेटस, पृ. ४८७-४९३, “द फल अभ जेरिको” भन्‍ने अध्याय पढ्नुहोस्

जब जगत् ब्रह्माण्डमा परमेश्‍वरको सार्वभौमसत्ताको विरुद्धमा विद्रोहको सृजना भयो तब त्यहाँ दुई निर्णयहरूमा एक निर्णय परमेश्‍वरले गर्नुपरेको थियो। मुख्यतः अटल र सनातन परमेश्‍वर भएर यस सारा जगत्मा आफ्नो नेतृत्व उहाँका एक विद्रोही जीवलाई सुम्पिने कि उहाँले आफ्नो पवित्रतालाई कायमै राखेर सबैका निम्ति धर्मी, प्रेमिलो र दयालु पिता हुने? बाइबलले दोस्रो चित्रण प्रस्तुत गर्दछ। यसले गर्दा दुष्ट वा खराबका शक्तिहरू र उहाँको शक्तिको बीचमा हुने युद्ध अपरिहार्य भएको थियो।

जब अस्तव्यस्त र विद्रोही जगत्का शक्तिहरूसँग सम्बन्धित राजनैतिक वा सामाजिक-ऐतिहासिक शक्तिहरूले यह्वे परमेश्‍वरको खिलाफमा विद्रोह गर्छन् तब जगत्का सार्वभौम प्रभुले हस्तक्षेप गर्नुहुन्छ। यह्वे यौद्धा हुनुभएको मनशायले आखिरी विजयलाई प्रतिबिम्बित गर्दछ। अन्तमा आएर असल र खराबको जगत्मा भइरहेको निरन्तर युद्ध सदाको निम्ति अन्त्य हुनेछ (प्रकाश २०:८-१०)। अझ इस्राएलले लड्नुपरेको ईश्‍वरीय युद्ध ऐनामा देखिने जगतव्यापी द्वन्द्वको झलक मात्र होइन, जगतव्यापी युद्धको भाग भएर त्यही द्वन्द्वमा मुछिएको देखिन्छ, जसमा वर्तमान इतिहासको परिवेशमा परमेश्‍वरको अन्तिम समयको न्याय हुनेछ भन्‍ने अपेक्षा छ।

“परमेश्‍वरले निर्धारण गर्नुभएको समयमा इस्राएलीहरूलाई भूमिमा प्रवेश गर्ने अवसर र कर्तव्य दिइएको थियो। तर तिनीहरूले जानाजानी परमेश्‍वरको विद्रोह गरेकाले र उहाँको प्रतिज्ञालाई बेवास्ता गरेकाले, तिनीहरूलाई दिइएको अनुमति फिर्ता लिइएको थियो। ... लडाइँ नै गरेर त्यो भूमि कब्जा गर्ने परमेश्‍वरको इच्छा थिएन। तर उहाँका आज्ञाहरूलाई सहफ वा ठीक पालन गरेमा मात्र तिनीहरूले कब्जा गर्न सकिन्थ्यो।”–एलेन जी. ह्वाइट, पाट्रियार्क्स एण्ड प्रोफेटस, पृ. ३९२।

**छलफलको लागि प्रश्‍नहरू:**

`इस्राएलीहरू युद्धमा जान प्रभुको आज्ञा बुझ्नको लागि जगतव्यापी द्वन्द्व भइरहेको पृष्ठभूमिले तपाईंलाई कसरी सहयोग गर्दछ?`

`हाम्रो वर्तमान संसारमा भइरहेको महान् द्वन्द्वको वास्तिविकताको बारेमा तपाईंले के सोच्नुहुन्छ? यस द्वन्द्वमा हाम्रो भूमिका के छ र यसलाई पूरा गर्न हामीले कसरी खोज्नुपर्छ?`

`हाम्रो आत्मिक जीवनमा स्थिर हुने र प्रभुलाई नै पर्खेर हाम्रा निम्ति उहाँ लड्नुहुनेछ भन्‍ने नीतिलाई हामीले कसरी अपनाउने?`

`धेरै पल्ट चर्चको छलफलमा हाम्रो पक्षमा को छ भनेर सोच्छौं। यहोशू ५:१३-१५को सन्देशअनुसार हाम्रो मनस्थितिलाई कसरी परिवर्तन गर्नुपर्छ?`