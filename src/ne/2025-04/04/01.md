---
title:  सार द्वन्द्व वा विद्रोहहरूको पछाडि द्वन्द्व वा विद्रोह
date:   18/10/2025
---

### यस अध्यायको अध्ययनको लागि निम्न पदहरू पढ्नुहोस्

यहोशू ५:१३-१५; यशैया ३७:१६; प्रकाश १२:७-९; व्यवस्था ३२:१७; प्रस्थान १४:१३, १४; यहोशू ६:१५-२०।

> <p>याद गर्नुपर्ने पद</p>
> “परमप्रभुले मानिसको कुरा सुन्‍नुभयो। त्यो दिनजस्तो उहिले र पछि कहिले भएन। अवश्य इस्राएलीहरूका निम्ति परमप्रभुले युद्ध गर्नुभयो” (यहोशू १०:१४)।

जब हामी यहोशूका पानाहरू पल्टाउँछौं तब परमेश्‍वरकै आदेशमा यहोशूले आक्रामक सैनिक अभियान चलाएको हामी पढ्छौं। परमेश्‍वरकै नाउँमा र उहाँकै सहायताले त्यो युद्ध अभियान चालिएको थियो। कनान राष्ट्रलाई पराजित गर्न परमेश्‍वर नै इस्राएलीहरूका पछि हुनुहुन्थ्यो भन्‍ने धारणाले यहोशूको पुस्तक ओगटेको छ। यो धारणा लेखकका विवरणहरूमा (यहोशू १०:१०, ११), परमेश्‍वरका आफ्नै शब्दहरूमा (यहोशू ६:२; यहोशू ८:१), यहोशूका सम्बोधनहरूमा (यहोशू ४:२३, २४; यहोशू ८:७), राहाबद्वारा (यहोशू २:१०), जासुसहरूद्वारा (यहोशू २:२४) र मानिसहरूद्वारा (यहोशू २४:१८) व्यक्त गरिएको छ। ती हिंसात्मक आक्रमणको पछाडि परमेश्‍वर नै हुनुहुन्थ्यो भनेर यहोशूको पुस्तकमा दाबी गरिएको छ।

यस वास्तविकताले पन्छिनै नसकिने प्रश्‍नहरू हाम्रो माझमा खडा भइरहेको हुन्छ। पौराणिक समयमा परमेश्‍वले रोज्नुभएका जनहरू कसरी हत्या र हिंसामा संलग्न हुन सके? परमेश्‍वरको युद्ध गर्ने चरित्रसँग प्रेमलाई कसरी मेल गराउने (उदाहरणको लागि प्रस्थान ३४:६, भजनसंग्रह ८६:१५, भजनसंग्रह १०३:८, भजनसंग्रह १०८:४ पदहरू हेर्नुहोस्)। फेरि त्यसै बखत पुरानो करारको ऐतिहासिकता, आधिकारिता, मान्यता र विश्‍वसनीयतालाई कमजोर नपारी कसरी मेल गराउने?

यहोशूको पुस्तकमा र अन्तमा परमेश्‍वर आफैले युद्धका निम्ति आदेश दिनुभएको कठिन विषय यस र अर्को अध्यायमा हामी हेर्नेछौं।