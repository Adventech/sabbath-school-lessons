---
title:  परमेश्‍वरका सैनिकका सेनापति
date:   19/10/2025
---

`पढ्नुहोस्: यहोशू ५:१३-१५ पढ्नुहोस्। कनान देशको पृष्ठभूमिमा यस पदले के बताउँछ?`

इस्राएल भर्खर यर्दन नदी पार गरेर शत्रुको भूमिमा पाइला हालेका थिए। तिनीहरूका सामु यरिहोको बलियो र बाक्लो किल्ला थियो। यसका ढोकाहरू ढ्याम्मै लगाएको थियो (यहोशू ६:१)। यस समयमा युद्धका रणनीतिहरूको बारेमा मानिसहरू अनभिज्ञ थिए। इस्राएलीहरूसँग घुँएत्रो, भाला र बाणहरू मात्र थिए। यी अस्त्रहरूको सहायताले त्यो देशलाई कब्जा गर्नु कुनै पनि मानवीय शक्ति र बुद्धि असम्भव थियो।

एक दिन यहोशूले एक अपरिचित आगन्तुकसँग मुठभेट भयो। उनको परिचय माग्दा उनले अस्पष्ट रूपमा जवाफ दिए, “अहँ।” यहोशूले परिभाषा गरेको वर्गमा समावेश नभएको इच्छुक भएको त्यस आगन्तुकको जवाफ थियो। तर यहोशूले निर्णायक जवाफको अपेक्षा गरेका थिए के उनी यहोशूको पक्षमा कि विपक्षमा थिए?

`तुलना गर्नुहोस्: यहोशू ५:१४, १५सँग २ राजा ६:८-१७ र नहेम्याह ९:६सँग यशैया ३७:१६ तुलना गर्नुहोस्। प्रभुको सेनापतिको पहिचान ती पदहरूले हामीलाई कसरी गराउँछ?`

“परमेश्‍वरका सेनाका सेनापति” भनेर व्यक्त गरिएको भावना हिब्रू बाइबलमा विशेष छ। “सेनापति” र “सेनाहरू” भन्‍ने शब्दहरूले सैनिक अगुवालाई सम्बोधन गर्छ। बाइबलमा “सेना” भन्‍ने शब्दले सैनिक पल्टनहरू, स्वर्गदूतहरू र जगत्का जीवहरूलाई सम्बोधन गर्छ।

मानव रूप धारण गर्नुभन्दा अघि नै यहोशूका सामु येशू ख्रीष्ट देखा पर्नुभएको थियो। उहाँ केवल यहोशूको पक्षमा वा इस्राएलका सेनाको पक्षमा होइन तर वास्तविक स्वर्गदूतहरूका सेनापति भएर देखा पर्नुभएको थियो। कनानीहरूसँग यहोशूको युद्ध वा द्वन्द्वभन्दा येशू र उहाँका स्वर्गदूतहरू महासंग्राममा मुछिएका थिए। त्यस सेनापतिको परिचयलाई यहोशूले स्पष्ट थाहा पाएका थिए भनेर उनको जवाफले देखाउँछ। उहाँ परमेश्‍वरको बराबरीमा हुनुहुन्छ। उहाँको अगाडि यहोशू लम्पसार पर्छन्। यो केवल परमेश्‍वरलाई आराधना गर्ने र श्रद्धा देखाउन काम थियो (यहोशू ५:१४; उत्पत्ति १७:३; २ शमूएल ९:६; २ इतिहास २०:१८)। यहोशू अब युद्ध रणनीतिको अभियानमा होमिन तयार भएका थिए। सेनाहरूका परमेश्‍वर आफै संलग्न हुनुभएको महाद्वन्द्वको रणनीति पाउन यहोशू अब तयार थिए।

`परमेश्‍वरका जनहरूका पक्षमा “प्रभुका सेनाको सेनापति” नै संलग्न हुनुभएको छ भन्‍ने धारणाले तपाईंलाई कस्तो सान्त्वना मिल्न सक्छ?`