---
title:  सबभन्दा उत्तमदेखि दोस्रो विकल्प
date:   23/10/2025
---

`पढ्नुहोस्: प्रस्थान १७:७-१३ र यहोशू ६:१५-२० पढ्नुहोस्। यी युद्धका विवरणहरूमा के समानता र भिन्‍नता तपाईंले पाउनुभएको छ?`

मिश्रदेशबाट निस्केपछि इस्राएलीहरूले पहिला युद्ध गरेका प्रस्थान १७मा उल्लेख गरिएको छ। इस्राएलीहरू अमालेकीहरूसँग लड्न गएका थिए। परमेश्‍वरले मिश्रीहरूलाई सताउनुभएको र इस्राएलीहरूलाई स्वतन्त्रता दिनुभएको दुवै कुरामा इस्राएलीहरूले परमेश्‍वरको शक्ति देखेका थिए। अरू मानिसहरूको विरुद्धमा युद्ध गर्नु नै परमेश्‍वरको प्रथम योजनामा थिएन भनेर हामीले देखेका छौं (प्रस्थान २३:२८; प्रस्थान ३३:२)। तर उद्धार गरिएको छोटो समयपछि इस्राएलीहरू गनगनाउन थाले (प्रस्थान १७:३)। तिनीहरूका बीचमा परमेश्‍वर हुनुहुन्छ कि हुनुहुन्‍न भनेर तिनीहरूले शङ्का गर्न थाले। यस समयमा अमालेकीहरू इस्राएलसँग लड्न आए। यो कुनै संयोगले भएको थिएन। परमेश्‍वरले नै अमालेकीहरूले इस्राएललाई आक्रमण गर्न अनुमति दिनुभएको थियो कि तिनीहरूले पाठ सिकेर फेरि परमेश्‍वरमा भरोसा राखून्।

नीतिहरूसँग सम्झौता नगरीकन परमेश्‍वर मानिसहरूका तहमा आउनुहुन्छ। तिनीहरू जहाँ छन्, उहाँ त्यहीँ आउनुहुन्छ। उहाँको आदर्श योजनामा लाग्न उहाँले मानिसहरूलाई निरन्तर रूपमा आह्वान गरिरहनुहुन्छ। उहाँको हस्तक्षेपको निम्ति उहाँसँग पूरै भरोसा राख्‍नुपर्छ। युद्धको नीति (व्यवस्था २०) ४० वर्ष मरुभूमिको यात्रापछि दिइएको थियो। त्यस यात्रामा तिनीहरूले कयौँ पल्ट परमेश्‍वरलाई विश्‍वास गर्न छोडेका थिए। नयाँ परिस्थितिहरूले नयाँ रणनीतिहरूको आवश्यकता हुन्छ। अनि मात्र कनानीहरूको पूरै संहार गर्न परमेश्‍वरले इस्राएलीहरूलाई अह्राउनुभएको थियो (व्यवस्था २०:१६-१८)।

इस्राएलीहरूका निम्ति युद्ध आवश्यक नै हुन थालेको वास्तविकताबाहेक, यह्वेप्रति तिनीहरूका बफादारीतालाई पनि युद्धद्वारा जाँचिने भएको थियो। उहाँले तिनीहरूलाई त्याग्नुभएन, तर उहाँको शक्तिमाथि तिनीहरूको पूरा भर पर्ने अनुभव दिनुभएको थियो।

कनानीहरूको देश कब्जा गर्न इस्राएलीहरूको सहभागीता भएको यहोशूको पुस्तकको अन्तमा लेखिएको छ। यहाँ कनानीहरू इस्राएलीहरूको विरुद्धमा युद्ध गरिरहेका लेखिएको छ (यहोशू २४:११)। यरिहोको पर्खाल परमेश्‍वरको अलौकिक कामले गर्दा ढलेको थियो। तर पर्खाल ढलेपछि सहरका मानिसहरूले इस्राएलीहरूसँग घनघोर प्रतिकार गरेका थिए।

शस्त्रास्त्र भिरेर द्वन्द्वमा मुछिँदा यह्वेका सहायताको निम्ति विनासर्त भरपर्ने स्थिति खडा भएको थियो। तर युद्धको नतिजा जहिले पनि प्रभुकै हातमा छ भनेर इस्राएलीहरूले याद गरिरहनुपर्थ्यो (यहोशू ७:१२, १३; यहोशू १०:८)। युद्धको नतिजा परमेश्‍वरका प्रतिज्ञाहरूमाथि तिनीहरूका विश्‍वास र अविश्‍वासमा भर परेको थियो। तिनीहरूकै निर्णयमा छोडिएको थियो।