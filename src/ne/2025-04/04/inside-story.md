---
title:  भित्री कथा
date:   24/10/2025
---

### “तिमी के चाहन्छौ?”

लेखक: लौरी डेन्स्की-स्नाइम्यान

दक्षिणी एसियाको एउटा ठूलो सहरको गैर-इसाई टोलमा एक मिसनरी र उनको स्थानीय साझेदारले इसाई पुस्तकहरू बेचिरहेका थिए। उनीहरूले त्यहाँका बासिन्दाहरूका धार्मिक भक्ति उनीहरूको लुगाबाट देख्‍न सकिन्थ्यो। महिलाहरूले स्कार्फ लगाएका थिए; पुरुषहरूका लामो दाह्री थियो। कतिपय मानिसहरूका निधारमा काला दागहरू पनि थिए – लामो प्रार्थनाको लागि भुइँमा अनुहार झुकाउँदा कालो लागेको थियो।

एउटा घरमा, रिसाएको अनुहार भएको एक मानिस अगाडिको ढोकामा आयो। “तिमीलाई के चाहिन्छ?” उसले ढोका नखोलीकनै रिसाउँदै सोध्यो।

“हामी तपाईंको समुदायमा एउटा परियोजनामा काम गरिरहेका छौं र पुस्तकहरू बेचिरहेका छौं,” मिसनरी डेभिडले भने। “के तपाईं यी पुस्तकहरू हेर्न केही मिनेट लिन सक्नुहुन्छ?”

“म एक मिनेटमा फर्कनेछु,” त्यो मानिसले कठोर स्वरमा भन्यो र गयो।

मिसनरीको स्थानीय साझेदार, मारिया, डराएकी थिइन्। “प्रार्थना गरौं,” उनले भनिन्। “ऊ डरलाग्दो देखिन्छ। मलाई लाग्छ ऊ कट्टरपन्थी हो, उसको धर्मको कट्टरपन्थी सदस्य हुन सक्छ।”

“शायद ऊ भोकाएको होला,” डेभिडले भने। त्यो वर्षको त्यो समय थियो जब धार्मिक व्यक्तिहरू दिनभरि एक महिनासम्म उपवास बस्थे।

त्यसपछि त्यो मानिस फर्कियो। “तपाईंहरू भित्र आउनू न?” उसले भन्यो।

घरभित्र, उसले अचानक बोल्यो। “तपाईंहरूलाई के चाहिन्छ?” उसले सोध्यो।

डेभिडले आफ्नो झोलाबाट धेरै स्वास्थ्य सम्बन्धी पुस्तकहरू निकाले।

त्यो मानिसले उत्सुकता देखायो। “मेरी श्रीमतीलाई यसमा रुचि हुनेछ किनभने उनी पोषणविद् हुन्,” उसले भन्यो, र उनलाई किताबहरू हेर्न आउन बोलायो।

जब ऊ र उसकी श्रीमतीले किताबहरू हेर्दैथिए, उसले उत्साहका साथ टिप्पणी गर्‍यो, “वाह, यो साँच्चै राम्रो छ,” र “यो साँच्चै उपयोगी देखिन्छ।”

त्यसपछि उसले स्पष्टसँग सोध्यो, “तपाईंहरू कसको लागि काम गर्दैहुनुहुन्छ?”

“हामी सेभेन्थ-डे एड्भेन्टिष्ट हौं,” डेभिडले जवाफ दियो।

अचानक, त्यो मानिस उठ्यो र हिँड्यो। त्यसपछि ऊ फर्कियो र बस्यो। उसले आगन्तुकहरूलाई हेरिरह्यो। चुपचाप भएकोले तिनीहरूलाई असहज अनुभव भयो।

उसकी श्रीमतीले मौनता तोडिदिइन्। “तिमीहरूलाई थाहा छ, मेरा एड्भेन्टिष्ट ग्राहकहरू छन्,” उनले भनिन्। “तिनीहरू धेरै राम्रा मानिसहरू हुन्। तर मलाई तिनीहरूको बारेमा धेरै थाहा छैन।”

त्यो मानिस यताउता हिँड्न थाल्यो। ऊ रिसाएको जस्तै देखिन्थ्यो। त्यसपछि फेरि ऊ बस्यो।

“तिमीहरूसँग भएका अरू पुस्तकहरू के-के हुन्?” उनकी श्रीमतीले सोधिन्।

डेभिडले आफ्नो झोला खोले र द ग्रेट कन्ट्रोभर्सी निकाले। “यो पुस्तक सत्य प्रेम, साँचो क्षमा र साँचो शान्तिको बारेमा हो,” उनले भने।

उनले उत्साहित हुँदै त्यसलाई हेरे। डेभिडले उनलाई शान्तिको बाटो र आशिष्को डाँडाबाट उपदेश भन्‍ने पुस्तकहरू पनि देखाए। त्यो मानिस उठ्यो, आगन्तुकहरूलाई हेऱ्यो, र बस्यो। उनकी श्रीमतीले सोधिन्, “तिमीहरू केमा विश्‍वास गर्छौ?”

त्यो मानिस फेरि उठ्यो र अझ नजिक आयो। ऊ हरेक शब्द सुन्‍न दृढ देखिन्थ्यो। आफ्नो मोबाइल निकाल्दै, उसले कुराकानी रेकर्ड गर्न थाल्यो।