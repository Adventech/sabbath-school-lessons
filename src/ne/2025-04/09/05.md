---
title:  वार्षिक जयन्ती
date:   26/11/2025
---

इस्राएलीहरूको अस्तित्वको निम्ति भूमि केन्द्रिय विषयवस्तु भएकोले, यदि तिनीहरू परमेश्‍वरका जनहरू भएर बस्न चाहे भने, सबै भूमि एकै पल्ट होइन तर भाग लगाएर दिनुपरेको थियो। यो कुल, वंश र परिवारहरूलाई विभाजन गर्नुपरेको थियो (गन्ती ३४:१३-१८)।

`पढ्नुहोस्: लेवी २५:१-५, ८-१३ पढ्नुहोस्। शबाथ वर्ष र पुनर्स्थापनाको वर्षको अर्थ के हो?`

मिश्रदेशमा जब नागरिकहरूले जग्गा गुमाए तब तिनीहरू फारोका नोकर र दासहरू हुनुपर्थ्यो। त्यो स्थिति इस्राएलमा कहिले पनि भएको परमेश्‍वरको चाहना थियो। आफूले पाएका जग्गा कोही कुल र परिवारबाट बाहिरका मानिसहरूले हडप्न सक्दैनथ्यो। वास्तविक रूपमा भन्‍ने हो भने आफूले पाएको जग्गा कहिल्यै पनि बेच्न सकिँदैनथ्यो। त्यो बहालमा दिन सकिन्थ्यो। त्यसको मूल्याङ्कन अर्को पुनर्स्थापनाको वर्षसम्मको हिसाब गरेर राख्‍न सक्थ्यो। त्यसकारण, उसको पूर्वजको जग्गा बेच्ने बाध्यतामा परेको मानिसको आफन्तसँग पुनर्स्थापनाको वर्षको अघि पनि त्यसलाई फिर्ता किन्‍ने जिम्मेवारी हुन्थ्यो (लेवी २५:२५)।

जग्गा बाँडफाँड गर्ने प्रक्रियाद्वारा परमेश्‍वरका हृदयमा भएको बुझ्न सकिन्छ। उहाँ स्वर्गमा रहनुभएको परमेश्‍वर पिता भएकोले उहाँका सन्तानले आफूभन्दा निम्न वर्गलाई दया गरेर, प्रत्येक सातौँ वर्षमा आफ्नो जग्गामा आफै उम्रेको कुरा दिएर तिनीहरूका भरणपोषण गरेको चाहनुहुन्छ। शबाथ वर्ष भनेको दश आज्ञाको आज्ञालाई वृहत रूपमा लागू गर्ने हो। यो जग्गालाई अमूल्य ठानेर त्यसलाई रेखदेख गर्न मेहनत गर्नुपर्छ र जग्गा धनीले समाजमा आर्थिक चुनौतीको सामना गर्नेहरूप्रति दयालु, आदर र करुणा देखाउनुपर्दथ्यो।

जग्गाको स्वामित्व सम्बन्धि कानुनले प्रत्येक इस्राएलीको लागि यही प्रबन्ध मिलाएको थियो कि यदि दुःख र कष्टको बेलामा कमैया हुन वा पीडादायी समयमा बेच्नुपर्दा प्रत्येक पुनर्स्थापनाको वर्षमा त्यो जसको जग्गा हो त्यसैलाई फिर्ता दिइन्थ्यो, ताकि उसले आफ्नो जीवन ताजाबाट सुरु गरून्।

सुसमाचारको मुख्य लक्ष्य पनि त्यही हो: धनी र गरिब, मालिक र कर्मचारी, सम्पन्‍न र विपन्‍न वर्गका बीचमा भएको दुरी हटाएर सबैलाई समानता दिने सुसमाचारको लक्ष्य हो। त्यसको निम्ति हामीलाई परमेश्‍वरको पूरै अनुग्रह चाहिन्छ भनेर हामीले महसुस गर्नुपर्छ।

दुर्भाग्यवस, शताब्दीयौँ बितेपछि त्यो अवधारणलाई इस्राएलले बेवास्ता गरेका थिए। तिनीहरूलाई विस्थापित गर्ने चेतावनी शताब्दीयौँ पछि लागू भएको थियो (२ इतिहास ३६:२०, २१)।

`इस्राएलीहरूलाई जग्गा बाँडफाँड गर्ने नीतिहरू र शबाथको अवधारणाले परमेश्‍वरका सामु हामी सबै बराबर छौं भन्‍ने कुरा आत्मसात गर्नेमा कसरी मद्दत गर्न सक्छ? आजको संसारमा उपभोक्ताहरूका नाउँमा भएका दुष्ट शोषण गर्ने नीति, जुन धेरै समाजमा फैलिरहेको छ, त्यसलाई नाइँ भन्‍न शबाथले कसरी सहयोग गर्दछ?`