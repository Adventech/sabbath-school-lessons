---
title:  भूमिको चुनौती
date:   25/11/2025
---

`पढ्नुहोस्: यहोशू १३:१-७ पढ्नुहोस्। त्यो भूमि परमेश्‍वरबाट उपहार भए तापनि, त्यसलाई वशमा पार्न के चुनौतीहरूको सामना गर्नुपरेको थियो?`

इस्राएलीहरू शताब्दीयौँसम्म दासत्वका जीवन बिताइरहेका थिए। प्रतिज्ञा गरिएको भूमि कब्जा गर्न तिनीहरूमा सैनिक कुशलता थिएन। तिनीहरूका मालिक मिश्रदेशका मानिसहरू जोसँग युद्ध गर्न अत्याधुनिक हतियारहरू र कुशलता थियो, र तिनीहरूले धेरै समयसम्म त्यस देशलाई कब्जा गर्न सकेका थिएनन्। सहरहरूका बलियो पर्खालले गर्दा मिश्रीहरूले कनान देश कहिले पनि जितेका थिएनन्। अब भूतपूर्व दासहरूले त्यस भूमिलाई कब्जा गर्न सुर कसेका थिए, जसलाई तिनीहरूका पहिलेका मालिकहरूले कब्जा गर्न सकेका थिएनन्। यदि तिनीहरूले त्यो देश कब्जा गर्ने भए, तिनीहरूका बाहुबलले होइन, परमेश्‍वरको अनुग्रहले मात्र तिनीहरू सक्दथे।

यहोशू १३देखि २१सम्म भूमिको भागबन्डा इस्राएलका कुलहरूका बीचमा लगाइएको थियो। यस भागबन्डामा तिनीहरूले कुन भूभाग ओगट्नुपरेको मात्र नभएर अझ कुन क्षेत्र कब्जा गर्नुपर्ने रहेछ भनेर देखाइएको छ। परमेश्‍वरले नै तिनीहरूलाई सम्पत्तिको रूपमा दिनुभएको देशमा बाँच्न तिनीहरू सुरक्षित हुन सक्थे। परमेश्‍वरको स्वामित्वमा रहेको भूमिमा रहने अधिकार तिनीहरूसँग भएकोले तिनीहरू त्यस देशका वैध मोही थिए। पहिलो आधा विवरणमा परमेश्‍वरले कनानीहरूलाई निष्कासन गरेर भूमि कसरी उपलब्ध गराइएको थियो भनेर लेखिएको छ भने, बाँकी आधा इस्राएलीहरूले त्यसमा बसोबास गर्न कसरी भूमिलाई हातमा पारे भनिएको छ।

भूमिलाई जित्ने जटिल कामले हाम्रो मुक्तिको निम्ति कस्तो गतिशील कदम चालिँदोरहेछ भनेर देखाउँछ। इस्राएलीहरूले जस्तै मुक्ति पाउन हामी आफैले केही गर्न सक्दैनौं (एफिसी २:८, ९)। यो उपहार हो, जसरी परमेश्‍वरले इस्राएलीहरूलाई उहाँसँगको करारको सम्बन्धमा आधारित भूमि दिनुभएको थियो। तिनीहरूका धर्मकर्म वा प्रयासले तिनीहरूले त्यो पाएका थिएनन् (व्यवस्था ९:५ हेर्नुहोस्)।

तर परमेश्‍वरको उपहारलाई उपभोग गर्न त्यहाँ रहँदा तिनीहरूले सबै जिम्मेवारीको वहन गर्नुपरेको थियो। यसरी नै हामीले मुक्ति पाउन उहाँलाई स्वेच्छाले माया गरेर पवित्र हुन सक्नुपर्छ । त्यसका निम्ति परमेश्‍वरका राज्यका नागरिक हुन चाहिने आवश्यकताहरू हामीले पूरा गर्नुपर्छ। इस्राएलीहरूलाई उपलब्ध गराइएको भूमि र हामीलाई उपलब्ध गराइएको अनुग्रहको मुक्ति तुलनात्मक रूपमा त्यही नभए तापनि केही हदमा त्यस्तै-त्यस्तै हो। हामीलाई अचम्मको उपहार दिइएको छ, तर हामी होसियार भएनौं भने यसलाई हामी गुमाउन सक्छौं।

`वर्तमान समयमा इसाईहरूले पनि प्रतिज्ञा गरिएको देशमा जान त्यही खालका चुनौतीहरूको कसरी सामना गर्नुपर्छ? हेर्नुहोस् फिलिप्पी २:१२ र हिब्रू १२:२८।`