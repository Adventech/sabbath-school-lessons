---
title:  जग्गाको पुनर्स्थापना वा फिर्ता गर्नु
date:   27/11/2025
---

`यी पदहरू पढ्नुहोस्: यर्मिया २४:६; यर्मिया ३१:१६; इजकिएल ११:१७; इजकिएल २८:२५ र इजकिएल ३७:१४, २५। इस्राएलीहरू प्रतिज्ञा गरिएको देशमा फर्काउन परमेश्‍वरका प्रतिज्ञा के थियो र कसरी पूरा भयो?`

बेबिलोनमा इस्राएलीहरू प्रवासी जीवन बिताइरहेका समयमा तिनीहरू आफू जरा विहीन भएको दुःखलाग्दो वास्तविकतालाई अनुभव गरेका थिए। भूमि पाउने प्रतिज्ञाले परमेश्‍वरसँगको सम्बन्ध ठोस बनाए तापनि, विनासर्त त्यो पाइएको थिएन। तिनीहरूले पाएका भूमि त्यतिकै पाएका थिएनन्, अर्थात त्यो भूमिको उपभोग गर्न परमेश्‍वरसँगको करार तिनीहरूले कायम राख्‍नुपरेको थियो, नत्र तिनीहरूले त्यसलाई गुमाउँथ्यो। जब तिनीहरूले पाप गरे र तिनीहरूका पापलाई स्वीकारे, पश्‍चात्ताप गरे र तिनीहरूका सारा हृदयले परमेश्‍वरलाई पुकारे, तब उहाँले गर्नुभएको प्रतिज्ञा फेरि पूरा गर्नुभयो। तिनीहरूलाई इस्राएलमा फेरि फर्काउनुभयो र पुनर्स्थापना गर्नुभएको थियो। तिनीहरू जहाँ भए तापनि, उहाँ तिनीहरूका परमेश्‍वर नै भइरहनुभएको थियो।

तर इस्राएलीहरूले सदाको निम्ति भूमि पाउने वचन ससर्तमा थियो (व्यवस्था २८:६३, ६४; यहोशू २३:१३, १५; १ राजा ९:७; २ राजा १७:२३; यर्मिया १२:१०-१२)। निर्वासन जीवन बिताएपछि पनि, इस्राएलमा बसोबास गरेर फलिफाप हुने पनि ससर्तमा थियो। फेरि पुरानो करारका अगमवक्ताहरूले भविष्यमा दाऊदजस्तैको राजाले ल्याउने पुनर्स्थापनालाई पनि औँल्याएका थिए (यशैया ९:६, ७; जकरिया ९:९, १६)। वास्तवमा पौराणिक इस्राएललाई दिइएका सबै प्रतिज्ञाहरू येशूका जीवन, मृत्यु र पुनरुत्थानमा पूरा भएका थिए।

नयाँ करारमा प्रतिज्ञा गरिएको देश सिधैँ उल्लेख गरिएको छैन। तर परमेश्‍वरका प्रतिज्ञाहरू येशू ख्रीष्टद्वारा पूरा भएका हामीलाई बताइएको छ (२ कोरन्थी १:२०; रोमी १५:८)। येशू ख्रीष्टमा भएको आत्मज्ञानको ज्योतिले प्रतिज्ञा गरिएको देश आत्मिक प्रतिकको रूपमा व्याख्या गरिएको छ। उहाँका निष्ठावान् जनहरूलाई अहिले नै (एफिसी २:६) र पछि आशिष् दिने योजना परमेश्‍वरको थियो।

परमेश्‍वरले प्रतिज्ञा गर्नुभएको भूमिमा विश्राम, प्रशस्तता र अनन्त जीवनको उपभोग नयाँ पृथ्वीमा हुनेछ। त्यस बेला पाप र त्यसका नतिजाहरूबाट सबै स्वतन्त्र हुनेछ। हामी येशूभक्त भएका हैसियतले हाम्रो आशा येशू ख्रीष्टको पुनरागमनमा छ। १,००० वर्षपछि नयाँ पृथ्वीमा उहाँले अनन्तको राज्य स्थापना गर्नुहुनेछ। यो नै प्रतिज्ञा गरिएको अस्थायी होइन स्थायी भूमि दिने वचन आखिरमा पूरा हुनेछ।

`यूहन्‍ना १४:१-३; तीतस २:१३ र प्रकाश २१:१-३ पढ्नुहोस्। यी पदहरूमा हामीलाई परमआशा कसरी कोरिएको छ र येशूका मृत्यु र पुनरुत्थानले यस आशा पूरा हुने ग्यारेन्टी कसरी प्रस्तुत गरिएको छ?`