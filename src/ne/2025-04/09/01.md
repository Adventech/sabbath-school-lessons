---
title:  प्रतिज्ञाका सन्तान, आशाका कैदीहरू
date:   22/11/2025
---

### यस अध्यायको अध्ययनको लागि निम्न पदहरू पढ्नुहोस्

उत्पत्ति ३:१७-२४; व्यवस्था ६:३; यहोशू १३:१-७; हिब्रू १२:२८; लेवी २५:१-५, ८-१३; इजकिएल ३७:१४, २५।

> <p>याद गर्नुपर्ने पद</p>
> “हे आशाका कैदीहरू हो, आफ्नो किल्लामा फर्केर जाओ। तिमीहरूलाई दोबर दिनेछु भनी अब म तिमीहरूलाई घोषणा गर्दैछु” (जकरिया ९:१२)।

यहोशू १३-२१मा इस्राएलका कुलहरूलाई सिमा तोकेर भुभाग वितरण गरिएको विवरण प्रस्तुत गरिएको छ। आजका पाठकका निम्ति ती सूचीहरू महत्त्वहीन हुन सक्छन्। तर धर्मविज्ञानको समझको आधारमा प्रतिज्ञा गरिएको देशको बारेमा दिइएको विवरण हाम्रो निम्ति महत्त्वको छ। ती ठोस सूचीले प्रतिज्ञा गरिएको भूमि केवल कल्पना वा सपना मात्र होइन भनेर परमेश्‍वरले इस्राएलीहरूलाई सिकाउन चाहनुभएको थियो। तिनीहरूका निम्ति त्यो प्रतिज्ञा एकदमै ठोस र व्यवहारिक थियो। तर तिनीहरूले पाएको त्यो प्रतिज्ञाको कार्यान्वयन गरेर त्यसलाई वास्तविकता बनाउने जिम्मा तिनीहरूलाई नै दिइएको थियो।

परमेश्‍वरले तिनीहरूलाई भूमि तिनीहरूकै बपौतीको रूपमा दिनुहुनेथियो, जुन त्यो उपहार हुनेथियो जुन तिनीहरूका पूर्खालाई दिएको प्रतिज्ञा पूरा गर्नको लागि तिनीहरूलाई दिइयो। “हेर, यो देश मैले तिमीहरूलाई दिएको छु। त्यहाँ प्रवेश गरेर त्यो देश अधिकार गर, जुन देश परमप्रभुले तिमीहरूका पुर्खा अब्राहाम, इसहाक र याकूबसँग तिनीहरू र तिनीहरूका भावी सन्तानलाई —म दिन्छु‘ भनी प्रतिज्ञा गर्नुभएको थियो” (व्यवस्था १:८)। हो, तिनीहरूले पनि आफ्नो भाग खेल्नुपर्दथ्यो।

प्रतिज्ञा गरिएको देशको बारेमा थियोलोजी वा धार्मिकविज्ञानका केही अवधारणाहरू यस अध्यायमा हामी हेर्नेछौं, साथै येशूमा पाएका प्रतिज्ञाहरूलाई दाबी गर्नेहरूका निम्ति आत्मिक अधारणाहरू यस अध्यायमा हामी हेर्नेछौं।