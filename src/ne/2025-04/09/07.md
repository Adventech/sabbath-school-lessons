---
title:  थप जानकारी
date:   28/11/2025
---

एलेन जी. ह्वाइट, द ग्रेट कन्त्रोभर्सी, पृ. ६७२-६७८, “द कन्त्रोभर्सी एन्डेड” भन्‍ने अध्याय पढ्नुहोस्।

“जब हामी सहरका ढोकाहरूभित्र पस्छौं तब हामी अनन्त कालसम्म मुक्ति पाउनेछौं। अनि हामी मुक्ति पाएकाले खुशी र आनन्दित हुनेछौं। हाम्रो मुक्ति अनन्तको हुनेछ। तर त्यस बेला नआउञ्‍जेल हामीले प्रेरितको अर्तिलाई आत्मसात् गरिराख्‍नुपर्छ: —यसकारण परमेश्‍वरको विश्राममा प्रवेश पाउने प्रतिज्ञा छँदाछँदै हामी होशियार रहौं र तिमीहरूमध्ये कोही पनि त्यस प्रतिज्ञादेखि वञ्चित नहोस्‘ [हिब्रू ४:१]। इस्राएलीहरूमा प्रतिज्ञा गरिएको कनानको बारेमा ज्ञान थियो, कनानको बारेमा गीत गाउँथे र कनान देशमा पस्ने आशामा आनन्द मनाए पनि तिनीहरूले जैतुनका रूखहरू र सुन्दर बगैँचामा पस्ने अवसर पाएनन्। तिनीहरूले विश्‍वास गरेका र मानेका सत्यहरूलाई तिनीहरूका जीवनमा प्रयोग गरे मात्र र त्यस देशमा रहने सर्तहरू पूरा गरे र परमेश्‍वरमाथिको विश्‍वास र निष्ठालाई जीवित राख्‍न सके मात्र तिनीहरूले पाएका प्रतिज्ञाहरू तिनीहरूका निम्ति पूरा हुन सक्थे।”–एलेन जी. ह्वाइट, द युथ इन्सट्रक्टर, फेब्रुअरी १७, १८९८।

“बाइबलमा मुक्ति पाएकाहरूले पाउने सम्पत्तिलाई —देश‘ भनेर सम्बोधन गरिएको छ। हिब्रू ११:१४-१६। त्यहाँ स्वर्गका गोठालोले बगाललाई जीवित पानीको मुहानमा डोर्‍याउनुहुनेछ। जीवनको रूखले यसको फल प्रत्येक महिना फलाउनेछ। त्यसका पातहरूलाई राष्ट्रहरूका सेवाका लागि प्रयोग गरिनेछ। त्यहाँ निरन्तर बग्ने खोलाहरू हुनेछन्। तिनीहरू स्फटिक जस्तै सफा हुनेछन्। त्यहाँका किनाराहरूमा रूखहरू हुनेछन्, जसका पातहरूले मुक्ति पाएकाहरूमाथि फरफराउनेछन्। त्यहाँ विशाल उपत्यकाहरू हुन्छन्, जुन पहाडहरूतिर चढ्दछन्। परमेश्‍वरका पहाडहरूले तिनीहरूका विशाल गगन चुम्बीहरू उठेका हुन्छन्। यस पृथ्वीमा भौँतारिरहेका परमेश्‍वरका जनहरूले घर बनाएर बसोबास गर्नेछन्।”–एलेन जी. ह्वाइट, द ग्रेट कन्त्रोभर्सी, पृ. ६७५।

**छलफलको लागि प्रश्‍नहरू:**

`येशूले आफ्ना भक्तहरूका निम्ति प्रतिज्ञाको देशमा पाउने प्रशस्त जीवन यूहन्‍ना १०:१०मा प्रतीकको रूपमा सम्बोधन गर्नुभएको सोच्नुहोस्। त्यस फलिफाप भएको देशमा रहँदा पाउने फाइदाहरूले मुक्तिका आशिष्हरूलाई कसरी चित्रण गर्दछन्?`

`कुनै पनि देशका नागरिक भएर बस्नु र त्यहाँको रहनसहनअनुसार चल्नुको बीचमा के सम्बन्ध छ? कसरी एकले अर्कोलाई प्रभाव पार्दछ? परमेश्‍वरको राज्यका नागरिकहरू हुनु भनेको के हो?`

`हामी मानव प्राणी भएका हैसियतले अरूहरूले गरेका प्रतिज्ञाहरूप्रति हामी बराबर निराश हुन्छौं। कहिलेकाहीँ हामी आफैले पनि आफ्नो लागि प्रतिज्ञा गर्छौं। तर परमेश्‍वरका प्रतिज्ञाहरूमाथि हामी कसरी भरोसा राख्‍न सक्छौं?`

`भविष्यको नयाँ पृथ्वीको प्रतिज्ञालाई अहिले नै हाम्रो जीवनमा ठोस रूपमा कसरी अनुभव गर्न सक्छौं?`