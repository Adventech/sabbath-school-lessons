---
title:  भित्री कथा
date:   28/11/2025
---

### त्यस्तो सफल साक्षी त होइन

लेखक: एन्ड्र्यु मेक्चेस्नी

फिलिपिन्सको एड्भेन्टिष्ट विश्‍वविद्यालयमा अध्ययनरत दक्षिण कोरियाली किशोर किम सुनले आफूले सुसमाचारीय सभाहरूमा आमन्त्रित गरेको एक व्यक्तिले बप्तिस्मा लिएपछि घर-घर गएर मानिसहरूलाई सुसमाचार सुनाउने काममा आफू लाग्न सक्छ कि भनेर सोचेको थियो। ऊ एड्भेन्टिष्ट थिएन, र घर-घर गएर सुसमाचारको निम्ति काम गर्ने यो पहिलो अनुभव थियो।

“हामी यो के गरिरहेका थियौं?” उसले विद्यार्थीहरूसँगै घर-घरमा गएका एक पास्टरलाई सोध्यो। “के यसलाई सामुदायिक सेवा भनिन्छ?”

पास्टर मुस्कुराए। “होइन,” उनले भने। “यसलाई मिसन भनिन्छ।”

“के यसमा लाग्न पूरै जागिर पाउँछ?” सुनले सोध्यो।

“पाउँछ,” पास्टरले जवाफ दिए। “यसलाई मिसनरी हुनु भनिन्छ।”

“के म पनि यो जागिर पाउन सक्छु?”

“पाउन सक्छौ। तलब त्यति धेरै छैन, तर तिमीले यो काम गर्न सक्छौ।”

“म यो काम कसरी गर्न सक्छु?”

“तिमीले आफ्नो पढाइ नर्सिङबाट धर्मविज्ञान वा थियोलोजीमा परिवर्तन गर्नुपर्नेछ।”

“ओहो। म मेरी आमालाई सोध्नुपर्छ।”

सुन फिलिपिन्समा पढिरहेका थियो। उसलाई आफ्नो जीवनमा केही न केही भएको उसका आमाबाबुले चाहन्थे। पहिले, ऊ आफ्नै लागि बाँचिरहेको थियो।

सुनले आफ्नी आमासँग कुरा गरे। उसले सोध्यो कि के ऊ आफ्नो प्रमुख विषय नर्सिङ्गबाट थियोलोजीमा परिवर्तन गर्न सक्छ कि।

आमा अलमलमा परिन्। “थियोलोजी भनेको के हो?” उनले सोधिन्।

“थियोलोजी भनेको चर्चको सेवा हो,” उसले बतायो तर यसको तलब कम हुन्छ।

यदि उसले आफ्नो नर्सिङ पढाइ पनि पूरा गरे भने ऊ थियोलोजी पढ्न सक्छ भनेर आमाले बताइन्।

“तर नर्सिङ पढ्न मलाई चासो छैन,” सुनले सुनायो।

त्यसपछि आमाले सोचिन्। उनको लक्ष्य उसलाई धनी बनाउनु होइन तर राम्रो व्यक्ति बनाउनु थियो। “यदि तिमीले धर्मविज्ञान पढ्यौ भने, के तिमी रक्सी पिउन र धुम्रपान गर्न सक्छौ?” आमाले सोधिन्।

सक्दैन भनेर उसले बतायो, तब उनीले कराएर भनिन्, “त्यसो भए कृपया आफ्नो पढाइको विषय परिवर्तन गर!”

सुनलाई बाइबल पढ्न मन पराएको थियो। उसले सातौँ दिनको शबाथको लागि बाइबलको आधार सिक्यो। उसले दानिएल र प्रकाशका भविष्यवाणीहरू पढ्यो। उसले बप्तिस्मा पनि लियो।

जब ऊ बिदाको समयमा घर फर्क्यो, उसले आफ्ना आमाबाबुलाई आफ्नो नयाँ विश्‍वासको बारेमा सुनाउन चाह्यो। “आमा र बुबा, बस्नुहोस् र तपाईंहरूसँग म कुरा गर्न चाहन्छु” उसले भन्यो। “आइतबार त शबाथ दिन होइन। शबाथ दिन शनिबार हो। के तपाईंहरूलाई दानिएलको पुस्तकमा वर्णन गरिएको नबूकदनेसरको सपनाको अर्थ थाहा छ?”

आफ्नो कुरा बाबुआमाले सुन्‍न मन नपरेको उसले बुझ्न सकेन। ऊ निराश भयो जब आमाले अन्तमा आएर यसो भन्दै उसलाई रोक्न भनिन्, “तिमीले आफ्नो परमेश्‍वरलाई विश्‍वास गर, र म मेरो परमेश्‍वरलाई विश्‍वास गर्छु।”

“तर मैले विश्‍वास गर्ने परमेश्‍वर पनि त्यहो हो!” उसले भन्यो। “हामीले परमेश्‍वरको वचन पालन गर्नुपर्छ।”