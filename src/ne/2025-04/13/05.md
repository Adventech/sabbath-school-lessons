---
title:  मूर्तिपूजाका खतराहरू
date:   24/12/2025
---

`पढ्नुहोस्: यहोशू २४:२२-२४ पढ्नुहोस्। आफ्ना जीवन र परिवारहरूबाट मूर्तिहरू हटाउनू भनेर यहोशूले किन बारम्बार अनुरोध गर्दछन्?`

मूर्तिपूजाले ल्याउने खतराहरू केवल अवधारणा मात्र होइनन्। पहिला त्यही सन्दर्भमा मोशाले मोआबको उपत्यकामा मानिसहरूलाई त्यही निर्णय गर्न आह्वान गरेका थिए (व्यवस्था ३०:१९, २०)। तत्कालीन इस्राएलीहरूले सामना गरिरहेका देवी-देवताहरू मिश्रदेशका जस्तै थिएनन्। ती देवी-देवताहरू तिनीहरूकै माझमा थिए। त्यसकारण, यहोशूले तिनीहरूका हृदय परमेश्‍वरतिर झुकाउन इस्राएलीहरूलाई अनुरोध गर्दछन्। हिब्रू भाषामा प्रयोग गरिएको शब्द natah हो। त्यसको अर्थ तन्काउनु वा झुकाउनु हो। परमेश्‍वरले तल झुकेर प्रार्थनाहरू सुन्‍नुहुन्छ भनेर यसले बुझाउँछन् (२ राजा १९:१६; भजनसंग्रह ३१:२, ३; दानिएल ९:१८)। इस्राएलबाट त्यही मनस्थिति हुन पछिका अगमवक्ताहरूले आह्वान गरेका थिए (यशैया ५५:३; यर्मिया ७:२४)। यही शब्दलाई सोलोमनका मनस्थितिलाई बुझाउँछ। उनका हृदय विदेशी देवी-देवताहरूतिर झुकेको थियो (१ राजा ११:२, ४, ९)। पापी मानिसको हृदय स्वभाविक रूपमा झुकेर परमेश्‍वरका आवाजलाई सुन्दैन। उहाँको आवाज सुन्‍न विवेकशील भएर उहाँतिर झुक्नुपर्छ र उहाँका चाहनाहरूलाई पूरा गर्ने मिजास हामीमा हुनुपर्छ।

इस्राएलीहरूको जवाफ अक्षरशः रूपमा पढ्न सकिन्छ: “हामीले परमेश्‍वरका आवाजलाई सुन्‍नेछौं।” यस भावनाले आज्ञाकारी हुन परमेश्‍वरसँग निजी सम्बन्ध हुनुपर्ने देखाउँछ। धर्मका नाउँमा औपचारिक, अजीवित र झ्याउलाग्दो विधिहरू पालन गरेर संस्कार चलाउने भनेर परमेश्‍वरसँग सम्बन्ध राख्‍न सकिँदैन। इस्राएलको धर्म कहिले पनि रीतिथिति, संस्कार, विधिविधान र कानूनहरू अपनाएर परमेश्‍वरलाई खुसी पार्ने नीति थिएन। निरन्तर रूपमा निष्ठा र प्रेम देखाएर पवित्र र दयालु मुक्तिदातासँग आदान प्रदान गर्न आस्था स्थापना भएको थियो।

प्रभुको सेवा गर्न इस्राएलीहरूले तिन पटक प्रतिज्ञा गरे पनि, यहोशूले आदेश दिएअनुसार तिनीहरूका बीचमा देवी-देवताहरू हटाइएको भन्‍ने खास खबर छैन। यहोशूको पुस्तकभरि यहोशूको (मोशाको) आदेशअनुसार आज्ञाकारी भएका उदाहरणहरूका बारेमा खबर दिने चलन थियो। तर यहोशूको पुस्तको अन्त्यमा उल्लेख गरिएको अनुरोध पूरा भयो कि भएन भन्‍ने कुराको निष्कर्ष नदिई छोडिएको छ। तर यहोशूको पुस्तकको परमेश्‍वरको सेवा गर्ने मुख्य अनुरोध नै यहोशूको पुस्ताको लागि मात्र होइन, तर पछि आउने प्रत्येक पुस्ता जसले यो सन्देश पढ्छ र सुन्छ तिनीहरूका लागि पनि हो।

`तपाईंले कति पल्ट परमेश्‍वरको सेवा गर्ने वाचा बाँध्नुभएको थियो तर गर्नुभएन? किन? तपाईंको जवाफले परमेश्‍वरका अनुग्रहको बारेमा के भन्छ?`