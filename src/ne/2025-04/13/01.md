---
title:  आजै उहाँलाई विश्‍वास नगर्ने निर्णय गर
date:   20/12/2025
---

### यस अध्यायको अध्ययनको लागि निम्न पदहरू पढ्नुहोस्

यहोशू २४; उत्पत्ति १२:७; व्यवस्था १७:१९; व्यवस्था ५:६; १ राजा ११:२, ४, ९; २ तिमोथी ४:७, ८।

> <p>याद गर्नुपर्ने पद</p>
> “तर यदि परमप्रभुको सेवा गर्न तिमीहरूलाई मन पर्दैन भनेता तिमीहरूले कसको सेवा गर्ने आजै तिमीहरूले रोज– कि तिम्रा पिता-पुर्खाहरूले यूफ्रेटिस नदी पारि पुजेका देवताहरू कि तिमीहरू अहिले बसेको देशका एमोरीहरूका देवताहरू। तर म र मेरो घरानाले परमप्रभुकै सेवा गर्नेछौं” (यहोशू २४:१५)।

करारको नविकरण गर्ने उत्सव मनाएर यहोशूको पुस्तकको अन्तिम अध्याय समाप्त हुँदछ। यो उत्सवमा वयोवृद्ध यहोशूले नै नेतृत्व गर्नुभएको थियो। सबै करारहरू पढेर होइन तर करारका सारहरूलाई प्रस्तुत गरेर करारको नविकरण गरिएको थियो। पौराणिक मध्यपूर्वमा सम्झौता गर्दा त्यसमा केही सूत्रहरू थिए: (१) सूत्रमा भएका प्रस्तावनामा सम्झौतालाई सुरुवात गर्ने व्यक्तिको पहिचान हुन्छ; (२) ऐतिहासिक भूमिका जसमा मालिक र उसका मातहतमा रहेका मानिसहरूका बीचमा भएको सम्बन्धको वर्णन गरिन्छ; (३) करारका नीतिहरूमा आधारित यसका पालन गर्नेहरूले देखाउनुपर्ने बफादारता जुन आभार भएर प्रकट गर्नुपर्ने; (४) आज्ञा पालन गरे पाउने आशिष्हरू र अवज्ञा गर्दा पाउने श्रापहरू; (५) आज्ञा पालन गर्न प्रतिज्ञा गर्नेहरूका साक्षीहरू; (६) भविष्यमा पढ्नको निम्ति दस्तावेज सुरक्षित राख्‍नुपर्ने र (७) करारको अनुमोदन।

यहोशू अब उनको जीवनको अन्तमा आएका थिए। उनका पछि उनको ठाउँ लिन अर्को अगुवा देखिएको थिएन। त्यो करारको नविकरणले यह्वे आफै तिनीहरूका राजा वा शासक हुनुहुन्छ भनेर याद दिलाएको थियो। यदि तिनीहरू उहाँप्रति बफादार भए भने, उहाँले नै तिनीहरूलाई रक्षा गर्नुहुनेछ। इस्राएललाई मानव राजाको आवश्यक छैन। इस्राएल धर्मराज्य थियो। तिनीहरूका राजा केवल प्रभु मात्रै हुनुहुन्छ भनेर तिनीहरूले तिनीहरूका दिमागमा राखिरहनुपरेको थियो।