---
title:  तिमीहरू त्यहाँ थियौ!
date:   21/12/2025
---

“तब यहोशूले इस्राएलीहरूका सबै कुललाई शकेममा जम्मा गरेर इस्राएलका धर्म-गुरुहरू, कुलनायकहरू, न्यायकर्ताहरू र अधिकारीहरूलाई बोलाए, र तिनीहरूले आफैलाई परमेश्‍वरको सामु हाजिर गराए” (यहोशू २४:१)।

शकेम त्यो स्थान थियो जहाँ अब्राहाम आउँदा वेदी बनाएका थिए। त्यही ठाउँमा उनलाई परमेश्‍वरले पहिला प्रतिज्ञा दिनुभएको थियो (उत्पत्ति १२:६, ७)। अब अब्राहामलाई दिनुभएका प्रतिज्ञाहरू पूरा भएका थिए। अब इस्राएलले प्रभुसँगको करारको नविकरण त्यही ठाउँमा गरिएको थियो जहाँ अब्राहामले पहिलो प्रतिज्ञा पाएका थिए। यहोशूले गरेका आह्वानमा याकूबका शब्दहरूको याद दिलाइन्छ, “अब तिमीहरूसँग भएका पराई देवताहरूलाई मिल्काइदेओ, र तिमीहरूका मन परमप्रभु इस्राएलका परमेश्‍वरतिर लगाओ” (यहोशू २४:२३; हेर्नुहोस् उत्पत्ति ३५:२-४)। भौगोलिक दृष्टिकोणमा हेर्दा इस्राएलीहरूले प्रभुतिर अविभाजित बफादारीता देखाउनुपरेको थियो, र तिनीहरूले अरू सबै देवी-देवताहरूलाई अस्वीकार गर्नुपर्थ्यो।

`पढ्नुहोस्: यहोशू २४:२-१३ पढ्नुहोस्। इस्राएलीहरूलाई परमेश्‍वरले दिनुभएको सन्देशको मूल सार के हो?`

विगतको समीक्षा गर्दा, त्यसको मुख्य विषय नै परमेश्‍वर हुनुहुन्थ्यो: “मैले लिएँ,” “मैले दिएँ,” “मैले पठाएँ,” “मैले महामारी पठाएँ,” “मैले गरें,” “मैले निकालेर ल्याएँ, “मैले उद्धार गरें,” आदि। इस्राएलीहरू यस विवरणको मुख्य पात्र होइन तर उपभोक्ता मात्रै हुन्। परमेश्‍वरले नै इस्राएललाई सृष्टि गर्नुभएको थियो। यदि उहाँले अब्राहामलाई हस्तक्षेप गर्नुभएन भने, तिनीहरूले मूर्तिहरूकै सेवा गरिहन्थे। इस्राएलको राष्ट्रको अस्तित्व तिनीहरूका पुर्खाहरूका कुनै पुण्य कामले होइन तर परमेश्‍वरका विशेष अनुग्रहले हो। इस्राएलीहरू कनानमा बसोबास गर्न पाएकोमा तिनीहरूको घमण्ड गर्ने ठाउँ थिएन, तर त्यसैको कारणले तिनीहरूले परमेश्‍वरको सेवा गर्नुपर्थ्यो।

प्रभुको भाषणमा “तिमीहरू” बाट “तिनीहरू” (तिनीहरूका पुर्खाहरू) पाँच पल्ट बद्लिन्छ। त्यसको अर्थ तिनीहरूका पुर्खाहरू र यस पुस्ता परमेश्‍वरका साम एकै भएको शेकेममा गरिएको व्यवहारले देखाउँछ। मोशाले व्यवस्था ५:३मा अनुमोदन गरेका कुरा यहोशूले यहाँ देखाउन खोजेका छन्। परमेश्‍वरले उहाँको करार केवल तिनीहरूका पुर्खाहरूसँग मात्र होइन तर यहोशूका सम्बोधन सुन्‍न उपस्थिति भएका सबै श्रोताहरूसँग पनि बाध्नुभएको थियो। तत्कालिनका धेरै इस्राएलीहरूले प्रस्थानको अनुभव गरेका थिएनन्। तिनीहरू सबै जना होरेबको पहाडमा थिएनन्। तैपनि यहोशूले भनेका थिए कि तिनीहरू सबै जना त्यहाँ थिए। तर विगतका पाठहरू प्रत्येक नयाँ पुस्ताले सिक्नैपर्छ वा तिनीहरूका लागि हो। पौराणिक पुर्खाहरूका बीचमा काम गर्नुहुने परमेश्‍वर वर्तमान पुस्ताको निम्ति काम गर्न तयार हुनुहुन्छ।

`हामी चर्च भएको हैसियतले कुन-कुन तरिकाले सामूहिक जिम्मेवारीलाई बहन गर्न सक्छौं? हामी प्रत्येकले चर्चका प्रत्येकलाई असर पार्न सक्छौं भनेर कसरी आत्मसात् गर्ने?`