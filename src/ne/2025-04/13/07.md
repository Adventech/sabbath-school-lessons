---
title:  थप जानकारी
date:   26/12/2025
---

एलेन जी. ह्वाइट, पाट्रियार्क्स एण्ड प्रोफेटस, पृ. ५२२-५२४को “द लास्ट वर्डस् अभ जोशुवा” भन्‍ने अध्याय पढ्नुहोस्।

“मिश्रदेशबाट निस्केका भीडहरूमा धेरै मानिसहरू मूर्तिपूजा गर्दथे। तिनीहरूले गोप्य रूपमा कतिपय संस्कारहरू पालन गरेका थिए। तिनीहरू कनानमा बसोबास गरे तापनि कतिपयमा त्यो संस्कार कायमै थियो। परमेश्‍वरप्रतिको तिनीहरूका आस्थाभन्दा तिनीहरूका गोप्य बानीहरू प्रभावकारी थिए। इस्राएलीहरूको बीचमा यी खराब तत्त्वहरूप्रति यहोशू संवेदनशील थिए। त्यसको नतिजामा हुने खराब खतरा उनले बुझेका थिए। हिब्रूहरूको फौजमा मानिसहरू पूरै आत्मिक सुधार भएका उनले चाहना गरेका थिए। यदि मानिसहरू प्रभुको सेवा गर्ने हृदयदेखि निर्णय गरेनन् भने, तिनीहरू अलि अलि गरेर उहाँबाट अलग हुनेछन् भनेर उनलाई थाहा थियो। ... केही हिब्रूहरू आत्मिक रूपमा परिपक्व भए तापनि, कति हिब्रूहरू केवल औपचारिकता मात्र पूरा गर्ने र परम्पराको नाउँमा आराधना गर्नेहरू थिए। तिनीहरूमा परमेश्‍वरको सेवा गर्ने आत्मियता, जोस, जाँगर र इमान्दारिता थिएन। कतिपय त हृदयमा मूर्तिपूजा गर्नेहरू थिए। त्यसलाई स्वीकार गर्न कतिलाई त लाज मान्थे।”–एलेन जी. ह्वाइट, साइनस् अभ द टाइमस्, मे १९, १८८१।

“यो गम्भीर र मर्यादित करार व्यवस्थाको पुस्तकमा लेखा राखिएको छ। यसलाई पवित्र ठानेर सुरक्षित राख्‍नुपर्नेथियो। त्यसपछि प्रभुको पवित्रस्थानको नजिक रहेको फलाँटको रूखको मुनि यहोशूले एउटा ठूलो ढुङ्गा राखे। —यहोशूले सबै मानिसहरूलाई भने, “हेर, यो ढुङ्गा हाम्रा विरुद्धमा साक्षी हुनेछ, किनकि परमप्रभुले हामीलाई भन्‍नुभएका सबै कुरा यसले सुनेको छ। तिमीहरू आफ्ना परमेश्‍वरप्रति अविश्‍वासी भयौ भने त्यो तिमीहरूका विरुद्धमा साक्षी हुनेछ।”‘ उनका निर्देशन र चेतावनीहरू आफ्नै होइन भनेर यहोशूले स्पष्ट रूपमा घोषणा गरे। ती वचनहरू परमेश्‍वरका थिए। त्यो ठूलो ढुङ्गा आउने पुस्ताहरूका निम्ति त्यस घटनाको स्तम्भ थियो। त्यो त्यहाँ सम्झनाको निम्ति स्थापित भएको थियो ताकि मानिसहरूका सामु त्यो साक्षी होऊन्। तिनीहरू मूर्तिपूजामा लागेर पतन हुन थाले भने त्यस ढुङ्गाले तिनीहरूलाई सजग गराउँथ्यो।”–एलेन जी. ह्वाइट, साइनस् अभ द टाइमस्, मे २६, १८८१।

**छलफलको लागि प्रश्‍नहरू:**

`यो भावनाले व्यक्त गरेको अर्थको बारेमा चिन्तन गर्नुहोस्: “यहोशूले मानिसहरूलाई भने, —तिमीहरूले परमप्रभुको सेवा गर्न सक्दैनौ, किनभने उहाँ पवित्र परमेश्‍वर हुनुहुन्छ। उहाँ डाह गर्ने परमेश्‍वर हुनुहुन्छ। उहाँले तिमीहरूका अपराध र तिमीहरूका पाप क्षमा गर्नुहुनेछैन‘” (यहोशू २४:१९)। कुन अर्थमा परमेश्‍वर डाही हुनुहुन्छ?`

`परमेश्‍वरप्रति तपाईंको प्रेम हामीलाई प्रदान गर्नुभएको आत्मनिर्णयको स्वतन्त्रतासँग कसरी सम्बधित छ। यदि हामीलाई स्वतन्त्रता दिइएको छैन भने, हामी भित्री हृदयदेखि कसरी प्रेम गर्न सक्छौं र? के सत्य प्रेम बलजफती गरेर पाउन सक्छौं? पाउँदैनौं भने, किन?`

`के-के व्यवाहरिक उपायहरू छन् जसद्वारा चर्चका अगुवाहरूले चिराक अर्को पुस्तामा हस्तान्तरण गर्न सकिन्छ?`

`यहोशूको जीवनलाई सोच्नुहोस्। उनको जीवनभरि इस्राएलीहरूले प्रभुको सेवा गरेका थिए भन्‍ने निष्कर्षलाई चिन्तन गर्नुहोस्। तपाईंको जीवनबाट मानिसहरूले के निष्कर्ष निकालेको चाहनुहुन्छ?`