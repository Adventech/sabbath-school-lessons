---
title:  असल र सही रूपमा अन्त्य
date:   25/12/2025
---

`पढ्नुहोस्: प्रेरणा पाएका सम्पादकले लेखेका यहोशूका अन्तिम शब्दहरू पढ्नुहोस्: (यहोशू २४:२९-३३)। ती शब्दहरूले यहोशूको विगत जीवनलाई मात्र हेर्ने होइन भविष्यलाई पनि कसरी देखाउँछ?`

यहोशू र प्रधान पूजाहारी एलाजारको मृत्युको बारेमा खबर सुनाएर यहोशूको पुस्तक मर्माहत तरिकाले अन्त्य हुन्छ। यहोशू, एलाजार र योसेफका अस्थिहरूलाई गाडेर अन्त गरिएको पुस्तकमा लेखकले कनान देशका बाहिर र भित्रका जीवन फरक भएको देखाउँछ। अब इस्राएलीहरू फिरन्ते हुनु आवश्यकता भएन। अगुवाहरूका पार्थिव शरीर तिनीहरूले बोक्नुपरेन। अग्रजहरूले तिनीहरूका आफन्तहरूलाई गुफामा गाडेका थिए (उत्पत्ति २३:१३, १९; उत्पत्ति २५:९, १०)। तिनीहरूले शेकेममा गाड्न जग्गा किनेका थिए (उत्पत्ति ३३:१९)। अब इस्राएल राष्ट्रले तिनीहरूका अगुवाहरूलाई आफूहरूले पाएकै जग्गामा गाड्छन्। यसले तिनीहरूका चिहानलाई स्थायीत्व दिएको थियो। अग्रजहरूलाई दिइएका प्रतिज्ञाहरू पूरा भएका थिए। यह्वेका विश्‍वनीयता इतिहासमा धागो जस्तै बुनेको छ। इस्राएलीहरूका समृद्धि वर्तमान र भविष्यमा परमेश्‍वरकै विश्‍वसनीयतामा भर परेको थियो र परि नै रहनेछ।

पुस्तकको निष्कर्षका परिच्छेदहरू विगतका वृहत् कथाको विवरणसँग जोडिएको छ। त्यसले भविष्यको निम्ति पनि खुला बाटो तयार पारेको छ। बिलायतका भूतपूर्व आर्चवशिप वा चर्चका अगुवाले स्रुसबेरी भन्‍ने ठाउँको होली ट्रीनिटि चर्चमा सम्बोधन गर्न घोषणा गरेका थिए कि आङ्ग्लिकन चर्च अस्तित्वविहीन हुने समयसम्म केवल एक पुस्तामात्र छ।

हुन त चर्च अस्तित्वविहीन हुनेसम्म जहिले पनि एक पुस्ता मात्रै हुन्छ। पुरानो करारका परमेश्‍वरका जनहरूको अस्तित्वविहीन हुने पनि त्यस्तै हो। इस्राएलको इतिहासको महान् अध्याय अब अन्त्य हुन्छ। भविष्यमा भविष्यका बारेमा धेरै प्रश्‍नहरूका कस्तो जवाफ दिइनेछ, त्यसैमा इस्राएलको इतिहास भर पर्छ। के इस्राएल परमेश्‍वरप्रति बफादार भएर बस्ला त? के सारा भूमि कब्जा गर्ने काम इस्राएलले सिध्याउनेछ त? के तिनीहरू यह्वेसँग टाँसिएर र मूर्तिपूजासँग नअल्झेर बस्छन् त? यहोशूको मुनि भएको पुस्ता प्रभुतिर बफादारी थियो, तर के आउने पुस्ताले ती महान् आत्मिक अगुवाहरूले देखाएका आत्मिक गतिलाई कायम राख्‍नेछ त? यहोशूको पुस्तक पढ्ने प्रत्येक पुस्ताले ती प्रश्‍नहरूलाई सामना गर्नुपर्नेछ। तिनीहरूका सफलता तिनीहरू दैनिक जीवनमा सत्यतिर ढल्किने कि नढल्किनेमा भरपर्छ।

`पावलले जस्तै यहोशूले असल युद्ध लडेका थिए (२ तिमोथी ४:७)। यहोशूको सफलताको सूत्र के थियो? मुक्ति पाउने आश्‍वासनमा तपाईंले आज के निर्णयहरू गर्नुपर्छ ताकि तपाईंको अनन्त यात्रा सफल होस्?`