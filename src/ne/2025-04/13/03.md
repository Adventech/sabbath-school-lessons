---
title:  स्पष्टवादी, सच्चा र इमान्दारी भएर सेवा गर्ने र सत्यमा रहनु
date:   22/12/2025
---

`के थियो: इस्राएलीहरूले के गर्नुपर्छ भनेर यहोशूले अनुरोध गरेका थिए? (यहोशू २४:१४, १५)। परमेश्‍वरलाई सच्चा हृदयले सेवा गर्नु र उहाँको सत्यतामा रहेर सेवा गर्नुको अर्थ के हो?`

यहोशूका अनुरोधले स्पष्टसँग व्यक्त गरेको छ कि तिनीहरू तिनीहरूका सृष्टिकर्तासँग निष्ठावान् र बफादार भएर विशेष जाति भएर भूमिमा रहने कि अरू मूर्तिपूजा गर्नेहरूसँगै बिलाएर जाने जसको कुनै स्पष्ट पहिचान, उद्देश्य र लक्ष्य छैन। ती दुईमा एक रोज्ने तिनीहरूकै निर्णय हो।

दुई चरणमा यहोशूले अनुरोध गर्छन्: इस्राएलीहरूले प्रभुको भय मानेर सच्चा र सत्यमा रहेर सेवा गर्नुपर्छ। उहाँको डर मान्‍नुको अर्थ उहाँसँग डराएर थुरथुर काम्दै उहाँलाई रिझाउन खोज्नु होइन। भावनात्मक रूपमा आफूलाई हरदम असुरक्षित ठान्‍नु पनि होइन। तर यो श्रद्धालाई सम्बोधन गरिएको हो। योचाहिँ उहाँका महानता, विशालता, पवित्रतता, बुझ्नै नसक्ने गहिराइ र अनन्ततालाई सम्झेर र बुझेर उहाँको सामु झुक्नु हो। फेरि यो उहाँका सामु हामी कतिको सानो, पापी र क्षणभङ्गर छौं भनेर पनि स्वीकार्ने हो। परमेश्‍वरको भय मान्‍नु भन्‍नुको अर्थ उहाँका मागहरू कति विशाल छन् भनेर निरन्तर रूपमा सजग भइरहनु हो। उहाँ केवल स्वर्गमा रहनुभएको हाम्रा परमपिता मात्र नभएर उहाँ हाम्रा ईश्‍वरीय राजा पनि हुनुहुन्छ भनेर स्विकारिरहेर उहाँप्रति श्रद्धा देखाउनु नै उहाँको भय मान्‍नु हो। यस खालको सजगताको जीवनले उहाँका आज्ञाहरू पालन गर्न अगुवाइ गर्छ (लेवी १९:१४; लेवी २५:१७; व्यवस्था १७:१९; २ राजो १७:३४)। “भय” भन्‍नाले इस्राएलीहरूका भित्री मनस्थितिको वर्णन गर्दछ। त्यस श्रद्धाको व्यवहारिक भौतिक उपज नै परमेश्‍वरको सेवा गर्नु हो।

जुन सेवा इस्राएलीहरूबाट अपेक्षा गरिएको छ, त्यो हिब्रू भाषामा दुई शब्दहरूले बुझाउँछ: “सच्चा वा इमान्दार हृदयले” र “सत्यमा”। पहिलो शब्द tamin हो। प्रायः जसो बलि दिने पशु सिद्ध छ भनेर उच्चारण गर्दा यो शब्द प्रयोग गरिन्छ। दोस्रो शब्द —emet हो। यसको अर्थ “सत्य” वा “विश्‍वस्त” हो। यो शब्द प्रायः जसो निरन्तरता र अटल वा स्थिरता बुझाउन प्रयोग गरिन्छ। प्रायः जसो परमेश्‍वरलाई सम्बोधन गर्दा यो शब्द प्रयोग गरिन्छ। उहाँको चरित्र मूलतः विश्‍वासिलो भएको जुन इस्राएलप्रति उहाँले प्रकट गर्नुभएको थियो।

विश्‍वासिलो व्यक्ति भरपर्दो र भरोसायोग्य हुन्छ। आधारभूत अर्थमा भन्‍ने हो भने यहोशूले इस्राएलीहरूलाई त्यही बफादारीता प्रकट गर्नु हो जुन उहाँले तिनीहरूप्रति प्रकट गर्नुभएको तिनीहरूको इतिहासले बताउँछ। केवल बाहिरी रूपमा औपचारिकता पूरा गर्न उहाँका मागहरूको पालना गर्ने होइन तर अविभाजित हृदयको निरन्तरताको उपजले उहाँको सेवा गर्नु हो। परमेश्‍वरले तिनीहरूलाई के गर्नुभयो सोप्रति तिनीहरू आभारित भएका तिनीहरूका जीवनले प्रकट गरिरहनुपर्छ। यही गुण अहिले पनि येशूसँगको हाम्रो सम्बन्धमा प्रकट गरिरहनुपर्छ।

`“पक्का वा सच्चा हृदयले” र “सत्यमा” प्रभुको सेवा गर्नु भनेको तपाईंको निम्ति के हो? तपाईंको जीवनमा प्रभुतिर पूरै भक्ति जीवन बिताउन विचलित बनाउने वा अलमलाउने तत्त्वहरू के हुन्?`