---
title:  भित्री कथा
date:   26/12/2025
---

### “परमेश्‍वरलाई हामीले कसरी प्रेम गर्ने?”

लेखक: एन्ड्र्यु मेक्चेस्नी

दक्षिण कोरियाका मिसनरी किम सुनले फिलिपिन्सको एक दुर्गम गाउँका बासिन्दाहरूलाई तीन महिनाभित्र परमेश्‍वरका प्रेमका बारेमा १५ कथाहरू सुनायो।

परमेश्‍वरले तिनीहरूका लागि संसार सृष्टि गर्नुभएको कुरा थाहा पाएपछि तिनीहरू छक्क परे। असल सामरी र उडन्ते पुत्रको अर्ती कथामा परमेश्‍वरको प्रेम देखेर तिनीहरू छक्क परे। येशू तिनीहरूका लागि क्रूसमा मर्नुभएको कथा सुनेर, तिनीहरूका हृदय छोइएको थियो। तीन महिना पछि, धेरैले भने, “हामीले थाहा पायौं कि परमेश्‍वरले हामीलाई प्रेम गर्नुहुन्छ। उहाँको प्रेमको प्रत्युत्तर हामी कसरी दिन सक्छौं? परमेश्‍वरलाई हामीले कसरी प्रेम गर्ने?”

“यो साँच्चै सत्य हो,” सुनले अचम्म मान्दै सोच्यो। “जब हामीलाई कसैले प्रेम गर्छ भनेर हामी जान्छौं तब प्रतिउत्तरमा हामी प्रेम देखाउन चाहन्छौं।” अब बाइबलका शिक्षाहरू सिकाउने समय आएको थियो।

उसले सातौँ-दिनको विश्राम दिन, शुद्ध र अशुद्ध खाना, दशांश र भेटीहरू, र सेभेन्थ-डे एड्भेन्टिष्टका आधारभूत विश्‍वासहरूको बारेमा तिनीहरूलाई तीन महिना सिकायो। धेरै गाउँवासीहरूले सिकेका कुरा स्वीकार गरे। मानिसहरू परमेश्‍वरलाई कसरी प्रेम गर्न जान चाहन्थे, र त्यो कसरी गर्ने भनेर बाइबलको शिक्षाले बाटो देखाएको थियो।

सुनले १० महिनासम्म मिसनरीको भएर गाउँवासीहरूको सेवा गर्‍यो: उसले तीन महिना निःशुल्क सेवा गर्‍यो, मानिसहरूप्रति परमेश्‍वरको प्रेमको बारेमा तीन महिना बाइबलबाट बतायो, र तीन महिनासम्म बाइबलका सिद्धान्त वा शिक्षाहरू सिकायो। बाइबल अध्ययनद्वारा परमेश्‍वरको प्रेमलाई कसरी फिर्ता गर्न सकिन्छ भनेर उसले सिकायो। ऊ त्यस क्षेत्र छोड्न एक महिना बाँकी थियो। सुनले अन्तिम महिना घर-घरमा गएर मानिसहरूलाई येशूलाई पछ्याउन अनुरोध गर्‍यो। “म चाँडै फर्कंदैछु,” उसले भन्यो। “तपाईंहरू मेरो चर्चमा सामेल हुनुहोस् भनेर म आग्रह गर्दछु। धेरै गाउँवासीहरूले उसको आग्रहलाई स्वीकार गरेका थिए।

दिदीमाँ एलेन ह्वाइटले यो बताउँछिन्, “ख्रीष्टको विधिले मात्र मानिसहरूकहाँ जाने साँचो सफलता दिन्छ। मुक्तिदाता मानिसहरूसँग घुलमिल गर्नुहुन्थ्यो। तिनीहरूको भलो चिताउने भनेर उहाँले देखाउनुभएको थियो। उहाँले तिनीहरूलाई सहानुभूति देखाउनुभयो, तिनीहरूका आवश्यकताहरू पूरा गर्नुभयो, र तिनीहरूका मन जित्नुभयो। त्यसपछि उहाँले तिनीहरूलाई निमन्त्रणा गर्नुभयो, —मेरो पछि लाग‘” ( मिनिस्त्री अभ हिलिङ्ग, पृष्ठ ७३)। दश महिनासम्म, सुनले ख्रीष्टको विधि अभ्यास गर्‍यो: मानिसहरूसँग घुलमिल भयो, तिनीहरूको भलो चिताउने भनेर देखायो, तिनीहरूलाई सहानुभूति देखायो, तिनीहरूका आवश्यकताहरू पूरा गर्‍यो, तिनीहरूका विश्‍वास जित्यो; अनि त्यसपछि येशूलाई पछ्याउन उसले अनुरोध गर्‍यो।

आज, सुन पूरा समय दिने मिसनरी हो। सेभेन्थ-डे एड्भेन्टिष्ट चर्चको दक्षिणी एसिया-प्रशान्त डिभिजनको हिस्सा संस्था १,००० मिसनरी अभियानको सहायक निर्देशकको रूपमा ऊ काम गर्दछ। फिलिपिन्सको सिलाङमा १९९६को तेह्रौँ शबाथ भेटीबाट पाएको पैसाले निर्माण गरिएको मुख्यालयमा उसले हरेक वर्ष सयौँ मिसनरीहरूलाई तालिम दिन्छ। “मिसनरी हुनु परमेश्‍वरको सर्वोच्च आह्वान हो,” उसले भन्यो। “हामीले विशेष गरी हाम्रो जीवनमा येशू भएको देखाउनुपर्छ।”