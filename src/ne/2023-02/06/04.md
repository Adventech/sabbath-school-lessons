---
title:  स्वर्गदूतले दानिएललाई सिकाउँछन्
date:   02/05/2023
---

`दानिएल ९:२३मा स्वर्गदूतले के विशेष ज्ञान खुलाउँछन् र त्यसमा दानिएल ८:१४मा उल्लेखित गरिएको पवित्रस्थानको शुद्धिकरणलाई कसरी बुझाउँछ?`

स्वर्गदूतले दानिएललाई स्पष्ट ज्ञान खुलाउन "सन्देशलाई बिचार गर र दर्शन बुझ," भन्दछन्। कुन् सन्देश र कुन् दर्शन? दानिएल ९मा त कुनै दर्शन ने लेखिएको छैन। त्यसकारण, दानिएल ८मा अगमवक्ताले नबुझेको २३०० दिनको भविष्यवाणीलाई (दानिएल ८:२७) स्वर्गदूतले सम्बोधन गरेको हुनुपर्दछ।

`गाब्रिएलले दानिएल ९:२४-२७मा आफ्नो भनाइलाई अघि बढाउँछन्। यसमा येशूको जीवन र सेवाकार्यको कुन् घट्नाहरूलाई औँल्याइएको छ?`

यस भविष्यवाणीको पहिलो भाग परमेश्‍वरका जनहरू अर्थात् यहूदीहरूसँग सम्बधित छ।  “तिम्रो जाति र तिम्रो पवित्र सहरको निम्‍ति अपराध खतम पार्न, पाप समाप्‍त गर्न, दुष्‍टताको लागि प्रायश्‍चित गर्न, अनन्‍त धार्मिकता ल्‍याउन, दर्शन र अगमवाणीलाई मोहोर लगाएर बन्‍द गर्न र महापवित्रस्‍थानलाई अभिषेक गर्न सत्तरी ‘सातहरूको आदेश तोकिएको छ।" दानिएल ९:२४। बाइबलको भविष्यवाणीको नियम अनुसार एक दिनको अर्थ एक वर्ष हो भनेर हामीलाई थाहा छ (इजकिएल ४:६, गन्ती १४:३४)। दानिएल र प्रकाशमा दिएका प्रतिकहरूको अर्थ छन् भने भविष्यवाणीको समयको प्रतिकको पनि अर्थ हुन्छ। भविष्यवाणीमा उल्लेखित एक दिनको अर्थ एक वर्ष कसरी हुन्छ भनेर प्रमाण चाहिन्छ भने त्यसलाई प्रयोग गरेर दानिएलको समय तालिका ठिक ठिक भएकोलाई बुझ्न सकिन्छ। यदि यस नियमलाई हामीले प्रयोग गर्‍यौँ भने ७० हप्‍ताको अर्थ ४९० दिनहरू हुन्छ अर्थात् ४९० अक्षरस वर्षहरू।
 
दानिएललाई गाब्रिएलले भन्छन् कि ४९० वर्ष काटिएको छ (वास्तविक हिब्रू भाषा चथाक chathak हो। यसलाई कहिलेकाहीँ "निर्धारण" गरिएको भनेर पनि अनुवाद गरिन्छ)। कहाँबाट काटिएको? अरू कुनैबाट नभएर दानिएल ८:१४ को २३०० दिनबाटमात्रै हो भनेर बुझ्न सकिन्छ। यो ४९० दिनको वा वर्षहरूको समय भविष्यवाणी दानिएल ८:१४को समय तालिकाको भविष्यवाणीसँग सिधै जोडिएको छ। दानिएलमा नबुझाएको समय तालिकाको भविष्यवाणी केवल त्योमात्र हो। त्यसकारण, दानिएल ८ मा दानिएलले नबुझेको भविष्यवाणीको अर्थ दानिएल ९मा गाब्रिएलले बुझाउन आउँछन्। त्यो भविष्यवाणी हो २३०० दिनको।