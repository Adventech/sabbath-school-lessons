---
title:  थप जानकारी
date:   05/05/2023
---

दानिएल ९:२४-२७ मा लेखिएको ७० हप्‍ताको भविष्यवाणी संक्षेप्‍तमा यो छ भन्न सक्छौँ । पहिलो, ७० हप्‍ताहरू (दानिएल ९:२४), दोस्रो, सात हप्‍ताहरू र ६२ हप्‍ताहरू वा ६९ हप्‍ताहरू (दानिएल ९:२५) जुन् ७० हप्‍ताको भाग हो । अनि अन्तिम हप्‍ता जुन ७० यौँ हप्‍ता हो (दानिएल ९:२७) ।

अन्तमा आएर अन्तिम हप्‍ता दुई भागमा विभाजित भएकोछ । त्यो हो "हप्‍ताको बीच" (दानिएल ९:२७) जुन दुई ती वर्ष र छ महिनाको दुई खण्डहरू ।

यही सत्तरी हप्‍ता दुई खण्डमा बिभाजित भएको छ: प्रथम ६९ हप्‍ताहरू र एक हप्‍ता। र त्यो एक हप्‍ता दुई खण्डमा बिभाजित भएको छ । ई.पू. ४५७ देखि लिएर हिसाब गर्दा समय तालिक अनुसार त्यो भविष्यवाणी १८४४ मा अन्त हुन्छ ।

२३०० दिनहरूको बारेमा दानिएल ८ मा चर्चा गर्दा २३०० दिनहरू कहिले सुरु हुन्छ भनेर दानिएलले कहिल्यैपनि भनेको थिएन । "उनले मलाई भने, “दुई हजार तीन सय साँझ र बिहान लाग्‍नेछ, तब पवित्रस्‍थानको पून:अर्पण हुनेछ ।”  दानिएल ८:१४ । दुई हजार तीन सय दिनहरू- कहिलेदेखि ? किन दानिएलले देखेका स्वप्‍नदर्शन देखि सुरु भएन वा राजा बेलशेजारको शासनकालदेखि (दानिएल ८:१) ?

यसले काम गर्दैन। दानिएल ८ को स्वप्न दर्शनमा बेबिलोन समावेश भएको छैन । तर त्यसपछिको घट्नहरूबाट सुरु भएको थियो, वा मिडपर्सिया, ग्रीस, रोम अनु अन्तको समयसम्म। दानिएललाई देखाएको दर्शनमा पवित्रस्थानको शुद्धिकरण बेबिलोनको घट्नाबाट होइन। तर दर्शनमा देखाइएको अनुसार भविष्यवाणीको चरमबिन्दु मिडपर्सियाबाट सुरुभएर समयको अन्तसम्म फैलिएको थियो । यसमा धेरै वर्षहरू समावेश भएको छ ।

यो भविष्यवाणीको समयतालिकाको सुरु दानिएल ८ मा उल्लेख गरेको छैन तर दानिएल ९ मा उल्लेख गरिएको छ ।

**चिन्तनमनन**:

`सुसमाचार र इन्साफ दुई भागहरू भएतापनि एक आपसमा सम्बन्ध भएको एउटै भविष्यवाणी हो। यो सम्बन्ध हाम्रो निम्ति किन शुभ समाचार हो?`

`यस सम्बन्धले न्यायको बारेमा  गरिएको चर्चाले हामीमा किन डर हुँदैन?`

`दानिएल ९:२६मा मसीह काटिएको वा हटाइएको तर आफ्नो लागि होइन भनेको छ। केको बारेमा चर्चा गरिएको छ। कसको लागि र किन उहाँ हटाइएको वा मारिएको थियो?`

`लेबी १६:१६ र लेबी २३:२६-२९ फेरि पढ्नुहोस्। यसमा पवित्रस्थानको शुद्धिकरण किन गर्नुपर्‍यो र जब त्यो हुन्छ मानिसहरूले के गर्नुपर्थ्यो? यहाँ के भइरहेको छ र आजको सन्दर्भमा हाम्रो निम्ति के अर्थ छ?`