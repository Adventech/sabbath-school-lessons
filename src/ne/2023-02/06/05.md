---
title:  मसीह वा अभिषिक्त जन काटिएको वा हटाइएको
date:   03/05/2023
---

गाब्रिएलले ४९० वर्षको भविष्यवाणीलाई व्याख्या गर्छन्। यस भविष्यवाणीको सुरु त्यसबेलादेखि भएको थियो जब यरुशलेमको पुनरुद्धार र पुननिर्माणको आदेश दिएको थियो। यो दानिएल  र समस्त यहूदीहरूको निम्ति अत्यन्तै महत्त्वपूर्ण इतिहासको पाना थियो। यरुशलेमको पुननिर्माण गर्ने मामिलामा धेरै आदेशहरू त पहिला दिएका थिए तर एज्रा ७ अध्यायमा उल्लेख गरिएको अध्यायदेश अत्यन्तै महत्त्वपूर्ण छ। यसले ४९० वर्षको भविप्यवाणीलाई सुरु गरेको थियो। त्यो अध्यादेशको मिती ई.पू. ४५७ थियो। यस अध्यादेशमा यहूदीहरू आफ्नो देशमामात्र फर्किने होइन तिनीहरूले धार्मिक समूदाय स्थापना गर्न पनि अधिकार दिएको थियो (एज्रा ७:१३,२७)। राजा आर्तसास्तले यो आदेश ई.पू. ४५७मा दिएका थिए। ई.पू. ४५७मा दिएको यो आदेशलाई  मसीहसम्म आइपुग्दा दानिएलको अनुसार ६९ हप्‍ता वा ४८३ वर्ष हुन्छ। ई.पू. ४५७ मा दिएको आदेश ऐतिहासिक समय तालिका अनुसार सन् २७ मा अन्त हुन्छ।

मसीहलाई अभिषिक्त जन वा अभिषेक गरिएको जन पनि भनिन्छ। सन २७मा येशू ख्रीष्ट जो मसीह हुनुहुन्छ उहाँलाई बप्‍तिस्मा दिइएको थियो (मत्ती ३:१३-१७)। येशूले बप्‍तिस्मा लिने ठिक समय दानिएलले सयौँ वर्ष अघि भविष्यवाणी गरेका थिए। यही समय देखि येशूले तीन वर्ष छ महिना आफ्नो सेवाकार्य सुरु गर्नुभएको थियो।
 
`रोमी ५:६-९सँग दानिएल ९:२६ पढ्नुहोस्। यसमा के महान् सत्यहरू प्रकट गरिएका छन्?`
 
"बयसठ्ठी सातहरूपछि ती अभिषिक्त जन हटाइनेछन् वा मारिनेछन् र तिनीसँग केही पनि रहनेछैन वा आफ्नो लागि मारिने होइन।" दानिएल ९:२६। अभिषिक्त जन वा मसीह हटाइने छन् वा क्रूसमा टाँगिनेछन्। नेपालीमा "तिनीहरूसँग कोही रहने छैन" भनेर अनुवाद गरिएतापनि त्यसको खास अनुवाद, "तर आफ्नो लागि होइन," हो। यथार्थमा भन्ने हो भने कलभरीको क्रूसमा येशू ख्रीष्ट हाम्रो निम्ति मर्नुभयो आफ्नो निम्ति होइन, त्यसैकारण पावलले यो जिकिर गरेर लेख्दछन्, "परमेश्‍वरले हाम्रा निम्ति उहाँको प्रेम यसैमा देखाउनुहुन्‍छ, कि हामी पापी छँदै ख्रीष्‍ट हाम्रा निम्‍ति मर्नुभयो।" (येशू पापी हुनुहुन्न त्यसकारण उहाँको निम्ति उहाँ मर्नु आवश्यक थिएन) रोमी ५:८। 

दानिएल ९:२७ अनुसार हप्‍ता वा अन्तिम सात वर्षको बीचमा येशूले" ‘सात’-को बीचमा तिनले बलिदान र भेटीलाई समाप्‍त गर्नेछन्।" हप्‍ताको बीचमा वा सन ३१मा येशूलाई क्रूसमा टाँगिएर उहाँको रगतले अनन्तको करासको अनुमोदन गर्नुभएको थियो र सम्पूर्ण बलिप्रथाको अन्त्य भएको थियो। पौराणिक इस्राएलको पवित्रस्थानमा गरिने विभिन्न विधिहरूले येशूलाई औँल्याएको थियो। येशूको मृत्युपछि अब कुनै पनि विधिको अर्थ रहने। पवित्र मन्दिरमा गरिने पशुबलि विधिहरूले येशूकै बारेमा भविष्यवाणी गरिएको थियो अब सन ३१मा भएको उहाँको मृत्युले  मन्दिरमा गरिने बलिदान र भेटी सदाको निम्ति समाप्‍त भएको थियो। सबै भविष्यवाणीहरू विस्तृतरूपमा एक एक गरेर पूरा भएको थियो। निस्तार चाडमा जब प्रधान पुजारीले निस्तार चाडको पाठो मारिन लागेको थियो त्यसै समयमा येशू हाम्रो निम्ति मर्नुभएको थियो।

`माथि उल्लेख गरिएका विवरणलाई ध्यानमा राखेर मर्कूस १५:३८ र मत्ती ३:१५,१६ पढ्नुहोस्। दानिएल ९:२४-२७को भविष्यवाणीलाई ती पदहरूले बुझाउन हामीलाई कसरी मद्दत गर्दछ?`