---
title:  कथा
date:   05/05/2023
---

### बाइबल बोक्ने व्यक्ति, रेमुस	

रेमुस "बाइबल बोक्ने व्यक्ति" भनेर प्रख्यात थियो। उनी नर्स थिए, र उनकी श्रीमती भवनको  नक्सा बनाउँथिन्। आफ्ना ती छोराछोरीहरूसँग तिनीहरू फ्रान्समा खुशी नै थिए। हेर्दा तिनीहरूमा सबै थोक भएतापनि तिनीहरूका भित्री हृदयमा केही न केही अभाव भएको तिनीहरूले महसुस गरेका थिए। त्यसकारण, तिनीहरूको जीवन सुविधा सम्पन्न भएतापनि तिनीहरू खास खुशी थिएनन्।
 
परमेश्‍वर पितालाई येशूले गर्नुभएको प्रार्थना दोहोर्‍याउन रेमुस चाहेका थिए। "मैले यस पृथ्वीमा तपाईँको महिमा गरेँ। तपाईँले दिनुभएको काम मैले सिध्याएँ।" यूहन्ना १७:४। रेमुसले पनि आफ्नो जीवनबाट परमेश्‍वरको महिमा गर्न चाहेका थिए, तर कसरी? जब येशूले यहूदी सभाघरमा आफ्नो लक्षको घोषणा गर्नुभयो त्यही लक्ष आफ्नो पनि हुनुपर्छ भनेर रेमुसले सोच्न पुगेको थियो, "परमेश्‍वरको आत्मा माथि छ। गरिबहरूलाई सुसमाचार सुनाउन मलाई उहाँले अभिषेक गर्नुभएको छ। टुक्रिएको हृदयलाई निको पार्न, बन्धनमा परेकाहरूलाई स्वतन्त्र पार्न र अन्धालाई दृष्टि दिन, दमनमा परेकाहरूलाई फुत्काउन र परमेश्‍वरको ग्रहण योग्यको आउने वर्षको घोषणा गर्न मलाई खटाउनुभएको छ।" लूका ४:१८,१९।  येशू फर्किनुभन्दा अघि चेलाहरूलाई दिनुभए निर्देशनहरू रेमुसले पढे, "सारा ससांरमा जाऊ र चेलाहरू बनाउ, तिनीहरूलाई पिता, पुत्र र पवित्र आत्माको नाउँमा बप्‍तिस्मा देऊ र मैले जे जे सिकाएँ र तिनीहरू अनुसार चल्न सिकाउ।" मत्ती २८:१९,२०। अनि उनले एलेन ह्वाइटको कलपोर्टर मिनिस्त्री पढे, "बाइबलमा आधारित साहित्यहरू बेच्नु मिशिनेरी कामको निम्ति खटाइएको अत्यन्तै उच्च काम हो।" पृ. ६। रेमुसले बाइबलमा आधारित पुस्तकहरू बेच्ने निर्णय गरे। आफ्नै बोलीमा उनी किताब बेच्‍ने निधो गरे जसले किन्न चाहँदैन।

रेमुस र उनको परिवार स्पेनको गलेशिया भन्ने सहरमा सरे। त्यहाँका मानिसहरूले धर्मप्रति चासो थिएन। त्यहाँ तीस लाख मानिसहरू थिए। त्यहाँ केवल ५०० जना एडभेन्टिस्टहरू थिए र पाँच वटा चर्चहरूमा आराधना गर्दथे। रेमुसले बाहिर बजारमा बाइबल र अरू पुस्तकहरू बेच्‍न थाले। त्यस बजारमा मानिसहरू खेतबारीका सामान, लुगा, खेलौना, किताब र सस्तो सामानहरू किन्न आउँथे। जब उनले पुस्तकहरू बेच्‍न थाले मानिसहरूलाई उनलाई बाइबल व्यक्ति भनेर सम्बोधन गर्न थाले। बाहिर बजारमा पुस्तकहरू बेच्‍ने अर्को मानिस पनि रेमुसले देखे। उनी त्यहाँ गएर त्योसँग कुरा गर्न थाले। तर उनी कुरा गर्न नचाहेको जस्तो थियो। तैपनि रेमुसबाट उनी चुपचाप रहन नचाहेको देखाएको थियो। "तपाईँ अचम्मको छ," भनेर त्यस मानिसले रेमुसको बारेमा स्वीकार्‍यो। धेरै कुराकानी पछि त्यस मानिसले रेमुसका धेरै पुस्तकहरू बेच्‍न मञ्‍जुर गर्‍यो। उसलाई धन्यवाद दिएर रेमुसले उनलाई बाइबल उपहार दिए। घरमा गएर त्यस व्यक्तिले बाइबल पढ्यो। पछि आफूलाई बाइबल सिकाउन उसले रेमुसले अनुरोध गर्‍यो। धेरै महिनाको अध्ययन पछि त्यस व्यक्तिले आफ्नो हृदय येशूले सुम्प्यो। आज येशूलाई ग्रहण गरुन् भनेर आफ्नी छोरी, बहिनी र आमालाई अनुरोध गरिरहेका छन्।

उनी र रेमुस साथी भएको छ। जब तिनीहरू भेट हुन्छ तब रेमुसलाई बाइबल व्यक्ति भनेर बोलाउँछ। 

एक दिन पुस्तकहरू सडकमा बेच्ने क्रममा एक जना मानिसले रेमुसलाई रोकेर सोध्यो, "के त्यो बाइबल हो?" "हो, म बाइबल बेच्दैछु," रेमुसले जवाफ दिए।   "कतिपर्छ?" उसले सोध्यो "हजार रूपैयाँ," रेमुसले भन्यो। "मलाई एउटा दिनुहोस्," भनेर उसले माग्यो। त्यसबेला बाइबल बेच्न रेमुसले केही पनि गर्नुपरेन। आफ्नो घरबाटमात्र उनी बाहिर निस्के। परमेश्‍वरले नै उनको निम्ति बाइबल बेच्नुभएको थियो भनेर उनले बताए। अर्को पल्ट रेमुसले बाइबलहरू बेचेको देखेर एक जना महिला खुशीले उफ्रिन्, "बाइबलको निम्ति मैले प्रार्थना गर्दै थिएँ। यो त परमेश्‍वरले मेरो प्रार्थना सुन्नुभयो।"   

अर्को पल्ट रेमुस किताब बेच्‍न ७० माइल वा १२० किलोमिटेर यात्रा गरे। जब उनी बजारमा पुगे तब उनले धेरै पुस्तकहरू बेचे। त्यसको निम्ति उनी खुशी भएका थिए। तर बेलुका भएपछि आफ्नो यात्रालाई चाहिने पेट्रोल खर्च नपुगेको उनले महसुस गरे। आफू बेकारमा त्यहाँसम्म आएको भनेर उनले सोचे। त्यस समय एक जना ९० वर्षको जेष्ठ नागरिक उनका आएर "तपाईँसँग बाइबल छ कि?" भनेर सोधे। येशूले उनलाई माया गर्नुहुन्छ कि भनेर उनले थाहा पाउन चाहेको थियो। रेमुसले अत्यन्तै आनन्दित भएर येशू र उहाँको प्रेमको बारेमा उनलाई सुनाए। दुवै जना आँखाभरि आँशु झारेर येशूको प्रेमको बारेमा चर्चा गरे। त्यस मानिसले बाइबल पनि किने। येशूलाई चिन्न उमेरको हद हुँदैन। त्यस वृद्धालाई भेटेर येशूको प्रेम बताउन पाएकोले त्यहाँ यात्रा गरेको सफल भएको उनले महसुस गरे। त्यस व्यक्तिलाई स्वर्गमा देख्‍न पाउने आशा रेमुसले राखेका छन्। स्पेनमा परमेश्‍वरको सेवा गर्न पाउँदा रेमुस खुशी छन्। "यस संसारमा धेरै मानिसहरू जीवनको रोटी खोज्दैछन्। तिनीहरूलाई बाइबल दिएर सहयोग गर्न सक्छौँ," रेमसुले बताए। आफूलाई बाइबलीय व्यक्ति भनेकोमा रेमुस खुशी छन्।

-आन्ड्र्यु मेकचेस्नी