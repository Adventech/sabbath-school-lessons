---
title:  २३०० दिन र युगको अन्त
date:   01/05/2023
---

`दानिएल ८:१७,१९,२६ पढ्नुहोस्। दानिएल ८ र २३०० दिनहरू कार्यान्वयन हुने समय तालिकालाई दानिएलको दर्शनमा स्वर्गदूतले गरिएको घोषणामा के छ र त्यो बुझ्न किन महत्त्वपूर्ण छ?`

२३०० दिनको भविष्यवाणी अझरस दिनहरू हुन् भनेर कतिपयले तर्क गर्छन्। दानिएल ८मा उल्लेखित सानो सिङ्ग सल्युसिड सेनापति आन्टिओकस एपिफानास (ई.पू. २१६-१६४) हो भनेर पनि कतिपयले जिकिर गर्छन्। उनले यरुशलेममा हमला गरेर यहूदी मन्दिरलाई बिटुलो पारेका थिए। तर २३०० दिनको भविष्यवाणी उनको समय तालिकासँग मिल्दैन। यस खालको व्याख्या स्वर्गदूतले दानिएललाई बताएको समयको अन्तको दर्शनको अर्थको बिपरित छ। किनभने आन्टियोकस युगको अन्तसम्म रहेको थिएन।

दानिएल ८ मा गाब्रिएलले २३०० दिनको भविष्यवाणीको अर्थ खुलाउन सुरु गर्छन्। भेँडाले मिडपर्सिया राज्यको प्रतिनिधित्व गर्छ भनेर उनले नाउँ नै काढेर भन्छन्। अनि बोकाले ग्रीक साम्राज्यलाई जनाउँछ (दानिएल ८:२०,२१)। नाउँ नै नभनेपनि अरू दुई शक्ति जुन सानो सिङ्गले इङ्गित गर्छ त्यो रोम हो भनेर बुझ्न सकिन्छ (दानिएल ८:९,२३,२४)। अनि उनले रोमी साम्राज्यको धार्मिक-राजनैतिक शक्तिको पक्षलाई औँल्याउँछ जसले सत्यलाई जमिनमा फ्याँकिनेछ भनिएको छ (दानिएल ८:१०-१२) र स्वर्गमा हुने ख्रीष्टको सेवाकार्यलाई त्यस शक्तिले हस्तक्षेप गरिनेछ भनिएको छ (दानिएल ८:१०-१२)। दानिएल ८:१४ मा बताएको पवित्रस्थानको शुद्धिकरण वा पुन:अर्पणचाहिँ यस अध्यायको चरमबिन्दु हो। यस पृथ्वीको सांसारिक र धार्मिक शक्तिले परमेश्‍वरको अधिकारलाई तहसनहस पार्न खोज्ने गरि चुनौतिलाई परमेश्‍वरले कसरी जवाफ दिनुभयो त्यसमा छ। पापको समस्यालाई समाधान गर्ने परमेश्‍वरको योजनालाई देखाउँदछ।

परमेश्‍वरले निर्धारण गर्नुभएको भविष्यवाणीको समय तालिकालाई गाब्रिएलले वाख्या गर्न राजी हुन्छन्। दानिएल ८को अन्तमा दानिएलले २३००को भविष्यवाणी बुझेको थिएन भनेर उनले स्पष्टसँग बताउँछ (दानिएल ८:२७)। भेँडा, बोका र सानो सिङ्गको बारेमा र पहिला  दुई शक्तिहरूलाई नाउँनै काढेर दानिएलले बताएका थिए (दानिएल २०,२१)। तर पवित्रस्थानको शुद्धिकरणको बारेमा तत्काल व्याख्या गरिएको थिएन।

दानिएल ८मा देखा परेका स्वर्गदूत गाब्रिएल दानिएल ९मा देखा परेर दानिएललाई भन्छन्: "तिमीले प्रार्थना गर्न थाल्‍ने बित्तिकै प्रार्थनाको उत्तर दिइयो, जुनचाहिँ तिमीलाई बताउन म आएको छु, किनकि तिमी अति सम्‍मानित छौ। त्‍यसकारण सन्‍देशलाई विचार गर र दर्शन बुझ।" तर कुन दर्शन? त्यो हामीले अर्को बुँदामा हेर्नेछौँ। दानिएलले देखेका दर्शनको केवल २३००को बारेमा दानिएल ८मा उनलाई बुझाइएको थिए।

`गाब्रिएलले दानिएललाई "अति माया गरिएको वा अति सम्मानित," भनेर सम्बोधन गर्दछन्। यसले स्वर्ग र पृथ्वीको बीचमा भएको घनिष्ट सम्बन्धलाई कसरी बुझाउँछ?`