---
title:  न्यायको घडी
date:   29/04/2023
---

### यस अध्यायका मूल पदहरू
दानिएल ८, दानिएल ९, एज्रा ७, मत्ती ३:१३-१७, रोमी ५:६-९, मर्कूस १५:३८ र लेबी १६:१६।

> <p>यस अध्यायको मूल सार पद</p>
> "यसबाहेक यो वर्तमान समय कस्‍तो छ, सो तिमीहरूलाई थाहा छ। अब निद्राबाट ब्‍यूँझने ठीक बेला आइपुगेको छ, किनकि हामीले पहिले विश्‍वास गरेको भन्‍दा अहिले हाम्रो मुक्ति अझ नजिक छ। रात बितिसक्‍यो, र दिन नजिकै आइपुगेको छ। यसकारण अन्‍धकारका काम छोड़ेर हामी ज्‍योतिका हातहतियार धारण गरौं।" रोमी १३:११-१२।

धेरै वर्ष अघि प्रख्यात पत्रिका नेशनल जियोग्राफिकले अमेरिकाको प्रशिद्ध यलो स्टोन नाशनल पार्कको जङ्गलमा भएको आगलागीको बारेमा समाचार छापेको थियो। जब आगो निभ्यो तब बनपालेहरू जङ्गलमा घुम्दै पहाडमा आइपुगे। आगोले कतिको क्षती भयो भनेर तिनीहरूले हेर्न चाहेका थिए। एउटा बनपालेले एउटा चरा रूखमुनि जलेर भष्म भएको देखे। त्यो देखेर उसलाई धेरै दु:ख लागेको थियो। उसले लठ्ठी लिएर त्यस मरेको चरालाई चलाए।

जब लठ्ठी चलाएर तब मरेको आमाको चराको पखेटामुनि रहेक तीन वटा बचेराहरू निस्के। कस्तो मायालु आमा! त्यस ठाउँमा आगोले नाश हुने देखेर आफ्ना बचेराहरूलाई रूखको गुँडबाट तल ल्याएर त्यसको फेदीमा राखिन् र तिनीहरूलाई आफ्नो पखेटाहरूले छोपिदिइन्। उनी उडेर सुरक्षित स्थानमा जान सक्थिन् तर आफ्ना बचेराहरूलाई त्यसै छोड्न उनको मनले मानेन। प्रभु येशूको सुरक्षामा रहेको विश्‍वासी कस्तो हुनेरहेछ भन्ने त्यस चराको हृदय विदारक दृश्यले कसरी देखाएको रहेछ!

परमेश्‍वरको न्यायको आगोमा आफू पनि जल्नुभएको थियो, कलभरीमा, र जो सबै जना ख्रीष्टमा छन् तिनीहरू सदासदासम्म उहाँका पखेटाहरूमुनि सुरक्षित छन्। येशू ख्रीष्टलाई अपराधी पापी भनेर दोष लगाएर क्रूसमा टाँगिएको थियो। उहाँको त्यो मृत्युले हामी स्वर्गको राज्यको धर्मी नागरिक हुन सक्ने भएका छौँ। उहाँ अपराधी भनेर घोषित गरिएको थियो ताकि हामी अनन्तसम्म नाश हुने आगोबाट उम्किन सकौँ। यो केवल चित्रणमात्र होइन यथार्थ पनि हो।