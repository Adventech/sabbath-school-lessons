---
title:  पवित्रस्थानको शुद्धिकरण
date:   30/04/2023
---

येशू ख्रीष्ट आउनुभन्दा पहिले न्याय हुनुपर्छ भनेर हामीले सिकेकाछौँ। उच्च स्वरले स्वर्गदूतले घोषणा गर्दछ कि "इन्साफको समय आइसकेको छ" (प्रकाश १४:७)। यो इन्साफ कहिले सुरु भयो भनेर दानिएलको पुस्तकले हामीलाई देखाउँदछ।

`दानिएलले दानिएल ८:१४मा के विशेष समय तालिका दिएको छ जब पवित्रस्थानको शुद्धिकरण वा पुन:अर्पण हुन्छ भनेर हामीलाई औँल्याउँछ?`

यस पृथ्वीमा भएको पवित्रस्थानको शुद्धिकरणको बारेमा प्रत्येक यहूदीले बुझेका थिए। यो प्रायश्‍चितको दिन हो जसलाई इन्साफको दिन पनि भनिन्छ (यहूदीहरूले अहिले पनि यो चाडलाई याम किपुर भनेर वर्षभरीको अत्यन्तै महत्त्वपूर्ण पर्वकोरूपमा मनाउँछन्)। दानिएलले पवित्र स्थानको शुद्धीकरण वा पुन:अर्पण र इन्साफको बारेमा बुझेतापनि उनी २३०० दिनको बारेमा अलमलमा परेका थिए।
 
`दानिएल ८:२७ र दानिएल ९:२१,२२ पढ्नुहोस्। २३०० दिनको स्वप्नदर्शनप्रति दानिएलको प्रतिक्रिया कस्तो थियो र परमेश्‍वरले उनलाई कसरी जवाफ दिनुभयो?`

दानिएल ८ को अन्त्यमा उनी मुर्छा परे र चिच्याए, "यो दर्शन देखेर म आश्‍चर्यचकिट भएँ, तर कसैले बुझेन।" दानिएल ८:२७। त्यो २३०० दिनहरूको दर्शन थियो। अरू दर्शनहरूको अर्थ उनलाई व्याख्या गरिसकेका थिए। दानिएल ८:१९-२२। अर्को अध्याय दानिएल ९मा स्वर्गदूत गाब्रिएल दानिएलकहाँ आएर २३०० दिनको भविष्यवाणीको बारेमा अर्थ खुलाउन यसो भन्छन्,  “हे दानिएल, अहिले म तिमीलाई अन्‍तर्ज्ञान र समझ दिन आएको छु।" दानिएल ९:२२। 

आफ्नो प्रार्थनाको जवाफ गाब्रिएलले जवाफ दिएर प्रकट गरेकोमा दानिएल अचम्भित हुन्छन्। उनले प्रार्थनामा सोचेको भन्दा अर्थ ठूलो थियो। स्वर्गदूत गाब्रिएलले दानिएललाई समय तालिको श्रृङ्खला दिन्छन्। त्यसमा मसीहको आगमनको सत्यको बारेमा प्रकट गरिएको थियो। उहाँको सेवाकार्यको सुरु देखि उहाँको निष्ठुर मृत्यु  अनि पवित्रस्थानको शुद्धिकरणका घट्नाहरूसम्मको ठ्याक ठ्याक समय दानिएललाई गाब्रिएलले बताउँछन्, जुन दानिएल ८मा उल्लेख गरिएको छ। अर्थात् ख्रीष्टको मृत्यु र इन्साफ एक आफसमा गाँसिएको घट्ना हो। त्यसलाई अलग गर्न सकिँदैन।
 
`दानिएल ८:१४सँग इन्साफको बारेमा सिधै जोडिएको येशूको मृत्युको महत्त्व के छ जुन दानिएल ९:२४-२७मा प्रकट गरिएको छ?`