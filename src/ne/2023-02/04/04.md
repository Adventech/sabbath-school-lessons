---
title:  परमेश्‍वरमा केन्द्रित जीवन बिताउनु
date:   18/04/2023
---

अहिलेको युग ग्राहक तथा उपभोक्ताहरूको युग हो। सांसारिक वा लोकप्रिय मूल्य मान्यताको केन्द्रविन्दु नै स्वार्थ हो। स्वार्थ केन्द्रित निरङ्कुसता र स्वार्थलाई फुलाएर आफूलाई स्वार्थी भावनामा नजरबन्दमा नराखी हाम्रो जीवनको केन्द्रविन्दु परमेश्‍वरमा राख्‍न स्वर्गको आग्रह हो। कतिपयको निम्ति मानिसहरूको केन्द्रविन्दु पैसा हो। सबै आनन्द र शक्ति पैसामा भर पर्छ भनेर पैसा थुपार्न कतिपय मानिसहरू दगुरिरहेका छन्। कतिपयको निम्ति खेल, सङ्गित वा मनोरञ्जन जीवनको केन्द्रविन्दु हुनसक्छ। तर जीवनको सत्य र सकली केन्द्रविन्दु परमेश्‍वर हुनुहुन्छ, त्यसकारण, उहाँको भय मान, उहाँको उपस्थितिको महसुस गर्नु, उहाँमाथि श्रद्धा राख्‍नु र उहाँलाई आदर गर्नु भन्ने जल्दोबल्दो आह्वान प्रकाशको पुस्तकको हो।

`हाम्रो जीवनको केन्द्रविन्दु परमेश्‍वरलाई बनाउनुपर्छ भनेर देहायका पदहरूले हामीलाई कसरी औँल्याउँछ? हेर्नुहोस् मत्ती ६:३३; कलस्सी ३:१-४ र हिब्रू १२:१-३।`
 
जगतव्यापी अन्तिम द्वन्द्वको मूख्य विषयबस्तु दिमाग र कसको पक्षमा उभिने वा बफादार हुने हो। परमेश्‍वर चाहनुहुन्छ मानिसहरू उहाँप्रति बफादारी होस्, उहाँको प्रभुत्वलाई स्वीकारियोस् र उहाँको चाहनामा समर्पित होस्।
 
यथार्थमा भन्ने हो भने भिषण द्वन्द्वको अन्तिम युद्ध नै असल र खराबको बीचमा छ र असलले वा खराबले हाम्रा दिमाग, सोचबिचार र विवेकलाई नियन्त्रण गर्न दिने। पावलले विश्‍वासीहरूप्रति आफ्नो अर्ति यसरी व्यक्त गर्दछन्, "येशू ख्रीष्टमा भएको मगज वा मानसिक स्थिति तिमीहरूमा पनि होस्।" फिलिप्पी २:५। (मानौँ येशूको दिमाग वा मगज प्रत्येक येशूभक्तमा प्रत्यारोपण होस्)। हाम्रो शारीरिक, मानसिक, आत्मिक र भावनको राजधानी हाम्रो दिमाग वा मगज हो। यसमा नै हाम्रा सबै सोचहरूको स्रोत छ। "होस्," भन्ने पावलको भनाइले निर्णय गर्न वा चुन्न अधिकार दिएको छ भन्ने जनाउँछ। यसले मानिसको स्वविवेकको स्वतन्त्रतालाई सम्बोधन गर्दछ। हाम्रो मगजमा ख्रीष्टको दिमाग हुनु भनेको नै हाम्रो आत्मनिर्णयलाई घचघचाउनु हो। येशूलाई हाम्रो सोचबिचारलाई यसरी निर्माण गर्न दिनुपर्दछ कि त्यसमा केवल अनन्त जीवनका थोकहरूमात्र उहाँले भर्न सकुन्। हाम्रा कामहरूले नै हाम्रो सोचको प्रक्रिया कहाँबाट आएको हो भनेर देखाउँदछ। परमेश्‍वरको भय मान्नु भनेकै हाम्रो जीवनमा परमेश्‍वरलाई प्राथमिकता दिनु हो। सबै चालमा उहाँलाई नै पहिलो स्थान दिनु हो।

तपाईँको दिमागलाई नियन्त्रण गर्न कति सजिलो छ त्यो सोच्नुहोस्। विशेष गरेर तपाईँले तपाईँको दिमागलाई कतातिर मोड्न सक्नुहुन्छ त्यसलाई तपाईँले नै नियन्त्रण गर्न सकनुहुन्छ। दिमागलाई कुन स्थितिमा राख्‍ने भनेर हामी सजग हुन्छौँ र यसमा हामी विवेकशील छौँ। तर समस्या त यो छ, यदि हाम्रो दिमागलाई जानाजानी ठिक ठाउँमा राखेनौँ वा यस संसारको थोकहरूमा होइन तर स्वर्गको थोकहरूमा दिएनौँ भने हामी पतित र पापी भएकोले स्वभावैले हामी निच थोक वा संसार अर्थात् लोकप्रियतिर मोडाउन सजिलो हुन्छ। त्यसकारण, पावलको भनाइ अनुसार हामीले जानाजानी परमेश्‍वरले दिनुभएको स्वविवेकको पवित्र बरदानलाई स्वर्गको थोकहरूमा ध्यान दिन हरदम सजग हुनुपर्दछ। 

`पावलले येशूभक्तहरूको निम्ति आफ्नो अन्तिम आह्वान यसरी गर्दछन् फिलिप्पी ४:८-९। पावलले भनेको अनुसार गर्न हामीले कसरी सिक्ने?`