---
title:  प्रकाशको पुस्तकमा उल्लेख गरिएका विजयीहरू
date:   20/04/2023
---

"परमेश्‍वरका आज्ञाहरू पालन गर्ने र येशूमाथि विश्‍वास राख्‍ने सन्‍तहरूको धैर्य धारण यसैमा छ।" प्रकाश १४:१२ (कतिपय अनुवादहरूमा येशू विश्‍वास भनएको छ अर्थात् जुन विश्‍वास येशूमा छ त्यही विश्‍वास परमेश्‍वरको जनहरूमा हुनुपर्छ-अनुवादक)। युगको अन्तमा बाँचिरहने परमेश्‍वरका निष्ठावान व्यक्तिहरूको चरित्र वा स्वभाव यस पदले चित्रण गरेको छ। येशूको विश्‍वास हामीमा भयो भनेमात्र हामीले परमेश्‍वरका आज्ञाहरूलाई पालन गर्न सक्छौँ। येशूमा विश्‍वास राख्‍नु अत्यन्तै जरुरी भएतापनि "येशूको विश्‍वास हुनु" भनेको त्यो भन्दा अपार छ।त्यसकारण यस पदको सही अनुवाद "येशूमा विश्‍वास" नभएर "येशूको विश्‍वास" हो। यो त्यस किसिमको गुणिलो विश्‍वास जुन येशूमा छ त्यसले गर्दा नै सैतानका भयानक परीक्षा र आक्रमणहरूको सामना गर्नुभएर उहाँ विजयी हुनुभएको थियो। विश्‍वास प्रत्येक विश्‍वासीलाई पवित्र आत्माले दिनुभएको बरदान वा उपहार हो। जब पवित्र आत्माले हाम्रो हृदयमा राखिदिनुभएको विश्‍वासलाई चलाउँछौँ तब यो विश्‍वास बढ्दछ। पाप, प्रलोभन, स्वार्थ र आफ्नो भाउ खोज्ने प्रवृत्तिलाई हाम्रो इच्छा शक्तिले होइन, तर जीवित ख्रीष्ट हाम्रो जीवनमा रहनुभएर उहाँकै शक्तिले हाम्रो जीवनमा हुने सैतानको आक्रमणलाई जित्‍न सक्ने हुन्छौँ। हामी को भएर विजय पाउने होइन तर हाम्रो भित्र येशू हुनुभएकोले नै येशूभक्तिको जीवन विजयी जीवन हुनसक्छ।

येशूले विजय पाउनुभएकोले नै हामीले पनि विजय पाउन सक्छौँ। येशू विजयी हुनुभएकोले हामी पनि विजयी हुनसक्छौँ। सैतानका सबै परिक्षा र आक्रमणमाथि विजय पाउन सक्छौँ किनकि उहाँले ती सबैमाथि बिजय पाउनुभयो।
 
`"परमेश्‍वरको भय मान्ने" र "उहाँको महिमा गर्ने" जीवन बिताएर बिजयी जीवन बिताउनु भन्नुको अर्थ के हो? हेर्नुहोस्, हिब्रू ४:१४-१६ र हिब्रू ७:२५।`

परमेश्‍वरको पुत्र येशूले सैतानका छट्टु चालहरूदेखि उहाँ जित्‍न सक्नुभएको थियो। परमेश्‍वरकै प्रतिज्ञाहरूमाथि भर पर्नेभएर सैतानका आक्रमणको सामना गर्नुभएको थियो। उहाँले आफ्नो इच्छा परमेश्‍वर पिताको इच्छामा समर्पण गर्नुभएर उहाँलाई चाहिने बल र शक्ति पितामाथि नै भरोसा राख्‍नुभएको थियो। येशूमाथि भरोसा राखेर, उहाँलाई हेरिरहेर, उहाँलाई विश्‍वास गरेर हामी पनि विजयी जीवन बिताउन सक्छौँ। हाम्रा सबै थोकहरूमा येशू हुनुहुन्छ, र तीन स्वर्गदूतका सन्देशहरू सबै उहाँको बारेमा हो। प्रकाशको सन्देश विजयको सन्देश हो। उहाँको अनुग्रह र शक्तिले उहाँका जनहरू विजयी जीवन बिताउन सक्छन् भन्ने सन्देश यस पुस्तकले दिन्छ। एक वा अरू कुनै तरिकाले "जित्यो" भन्ने शब्द प्रकाशको पुस्तकमा ११ पल्ट प्रयोग गरिएको छ। प्रथम् शताब्दी देखि अहिलेसम्मको सात वटा चर्चहरूको दर्शन यूहन्नालाई देखाइएको थियो। प्रत्येक युग वा पुस्तामा येशूभक्तहरू हुन्छन् जो विजयी जीवन पाएका थिए भनेर यूहन्नाले उल्लेख गर्दछन्। अन्तको समयमा जो विजयी जीवन बिताइरहन्छन् तिनीहरूले सबै थोक पाउनेछन् भनेर प्रकाश २१:७मा उल्लेख गरिएको छ। यो कुनै विधिवाद वा परम्परावाद होइन। येशूकोधार्मिकताको सिद्ध जीवनले मात्र विश्‍वासीहरू विजय प्राप्‍त गर्न सक्छन् र अनन्त जीवनमा प्रवेश गर्न सक्छन्। यो सक्रिय विश्‍वास हो। प्रत्येक येशूभक्तको जीवनले अचम्म वा आश्‍चर्यको अनुग्रहलाई काम गर्न दिइयो भने उसको जीवनमा आमूल परिवर्तन हुन्छ र उक्त भक्त परिवर्तित जीवन बिताउन सक्षम् हुन्छ।

`के तपाईँको जीवनमा केही यस्ता थोकहरू छन् जुन तपाईँले जित्‍न चाहनुहुन्छ? हाम्रा चाहनाहरूलाई कसरी कार्यान्वयन गर्ने? प्रकाशको पुस्तकले औँल्याएको बिजयी जीवन बिताउन के व्यवहारिक कदमहरू हामी अपनाउन सक्छौँ?`