---
title:  परमेश्‍वरको भय मान वा उहाँलाई श्रद्धा देखाउ
date:   16/04/2023
---

वर्तमान युगको निम्ति प्रकाशको पुस्तकका दुई उद्देश्यहरू छन्: येशूको सिघ्र आगमनको निम्तिमानिसहरूलाई तयार पार्न र उहाँसँग मिलेर यस संसारलाई युगको अन्त्यको सन्देश दिनु। ती मूल उद्देश्यहरू वाहेक अरू उद्देश्यहरू पनि छन्। प्रकाशको पुस्तकले परमेश्‍वरको योजनालाई प्रकट गर्नुको साथै सैतानको योजनाको भन्डाफोर गर्नु हो। सारा मानव जगतलाई अन्तिम, जरुरी, अनन्त र विश्‍वव्यापी सन्देश आह्वान परमेश्‍वरले गर्नुभएको प्रकाशको पुस्तकले दिँदछ।

`युगको अन्त्यको जरुरी आह्वान यूहन्नाले प्रकाशको १४:७मा दिएको पढ्नुहोस्। हाम्रो निम्ति के निश्‍चित सन्देश त्यहाँ छ? हेर्नुहोस्, उत्पत्ति २२:१२; भजनसंग्रह ८९:७; हितोपदेश २:५; उपदेशक १२:१३-१४ र एफिसी ५:२१।`

नयाँ करार लेखिएको ग्रीक भाषाको अनुसार प्रकाश १४:७ "डर वा भय" भन्ने शब्द फिबियोphobeo हो। यसको अर्थ परमेश्‍वरसँग डर मान्नु, आतङ्कित हुनु नभएर उहाँलाई श्रद्धा देखाउनु, सम्मान गर्नु र उहाँको उपस्थितिमा चकित हुनु हो। यसले परमेश्‍वरमा पूर्णतया आफ्नो भक्ति र निष्ठा राख्‍नु र आफ्नो सबै इच्छा र चाहनालाई उहाँमा समर्पण गर्नुपर्छ भन्ने अर्थ लगाउँछ। यो मनोबृत्ति स्थिति हो जसको केन्द्रविन्दु परमेश्‍वर हुन्छ तर स्वार्थमा केन्द्रित हुँदैन। मानसिक आदतनै परमेश्‍वरमा केन्द्रिभूत हुन्छ। यो लुशिफरले आफ्नो हृदयमा आफ्नो भाउ खोज्ने मनोबृत्तिलाई यशैया १४:१३,१४मा खुलासा गरिएको छ, "तैंले आफ्‍नो हृदयमा भनिस्, “म स्‍वर्गमा उक्‍लनेछु। परमेश्‍वरका ताराहरूभन्‍दा माथि म मेरो सिंहासनलाई उच्‍च पार्नेछु। पवित्र पर्वतको सबैभन्‍दा उच्‍च टाकुरामा सभासद्को पर्वतमा म विराजमान हुनेछु। म बादलको टुप्‍पाभन्‍दा माथि उक्‍लनेछु, म आफूलाई सर्वोच्च परमेश्‍वर जत्तिकै बनाउनेछु।”यशैया १४:१३-१४। 

परमेश्‍वरप्रति श्रद्धा राख्‍नेको दिमाग, मिजास वा मनस्थिति येशूको जस्तै हुन्छ, " परमेश्‍वरको स्‍वरूपमा भएर पनि उहाँले परमेश्‍वरको बराबरी हुने कुरालाई एउटा पक्रिराख्‍ने वस्‍तुजस्‍तो ठान्‍नुभएन। तर आफैलाई रित्त्याईकन कमाराको रूप धारण गरेर, तथा मनुष्‍य भएर जन्‍मनुभयो। स्‍वरूपमा मानिसजस्‍तै भएर आफैलाई होच्‍याउनुभयो, र मृत्‍युसम्‍मै, अर्थात् क्रूसको मृत्‍युसम्‍मै आज्ञाकारी रहनुभयो।" फिलिप्पी २:६-८।

महान् द्वन्द्वको मूल तत्व नै परमेश्‍वरलाई समर्पण गर्नु यानगर्नुमा घुमिरहन्छ। लुशिफर स्वकेन्द्रित थियो। आफू बाहेक अरू कुनैको अधिकारमूनि रहन उसले अस्वीकार गरेका थियो। सिंहासनमा हुने परमेश्‍वरको प्रभुत्वमा बस्नुको सट्टा त्यही सिंहासनलाई आफ्नो प्रभुत्वमा उसले राख्‍न चाहेको थियो। स्पष्टरूपमा भन्ने हो भने परमेश्‍वरको भय मान्नु वा उहाँमाथि अगाढ श्रद्धा राख्‍नुको अर्थ हाम्रो सबै सोचबिचारमा उहाँलाई पहिलो स्थान दिनु हो। "म नै मेरो जीवनको राजा हुँ," भन्ने स्वकेन्द्रित भावना र अहँलाई त्यागेर सम्पूर्ण जीवन परमेश्‍वरमा समर्पण गर्नु र उहाँको निम्ति जिउनु हो। यो भावना अत्यन्तै महत्त्वपूर्ण हुनुपर्छ किनकि तीन स्वर्गदूतहरूका सन्देशहरूमा पहिलोस्वर्गदूतका पहिलो वाक्य नै परमेश्‍वरको भय मान हो।
त्यसकारण, यसमा हामीले ध्यान दिनु जरुरी छ।

`परमेश्‍वरप्रति भय मान्नु वा उहाँमाथिमात्र अगाढ श्रद्धा राख्‍ने मामिलामा तपाईँको अनुभव के छ? "भय मान्नु" भनेको सकारात्मक हो भन्ने कुरालाई अरूहरूलाई कसरी सम्झाउने?`