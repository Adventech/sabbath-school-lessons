---
title:  परमेश्‍वरको भय मान र उहाँलाई महिमा देऊ
date:   15/04/2023
---

### यस अध्यायका मूल पदहरू
प्रकाश १४; उत्पत्ति २२:१२; उपदेशक १२:१३,१४; कलस्सी ३:१,२; हिब्रू १२:१,२ र १ कोरन्थी ३:१६,१७ ।

> <p>यस अध्यायको मूल सार पद</p>
> "सन्तहरूको धैर्यता यही हो; तिनीहरूले परमेश्‍वरका आज्ञाहरू पालन गर्छन र येशूको विश्‍वास तिनीहरूमा छ।" प्रकाश १४:१२ रूपान्तरित। 

डेनमार्कको लेखक, दार्शनिक र धार्मिक शास्त्री सोरेन किरकेगेर्डले (१८१३-१८५५) युगको अन्तको बारेमा एउटा अर्तीकथा लेखेका थिए। त्यो कथाको सार यो हो: एउटा नाट्यशालाको पर्दा पछाडि आगो सल्केको थियो। त्यस नाट्यशालामा हुने नाटकको एक जना पात्र जोकर थियो। त्यो जोकर रङ्गमञ्‍चमा उभेर कराउन थाल्यो, "आगो लागिरहेछ, तपाईँहरू सबै भाग्नुहोस्!" दर्शकहरूले सोच्यो उसले मजाक गरिरहेको छ। नाटकको एक भाग भनेर सबैले ताली बजाए। फेरि त्यस जोकरले चिच्यायो: भाग्नुहोस्! भाग्नुहोस्!। जति उसले जोड गरेर चिच्याए र चेतावनी दिए त्यति दर्शकहरूले धेरै ताली बजाए। लेखक किर्केगेयार्डको भनाइमा यस संसारको अन्त्य त्यसरी नै हुनेछ। संसारको अन्त हुन्दैछ भनेर चिच्याउनेहरूलाई पनि संसारले ठट्टा नै ठानेर सन्देश दिनेहरूको मजा उठाउनेछ भन्ने त्यस लेखकको धारणा थियो।

हामीलाई थाहा छ कि युगको अन्त हुँदैछ र जे जे घट्नाहरू घटिरहेकाछन् त्यसले देखाइरहेको छ। यो ख्याल ठट्टाको विषय होइन भनेर हामीलाई थाहा छ। जलप्रलयपछि संसारले धेरै गम्भीर सङ्कटहरूको सामना गरिरहेकाछन्। जलप्रलयलाई औँल्याएर संसारको अन्तको बारेमा चेतावनी दिन पत्रुसले पनि सम्बोधन गरेका थिए। पौराणिक समयमा जलप्रलयले संसार नाश भएको जस्तै युगको अन्तमा, "प्रभुको दिन त चोरजस्‍तै गरी झट्टै आउनेछ, जसमा आकाशचाहिँ ठूलो आवाजसाथ बितिजानेछ, तत्त्वहरू आगोको रापले पग्‍लिनेछन्, र पृथ्‍वी र त्‍यसमा भएका सबै थोक भस्‍म हुनेछन्।" २ पत्रुस ३:१०। के आउँदैछ त्यसको बारेमा चेतावनी हामीले थाहा पाएपछि र विश्‍वास गरेपछि हामी तयार हुनु जरुरी छ।