---
title:  परमेश्‍वरको महिमा गर
date:   19/04/2023
---

"परमेश्‍वरलाई महिमा देओ" (प्रकाश १४:७) भन्ने वाक्य पुरानो करारमा पनि प्रयोग गरिएको छ। पुरानो करारमा प्रयोग गरिएको त्यो वाक्यको बारेमा अध्ययन गर्दा त्यसको अर्थ रोचक भएको भेट्टाइएको छ। यो वाक्य प्रायजसो परमेश्‍वरको न्यायको सन्दर्भमा प्रयोग गरेको पाइन्छ (यहोशू ७:१९; १ शमूएल ६:५; यर्मिया १३:१५; मलाकी २:२)। जुन तरिकाले पहिलो स्वर्गदूतले प्रयोग गरेका थिए (प्रकाश १४:७) त्यही तरिकाले पुरानो करारमा पनि प्रयोग गरिएको पाइन्छ। यही धारणा प्रकाश १९:१,२मा पनि देखिएको छ, "त्‍यसपछि मैले स्‍वर्गबाट एउटा ठूलो भीड़ले चर्को सोरमा यसो भनिरहेको जस्‍तो सुनें, “हल्‍लेलूयाह! मुक्ति, महिमा र शक्ति हाम्रा परमेश्‍वरका हुन्, किनकि उहाँका इन्‍साफ सत्‍य र न्‍यायसङ्गत छन्। सारा पृथ्‍वीलाई आफ्‍नो व्‍यभिचारले भ्रष्‍ट पार्ने त्‍यस महा वेश्‍यालाई उहाँले दण्‍ड दिनुभएको छ, र उहाँका दासहरूका रगतको बदला लिइसक्‍नुभएको छ।” प्रकाश १९:१-२। 

`हामीले परमेश्‍वरको महिमा कसरी गर्न सक्छौँ भनेर दिएका देहायका पदहरूबाट हामीलाई बुझाउन खोजेको हेर्नुहोस्, १ कोरिन्थी ३:१६-१७; १ कोरिन्थी ६:१८-२०; र १ कोरिन्थी १०:३१।`
 
हाम्रा भौतिक शरीरहरूको विषयमा प्रेरित पावलको धारणा स्पष्ट छ। हाम्रा भौतिक शरीरहरू परमेश्‍वरको पवित्र स्थान आफै हो, तिनीहरूमा परमेश्‍वरको आत्माले बास गर्नुहुन्छ। यसले हाम्रो मरणशील शरीर भौतिकमात्र होइन आत्मिकी पनि हो भनेर पुष्टि गर्दछ। परमेश्‍वरको उपस्थितिले मन्दिर पवित्र हुन्छ। हाम्रो जीवनको प्रत्येक पक्षले परमेश्‍वरको महिमा गर, उहाँको इज्जत थाम भनेर बाइबलले ठूलो स्वरले हाम्रो सामु घन्काउँछ। जब हामीले हाम्रो जीवनको केन्द्रविन्दु परमेश्‍वरलाई बनाउँछौँ तब हामीले जे गरेतापनि उहाँको महिमा गर्ने लक्ष्य र चाहनाले अघि बढ्छौँ। हाम्रो खानपिनमा, हामीले लगाउने वस्त्रले, हामी सरिक हुने मनोरञ्‍जनले, हाम्रो जीवनशैलीले वा अरूहरूसँग गर्ने अन्तर्क्रियाले हाम्रो होइन परमेश्‍वरको महिमा गर्न र उहाँको इज्जत राख्‍न गर्छौँ। जब परमेश्‍वरको इच्छा पूरा गर्न हामीमा भएको प्रेमको चरित्र, स्वभाव वा मिजासलाई संसारको सामु प्रकट गर्न प्रतिवद्धता जनाउँछौँ र त्यस अनुसार चल्छौँ तब उहाँको महिमा गर्छौँ र हामीले उहाँको नाउँ र इज्जतलाई थामी राख्‍छौँ। युगको अन्तमा हुने न्यायको परिवेशमा यो त झन महत्त्वपूर्ण छ।
 
`हाम्रो जीवन आँशिक, आत्मिकमामात्र होइन र हाम्रा निर्णयहरू पूरैरूपमा समर्पण गर्नुपर्छ भनेर पावलले जिकिर गरेको रोमी १२:१,२।`

ग्रीक भाषामा लेखिएको नयाँ करारमा शरीरहरू somata सोमाटा हो। यसमा पूरै भौतिक शरीरको संरचना, मगन वा दिमाग र आत्मिक वा भावनाहरू समेतिएको छ। अङ्ग्रेजी भाषाको बाइबल अनुबाद फिलिपसले "ग्रहणयोग्य सेवा" लाई परमेश्‍वरको आराधना वौद्धिक तरिकाहरू अपनाएर गर्नुपर्छ भनेर लेखिएको छ। अर्थात् जब हामी परमेश्‍वरको भय मान्छौँ र उहाँको महिमा गर्छौँ तब हाम्रा सबै दिमाग वा मगज र विवेक, भौतिक शरीर र भावनाहरू उहाँलाई सुम्पनु नै बुद्धि पुर्‍याएर आराधना गर्नु हो। अर्थात् परमेश्‍वरको आराधना केवल आत्मिक र भावनात्मक वा संवेगमामात्र गरिन्दै। हाम्रो पूरै जीवनलाई वौद्धिक स्तरमा राखेर गर्नुपर्छ। फेरि परमेश्‍वरको न्यायको बारेमा आत्मज्ञान पाएपछि उहाँको आज्ञालाई शिरोपर गरेर चल्नु नै हाम्रो निम्ति उत्तम छ।

`तपाईँको शरीरलाई तपाईँले के गर्नुहुन्छ, त्यसको बारेमा सोच्नुहोस्। तपाईँले जे गर्नुहुन्छ त्यसले परमेश्‍वरको महिमा र इज्जत थामी रहेको छ भनेर तपाईँ कसरी ढुक्‍क हुने?`