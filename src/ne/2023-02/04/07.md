---
title:  थप जानकारी
date:   21/04/2023
---

हिब्रू ७:२५ मा येशू हाम्रो प्रधान पुजारी हुनहुन्छ भनेर अचम्म तरिकाले पावलले व्यक्त गरेका थिए । त्यसको बारेमा सोच्नुहोस् । यसमा लेखिएको छ, "उहाँद्वारा परमेश्‍वरको एकदम नजिक आउनेहरूलाई उहाँले सदैव उद्धार गर्न सक्‍नुहुन्‍छ । किनभने तिनीहरूका निम्‍ति मध्‍यस्‍थताको प्रार्थना चढ़ाउन उहाँ सदैव जीवित रहनुहुन्‍छ ।"  अंङ्ग्रेजीमा "नजिक वा एकदम नजिक" लाई अट्टरमोस्ट uttermost  भनिएकोछ। ग्रीक शब्दमा अट्टरमोस्टको अर्थ "पुरा, पूर्णतया, जम्मा" हो । हामीलाई उद्धार गर्नुहुने येशू हुनुहुन्छ; हाम्रो काम हाम्रो जीवन उहाँमा अर्पण गर्नु हो । उहाँको विजय हाम्रो विजय हो भनेर दावी गरेर उहाँकहाँ आउनुपर्दछ । हाम्रो विश्‍वास र भरोसा उहाँमा नै हुनुपर्छ न त हामीमा न त कुनै मानिसमा । 

"प्रकाशको पुस्तकमा 'परमेश्‍वरको भयमान्नु" भन्ने कथनलाई अत्यन्तै प्रभावकारी संक्षेप्‍तमा भन्न सकिन्छ । यो मानव जगतलाई परमेश्‍वरको अन्तिम आह्वान हो । महिमित र महान् ऐश्वर्य परमेश्‍वरलाई आफ्नो भनेर चुन्न सक्ने जो पनि खराब वा सैतानका तत्वहरूका शक्तिहरूको सामना गर्न उहाँले शक्तिसम्पन्न गराउनुहुनेछ । मानव जातिको उद्धारको निम्ति परमेश्‍वरले गर्नुभएको योजनालाई सैतानले जहिले पनि तहसनहस पार्न खोज्छ (प्रकाश १४:९-११) । परमेश्‍वरको भय मान्नु (प्रकाश ६:१४-१७) भनेको डरले थुरथुर काम्नु नभएर आनन्द र खुशीसाथ परमेश्‍वरको व्यवस्थामा समर्पित हुनु र उहाँको आराधना गर्नु हो । यस पृथ्वीमा अरू कुनै पनि शक्तिले सृष्टिकर्ता परमेश्‍वरले पाउनुपर्ने भक्ति र बफादारीको माग गर्न अधिकार छैन। परमेश्‍वरलाई हाम्रो भक्ति देखाउनेबाहेक अरू बिकल्प छैन । यस जगतमा भइरहेको द्वन्द्वले सैतानका शक्तिहरूलाई उदाङ्ग पारिरहेको छ, जुन शक्तिको भविष्य नै सधैँको निम्ति बिलय हुने हो (प्रकाश १६:१३,१४; १७:१४; २०:११-१५) । त्यसकारण परमेश्‍वरको भय मान्नु भनेको परमेश्‍वरको सकारात्मक आह्वान हो । यस आह्वानलाई स्वीकारियो भने जगतव्यापी द्वन्द्वमा हामी परमेश्‍वरको साथमा उभिने हुन्छौँ । उहाँको महिमित उपस्थितमा हामी अनन्तको आनन्दको उपभोग गर्न सक्छौँ र उहाँसँग अनन्तसम्म सङ्गति गर्नेछौँ। प्रकाश २१:३-४, प्रकाश २२:३-५ ।" मान्युयल रोड्रिगे, "द क्लोजिङ्ग अभ द कस्मिक कन्फ्लिक्ट: रोल अभ द थ्री आन्जलस् मेसेजेज," अन पब्लिशद म्यानुस्कृप्ट ̦ पृ. २७ ।

**चिन्तनमनन**:

`परमेश्‍वरको अविश्‍वसनीय शक्तिको बारेमा सोच्नुहोस्। सारा ब्रम्हाण्डलाई सृष्टि गर्नुभएर उहाँले नै सम्हालिरहनुभएको छ। सारा जगत र अनगिन्तियौ नक्षेत्रहरूको बारेमा सोच्न हाम्रो दिमागमा ठाउँ नै छैन। यसको सृष्टिकर्ताको बारेमा सोच्न पनि हामी सुरु गर्न सक्दैनौँ। हामीभन्दा उहाँ कतिको महान् र शक्तिशाली हुनुहुन्छ त्यसको बारेमा सोच्न थाल्नुहोस् त। त्यही परमेश्‍वरले एक दिन हामीलाई न्याय गर्नुहुन्छ रे? यी कुराहरूले परमेश्‍वरको भय मान्नु र त्यसको अर्थ के हो भनेर अलिकति भएपनि बुझाउन कसरी सहायता गर्न सक्छ?`

`जब हामी बाइबलीय धारणाको पवित्रता, विजयी जीवन बिताउनु र पापमाथि प्रभुत्व गर्नु भनेर चिन्तन गर्दा विधिवाद र परम्परावादलाई कसरी पन्छाउन सक्छौँ? अहिलेको जीवनमा चाहे हामी विजयी जीवन बिताऔँवा इसाई भनेर असफल जीवन बिताऔँ हाम्रो मुक्तिको आशाको जग केवल हाम्रो निम्ति येशूले क्रूसमा के गर्नुभयो त्यसमा आधारित छ भनेर हामीले सधैँ कसरी याद गरिरहने?`

`पापबाट बिजयी जीवन बिताउन हामी सक्छौँ भनेर हामीलाईदिएका अनेकौँ प्रतिज्ञाहरूको बाबुजुद पनि हामी येशूको आफ्नै जीवनले निर्धारण गर्नुभएको नमुना अनुसार चल्न किन कतिपय समयमा असफल हुन्छौँ? हामीले के भुल गरिरहेका छौँ जसले गर्दा हाम्रो जीवनमा परमेश्‍वरले प्रतिज्ञा गर्नुभएको अनुसार उहाँलाई हामी काम गर्न दिन असमर्थ हुन्छौँ?`