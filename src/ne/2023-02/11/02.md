---
title:  कसैले हल्लाउन नसक्ने गरेर अडिग भएर बस्नु
date:   04/06/2023
---

परमेश्‍वरले संसारका प्रत्येक मानव प्राणीले उहाँको प्रणाम गरुन् वा आराधना गरुन् भन्ने आह्वान प्रकाश १४:७मा दिएको हामीले पढिरहेका छौँ। यो पहिलो स्वर्गदूतको सन्देश हो। प्रकाश १४:९मा परमेश्‍वरले मानिसहरूलाई चेतावनी दिनुहुन्छ। तिनीहरूले "बेबिलोन" वा गलत धार्मिक प्रणाली जसको जरा पौराणिक बेबिलोनमा थियो, त्यसको आराधना नगर भनेर उहाँले आह्वान गर्नुभएको थियो। यो दोस्रो स्वर्गदूतको सन्देश हो।

प्रकाश १४:९,१०मा पशुको पूजा नगर्नु भनेर तेस्रो स्वर्गदूतले चेतावनी दिएको सन्देश हामी पढ्छौँ। ठूलो स्वरले स्वर्गदूतले यो घोषणा गर्दछन्, "८ अनि एउटा अर्को स्‍वर्गदूत, अर्थात् दोस्राचाहिँ यसो भन्‍दै पछिपछि लागे, “पतन भयो! जाति-जातिलाई आफ्‍नो व्‍यभिचारका क्रोधको मद्य पिउन लाउने महान् बेबिलोनको पतन भयो।” ९ त्‍यसपछि तेस्रा स्‍वर्गदूत चर्को सोरले यसो भन्‍दै तिनीहरूका पछि आए, “यदि कुनै मानिसले त्‍यो पशु र त्‍यसको मूर्तिलाई पुज्‍यो र निधार वा हातमा त्‍यसको छाप लियो भने, १० त्‍यसले पनि उहाँका क्रोधको कचौरामा केही नमिसाई तयार गरिएको परमेश्‍वरका क्रोधको कड़ा मद्य पिउनेछ, र पवित्र स्‍वर्गदूतहरू र थुमाको सामुन्‍ने आगो र गन्‍धकमा त्‍यसलाई यातना दिइनेछ।" प्रकाश १४:८-१०। 
 
`युगको अन्तमा रहने परमेश्‍वरको जनहरूको दुई चरित्रहरू के छन् भनेर प्रकाश १४:१२मा दिएकोछ। ती चरित्रहरू किन महत्त्वपूर्ण छ?`
 
ग्रीक भाषामा "धैर्य" hupomone हुपोमोन हो। त्यसलाई "दृढ अटल" हुनु हो। विरोध र अग्निमय सतावतको बीचमा युगको अन्तमा परमेश्‍वरका जनहरू हुनेछन् जो उहाँप्रति बफादार हुन्छन्। उहाँको अनुग्रहले तिनीहरू दृढ अटल भएर बस्नेछन्। तिनीहरू परमेश्‍वर-केन्द्रित, अनुग्रहले भरिएको र आज्ञाकारी जीवनहरू बिताएका हुन्छन्।

परमेश्‍वरको आराधना गर्दा (प्रकाश १४:७) पशुलाई पूजा गर्नु (प्रकाश १४:९)को सिधै विरोध गरेको हुन्छ। परमेश्‍वरका आज्ञा पालन गर्नेहरू र येशूको विश्‍वास हुनेहरूले (प्रकाश १४:९) दमन नीति सहनुपर्ने हुन्छ। यो अन्तिम द्वन्द्वले येश ख्रीष्टको पक्षमा उभिने कि पशुको पक्षमा उभिने भन्ने निर्णय गर्नुपर्ने हुन्छ। त्यो निर्णय आराधनामा केन्द्रित हुनेछ। असल र खराबको महान् द्वन्द्वको मुटु साबथ हुनेछ।
 
`देहायका पदहरू पढ्नुहोस्। विश्‍वासद्वारा जिउँदाको नतिजा के हुन्छ भनेर ती पदहरूले हामीलाई के सिकाउँछ? हेर्नुहोस्, रोमी ८:१-४; एफिसी २:८-१० र कलस्सी १:२९।`
  
जब हामी विश्‍वासद्वारा जिउँछौँ, तब हामीले उहाँको अनुग्रह प्राप्‍त गर्छौँ, र हाम्रा जीवनहरू परिवर्तन हुन्छ। मुक्तिदातामा अर्पित जनहरूमा केवल येशू "मा"मात्र विश्‍वास हुँदैन, तर येशू "को" विश्‍वास पनि तिनीहरूमा हुनेछ। युगको अन्तमा हुने येशूको विश्‍वासको गुण तिनीहरूको हुनेछ। तिनीहरू येशू जस्तै मृत्युमा पनि अटल भएर बस्नेछन्।
 
`सानो तिनो कुराहरूमा तपाईँ कतिको विश्‍वासिलो र भर पर्दो हुनुहुन्छ? जब कष्ट आउँछ तब त्यसले तपाईँ के हुनेछ भनेर त्यसको जवाफले तपाईँको बारेमा कसरी बताउँदछ? हेर्नुहोस्, लूका १६:१०`