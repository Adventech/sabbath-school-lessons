---
title:  अधर्मीको सिक्री
date:   06/06/2023
---

पशुको छाप लगाउने भविष्यवाणी येशूका भक्तहरूको निम्ति भयाभव समय हो। तिनीहरूले धार्मिक असहिष्णुता वा  धर्मको नाउँमा दमन भोग्नु पर्नेछ, आर्थिक कारोबारमा तिनीहरूलाई बहिष्कार गर्नेछ र अनेकौँ सास्ती र सतावट दिइने र आखिरमा मृत्यु दण्ड। अचम्मको कुरो के छ भने यसमा येशूका भक्तजनहरूलाई उत्साह दिने सन्देश पनि छ। अत्यन्तै खराब र विषम समयहरूमा पनि परमेश्‍वरका आज्ञा पालन गर्ने र येशूमा भएको विश्‍वास हुने (प्रकाश १४:१२) भक्तजनहरूलाई परमेश्‍वरले सम्हाल्नुहुनेछ। ती आज्ञाहरू पालन गर्नेमा चौथो आज्ञा वा हप्‍ताको सातौँ दिन साबथ पालना पनि हो।

प्रकाश १३ मा भविष्यवाणी गरिएको पशुको छापले हामीलाई अत्यन्तै खराब समय वा सैतानले परमेश्‍वरको विरुद्धमा युद्ध गर्ने पराकाष्टा वा चरमसिमालाई बताउँछ। अनेकौँ छली अभियानद्वारा मानिहरूलाई धोखा दिने उसको पहिलो रणनीति हो। प्रकाश १३ले भविष्यको त्यो समयलाई औँल्याउँछ जब सैतानले इसाई धर्म नै किन नहुन् धार्मिक र राजनैतिक शक्तिहरूसँग मिलेर बलजफ्ती उसलाई ढोग्न लगाउँछ।

हुन त धर्मको नाउँमा सताइनु कुनै नौलो कुरो होइन। यो कयिनको समयदेखिनै यस संसारमा रहिरहेको छ। परमेश्‍वरको चाहना अनुसार हाबेलले उहाँको आराधना गरेकै कारण कयिनले उसलाई मारेको थियो (उत्पत्ति ४:१-८)। पहिलो शताव्दीमा होस् वा युगौँ युगसम्म आफ्ना अनुयायीहरूले सतावट भोग्नुपर्नेछ भनेर येशूले अगावै भन्नु भएको थियो। उहाँले यो सतर्क गराउनु भएको थियो, "धर्मको निम्ति नै तिमीहरूलाई मार्ने मानिसहरूले परमेश्‍वरको सेवा गरिरहेका छन् भनेर सोच्नेछन्" (यूहन्ना १६:२, मत्ती १०:२२, १ पत्रुस ४:१२)।
 
पशुको छापको भविष्यवाणी ईश्वरविहिन साँग्लोमा जोडिने अन्तिम कदम हो। विगतको समयमा सतावट भएको जस्तै पशुको छाप कार्यान्वयन गर्ने समयमा केही धार्मिक विश्‍वासका नीतिहरूमा मिल्न, र धार्मिक र राजनैतिक कानुनले पारित गरेको प्रणालीको आराधना गर्न सबैलाई जबरजस्ती लाडिने छ।
 
`अन्तिम सङ्कटको समयमा परमेश्‍वरका जनहरूले के सामना गर्नुपर्नेछ? हेर्नुहोस् प्रकाश १३:१५-१७`

आर्थिक नाकाबन्दी गरेर सतावट सुरु हुन्छ भनेर भविष्यवाणी लेखिएको छ: यदि "छाप" नलगाएकोमा "कसैले किनबेचा गर्न सक्नेछैन।" जब यो उर्दी जारी गर्छ तब अधिकाँस मानिसहरू त्यसमा समावेश हुनेछन्। त्यो उर्दी पालन नगर्ने जो कोही पनि मृत्युदण्ड भोग्नुपर्ने हुन्छ।
 
सैतानले इसाई हुँ भनेर दावी गर्नेहरूलाई आफूसँग सम्झौता गरेर पशुको मानिसहरूलाई छाप दिन लगाउन तयार पारिरहेको छ। यो हामीलाई भविष्यमा आउने अन्तिम परीक्षा हो। त्यसबेला हामी प्रत्येकलाई परमेश्‍वरको प्रेमले बल दिनेछ र आउने सङ्कटको समयमा उहाँले हामीलाई सुरक्षित राख्‍नुहुनेछ। 
 
`देहायका पदहरू पढ्नुहोस्। यी अन्तिम दिनमा हुने घट्नाहरूको परिवेशमा नलेखिएतापनि यसमा लेखिएको नीति पशुको छापसँग किन महत्त्वपूर्ण छ र हामी पनि कसरी विश्‍वासमा अडिग भएर बस्न सक्छौँ? हेर्नुहोस्, गलाती ६:७-१०।`