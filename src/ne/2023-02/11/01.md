---
title:  'परमेश्‍वरको लालमोहर र पशुको छाप: भाग १'
date:   03/06/2023
---

### यस अध्यायका मूल पदहरू
प्रकाश १४:१२, एफिसी २:८-१०, मत्ती २७:४५-५०, प्रकाश १३:१५-१७, प्रकाश १४:४ र लूका ५:१८-२६ ।

> <p>यस अध्यायको मूल सार पद</p>
> "२ तब जीवित परमेश्‍वरको मोहोर साथमा लिई अर्को एक जना स्‍वर्गदूत पूर्वबाट उक्‍लेका मैले देखें। पृथ्‍वी र समुद्रलाई हानि पुर्‍याउने अख्‍तियार दिइराखेका चार स्‍वर्गदूतलाई यसो भनेर तिनले चर्को सोरले भने, ३ “हामीले हाम्रा परमेश्‍वरका दासहरूका निधारमा मोहोर नलाउञ्‍जेल पृथ्‍वी, समुद्र वा रूखहरूलाई केही हानि नगर।” प्रकाश ७:२-३।

जब हामी युगको अन्तको समयमा हुने घट्नाहरूमा पशुको छापको बारेमा अध्ययन गर्छौँ, तब एउटा निर्णायक विषयबस्तु दिमागमा आउनु जरुरी छ। त्यो हो, परमेश्‍वर र मानव शत्रुले परिचालन गर्ने क्रियाकलापक  भिन्नता के छ।

ख्रीष्ट र सैतानको बीचमा भइरहेको महान् भिषण द्वन्द्वको मूख्य विषयबस्तु बफादारीता, आधिकारिकता र आराधनामा केन्द्रित भएको छ भनेर हामीले अध्ययन गरिरहेकाछौँ। प्रकाश १३मा वर्णन गरिएको पशुको शक्तिको बारेमा भविष्यवाणी, दानिएल ७ मा उल्लेख गरिएको सानो सिङ्ग र २ थेस्सोलिनिकी २मा उल्लेख गरिएको पापको मानिस वा सर्वनाशको छोरो, सबै त्यो शक्ति हो जसले परमेश्‍वरको राज्यशासनलाई उल्ट्याउन खोज्छ, सारा जगतले आफूलाईमात्र ढोग भन्ने आदेश दिन्छ र चर्चमा गरिने आराधनामा नकल पद्धति वा क्रियाकलाप भित्राउँछ। सैतानको पक्षमा लागेर उसको आराधना गर्न उसले अनेकौँ उपायहरू अपनाउँछ, जस्तै जबरजस्ती गरेर हुन्छ कि, कर गरेर हुन्छ कि घुस दिएर हुन्छ कि इनाम वा सम्मान दिएर हुन्छ कि भाउ दिएर हुन्छ आदिर।
 
त्यसको बिपरित परमेश्‍वरको राज्यतिर आकर्षित गर्ने ठूलो शक्ति नै प्रेम हो। पशुको आराधना गर्नु भन्दा परमेश्‍वरको आराधना गर्दा उहाँका जनहरू अत्यन्तै आनन्दित हुन्छन् र उहाँको आराधना खुशिपूर्वक गर्छन्। तिनीहरू परमेश्‍वरप्रति समर्पित हुन्छन् किनकि तिनीहरूलाई थाहा छ कि उहाँ तिनीहरूप्रति कस्तो समर्पित हुनुहुन्छ। अन्तको समयमा पशुको  छापबाट अलग हुन केवल एउटैमात्र उपाय हो येशूप्रतिको प्रेममा यसरी गाढिनुपर्छ कि त्यसबाट कसैले पनि हल्लाउन सक्दैन।यस विषयको अध्ययनमा हामी अघि बढ्नेछौँ।