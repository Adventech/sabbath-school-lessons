---
title:  कथा
date:   09/06/2023
---

### फेरि बप्‍तिस्मा लिएको

_सलोम, पोर्च्युगाल_

सालोमीलाई शिषु अवस्थामा नै बप्‍तिस्मा दिइएको थियो। जब उनी हुर्के तब उनका बाबुआमाको चर्चको रिति अनुसार चलेकी थिइनन्।  चर्चले सिकाएका शिक्षाहरू ठिकै जस्तो नभएको उनलाई लागेको थियो। जब सालोमी ठूली भइन्  उनी चर्चमा नै जान छोडिन्। उनले चर्चसँग सरोकार राख्‍न चाहिनन्। तर उनले परमेश्‍वरलाई विश्‍वास गर्दै रहिन् र उहाँको अगुवाइको निम्ति प्रार्थना गर्दै रहिन्।

जब सालोमीको चार वर्षको नाती योर्गे पोर्च्युगालको टापु मडिइरामा रहेको सेभेन्थ-डे एडभेन्टिस्ट स्कूलमा भर्ना भयो तब सोलोमीले परमेश्‍वरको बारेमा सोच्न थालिन्। परिवारले योर्गेलाई एडभेन्टिस्ट स्कूलमा राख्‍ने योजना गरेको थिएन। त्यसलाई सार्वजनिक स्कूलमा भर्ना गरेको थियो तर त्यो स्कूलमा गयो कि त्यो केटा रुँथ्योमात्रै। जब परिवार केही कामको निम्ति आफूरहेको टापुको ठूलो सहर फुन्चालमा गएको थियो तब बालककै रोजीले त्यहाँको एडभेन्टिस्ट स्कूलमा भर्ना गरियो। दुई महिनासम्म त्यस हजुरआमा सालोमी त्यस नातीको कक्षामा सामेल भइन्। आफ्नो नातीले त्यहाँ मन पराउँछ कि मन पराँउदैन भनेर थाहा पाउन उनी त्यहाँ थिइन्। उनले शिक्षकहरूलाई मन पराइन् र   उनको नाती घरमा जान कहिल्यै पनि रोएन।

स्कूलको दोस्रो तलामा बाइबल अध्ययन गर्न एडभेन्टिस्ट चर्चको पास्टरलाई सालोमीलाई अनुरोध गरे। आफू बाइबल अध्ययन गर्न कुनै समस्या नभएको तर कहिल्यै पनि आफ्नो टाउको पानीमा डुवाएर बप्‍तिस्मा नलिने भनेर पास्टरलाई उनले बताइन्। उनी बाइबल अध्ययनमा सरिक भइनन्।
 
केही समयपछि योर्गे र उसका बाबुआमाहरू प्रत्येक बुधवार प्रार्थना सभामा भाग लिन थालेको थियो। तिनीहरूले बाइबल अध्ययन गर्न थाले। त्यो देखेर सालोमी पनि बइबल अध्ययन गर्न जान थालिन् तर आफू कहिल्यै पनि बप्‍तिस्मा नलिने जिद्दी गरिरहिन्। "म जन्मिनेबित्तिक्‍कै मलाई बप्‍तिस्मा दिएको थियो। मलाई फेरि बप्‍तिस्मा लिनु आवश्यक छैन," उनले मानिसहरूलाई सुनाइन्।

चर्चको सदस्य आना नाउँ गरेकीसँग सालोमी बाइबल अध्ययन गर्न थालिन्। बाइबल अध्ययनको पहिलो दिनमा आनाले शिर झुकाएर परमेश्‍वरको उपस्थितिको निम्ति प्रार्थना गरिन्। बाइबल अध्ययन पछि आनाले सालोमीलाई सोधिन्, "के तपाईँ प्रार्थना गर्न चाहनुहुन्छ?" सालोमीले शिर  हल्लाइन्। यो उनको पहिलो बाइबल अध्ययन थियो र त्यहाँ के भइरहेको छ सो अलमल मानिरहेकी थिइन्।

आनाले भजन गाउन अनुरोध गरिन् जुन सालोमे स्वीकारिन्। भजनको किताब खोले आना र सालोमी भजन गाउन थाले। "म कुमाले हुँ तिमी माटो हो," भनेर आनाले गाउन थालिन्। त्यो गीत सुन्ने बित्तिक्‍कै सालोमीका आँखाहरूमा आँशु बग्न थाले। उनी पनि गाउन कोशिश गरिन् तर एउटा शब्द पनि उच्चारण गर्न सकिनन्। अचम्म मानेर आना भजन गाउन रोकिन् र उठेर उनलाई  अङ्गालोमार्दै भनिन्, "नरुनुहोस्।" त्यो भजन अत्यन्तै अर्थपूर्ण  भएको सालोमीले बताइन्। त्यो भजन आफ्नो आमाको अंत्येष्टीमा गाएको थियो। त्यो सुनेर आना पनि रुन थालिन्। दुवै महिला रुन थाले।

सालोमीले आनासँग बाइबल अध्ययन गर्दै रहिन्। अनि पानीमा डुवेर येशूले बप्‍तिस्मा लिएको पाठ सालोमीले सिकिन्। शिशु बप्‍तिस्मा बाइबल सम्मत नभएको उनले थाहा पाइन्। उनी आफ्नो नाती र उसका बाबुआमासँग प्रार्थना सङ्गतिहरूमा जान थालिन्। अनि नातीका बाबु र आमाले बप्‍तिस्मा लिने योजना भएको बताए। बप्‍तिस्मा लिने दुई हप्‍ता अघि सालोमीले आनालाई आफू पास्टरसँग कुरा गर्न चाहेको सुनाइन्। सालोमीको दिमागमा के थियो सो आने बुझिन् र सोधिन्, "के तपाईँ पनि वप्‍तिस्मा लिन चाहनुहुन्छ?" 
 
आफू बप्‍तिस्मा नलिने जिद्दी गरेकी सालोमीले बप्‍तिस्मा लिने निर्णय गरेकोमा पास्टर अचम्म माने। आफ्नो निर्णयलाई केही समय सोच्न पास्टरले उनलाई अनुरोध गरे।

पाँच महिनापछि सालोमीले बप्‍तिस्मा लिएर आफ्नो आफ्नो हृदय येशूलाई सुम्पिन्। आज, एडभेन्टिस्ट चर्चको महिला सेवाकार्य विभागमा सालोमी काम गर्छिन्। योर्गेको बुबा चर्चको एल्डर छ भने आमा डिनेस छिन्। जब योर्गे १२ वर्षको भयो उसले पनि बप्‍तिस्मा लिएको थियो।

सार्वजनिक स्कूलमा योर्गे किन रुँथ्यो त्यो सालोमीलाई आजसम्म थाहा छैन तर जब योर्गेक एडभेन्टिस्ट स्कूलमा गयो तब उनको जीवन पूरै परिवर्तन भएको थियो। "पवित्र आत्माले मेरो हृदयमा काम गर्नुभयो, त्यसैकारण बप्‍तिस्मा लिने आवश्यक भएको मैले महसुस गरेको थिएँ," सालोमीले खुशी भएर व्यक्त गरिन्।