---
title:  थप जानकारी
date:   09/06/2023
---

"स्वर्गमा भएको महान् विवादीय संग्रामको सुरुमै परमेश्‍वरको व्यवस्थालाई फाल्ने सैतानको लक्ष्य थियो । यही लक्ष्य पूरा गर्न सैतान सृष्टिकर्ता परमेश्‍वरको विरुद्धमा विद्रोह गरेको थियो । उसलाई स्वर्गबाट फ्याँकिएतापनि उसले परमेश्‍वरको व्यवस्थाको विरुद्धमा यस पृथ्वीमा आफ्नो युद्ध जारि राखेको छ । अनेकौँ छल र प्रपञ्चहरू रचेर परमेश्‍वरको दश आज्ञालाई इसाई हौँ भनेर दावी गर्ने मानिसहरूले पनि नमानोस् भनेर निरन्तरूपमा उसले प्रयास गरिरहेको छ । चाहे पूरै दश आज्ञाहरू अस्वीकार गरेर होस् वा केवल एउटामात्र अस्वीकार गर्ने होस् त्यसको नतिजा एउटै हुनेछ ।...इसाई धर्मका गुरु तथा विद्धानहरूलाई प्रयोग गरेर दश आज्ञालाई तिरस्कार गर्न लगाउने सैतानको प्रयासमा बाइबलका गरिमामाय शिक्षाहरूलाई पनि बङ्ग्याइ दिएका छन् । धर्मशास्त्र बाइबललाई विश्‍वास गर्छु भनेर दावी गर्ने हजारौँ इसाईहरूको आस्थामा सैतानले गलत र बाइबल  सम्मत नभएका शिक्षा वा विद्याहरू घुसाइ दिएका छन् । सत्य विद्या र असत्य विद्याको बीचमा भइरहेको महान् द्वन्द्वको अन्तिम चरणमा परमेश्‍वरकै व्यवस्थालाई केन्द्रित गरेर युद्ध हुनेछ। परमेश्‍वरको व्यवस्थाको विरुद्धमा सैतानले युगौँ युगसम्म युद्ध छेडिरहेको छ। यही युद्धमा हामी अहिले पसिरहेकाछौँ। त्यस युद्धको मूल विषय बस्तुहरू नै मानिसहरूका व्यवस्था वा नीतिहरू अर्थात् इसाई भनाउँदा धर्मगुरुहरूका बाइबल सम्मत नभएका नीतिहरू र यहोवाका नितीहरू, र बाइबलको शिद्ध धर्म र अनेकौँ परम्परा र काल्पनिक वा पुराणहरू भित्राएर धर्मलाई स्वीकार गर्ने भन्नेमा हुनेछ ।" –एलेन जी ह्वाइट, द ग्रेट कन्त्रोभर्सी, ५८२ ।

प्रकाशको पुस्तक भरि परमेश्‍वरको आराधना र सृष्टिको बिषय नतोडिने गरेर जोरिएको छ । असल र खराबको बीचमा भइरहेको महान् विवाद, र पशुको छापको विषयबस्तुहरूमा परमेश्‍वर आराधनाको योग्य हुनुहुन्छ कि हुनुहुन्न भन्ने मूल विवादको केन्द्रविन्दु हो ।

यस संसारमा धेरै धर्महरू र भगवान भनेर दावी गर्ने सबैले आआफूहरू यस पृथ्वीको सृष्टिकर्ता भन्दछन् । तर युगौँदेखि निरन्तर चलिरहेको हप्‍ताको सातौँ दिन साबथले येशू ख्रीष्ट नै सृष्टिकर्ता हुनुहुन्छ भन्ने ठोस प्रमाण दिएको छ अर्थात् सृष्टिकर्ता ख्रीष्टको आराधना गर्नु भन्ने अवधारणा साबथको मुटुमा नै कुँदिएको छ । आफू साबथ दिनको प्रभु हो भनेर येशूले निरन्तररूपमा औँल्याउनुभएको थियो (मत्ती १२:८, मर्कूस २:२८, लूका ६:५) । हामी को हौँ भनेर अनन्तसम्म पहिचान गराउने र याद दिलाइरहने नै साबथ हो । हामीहरू परमेश्‍वर होइनौँ वा पुजनीय भगवान वा जगतगुरुहरू होइनौँ तर सृष्टि गरिएका मानव प्राणी हौँ र हामी कसैको पुजनीय होइनौँ भनेर निरन्तररूपमा सम्झाइरहने विद्या नै साबथ हो । प्रत्येक मानिस बराबर छन् र आदरको योग्य छ भनेर साबथले नै औँल्याउँछ । जब हामी साबथ दिनमा प्रभुको आराधना गर्छौँ र साबथलाई हृदयमा राख्दछौँ तब हामी  सृष्टि गरिएका प्राणी हौँ भनेर निरन्तररूपमा दिमागमा घुसाइरहेको हुन्छ र हाम्रो सृष्टिकर्तामात्र हाम्रो आराधनाको योग्य हुनुहुन्छ भनेर पनि हाम्रो दिमागमा घचघच्याइरहेको हुन्छ । त्यसैकारणले सैतानले साबथलाई धेरै घृणा गर्छ र इसाई भनाउँदा प्रोटेस्टेन्ट चर्चहरूका अनुयायीहरू होउन् वा रोमन क्याथोलिकका अनुयायीहरू हुन् तिनीहरूलाई नै प्रयोग गरेर मानव जगतमा साबथको विरुद्धमा घृणा उसैले फैलाइरहको छ। हाम्रो सृष्टिकर्तासँग एकतमा राख्‍ने सुनौलो सिक्री नै साबथ हो । त्यसैले गर्दा युगको अन्तमा हुने सङ्कटमा साबथले निर्णायक भूमिका खेलेको हुन्छ ।

**चिन्तनमनन**:

`समुद्रबाट निस्किएको पशुले आफै सर्वेसर्वा हुँ वा मानव जगतमाथि प्रभुत्व जमाउने अधिकार पाएको छु भनेर दावी कुन् आधारभूत नीतिहरूको आधारमा गर्दछ? त्यही आफ्नो भाउ खोज्ने नीति वा प्रवृत्तिहरू थाहै नपाइकन हाम्रा हृदयहरूमा कसरी अड्डा जमाउन सक्छन्?`

`कतिपय शिक्षित वा बुज्रुक भनाउँदाहरू वा अलिकति पनि सोच्ने दिमाग भएकाहरूले सैतानको अस्तित्व वास्तविक होइन वा यो पौराणिक समयमा अन्धविश्‍वासको उपज हो र त्यसलाई गम्भिररूपमा लिनु आवश्यक छैन भनेर ढिपी गर्नेहरूलाई तपाईँले कसरी सम्झाउन सक्नुहुन्छ? तपाईँले कस्तो तर्क तिनीहरूको सामु प्रस्तुत गर्न सक्नुहुन्छ?`