---
title:  जगतब्रम्हाण्डमा भिषण संग्राम
date:   05/06/2023
---

`मत्ती २७:४५-५० मा येशूले क्रूसमा के भयाभव अनुभव गर्नुभएको थियो भनेर उल्लखे गरिएको छ। परमेश्‍वरले त उनलाई नै त्याग्नुभयो भनेर उहाँले गर्नुभएको चित्कारको अर्थ के हो? येसूको विश्‍वास हामीमा हुनु भनेको के हो भनेर त्यस दृश्यले हामीलाई बुझाउन कसरी सहयोग गर्दछ?`
  
अन्धकारले छोपिरहेको समयमा येशू क्रूसमा झुण्डिरहनुभएको थियो। सारा मानव जगतको दोष, दण्ड, लज्जा वा बेइज्जत र पाप उहाँले बोकिरहनुभएको थियो। त्यसबेला आफ्नो प्रिय पिताको प्रेमबाट आफू छुटिएको आभास् पाउनुभएको थियो, तैपनि यस पृथ्वीमा रहुञ्‍जेल परमेश्‍वर पितासँग आफ्नो सम्बन्धलाई याद गर्दै त्यसैमा भर पर्न उहाँ अडिग हुनुभएको थियो। यस संसारमा रहनुहुँदा उहाँले आफ्नो जीवन पितामाथि पूरा भरोसा राख्‍नुभएको थियो। असल र रमाइलो समयमा उहाँमाथि गरेको भरोसा अत्यन्तै खराब समय वा क्रूसको पीडा सहन उहाँलाई तयार पारेको थियो। आफ्नो वरिपरि रहेको अन्धकार परिस्थितिहरूमा परमेश्‍वरलाई शङ्का गर्न सक्ने भएतापनि मुक्तिदाताले उहाँमाथि नै भरोसा राख्‍नुभएको थियो। परमेश्‍वर पिताले उहाँलाई त्यागेको आभास् उहाँले पाएतापनि उहाँमाथि आफ्नो भरोसा र विश्‍वास उहाँले त्याग्नुभएन।
 
"अत्यन्तै भयाभव अन्धकारमा परमेश्‍वरले त्याग्नुभएको क्षणको आभास् पाएको भएतापनि आफ्नो अन्तिम रगतको थोपा  मानव दयनीय अवस्थाको कपमा खन्याउनु भएको थियो। त्यस भयाभव र डरलाग्दो घडीमा पिताले उहाँलाई पहिले नै स्वीकार गर्नुभएको प्रमाणमा उहाँ भर पर्नु भएको थियो।... विश्‍वासद्वारा ख्रीष्टले विजय पाउनुभएको थियो।"-एलेन जी ह्वाइट, क्राइस्ट ट्रायम्फ, २७७।

येशूमा भएको विश्‍वास यस्तो गहिरो, भरपर्दो र समर्पित थियो कि सारा जगतका दुष्ट पतित स्वर्गदूतहरूले र पृथ्वीमा भएको सबै दु:खकष्टले उहाँलाई हल्लाउन सकेको थिएन। देख्‍न नसिकनेमा भरोसा राख्‍ने विश्‍वास, बुझ्न नसकेपनि विश्‍वास गर्नु र चुँड्नै लागेको डोरीमा झुण्डी रहने विश्‍वास येशूप्रति समर्पित प्रत्येक येशूभक्तको खुबी हो। यस खालको "येशूको विश्‍वास" सितिमिति आउँदैन तर विश्‍वासैद्वारा पाउने बरदान हो र यसले जीवनको कुनै पनि आउने सङ्कटको सामना गर्न बल र शक्ति दिन्दछ। यदि हाम्रा हृदयहरूमा "येशूको विश्‍वास" रहिरह्यो भने सचमुचरूपमा ख्रीष्टलाई सर्वोपरि मानेर उहाँको आराधना गर्न हामीलाई सक्षम् बनाउँछ। जब प्रकाशको पुस्तकमा दिइएको पशुको छाप कार्यान्वयन हुन्छ त्यसबेला परमेश्‍वरका जनहरूलाई आउने महासङ्कटको समय उहाँप्रति बफादार भइरहन बल पाउँदछ।
 
फेरि, यस खालको विश्‍वास अचानक कहीँबाट आउने होइन। अहिले नै परमेश्‍वरका जनहरू दिनदिनै विश्‍वासद्वारा जिउने सिकिरहेका हुन्छन्। असल समयमा परमेश्‍वर नजिक भएको अनुभव गरेको समयमा होस् वा खराब समयमा जब परमेश्‍वर टाढा भएको अनुभव गरेको समयमा होस् त्यसले उहाँमा भएको पक्‍का विश्‍वास ढलमलिन्दैन। "धर्मी विश्‍वासद्वारा जिउँछ" (गलाती ३:११, हबकूक २:४)। त्यसको लागि तयार हुने समय भोली होइन आज नै हो। अहिले नै विश्‍वाद्वारा सहेको प्रत्येक दु:खकष्ट र परिक्षाले हाम्रा जीवनहरूमा बहुमूल्य फलहरू फलाइरहेका हुन्छौँ।

`तपाईँको जीवनको त्यस परिवेशलाई याद गर्नुहोस् जब तपाईँको वरिपरि सबै भताभुङ्ग भइरहेको छ र तपाईँमा केवल विश्‍वासमात्रै छ। ती परिस्थितिबाट तपाईँ कसरी पार हुनुभयो? तपाईँले के पाठ सिक्नुभयो? त्यही खालको अनुभवमा परिरहेका मानिसहरूलाई तपाईँले कसरी सहयोग गर्न सक्नुहुन्छ?`