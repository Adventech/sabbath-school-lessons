---
title:  'येशूमात्र: हाम्रो मध्यस्थकर्ता'
date:   08/06/2023
---

पशुलाई चिनाउने चिन्हहरू के हुन् भनेर प्रकाश १३:४,५मा केलाएर हेर्नुहोस्, "४ मानिसहरूले अजिङ्गरको पूजा गर्दथे, किनकि त्‍यसले आफ्‍नो अधिकार पशुलाई दिएको थियो। तिनीहरूले यसो भन्‍दै पशुको पूजा गरे, “यो पशुजस्‍तो अरू को छ? यसको विरुद्धमा को लड्न सक्‍ने?” ५ त्‍यसलाई अहङ्कारी र ईश्‍वर-निन्‍दक शब्‍दहरू उच्‍चारण गर्ने मुख दिइयो। त्‍यसलाई बयालीस महिनासम्‍म अधिकार चलाउने अनुमति दिइयो।"
 
प्रकाशको पशु भ्रष्ट इसाई धार्मिक शक्ति हो। यो मूर्तिपूजा गर्ने रोमबाट नै उदय भएको हो। यो बढ्दै बढ्दै जाने विश्‍वव्यापी धार्मिक प्रणाली हो। यसको अगुवा पोप हो जसलाई सबैले आराधना गर्न कर लगाउनेछ। प्रकाश १३:५ अनुसार यसले ईश्‍वर निन्दा गर्छ अर्थात् परमेश्‍वरको बेइज्जत गर्दछ। नयाँ करार अनुसार ईश्‍वर निन्दा गर्नु भनेको आफूलाई परमेश्‍वर सरह राख्‍नु हो र उहाँले पाउने अधिकारहरू आफूले लिएको दावी गर्दछ।
 
`ईश्वरनिन्दाका दुई पक्षहरू के हुन्? हेर्नुहोस् देहायका पदहरू,  लूका ५:१७-२६ र यूहन्‍ना १०:३१-३३।`

यहूदी धर्मका अगुवा र पण्डितहरूले येशूले ईश्वरनिन्दा गर्नुभयो भनेर आरोप लगाएका थिए। येशूको मामिलामा त्यो आरोप अन्याय थियो किनकि उहाँमा सबै शक्तिहरू छन् र परमेश्‍वरका भएका सबै अधिकारहरू उहाँसँग छ। त्यो अधिकारमा हाम्रा पापहरू क्षमा दिने पनि एक हो। किनभने येशू परमेश्‍वर हुनुहुन्छ। यो उहाँ आफैले प्रभावकारी ढङ्गमा यसरी व्यक्त गर्नुभएको थियो: "९ येशूले तिनलाई भन्‍नुभयो, “फिलिप, यतिको समयसम्‍म म तिमीहरूसँग छु, तैपनि तिमीले मलाई चिन्‍दैनौ? जसले मलाई देखेको छ, त्‍यसले पितालाई देखेको छ। तिमी कसरी भन्‍न सक्‍छौ, ‘हामीलाई पिता देखाइदिनुहोस्?’ १० म पितामा छु, र पिता ममा हुनुहुन्‍छ भनेर के तिमी विश्‍वास गर्दैनौ? जुन वाणी म तिमीहरूलाई भन्‍दछु, त्‍यो मैले मेरो आफ्‍नै अधिकारमा बोलेको होइनँ तर ममा वास गर्नुहुने पिताले आफ्‍नो काम गर्नुहुन्‍छ। ११ मलाई विश्‍वास गर, कि म पितामा छु, र पिता ममा हुनुहुन्‍छ। नत्रभने यी कामहरूकै खातिर विश्‍वास गर।" यूहन्‍ना १४:९-११। 

फेरि १ तिमोथी २:५ले हामीलाई यो  सिकाउँदछ कि परमेश्‍वर र मानिसको बीचमा केवल एक जनामात्र मध्यस्थकर्ता हुनुहुन्छ, त्यो मानव येशू ख्रीष्ट। त्यसको बिपरित रोमन क्याथोलिक चर्चले यो सिकाउँदछ कि परमेश्‍वर र पापी मानिसको बीचमा यसका क्योथोलिक पुरोहित वा फादरहरू मध्यस्थकर्ता हुन्। क्याथोलिक पुरोहित वा फादर आफै पापी मानिस भएकोले उनी हाम्रो निम्ति मध्यस्थकर्ता हुन सक्दैन किनभने उनलाई पनि मध्यस्थकर्ताको आवश्यक छ।

कोही मानिस भगवान, स्वामी भनेर दावी गर्छ वा परमेश्‍वरको ठाउँमा आफू बसेको देखाउँछ त्यसलाई पनि ईश्वरनिन्दा भनेर परिभाषित गरेको छ।

यहाँ रोमन क्याथोलिक चर्चको आधिकारिक स्रोतबाट नै दुई वक्तव्यहरू देखाएका छन्:
  
"पोपको गरिमा महान् र महामहिम उच्च छ। उनी मानिसमात्र होइन...उनी यस संसारको परमेश्‍वर जस्तै गरेर मान्नुपर्दछ।" लुसियस फरारिस, "पापा," उनको प्रोम्पटा बिबिलियोथेका (१७६३), ठेली ६, पृ. २५-२९ बाट निकालिएको लेख २।

पोप लियो तेर्‍हौले घमण्ड गरेर यो दावी गरेका थिए: "हामी (पोपहरू) यस पृथ्वीमा सर्बशक्तिमान परमेश्‍वरको ठाउँमा हुन्छौँ।"- द ग्रेट इनसाइक्लिकल लेटर्स अभ पोफ लियो १३ (न्यु योर्क: बेन्जिगर, १९०३), पृ. १९३।

ती दावीहरू झन महत्त्वपूर्ण हुन्छन् जब अङ्ग्रेजी शब्द "anti-" (आन्टी) भन्ने शब्द आन्टी क्राइस्टमा प्रयो गरिन्छ त्यसको अर्थ "विरोधी"मात्र नभएर "ठाउँमा" भन्ने पनि अर्थ लाग्छ। त्यसकारण ख्रीष्ट विरोधी भन्नु "ख्रीष्टको ठाउँमा आफूलाई राख्‍नु हो।" ईश्वरनिन्दाको स्पष्ट परिभाषा यो भन्दा अरू के होला?