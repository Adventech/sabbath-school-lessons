---
title:  कथा
date:   02/06/2023
---

### मद्यपानको धरापमा

_गाब्रिएल, पोर्च्युगाल_

गाब्रियल रक्सी पिउन असाध्यै मन पराउँछन्। उनी रक्सीमा चुरलुम्म डुवेकोले उनकी श्रीमती उनीदेखि चिन्तित थिइन्। उनलाई र तिनीहरूको छोरो योर्गे सुरक्षित भएको श्रीमतीले चाहन्थिन्। तिनीहरू पोर्च्युगालको मडिरिरा भन्ने टापुमा बसोबास गर्दथे।त्यो टापु दक्षिण पोर्च्युगाल र पश्‍चिम अफ्रिकाको बीचमा थियो। त्यहाँ जान तिनीहरू हवाइ जहाजबाट ९० मिनेटको यात्रा गर्नुपर्दथ्यो। तिनीहरूको जीवनलाई परिवर्तन गर्न केही अनौठो घट्ना श्रृङ्खलाबद्धरूपमा घट्न पुग्यो।  योर्गे ४ वर्षको हुँदा पूर्वप्राथमिक स्कूलमा ऊ भर्ना हुनुपर्दथ्यो। तर सार्वजनिक स्कूलमा केही दिन गएपछि योर्गे त्यस स्कूलमा जान चाहेन। जब उसलाई स्कूलमा लगेर राख्थ्यो तब ऊ "वाँ वाँ" गरेर रुँथ्यो। आमा लुइजाले के गर्ने सो थाहा भएन न त उनको श्रीमान गाब्रियल। गाब्रियललाई आफ्नो छोरोको भन्दा रक्सीको चिन्ता थियो।

केही दिनपछि त्यो परिवार त्यस टापुको सबभन्दा ठूलो सहरमा गएको थियो। त्यहाँ केही कामको निम्ति त्यस परिवार गएको थियो। जब आफ्नो कामको सिलसिलामा त्यो परिवार सहरमा जाँदै थियो, तब लुइजाले एउटा आकर्षित पार्ने स्कूल देखिन्। त्यो स्कूलको पर्खालमा फलामको ढोका थियो। उनले गाब्रियललाई भनिन्, "हामी त्यस स्कूलमा जाऔँ। त्यहाँ  योर्गेलाई भर्ना गर्न सकिन्छ कि हेरौँ। खुला भएको ढोका वा गेटबाट तीन जना भित्र पसे। योर्गेले त्यस स्कूलमा खुट्टा राख्‍ने बितिक्‍कै उसले भन्यो, "मलाई यो स्कूल त मनपर्छ!"  त्यहाँ केही बालबालिकाहरू चौरमा खेलिरहेका थिए, त्यो देख्‍ने बित्तिक्‍कै योर्गेले भन्यो, "म अर्को स्कूलमा जान चाहन्न।" त्यस स्कूलमा पढ्न पाउला कि भन्ने आशाले उसले आफ्ना बुबा र आमाको अनुहार हेर्‍यो। खुट्टा बजाएर उसले चिच्यायो, "म अर्को स्कूलमा जानै चाहन्न!" अब योर्गे सेभेन्थ-डे एडभेन्टस्ट स्कूलमा भर्ना भयो। सुरुदेखि नै उसले त्यो स्कूल मन परायो र घरमा जान ऊ कहिल्यै पनि रोएन। लुइजाले संतोषको सास फेरिन्। गाब्रिएललाई पनि हलुको भयो र खुशी भएर रक्सी पिए। गाब्रियलले रक्सी पिउन छोडोस् भनेर लुइजाले प्रार्थना गर्दै रहिन्।

केही दिनपछि लुइजालाई स्कूलको दोस्रो तलामा बुधवार प्रार्थना सङ्गतिकोलाई एक जना शिक्षिकाले निम्तो दिइन्। लुइजा र योर्गे गए र तिनीहरूले धेरै मन पराए। लुइजाले त यस संसारमा स्वर्गकै अनुभूति पाइरहेको जस्तो भएको थियो। उनी र योर्गे हप्‍तैपिछे सङ्गतिमा जान थाले। अनि पछि गाब्रियल पनि प्रार्थना सङ्गतिमा जान थाले। जब उनी त्यहाँ गए तब रक्सी पिउने चाहना चिसो हुन थालेको उनले महसुस गर्‍यो। उनी शान्ति चाहेको थियो र विगतको जीवन छोड्न चाहेको थियो। तर उनी जँड्याहा भएकोले उनलाई धरापमा पारेको थियो।

एक दिन एक जना चर्चको सदस्यले गाब्रियल र उनको परिवारलाई बनभोजमा निम्तो दियो। आफ्नो जीवनमा पहिलोपल्ट गाब्रियलले स्वस्थ खाना खाना पाएको थियो। त्यहाँ त रक्सी नै थिएन। यस खालको स्वस्थ खाना उनले पहिला कहिल्यै पनि खाएको थिएन। उनले खाना मन पराए र यो खालको जीवन उनलाई ठिक लागेको जस्तो भयो। गाब्रियल र लुइजा बाइबल अध्ययन गर्ने सानो झुण्डमा सरिक भए। जब तिनीहरूले बाइबल अध्ययन गर्न थाले गाब्रियललाई रक्सी पिउने चाहना छोड्न थालेकोले उनी छक्‍क भए। उनी रक्सी नपिउनेहरूको सङ्गतमा थिए। उनको काम गर्ने ठाउँमा सबै जनाले रक्सी पिउँथे। जब उनले १ कोरन्थी ६:१९ पढे तब उनको हृदय छोएको थियो, " तिमीहरूको शरीर पवित्र आत्माको मन्दिर हो भनेर के तिमीहरूलाई थाहा छैन र? उहाँ परमेश्वरबाट आउनुभएको हो र तिमीहरूको शरीर तिमीहरूको होइन भन्ने के तिमीहरूले बुझ्दैनौँ?" जब रक्सी नपिउनेसँग उनले बढि समय बिताउन थाले तब रक्सी पिउने चाहना स्वात्तै गयो। उनले रक्सी खान छोडेकोले लुइजा धेरै खुशी भइन्। परमेश्‍वरले उनको प्रार्थना सुन्नुभएको थियो। गाब्रियल र लुइजाले आफ्ना हृदयहरू येशूलाई सुम्पे र बप्‍तिस्मा लिए। जब योर्गे १२ वर्षको थियो उसले पनि आफ्नो हृदय येशूलाई सुम्प्यो र बप्‍तिस्मा लियो। आज गाब्रियल चर्चको एल्डर भएका छन् र लुइजा डिकनेस भएकी छिन्। उनले बालसङ्गतिमा सहयोग गर्छिन्।

आजसम्म पनि  जब योर्गे सार्वजनिक स्कूलमा जाँदा किन रुँथ्यो त्यो गाब्रियल र लुइजालाई बुझ्न सकेको छैन। ऊ एडभेन्टिस्ट स्कूलमा खुशी छ। तर एउटा कुरो स्पष्ट छ। योर्गे एडभेन्टिस्ट स्कूलमा गएकोले परिवारको जीवन आमूलरूपमा परिवर्तन भएको थियो।

"चर्चको बारेमा पहिला नै थाहा भएको भए कस्तो राम्रो हुन्थ्यो। चर्चले मेरो परिवार र मलाई ठूलो आशिष भएको प्रमाणित गरेको छ," खुशी भएर गाब्रियलले सुनाउँछन्।

-आन्ड्र्यु मेकचेस्ने