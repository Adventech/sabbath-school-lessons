---
title:  आज्ञा पालन गर्न परमेश्‍वरको अनुग्रह
date:   01/06/2023
---

रातो रङ्गले पोटेको पशुमाथि चढेकी चहकिलो रातो र वैजनी वस्त्र लगाएकी स्त्रीले आफ्नो रक्सीको कचौरालाई पिउन दिएर संसारका कठित इसाई धर्मका अगुवा र सरकारी अधिकारवालाहरूलाई लठ्ठ पारेकीछिन् र अर्थात् बेबिलोनको मिथ्या धार्मिक शिक्षादीक्षालाई पिउन दिएकी छिन्। "बेबिलोनको रक्सी"को बारेमा एलेन जी ह्वाइटले यस्तो स्पष्ट टिप्पणी गरेकी छिन्: "त्यस महावेश्याको हातको कचौरामा भएको रक्सी के हो त? उनका झुट शिक्षाहरू हुन्। बाइबलको चौथो आज्ञामा स्पष्ट गरेको सत्य साबथको सट्टा उनले संसारलाई झुटो साबथ संसारलाई दिएकी छिन्, र हव्वालाई अदनको बगैँचामा पहिला बोलेको झुट दर्शन वा शिक्षा पनि संसारलाई पिउन दिएर लठ्ठ पारेकी छिन्-त्यो झुट शिक्षा हो मानिस अमर छ।"- रिभ्यु एण्ड हेराल्ड डिसेम्बर, ६,१८९२। इसाई भएर आइतबार नै चर्च जानुपर्छ र मानिस अमर छ भन्ने बाइबल सम्मत नभएको जाली शिक्षाले करोडौँ मानिसहरूलाई फसाएको छ। त्यसको फलस्वरूप, अन्तिम दिनको आह्वान परमेश्‍वरले आफ्ना जनहरूलाई दिइरहनुभएको छ कि ती गलत शिक्षाहरू बोकेका चर्चसमेत अरूसमूहरूबाट बाहिर निस्कुन्।

`पतित र भ्रष्ट धार्मिक संस्थाहरूमा फसिरेका करोडौँ मानिसहरूका जमातलाई परमेश्‍वरको अपिल के छ? हेर्नुहोस्, प्रकाश १८:४-५।`

हामीले पहिला नै औल्याइसकेका छौँ कि परमेश्‍वरका जनहरू विभिन्न इसाई धार्मिक चर्चहरूमा छन् जो बाइबलको शिक्षासँग झुटो शिक्षाहरू मिसाएकाछन्। तिनीहरूले बाइबलका स्पष्ट सत्यहरूलाई बुझेका छैनन्। परमेश्‍वरको प्यारो आह्वान सिधा छ: " “हे मेरा मानिस हो, त्‍यसबाट निस्‍केर आओ, नत्रता त्‍यसका पापहरूसँग तिमीहरू पनि सहभागी हुनेछौ, र त्‍यसका विपत्तिहरू तिमीहरू भोग्‍नेछौ।" प्रकाश १८:४।

`पाप भनेको के हो भनेर देहाय पदहरूले कसरी परिभाषा गरेकाछन्? येशूका ती दुई चेलाहरूले लेखेका वचनहरूलाई तुलना गर्नुहोस्? हेर्नुहोस्, यूहन्नाको १ यूहन्‍ना ३:४ र रोमी १४:२३।`

परमेश्‍वरको  व्यवस्था वा दश आज्ञालाई भङ्ग गरेर चल्नु नै पाप हो। तर कोहीले पनि परमेश्‍वरको व्यवस्था पालन गर्छु भनेर पालन गर्न सक्दैन। केवल विश्‍वासद्वारा जीवित ख्रीष्टको शक्तिमा भर परेरमात्रै दश आज्ञालाई पालन गर्न सकिन्छ। हामी कमजोरी छौँ, निर्धा छौँ, ढलमलिन्छौँ। हामी पापी मानव प्राणी हौँ। विश्‍वासद्वारा जब हामी ख्रीष्टलाई स्वीकार्छौँ तब उहाँको अनुग्रहले हाम्रा विगतका पापहरूलाई बिलाइ दिनुहुन्छ र बर्तमान जीवनमा पापको खिलाफमा जिउन उहाँले हामीलाई सशक्त बनाउनुहुन्छ। यस मामिलामा पावलले भन्दछन्, "उहाँका नाउँको खातिर विश्‍वासद्वारा आउने आज्ञापालन सबै जातिहरूका बीचमा ल्‍याउनलाई हामीले उहाँद्वारा अनुग्रह र प्रेरितको काम पाएका छौं।" रोमी १:५। येशू मर्नुभएपछि  परमेश्‍वरको व्यवस्था वा दशलाई पालन गर्नुपर्दैन र त्यसलाई मान्नुपर्दै भनेर सिकाउने हजारौँ चर्चहरूमा भएका आफ्ना जनहरूलाई ती चर्चबाट विश्‍वासबाट निस्कनु भनेर परमेश्‍वरले आह्वान गरिरहनुभएको छ। साबथ पालन गर्ने एडभेन्टिस्टहरूलाई पनि आफ्नो स्वार्थ र आफ्नो भाउ खोज्ने प्रवृत्तिलाई त्याग्नु भनेर परमेश्‍वरले आह्वान गरिरहनुभएको छ। मानवीय प्रयासबाट धर्मात्मा हुन वा आज्ञा पालन गर्न छोडेर विश्‍वासबाट ख्रीष्टको अनुग्रहद्वारा ईश्वरिय जीवन बिताउन येशूले सबैलाई आह्वान गरिरहनुभएको छ।  पापलेगर्दा हामीमाथि ल्याउने दोष र पापको प्रभुत्वबाट उहाँलेमात्र उद्वार गर्न सक्नुहुन्छ। यदि इस्राएलीहरूले परमेश्‍वरको व्यवस्थाप्रति बफादार भएको भए (व्यवस्था ४:६) तिनीहरू सारा संसारको निम्ति प्रभावकारी गवाही हुन्थे। हामीलाई पनि परमेश्‍वरको आज्ञाप्रति बफादार भएर संसारको सामु प्रभावकारी गवाही हुन र मानिसहरूलाई बेबिलोनबाट निकाल्न अगुवाइ होऔँ भनेर ख्रीष्टले आह्वान गरिरहनुभएको छ।