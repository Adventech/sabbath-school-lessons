---
title:  मानिसहरूका आँखा वा दिमागहरूमा ठिकै छ भन्ने धारणा जब घुस्छ
date:   28/05/2023
---

युगको अन्तका दिनहरूको सन्दर्भमा येशूले अत्यन्तै प्रभावकारी र उल्लेखनीय चेतावनी उहाँका मुखबाट उच्चारण गर्नुभएको थियो, "अन्तिम दिनहरूमा नकल वा झुटा ख्रीष्ट वा मसीह र झुटा वा नामधारी भविष्यवक्ता वा भगवान, स्वामीहरूको उदय हुनेछन्। परमेश्‍वरले नै चुन्नुभएका मानिसहरूलाई पनि सकेसम्म धोखा दिन सबैलाई चकित पार्न तिनीहरूले अनेकौँ अचम्मका चिन्ह तथा चर्तिकलाहरू वा अचम्मका कामहरू गरेर देखाउनेछन्।" मर्कूस १३:२२ रूपान्तरित। परमेश्‍वरले चुन्नुभएकाहरू को हुन् त? "उहाँले आफ्‍ना स्‍वर्गदूतहरूलाई तुरहीको ठूलो आवाजको साथ पठाउनहुनेछ, र तिनीहरूले आकाशको एक छेउदेखि अर्को छेउसम्‍म चारै दिशाबाट उहाँका चुनिएकाहरूलाई भेला गर्नेछन्।" मत्ती २४:३१। यो त अलि भयभित पार्ने खबर छ, होइन त? अन्तिम दिनहरूमा सैतानले ल्याउने जालहरू यस्तो महान् हुनेछन् कि परमेश्‍वरका आज्ञा पालन गर्ने र येशूमाथि विश्‍वास राखेर अडिग हुने (सेभेन्थ-डे एडभेन्टिस्टको चरित्र) येशूका भक्तजनहरू पनि उसको पासोमा पर्ने खतरा हुन्छ रे!

`सैतानले कसलाई धोखा दिन्छ भनेर प्रकाश १२:९मा उल्लेख गरिएको छ। यहाँ लेखिएका बोलीहरूलाई हामीले कसरी बुझ्ने?`

जसरी युगौँ युगमा परमेश्‍वरका केही विश्‍वासी जनहरू थिए, त्यसरी नै युगको अन्तमा पनि उहाँका केहीमात्र भएतापनि उहाँलाई विश्‍वास गर्ने, उहाँमाथि भरोसा राख्‍ने र उहाँका नीतिहरूमा चल्ने भक्तजनहरू त हुनेछन् नी। तर, प्रकाशको पुस्तकमा लेखिएको वाक्यले सैतानको जाल कतिसम्म फैलिएको रहेछ भनेर त्यसको यथार्ततालाई उघारिएको छ।

`हितोपदेश १४:१२मा के प्रभावकारी र उल्लेखनीय चेतावनी प्रस्तुत गरिएको छ?`

विभिन्न तर्क, दर्शन, संस्कार, व्यक्तिहरू र मानवीय मनोवज्ञानले मानिसहरूलाई यो सल्लाह दिएको हुन्छ: आफ्नो अन्तर्आत्मा वा स्वविवेकमा के ठिक छ वा के ठिक छैन, के असल छ वा खराब छ त्यसलाई नै निर्णायक पथप्रदर्शक ठानेर चल्नुपर्छ वा त्यसले बताएको अनुसार जिउनुपर्दछ। तर, हामी सबै पापी छौँ, हामी सबै भ्रष्ट छौँ भनेर बाइबलले जिकिर गर्दछ (यर्मिया १७:९, रोमी ३:९-१८), र त्यसकारण हाम्रो आफ्नै मनोभावना वा विवेकमा भरोसा राखेर चल्दा कतिपय समयमा ढिलो होस् वा चाँडो होस् हामी गल्ती बाटमा छौँ भन्ने महसुस गर्ने ग्यारेन्टी नै छ। कतिपय समयमा खराब वा गल्ती गर्नुहुन्न भनेर जानेर पनि विवेकले हुन्छ भनेर मानिसहरूलाई उक्साइरहेको हुन्छ। आफूले गरेको काम ठिक छ, आफ्नो क्रियाकलाप धर्मी नै छ भन्ने सोचमा लागेका मानिसहरूले युगौँ युगदेखि यस संसारमा दुष्ट र खराब काम वा तत्वहरूलाई सृजना गरिरहेकाछन्। आफ्नै विवेक अनुसार अन्याय, अत्याचार, दमन, हिँसा नीतिहरूमा कतिपय मानिसहरू लागेका थिए र लागिरहेकाछन्। तिनीहरू आफ्नै विवेकले देखाएको "त्यही बाटो ठिक छ" भन्ने कुरामा धुक्‍क हुन्छन र त्यही अनुसार कदम चालेका हुन्छन्।

तर, हामी येशूभक्तहरूले हाम्रो विवेक, सोच वा दिमागलाई कसरी तह लगाएर चल्ने भन्ने निर्णय गर्नु आवश्यक छ। हामी पापी हौँ, हामी जोसुकै भएतापनि, जुनसुकै संस्कारमा भएतापनि, जोसुकै जातका भएतापनि हाम्रा विवेक, सोच्ने र निर्णय गर्ने अधिकार पापले गर्दा प्रदुषित र भ्रष्ट भएको छ। तब, हामी कसरी ठिक भएर चल्ने भन्दा हाम्रा दिमागहरूलाई परमेश्‍वरको वचनले डुवाउनु खोज्नुपर्दछ। उहाँकै वचनमा रहने अठोट गर्नुपर्छ। जब हामी पवित्र आत्मालाई हाम्रो जीवन सुम्पिन्छौँ, तब असत्य वा गल्तीबाट सत्यमा जान, के बेठिकबाट वा ठिक पहिल्याउन, खराबबाट असल गर्न उहाँले नै अगुवाइ गर्नुहुन्छ। (लोकप्रिय प्रचारक मोरिस भेन्डनले भनेका थिए, "यदि हामी शुद्ध, निश्कङ्क र निर्मल जीउन चाहन्छौँ भने येशूका जीवन र शिक्षा हाम्रो दिमाग वा विवेकमा भरेर हामी चल्नुपर्दछ वा त्यस अनुसार चल्नुपर्दछ)। यदि हाम्रै विवेक, नियत, निर्णय, भावना र जुक्तिहरूमामात्र भर परेर चल्यौँ भने हामी सजिलैसँग सैतानका छल र पासो वा जालहरूमा पर्न सक्छौँ।

`तपाईँले मानिसहरूका बारेमा सोच्नुहोस् जसले आफ्नो स्विवेक प्रयोग गरेर जे ठिक छ त्यही अनुसार चल्दछन्। त्यसमा पनि आफूहरू परमेश्‍वरकै इच्छा अनुसार चलेका छन् भन्ने धर्मलाई अस्त्र बनाएर दुष्ट कामहरू कतिपयले गरिरहेका छन्। संसारमा झुटो इसाई अगुवाहरू वा जो आफूलाई ख्रीष्टकै अवतार मानेका थिए वा ख्रीष्टकै आदेश अनुसार चलेका थिए भनेर दावी गरेका थिए तर अन्तमा तिनीहरू र तिनीहरूका अनुयायीहरूको  अन्त्य दु:खद तरिकाले भएको थियो। यो प्रवृत्ति इसाई धर्ममामात्र होइन सबै क्षेत्रहरूमा थिए र छन् पनि। ती दु:खद घट्नाहरूबाट हामी के सिक्न सक्दछौँ?`