---
title:  आत्मा अमर छ भन्ने पुरानो झुट शिक्षा
date:   29/05/2023
---

`अनेकौँ अध्यात्मवाद, तन्त्रमन्त्र र बाइबलसम्मत नभएका अलौकिक आत्मिक चर्तिकला, दर्शन र वादहरू यस संसारमा व्यापक छन्। त्यसबारेमा देहायका पदहरूले कसरी जनाउ दिन्छन्? हेर्नुहोस्, प्रकाश १६:१३-१४ र प्रकाश १८:२,२३।`

दुष्ट आत्मा वा दानवहरू रहने ठाउँ र तन्त्रमन्त्र गर्ने तान्त्रिकहरू सबै दुष्ट आत्मा वा सैतानको पतित स्वर्गदूतहरूका क्रियाकलापहरू हुन्। अन्तको दिनमा सैतानले मानिसहरूलाई आफ्नो महाजालमा फसाउने दईवटा दर्शन वा शिक्षाहरूमा मानिस अमर छ भन्ने पनि एउटा हो भन्ने कुरालाई चेतावनीस्वरूप दिँदा हामी चकित हुनुहुँदैन (यसबारे एलेन जी ह्वाइटको द ग्रेट कन्त्रोभर्सी, पृ. ५८८ मा जानकारी दिएको छ)।

हुन त सैतानका ती चर्तिकलाहरूलाई हामीले सजिलैसँग पहिचान गर्न सक्छौँ। अरू धर्म र दर्शनहरूको कुरै छोडौँ मानिस अमर छ भन्ने ठोस शिक्षा इसाई जगतमा व्यापक छ। धर्मी मानिस वा मुक्ति पाएकाहरू स्वर्गमा सिधै जान्छ र पापीहरू नरकमा जान्छन् भनेर धेरै इसाई सम्प्रदाय वा डिनोमिनेशनका पास्टर र अगुवाहरूले विश्‍वास गर्छन् र सिकाउँदछन्। विश्‍वविख्यात प्रचारक बिल्ली ग्राहमको मृत्युपछि धेरै इसाई प्रचारक, अगुवा र विश्‍वासीहरूले "बिल्ली ग्राहम स्वर्गमा सुरक्षित हुनुहुन्छ र उहा येशूको प्रिय पाखुरामा हुनुहुन्छ," भनेर बोलिरहेकाछन्। मानिस मरेपछि कि त स्वर्ग वा नरक वा पिशाच क्षेत्रमा वा अर्कै अवतार लिएको छ भन्ने सैतानको झुट कहाँमात्र पसेको छैन र? चाहे चर्चमा होस्, कक्षाहरूमा होस् व विशेष गरेर अन्त्येष्टि कार्यक्रमहरूमा मानिस अमर छ भन्ने बाइबलले नमानेको शिक्षा इसाईहरूले नै दावी गरेर जनमानसमा भ्रम फैलाइरहेका छन्।

`मानिस मरेपछि के हुन्छ भन्ने स्पष्ट जानकारी देहायका पदहरूमा दिएको पढ्नुहोस् र हाम्रो आशा कहाँ छ त्यो पनि ठोकुवा हामी कसरी गर्न सक्छौँ? हेर्नुहोस्, उपदेशक ९:५-६; अय्यूब १९:२५-२७; १ थेसलोनिकी ४:१६-१८ र  प्रकाश १४:१३।`

बेबिलोनीय सभ्यताका (र कतिपय अहिलेको धार्मकि जगतमा पनि) शिक्षाका खम्बाहरूमा मानिसहरूलाई भ्रममा पार्ने मृत्युको बारेमा गलत धारणा थियो। मानिस मरेपनि आत्मा मर्दैन भन्ने धारणा नै ती शिक्षा, दर्शन वा विश्‍वासहरूको केन्द्रविन्दु थियो। मानिस अमर छ भन्ने धारणाले विभिन्न छली धर्म वा आध्यात्मवादहरूतिर मानिसहरूलाई अग्रसर गराउँछ, जस्तै भुतप्रेत जगाउने, तन्त्रमन्त्र गर्नै, तान्त्रिक, झाँक्री, प्रकृति, पितृ पूजा र सन्तहरूलाई चाहे इसाई नै किन नहुन् मनाउन पूजा आजा गर्ने संस्कार अहिले पनि सर्वमान्य छ। यदि मानिस मरेपछि कुनै पनि कुनै रूपमा जीवितै छ र हामीसँग विभिन्न माध्यमहरू जस्तै बोक्सी, मन्त्रतन्त्र, बीर जगाउन सकिन्छ भनेर विश्‍वास हामी गर्छौँ भने सैतानको हजारौँ भ्रमको खेती वा प्रभावबाट हामी कसरी जोगिन सक्छौँ र? आफ्ना मरेका आमा वा बालक, वा प्रियजन अचानक तपाईँकहाँ देखा परेर तपाईँसँग कुरा गर्छन् वा भूत वा पिशाच भएर आउँछन् रे! यसले तपाईँको दिमागलाई नै मूर्ख बनाउन सक्छ। सैतानको यस चर्तिकला विगतमा भएको थियो, अहिले पनि भइरहेको छ र अन्तको दिनमा त झन बढ्नेछ। ती भूत, प्रेत, पिशाच, मन्त्रतन्त्र, तन्त्रमन्त्र आदिबाट देखा पराउने वा कुरा गर्न लगाउने सैतानका दुष्ट पतित स्वर्गदूतहरू नै हुन् र ती महाजालबाट सुरक्षित हुन बाइबलको सही शिक्षालाई आत्मसात् गर्नुको बिकल्प छैन। मानिस मरेपछि कुनै भूत, पिशाच आदि हुँदैन तर येशूको दोस्रो आगमन नहञ्‍जेल सुतिरहन्छ भन्ने बाइबलक शिक्षाबाट कोही मानिस  पनि बिचलित हुनुहुन्दैन।

`हाम्रै धार्मिक, संस्कार र परम्परामा मानिस मरेपछि उसको आत्मा जिवितै भइरहेको हुन्छ भन्ने धारणाप्रति तपाईँ कतिको सजग हुनुहुन्छ? परमेश्‍वरको वचनलाई नै बलियोसँग समातिराख्‍नुमात्रै हाम्रो किन सुरक्षा हो?`