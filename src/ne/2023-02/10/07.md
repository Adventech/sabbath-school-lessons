---
title:  थप जानकारी
date:   02/06/2023
---

" प्रकाशको पुस्तकमा "महान् बेबिलोन" भनेर उल्लेख गरिएको छ । यसको विशेष अर्थ छ । युगको अन्तमा भ्रष्ट चर्च र धर्महरू एक हुने अभियान हो । परमेश्‍वरकै प्रेरणाद्वारा उल्लेख गरिएको महान् बेबिलोन त्यसलाई सम्बोधन गरिएको छ जुन तीन समूहको एकता हो । रोमन क्याथोलिकको पोपियतन्त्र, बाइबलबाट भ्रष्ट भएका प्रोटेस्टेन्ट चर्चहरू र विभिन्न आध्यातमिकवाद वा दुष्ट आत्माहरूको चलखेल भएको धार्मिक समूदायको एकता हुने गिरोहलाई पतित बेबिलोन भनिन्छ । बेबिलोन भन्ने शब्दले संघसंस्थाहरू आफै र तिनीहरूका अगुवाहरूलाई जनाउँछ, तर त्यसका सर्वसाधारण सदस्यहरूलाई इङ्गित गर्दैन । ती सर्वसाधारण मानिसहरूलाई "धेरै पानीहरू" भनेर प्रकाश १७:१,१५ ले बुझाउँछ ।" द एसडिए बाइबल कमेन्टरी, ठेली ७, पृ. ८५१, ८५२ ।

"मानिस अमर छ र आइतबार नै इसाई पवित्र दिन हो भन्ने  महान् दुई भ्रष्ट गलत शिक्षाहरूलाई जोडेर सैतानले मानिसहरूलाई आफ्नो जालमा पार्नेछन् । मानिस अमर छ भन्ने शिक्षा बाइबलसम्मत नभएका धार्मिक वा आध्यात्मिक विद्याहरूको जग हो भने आइतवारलाई पवित्र मान्ने धारणा रोमको पोपियतन्त्रप्रति राखेको मोहको उपज हो।"-एलेन जी ह्वाइट, द ग्रेट कन्त्रोभर्सी, पृ. ५८८ ।

पुरानो करारमा (वा कतिपय अहिलेको धार्मिक गतिविधिहरूमा होस्) उल्लेख गरिएको अनुसार मरेकाहरूको आत्मालाई जगाउने भन्ने धार्मिक विश्‍वास बेबिलोन सभ्यताको एक प्रमुख भाग हो । मानिस अमर छ भन्ने सिद्धान्त बेबिलोनको  सभ्यतामा धेरै बलियो विश्‍वास हो। मानिस मरेपछि पिशाचीय संसारमा आत्मा पस्छ भनेर तिनीहरूले विश्‍वास गर्दथे । मानिस अमर छ, मानिसको आत्मा कहिल्यै मर्दैन भन्ने धारणा बाइबलको निम्ति अनौठो छ । जिविश इन्साइक्लोपिडिया वा यहूदी धर्मको विश्‍वकोशमा मानिस अमर छ भन्ने असत्य धारणा कसरी उत्पत्ति भयो भनेर स्पष्टरूपमा यसरी व्यक्त गरिएको छ: "मानिस मरेपछि उसको आत्माको निरन्तररूपमा अस्तित्व हुन्छ वा घुमिरहन्छ भन्ने भन्ने धारणा पवित्र धर्मशास्त्रमा कहीँ पनि सिकाएको छैन । यहूदीहरूले पनि विश्‍वास गरिएको मानिस अमर छ भन्ने धारणा तिनीहरूको सम्पर्क ग्रीक वा युनानी सभ्यतासँग भएको कारणले हो । त्यो धारणा विशेष गरेर ग्रीक दार्सनिक प्लेटोको उपज हो। उनले यस धारणालाई विस्तृत व्याख्या गरेका थिए । पौराणिक ग्रीकका देवीदेवता अर्फिक र इल्यिनियनहरूको रहस्यमय चर्तिकलाको विश्‍वाससँग बेबिलोनि र मिश्रीहरूको विश्‍वाससँग आत्मा अमर छ भन्ने अनौठा मिसावटलाई व्याख्या गर्न प्लेटोको स्थान अग्रज छ।"-कौफमान कोहिलर (१९०६) ।

**चिन्तनमनन**:

`मानिस मरेपछि के हुन्छ भन्ने सत्य ज्ञान किन निर्णायकरूपमा महत्त्वपूर्ण छ? यसले हामीलाई कसबाट सुरक्षित राख्दछ? फेरि यो सान्त्वनादायक पनि किन छ?`

`सैतानको कतिपय जालहरू हामी देख्‍न सक्दछौँ, तर कतिपय रहस्यमय छन्। जेभएतापनि  सैतानको कुनै पनि जालमा नपर्न हामी  के गर्नुपर्दछ?`

`इसाई सर्वसाधारण होस् वा धर्मगुरुहरू होस् आफ्ना दुष्ट कामहरू बाइबलको आधारमा परमेश्‍वरको इच्छा अनुसार चलेका छौँ भनेर विश्‍वास गरेका हुन्छन्। यसलाई हामीले कसरी बुझाउने? यसमा परमेश्‍वरको दश आज्ञाको भूमिका के छ?`