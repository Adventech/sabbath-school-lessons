---
title:  'बेबिलोन: सूर्य पूजाको केन्द्रबिन्दु'
date:   30/05/2023
---

सूर्यलाई भगवान भनेर पूजा गर्ने धार्मिक संस्कार प्राचिन मिश्रदेश, असेरिया, पर्सिया, बेबिलोनमा प्रचलित थियो। जेम्स जी. फ्रेजरले आफ्नो पुस्तक द वर्शिप अप नेचर वा प्रकृति पूजाको बारेमा यसरी उल्लेख गर्दछन्, "पौराणिक बेबिलोनमा सूर्यलाई देवता भनेर पूजा गर्ने चलन अतिप्राचिनकालदेखि नै चलिआएको थियो।"- (लन्डन: माकमिलन ̦ १९२६)̦ ठेली १, ५२९। यसले गर्दा पुरानो करारमा परमेश्‍वरका जनहरू कहलाउनेहरूमा पनि सूर्यलाई पूजा गर्ने बेबिलोनीय धर्मले प्रभाव पारेको थियो।

`पौराणिक इस्राएल र यहूदाका परमेश्‍वरकै जाति भनेर यहूदीहरूमा सूर्यलाई पूजा गर्ने चलनले कसरी प्रभाव पारेको थियो भनेर देहायका पदहरूमा अगमवक्ताहरूले कसरी उल्लेख गरेका छन्? पढ्नुहोस्: इजकिएल ८:१६-१८ र २ राजाहरू २३:२,११। यही सन्दर्भमा पावलको यो मन्तव्य पनि पढ्नुहोस्,  रोमी १:२१-२७।`

दानिएलका समकालिन अगमवक्ता इजकिएलले परमेश्‍वरका केही जनहरूको चर्तिकलाको चित्र देखेका थिए। तिनीहरूले आफ्नो पीठ परमेश्‍वरको मन्दिरतिर फर्काएर पूर्व दिशाको सूर्यलाई पूजा गर्दै थिए। तिनीहरूले सृष्टिकर्ता परमेश्‍वरको पूजा गर्न छोडेर सृष्टिलाई पूजा गरेका थिए।

इसाई चर्चभित्रै बेबिलोनीय धार्मिक परमम्परा भित्राइने छ भनेर गरेको भविष्यवाणी प्रकाश १७मा यूहन्नाले लेखेका छन्। सूर्यलाई पूजा गर्ने समेत विभिन्न परमम्पराहरू जनमानसलाई खुशी तुल्याउन इसाई आस्था धमिल्याउने युगमा चर्चमा भित्रिनेछ भनेर भविष्यवाणी गरिएको छ। जब चौथो शताब्दीमा सम्राट् कन्सेटाइन इसाई भएँ भनेर घोषणा गरे तब समस्त रोमी साम्राज्यमा इसाईहरूमा ठूलो हर्ष छाएको थियो। सम्रात् कनस्टेटाइन भित्री हृदयदेखि नै सूर्यलाई पूजा गर्ने व्यक्तित्व थिए। यसबारे प्रख्यात इतिहास विद्वान एडवार्ड गिबनले यसरी लेखेका छन्, "विश्‍वव्यापीरूपमा पूजा गरिएको सूर्य नै कन्स्टेन्टाइनको अजेय अगुवा र रक्षक भनेर मानिसएको थियो।" हिस्टोरी अभ द डिक्लाइनज एण्ड फल अभ द रोमन इम्पाएर, (लन्डन: जे.ओ. १८३०)̦ पृ. १२। सन ३२१मा कन्स्टेटाइनले पहिलो आइतबारे कानुनको अध्यादेश जारी गरे। त्यसमा लेखिएको थियो, "गरिमामय सूर्यलाई पूजा गर्ने दिनमा सहरका बडा हाकिमहरू र समस्त जनताहरूले विश्राम लिउन् र सबै काम र पसलहरू बन्द गरुन्।"- कन्स्टेटाइनको इडिक्ट अर्थात् अध्यादेश, सन ३२१। यस अध्यायदेश वा आइतबारलाई रोमी साम्राज्यका सबै मानिसहरूले मान्नैपर्छ भनेर कर गरेको त थिएन, तर यसले रोमका बासिन्दाहरूका दिमागहरूमा आइतबारमा सूर्यको पूजा गर्ने दिन र पवित्र दिन भन्ने धारणालाई घुसाइ दिएको थियो।

समय बित्दै जाँदा विभिन्न सम्राट र रोमन क्याथोलिक चर्चका अगुवा पोपहरूले र चर्चका परिषदहरूले आइतबारलाई नै इसाईहरूले मान्नुपर्छ भन्ने नीति जारी गरेका थिए। यो नीति अहिले पनि अधिकाँश इसाईहरूमा प्रचलित नै छ। बहुमत वा बहुसंख्यक जनता वा समूदायले विश्‍वास गर्‍यो वा चलनमा ल्यायो भन्दैमा गलत तत्व सत्य हुँदैन वा ठिक हुँदै भन्ने तितो सत्यको प्रभावकारी उदाहरण यो भन्दा अरू के होला?

`विभिन्न समाज, देश, संस्कार र इसाई चर्चहरूमा नै सूर्यलाई कसरी पूजा गरिन्छ सो हेर्नुहोस्। सैतानले सत्यलाई बँग्याउने जालहरू कतिको शक्तिशाली छ भनेर त्यसले हामीलाई कसरी बनाउँछ? मानिस मरेपछि के हुन्छ भन्ने सैतानको जाली शिक्षामा नपर्न आइतबारे पूजाको दिनबाट सुरक्षित हुने केवल एउटैमात्र उपाय के छ?`