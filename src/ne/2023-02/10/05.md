---
title:  आस्थावान र निष्ठावान हुन आह्वान
date:   31/05/2023
---

प्रकाश १४को दोस्रो स्वर्गदूतको सन्देश हो "बेबिलोन पतन भयो, पतन भयो।" प्रकाश १७मा चिनाइएको आत्मिक बेबिलोन त्यस स्त्री हो जो रातो र बैजनी वस्त्र लगाएकी र रातो रङ्गको पशुमा चढेकी हुन्छिन्। उनले मद्यपानको कचौरा हातमा लिन्छिन् र संसारमा गलत र असत्य सिद्धान्तहरू मिसाएर मानिसहरूलाई पिउन लगाउँछिन्। उनले मानिसहरूलाई लठ्ठ बनाउँछिन्। अनि लठ्ठ बनाएर इसाई चर्च र राजतैनिक सरकारलाई एकतामा राख्छिन्। असत्यले यस संसार जमेको हुन्छ। सैतानका दुष्ट आत्मा वा स्वर्गदूतहरूले अनेकौँ चमत्कारीय काम गर्दछन् र सर्वसाधारण जनतालाई धोखा दिन्छन्। अनि संसार अन्तिम द्वन्द्वको निम्ति निर्णाएक घडीमा पुग्छ।

यसै बेला परमेश्‍वरका जनहरूलाई सास्ती दिन्छन्, गिज्याउँछन्, दवाउँछन्, सताउँछन्,, ख्रीष्टमा तिनीहरू रहेर र पवित्र आत्माको शक्तिले तिनीहरू आफ्नो आस्थामा अडिग भएर बस्छन्। ख्रीष्टप्रति तिनीहरूको बफादारीतालाई सारा नरकको शक्ति र दुष्टको शक्तिहरूले हल्लाउन सक्दैन। तिनीहरू उहाँमा सुरक्षित हुन्छन्। उहाँ तिनीहरूको प्रतिवद्धता यस्तो हुनेछ, "१ परमेश्‍वर हाम्रा शरणस्‍थान र शक्ति हुनुहुन्‍छ, सङ्कष्‍टमा सधैँ हाजिर रहने सहायता। २ यसकारण हामी डराउनेछैनौं, चाहे पृथ्‍वी उथलपुथल होस्,वा पर्वतहरू समुद्रको गर्भमा खसून्, ३ चाहे समुद्र गर्जोस् र फीँज काढ़ोस्, र चाहे त्‍यो उर्लेर आउँदा पर्वतहरू थर्कून्।"भजनसंग्रह ४६:१-३।

युगको अन्तमा रहेका मानिसहरूलाई परमेश्‍वरले उहाँको वचनप्रति निष्ठावान हुन उहाँले आह्वान गरिरहनुभएको छ। येशूले आफ्ना भक्त चेलाहरूको निम्ति यस्तो प्रार्थना गर्नुभएको थियो, "तिनीहरूलाई तपाईँको सत्यले पवित्र बनाउनुहोस्। तपाईँको वचन नै सत्य हो।" यूहन्ना १७:१७। पृथ्वीको इतिहासको शङ्कटको घडीमा परमेश्‍वरका जनहरूको निम्ति अगुवाइ गर्ने तारा परमेश्‍वरको वचनमा पाइएको सत्य हो। कुनै पनि मानवीय धारणा, दर्शन, विद्या वा वादहरू होइन।

द स्टान्डर्ड म्यानुएल फर द बप्‍तिस्ट चर्चका लेखक डा. एडवार्ड टी. हिसकस्कले आफ्नो उल्लेखनीय कथन यसरी व्यक्त गरेका छन्। सन् १८९३मा उनले बप्‍तिस्ट चर्चका सयौँ पास्टरहरूलाई इसाई चर्चमा आइतबार कसरी  घुस्यो भनेर भनेर यो मन्तव्य व्यक्त गर्दा तिनीहरू चकित भएका थिए। 

"मूर्तीपूजाको छाप लागेको आइतबारलाई चर्चमा घुस्नु कस्तो दु:खलाग्दो छ। सूर्य भगवानको नाउँ बोकेको यस दिनलाई भ्रष्ट पोपिय तन्त्रले चर्चमा घुसायो र यो पवित्र दिन हो भन्ने मान्ने चलन सुधारवादी वा प्रोटेस्टेन्टहरूले शिरोपर गरिरहेकाछन्!" (नभेम्बर १३,१८९३)।

`इजकिएल २०:१-२० पढ्नुहोस्। इजकिएलको सन्देशको सारांश के हो र परमेश्‍वरप्रतिको बफदारितामा अडान लिने क्रममा साबथले कसरी उल्लेखनीय भूमिका खेल्दछ?`

इस्राएलीहरूलाई मूर्तीपूजा त्याग र सृष्टिलाई भन्दा सृष्टिकर्ताको आराधना र उपासना गर भनेर परमेश्‍वर गर्नुभएको हार्दिक आह्वान इजकिएल २०मा उल्लेख गरिएको छ। तिनीहरूले मिश्र देशकै मूर्तीहरूलाई ढोग्न पुगेका थिए। तीन स्वर्गदूतहरूको सन्देशमा परमेश्‍वरले त्यही खालको आह्वान गरिरहनुभएको छ, "सृष्टिकर्ताको आराधना गर," किनभने "बेबिलोन पतन भएको छ।" अन्तिम घट्नाहरूमा साबथप्रति निष्ठावान हुने नीतिले ठूलो भूमिका खेल्नेछ भन्ने कुरा हामीलाई थाहा छ।

`इजकिएल २०:१-२०बाट हामी आफैले के पाठ सिक्न सक्छौँ? हेर्नुहोस्, पावलको भनाइ पनि १ कोरिन्थी १०:१-१३।`