---
title:  येशू योग्यको हुनुहुन्छ
date:   27/04/2023
---

प्रकाश ५:१-४मा हामी फेरि सिंहासन देख्दछौँ। त्यसबेला दुवैतिर लेखिएको कागजको मुठ्ठा निकालिन्छ। यसलाई ईश्वरीय लालमोहरको लाहा छाप छ। स्वर्ग र पृथ्वीमा भएको कुनै जीवले पनि त्यो मुठ्ठा खोल्न सकेको थिएन। स्वर्गका सारा जीवहरू थरथर काँम्छन्। यो त गम्भिर मामिला थियो। संसारको निम्ति भएको अन्तिम इन्साफमा कोही  स्वर्गदूतले प्रतिनिधित्व गर्न सक्दैनथ्यो। कसैले पनि त्यो मुठ्ठा खोल्न नसकेकोमा यूहन्ना धुरुधुरु रुँछन्। अनि पृथ्वीबाट मुक्ति पाएका एल्डरहरूमा एक जनाले यूहन्नाको हृदयमा उत्साहका शब्दहरू बोल्छन्। परमेश्वरको थुमा येशू त्यस मुठ्ठा खोल्न योग्य हुनुहुन्छ।

पापको समस्याको प्रश्नको अन्तिम जवाफ यूहन्नाले देखेको प्रकाश ५:५मा वर्णन गर्छन्। परमेश्वरको सिंहासनमा भएको अन्तिम इन्साफमा कोमात्र पार गर्न सक्छ सो यहाँ बृद्ध अगमवक्ताले देख्दछ। " ५ तब धर्म-गुरुहरूमध्ये एक जनाले मलाई भने, “नरोऊ! हेर, यहूदाका कुलको सिंह, दाऊदको मूल यो मुट्ठो र यी सात वटा मोहोरहरू खोल्न विजयी हुनुभएको छ।” ६ तब मैले एउटा थुमा उभिरहनुभएको देखें, जो मारिएको जस्तो देखा पर्नुहुन्थ्यो। उहाँ सिंहासन र चार जीवित प्राणीहरूका बीचमा, र धर्म-गुरुहरूका माझमा हुनुहुन्थ्यो। उहाँका सात वटा सीङ र सात वटा आँखा थिए, जुनहरू सारा पृथ्वीमा पठाइएका परमेश्वरका सात आत्मा हुन्।" प्रकाश ५:५-६।

`प्रकाश ५:८-१२ पढ्नुहोस्। इन्साफको मुठ्ठा खोल्न र हामीलाई मुक्ति दिन येशूमात्र योग्य हुनुहुन्छ भनेर घोषणा गर्दा सारा स्वर्गले कसरी सुस्केरा हाले?`

परमेश्वरको थुमा येशू, जसले सारा मानव प्राणीको मुक्तिको निम्ति आफ्नो जीवन दिनुभयो, उहाँले इन्साफको मुठ्ठा लिनुहुन्छ र खोल्नुहुन्छ। सारा स्वर्ग खुशीको लहरले पड्कन्छ। सैतानको परिक्षमा उहाँले पाउनु भएको विजय, क्रूसमा उहाँको मृत्यु, उहाँको पुनरुत्थान, स्वर्गमा उहाँको प्रधान पूजारीको सेवाकार्यले सबैलाई मुक्ति उपलब्ध गराएको छ। तर त्यो मुक्ति एउटा सर्तमा पाइन्छ त्यो हो उहाँको अनुग्रहलाई विश्वासद्वारा स्वीकार गर्नुपर्दछ। परमेश्वरका जनहरूको निम्ति इन्साफको समय अचम्मको असल सन्देश हो। यसले पापको प्रभुत्वको अन्त र परमेश्वरका जनहरूको उद्धारको बारेमा बताउँदछ।

यो भन्दा उत्साहप्रद अरू के होला? हाम्रो निम्ति न्याय अदालतमा येशू उभिरहनुभएको छ। उहाँको सिद्ध धार्मिकताले हामीलाई छोप्दछ। उहाँको धार्मिकता हामीभित्र काम गरेर हामीलाई नव जीवन दिन्छ। उहाँको अनुग्रहले हामीलाई क्षमा दिन्छ, हामीलाई परिवर्तन गर्छ र ईश्वरीय जीवन बिताउन हामीलाई शक्तिसम्पन्न गर्दछ।

हामी डराउनु पर्दैन। हाम्रो निम्ति येशू न्याय अदालतमा उभिरहनुभएको छ र खराबका शक्तिहरू हारिएका छन्। परमेश्वरका जनहरूको पक्षमा इन्साफ गरिएको छ (दानिएल ७:२२)। इन्साफको लक्ष्य हामी कतिको खराब छ भनेर देखाउने होइन तर परमेश्वर कतिको असल हुनुहुन्छ भनेर प्रकट गर्दछ।

`फेरि इन्साफमा हामीले पाउने महान् आशाको बारेमा सोच्नुहोस्: हाम्रो बदलिमा येशू त्यहाँ उभिरहनुभएको छ। त्योमात्र हाम्रो किन आशा हो?`