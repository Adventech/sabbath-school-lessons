---
title:  कथा
date:   28/04/2023
---

### चकित पार्ने पाथ फाइन्डर विज्ञापन

_ल्वाइडा, स्पेन_

१२ वर्षको उमेरमा जब बाबुआमाले पारपाचुके गरे तब ल्वाइडाको संसार भत्किन पुगेको थियो। उनका बाबुआमा सेभेन्थ-डे एडभेन्टिस्ट नै थिए। ल्वाइडा एडभेन्टिस्ट संस्कारमा नै हुर्केकी थिइन्। जब उनका बाबुआमाले पारपाचुके गरे तब तिनीहरू चर्च जान छोडे। उनको बाबुलाई चर्चबाट अलग गराइएको थियो। ल्वाइडाको मनमा चर्चप्रति रिस गुम्सिएको थियो। प्रेमिलो चर्चले आफ्नो बाबुलाई कहिल्यै  पनि निष्कासन गर्दैन भनेर उनले सोचेकी थिइन्। जब आफूमा भएको रिस भावनाहरूलाई चर्चका मानिसहरूलाई पोखाए तब तिनीहरूले भने कि उनको बाबुले पाप गरे। त्यसबेला ल्वाइडा पाथफाइन्डर क्लबमा सक्रिय थिइन् र बप्तिस्माको निम्ति तयार गर्दै थिइन्। चर्चका कतिपय विश्वासीहरूले उनलाई यो पनि भन्न थाले कि उनी बप्तिस्माको निम्ति तयार छैन। "तिम्रो मन शान्त भएपछिमात्र बप्तिस्मा लिनु बेस हुनेछ," भनेर एक जना चर्चको सदस्यले उनलाई सुनाए। अब, ल्वाइडाले बप्तिस्मा नलिने निर्णय गरिन्। उनी चर्चमा पनि जान छोडिन्। जब उनी चर्च जान छोडिन् उनलाई चर्चका कुनै पनि व्यक्तिले सम्पर्क गरेन। चर्चको पास्टर र सदस्यले पनि उनलाई वास्ता गरेन। आफू सञ्चो बिसन्चो भएको सोधुन् र बप्तिस्माको निम्ति बाइबल पढ्दै गर्नु भनेर कसैले उत्साह दिएको उनले चाहेकी थिइन्। तर कसैले पनि उनलाई वास्ता गरेन।

तीस वर्ष बित्यो। ल्वाइडाले बिवाह गरिन् र पहिलो श्रीमानको मृत्युपछि अर्को विवाह गरिन्।

एक दिन जब उनले सामाजिक सञ्जाल हेर्दै थिइन् तब उनले पाथफाइन्डर क्याम्पको विज्ञापन देखिन्। आफै भूतपूर्व पाथफाइन्डर भएकोले त्यसबारे अझ जान्न उत्सुक भइन्। उनको सञ्जालमा त्यो विज्ञापन किन देखा परे त्यो उनलाई थाहा भएन। उनको कुनै एडभेन्टिस्ट साथी थिएन न त चर्चसँग कुनै सम्पर्क नै।

जब ल्वाइडाले सञ्जालमा विज्ञापन हेर्दा क्याम्पहरूको पुरानो भिडियो पनि देखाएको थियो।  जब उनले भिडियो हेरिन् तब उनको आँखाबाट आँशु झर्न थाले। उनी चर्च गएको र पाथफाइन्डर कार्यक्रमहरूमा आफू समावेश भएको उनले सम्झिन्। परमेश्वरसँग फेरि सम्बन्ध गाँस्ने बलियो चाहना उनमा भयो। उनले एडभेन्टिस्ट चर्चको बारेमा अनलाइनमा हेरिन् र थाहा देखिन् कि त्यसमा धेरै प्रवचनहरू पनि थिए। उनी हप्ताभरी नै प्रवचनहरू सुन्न समय बिताइन्। उनले  साप्ताहिक प्रार्थना सभा र चर्चका अरू कार्यक्रमहरू हेर्न थालिन्। केही भिडियोहरू आफ्नी ८ वर्षकी छोरीलाई पनि देखाइन्। "यस चर्चमा मेरो जरा छ," भनेर उनले सुनाइन्। पाथफान्डर क्याम्प भिडियोहरू देखेर उनकी छोरी भालेरिया आकर्षित भइन्।

"आमा, तपाईँ चर्चमा किन जानुहुन्न," छोरीले सोधिन्। त्यसको जवाफ ल्वाइडासँग थिएन। "मलाई थाहा छैन," उनले जवाफ दिइन्। आफू सानो हुँदा चर्च जान रोकेको धेरै कारणहरू थिए भनेर उनले सोचेकी थिइन्। तर, ठूली भएपछि चर्च नजाने कुनै असल कारणहरू नभएको उनले महसुस गरिन्।

भालिरियलाई पाथफाइन्डर क्यम्पमा जानु भनेर आमाले अर्हाइन्। चर्चमा सहयोगको निम्ति कसैसँग सम्पर्क गर्न नसकेको उनले सोचेकी थिइन्। तब उनले उनको पुरानो एडभेन्टिस्ट साथीलाई सम्झिन्। उक्त साथीले आमा र छोरीलाई पाथफान्डर क्याम्पमा सरिक हुन सघाए। यो अत्यन्तै गजबको अनुभव थियो! आफ्नी छोरीहरूहरूसँग राम्ररी घुलमिल गरेको देखेर ल्वाइडा धेरै खुशी भइन्। क्याम्पपछि उनी र उनकी छोरी सँगसँगै बाइबल पढ्ने निर्णय गरे। दुई वर्षपछि ल्वाइडाले आफ्नो हृदय येशूलाई दिइन् र बप्तिस्मा लिइन्। उनी धेरै खुशी थिइन्।

अहिले वर्ष १० की भालेरिया बाइबल अध्ययन गर्दैछिन्। आफू पनि बप्तिस्मा लिने आशा उनले गरिरहेकी छिन। ल्वाइडाका आफ्नै सपनाहरू छन्। उनी र उनकी छोरी केवल थोरै एडभेन्टिस्टहरू भएको सानो सहरमा थिए। उनी स्पेनको सागुन्टोमा सर्न चाहेकी छिन्। त्यहाँ एडभेन्टिस्टहरू ठूलो सँख्यामा छन्। उन चर्चको क्रियाकलापमा सक्रिय हुन चाहेकी छिन्। उनकी छोरी एडभेन्टिस्ट स्कूलमा पढोस् भनेर उनले चाहना गर्दछिन्।

पाथफान्डर विज्ञापना उनको सञ्जालमा अचानक देखा परेकोले उनी खुशी छिन्। "तीस वर्षदेखि मेरो जीवनमा केही न केही अभाव भएको मैले महसुस गरिरहेको थिएँ। अब चर्च र परमेश्वरतिर फर्केकी छु। मेरो जीवन पूरा भएको छ।

-आन्ड्र्यु मेकचेस्नी