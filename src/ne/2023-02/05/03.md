---
title:  परमेश्वरको दया र न्याय
date:   24/04/2023
---

परमेश्वर न्यायी र दयालु हुनुहुन्छ भन्ने प्रमाण क्रूस र उहाँको इन्साफले प्रकट गर्दछ। परमेश्वरको दश आज्ञाहरू भङ्ग गरेकोले यसले पापीको मृत्युको माग गर्दछ। न्यायको नीतिले यो घोषणा गर्दछ, "पापको ज्याला मृत्यु हो।"  तर त्यसको प्रत्युत्तरमा दयाले यो उत्तर दिन्छ, " हो, पापको ज्याला मृत्यु हो, तर परमेश्वरको सित्तैँको वरदान ख्रीष्ट येशू हाम्रा प्रभुमा अनन्त जीवन हो।" रोमी ६:२३। यदि परमेश्वरको व्यवस्था परिवर्तन गर्न सक्नेभए वा निलम्बन गर्ने भए येशूको मृत्युको आवश्यकता नै थिएन। येशूको मृत्युले व्यवस्थाको अमरत्व स्वभावलाई कायम राख्दछ, र न्यायको आधार नै व्यवस्था हो।

`प्रकाश २०:१२ पढ्नुहोस्। हामीलाई न्याय गर्ने आधारके हो? हाम्रा असल कामहरूसँग हाम्रो मुक्तिको के सरोकार छ?`

हामी परमेश्वरप्रति बफादारी छौँ कि छैनौँ र हाम्रा निर्णयहरू कस्तो छ सो हाम्रो क्रियाकलापले प्रकट गर्दछ। एफिसी २:८,९ले बताउँछ, " किनभने अनुग्रहबाट विश्वासद्वारा तिमीहरूले उद्धार पाएका छौ– र यो तिमीहरू आफैबाट होइन, यो त परमेश्वरको वरदान हो। कर्महरूद्वारा होइन, नत्रता मानिसले घमण्ड गर्नेछ।" जब ख्रीष्टले हामीलाई उद्धार गर्नुहुन्छ र परिवर्तन गर्नुहुन्छ तब "हामी असल कामहरूका निम्ति ख्रीष्ट येशूमा सृजना गरिएका उहाँका हातका सीप हुन्छौँ। हामी तीबमोजिम हिँड़ौं भन्ने हेतुले परमेश्वरले पहिलेबाटै ती तयार गर्नुभएको थियो।"
 एफिसी २:६-१०।

पवित्र आत्माद्वारा शक्तिसम्पन्न गराएर हामीले गर्ने असल कामले हामीलाई मुक्ति दिँदैन, तर हाम्रो विश्वास सच्चा र पक्का छ भनेर हाम्रा असल कामहरूले प्रमाणित गर्दछ। परमेश्वरले गर्नुहुने अन्तिम इन्साफमा हामीहरूमा भएका देखावटीपना, पाखण्डीपना, झुटो र छलकपट, खराब नियतहरू सबै उघारिनेछ। ती सबै दुर्गुणहरू हाम्रो नशा नशामा छ। न्यायको समयमा परमेश्वरको सामु हामी उभिन्दा कस्तो हुन्छ भनेर एलेन जी ह्वाइटले प्रभावकारी दिव्यज्ञान हामीलाई दिएकी छिन्, सुसमाचार र न्याय सँगसँगै जान्छ भनेर उनले यसरी व्यक्त गर्दछिन्:

"परमेश्वरका उद्धार पाएका मानिसहरू नै उहाँको सामु फोहरी लुगा लगाएर उभिएका छन् भन्ने देखाएकोमा कतिको  संवेदनशील हुनुपर्छ भनेर देखाउँदछ। उहाँको नाउँको दावी गर्ने सबै नम्र भएर हृदयहरू खोतल्नुपर्छ भनेर त्यसले देखाउँछ। सत्यलाई पालन गरेर आफ्ना आत्माहरूलाई शुद्ध पार्नेहरूले नम्र भएर आफूहरू कतिको कमजोर छु भनेर महसुस गर्दछन्। जति स्पष्टरूपमा ख्रीष्टको निर्दोष चरित्र तिनीहरूले देख्छन् त्यति तिनीहरू पनि उहाँको स्वरूपमा परिवर्तन हुन तिब्र चाहना गर्नेछन् र आफूमा शुद्ध गर्ने वा पवित्र गर्ने कुनै तत्व छैन भनेर तिनीहरूले महसुस गर्नेछन्। जब हाम्रो पापमय अवस्थालाई महसुस गर्दै गर्छौँ तब हाम्रो धार्मिकता, पवित्रता र उद्धाकर्ता ख्रीष्ट नै हुनुहुन्छ भनेर उहाँमाथि भर पर्ने हुन्छौँ। सैतानले ल्याएका अनेकौँ आरोपहरूको खण्डन हामी गर्न सक्दैनौँ। हाम्रो निम्ति प्रभावकारीरूपमा बिन्तिभाउ गर्नुहुने ख्रीष्ट येशूमात्र हुनुहुन्छ। सैतानले हाम्रो विरुद्धमा आरोप लगाउँदा त्यसबाट सफाइ पाउन हाम्रा धर्मकर्म, पुनित काम, परोपकारिय र असल काममा होइन येशूको आफ्नै कामले हामीलाई निर्दोष हुन पुग्छौँ।"- टेस्टिमोनिज फ द चर्च, ठेली ५, पृ. ४७१, ४७२।

`एलेन जी. ह्वाइटको कथन अनुसार न्यायलाई सुसमाचारबाट अलग राख्न सकिँदैन भनेर तपाईँले कसरी देख्नुहुन्छ? सुसमाचार र न्यायको सम्बन्धले हामीमा के आशा पल्हाउन सक्छ?`