---
title:  न्यायको समयको महत्त्व
date:   23/04/2023
---

युगौँ युगदेखि चर्किरहेको असल र खराबको बारेमा भइरहेको महान अन्तर्द्वन्द्वको चरम बिन्दुको विवरण बाइबलको  अन्तिम पुस्तक प्रकाशको पुस्तकले केन्द्रिभूत गरेको छ। स्वर्गको महामहिम स्वर्गदूत लुशिफर, परमेश्वरको  सिहाँसन ताक्न उहाँको विद्रोह गरेको थियो। परमेश्वरको न्याय, ठिक र उच्चित कार्य, र वौद्धिक क्षमतालाई लुशिफरले चुनौति दिएको थियो। जगत ब्रम्हाण्डलाई परमेश्वरले शासन गर्ने पद्धति न्यायी र उचित छैन भनेर उसले आरोप लगाएको थियो। प्रकाशको पुस्तकले वर्णन गरेको अन्तिम न्याय नै परमेश्वरको चरित्रको विवादको केन्द्रविन्दु थियो।

`प्रकाश १४:७मा यसरी लेखिएकोछ: "तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।”  "अनन्तको सुसमाचार" उल्लेख गरेबितिकै पहिलो स्वर्गदूतले परमेश्वरको इन्साफको बारेमा बताएको किन महत्त्वपूर्ण छ? "अनन्तको सुसमाचार"सँग परमेश्वरको इन्साफको के सरोकार छ?`

सुसमाचार र इन्साफ दुवै पहिलो स्वर्गदूतका भागहरू हुन्। ती दुवै एक आपसमा अलग गर्न नसकिने गरेर बुनिएको छ। यदि "अनन्तको सुसमाचार" भएन भने परमेश्वरले गर्नुहुने न्यायमा हाम्रो केही आशा हुने थिएन। अझ हामीले यो हेर्नेछौँ कि इन्साफको घडीमा हाम्रो केवल आशा "अनन्तको सुसाचार" हो। त्यसकारण इन्साफको घोषणामा सुसमाचारको विषय हुनु स्वाभाविकै मान्नुपर्दछ।

यस इन्साफको समयमा पतन नभएका सारा संसारले यो देख्नेछन कि मानिसलाई पापबाट मुक्ति दिलाउन परमेश्वरले सबै प्रयास गर्नुभएको थियो। यस इन्साफले परमेश्वर न्यायी, दयालु र सदाशयी हुनुहुन्छ भनेर प्रकट गर्दछ। यसले परमेश्वरको प्रेम र व्यवस्थाको बारेमा बोल्दछ। यस इन्साफमा मानिसलाई बचाउन उहाँले अनुग्रहलाई परिचालन गर्नुभएको र भक्तहरूलाई उद्धार गर्न उहाँको शक्ति उपलब्ध भएको बारेमा बताउँछ।

परमेश्वरको इन्साफ नै पापको समस्याको अन्तिम समाधानको भाग हो। यस जगतमा भइरहेको असल र खराबको भिषण बैचारिक द्वन्द्वमा सैतानले लगाएको आरोपलाई क्रूसद्वारा परमेश्वरले जवाफ दिनुभएको थियो, तर न्यायको समयमा हामीलाई बचाउन र क्रूसतिर अगुवाइ गर्न परमेश्वरले सबै सम्भावनाहरू कार्यान्वयन गर्नुभएको थियो भनेर प्रकट गर्दछ।

स्वर्गको असिमित लेखाहरू विस्तृतरूपमा मिनेट मिनेट गरेर ठ्याकै खोलिनेछ (दानिएल  ७:१०)। परमेश्वरको सामु हामी बहुमूल्य भएकै कारणले सारा विश्वब्रमाण्डको ध्यान हामीमाथि केन्द्रित गरेर एक छिन रोकिनेछ। पवित्र आत्माको अनुरोधलाई र कलभरी क्रूसमा ख्रीष्टले उपलब्ध गराउनुभएको मुक्तिलाई ग्रहण गर्न हामीले कस्तो निर्णय गरेकाछौँ सो विश्वब्रम्हाण्डले बढो चासो लगाएर नियाल्नेछ।

`भजन ५१:१-४ ध्यान दिएर पढ्नुहोस्, विशेष गरेर पद ४लाई हेर्नुहोस्। परमेश्वरले गर्नुहुने न्यायको अर्थ र लक्ष्यलाई ती पदहरूले हामीलाई कसरी बुझाउन खोजिएको छ?`