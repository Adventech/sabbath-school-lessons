---
title:  न्यायको सुसमाचार
date:   22/04/2023
---

### यस अध्यायका मूल पदहरू
प्रकाश १४:७; भजन ५१:१-४; प्रकाश २०:१२; दानिएल ७:९,१४; प्रकाश ४:२-४ र प्रकाश ५:१-१२।

> <p>यस अध्यायको मूल सार पद</p>
> "तिनले चर्को स्वरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।” प्रकाश १४:७।

बाइबलमा अरू कुराहरूमा भन्दा परमेश्वर न्यायमूर्ती हुनुहुन्छ भन्ने कुरामा स्पष्ट छ। यस संसारमा जताततै हेरौँ अन्याय नै अन्यायले अड्डा जमाइरहेको छ। यसो हेर्दा अन्यायको अन्त्य कहिल्यै नहोला जस्तो छ। तर ढिलो वा चाँडो जसरी भएतापनि यस संसारमा न्याय हुनेनै छ। त्यो पनि न्यायमूर्ती परमेश्वर आफैको इजलासमा न्याय हुनेछ भनेर बाइबलले ठोकुवा गर्दछ। परमेश्वर सारा संसारको न्यायधिस हुनुहुन्छ (उत्पत्ति १८:२५; भजन ५८:११, भजन ९४:२, भजन ९८:९)। उहाँले अन्यायलाई सधैँभरी टुलटुल हेरिरहनुहुनेछैन। परमेश्वरले गर्नुहुने न्यायमा पावलले यसरी ठोकुवा गर्छन्, "हामी हरेकले परमेश्वरलाई आफ्नो लेखा दिनेछौं।" रोमी १४:१२।

झट्ट हेर्दा यो डरलाग्दो धारणा छ, होइन त? हामी सबैले हाम्रो दैनिक जीवनको क्रियाकलापको लेखाजोखा परमेश्वरलाई दिनुपर्छ रे। हाम्रो भित्री विवेकलाई जान्नु हुने परमेश्वरले "हामीले गरेको हरेक काम, असल होस् वा खराब होस्, प्रत्येक गुप्त कुरासमेत सबैको न्याय गर्नुहुनेछ।" उपदेशक १२:१४।

हो, आखिरमा आएर न्यायले परमेश्वरको भलाइ र अनुग्रहलाई प्रकट गर्नेछ। परमेश्वरबाट लुक्न चाहने र खराब मानिसहरू पश्चाताप गरेर उहाँकहाँ आयो भनेर उहाँले तिनीहरूलाई सदाशय र दया देखाउनुभएर गरिने न्याय उचितको हुनेछ भनेर तिनीहरू ढुक्क हुनसक्छन्।

यस ब्रम्हाण्डमा रडाको मच्चाइरहेको महान् द्वन्द्वसँग सम्बन्धित न्यायको बारेमा यस अध्यायमा गहिरोसँग हेर्न  प्रयास गर्नेछौँ। नआइनहुने न्याय आउँदा (प्रेरित २४:२५) परमेश्वरकै भक्त जनहरूले कसरी समाना गर्नेछन् भनेर पनि हामी यस अध्यायमा हेर्नेछौँ।