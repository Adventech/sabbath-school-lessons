---
title:  थप जानकारी
date:   28/04/2023
---

अन्तिम समयमा परमेश्‍वरका जनहरूको अवस्था, इन्साफको  समय र संसारको अन्तको बारे एलेन जी ह्वाइटको भनाइ अत्यन्तै प्रभावकारी छ । हेर्नुहोस्:

"परमेश्‍वरको दयामामात्रै आशा छ; विश्‍वासीहरूलाई सुरक्षा राख्‍न केवल प्रार्थनामात्र हुनेछ । जसरी यहोशू स्वर्गदूतसँग बिन्ति गर्दै थिए, त्यसरी नै बचेखुचेको चर्चले भित्री हृदयदेखि विश्‍वास गरेर चुर्ण हृदय भएर तिनीहरूको वकिल येशूद्वारा क्षमा र उद्धारको निम्ति बिन्ति गर्नेछ । तिनीहरूको जीवनको पापमय स्वभावप्रति तिनीहरू पूरै सजग छन् । तिनीहरूले आफ्नो कमीकमजोर र अयोग्यपनालाई हेर्दछन्। तिनीहरूले आफूहरूलाई हेर्दा नैराश्यतामा लाग्न तिनीहरू तयार हुन्छन् । सैतानले तिनीहरूलाई दोष दिँदै तिनीहरूको नजिक उभिरहेका हुन्छन्, जसरी यहोशूलाई पछार्न ऊ तयार थियो । तिनीहरूको कमजोरी चरित्र र फोहरी लुगा उसले औँल्याउँछ । तिनीहरूको कमीकजोरी र मूर्खतालाई उसले औँल्याउँछ, परमेश्‍वरप्रति आभारित नभएका पापहरूलाई उसले औँल्याउँछ । तिनीहरू येशू जस्तै छैन र कतिपय समयमा तिनीहरूको मुक्तिदाताको अपमान गरेका थिए भनेर उसले आरोप लगाउँछ...हो, परमेश्‍वरका जनहरूले कतिपय समयमा गलत काम गरेको हुनुपर्छ । मानिसहरूलाई पापमा फसाउन चालबाजी खेलेको ज्ञान सैतानलाई राम्रै थाहा छ, अनि ती पापहरूलाई बढाइ चढाइ घोषणा गर्नेछ: 'के परमेश्‍वरले मलाई र मेरा स्वर्गदूतहरूलाई उहाँको उपस्थितिबाट पलायन गर्नुहुनेछ र, त्यही खालको पाप गरेका मानिसहरूलाईचाहिँ अनन्त जीवन दिने र ? हे प्रभु, तपाईँ न्यायको परमेश्‍वर हुनुहुन्छ, तपाईँले त्यसो गर्न सक्नु हुन्न । तपाईँको सिंहासन न्यायी र धार्मिकता बिना रहँदैन । तिनीहरूको विरुद्धमा इन्साफ गरियोस भन्ने न्यायको माग छ।" हो, येशूका भक्तहरूले पाप तर, तर तिनीहरूले आफूहरूलाई सैतानको बशमा राख्‍न दिएको थिएन । तिनीहरूले तिनीहरूको पापलाई पन्छाइ दिएका छन्, र नम्र र कोमल भएर तिनीहरूले प्रभुको भरोसामा बसेका थिए र तिनीहरूको निम्ति ईश्‍वरीय वकिलले पहल गर्नु हुनेछ । पाप थाहा नपाउने र पश्‍चाताप गर्नु भन्नु के हो थाहा नपाउने येशूलाई मानिसहरू उहाँप्रति आभारित नभएर अत्यन्तै दुर्व्यवहार गरेका थिए। उहाँले सैतानलाई यसरी हप्‍काउनुहुनेछ: "ओ सैतान प्रभुले तिमीलाई हप्काउन् । तिनीहरूको निम्ति मैले ज्यान दिएँ । तिनीहरूको नाउँ मेरा हत्केलाहरूमा खोपिएको छ ।"- टेस्टिमोनिज फर द चर्च, ठेली ५, ४७३,४७४ ।

**चिन्तनमनन**:

`"इन्साफको घडी आएको छ," भन्ने ज्ञानले हाम्रो दैनिक जीवनलाई कसरी असर पार्न सक्छ? यदि हामी प्रायजसो इमान्दारी भएर बोल्दा त्यसले असर पार्दैन भन्ला होइन र? हामी कसरी परिवर्तन हुन सक्छौँ?`

`इन्साफको समाचार असल हो खराब किन होइन? न्यायमा हाम्रो लागि येशूको भूमिका के छ? यसले गर्दा हामी उहाँप्रति विश्वासयोग्य हुन कसरी घचेड्न सक्छ? उहाँले हामीलाई के गर्नुभयो त्यसमामात्र हाम्रो मुक्तिको आशा छ भन्ने आत्मज्ञान के येशूको कार्यले हामीलाई दिँदैन र?`

`इन्साफको बारेमा अझ सोच्नुहोस्। यसले सारा विश्वब्रम्हाण्डलाई परमेश्वरको चरित्रलाई प्रकट गर्दछ। यो धारणा परमेश्वर र सैतानको बीचमा भइरहेको महान् अन्तर्द्वन्द्वको परिवेशमा कसरी मिल्दछ?`