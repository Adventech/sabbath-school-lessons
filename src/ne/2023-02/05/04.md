---
title:  अत्यन्तै महिमित र महान् दृश्य
date:   25/04/2023
---

दानिएल र प्रकाशक दुई भविष्यवाणीका पुस्तकहरू हुन् जुन् सँगसँगै अध्ययन गर्नुपर्छ। दुवैले पृथ्वीको अन्तिम इतिहासका दिनहरूमा हुने विभिन्न घट्नाहरू उघार्दछ। इन्साफको समय आयो भनेर प्रकाशको पुस्तकले वर्णन गर्छ भने त्यो इन्साफ कहिले देखि सुरु भयो भनेर दानिएलको पुस्तकले प्रकट गर्दछ।

दानिएल ७मा अगमवक्तालाई विश्वको इतिहास परमेश्वरले प्रकट गर्नुहुन्छ। विश्वका राष्ट्रहरूको उदय र पतन हुन्छन्। परमेश्वरका जनहरूलाई सताउने र सास्ती दिने शक्तिहरूको उदय हुन्छ। बेबिलोन, मिडपर्सिया, ग्रीस, रोम, रोमी साम्राज्य टुक्रिनेछ भनेर वर्णन गरेपछि १२६० वर्षसम्म चर्चलाई सताउने शक्तिको उदय हुनेछ भनेर दानिएलले लेख्दछन् (दानिएल ७:२५; प्रकाश १२:६ ̦१४)। अनि स्वर्गको महिमित घट्नालाई परमेश्वरले दानिएलको दिमागमा राख्नुहुन्छ। त्यसबेला सबै थोकहरू ठिक हुनेछन् भन्ने आश्वासन पनि  दानिएललाई दिइन्छ। राष्ट्रहरूको उदय र पतन र यस संसारमा दमन गर्ने शक्तिहरूलाई देखाएपछि परमेश्वरले दानिएलको ध्यान जगतको सिंहासनको कोठामा लगाउँछ जहाँ परमेश्वरले गर्नुहुने अन्तिम इन्साफ पछि प्रत्येक गल्तीहरूलाई ठिक ठाउँमा राख्नुहुनेछ र अनन्तको धार्मिकताको राज्य स्थापना गर्नुहुनेछ भन्ने निर्णय दानिएललाई महसुस गराउँछ।

यस विश्वमा हुने गन्जागोल र राष्ट्रहरूको बीचमा हुने द्वन्द्वबाट भविष्यवाणीको स्वप्नदर्शन दानिएललाई स्वर्गको पवित्रस्थानको महिमालाई देखाइएको थियो। सारा जगतको सर्वोच्च अदालतमा येशू न्याय गर्न बसिरहनुभएको थियो। यस संसारको आधिकारिक शासक उहाँ नै हुनुहुन्छ। उहाँको प्रभुत्वमा रहेको यस पृथ्वीको राज्य येशूले पाउनेछ भन्ने त्यस दर्शनमा दानिएललाई देखाइएको थियो।

`दानिएल ७:९,१०,१३ पढ्नुहोस्। ती पदहरूमा दानिएलले के देखे सो कसरी वर्णन गरिएको छ? यस इन्साफको अन्तिम नतिजा के हुनेछ? हेर्नुहोस् दानिएल ७:१४,२६,२७।`

सारा मानव जातको भविष्य स्वर्गमा रहेको अदालतले निर्णय गर्दैछ। सत्यको जित हुनेछ। न्यायले शासन गर्नेछ। यहाँ लेखिएको दृश्य बाइबलका सबै दृश्यहरूमा एक शानदार, अत्यन्तै अचम्मको र आश्चर्यजनक छ। परमेश्वरका विश्वासीहरूको निम्ति यो घट्नाको अन्त्य शुभ समाचार हो। जो भक्तहरू ख्रीष्टको धार्मिकताको वस्त्र लगाएको हुन्छ तिनीहरूको भविष्य उज्ज्वल छ।

सारा विश्वब्रम्हाण्डको उपस्थितिमा येशू उहाँको स्वर्गको पिताकहाँ आउनुहुन्छ। जगतका सारा जीवहरू परमेश्वरको सिहाँसनको वरिपरि घेरिन्छ। पतित नभएको सारा जगत यस इन्साफको दृश्यलाई अचम्म मानेर श्रद्धापूर्वक हेरिरहेको हुन्छ। हजारौँ वर्षसम्म भइरहेको संघर्ष सदाको निम्ति अन्त हुनेछ। जगतको सिंहासनको निम्ति भएको युद्ध सदाको निम्ति निर्णायक भएर पूरै समाप्त हुनेछ।

`यस पृथ्वीमा भएका एक पछि अर्को साम्राज्यहरूको उदय र पतन भएको दानिएलले देखेको दर्शन ठिक थियो। त्यसकारण, "अनन्तको राज्य कहिल्यै पनि बितिनेछैन" भनेर उल्लेख गरेको परिप्रेक्ष्यमा परमेश्वरको वचनमा भरोसा राख्नु किन उचित देखिन्छ?`