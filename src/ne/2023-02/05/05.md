---
title:  स्वर्गको झलक
date:   26/04/2023
---

यूहन्नाले स्वर्गको ढोका खोलेको देख्छन् र उनलाई यो आमन्त्रण गरिएको छ, “यतामाथि आऊ, र अब यसपछि जुन कुराहरू हुनुपर्छ सो म तिमीलाई देखाउनेछु।” प्रकाश ४:१। स्वर्गको पवित्रस्थानबाट अनन्त युगदेखि भइरहेको असल र खराबको बीचमा भइरहेको महान् भिषण द्वन्द्वको दृश्य हेर्न येशूले यूहन्नालाई बोलाउनुभएको थियो। हामीपनि यूहन्नासँगै त्यस खुलेको ढोकाबाट अनन्तदेखि बनाइएको मुक्तिको योजनालाई देख्न सक्छौँ। स्वर्गको अदालतमा के विषयहरूमा इन्साफ भइरहेको छ त्यसफो प्रत्यक्षदर्शी हामी पनि हुन सक्छौँ। असल र खराबको बीचमा भइरहेको महान् भिषण द्वन्द्वको आधारभुत विषयबस्तुहरू हाम्रै आँखाको अगाडि बढिरहेको हामी देख्न सक्दछौँ।

दानिएल ७को अदालतको दृश्यसँग प्रकाश ४:२-४ कसरी मिल्छ, हेर्नुहोस्, "म तुरुन्तै आत्मामा भएँ। हेर, स्वर्गमा एउटा सिंहासन थियो, र एक जना त्यस सिंहासनमा विराजमान हुनुहुन्थ्यो। त्यहाँ विराजमान हुनुहुनेको मुहार बिल्लौर र लालमणिजस्तै देखिन्थ्यो, र सिंहासनको वरिपरि पन्नाजस्तो इन्द्रेनी थियो।  त्यस सिंहासनको वरिपरि चौबीस सिंहासनहरू थिए, र शिरमा सुनका मुकुटहरू र सेता पोशाकहरू पहिरेका चौबीस जना धर्म-गुरुहरू ती सिंहासनमा बसेका मैले देखें।"

यूहन्नाले देखेको दृश्य पनि स्वर्गको सिंहासन थियो। स्वर्गका जीवहरू वरिपरि रहेको सिंहासनमा परमेश्वर पिता बसिरहनुभएको थियो। परमेश्वरले इन्साफ गर्नभएको प्रतिकमा त्यहाँ बज्र पर्छ र बिजुली चम्किन्। प्रकाश ४:४मा २४ जना एल्डरहरू परमेश्वरको सिंहासनको वरपरि उपस्थिति भएको पनि हामी हेर्न सक्छौँ।

ती २४ एल्डर वा धर्मगुरुहरू को हुन्? पौराणिक इस्राएलमा लेबी कुलको पुजारीमा २४ विभाजनहरू थिए। ती पुजारीहरू परमेश्वरको सामु मानिसहरूका प्रतिनिधि थिए। १ पत्रुस २:९मा नयाँ करारका विश्वासीहरू "चुनिएका बंश," "राजकीय पुजारी" भनेर पत्रुसले घोषणा गर्दछन्। २४ एल्डरहरू पनि मुक्ति पाएका सारा जनहरूको प्रतिनिधित्व गरेको हुनसक्छ। ती जनहरू एकदिन परमेश्वरको सिंहासन वरिपरि घेरेर आनन्द मनाउने छन्; वा शायद तिनीहरू ती मानिसहरू हुन सक्छन् जब येशूको पुनरुत्थान भयो र उहाँसँगै स्वर्गमा उक्लेका थिए (मत्ती  २७:५२, एफिसी ४:७,८)।

जेभएतापनि यो शुभ समाचार हो। परमेश्वरको सिंहासनको वरिपरि मुक्ति पाएका केही जनहरू छन्। तिनीहरूले पनि हामीले जस्तै परिक्षाहरूको सामना गरेका थिए। येशूको अनुग्रह र पवित्र आत्माको शक्तिले तिनीहरूले बिजय प्राप्त गरेका थिए। तिनीहरूले "सेतो वस्त्र" लगाएका थिए। त्यसको अर्थ तिनीहरूलाई ख्रीष्टको धार्मिकताको वस्त्र लगाएको र तिनीहरूका पापहरूबाट तिनीहरू सफाइ पाएको देखाउँछ। तिनीहरूका शिरहरूमा सुनको मुकटहरू थिए। त्यसको अर्थ तिनीहरू यस संसारमा भएको दुष्ट र खराबसँग मुकाबिला गरेर जित्न सफल भएका थिए भनेर देखाउँछ। अनि तिनीहरू विश्वासले भरिएका विश्वासीहरू स्वर्गको राजकीय पङ्क्तिमा उभिन पाउने हुन्छन्।

स्वर्गको सिंहासनमा परमेश्वर विराजमान हुनुभएको हामी देख्दछौँ। त्यस सिंहासनको वरिपरि स्वर्गका जीवहरू छन्, अनि छिटै परमेश्वरको प्रशंसाको स्वर उच्च उच्चमा गुञ्जिरहनेछ: “हे हाम्रा प्रभु र परमेश्वर, तपाईं महिमा, आदर, र शक्ति ग्रहण गर्ने योग्यको हुनुहुन्छ, किनभने सबै कुरा तपाईंले नै सृष्टि गर्नुभएको हो, र तपाईंकै इच्छाबमोजिम ती अस्तित्वमा आए, र तिनको सृष्टि भयो।”  प्रकाश ४:११।