---
title:  रहस्यमय, महान् बेबिलोन
date:   23/05/2023
---

`दुष्ट र खराब तत्व वा शक्तिले शासन गर्‍यो भने के हुनेरहेछ भनेर देहायका पदहरूले कसरी हामीलाई सिकाउँछन्? प्रकाश १७:४-६।`
    
इसाई चर्चमै भ्रष्ट धार्मिक शिक्षादीक्षा घुसाउने भ्रष्ट चर्च प्रणाली प्रकाश १७ले औँल्याउँछ। पौराणिक बेबिलोनका धेरैजसो शिक्षादीक्षाहरू चर्चमै घुसाएको थियो।
 
"बेबिलोनको स्वभाव कस्तो थियो भनेर बुझ्न बाइबलमा बेबिलोनको बारेमा पहिलो पल्ट सम्बोधन गरेको खोजेर हेर्नुपर्छ। यो उत्पत्तिकै किताबमा छ। बेबिलोनको कुरा शिनारको चौरबाट सुरु भएको छ। यो चौर मेसोपोटामियाको दक्षिण भागमा छ। आज त्यो क्षेत्र इराकको दक्षिण भागमा छ। त्यो भागलाई बेबिलोनिया भनिन्छ। त्यहाँ नै बाबेलको धरहराको निर्माण भएको थियो। मानिस आफै सुरक्षित हुन खोज्ने, आफूनै पर्याप्‍त छ र परमेश्‍वरको आवश्यक छैन भन्ने धारणा त्यहीँबाट सुरु भएको थियो (उत्पत्ति ११:१-४)।" आन्जल मान्युयल रोड्रिगे, "क्लोजिङ्ग अभ द कस्मिक कन्फ्लिक्ट: रोल अभ द थ्री आन्जलस् मेसेजेज,"  अप्रकाशित लेख  पृ. ४३।
  
परमेश्‍वरको वचनलाई सिधै चुनौति दिँदै बाबेलको धरहराको निर्माण भएको थियो। बाबेलका निर्माणकर्ताहरू आफ्नै महिमा, गौरब, मानव खुबी र इज्जत राख्‍न धरहरा बनाउन खोजेका थिए। तर परमेश्‍वरले तिनीहरूको भाषामा अलल ल्याइदिनुभयो। त्यसको बारेमा बाइबलले यसरी लेखिएको छ, "यसकारण त्‍यसको नाउँ बाबेल राखियो, किनभने परमप्रभुले त्‍यहीँ नै सारा पृथ्‍वीभरिका भाषा खलबल पारिदिनुभएको थियो। त्‍यहीँबाटै परमप्रभुले तिनीहरूलाई सारा पृथ्‍वीभरि तितरबितर पारिदिनुभयो।" उत्पत्ति ११:९।

बेबिलोनिय सभ्यता यस्तो खराब थियो कि तिनीहरू  "सन्‍तहरूको रगत र येशूका शहीदहरूको रगत पिएर मातेकी देखें।" प्रकाश १७:६। भ्रष्ट बेबिलोनीय धार्मिक पद्धति भयानक र रक्त पिपासु छ। त्यसबारे यशैयाद्वारा परमेश्‍वरले यो पोखाउनुहुन्छ, "तँलाई अत्‍याचार गर्नेहरूलाई म तिनीहरूको आफ्‍नै मासु खान लगाउनेछु। दाखमद्यले मातेझैँ तिनीहरू आफ्‍नै रगतले मात्‍नेछन्। तब सारा मानिस-जातिले यो कुरा थाहा पाउनेछन्, कि म, परमप्रभु तेरा उद्धारक, मोल तिरेर तँलाई छुटाउने याकूबको शक्तिशाली जन हुँ।”  यशैया ४९:२६।

सारांशमा भन्नुपर्दा भ्रष्ट आत्मिक बेबिलोनीय धर्म मानिसका शिक्षादीक्षा र धारणाहरूमा आधारित छ र यसलाई मानवीय परम्पराले सहयोग गरेको हुन्छ। यथार्थमा भन्ने हो भने यो मानिसले नै आविश्कार गरेको धर्म हो। त्यसका प्रवर्तक वा अगुवाहरू भयानक विलक्षण वा जान्ने हुन्छन् तर सुमाचारको शक्ति र येशूले निर्माण गर्नु भएको चर्चको विरोधमा त्यो धर्म थामिएको हुन्छ। येशूको चर्च प्रेमा स्थापित भएको हो, हिँसामा होइन।
 
प्रकाशको पुस्तक दुई खालका धार्मिक पद्धतिहरूको वर्णन गरिएको छ। पहिलोचाहिँ येशूमा पूरै भरोसा र परमेश्‍वरको वचनमा आधारित छ। दोस्रोमा मानवीय अधिकारमा आधारित र भरोसाको उपज हो। यसले परमेश्‍वरलाई भन्दा मानवीय गुरुहरूमाथि भरपर्दछ। एउटा पद्धति येशूमा केन्द्रित विश्‍वासमा छ।यसले ख्रीष्टको अनुग्रह, त्याग वा बलिदान र मुक्तिको निम्ति प्रायश्‍चितमा भरपर्दछ। अर्कोचाहिँ मानवीय विश्‍वासतिर अग्रसर गराउँछ। यसले मुक्तिको निम्ति ख्रीष्टमाथि भर पर्नुपर्ने धारणालाई पन्छाउँछ बरु चर्चका विभिन्न परम्परा र विधिहरूमा मुक्ति पाइन्छ भन्ने धारणा सिकाउँछ।
 
`बेबिलोनको चलाखीपूर्ण प्रभावबाट हामी कसरी जोगिने? परमेश्‍वरमा पूरा भरोसा नराखि आफ्नै धार्मिक क्रियाकलापमा भरपर्ने मानविय मनस्थितिबाट हामी कसरी जोगिने?`