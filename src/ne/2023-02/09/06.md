---
title:  'बेबिलोन: मूर्तिपूजाको केन्द्रबिन्दु'
date:   25/05/2023
---

"रहस्यमय महान् बेबिलोनको" स्पष्ट पहिचान अर्को पनि छ। बेबिलोनीय राज्यको धार्मिक संरचनाको मुटु नै मूर्तिपूजा थियो।
 
`देहायका पदहरू पढ्नुहोस्। ती पदहरूमा पौराणिक बेबिलोनको धर्म संस्कार नै मूर्तिपूजा थियो। त्यसप्रति परमेश्‍वरको प्रतिक्रिया कस्तो थियो? हेर्नुहोस्, यर्मिया ५०:३३-३८ र यर्मिया ५१:१७-१९,४५-६४।`
 
मिड र पर्सिया वा माडी र फारसीहरूले बेबिलोनको बिनाश गर्नेछ भनेर यर्मिया ५०,५१मा भविष्यवाणी गरिएको छ। तिनीहरूको बिनाश हुनुको एउटा प्रमुख कारण नै तिनीहरूको मूर्तिपुजा गर्ने धर्म र संस्कार थियो। तिनीहरूले पूजा गरेका विभिन्न मूर्तिहरू साँचिकै तिनीहरूको देवी र देवताहरूका प्रतिमाहरू हुन् भनेर बेबिलोन सभ्यताका मानिसहरूले विश्‍वास गर्दथे। विभिन्न परम्परा र धार्मिक विधिविधानहरू पवित्र छन् भनेर बेबिलोनको धार्मिक परम्पराले सिकाएको थियो; विभिन्न मन्दिहरूमा भएका मूर्तिहरूमा तिनीहरूका देविदेवताहरू बास गर्छन् भनेर तिनीहरूले विश्‍वास गर्दथे। प्रकृतिका विभिन्न शक्तिहरू देवीदेवताहरू हुन् भनेर पनि तिनीहरूले विश्‍वास गर्दथे। यदि कसैले ती देवीदेवताहरूको मूर्तिलाई बिगार्‍यो वा अङ्गभङ्ग गर्‍यो भने त्यो गर्ने मानिसलाई त्यस देवीदेवताको सुरक्षा गुमाउँछ भनेर विश्‍वास गर्दथे। उदाहरणमा, कल्दीहरूको राजकुमार मार्दुक-आप्ला-इडिनादोस्रो मेसोपोटामियाको जङ्गलमा भागेका थिए। त्यसबेला उनले बेबिलोन देवताका मूर्तिहरू लिएर गएका थिए। असेरियाको सम्रात् सेनहेरिबका फौजहरूले उनलाई बचाउन् भनेर उनले त्यसो गरेका थिए। (जेन आर. मेकइन्टोश, आन्सियन्ट मेसोपोटामिय: न्यु पर्सपेक्टिभ, एबिसी-क्लिओ, (सान्ता बारबारा, क्यालिफोर्नीया, २००५) पृ. २०३।

बाइबलका अगमवक्ताहरूले ती अजिब मूर्तिहरूलाई पूजा गर्नु सृष्टिकर्ता परमेश्‍वरको बिपरित छ भनेर दावी गरेका थिए। ती मूर्तिहरूमा जीवन छैन तर सृष्टिकर्ता परमेश्‍वर जीवित र जीवन दिनुहुन्छ भनेर तिनीहरूले सिकाएका थिए (यर्मिया ५१:१५,१६,१९)।
 
`मूर्तिपूजाको बारेमा देहायका पदहरू के सिकाउँछन्? हेर्नुहोस्, प्रस्थान २०:४-६ र भजनसंग्रह ११५:४-८।`
 
एउटा कुरा हामीले ख्याल गर्नु जरुरी छ। धार्मिक बेबिलोनको मूर्तिपूजा परम्परा वा संस्कार काठ, ढुङ्गा, सुन, चाँदीका मूर्तिहरूलाई ढोग्नेमात्र होइन। यद्यपि, वर्तमान आत्मिक बेबिलोन वा बाइबल सम्मत नभएको इसाई सम्प्रदाय पौराणिक बेबिलोनसँग मिल्दछ किनकि यसले आफ्नो आराधना सेवामा मूर्तिहरू समावेश गरेका छन्। विभिन्न इसाई बिरहरूका मूर्तिहरूलाई "श्रद्धा"को रूपमा रोमन क्याथोलिक वा अरू चर्चहरूमा राखेका छन्। यो दोस्रो आज्ञाको बिरुद्धमा छ। यसले पवित्र आत्मा होइन ती इसाईहरूले मानिसहरूको दिमागमा अनन्तको बारेमा बढि प्रभाव पार्छन् भनेर पवित्र आत्माको शक्तिलाई सिमित गराएको हुन्छ। अनि महामहिम परमेश्‍वरलाई तल्लो स्तरमा झारेर मूर्तिमा मानिसहरूका आँखाहरू लगाउन र पूजा गर्न उक्साउँछन्। चर्चमा ती मूर्तिहरू चौथो शताब्दीमा भित्राएका थिए। त्यसबेला रोम तथा अरू पाश्‍चत्य देशहरूमा मूर्तिपूजाको बिगिबिगि थियो। चर्चमा पनि मूर्ति राखियो भने अरू मूर्तिपूजा गर्नेहरू खुशी हुनेछन् भन्ने हेतुले ती मूर्तिहरू राख्‍न थालेका थिए। दुर्भाग्यवस, परमेश्‍वरले पाउनुपर्ने आराधना ती मूर्तिहरूले पाउन थालेका थिए। तिनीहरू पवित्र छन् र तिनीहरूको अगाडि निहुरनुपर्छ भनेर त्यसबेलाका चर्चका अगुवाहरूले मानिसहरूलाई सिकाएका थिए। यसले गर्दा सही, सत्य अध्यात्मिक स्तरलाई तल्लो स्तरमा झारिएको थियो र छ पनि।