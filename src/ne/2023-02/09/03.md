---
title:  क्रोधको मद्य
date:   22/05/2023
---

`बेबिलोन वा गलत र भ्रामिक धार्मिक प्रणालीको प्रभाव कतिसम्म रहेछ, हेर्नोस्, प्रकाश १७:१,२,१५ र प्रकाश १८:१-४।`

पतित र बाइबलको शुद्ध शिक्षाबाट भ्रष्ट भएको चर्चको सञ्‍जाल अन्तराष्ट्रिय क्षेत्रमा ब्यापक हुन्छ। यसले बाइबलको विरुद्धमा छली झुटमुट शिक्षा र दर्शनहरू घुसाएर संसारका सबै मानिसहरूले प्रभावित पार्दछ। सबै राष्ट्र, कुल, भाषा र मानिसहरूलाई सुसमाचार सुनाउने अभियानप्रति सैतान रिसले जुरमुरिएको छ। सैतान चाहन्न कि राज्यको सुसमाचार सबै संसारको कुनाकाप्चामा प्रचार गरियोस्। त्यसकारण उसले यस पृथ्वीमा रहेको समस्त मानव प्राणीलाई आफ्ना जालमा पार्न सकेसम्म सबै खालका छलहरूलाई प्रयोग गर्दछ। (प्रकाश १४:६, मत्ती २४:१४, प्रकाश १७:२)।
 
प्रकाश १७:२मा पतित चर्चलाई नाटकियरूपमा चित्रण गरेको छ, "त्‍यससँग पृथ्‍वीका राजाहरूले व्‍यभिचार गरेका छन्, र पृथ्‍वीका बासिन्‍दाहरू त्‍यसका व्‍यभिचारको मद्यले मातेका छन्।" अङ्गुरको शुद्ध रस नयाँ करारभरि येशूको शुद्ध र निर्मल रगतको प्रतिक भनेर मानिएको छ। यो हाम्रो मुक्तिको निम्ति क्रुसमा उहाँले बगाइएको थियो (मत्ती २६:२७-२९) लूका २२:२० मा येशूले भन्नुभएको छ, "यो कचौरा नयाँ करारको मेरो रगत हो।" जब सुसमाचारको शुद्ध र निर्मल रसलाई बँग्याउँछ र परमेश्‍वरको वचनलाई मानव धार्मिक अगुवाहरूका शिक्षादीक्षालाई मिसाउँछन् वा बाइबलको बिकल्पमा तिनीहरूलाई प्रयोग गर्छन् तब त्यो रस "बेबिलोनको मद्य हुन जान्छ।" यस विषयमा येशूले नै यशैयाको पुस्तकमा लेखेको वचन उतार्दै भन्नुहुन्छ, "८ ‘यस जातिले मलाई ओठले मात्र आदर गर्छ, तर तिनीहरूको हृदय मबाट टाढ़ा छ। ९ तिनीहरू व्‍यर्थमा मेरो उपासना गर्दछन्, तर तिनीहरूका शिक्षा मानिसहरूले सिकाएका विधि मात्र हुन्’।”  मत्ती १५:८-९। 
 
परमेश्‍वरले उहाँका जनहरूलाई बेबिलोनबाट निस्कनु भनेर आह्वान गरेको पनि हामीले ध्यान दिनुपर्दछ। त्यसको अर्थ त्यो धार्मिक समूह जतिसुकै भ्रष्ट भएतापनि र दुष्ट खराब पद्धतिमा वा नीतिमा चलेतापनि त्यहाँ परमेश्‍वरका जनहरू छन्। तिनीहरूलाई कमसेकम केही समयको निम्ति "मेरा जनहरू" (प्रकाश १८:४) भनेर सम्बोधन गर्नुहुन्छ। त्यहाँ परमेश्‍वरप्रति बफादारी भएर बसेका हुन्छन् सायद दविएका होलान् वा लुकिएका होलान्। समय आउँदैछ जब परमेश्‍वरले तिनीहरूलाई त्यस भ्रष्ट र दुष्ट गतिविधिको धार्मिक पद्धतिबाट निकाल्नुहुनेछ। किनभने त्यो चर्च प्रणाली " महानगरी भूतहरूको वासस्‍थान, हरेक अशुद्ध आत्‍मा, र हरेक अशुद्ध तथा घृणित पक्षीको अखड़ा भएको छ।" प्रकाश १८:२। यस सहरको पतन हुने निश्‍चित छ।

`परमेश्‍वरले सम्बोधन गर्नुभएको "मेरा जनहरू" जो उहाँका भक्तहरू हुन् जो बेबिलोनमा छन्, त्यहाँबाट तिनीहरूलाई बाहिर निकाल्न तीन स्वर्गदूतहरूको सन्देश घोषणा गर्ने जनहरूको उत्तरदायित्व के छ?`