---
title:  समर्पणको निम्ति आह्वान
date:   24/05/2023
---
   
कुनै आनकानी नगरिकन तुरन्तै परमेश्‍वरमा आफ्नो जीवन समर्पण गर्नुपर्छ भन्ने आह्वान प्रकाशको पुस्तकले दिएको छ। त्यस आह्वानलाई प्रकाशको पुस्तकमा दुई स्त्रीहरूको प्रतिक दिएर निचोढमा वर्णन गरिएको छ। हुन त सत्य र असत्यको बीचमा भइरहेको महान् संग्राममा कहिलेकाहीँ परमेश्‍वरका जनहरू हारिएको देखिएतापनि अन्तमा आएर उहाँको चर्चले विजय पाउनेछ भन्ने परमेश्‍वरको प्रतिज्ञा छ।
 
`उहाँको चर्च वा उहाँका भक्तजनहरूको निम्ति येशूले के प्रतिज्ञा गर्नुभएको छ जुन येशूले उहाँका चेलाहरूलाई मत्ती १६:१८ मा सुनाउनुभएको थियो? अब प्रकाश १७:१४ पनि पढ्नुहोस्`
   
ख्रीष्ट मजबुत वा ठोस जग हो जसमाथि उहाँको चर्च निर्माण भएको छ। उहाँको चर्च उहाँका शिक्षादीक्षाहरूमा र उहाँको पवित्र आत्मामा आधारित छ। त्यसको विपरित बेबिलोनको शिक्षादीक्षा मानव दर्शन, वाद, तर्क र शिक्षा र परम्परामा आधारित छन्। कुनै पनि धार्मिक शिक्षादीक्षा, विधि, चलन, संस्कार परमेश्‍वरको वचनको ठाउँमा लिन्छ भने त्यसले मानिसहरूलाई अलमल पार्ने बेबिलोनीय धर्मको उत्थानको निम्ति जागरुत भएको हुन्छ। कुनै पनि विद्या बाइबल सम्मत छैन भने त्यसले परमेश्‍वरको वचनलाई कुल्चिरहेको प्रमाणित गर्दछ।
 
पौराणिक बेबिलोनमा चर्च र राज्य वा धर्म र सरकारका नीतिहरू एउटै थिए। जब राजा नेबुकदनेजार उनको मन्दिरको राजकीय सिंहासनमा बसे, तब उनले बोलेका कुराहरू देवीदेवताहरूको निम्ति बोलेका थिए भनेर मानिसहरूले मान्नुपर्दथ्यो। एक पल्ट सृष्टिकर्ता परमेश्‍वरको विरुद्धमा खुला चुनौति दिँदै उनले एउटा अल्गो सुनको मूर्ति बनाएका थिए र सबै मानिसहरूलाई त्यसलाई ढोग्नुपर्छ भनेर अध्यादेश जारी गरेका थिए। त्यो मूर्ति बिशाल टुँडुखेलमा उभ्याइएको थियो र सबैले त्यसको अगाडि ढोग्नुपर्छ भनेर कडा आज्ञा दिएका थिए। त्यो मानव निर्मित धर्म थियो र त्यसलाई निरन्तरता दिन उनले परम्परा बसाल्न चाहेका थिए। तर तीन जना यहूदीहरूले त्यसलाई ढोग्न अस्वीकार गर्दा तिनीहरूलाई आगोको भट्टीमा हुट्याइ दिएका थिए (दानिएल ३)। मानव धर्म दर्शनले स्थापना गरेको झुटो देवताको मूर्तिलाई ढोग्न परमेश्‍वरका जनहरूलाई पनि जबरजस्ती गर्नेछन् र नढोग्नेको विश्‍वासी जनहरूको हालत पनि त्यस्तै हुनेछ भनेर राजा नेबुकद्‍नेजारको चर्तिकलाले देखाउँदछ।
 
पृथ्वीको इतिहासको अन्तिम दिनहरूमा इसाई चर्च र राज्य संरचना एक हुनेछ। त्यसले आत्मिक बेबिलोनको सृजना गर्नेछ। सरकारसँग मिलेरनै इसाई धार्मिक नेताले आफ्नो धार्मिक सिद्धान्तको प्रवचनहरूले मानिसहरूलाई आकर्षित गर्नेछ। उनले परमेश्‍वरबाट आएको सन्देश दिँदैछौँ भनेर दावी गर्नेछ। इसाई धर्मलाई नै बाजी राखेर उसले बोल्दा उसको वचन परमेश्‍वरको हो भनेर घोषणा गर्नेछ र उसका आदेशहरू परमेश्‍वरकै आदेशहरू हुन् भनेर पनि मानिसहरूलाई उचाल्नेछ। शताब्दीयौँदेखि रोमन क्याथोलिक चर्चका धर्मगुरु पोपहरूले यस संसारमा आफूहरू परमेश्‍वरको ठाउँ लिएका छन् भनेर घोषणा गरेका थिए र गरिनै रहनेछन्। रोमन क्याथोलिक चर्चलाई दिएको जुन २०,१८९४को पत्रमा पोप लियो तेर्‍हौँले यसरी खुलेयाम तरिकाले घोषणा गरेका थिए, "यस पृथ्वीमा हामी सर्वशक्तिमान परमेश्‍वरको ठाउँ लिइरहेका छौँ।" फरारिक इक्लजियास्टिकल डिशनेरीमा यसरी थपिएको छ, "पोपको महिमा अत्यन्त महान् छ। उनी केवल मानिस हो भनेर माथि उचालिएको छैन, तर उहाँ परमेश्‍वर जत्तिक्‍कै हुनुहुन्छ, मानौँ उहाँ परमेश्‍वरनै हुनुहुन्छ। उहाँ यस पृथ्वीमा परमेश्‍वरको प्रतिनिधी वा पुरोहित हुनुहुन्छ।" परमेश्‍वरको अस्तित्व र गरिमालाई चुनौति दिने यस खालको इसाई भनाउँदा धार्मिक नेताको यसरी भन्डाफोर गर्दछन्, "त्‍यसले ईश्‍वर कहलिएका सबै अथवा पूज्‍य वस्‍तुहरूको विरोध गर्छ र तीभन्‍दा आफैलाई उच्‍च तुल्‍याउँछ, यहाँसम्‍म कि आफैलाई परमेश्‍वर नै घोषणा गरेर परमेश्‍वरको मन्‍दिरमा त्‍यो बस्‍छ।" २ थेसलोनिकी २:४। 
  
`बेबिलोन वा बाइबल सम्मत नचल्ने चर्चहरूमा पनि परमेश्‍वरका विश्‍वासी जनहरू छन् भनेर हामीले सिकेको परिप्रेक्ष्यमा त्यसको बारेमा चर्चा गर्दा हामी कसरी होशियार हुनुपर्छ? हामीले व्यक्तिगत मानिसलाई होइन तर प्रणालीको विरोधमा आवाज उठाउन किन जरुरी छ?`