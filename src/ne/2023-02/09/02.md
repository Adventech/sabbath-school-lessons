---
title:  दुई विपरित प्रणालीहरू
date:   21/05/2023
---
 
`देहायका पदहरू पढ्नुहोस्। परमेश्‍वरको सत्य र बाइबलसम्मत चर्चको बारेमा कसरी वर्णन गरिएको छ। त्यसप्रति सैतानको प्रतिक्रिया के छ? हेर्नुहोस्: प्रकाश १२:१७`
 
शताव्दीयौँको इतिहासमा परमेश्‍वरप्रति बफादार हुने भक्तहरू जहिले पनि भइरहेको पाइएकोछ। ती भक्तहरूको चरित्र प्रकाश १२:१७मा वर्णन गरिएको छ। तिनीहरू परमेश्‍वरका आज्ञाहरू वा दश आज्ञाहरूप्रति बफादार हुन्छ र तिनीहरू बोलाइएका, चुनिएका र विश्‍वासपात्रहरू हुन् भनेर चित्रण गरिएको छ (प्रकाश १७:१४)।
 
`देहायका पदहरूमा स्वर्गदूतले गम्भिर घोषणा गरेको पढ्नुहोस्, र त्यस घोषणाको प्रतिवाद गर्न बेबिलोन वा भ्रष्ट चर्चले के गरेको थियो? हेर्नुहोस्:  प्रकाश १४:८ र प्रकाश १७:१-२।`

प्रथम् शताब्दीको अन्त्यतिर यूहन्नाले प्रकाशको पुस्तक लेखेका थिए। यसबेला पौराणिक सहर बेबिलोन (आधुनिक इराक) धुलो र भग्नावेसको थुप्रो भएको थियो। जब यूहन्नाले प्रकाशको पुस्तकमा बेबिलोनलाई सम्बोधन गरेर लेखेका थिए, त्यसबेला ऐतिहासिक बेबिलोन धेरै शताब्दी पहिले ध्वस्त भइसकेको थियो।

पौराणिक सहर बेबिलोन प्रकाशको पुस्तकले प्रतिक, चिन्ह वा अन्तिम युगको बेबिलोनको  रूपमा चित्रण गरिएको छ। प्रकाशको  पुस्तकमा लेखिएको भविष्यवाणीमा बेबिलोनले गलत धार्मिक प्रणालीको प्रतिनिधित्व गर्दछ। पुरानो करारमा वर्णन गरिएको बेबिलोन मूर्तिपूजक थियो र मानव निर्मित धर्म र दर्शनहरूको थलो थियो। यूहन्नाले लेखेका बेबिलोन सहरको चरित्र पनि गलत र भ्रमात्मक धार्मिक प्रणालीको हुनेछ भनिएको छ। जुन नीतिले पौराणिक बेबिलोन चलेको थियो त्यही खालको परिमार्जित आधुनिक र आत्मिक बेबिलोन सहर वा धार्मिक प्रणालीको संरचना हुनेछ।
 
प्रकाश १७:१-६को स्त्रीलाई यसरी वर्णन गरिएको छ, "१ ती सात कचौरा लिने सात स्‍वर्गदूतहरूमध्‍ये एक जनाले मकहाँ आएर मलाई भने, “यता आऊ, म तिमीलाई धेरै पानीहरूमा बसेकी त्‍यस महा वेश्‍यालाई दिइएको इन्‍साफ देखाउनेछु। २ त्‍यससँग पृथ्‍वीका राजाहरूले व्‍यभिचार गरेका छन्, र पृथ्‍वीका बासिन्‍दाहरू त्‍यसका व्‍यभिचारको मद्यले मातेका छन्। ३ अनि तिनले मलाई आत्‍मामा बोकेर एउटा उजाड-स्‍थानभित्र लगे। त्‍यहाँ सात वटा शिर र दश वटा सीङ भएको ईश्‍वर-निन्‍दाका नाउँहरूले भरिपूर्ण भएको चहकिलो रातो रङ्गको पशुमाथि बसेकी एउटी स्‍त्रीलाई मैले देखें। ४ त्‍यस स्‍त्रीले बैजनी र चहकिलो रातो लुगा लाएकी थिई, अनि त्‍यो सुन, रत्‍न र मोतीहरूले सिङ्गारिएकी थिई, र घिनलाग्‍दा कुरा, अर्थात् त्‍यसका व्‍यभिचारका अशुद्ध कुराहरूले भरिएको एउटा सुनको प्‍याला हातमा लिएकी थिई। ५ त्‍यसको निधारमा एउटा नाउँ लेखिएको थियो: रहस्‍य पृथ्‍वीका वेश्‍याहरू र घिनलाग्‍दा कुराहरूकी आमा महान् बेबिलोन। ६ अनि मैले त्‍यस स्‍त्रीलाई सन्‍तहरूको रगत र येशूका शहीदहरूको रगत पिएर मातेकी देखें। त्‍यसलाई देखेर म साह्रै अचम्‍मित भएँ।" समयको परिधीहरूमा त्यस स्त्री घुम्नेछिन्। यो स्त्री रातो रङ्गको पशुमाथि चढ्छिन्। बाइबलले सरासर त्यसलाई वेश्या भनेर सम्बोधन गर्दछ। उनले उनको सही प्रिय येशू ख्रीष्टलाई त्यागेकी छिन्। यहाँ प्रेरित यूहन्नाले भ्रष्ट धर्मको प्रणालीलाई ज्वलन्त चित्रण गरेका छन्। त्यस भ्रष्ट धार्मिक समूहले सारा संसारलाई शक्तिशाली प्रभाव पारेको छ। त्यहाँ लेखिएका शब्दहरू हेर्नुहोस्: यस स्त्री वा शक्तिसँग "पृथ्‍वीका राजाहरूले व्‍यभिचार गरेका छन्, र पृथ्‍वीका बासिन्‍दाहरू त्‍यसका व्‍यभिचारको मद्यले मातेका छन्।" प्रकाश १७:२। रक्सील  मात्तिएको? यो कथन बाइबलमा जहिले पनि नकारात्मक स्वभावको चित्रण हो। वेश्यावृत्ति वा व्यभिचार? यो मूर्तिपूजा, गलत शिक्षादीक्षा, गलत धार्मिक प्रणाली र बाइबलसँग बाझिने व्यवहार हो।
   
`दुवै राजनैतिक, धार्मिक अगुवाहरू र सर्बसाधारण मानिसहरू त्यस शक्तिको नकारात्मक प्रभावमा परेका छन्। त्यसबाट जोगिन केवल के उपाय छ? हेर्नुहोस्, एफिसी ६:१०-१८।`