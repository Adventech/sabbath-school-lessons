---
title:  गन्जागोल नाउँ गरेको सहर
date:   20/05/2023
---

### यस अध्यायका मूल पदहरू
प्रकाश १७:१,२; प्रकाश १८:१-४; प्रकाश १७:४-६; मत्ती १६:१८; यर्मिया ५०:३३-३८ र भजन ११५:४-८ ।

> <p>यस अध्यायको मूल सार पद</p>
> "तिनीहरूले थुमाको विरुद्धमा युद्ध गर्नेछन्, र थुमाले तिनीहरूलाई जित्‍नुहुनेछ, किनकि उहाँ प्रभुहरूका प्रभु र राजाहरूका राजा हुनुहुन्‍छ। उहाँको साथमा हुनेहरूचाहिँ बोलाइएका, चुनिएका र विश्‍वासयोग्‍य हुन्।” प्रकाश १७:१४।

येशू र सैतानको बीचमा भइरहेको विवादीय महान् संग्रामलाई प्रकाशको पुस्तकले दुई स्त्रीहरूको प्रतिकले व्याख्या गरेको छ: एउटा स्त्री सूर्यले पहिरेकी जुन प्रकाश १२मा छ र अर्को स्त्री रक्ताम्ये रातो वस्त्र लगाएकीको बारेमा प्रकाश १७मा दिएको छ। प्रकाश १२मा उल्लेख गरिएको सूर्य वस्त्र पहिरेकी स्त्री येशूको चकमकले ढाकिएको चित्रण अत्यन्तै उल्लखेनीय छ। उनी उनको सही र सकल प्रिय येशूप्रति बफादारी थिइन्। उनी विभिन्न भ्रामिक शिक्षादीक्षा, वाद, धर्मदर्शन वा  बाइबलसँग सहमत नभएको सिद्धान्तको लसपसमा परेकी हुँदैन वा ती भ्रष्ट शिक्षामा लागेर आफूलाई प्रदुषित पार्दैन। बाइबलभरि शुद्ध, निर्मल र निश्‍चल स्त्रीको प्रतिक येशूकी दुलही भनेर लेखिएको छ। अर्थात् सत्य चर्च जो परमेश्‍वरको वचनकोमात्र सत्यनिष्ठामा रहन्छ। सियोनकी छोरीहरू सुन्दरी स्त्री भनेर अगमवक्ता यर्मियाले यर्मिया ६:२मा खुलस्त पारेका छन्। सियोनकी छोरी भनेर प्रयोग गर्दा परमेश्‍वरका जनहरू पतिब्रत स्त्री हुन् भनेर अगमवक्ताले प्रयोग गर्छन्। यही विषय एफिसी ५:२५-३२ र होशे २:२०मा पनि पाइन्छ।

त्यसको ठिक बिपरित, अर्की स्त्री जो वेश्या र वा भ्रष्ट चरित्रकी छिन्। परमेश्‍वरसँगको मित्रता वा विश्‍वास त्यागेर सांसारिक जीवनमा व्यस्त हुने मानिसहरूलाई याकूबले खुलआमरूपमा व्यभिचारी भनेर यसरी उल्लेख गर्दछन्, " व्‍यभिचारी मानिस हो, संसारसँगको मित्रता परमेश्‍वरसँगको शत्रुता हो भन्‍ने कुरा के तिमीहरूलाई थाहा छैन? यसकारण जो संसारसँग मित्र हुन चाहन्‍छ त्यसले आफैलाई परमेश्‍वरको शत्रु बनाउँछ।" याकूब ४:४। 

यही सन्दर्भमा इस्राएली वा यहूदीहरूको विद्रोही चरित्र र परमेश्‍वरप्रति विश्‍वासघात गरेर चलेकोले अगमवक्ता इजकिएल यसरी बिलौना गर्छन्, “तँ व्‍यभिचारी पत्‍नी, आफ्‍नो लोग्‍नेको सट्टामा बिरानाहरूलाई रुचाउँछेस्!" इजकिएल १६:३२। 

यस अध्यायमा ती दुई स्त्रीहरूको बारेमा अध्ययन गर्नेछौँ। अझ भन्ने हो भने सत्य र असत्यको बीचमा भइरहेको द्वन्द्वको बारेमा अझ गहिरिएर अध्ययन गर्नेछौँ।