### तीन स्वर्गदूतहरूका सन्देशहरू

येशूको आगमन हुनेछ भनेर पर्खेर बस्दा उहाँ नआउँदा महान निराश छाएको एक हप्‍ता अघि एउटा धर्मात्मा लुथरनको परिवारमा अक्टोबर १५, १८४४ मा एक जना बालक जर्मनीमा जन्मेको थियो। उसको नाउँ फ्रेडरिक निट्श्जेश थियो। उनी आधुनिक युगमा अत्यन्तै प्रभावकारी नास्तिक दार्शनिक हुन पुगेको थियो। इसाई परमेश्‍वर पश्‍चिमी मुलुकहरूमा मरिरहेकाछन् भनेर उनले विश्‍वास गरेका थिए। इसाई धर्मले सिकाएको नैतिक मूल्यमान्यतालाई उनले आफ्नो जीवनभर धज्जी उठाएका थिए। इसाई हुनु दासत्वलाई स्वीकार गर्नु हो र कोही इसाई हुन्छ भने स्व:त नैतिक दासत्वमा पर्छ भनेर सिकाएका थिए। बलियो मानिसहरूबाट कमजोर मानिसहरू सुरक्षित हुन "तिम्रो छिमेकीलाई प्रेम गर" भन्ने जस्ता मूर्खपूर्ण नीति इसाई धर्मले उत्पादन गरेको हो भन्ने उनको धारणा थियो। निट्स्जेशले बाइबलले सिकाएको असल र खराबको अवधारणलाई पनि फ्याँक्न खोजेका थिए। आफ्नो एक पुस्तक, यसरी जोराथस्ट्रले बोल्छ भन्ने पुस्तकमा "पुरानो व्यवस्थाको पाटीहरूलाई टुक्रा टुक्रा गर" भनेर लेखेका थिए, अर्थात् दश आज्ञाहरूलाई धुजा धुजा गर।

१८४४ को वर्ष कम्युनिस्ट सिद्धान्तको प्रवर्तक कार्ल मार्कसको निम्ति पनि महत्त्वपूर्ण थियो। उनले "इकोनोमिक एण्ड फिलोसोफिक मान्युस्क्रिप्ट अभ १८४४" पुस्तक जुन कम्युनिस्ट संसारमा हलचल ल्याउने पुस्तक त्यही वर्षमा लेखेको थिए। यो पुस्तक सोभियत संघले सन् १९३२ मा छापेको थियो। त्यस पुस्तकमा मार्कसको दर्शनको सुरुको विकासको बारेमा लेखिएको छ।भौतिक विकाशको निम्ति कसरी विभिन्न आर्थिक कदमहरू चाल्नुपर्छ र अन्तमा आएर संसारका सबै मजदुरहरू एक भएर शोषक पुँजिवादी सामन्तहरूलाई पतन गराएर यस संसारमा आदर्श समाज सृजना गर्नुपर्छ भन्ने धारणा अघि सारेका थिए।

क्रमिक विकासबाद सिद्धान्तको प्रवर्तक चार्लस डार्विनको निम्ति पनि १८४४ महत्त्वपूर्ण वर्ष थियो।उनले लखेको "एस्से अभ १८४४" को निबन्धमा क्रमिक बिकासवादको अवधारणा अघि सारेका थिए। तत्काल त्यो निबन्ध छापिएको थिएन। सन् १८५९मा उनले ओरिजिन अभ स्पेसिज छापेका थिए। त्यसमा उनले यस संसारमा जीवन शुक्ष्म जीवबाट स्वत बिकास हुँदै अहिलेको मानिस बन्न पुग्यो भन्ने धारणा लेखेका थिए। अर्थात् मानिसको पूर्खा अचानक निस्केको शुक्ष्म जीव हो र पछि बनमान्छेमा बिकसित हुँदैन मानिस बन्यो भन्ने उनको जिकिर थियो।

तर सन १८४४ दानिएलले दानिएल ८:१४ मा भविष्यवाणी गरेको २३०० दिन वा वर्षको भविष्यवाणी पूरा भएको वर्ष पनि थियो। अनि त्यही वर्ष, इसाई जगतमा घटेको महान् निराशबाट बचेखुचेका झुण्डमा विशेष शिक्षाका बिऊहरू रोपिएको थियो। त्यही बिऊ उम्रन्दै गएर विश्‍वव्यापी अभियानमा परिणत भएको थियो। त्यसले मार्कस, निटस्जेश र दार्विनका सिद्धान्तहरूलाई हाँक दिने समूह यस संसारमा विशेष धरोहरको रूपमा खडा भयो।

दार्विनको धारणा विपरित सेभेन्थ-डे एडभेन्टिस्टहरूले बाइबललाई साक्षी राखेर जीवन सुरु गर्ने सृष्टिकर्ता सनातन परमेश्‍वर हुनुहुन्छ भनेर सिकाउँदछन्। यस पृथ्वीमा अचानक, प्रकृतिको स्वभाव, जथाभावी एक जीवसँग अर्को जीवसँग मिलेर वा प्राकृतिक वातावरण अनुसार उत्पन्न भएको होइन बरु परमेश्‍वरको शक्तिले छ दिन लगाएर यस पृथ्वीमा बनस्पति, जीव र यावत थोकहरू सृष्टि गर्नुभएको थियो र सातौँ दिनको दिनमा आफ्नो सृष्टिको काम सिध्याएर विश्राम लिनुभएको थियो भनेर सेभेन्थ-डे एडभेन्टिस्टले जिकिर गर्दछ।

निट्जस्चेको विद्या विपरित सेभेन्थ-डे एडभेन्टिस्ट अभियानले यो सिकाउँदछ कि परमेश्‍वरको अस्तित्वमात्र होइन सारा विश्‍वब्रम्हाण्ड नैतिक नीति वा दश आज्ञाहरू अनुसार चल्दछ र यो सम्पूर्ण मानव जगत यही नीतिको दायरभित्र रहनुपर्दछ साथै आखिरमा परमेश्‍वरले दश आज्ञाकै मापदण्डको आधारमा न्याय गर्नुहुनेछ भनेर पनि एडभेन्टिस्ट अभियानले सिकाउँदछ।

येशूको आगमनको प्रतिक्षादेखि लिएर संसारको वौद्धिक जगतलाई हल्लाउने दर्शनहरूको प्रादुर्भाव १८४४ ताकातिर नै भएको के यो संयोग हो त? हामी भन्छौँ होइन।

मार्क्स, निट्जस्चे र दार्विन-ती तिनै जना पात्रहरूले मानव जगतलाई तिनीहरूको दर्शनले हल्लाएर ठूलो हानी गरेको छ जुन सितिमिति सुधार्न सकिन्न। तर ती गलत धारणाहरूले मानव जगतलाई दमन नगरुन् भनेर परमेश्‍वरले आफ्नो सत्यको गवाहीको दिप यस संसारमा बाल्नुभएको थियो। ती बिनाशकारी दर्शनहरूको बीचमा एक झुण्डको उदय गराउनुभयो जसले ती तीन दार्शनिकहरूलाई हवाला दिन आन्दोलन मच्चायो। पछि गएर त्यो झुण्ड सेभेन्थ-डे एडभेन्टिस्ट चर्चको नाउँमा खडा भयो, जसले परमेश्‍वरको अन्तिम दिनको सत्य घोषणा गर्न जिम्मा लियो। त्यो सत्य हो तीन स्वर्गदूतहरूको सन्देश। मानव जगतलाई प्राकृतिक, आर्थिक र दार्सनिकरूपमा धोखा दिने ती तीन जनाको भ्रम वा गलत शिक्षाको जगलाई हल्लाउन ती स्वर्गदूतहरूको सन्देश यस पृथ्वीमा घोषणा गरिएको थियो।

तीन स्वर्गदूतहरूको सन्देश सेभेन्थ-डे एडभेन्टिस्ट चर्चलाई युद्धस्तरमा घोषणा गर्न दिइएको थियो। तीन स्वर्गदूतहरूको सन्देशको मूल जग हेरियो भने त्यो शुद्ध, सरल र निर्मल सुसमाचार हो। तर त्यो सुसमाचार वर्तमान समयसापेक्षित सत्यको (२ पत्रुस १:१२) रूपमा प्रस्तुत गरिएको छ।

यस अध्ययन पुस्तकको मूल विषयबस्तु तीन स्वर्गदूतका सन्देशहरू हुन्।

अमेरिकाको कनेक्टिकट राज्यमा जन्मनुभएको मार्क फिन्ले अन्तराष्ट्रिय ख्यातीप्राप्‍त सुमाचार प्रचारक हुनुहुन्छ। उहाँ २००५-१०१० सम्म जनरल कन्फरेनसमा सहअध्यक्ष भएर काम गर्नुभएको थियो। आफ्नो काममा अवकाश पाइसक्नु भएपछि उहाँ जनरल कन्फरेन्सको अध्यक्षको सहयोगी भएर काम गरिरहनुभएको छ। पास्टर फिन्ले र उहाँकी श्रीमती अर्नेस्टाइनका तीन छोराछोरीहरू र पाँच नातीनातिनाहरू छन्।