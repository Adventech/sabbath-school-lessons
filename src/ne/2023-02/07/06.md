---
title:  सृष्टिकर्ता नै क्रूसमा
date:   11/05/2023
---

हामी जतिसुकै अचम्भित भएर परमेश्‍वर सृष्टिकर्ता हुनुहुन्छ भनेर श्रद्धाभक्ति दिएर आराधना गरेतापनि त्यसमा अझ धेरै कुराको ख्याल गर्नुपर्दछ। हामीले हेर्‍यौँ र फेरि हेर्न आवश्यक छ कि हाम्रो सृष्टिकर्ता हाम्रो मुक्तिदाता पनि हुनुहुन्छ। जुन परमेश्‍वरले हामीलाई सृष्टि गर्नुभयो त्यही परमेश्‍वरले हामीलाई मुक्ति पनि दिनुहुन्छ। परमेश्‍वरले भन्नुभयो, "हामीले हाम्रै स्वरूपमा मानिसको सृष्टि गरौँ, हाम्रै स्वभावमा मानिसलाई सृष्टि गरौँ।" उत्पत्ति १:२६ रूपान्तरित। फेरि त्यही परमेश्‍वर जो क्रूसमा चिच्याउनु भयो, "एली, एली, लामा साबाखथानी?" अर्थात्, "हे मेरा परमेश्‍वर, मेरा परमेश्‍वर तपाईँले मलाई किन त्याग्नुभयो?" मत्ती २७:४६ रूपान्तरित। परमेश्‍वरको भय वा उहाँप्रति श्रद्धा देखाउनु र अझ उहाँको महिमा गर्नु र आराधना गर्नु पर्ने कारण येशूको वेदनाले कसरी देखाउँछ, देखाउँदैन र?
 
हामी पतित मानिसले सृष्टिकर्ता परमेश्‍वरनै क्रूसमा आर्तनाद गरेको अचम्मको सत्यलाई कसरी बुझ्न सक्छौँ र? त्यसको जवाफ हामीले कसरी दिने? तर, पहिलो स्वर्गदूतको सन्देले त्यसको जवाफ कसरी दिने भनेर हामीलाई सिकाएको छ: "तिनले चर्को सोरमा भने, “परमेश्‍वरसँग डराओ, र उहाँलाई महिमा देओ। किनकि उहाँका इन्‍साफको घड़ी आएको छ। स्‍वर्ग, पृथ्‍वी, समुद्र र पानीका मूलहरू बनाउनुहुनेलाई दण्‍डवत् गर।” प्रकाश १४:७। 
 
`क्रूसमा झुण्डिनुभएको येशूको बारेमा यूहन्नाले प्रस्तुत गरेका यूहन्ना १९:१६-२० मा पढ्नुहोस्। जब तपाईँले त्यस विवरण पढ्नुहुन्छ तब येशू सृष्टिकर्ता हुनुहुन्छ भन्ने यो धारणालाई पनि दिमागमा राख्‍नुहोस्, यहाँ व्यक्त गरिएको परमेश्‍वरको अचम्मको प्रेमलाई हामीले कसरी जवाफ दिने?`

सृष्टिकर्ताको आराधना गर्ने पहिलो स्वर्गदूतको सन्देश क्रूसपछि आएको थियो। सारा जगत र उहाँका चेलाहरू येशूको मृत्युको प्रत्यक्षदर्शी थिए। त्यही परमेश्‍वर जो "स्वर्ग र पृथ्वी, समुद्र र पानीका मुहानहरू सृष्टि गर्नुहुने" त्यही परमेश्‍वर हुनुहुन्छ जो परमेश्‍वर भएतापनि " ७ तर आफैलाई रित्त्याईकन कमाराको रूप धारण गरेर, तथा मनुष्‍य भएर जन्‍मनुभयो। ८ स्‍वरूपमा मानिसजस्‍तै भएर आफैलाई होच्‍याउनुभयो, र मृत्‍युसम्‍मै, अर्थात् क्रूसको मृत्‍युसम्‍मै आज्ञाकारी रहनुभयो।" फिलिप्पी २:७-८। 

येशू यस संसारमा मानव रूप धारण गर्नुभन्दा अघि थाहा पाउने स्वर्गदूत र सारा विश्‍वब्रम्हाण्डको निम्ति क्रूसको दृश्यलाई कसरी अचम्भित मानेर हेरिरहेका होलान्? त्यसैकारण स्वर्गका जीवहरूले उहाँको आराधना गर्दा हामी अचम्म मान्नुहुन्न। उहाँको रगतले हामीलाई मुक्ति पाएकाहरूले उहाँ सृष्टिकर्ता र मुक्तिदाता हुनुहुन्छ भनेर उहाँको चरणमा परेर प्रणाम भन्नु बाहेक अरू के छ?

`मुक्ति पाउन हामी पतित मानव जातले ख्रीष्टले क्रूसमा के गर्नुभयो त्यसमा हाम्रो धर्मकर्मले पनि थप्नुपर्छ भन्ने भावना धर्मभ्रष्टको भावना किन हुन्छ? सृष्टिकर्ता परमेश्‍वरले नै हाम्रो लागि जुन सबै थोक गर्नुभयो त्यसमा हामीले थप्न सक्नुपर्ने कुरो के छ त?`