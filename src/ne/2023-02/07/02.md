---
title:  दु:खकष्टमा साथी
date:   07/05/2023
---

येशू स्वर्गमा उक्लिनुभएपछि (प्रेरित १:९), येशू आफ्ना चेलाहरूमा अन्तिम बाँचिरहेका युहन्नाकहाँ भेट्न आउनुभएको थियो। यूहन्नालाई ग्रीकको समुद्रको टापुमा निर्दयी र पत्थर हृदयभएको रोमी सम्राट्को हुकुम अनुसार निर्वासनमा पठाइएको थियो। त्यस टापुमा पत्थरहरूको बीचमा एक्लै फ्याँकिएको थियो वा आइसोलेशनमा थिए।
  
`यस संसारमा येशूको भक्त हुन रोज्नेको निम्ति के सन्देश वा तितो सत्य देहायका पदहरूमा दिएका छन्? हेर्नुहोस्, प्रकाश १:९; मत्ती १३:१८-२१; प्रेरित ४:५-२२; यूहन्‍ना १६:३३।`
   
येशूका भक्त भएकोले यूहन्ना आफ्नो परिवार, साथीहरू र इसाई समुदायबाट अलग भएर टापुमा एकान्तबास हुनुपरेको थियो। उनले धेरै दु:ख र कष्टहरू भोग्नुपरेको थियो। उनको हत्या गर्न धेरै प्रयास गरिएको थियो। तर उनको सेवाकार्य अझै सिद्धिएको थिएन। प्रभुको निम्ति गवाही दिने काम अझै बाँकि थियो। चहकिलो र आँखा नै तिर्मिराउने खालको चमकसाथ एकान्तबास भएको यूहन्नाकहाँ भेट्न आएका थिए। उनले परमेश्‍वरको सिंहासनबाट सिधै सन्देश ल्याएका थिए। येशूबाट आएको त्यो सन्देश इतिहासका पानाहरूमा शताव्दीयौँ सम्म गुञ्‍जिरहने थियो। प्रत्येक पुस्ताको निम्ति आशाको सन्देश थियो, तर विशेष गरेर येशूको आगमनभन्दा पहिले तयार भइरहन परमेश्‍वरका जनहरूलाई त्यो सन्देश दिइएको थियो। यो चेतावनीको गम्भिर सन्देश थियो साथै अन्तिम समयमा रहिरहने हाम्रो निम्ति उत्साहको सन्देश थियो। युगको अन्तको समयमा आउने दु:खकष्ट (शायद तपाईँहरूमा कतिपयले सामना नै गरिरहनुभएको होला), त्यसको सामना गर्ने सन्देश येशूले यूहन्नामार्फत हामीलाई दिइएकोछ।
 
स्वर्गदूतले यूहन्नालाई भेट्न आएको गुफा अहिले पनि पाटमोस टापुमा छ। त्यस भेटमा स्वर्गदूतले अनेकौँ भविष्यवाणीका दर्शनहरू थिएका थिए। त्यस गुफा पस्ने ढोकामा धातुको पातामा पूरै प्रकाशको पुस्तकको यो सारांश खोपिएको छ: “परमेश्‍वरसँग डराओ, र उहाँलाई महिमा देओ। किनकि उहाँका इन्‍साफको घड़ी आएको छ। स्‍वर्ग, पृथ्‍वी, समुद्र र पानीका मूलहरू बनाउनुहुनेलाई दण्‍डवत् गर।” प्रकाश १४:७।
 
प्रकाशको पुस्तकको मूख्य विषयवस्तु नै परमेश्‍वरको आराधना गर्नु हो। हामी मानिस भएकोले स्वभाविकैरूपमा परमेश्‍वरको आराधना गर्नुपर्ने गरेर सृजिएका हौँ। प्रत्येक मानिसले कुनै न कुनै बस्तु वा व्यक्तिको पूजा गर्दछ। तर सत्य आराधना  सनातन सृष्टिकर्ता परमेश्‍वरको आराधना गर्नु हो। यस आराधनामा हाम्रो जीवनको सही लक्ष्यलाई हामीले भेट्टाउन सकिन्छ। यसले हामी बाँच्नुको कारण दिन्छ। सत्य आराधनाले कुनै कुराको निम्ति मर्नमात्र तयार हुने होइन तर उल्लेखनीयरूपमा बाँच्नको पनि आधार दिन्छ। त्यो बाँच्न चाहने हाम्रो लक्ष्यको निम्ति जुनसुकै संघर्ष गर्न पनि तयार पारिदिन्छ। यो परमेश्‍वरको  आराधनाको खुबी हो। जब अन्तिम सङ्कटले हामीलाई वरिपरि घेर्छ तब यो वचन हामीले राम्रोसँग बुझ्नु जरुरी छ, "चेलाहरूका आत्‍मालाई सुदृढ़ गराउँदै उनीहरूलाई विश्‍वासमा रहिरहने अर्ती दिए, र धेरै कष्‍ट सहेर हामी परमेश्‍वरको राज्‍यमा प्रवेश गर्नुपर्छ भनी उनीहरूलाई भने।"प्रेरित १४:२२। 

`येशूका प्रिय चेला, उहाँको परमभक्त सेवक यूहन्नाले त अनेकौँ दु:ख, कष्ट र सतावट सहनुपर्‍यो भने हामी पनि त्यो परिस्थिति भोग्नुपर्दैन भनेर के ढुक्‍क हुन सक्छौँ र? हेर्नहोस् १ पत्रुस ४:१२-१६।`