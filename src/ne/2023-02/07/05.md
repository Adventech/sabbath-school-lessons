---
title:  सुसमाचार, इन्साफ, सृष्टि
date:   10/05/2023
---

पहिलो स्वर्गदूतको सन्देश नियालेर हेर्नुहोस्। अनन्तको सुसमाचार, इन्साफको घडी। सृष्टिकर्ताको आराधना गर। ती तिनै अवधारणाहरू एक आपससँग कसरी कस्सिएका छन् सो हेर्नुहोस्। जब न्यायको निम्ति हाम्रा सृष्टिकर्ता परमेश्‍वरको सामु उभिन्छौँ तब सुसमाचारलेमात्र हामीलाई कुनै आशा दिलाउँछ।"यसकारण अब ख्रीष्‍ट येशूमा भएकाहरूलाई दण्‍डको आज्ञा छैन।... हामी जो पापमय स्‍वभावअनुसार होइन, तर पवित्र आत्‍माअनुसार चल्‍दछौं।" रोमी ८:१,४।
 
परमेश्‍वर सृष्टिकर्ता हुनुहुन्छ भन्ने सन्देश वर्तमान समयसापेक्षित सत्यको केन्द्रविन्दु हो। इसाईको खोल नै लगाएर आउने विकासवाद सिद्धान्तले परमेश्‍वर सृष्टिकर्ता हुनुहुन्छ भन्ने सत इसाई आस्थाको आधारलाई नै ध्वस्त पार्न धम्कि दिइरहेको छ।

यस विकासबाद सिद्धान्तले छोपेको संसारमा परमेश्‍वरले एउटा चर्च खडा गर्नुभएको थियो। त्यो चर्चको नाउँले नै विकासवाद सिद्धान्तको विरोधमा गवाही भएको छ। त्यस चर्चका विश्‍वासीहरूले परमेश्‍वर मुक्तिदातामात्र होइन, उहाँ सृष्टिकर्ता पनि हुनुहुन्छ भनेर सत्यको आधारशिलालाई घोषणा गर्दछन।

`प्रभु येशू दुवै सृष्टिकर्ता र मुक्तिदाता हुनुहुन्छ भनेर देहायका पदहरूले हामीलाई कसरी सिकाउँछ? हेर्नुहोस्, एफिसी ३:९; कलस्सी १:१३-१७; प्रकाश ४:११ र  रोमी ५:१७-१९।`
 
येशू सृष्टिकर्तामात्र होइन मुक्तिदाता पनि हुनुहुन्छ भनेर माथिका पदहरूले कसरी कस्सिएर राखेका छन् सोच्नुहोस्। जब उहाँ सृष्टिकर्ता हुनुहुन्छ भन्ने भूमिकालाई लत्याइने बित्तिकै जुन विकासवादले गर्दछ, उहाँ हाम्रो सृष्टिकर्ता हुनुहन्छ भन्ने प्रश्‍न पनि खडा हुन्छ। येशूले हामीलाई पाप, मृत्यु, दु:खकष्ट र हिँसाबाट उद्धार गर्न आउनुभएको थियो। तर पाप, मृत्यु, द:खकष्ट, हिँसा र आतङ्क सृष्टिकै अभिन्न भाग हुन् भनेर विकासवाद सिद्धान्तले सिकाउँछ। त्यही माध्यमहरू प्रयोग गरेर सृष्टिको स्थापना भएको हो भनेर विकासवादका मतियारहरूले चाहे इसाई नै किन नहुन् सिकाउँछन्। के जुन प्रक्रियाबाट यस संसारलाई परमेश्‍वरले सृष्टि गर्नुभयो त्यही प्रक्रियाबाट उहाँले हामीलाई उद्धार गर्ने? यो कस्तो खतरनाक झुटो शिक्षा हो!

फेरि अझ झन खराब त के छ भने विकासवाद सिद्धान्तले क्रूसमा येशूको मृत्युको उपहास गर्दछ। किन त? पावलले रोमी ५:१७-१९ मा आदमले ल्याएको पापसँग येशूको मृत्युलाई नछुट्ने गरेर गाँसिएको छ। कुनै पनि विकासवाद सिद्धान्तको ढाँचामा पापरहित आदमले मृत्यु ल्याउन सक्दैन किनकि आदम सृष्टि गरिन करोडौँ वर्षको मृत्युको शक्ति र उर्जाहरूको आवश्यक छ भनेर त्यसले सिकाउँछ।

त्यसकारण सुरुदेखि नै बाइबलले सिकाएको क्रूसको जगलाई विकासवाद सिद्धान्तले ध्वस्त पार्दछ। त्यसको बिपरित, सेभेन्थ-डे एडभेन्टिस्टले सारा संसारलाई सृष्टिकर्ताको आराधना गर भनेर आह्वान गर्दछ। विकासवादको गलत शिक्षाको खिलाफमा सेभेन्थ-डे एडभेन्टिस्ट गवाही भएर उभिरहेको छ।