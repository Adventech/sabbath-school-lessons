---
title:  एकदम नजिक हुनुहुने परमेश्‍वर
date:   09/05/2023
---

सनातन सृष्टिकर्ता परमेश्‍वर जसले सूर्य, चन्द्रमा र खरबौँ ताराहरूलाई अस्तित्वमा ल्याउनुभयो र आफ्नो अथाह शक्तिले यस पृथ्वी र यहाँ भएको सबै थोकहरू सृष्टि गर्नुभयो त्यही परमेश्‍वर हामी प्रत्येकप्रति पनि चासो राख्‍नुहुन्छ। मिश्रीहरूको बन्धनबाट आफ्ना जनहरूलाई उद्धार गर्नुहुने परमेश्‍वर त्यही हुनुहुन्छ। उहाँले नै तिनीहरूलाई चालिस वर्षको मरुभूमिको यात्रामा अगुवाइ गर्नुभएको थियो। उहाँले आकाशबाट मन्ना वर्षाउनुभएको थियो, उहाँले नै यरिहोका पर्खालहरू भत्काउनुभएको थियो र इस्राएलीहरूको शत्रुहरूलाई परास्त्र गर्नुभएको थियो। आफ्नो असिमित र अपार शक्तिले यस जगतलाई सृष्टि गर्नुहुने परमेश्‍वरले हामीसँग युद्ध गर्ने दुष्टका फौजहरूलाई परास्त्र गर्न आफ्नो शक्ति बहानुहुन्छ।

`परमेश्‍वर हाम्रो नजिक कतिको हुनुहुन्छ भनेर देहायका पदहरूले कसरी बताउँछ? हेर्नुहोस्, २ कोरिन्थी ५:१७-१८; भजनसंग्रह १३९:१५-१८; प्रेरित १७:२७ र  कलस्सी १:१७।`

कतिपय धर्म र धर्मका गुरुहरूले परमेश्‍वर अपार हुनुहुन्छ र उहाँ सबै सृष्टिभन्दा माथि हुनुहुन्छ भनेर सिकाउँछन्। फेरि तिनीहरूले परमेश्‍वर सबै सृष्टिमा हुनुहुन्छ भनेर पनि तिनीहरूले सिकाउँछन्। नि:सन्देह परमेश्‍वर यस पृथ्वीको सबै थोकहरूलाई रहस्यमय तरिकाले सम्हालिराख्‍नुभएको छ र उहाँ एकदम नजिक हुनुहुन्छ भनेर बाइबलको इतिहासले नै बताउँदछ। हो हाम्रो परमेश्‍वर उच्च र पवित्र स्थानमा रहनुहुन्छ तर उहाँ हाम्रो यति नजिक हुनुहुन्छ कि यशैयामा उल्लेख गरिएको छ, "किनकि सदासर्वदा जीवित हुनुहुने, उच्‍च र श्रेष्‍ठ, जसको नाउँ पवित्र हो, उहाँ भन्‍नुहुन्‍छ, “म उच्‍च र पवित्र ठाउँमा बस्‍दछु, विनम्रको आत्‍मा जागृत गराउन र पश्‍चात्तापीको हृदय जागृत गराउन, त्‍यससँग पनि बस्‍दछु जो आत्‍मामा पश्‍चात्तापी र विनम्र छ।” यशैया ५७:१५। आफ्ना विश्‍वासी चेलाहरूको बारेमा चर्चा गर्दै भन्नुभएको येशूको चाहना वा लक्षलाई आज पनि प्रत्येक विश्‍वासीले आत्मसात् गर्न जरुरी छ, "म तिनीहरूमा, अनि तपाईं ममा, र तिनीहरू पूर्ण रूपले एक होऊन्, र तपाईंले मलाई पठाउनुभएको हो, अनि मलाई प्रेम गर्नुभएजस्‍तो तपाईंले तिनीहरूलाई पनि प्रेम गर्नुभयो भनी संसारले जानोस्।" यूहन्‍ना १७:२३। (यहाँ येशूले सही एकताको सुत्रलाई देखाउनुभएको छ)। यो भन्दा नजिक अरू के होला?
 
परमेश्‍वरको महानता र अपार शक्तिको महान् सन्देश यो छ कि उहाँ विश्‍वब्रम्हाण्डमामात्र तैरिनुहुन्न हाम्रो प्रत्येकको हृदयमा पनि तैरिनुहुन्छ। उहाँले हामीलाई नयाँ बनाउन, नयाँ ढाँचामा ढाल्न र आमूल परिवर्तन गर्ने प्रतिज्ञा गर्नुभएको छ ताकि हामी उहाँकोस्वरूपमा हुनसकौँ। त्यसको अर्थ के हो सोच्नुहोस्। खरबौँ नक्षेत्रहरू सृष्टि गर्नुहुने र सम्हाल्नुहुने परमेश्‍वर त्यही परमेश्‍वर हुनुहुन्छ" “जसमा उहाँमा जिउँछौं, र उहाँमा चहलपहल गर्छौं र उहाँमा हाम्रो अस्‍तित्‍व छ।” प्रेरित १७:२८, तर त्यतिमात्र नभएर उहाँले हाम्रा हृदयहरूमा काम गर्नुहुन्छ, उहाँले हामीलाई नयाँहृदयहरू दिनुहुन्छ, हाम्रा पापबाट उहाँले उतार्नुहुन्छ र येशू ख्रीष्टमा नयाँ सृष्टि बनाउनुहुन्छ। महाशक्ति हुनुभएकोपरमेश्‍वरले हामीलाई प्रेम गर्नुहुन्छ र हाम्रो स्याहा गर्नुहुन्छ भन्ने धारणालाई महसुस गर्नु कस्तो शक्तिशाली सान्त्वनादायक छ, छैन न?

`यस्तो सर्वव्यापी परमेश्‍वरको बारेमा बुझेर हामीले कसरी आशा र सान्त्वना पाउन सक्छौँ? तपाईँको सबै भित्रीका नियत र रहस्यहरू उहाँलाई थाहा छ भन्नुमा के तपाईँहरूलाई डर लाग्छ? यस परिवेशमा सुसमाचारले तपाईँहरूलाई कसरी शान्ति दिन सक्छ?`