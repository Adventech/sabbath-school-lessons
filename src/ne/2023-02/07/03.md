---
title:  सनातन सृष्टिकर्ताको आराधना गर
date:   08/05/2023
---

`प्रकाश १४:७ पढ्नुहोस्। पहिलो स्वर्गदूतको सन्देश के भनेर टुँगिएको थियो? इन्साफको घडीको अन्तिम आह्वान के छ? यही सन्दर्भमा देहायका पदहरू पनि पढ्नुहोस्, यशैया ४०:२५-२६; यूहन्‍ना १:१-३ र रोमी १:२०।`

सृष्टिकर्ता परमेश्‍वरको प्रणाम गर, दण्डवत गर, आराधना गर, पूजा गर भन्ने ठूलो विगुको स्वरले कराउँदै प्रकाश १४:७ अन्त्य गर्छ। यो आह्वान विशेष गरेर अहिलेको निम्ति समसामयीक र महत्त्वपूर्ण छ। कतिपय वैज्ञानिक र इसाई जगतले नै विकाशवाद वा शुक्ष्म जीवबाट मानिस विकाश भयो भन्ने चार्लस डार्विन र कथित वैज्ञानिकहरूको अनुमानित तर्कलाई स्वीकारेको परिप्रेक्ष्यमा सृष्टिकर्तालाई प्रणाम गर भन्ने सन्देश अत्यन्तै महत्त्वपूर्ण छ। यस विकाशवाद सिद्धान्तले बाइबलका सबै सत्य र सच्चा इसाई भावनाको हृदयमा नै कुच्याइ दिन्छ। यदि विकाशवाद सिद्धान्त सत्य हो भने हाम्रो आस्था वा विश्‍वास झुटो ठहरिन आवश्यक हुन्छ। त्यसले गर्दा सृष्टिकर्ताको आराधना गर्ने विषय अत्यन्तै निर्णायक विषय हो।

प्रकाशको पुस्तकको अन्तिम आह्वान बाइबलको पहिलो पुस्तक, उत्पत्तिमानै आधारित छ। यदि सृष्टिको महत्त्वलाई हामीले बुझ्न सकेनौँ भने आराधनामा आधारित विश्‍वब्रम्हाण्डमा भइरहेको भिषण युद्ध हामीले कहिल्यै पनि पूरा बुझ्न सक्दैनौँ। "आदिमा परमेश्‍वरले आकाश र पृथ्‍वी सृष्‍टि गर्नुभयो।" उत्पत्ति १:१। सबै धर्मशास्त्रको जग नै यो पद हो। "आदिमा वा सुरुमा परमेश्‍वरले सृष्टि गर्नुभयो।" हिब्रू भाषामा "सृष्टि" भन्ने शब्द बारा (bara) हो र यो केवल परमेश्‍वर आफैले गर्नुहुने क्रियालापलाई बुझाउँछ।

परमेश्‍वरको अपार र असिमित शक्तिको बारेमा सानो चर्चा गर्नुपर्दा उहाँको सृष्टसको सूर्यलाई हेरौँ। सूर्यले एक सेकेन्डमा यतिको उर्जा उत्पादन गर्न सक्छ किन कुनै पनि मानिसले तेल, ग्यास र आगोबाट उत्पादन गर्न सक्दैन। यो इतिहासको सुरुदेखिकै कुरो हो।

सूर्य कमसेकम ८६५००० फराकिलो छ। यसमा हाम्रो पृथ्वी जत्रो दस लाख ग्रहहरू अताउन सक्छ। तर हाम्रो मिल्किवे वा दुग्धसागर ग्यालेक्सी  अर्थात् आकाशगङ्गाको केवल एउटामात्र तारा हो, जहाँ खरबौँ खरब ताराहरू छन्। ती ताराहरूमध्ये एक पिस्टोल तारा छ। यसले सूर्यले भन्दा एक करोड बढि उर्जा निकाल्दछ। यस पिस्टोल ताराको परिधिभित्र दश लाख भन्दा बढि हाम्रो सूर्य अट्न सक्छ। सृष्टिको बारेमा हामीले सोच्न कसरी आँट गर्ने वा के हाम्रो हिम्मत छ त?

सृष्टिले परमेश्‍वरको महान प्रताप र असिमित शक्तिलाई प्रकट गर्दछ। उहाँको सृष्टि गर्ने शक्तिले केवल आकाश र पृथ्वीको अस्तित्वलाई ल्याउनुभएन उहाँले शताब्दीयौँ देखि उहाँका जनहरूको निम्ति काम गर्नुभएको थियो र गरिरहनुभएको छ। उहाँ त्यही परमेश्‍वर हुनुहुन्छ जसले यस पृथ्वीको सुरु गर्नुभएको थियो। उहाँ अहिले पनि सक्रियरूपमा उपस्थित हुनुहुन्छ, र यस संसारमा उहाँले आफ्नो जनहरूलाई कहिल्यै पनि छोड्नुहुनेछैन।
 
`सृष्टिको अपार आकारले परमेश्‍वरको प्रेमको वास्तविकतालाई कसरी ठूलो बनाउँछ? जगतको सामु हामी अति नगण्य र शुक्ष्म भएतापनि हाम्रै निम्ति येशू मर्नुभयो भन्ने आत्मज्ञानले हामीलाई कस्तो भावना दिन्छ?`