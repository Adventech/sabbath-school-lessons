---
title:  थप जानकारी
date:   12/05/2023
---

पवित्र धर्मशास्त्र बाइबलको मूख्य केन्द्रविन्दु नै सृष्टिकर्ता परमेश्‍वरको आराधना गर्नु हो । तर मानव प्राणीहरूमा परमेश्‍वरको जनहरू समेतले सृष्टिकर्ता परमेश्‍वरको अतुलनीयरूपमा आराधना गर्ने विषयमा जहिले पनि र जहाँ पनि कचकच भइरहेको पाइन्छ । पुरानो करारभरी भविष्यवक्ताहरूले परमेश्‍वरका जनहरूले उहाँलाई बाहेक अरू देवीदेवताहरूलाई भगवान भनेर पूजा गर्दा हप्की खानुपरेको थियो । तिनीहरूले सृष्टिकर्ता परमेश्‍वरको बारेमा अनेकौँ तवरले ज्ञान पाएतापनि मूर्तिपूजा गर्ने मानिसहरूको धर्मपछि लागेर तिनीहरूकै मूर्ति पूजा गरेका थिए । परमेश्‍वरको आराधना गर्ने कि अरू मूर्तिहरूलाई पूजा गर्ने विषय नै परमेश्‍वर र सैतानको बीचमा भइरहेको द्वन्द्वको केन्द्रविन्दु हो । जब परमेश्‍वरबाहेक आफूहरूले नै आविश्कार गरेको, बनाएको मूर्तिहरू र सैतानको आवाजलाई मान्दा परमेश्‍वरको व्यवस्थाको सरासर वेवास्ता गरेको ठहरिएको हुन्छ । परमेश्‍वरको निम्ति यो अत्यन्तै निन्दनीय काम हो ।

"मानव प्राणीको अस्तित्वको आधारभुत पक्ष नै आराधना हो । जब जीवित मानव प्राणी सृष्टिकर्ताको सामु पर्छ उसको स्वभावनै परमेश्‍वरको सामु प्रणाम गर्नु हो । केवल जीवित मानिसहरूले मात्र परमेश्‍वरको आराधना गर्न सकिन्छ; मरेको वा मरिसकेको मानव जातिले परमेश्‍वरको आराधना गर्न सक्दैन न त प्रशंसा नै गर्न सक्छ । हामीलाई सृष्टि गर्नुहुने परमेश्‍वरले उहाँलाई आराधना गर्न हाम्रो जीवन सुम्पन आह्वान गर्नुहुन्छ । जब हामी उहाँको आराधना गर्छौँ तब उहाँले हामीलाई बढो मायाले ग्रहण गर्नुहुन्छ र अरूहरूको हितको निम्ति उहाँले हामीलाई प्रयोग गर्नुहुन्छ। हाम्रो अस्तित्वको स्वभाव र लक्ष्य नै परमेश्‍वरको आराधना गर्नु हो । हामीभन्दा बाहिर परमेश्‍वरलाई केन्द्रविन्दु बनाउँदा हामीलाई स्वार्थी हुनुबाट स्वतन्त्र पार्दछ । परमेश्‍वरको आराधना नगर्दा हाम्रो अस्तित्वको कारण नै विलय हुन्छ । यदि जीवनको स्रोतसँगको सम्पर्क बिहिन हुन चाहन्छौँ भने हामी पूरै नाश हुने बाटोमा लाग्ने हुन्छौँ; हामी जीवनको अस्तित्वको लक्ष्यप्रति नै बिचलित हुन्छौँ  त्यसको फलस्वरूप मानव जगत सरासर आत्महत्यामा गइरहेको प्रमाणित गर्दछ ।"-आन्जल म्यान्युल रोड्रिगे, "द क्लोजिङ्ग अभ द कस्मिक कन्फ्लिक्ट: रोल अभ द थ्री आन्जलस् मेसेजेज," अप्रकाशित लेख̦  पृ. ४२ ।

**चिन्तनमनन**:

`यस पतित संसार अब परमेश्‍वरले सृष्टि गर्नुभयो भन्नुमामात्र पर्याप्‍त किन छैन? हामीलाई अब मुक्ति पनि किन चाहिन्छ?`

`तपाईँको जीवनमा त्यस्तो अनुभव केही छ जसमा परमेश्‍वरको शक्तिले अचम्म किसिमले काम गरेको थियो; त्यसले गर्दा परमेश्‍वरको प्रेम तपाईँलाई व्यक्तिगतरूपमै देखाउनुभएको थियो? सारा विश्‍वब्रम्हाण्ड सृष्टि गर्नुहुने परमेश्‍वरले तपाईँमाथि व्यक्तिगत चासो राखेको किन होला? सोच्नहोस्। यही परमेश्‍वरले तपाईँलाई प्रेम गर्नुहुन्छ र तपाईँको जीवनको उच्चतम हितको निम्ति चासो देखाउनुहुन्छ। यो वास्तविकताले हामीलाई सान्त्वनामात्र दिँदैने यसले हामीलाई झुकाउँछ पनि किन?`

`यदि कतिपय धर्म, दर्शन र इसाईहरूले नै स्वीकार गरेको वा प्रतिवाद नगरेको विकासवाद सिद्धान्त सत्य छ भने परमेश्‍वरको आराधना गर्ने औचित्य के छ र? बिकासवाद सिद्धान्त अनुसार सृष्टिकर्ताले खरबौँ वर्षसम्मको मृत्यु, हिँसा, बिनाश, दु:खकष्ट र फेरि आम सखाप पार्नुभयो र फेरि सृष्टि गर्नुभयो रे! तर उत्पत्तिको पुस्तकले हाम्रो सृष्टि विकासवादको सिद्धान्तको ठिक बिपरित छ। यदि विकासवाद सिद्धान्तको प्रतिवाद हामीले गरेनौँ र मान्यौँ भने परमेश्‍वरको आराधना किन गर्ने? कठित वैज्ञानिक, दार्शनिक र कतिपय धार्मिकले मानेको विकासवाद सिद्धान्त सत्य हो भने बाइबलको परमेश्‍वरको आराधना गर्न केको खाँचो?`