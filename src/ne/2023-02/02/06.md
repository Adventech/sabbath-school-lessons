---
title:  प्रत्येक बिउले बाली उत्पन्न गर्दछ
date:   06/04/2023
---
 
प्रकाश १४मा दुइ कटानीको बारेमा उल्लेख गरिएको छ। सुनौलो अन्नको कटानीको अर्थ धार्मिक जनहरूलाई माथि लैजाने, र नराम्रा अङ्गुरहरू भनेको अधर्मीहरूलाई औँल्याउँछ। त्यसको अर्थ तिनीहरू अनन्त जीवनबाट सदाको निम्ति बंचित हुन्छ। दुवै बाली पूरै पाकी सकेको हुन्छ। रोपेको प्रत्येक बिउ पूरै हुर्केर पाकेको हुन्छ।
 
प्रकाश १४:१७-२० पढ्नुहोस्। "उहाँका क्रोधको कचौरामा केही नमिसाई तयार गरिएको परमेश्‍वरका क्रोधको कड़ा मद्य पिउनेछ" (प्रकाश १४:१०) भनेर व्यक्त गरेको अर्थ के हो? प्रकाश १५:१ र १६:१ पनि पढ्नुहोस्। हेर्नुहोस्, "१७ अनि स्‍वर्गमा भएको मन्‍दिरबाट एउटा अर्को स्‍वर्गदूत बाहिर आए। तिनीसँग पनि एउटा धारिलो हँसिया थियो। १८ तब वेदीबाट अर्को स्‍वर्गदूत आए, जसको आगोमाथि शक्ति थियो। धारिलो हँसिया लिनेलाई चर्को सोरले तिनले भने, “तिम्रो धारिलो हँसिया चलाऊ, र पृथ्‍वीका अंगूरका झुप्‍पाहरू जम्‍मा गर, किनकि पृथ्‍वीका अंगूर पूरै पाकिसकेका छन्‌।” १९ ती स्‍वर्गदूतले आफ्‍नो हँसिया पृथ्‍वीमा चलाए, र पृथ्‍वीका अंगूरको फसल जम्‍मा गरे, र त्‍यसलाई परमेश्‍वरका क्रोधको ठूलो दाख-कुण्‍डमा फालिदिए। २० सहर बाहिरको दाख-कुण्‍डमा ती अंगूर कुल्‍चिए, दाख-कुण्‍डबाट रगत निस्‍किबग्‍यो। त्‍यो रगत घोडाको लगामसम्‍म पुग्‍ने गरी गहिरो थियो, र तीन सय किलोमिटरसम्‍म फैलिएको थियो।" प्रकाश १४:१७-२०; "मैले स्‍वर्गमा ठूलो र अचम्‍मको अर्को एउटा चिन्‍ह देखें: सात स्‍वर्गदूतहरूले सात वटा अन्‍तिम विपत्ति लिएका थिए, किनकि तिनीहरूमा नै परमेश्‍वरको क्रोध समाप्‍त भएको छ।" प्रकाश १५:१ र "तब मन्‍दिरबाट आएको एउटा चर्को सोरले सात स्‍वर्गदूतहरूलाई यसो भनिरहेको मैले सुनें: “तिमीहरू जाओ, र परमेश्‍वरका क्रोधका सात कचौरा पृथ्‍वीमाथि खन्‍याओ।” प्रकाश १६:१।
 
"तब वेदीबाट अर्को स्‍वर्गदूत आए, जसको आगोमाथि शक्ति थियो।" प्रकाश १४:१८। यहाँ स्वर्गदूत हुनुहुन्छ जसले परमेश्‍वरको अन्तिम न्यायको आगोलाई हुकुम दिन सक्छ। बाली पाकी सकेको छ। पापको ज्यादतिको पराकाष्टासम्म पुग्यो। विद्रोही, अधर्मी र पापीहरूले परमेश्‍वरको दयाको सीमा नाघे। खराब र नराम्रो कुराहरू भइरहेकै बेलामा सबै कुरो खतम हुनुभन्दा अघि खराब झन चर्कोरूपमा बढ्नेछ। प्रिय परमेश्‍वरले हामीले मुक्ति पाउन्, हामी असल मार्गमा हिँड्नु, नराम्रो बाटोबाट फर्कुन् भनेर उहाँले सबै प्रयास गर्नुभयो। हाम्रो पापको निम्ति उहाँले आफूलाई क्रूसमा पनि अर्पण गर्नुभयो। "हामी उहाँमा परमेश्‍वरको धार्मिकता बन्‍न सकौं भनेर पाप नचिन्‍नुहुनेलाई परमेश्‍वरले हाम्रा खातिर पाप बनाउनुभयो।" २ कोरिन्थी ५:२१ र "हाम्रा निम्‍ति सराप बनेर ख्रीष्‍टले हामीलाई व्‍यवस्‍थाको सरापबाट मोल तिरेर छुटाउनुभयो, किनकि “काठमा झुण्‍डिने हरेक श्रापित हुन्‍छ” भन्‍ने लेखिएको छ।" गलाती ३:१३। 

क्रूसभन्दा अपार उहाँले के गर्न सक्नुहुन्थ्यो र? जसले पवित्र आत्माको सुरिलो आवाजलाई पन्छाइरहे, जसले मुक्ति पाउनको निम्ति गरिएको आह्वानलाई बरारबर लत्याइरहे तिनीहरूको निम्ति अब अनुग्रहले केही गर्न नसक्ने हुन्छ।

प्रकाश १४मा अर्जेन्ट वा तुरन्तै थाहा पाउने सन्देश छ। प्रत्येक बिउ कटानीको निम्ति ठिक भइसकेको छ। अन्न पूरै पाकीसकेको छ र अङ्गुर पनि पूरै पाकेको छ। सारा जगतको सामु परमेश्‍वरका जनहरूले पाएका उहाँका अनुग्रह, करुणा, दया र प्रेमलाई प्रकट गरिसकेका छन्। दुष्टका सन्तानले आफ्ना लोभ, लालच, कामबासना, डाहा, ईष, घृणा आदि देखाउँदछन्। एउटा समूहले येशूको चरित्रलाई प्रकट गर्छ भने अर्को समूहले सैतानको चरित्रलाई प्रकट गर्दछ।

परमेश्‍वरका बाँकि सन्तानले उहाँको धार्मिकतालाई प्रकट गर्नेछ जुन पहिला कहिल्यै पनि देखिएको थिएन। उहाँका जनहरूले प्रकट गरेको ख्रीष्टको धार्मिकताको बिपरित सारा विश्‍वब्रम्हाण्डले परमेश्‍वरको विरुद्धमा गरेको विद्रोहको पूरै नतिजा देख्‍नेछ। सारा स्वर्गदूत र मानिसहरूको सामु दुष्टता, खराब, पाप र आज्ञा पालनलाई लत्याउनेहरूको गति पर्दाफास हुनेछ। असल र खराबको बीचमा, ठिक र बेठिक, आज्ञा पालन र आज्ञा पालन नगर्नेको बीचमा भएको चरित्रको भिन्नता सारा जगत, मानिस र स्वर्गदूतहरूले देख्‍नेछन्।

`असल र खराबको बीचमा भएको भिन्नतालाई तपाईँले कसरी छुट्याउनुहुन्छ? यो छुट्याउन कतिको जरुरत छ? हेर्नुहोस्, "खँदिलो भोजन त परिपक्‍व मानिसहरूका निम्‍ति हो। यिनीहरूको मानसिक शक्ति निरन्‍तर अभ्‍यासद्वारा असल र खराब छुट्ट्याउन सक्‍ने भएको हुन्‍छ।" हिब्रू ५:१४।`