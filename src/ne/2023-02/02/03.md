---
title:  मानिसको पुत्र फर्किनुहुन्छ
date:   03/04/2023
---

आफ्ना जनहरू र संसारका निम्ति अन्तिम युगको सन्देशका मूल उल्लेखनीय पदहरू प्रकाश १४मा समावेश गरिएकाछन्। त्यसको केन्द्रविन्दु येशूको आगमन हो र प्रधान पूजारीको हृदयमा नै छेड्ने गरेर चुनौतिसाथ बोल्नुभएको येशूको यो वचन पनि पूरा गर्नु हो, “म हुँ, अनि तपाईंहरूले मानिसको पुत्रलाई सर्वशक्तिमान्‌को दाहिने बाहुलीतर्फ बसिरहेको र आकाशका बादलहरूका साथमा आइरहेको  देख्‍नुहुनेछ।” मर्कूस १४:६२।

`प्रकाश १४:१४ पढ्नुहोस्। जब येशू यस पृथ्वीमा फर्किनुहुन्छ उहाँलाई कसरी सम्बोधन गरिनेछ? यूहन्नाले येशूको बारेमा त्यो नाउँ किन दिएको होला?`

सुसमाचारका पुस्तकहरूमा आफूलाई "मानिसको पुत्र" भनेर ८२ पटक सम्बोधन गर्नुभएको थियो। यो उहाँलाई मन पर्ने नाउँ थियो। हामीप्रति स्नेह देखाएर उहाँले आफूलाई यसरी सम्बोधन गर्नुभएको थियो। उहाँ मुक्तिदाता हुनुहुन्छ जसले हाम्रो बारेमा सबै कुरा बुझ्नुहुन्छ, हाम्रा परिक्षाहरू उहाँले भोग्नुभएको थियो र हामीले भोग्नुपर्ने दु:खकष्टबाट उहाँ पार हुनुभएको थियो। उहाँ "मानिसको पुत्र" हुनुहुन्छ जो हामीलाई घरमा लैजान फर्किँदै हुनुहुन्छ। हाम्रो निम्ति आउनुहुने येशू त्यही येशू हुनुहुन्छ जो हाम्रो बीचमा रहनुभएको थियो। उहाँले हामीलाई उद्धार गर्न योग्य हुनुभएको छ किनभने उहाँ हाम्रो मध्ये एक हुनुभयो, यद्यपि हामीमध्ये एक हुनुभएर उहाँले सैतानको पूरै परिक्षाको क्रोध सामना गर्नुभयो, र उहाँ बिजयी हुनुभयो।

`येशू मानिसको पुत्र भनेर मत्तीमा सम्बोधन गरिएकोबाट हामी के सिक्नसक्छौँ? हेर्नुहोस, मत्ती १६:२७; मत्ती २४:२७, ३० र मत्ती २५:३१-३२।`
 
मानिसको पुत्र येशूको बारेमा के विशेषता ती माथिका पदहरूले उल्लेख गरेका छन्? हेर्नुहोस् (१) मानिसको पुत्र येशू उहाँका स्वर्गदूतहरूसँग महिमामा आउँदै हुनुहुन्छ। (२) उहाँले भेँडा र बाख्रालाई अलग गर्नुहुनेछ अर्थात् उहाँले न्याय गर्नुहुनेछ। (३) सारा राष्ट्रहरू र सारा मानव जातिहरूको भविष्य त्यसबेला निर्धारण हुनेछ।
 
`"मानिसको पुत्र" भनेर सम्बोधन गरिँदा येशूको मानवताको बारेमा के बताउँछ। उहाँ परमेश्‍वर भएर पनि हामीमध्ये एक हुनुभयो, हामी जस्तै हुनुभयो, तर हामीले जस्तो उहाँले  कहिल्यै पनि पाप गर्नुभएन। यसमा चकित पार्ने के आशा बुनिएको छ? (१) उहाँ मानिस हुनुभएरै हाम्रो निम्ति परमेश्‍वरको प्रेम थाहा पाउनुभयो; (२) हाम्रो दु:खकष्ट थाहा पाउनुभएकोले उहाँले हाम्रा दु:ख र संघर्षलाई राम्रोसँग बुझ्नुहुन्छ र तिनीहरूमाथि उहाँले विजय दिनुहुन्छ।`