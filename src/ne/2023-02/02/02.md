---
title:  अनन्तका निर्णयहरू
date:   02/04/2023
---

छ हजार वर्ष जति पाप, दुष्ट, अधर्म, अत्याचार आदिको पराकाष्टामा रहेको यस पतित र विद्रोही पृथ्वीलाई अन्तिम करुणा, दया र सदाशयताको येशूको सन्देश प्रकाश १४मा दिइएको छ। यस मानव इतिहासमा त्यो दिन एक दिन आउनेछ जब प्रत्येक मानिसल अन्तिम अपरवर्तनीय निर्णय गर्नुपर्नेछ। प्रत्येक मानिस कि त येशूको पक्षमा कि त सैतानको पक्षमा उभिने निर्णय गर्नुपर्नेछ। कोही पनि मध्यम मार्गमा उभिन पाउनेछैन। ख्रीष्टको धार्मिकताले हामीलाई पापको दोषबाट मुक्त गरिनेछ र हाम्रो जीवनमा पापको पकड सदाको निम्ति नाश हुनेछ भन्ने प्रकाशको सन्देश सारा पृथ्वीमा घन्किनेछ।

`येशूको दोस्रो आगमन भन्दा पहिले सारा विश्‍वमा सुसमाचार फैलिनेछ भन्ने प्रतिज्ञा उहाँका चेलाहरूलाई मत्ती २४:१४मा दिएको पढ्नुहोस्। त्यसलाई प्रकाश १४:६सँग तुलना गर्नुहोस्।`

सारा संसारमा सुसमाचार प्रचार गरिनेछ भनेर येशूले गर्नुभएको प्रतिज्ञा मत्ती २४:१४मा लेखिएको छ भने यस पृथ्वीको अन्तिम दिनको सन्देशमा कसरी पूरा हुनेछ भनेर प्रकाश १४:६मा पुष्टि गरिएको छ। यस पृथ्वीमा भएको प्रत्येक राष्ट्र, प्रत्येक जाति, प्रत्येक भाषा र मानिसहरूले सुसमाचार सुन्ने अवसर मिल्नेछ।

आफू छिट्टै आउनेछु भनेर येशूले प्रकाश २२ मा कबुल गर्नुभएको छ (प्रकाश २२:७,१२,२०)। उहाँको छिटो आगमनको सन्दर्भमा प्रभुले यो थप्‍नुभएको छ, " दुष्‍ट काम गर्नेले दुष्‍ट काम गरिरहोस्‌, अश्‍लील काम गर्नेले अश्‍लील काम गरिरहोस्‌, धर्मात्‍माले धार्मिक कार्य गरिरहोस्‌, र पवित्र जनचाहिँ पवित्र नै भइरहोस्‌।” प्रकाश २२:११। प्रकाशको पुस्तक एक महिमित चरिमसिमामा पुर्‍याउँछ जब प्रत्येक मानिस ख्रीष्टको पक्षमा कि विपक्षमा उभिने भन्ने निर्णय गर्नुपर्नेछ।

हुन त अहिले नै हामी प्रत्येक दिन सानो होस् ठूलो होस् हामीले रोज्ने कुराले हामी येशूको पक्षमा छौँ कि विपक्षमा छौँ भनेर देखाइरहेको हुन्छ। यस जीवनमा अहिले नै निरन्तरूरूपमा जानाजानी गलत निर्णय गरिरहेको मानिसले अन्तिम सङ्कटा अचानक येशूको पक्षमा उभिने अवसर पाउनेछ भन्ने छैन। त्यसबेला दुष्ट संसारका सबै दुष्ट शक्तिहरु मानिसहरूमाथि थुप्रिने छन्। अहिले नै र दिनदिनै हामी येशू र उहाँका आज्ञाहरूप्रति बफादारी हुने कि नहुने भनेर रोज्नै पर्छ। १ यूहन्ना ५:३मा लेखिएको छ, "यो परमेश्‍वरको प्रेम हामी छ भनेर प्रमाणित गर्छौँ किनभने उहाँका आज्ञाहरू हामी पालन गर्छौँ" (रूपान्तर)। एलेन जी ह्वाइटले भन्नुभएको छ: "हाम्रो चरित्र येशू आउनुभएको बेलामा परिवर्तन गर्नुहुन्न। परिवर्तन हुने काम अहिले नै गर्नुपर्दछ। हाम्रो दैनिक जीवनले हाम्रो भविष्यलाई हामीले नै निर्धारण गरिरहेका हुन्छौँ।" लास्ट डे इभेन्टस्, २९५बाट रूपान्तरित।
  
`परमेश्‍वरले हाम्रा चरित्रहरूलाई कसरी ढाल्नुहुन्छ? हामी अनुग्रहमा बढ्न उहाँले कुन् माध्यमहरू प्रयोग गर्नुहुन्छ? हामीले के गर्न सक्छौँ कि अहिले नै येशू जस्तो हुन पवित्र आत्मालाई हाम्रो जीवनमा पूरासँग काम गर्न दिन्छौँ?`