---
title:  बिजयीको मुकुट
date:   05/04/2023
---

येशूको बारेमा यूहन्नाले लेख्दछन्, "अनि मैले हेरें, र एउटा सेतो बादल र त्‍यसमाथि बस्‍नुभएको मानिसको पुत्रजस्‍तो एक जनालाई देखें, जसको शिरमा सुनको मुकुट थियो र हातमा एउटा धारिलो हँसिया थियो।" प्रकाश १४:१४। "मुकुट" (isstephanos स्टेफानोज) भन्ने शब्द बिजयको मुकुट हो। जब कोही खेलाडी प्रतियोगितमा जित्‍छ तब उसलाई स्टेफानोज पहिर्‍याइ दिन्छ। यो सम्मान, महिमा र विजयको मुकुट हो।

येशूले एकफेरा काँडाका मुकुट लगाउनुभएको थियो। त्यो अपमान, गिल्लाको प्रतिक थियो। उहाँलाई मानिसहरूले हेला गरेका थिए, अस्वीकार गरेका थिए र हेपेका थिए। उहाँलाई मानिसहरूले गाली बेइज्जत गरेका थिए, उनलाई जिस्क्याएका थिए, उनीप्रति हँसी उडाएका थिए, उनको अनुहारमा थुकेका थिए, उहाँलाई पिटेका थिए र कोर्रा हानेका थिए। अब उहाँ महिमाको मुकुट लगाउनुहुन्छ र फेरि आउनुहुन्छ तर राजाहरूका राजा भएर र प्रभुहरूका प्रभु भएर।

देहायका दुई पदहरू पढ्नुहोस्। तिनीहरूमा के समामनता छ? ती दुवै पदहरूले के बताइरहेकाछन्? हेर्नुहोस्, प्रकाश १४:१५, "अर्को एउटा स्‍वर्गदूत मन्‍दिरबाट बाहिर आए, र बादलमाथि बस्‍नुहुनेलाई चर्को सोरले भने, “तपाईंको हँसिया लिनुहोस्‌, र कटनी गर्नुहोस्‌, किनकि कटनीको समय आएको छ, किनभने पृथ्‍वीको बाली पूरै पाकिसकेको छ।” र मर्कूस ४:२६-२९ "उहाँले भन्‍नुभयो, “परमेश्‍वरको राज्‍य यस्‍तो हो– कुनै एक जना मानिसले जमिनमा बीउ छर्छ, र ऊ सुते पनि, जागा रहे पनि रातदिन त्‍यो बीउचाहिँ टुसाउँछ र बढ्‌छ, तर त्‍यो कसरी बढ्‌छ, सो उसले जान्‍दैन। जमिन आफैले उमार्छ, पहिले टुसा, त्‍यसपछि बाला, तब बालामा पूरा दाना लाग्‍छ। तर जब अन्‍न पाक्‍छ, तब तुरुन्‍तै उसले हँसिया लगाउन थाल्‍छ, किनभने फसलको बेला आइपुगेको हुन्‍छ।”  

परमेश्‍वरको उपस्थितिबाट निस्केर स्वर्गदूत मन्दिरको महिमा वा तेजसाथ निस्कन्छन्।
 
येशूले खेतीकिसानीका चित्रणहरू बराबर प्रयोग गर्नुभएको नयाँ करारमा पाइन्छ। उहाँले सुसमाचारको सन्देश बिउ हो र त्यो उहाँका जनहरूका जीवनहरूमा उम्रन्छन् भनेर एक पल्टभन्दा धेरै उल्लेख गर्नुभएको छ।
 
"बिऊ उम्रनु भन्ने चित्रणले मानिसमा आत्मिक जीवनको सुरु हो भनेर जनाउँछ। बिरुवा भएर बढ्नु भनेको इसाई जीवनमा बढ्ने सुन्दर चरित्र हो। प्रकृतिमा  बिरुवा कि त बढ्नै पर्छ कि त मर्नैपर्छ। जसरी बिरुवा चुपचाप थाहै नपाइकन उम्रन्छ त्यसरी नै इसाई जीवनमा पनि परमेश्‍वरको बिउ थाहै नपाइकन उम्रिरहेको हुन्छ। हाम्रो जीवनक प्रगतिको प्रत्येक कदम सिद्ध भइ गइरहेको हुन्छ; यद्यपि हामीमा पूरा हुनुपर्ने लक्ष्य परमेश्‍वरको हो। यो हुर्किने क्रम निरन्तररूपमा भइरहन्छ। शुद्धिकरण हुने प्रक्रिया जीवनभरीको हो। जब हामीम अवसरहरू धेरै आउँछन् तब हाम्रो अनुभव पनि बढ्दै जान्छ, र हाम्रो ज्ञान पनि बढ्दै जान्छ।"-एलेन जी ह्वाइट, क्राइस्ट अबजेक्ट लेसनस्, पृ. ६५,६६बाट रूपान्तरित।
  
सुनौलो अन्न पाकेको भन्नाले ती सबै येशूभक्तहरू हुन् जो उहाँको अनुग्रहले परिवर्तन भएको थिए, तिनीहरू प्रेमले संचालित भएका थिए र तिनीहरूको जीवनद्वारा येशूको नाउँको महिमा गरेका थिए र उहाँको इज्जत थामेका थिए। तिनीहरूका हृदयहरू येशूको हृदयसँग एक भएका छन्, तिनीहरूले जे गर्न चाहन्छन् सो येशूले के गर्न चाहनुभएको छ त्यही गर्छन्।

`"हाम्रो प्रगतिको प्रत्येक कदमा हाम्रो जीवन सिद्ध हुनसक्छ" भन्ने एलेन जी ह्वाइटको भनाइलाई तपाईले कसरी बुझ्नुहुन्छ? जब हामीमा भएको कमीकमजोरी र नराम्रो चरित्रहरू हामीलाई थाहा छ, यद्यपि उहाँको भनाइको अर्थ के हो?`