---
title:  भविष्य निर्धारण गर्ने क्षण
date:   01/04/2023
---

### यस अध्यायका मूल पदहरू
मत्ती २४:१४, प्रकाश १४:१४-२०, मत्ती १६:२७, प्रेरित १:९-११, मर्कूस ४:२६-२९ र प्रकाश १६:१ ।

> <p>यस अध्यायका मूल सार पद</p>
> "अनि मैले हेरें, र एउटा सेतो बादल र त्‍यसमाथि बस्‍नुभएको मानिसको पुत्रजस्‍तो एक जनालाई देखें, जसको शिरमा सुनको मुकुट थियो र हातमा एउटा धारिलो हँसिया थियो। अर्को एउटा स्‍वर्गदूत मन्‍दिरबाट बाहिर आए, र बादलमाथि बस्‍नुहुनेलाई चर्को सोरले भने, “तपाईंको हँसिया लिनुहोस्‌, र कटनी गर्नुहोस्‌, किनकि कटनीको समय आएको छ, किनभने पृथ्‍वीको बाली पूरै पाकिसकेको छ।” प्रकाश १४:१४-१५। 

समय अनुसार सुन्नुपर्ने जे आवश्यक सत्यहरू  परमेश्‍वरले जहिले पनि उहाँका जनहरूलाई दिनुभएको छ। जलप्रलयको चेतावनीदेखि (उत्पत्ति ६:७) येशूको पहिलो आगमन (दानिएल ९:२४-२७) देखि येशूको दोस्रो आगमनमा पूर्ग हुने न्याय (दानिएल ७:९,१०; दानियल ८:१४) देखि येशूको आगमनभन्दा पहिला हुने घट्नाहरू (प्रकाश १२-१४), परमेश्‍वरले हामीसँग बोल्नुभएको छ। मानव इतिहासको यस अन्तिम दिनहरूमा उहाँले विशेष सन्देश संसारलाई दिनुभएको छ र समयको आवश्यकता अनुसार त्यो सन्देश बनाइएको छ। उहाँले त्यस सन्देशलाई तीन स्वर्गदूतहरूद्वारा चित्रण गर्नुभएको छ। ती स्वर्गदूतहरू आकाशमा उडेर सारा संसारलाई अन्तिम समयको निम्ति अत्यन्तै जरुरी सन्देश दिन उडिरहेका थिए।

तीन स्वर्गदूतहरूका सन्देशहरू येशूले दिनुभएको अन्तिम दया, करुणा र सदाशयताको सन्देश हुन्। हाम्रै धर्मकर्म, दर्शन, आविश्कार आदिहरूमा भर नपरि येशूको धार्मिकतामा विश्‍वास गर्न ती स्वर्गदूतहरूले आह्वान गरेका छन्। ती सन्देशहरूमा अन्तिम समयमा हामीलाई निर्दोष र पवित्र ठहर्‍याउने येशू नै हुनुहुन्छ भनेर दिइएको छ। अन्तमा आएर हामीलाई महिमित  बनाउने र अमर जीवन दिने उहाँनै हुनुहुन्छ भनेर पनि ती सन्देशहरूले बताउँदछ।

आज र जहिले पनि  हामीले येशूलाई चुन्नै पर्दछ, उहाँलाई हाम्रो जीवन समर्पण गर्नैपर्छ र उहाँका आज्ञाहरू पालन गर्नै पर्छ, किनभने अहिले हामीले गरेका निर्णयहरूले हाम्रो अगाडि आउने अन्तिम सङ्कटले हामीलाई कसरी प्रभाव पार्नेछ भन्ने निर्णयक भूमिका खेल्नेछ।