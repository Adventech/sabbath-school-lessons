---
title:  स्वर्गमा हुने न्याय
date:   04/04/2023
---

`प्रकाश १४:१४ र प्रेरित १:९-११ पढ्नुहोस्। ती पदहरूमा के समानता छ?`

यूहन्नाले बताउँछन्, "अनि मैले हेरें, र एउटा सेतो बादल र त्‍यसमाथि बस्‍नुभएको मानिसको पुत्रजस्‍तो एक जनालाई देखें।" प्रकाश १४:१४। जब येशू आकाशतिर उभोँ लाग्नुभयो लूकाले प्रेरित १:९मा लेख्दछन्, "उहाँले यो कुरा भन्‍नुभएपछि, तिनीहरूले हेर्दाहेर्दै उहाँ उँभो उचालिनुभयो, र बादलमा उहाँ तिनीहरूका दृष्‍टिबाट लोप हुनुभयो।" येशू स्वर्गदूतहरूको बादलमा जानुभयो र उहाँ स्वर्गदूतहरूकै बादलबाट फर्किनुहुनेछ। अनि चकित भएर हेरिरहेका चेलाहरूला२ स्वर्गदूतहरूले भन्छन्, " गालीलका मानिस हो, तिमीहरू किन आकाशतिर हेर्दै उभिरहेका छौ? यही येशू, जो तिमीहरूबाट स्‍वर्गमा लगिनुभयो, अहिले जसरी तिमीहरूले उहाँलाई स्‍वर्गमा जानुभएको देख्‍यौ, त्‍यसरी नै उहाँ फेरि आउनुहुनेछ।” प्रेरित १:९-११। "त्यही येशू," "त्यही मानिसको पुत्र" जो नाजरथको धुलो बाटोहरूमा हिँड्नुभयो, जो यरुशलेमका सडकहरूमा हुलकाहुल मानिसहरूलाई सेवा गर्नुभयो, इस्राएलका गाउँहरूका बिरामीहरूलाई निको पार्नुभयो, र गलिलको पहाडहरूको घाँसमा बसेर प्रचार गर्नुभयो, त्यही येशू फेरि आउँदै हुनुहन्छ।

न्यायको मामिलालाई सम्बोधन गर्दै मानिसको पुत्र भनेर दानिएर ७ मा पनि उल्लेख गरिएको छ।
 
`न्यायको जस्तो गम्भीर मामिलालाई लिएर दानिएलले येशूलाई किन "मानिसको पुत्र" भनेर सम्बोधन गरे? येशूको बारेमा जुन कुराहरूलाई हामीले हेर्‍यौँ त्यही मानिसको पुत्र न्यायको केन्द्रविन्दु भन्ने ज्ञानले हामीलाई के सान्त्वना दिन्छ? हेर्नुहोस्, दानिएल ७:९,१०,१३,१४` 

दानिएल ७:९,१०मा दानिएलले स्वर्गको अदालत देख्छन्। त्यहाँ सिंहासनको वरिपरि दसौँ हजार गुणा दसौँ हजार स्वर्गदूतहरू, स्वर्गका जीवहरू उभिरहेका थिए। न्याय अदालत बसियो, र स्वर्गमा भएका लेखाहरूका पुस्तकहरू सारा जगतको सामु खोलिन्छन्। दानिएल ७:१३,१४मा मानिसको पुत्र अति प्राचिन पिताकहाँ देखा पर्नुहुन्छ र उहाँको अनन्तको राज्य पाउनुहुन्छ। त्यस न्यायमा सारा विश्‍वब्रम्हान्डको सामु पिता, पुत्र र पवित्र आत्माले मानव जगतलाई उद्धार गर्न सबै संभाव्यताहरू पूरा गर्नुभयो भनेर पेश गरिनेछ। यस न्यायले परमेश्‍वरका सन्तहरूको मात्र होइन परमेश्‍वर पिता आफैको चरित्र पनि निर्दोष साबित हुनेछ। सैतानले परमेश्‍वरप्रति झुठो आरोपहरू लगाएको थियो (अय्यूब १-२, भजन ५१:१-४)। सैतानका सबै आरोपहरू झुठा हुनु भनेर सारा जगतले थाहा पाउनेछ।
 
`तपाईँको सारा जीवन परमेश्‍वरको हिसाबकिताबमा देखिनुपर्नेछ भन्ने तथ्यलाई सोच्नुहोस्। तब, त्यसबेला तपाईँको केवल एउटामात्र आशा के हो? हेर्नुहोस्, "यसकारण अब ख्रीष्‍ट येशूमा भएकाहरूलाई दण्‍डको आज्ञा छैन।" रोमी ८:१।`