---
title:  थप जानकारी
date:   07/04/2023
---

"दुवै वौद्धिक र आत्मिक स्वभावको नीति हो कि हामी हेरेर परिवर्तन हुन्छौँ । हामीले के हेर्दछौँ र दिमागमा खेलाउँछौँ तब बिस्तारै त्यसले हाम्रो दिमागमा अड्डा जमाउन थाल्दछ । हामीले जसप्रति मोहित हुन्छौँ र श्रद्धा देखाउँछौँ त्यसलाई पचाउन थाल्छौँ । मानिसले आफूले निर्धारण गरेको वा चाहेको शुद्धता वा भलाई वा असल गर्ने बानी र सत्य जान्ने चाहनाभन्दा माथि कहिल्यै पनि उक्लन सक्दैन । आफू जस्तो छ त्यस्तै हुन चाहन्छ भने त्यो भन्दा माथि ऊ आउँदैन । यदि उसको स्वार्थ र आफ्नो भाऊ खोज्ने प्रवृत्ति उसको आदर्श नीति हो भने त्यो माथि उचलिएर उच्च आत्मिक र वौद्धिक स्तरमा ऊ आउन सक्दैन । तर आफूलाईमात्र हेर्ने बानीले उसलाई तल तल झार्दछ । मानिसलाई उचाल्न केवल परमेश्‍वरको अनुग्रहलेमात्र शक्ति छ । यदि मानिसले आफ्नो भविष्य आफैलाई निर्धारण गर्न छोडियो भने त्यो पतन हुने निश्‍चित छ  ।"-एलेन जी ह्वाइट, द ग्रेट कन्त्रोभर्सी, पृ. ५५५ बाट रूपान्तरित ।

हाम्रा दिमागहरूमा कस्तो खालको बिउ रोपिरहेकाछौँ, ती बिउहरू हामीलाई थाहै नहुने, देख्‍दै नदेख्‍ने गरेर र अनुभव नहुने गरेर हाम्रा चरित्र र व्यक्तित्वहरूलाई परिवर्तन गरिरहेका हुन्छौँ। तपाईँले असल बिउ रोप्नुभयो भने असलै फल फलाउनुहुन्छ । यस संसारका हाउभाउ अनुसार खराब बिउ रोप्नुहोस्, तपाईँको चरित्र संसारकै हाउभाउ अनुसार भइरहेको हुन्छ । यदि हामीले परमेश्‍वर र आत्मिक र प्रार्थमिकताहरूप्रति मन नपराउने बानी बसालीरहेका हुन्छौँ भने विरक्त, उदासिन र हाम्रो आत्मिक र भावनात्मक जीवन निराशै निराशका फलहरू हामी फलाइरहेका हुन्छौँ । कतिले सोच्छन् होला, "मलाई थाहा छ कुनै दिन अन्तिम सतावट आउने पशुको छाप र आदि आउनेछ, तर जब यो भयो भने म आफूलाई सम्हाल्नेछु ।" यी मानिसहरू खतराको बाटोमा लागिरहेको छ । परमेश्‍वरले अहिले नै यस क्षणमा हाम्रा जीवनहरू उहाँलाई सुम्पेको चाहनुहुन्छ । पवित्र आत्माको आवाजलाई नसुन्न जति हामी निर्णय गर्छौँ त्यति परमेश्‍वरको चाहनामा लाग्न कठिन हुँदै जान्छ । अनि सैतानका झुटा जालहरूमा पर्न सक्दछौँ यद परिमेश्‍वरको आवाजलाई भन्दा सैतानको आवाजलाई हामी दिनदिनै चुनिरहेका छौँ भने ।

**चिन्तनमनन**:

`प्रकाश १४:१४-२० र कटानी गर्ने सन्दर्भमा  अनुग्रहबाट मुक्ति पाउनु र अनुग्रहमा बढिरहनुको बीचमा के सम्बन्ध छ?`

`विरुवा हुर्कन के के चाहिन्छ र हाम्रो आत्मिक जीवनलाई पनि हुर्काउन के चाहिन्छ सो सोच्नुहोस्। ती दुवैमा के समानान्तर छ? अर्थात् बिरुवा कसरी हुर्कन्छ त्यसबाट हाम्रो आत्मिक जीवनको निम्ति के पाठ सिक्न सक्छौँ?`

`परमेश्‍वरले दिनुभएको निर्णय गर्ने क्षमता र आफ्नै इच्छाशक्तिको बीचमा के भिन्नता छ? यो महत्त्वपूर्ण विषय बुझ्यो भने हाम्रो इसाई जीवन बढाउन कसरी सहयोग हुन्छ?`

`येशूको दोस्रो आगमनको निम्ति पर्खिरहने हामीलाई येशू "मानिसको पुत्र" भन्ने शिर्षक न्यायको मामिलामा हामीलाई कसरी सान्त्वना दिन्छ? स्वर्गमा मानव प्राणी नै न्यायमा हाम्रो प्रतिनिधित्व गरिरहनुभएको छ भनेर महसुस गर्नु किन आनन्दको कुरो हो?`