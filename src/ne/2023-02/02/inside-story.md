---
title:  कथा
date:   07/04/2023
---

#### सौन्दर्यताको परमेश्वरलाई भेट्टाउँदै

_भ्वाइलिटा, रोमेनिया_

किशोरी उमेरमा भ्वायलिटा  परमेश्‍वरको नाउँ लिने बेलामा डराएर थुरथर काम्थिन्। तत्कालिन कम्युनिष्ट देश रोमेनियामा इसाई धर्ममा बन्देज लगाएको थियो। भ्वायलिटाकी हजुरआमाले बाहेक कसैले पनि परमेश्‍वरको बारेमा बोल्दैनथे। "यदि तिमीले गल्ती गर्‍यौ भने तिमीलाई परमेश्‍वरले दण्ड दिनुहुनेछ," हजरआमाले भन्थिन्। परमेश्‍वर शक्तिशाली हुनुहुन्छ, उहाँ सर्वज्ञानी हुनुहुन्छ र मानिसले अलिकती गल्ती गरेकी उहाँले सजायँ दिनुहुन्छ भन्ने धारणा भ्वाइलिटाले सिकेकी थिइन्।

भ्वाइलिटा प्राकृतिक सौन्दर्यतामा हुर्केकी थिइन्। प्रकृतिलाई हेर्दा हजुरआमाको परमेश्‍वरको रूपसँग नमिलेको उनले महसुस गरेकी थिइन्। बसन्त ऋतुमा रूखहरूमा देखिएका सुन्दर पात र स्वादिलो फलहरूले उनलाई मनमुग्ध पार्दथे। गर्मी महिनामा पातहरू खसेको, जाडोभरी रूखहरू खाली भएको र बसन्त ऋतुमा फेरि पल्हाएको उनले देखेकी थिइन्। कसै न कसैले रूखहरूलाई स्याहार गरेको हुनुपर्छ भनेर उनले सोचेकी थिइन्।
 
चराहरूका मिठो गीतहरूले पनि उनलाई प्रभाव पारेको थियो। कसै न कसैले ती चराहरूलाई गीत सिकाएको हुनुपर्छ भनेर उनले सोचेकी थिइन्। फरक फरक चराहरूको स्वर र गीत फरक फरक नै भएको उनले सुनेकी थिइन्।

पशु र मानिसहरूको बीचमा भएको भिन्नता पनि उनले देखेकी थिइन्। मानव प्राणीले तर्क गर्न सकेको तर पशुले तर्क गर्न नसकेको पनि उनले महसुस गरेकी थिइन्। मानव जगतमा तर्क गर्ने शक्ति कसैले सृष्टि गरेको हुन सक्छ र पशुहरू फरकै सृष्टि गरिएको पनि उनले सोचेकी थिइन्। त्यो सृष्टिकर्ता असलै हुनुपर्छ भन्ने उनको धारणा थियो। तर, प्रकृतिलाई बनाउने परमश्‍वर उनले थाहा पाएको भन्दा फरक थियो कि भन्ने तर्कमा उनी थिइन्।

ठूली भएपछि भ्वाइलिटा चर्चमा जान्थिन्। यदि चर्चमा गएन भने परमेश्‍वरले सजायँ दिनुहुन्छ भन्ने सोचमा उनी थिइन्। चर्चमा उनलाई रमाइलो लागेको थिएन। त्यो चर्च विशेष संम्प्रदायको थियो जहाँ इसाईहरूको मूर्तीको अगाडि मैन बत्ती बाल्दथे र तिनीहरूलाई ढोग्दथे। तर आफू मायाले होइन त्रासले आराधना गरेको महसुस गरेकी थिइन्। आफूमात्र होइन अरूहरू पनि डरले आराधना गरेको उनले अनुभव गरेकी थिइन्। चर्चको विभिन्न रीतिथितिहरूमा उनी सरिक भएतापनि उनलाई रमाइलो लागेको थिएन। तर उनले रोक्न सकेको थिएन। हजुरआमाको चेतावनी उनको कानमा बजिरहेको थियो, "यदि तिमीले गल्ती गर्‍यौ भने परमेश्वरले तिमीलाई सजायँ दिनुहुनेछ।"
 
जब उनी ३० वर्षकी थिइन् तब उनको कार दुर्घट्नामा पर्‍यो। त्यस दिन पहिलो पल्ट सिट बेल्ट बाँधेकी थिइनन्। जब कार गुल्टिन्दै गयो तब आफू मर्ने भयो भनेर उनले सोचिन्। "हे परमेश्‍वर, मलाई सहायता गर्नुहोस्," उनी चिच्याइन्।

कार रोक्यो। उनी कारबाट बाहिर निस्किन्। उनलाई केही चोट पनि लागेको थिएन। उनी चकित भइन्। कार बिग्रिएको देख्‍दा उनी चकित भइन्। कारको छाना कचाकुचक परेर उनी बसेकी सिटमा झरेको थियो। तर कार ठोकिएकोको जोरले उनी अर्को सिटमा फ्याँकिन पुगेको थियो। यदि उनले सिटबेल्ट बाँधेको भए उनी मर्ने थिइन्।

जब त्यो दुर्घट्ना भएको कारको नजिक एक जना महिला आइन् तब उनले उनलाई हेरेर भनिन्, "परमेश्‍वरले तिमीलाई धेरै माया गर्नु हुन्छ। ढिलो नगर र उहाँलाई खोज।"
भ्वाइलेटाले अचम्म मानेर सुनिन्। त्यस महिलाले के भनिरहेकी थिइन् त्यो उनले महसुस गरिन्। उनले त उनले जानेको रिसाहा परमेश्‍वर होइन अर्कै परमेश्‍वरको बारेमा औँल्याएकी थिइन्।

विभिन्न चर्चहरूमा गएर उनले परमेश्‍वरलाई भेट्टाउन खोजिन्। उनले आफ्नै बाइबल किनिन् र येशूको बारेमा जान्न चाहिन्।

एक दिन गर्मी मौसममा ब्लाक सि वा कालो समुद्रमा छुट्टी मनाउन गएकी थिइन्। समुद्रको किनारामा एक जना महिलाले केही किताबहरू बेचिरहेकी उनले देखिन्। उनले येशूको बारेमा पाँच वटा श्रृङ्खला पुस्तक बेचिरहेकी देखिन्। आफूले ती पुस्तकहरू किन्न चाहेकी चासो देखाइन्।

"तपाईँले एलेन जी, ह्वाइटको बारेमा कहिल्यै पढ्नुभएको छ?" त्यस विक्रेताले सोधिन्। आफूले थाहा नभएको उनले बताइन्। विक्रेताको मिलन मिजास देखेर भ्वाइलेटाले एलेन जी, ह्वाइटद्वारा लेखेका पाँचैवटा पुस्तक अर्थात् कन्फ्लिक्ट अभ एजेज श्रृङ्खला पुस्तकहरू किनिन्। उनलाई एलेन ह्वाइटको बारेमा केही थाहा थिएन्।
"तपाईँलाई के म कल गर्न सक्छु?" त्यस महिलाले सोधिन्।

घरमा उनले तुरन्तै द डिजाएर एजेज् अर्थात् येशूको जीवनी पढिन्। उनी येशूको बारेमा अझ सिक्न चाहेकी थिइन्।

केही समयपछि ती विक्रेता युलाले भ्वाइलेटालाई फोन गरेर सेभेन्थ-डे एडभेन्टिस्ट चर्चमा आराधना गर्न निम्तो दिइन्। युला र चर्चप्रति भ्वाइलेटा अत्यन्तै प्रभावित भएकी थिइन्। तिनीहरूले सौन्दर्य र प्रेमको परमेश्‍वरको आराधना गर्दथे। आफूले सोचेको जस्तै मानवता र सौन्दर्यताको सृष्टि गर्नुहुने परमेश्‍वरलाई आराधना गर्न पाएकोमा उनी खुशी थिइन्।

सौन्दर्य र प्रेमको र बाइबलको परमेश्‍वरलाई उनले आफ्नो हृदय सुम्पिन् र सेभेन्थ-डे एडभेन्टिस्ट भइन्।

आज उनले अरूहरूलाई बाइबल सिकाउँछिन् र सौन्दर्य र प्रेमको परमेश्‍वरको बारेमा सिकाउँछिन्। उहाँ बाइबलमा उनले भेट्टाएकी थिइन्।

"हो, परमेश्‍वर सृष्टिकर्ता र सर्वशक्तिमान हुनुहुन्छ, तर उहाँले हामीलाई प्रेम गर्नुहुन्छ। यही परमेश्‍वरलाई सानैदेखि मैले जान्न चाहेको थिएँ। परमेश्‍वर प्रेम हुनुहुन्छ भनेर म धेरै विश्‍वास गर्छु।

-आन्ड्र्यु मेकचेस्नी