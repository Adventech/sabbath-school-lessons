---
title:  अनन्तको सुसमाचार
date:   08/04/2023
---

### यस अध्यायको मूल सार पद
प्रकाश १४:६-१२; १ कोरन्थी १५:१-४; रोमी ३:२४-२६; १ पत्रुस १:१८-२०; मत्ती २८:१९,२० र प्रेरित १:८ ।

> <p>यस अध्यायको मूल सार पद</p>
> "अनि अर्को स्‍वर्गदूतलाई मध्‍य आकाशमा उड़िरहेका मैले देखें। पृथ्‍वीमा रहने हरेक जाति, कुल, भाषा र मानिसलाई घोषणा गर्ने अनन्‍त सुसमाचार तिनीसँग थियो।" प्रकाश १४:६। 

पौराणिक इस्राएलीहरूको वरिपरि रहेका देशहरूले दाउरा र पत्थरका देवीदेवताहरूलाई पूजा गर्दथे। सबै छिमेकी राष्ट्रहरूभन्दा छुट्टै पहिचान बोकेका इस्राएलीहरूले परमेश्‍वरको बारेमा छुट्टै घोषणा यसरी गरिएको थियो, "हे इस्राएल, सुन, परमप्रभु हाम्रा परमेश्‍वर एउटै परमप्रभु हुनुहुन्‍छ।" व्यवस्था ६:४। यो मानौँ मन्त्र जस्तो जसलाई शेमा Shema भनिन्छ शताब्दीयौँदेखि यहूदीहरूले यो उच्चारण गरिरहेका छन्। यो शेमाको अर्थ प्रार्थना हो जुन हिब्रू भाषाको "सुन" भन्ने शब्दबाट आएको हो। यसले इस्राएलीहरूलाई एकत्रित पार्ने आत्मिक प्रतिवद्धता हो। यसले केवल एक सत्य परमेश्‍वरको उपासना गर्ने भनेर विशेष जनसमूह भनेर चिनाइएको थियो। यही शेमाको आधारमा तिनीहरू एक जाति भएर बस्ने बल मिलेको थियो।

सेभेन्थ-डे एडभेन्टिस्टहरूको निम्ति प्रकाश १४का तीन स्वर्गदूतहरूको सन्देश हाम्रो शेमा हो। यसले हाम्रो विश्‍वासलाई पहिचान दिन्छ। हामी एडेभेन्टिस्ट भएकोले हामी को हौँ भनेर चिनारी दिन्छ र यस संसारमा हाम्रो लक्ष्य के हो सो पनि निर्धारण गर्दछ। संक्षिप्‍तमा भन्ने हो भने हाम्रो विशेष भविष्यवाणीको पहिचानको रूपरेखा प्रकाश १४:६-१२ छ, र संसारमा सुसमाचार सुनाउने जोश यहाँ नै हामी पाउँछौ।

यस अध्यायमा हामी प्रकाश १४:६-१२ विस्तृतरूपमा अध्ययन गर्नेछौँ। तर अनुग्रहको आँखाले हेर्दै र हाम्रा हृदयहरूमा परमेश्‍वरको आवाज सुन्दै अध्ययन गर्नेछौँ।