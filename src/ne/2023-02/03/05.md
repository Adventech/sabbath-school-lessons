---
title:  सारा संसारमा
date:   12/04/2023
---

`प्रकाश १४:६ फेरि पढ्नुहोस्। अनन्तको सुसमाचारको बिस्तार कहाँ सम्म छ? यसको जवाफले हामी सेभेन्थ-डे एडभेन्टिस्टहरूको लक्ष्यलाई बुझाउन किन महत्त्वपूर्ण छ?`

अन्तको समयको निम्ति जरुरी सन्देश तीन स्वर्गदूतहरूले दिएकोमा पहिलो स्वर्गदूतले दिएको अनन्तको सुसमाचार संसारका प्रत्येक राष्ट्, कुल वा जाति, भाषा र मानिसलाई सुन्नै पर्दछ। यहाँ हाम्रो लक्ष्य महान्, फराकिलो, ठूलो र संक्षेप्‍तमा छ कि हामी सबैले सजिलैसँग बुझ्न सक्दछौँ। यो लक्ष्य पूरा गर्न हाम्रो उत्तम प्रयास र हामी पूरा समर्पितको माग गर्दछ। यसले गर्दा हामी यस संसारकै कामबाट अलमलिने चाहनाबाट येशूको सेवा गर्न मोहित हुन लगाउँछ। हाम्रो साँघुरो जीवनभन्दा फराकिलोतर्फ अगुवाइ गर्दछ। हाम्रो दिमाग केवल हाम्रो सानो संसारमामात्र डुवाउने नभएर परमेश्‍वरले तर्जुमा गर्नुभएको महान् परिकल्पनातिर अग्रसर गराउँछ।

`मत्ती २८:१९,२० पढ्नुहोस्। धेरै वर्षपछि यूहन्नाले देखेका र सुनेका पहिलो स्वर्गदूतको सन्देश येशूकै हो भनेर कसरी पुष्टि गर्दछ?`

पावल देभिदले आफ्नो पुस्तक अ क्वेस्ट फर मोर: लिभिङ्ग फर समथिङ्ग बिगर दान युमा प्रत्येक मानिसको मनोवैज्ञानिक भावानको बारेमा व्याख्या गर्दे लेखेका थिए, "मानव प्राणी  आफ्नो जीवनभन्दा ठूलोको भाग हुन सृष्टि गरिएको थियो। पापले गर्दा नै हामीलाई खुम्च्याएर अहिलेको अवस्थामा हामीलाई पुर्‍याएको छ। ख्रीष्टको अनुभवले हाम्रो आफ्नै राज्यमा उकुसमुकुस भएर खुम्चिएर बस्नेबाट स्वतन्त्र पार्नुभएको छ ताकि परमेश्‍वरको राज्यको आनन्दको उपभोग गर्न उहाँको अनन्त लक्ष्यहरू र उहाँलाई संतुष्ट पार्न हामी अघि सर्न सकौँ।" बी एण्ड बी मिडिया ग्रुप, https://www.cbn.com/entertainment/books/questformore.aspx?mobile=false&u=1&option=print त्यसको अर्थ हामी केवल यस भौतिक संसारमा भौतिक मानव शरीरको लागिमात्र बाँच्ने होइन, अर्थात् २०,३० र १०० वर्षसम्मा बाँच्नको निम्ति होइन तर त्यो भन्दा अपार जीवनको निम्ति हामी यहाँ जन्मिएका हौँ।

परमेश्‍वरको अभियानको भाग हुनु जस्तो प्रेरणादायी, सत्य आनन्द र इनाम पाउने अरू केही पनि छैन। मानिसले कल्पना गर्न सकेको भन्दा ठूलो र महान कार्य सम्पादन गर्न परमेश्‍वरले हामीलाई सृष्टि गर्नुभएको थियो। जुन काम सेभेन्थ-डे एडभेन्टस्ट चर्चलाई प्रकाश १४मा वाख्या गरेको अनुसार प्रचार गर्न निर्देशन दिएको छ त्यो चर्चको निम्ति अत्यन्तै महान् काम हो। येशू ख्रीष्टको आगमनभन्दा पहिले प्रकट गरिएको परमेश्‍वरको अपार प्रेमप्रति लालायीत भएर हाम्रो जीवन उहाँलाई सुम्पौँ भनेर भन्ने हेतुले त्यो आह्वान गरिएको हो।

`तपाईँ आफूभन्दा ठूलो काममा सहभागि हुनुभएको अनुभव के छ? यसले हामीले अहिले अध्ययन गरेको विषयलाई कसरी बुझाउँछ? फेरि हाम्रै ब्रम्हाण्डको सृष्टिकर्ताले हामीलाई प्रयोग गर्नुभएर जगतमै अनन्तसम्म असर पार्ने जस्तो महान् काम अरू केही होला?`