---
title:  अनुग्रहले भरिएको आशाको पुस्तक
date:   09/04/2023
---
  
जब बाइबलको अन्तिम पुस्तक प्रकाशको बारेमा मानिसहरूले सोच्छन् यसमा परमेश्‍वरको अनुग्रहको सन्देश छ भनेर सोच्दैनन्। जब प्रकाशको पुस्तकमा दिएको परमेश्‍वरको अन्तिम दिनको सन्देशक बारेमा मानिसहरू सोच्छन् तब त्यहाँ भएक डरलाग्दा पशुहरू, रहस्यमय प्रतिकहरू र अनौठो प्रतिमा वा रूपहरूको बारेमा सोच्दछन्। प्रकाशको पुस्तकमा धेरै आश्‍वासनहरूको सन्देश भएतापनि त्यसमा उल्लेख गरेका विभिन्न पशु आदिहरूले गर्दा मानिसहरूलाई तर्साउँछन्। यो दुर्भाग्यको कुरो हो। तर यस पुस्तकमा अनुग्रह र आशाले पनि तन्न भरिएको छ। अर्थात् विभिन्न तर्साउने पशु र सतावटका चेतावनीहरू र आउनेवाला कठिन समयको बारेमा वर्णन गरिएतापनि, परमेश्‍वरले दिनुहुने मुक्तिको कारण हामी खुशी हुनुपर्ने कारणहरू औँल्याएका छन्।

`प्रकाश १:१-३ र १४:६ पढ्नुहोस्। यसमा केवल प्रकाशको पुस्तकको बारेमामात्र होइन "अनन्तको सुसमाचार"को बारेमा पनि उल्लेख गरिएको छ भनेर हामीलाई कसरी बताउँछन्?`

वास्तविकरूपमा भन्ने हो भन् प्रकाशको पुस्तक सबै येशूको बारेमा हो। यो उहाँको सन्देश उहाँका जनहरूको निम्ति हो। उहाँको सन्देश विशेष गरेर उहाँको अन्ति दिनको चर्चलाई लागु हुन्छ। हाम्रो अन्तिम समयलाई चाहिने आशा दिन यस पुस्तकमा अनुग्रहले भरिएको सन्देश छ। किताबभरी येशूलाई मारिएको थुमा भनेर वर्णन गरिएको छ, र जसले यो पुस्तक पढ्छ, बुझ्छ र यसमा भएका सत्यहरू अनुसार चल्दछ त्यसलाई आशिष दिइनेछ भनेर लेखिएको छ।
 
येशू को हुनुहुन्छ भनेर प्रकाश १:५,६मा यसरी वर्णन गरिएको छ, "विश्‍वासयोग्‍य साक्षी येशू ख्रीष्‍टदेखि, मृतकबाट प्रथम जीवित हुनुभएको, तथा पृथ्‍वीका राजाहरूका शासकको तर्फबाट। हामीलाई प्रेम गर्नुहुने र आफ्‍नो रगतले हामीलाई हाम्रा पापबाट स्‍वतन्‍त्र पार्नुहुनेले हामीलाई एउटा राज्‍य, उहाँका पिता र परमेश्‍वरका पूजाहारीहरू तुल्‍याउनुहुने, उहाँलाई महिमा र पराक्रम सदासर्वदा होस्। आमेन।" येशू ख्रीष्टमा हामी क्षमा पाएका जनहरू हौँ। अनुग्रहले हाम्रा बिगतका पापहरूलाई क्षमा दिइन्छ, वर्तमान जीवनमा उहाँले शक्तिसम्पन्न गराउनुहुन्छ र भविष्यको निम्ति हामीलाई आशा उपलब्ध गराउँछ। पाप र अपराधको दण्ड र शक्तिबाट मुक्त गरि ख्रीष्टले हामीलाई उद्धार गर्नुभएको छ। यो नै बाइबलको अन्तिम पुस्तक प्रकाशको सन्देश हो।
 र यो अत्यन्तै जरुरी सन्देश हो। पहिलो स्वर्गदूत आकाशमा उडेर यो अनन्तको सुसमाचार सारा संसारको निम्ति दिएको थियो।

सुसमाचार? ख्रीष्टमाथिको विश्‍वासद्वारामात्रै मुक्ति? हाम्रो निम्ति येशू मर्नुभएर पापको क्षमा पायौँ रे? अनि हामीले के गरेको भरमा होइन न त के गर्न सक्यो भन्ने भरमा होइन तर ख्रीष्टले के गर्नुभयो त्यसको भरमा हामीले अनन्त जीवन पाउँछौँ भन्ने प्रतिज्ञा? ती सबै थोकहरू ती स्वर्गदूतहरूका सन्देशहरू हुन् र? ठ्याक्‍कै हो!

त्यसैकारण, ती सन्देशहरू यस टुटिएको, फुटिएको र कष्ट पाइरहेको संसारको निम्ति आशा र अनुग्रहले भरिएको सन्देशहरू हुन् भन्दा हामी चकित हुनुपर्नुपर्दैन।

`प्रकाशको पुस्तकमा उल्लेख गरिएका विभिन्न पशुहरू र चेतावनीहरूमा हाम्रो ध्यान जानु सजिलो छ, तैपनि प्रकाशको पुस्तकमा दिइएको हाम्रो निम्ति अत्यन्तै महत्त्वपूर्ण सन्देशसँग कसरी संतुलनमा राख्‍ने, जुन कि ख्रीष्टले आफूलाई त्याग गरेर हाम्रो निम्ति बलि हुनुभयो भन्ने हो?`