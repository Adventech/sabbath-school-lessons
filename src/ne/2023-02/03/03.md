---
title:  "अनन्तको सुसमाचार"
date:   10/04/2023
---

प्रकाश १४:६मा तीन स्वर्गदूतहरूको सन्देशहरूको सुरुमा "अनन्त" वा "कहिल्यै नाश नहुने" सुसमाचार भनेर उल्लेख गरिएको छ। यदि हामीले सुसमाचारको गहिर्‍याइलाई बुझ्न असफल भयौँ भने तीन स्वर्गदूतका सन्देशहरूको मूख्य सन्देशको पूरै अर्थ नै हामी गुमाइरहेका हुन्छौँ। परमेश्‍वरको न्यायको घडीको सन्देशको विषयबस्तु वा बेबिलोनको पतन वा पशुको छाप बुझ्न हामी असमर्थ हुनेछौँ यदि हामीले सुसमाचारलाई बुझ्न सकेनौँ भने।

`देहायका पदहरू पढ्नुहोस्। ती पदहरूमा अनन्तको सुसमाचारको बारेमा कसरी प्रस्तुत गरिएको छ? तिनीहरूमा हामीलाई कस्तो महान् आशा प्रस्तुत गरएको छ? हेर्नुहोस्, १ कोरिन्थी १५:१-८; रोमी ३:२३-२६ र रोमी ५:६-८।`

हाम्रा पापहरूको निम्ति येशू मर्नुभएको, उहाँको महिमित पुनरुत्थान र हामीसँग उहोँ जहिले पनि प्रेमिलो उपस्थिति र हाम्रो हितप्रति उहाँले चासो राख्‍ने सन्दैश विश्‍वासै गर्न नसकिने सुसमाचार हो। हाम्रो निम्ति उहाँले रगत बगाउनुभयो, उहाँको पुनरुत्थानको शक्ति र पापको दण्ड र शक्तिबाट उहाँले हामीलाई मुक्त गर्नुभयो भनेर हामी विश्‍वासद्वारा ग्रहण गर्दछौँ। पावलको सबै सोचबिचारमा येशू सोचिनुभएको थियो र उनको शिक्षा र प्रचारको केन्द्रविन्दु येशू हुनुहुन्थ्यो। क्रूसमा टाँगिनुभएको येशूले उनको विगतको पाप र दोषबाट मुक्त गर्नुभएको थियो। उनको तत्कालिन बर्तमान जीवनमा सबै दु:ख, कष्ट र सतावटलाई भोग्न ख्रीष्टले उनलाई शक्ति दिनुभएको थियो, र येशूको आगमनको बारेमा गरिएको प्रतिज्ञ उनको निम्ति भविष्यको आशा थियो।
  
रोमीमा चार बुँदाहरू उनले उल्लेख गरेका हेर्नुहोस्, (१) हामी अनुग्रहबाट सित्तैँमा निर्दोष ठहरिएका छौँ (२) अनुग्रहले परमेश्‍वरको धार्मिकताको घोषणा गर्दछ (३) जसले येशूलाई विश्‍वासद्वारा ग्रहण गर्छ उसलाई अनुग्रहले नै निर्दोष ठहर्‍याउँछ (४) हामी पापी, खराब, अधर्मी र दुष्ट छँदै परमेश्‍वरले उहाँको प्रेम देखाउनुभएको थियो।

ख्रीष्टले हामीलाई दिनुहुने अनुग्रह हाम्रो कुनै पुनित वा धर्मकर्मबाट पाउने होइन, त्यो पाउनु हामी अयोग्य छौँ न त हामी आर्जनन् गर्न सक्छौँ। पापमै डुब्न चाहने पापीहरूको निम्ति स्वइच्छाले येशू पीडादायी, कष्टकर मृत्यु सहनुभयो। पापीहरूले भोग्नुपर्ने दु:खकष्ट उहाँले भोग्नुभएको थियो। पापको खिलाफमा  पिताको पूर्ण क्रोध वा न्याय येशूले अनुभव गर्नुभएको थियो। उहाँलाई मानिसहरूले तिरस्कार गरे ताकि परमेश्‍वरले हामीलाई स्वीकार गर्न सकुन्। हामी मर्नुपर्ने मृत्यु उहाँ मर्नुभयो, ताकि उहाँको जीवन हामी बिताउन सकौँ।  

मुक्ति भनेको विश्‍वासद्वारामात्र हो र कुनै पनि व्यवस्था वा धार्मिकविधिविधान वा परम्परा आदिहरू पालन गरे पाउँदैन भन्ने कुरामा के हामी अचम्म मान्नु हुँदैन र? त्यो भन्दा बढि उहाँले के थप्न सक्नुहुन्छ र? हामीले जुनसुकै असल नियतले धर्मकर्म आदि गरेतापनि हामीले अनन्त जीवन आर्जन गर्न सक्दैनौ। हामीले जुन असल नियतले काम गरेतापनि, जसमा पवित्र आत्माले भरेतापनि क्रूसमा येशूले के गर्नुभयो त्यसमा कसैले केही थप्न सकिन्छ र?

अचम्मको कुरो त यो छ, यो मुक्तिको योजना समयको सुरु हुनुभन्दा अघि, संसार सृष्टि गर्नुभन्दा अघि, सैतानले विद्रोह गरेर यस पृथ्वीमा झर्नुभन्दा अघि, आदम र हव्वाले पाप गर्नुभन्दा अघि यो मुक्तिको योजना तर्जुमा गरिएको थियो (२ तिमोथी १:९, तीतस १:२, एफिसी १:४)। त्यसैले गर्दा यो सुसमाचार अनन्तको भनेर हामीलाई बुझाउन मद्दत गर्दछ। संसार सृष्टि गर्नुभन्दा पहिले परमेश्‍वरलाई थाहा थियो कि यस जगतमा के हुनेछ, त्यसैकारण उहाँले मुक्तिको योजना स्थापना गर्नुभएको थियो ताकि जब संकट आउँछ वा आउनेछ त्यसको सामना गर्न सकियोस्।