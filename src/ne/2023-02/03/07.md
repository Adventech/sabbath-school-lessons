---
title:  थप जानकारी
date:   14/04/2023
---

हामीभन्दा ठूलो भागमा हामी कसरी भागेदारी हुनसक्छौँ भन्ने तर्कलाई सोच्नुहोस् । हामी यस संसारमा थोरै समयको निम्ति छौँ र केवल धेरै थोरै भएपनि बाँच्न संघर्ष गरिरहेका छौँ । यस संसार भ्रष्ट छ, विग्रिएको र क्षतबिक्षत भएको छ र कतिपल्ट हामी निराशै निराशको भूमिमा छौँ। यी कुराहरू कसले अनुभव गरेको छैन होल ? हामी बाँच्न त चाहन्छौँ तर त्यसको अर्थ के हो ? यथार्थमा हामी कोहौँ र ? हाड, छाला र मासुको पोको र एक किलो मगजका मानिस हौँ । हामी ती रासायनीक वा भौतिक तत्वहरूको समिश्रण हो जो कि कुखुरा भन्दा त्यति महत्त्वका छैनौँ ।

तर यस सानो पोकोमा मासुको डल्लो भएर बसेको हामी यस जगतमा के छौँ र? तर तपाईँको निम्तिमात्रै बाँच्ने र तपाईँभन्दा ठूलो परिवेशमा नबस्नु भनेको तपाईँ आफैलाई ठूलो सहरको एउटा कोठामा थुनिएर बस्नु हो । प्राकृतिक सौन्दर्यताबाट तपाईँ टाढा रहेर आफैमा खुम्चिएर बस्नु के रमाइलो छ त ? तर येशूले प्रतिज्ञा गर्नुभएको अनन्त जीवनको घोषणा गरेर तपाईँ महान्, बिशाल, महिमित र कहिल्यै पनि नाश नहुने थोकहरूको बीचमा रहनसक्नै अवसरलाई के तपाईँ गुमाउन चाहनुहुन्छ ?

"परमेश्‍वरमा अर्पित पवित्र सेवकहरू तिनीहरूले चम्किलो अनुहारले तेजसाथ एक ठाउँबाट अर्को ठाउँमा स्वर्गको सन्देश लिएर द्रुतरूपमा घोषणा गर्नेछन् । सारा संसारभरी हजारौँ  आवाजहरू उठाएर चेतावनीको सन्देश दिइनेछ । अनेकौँ आश्‍चर्यका कामहरू हुनेछन्, बिरामीहरू निको हुनेछन्, अनेकौँ अचम्मका कामहरू हुनेछन् । मानिसहरूको अगाडि आकाशबाट आगो पनि खसालिनेछ। प्रकाश १३:१३ । यसरी संसारमा रहेका प्रत्येक मानव जात कसको पक्षमा उभिने भनेर खडा गराउनेछन् ।"- एलेन जी ह्वाइट, द ग्रेट कन्त्रोभर्सी, पृ. ६१२ बाट रूपान्तरित ।

**चिन्तनमनन्**:

`"तेस्रो स्वर्गदूतको सन्देश विश्‍वासद्वारा पाइने निर्दोष ठहरिनु होकि भनेर  धेरैले मलाई सोधेर लेखेका छन्, र मैले जवाफ दिएँ, "यो यथार्तमा तेस्रो स्वर्गदूतको सन्देश हो।" –एलेन जी ह्वाइट, द आडभेन्ट रिभ्यु एण्ड साबथ हेराल्ड, अप्रिल १, १८९०। विश्‍वासद्वारा निर्दोष ठहरिनुसँग तीन स्वर्गदूतहरूका सन्देशसँग के सम्बन्ध छ?`

`"अनन्त सुसमाचार"को बारेमा अझ ध्यान दिनुहोस्। सुसमाचारमा के छ कि जसमा अनन्त छ?`

`धेरै देशहरूमा सेभेन्थ-डे एडभेन्टिस्ट हुनुको अर्थ के हो? परमेश्‍वरले हाम्रो प्रयासलाई कसरी आशिष दिनुभयो भनेर यसले हामीलाई कसरी बताउँछ? तपाईँको स्थानीय चर्चले सुसमाचार फैलाउन अझ कतिको ठूलो भूमिका खेल्द सक्छ?`