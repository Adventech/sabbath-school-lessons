---
title:  कथा
date:   14/04/2023
---

### एयरपोर्टमा पक्राउ

_कार्मेन, स्पेन_

अन्तराष्ट्रिय हवाइ उडानमा जानुभन्दा दुई दिन अघि कार्मेनले घुँडा टेकेर आफूलाई रक्षा गर्न प्रार्थना गरेका थिए। किशोर अवस्थाबाट भर्खर युवती हुन पुगेकी कार्मेन वर्षौँसम्म प्रार्थना गरेकी थिइनन्। त्यसबेला उनले प्रार्थना गर्न किन कर भयो सो उनलाई थाहा थिएन। तर उनी चिन्ताग्रष्त थिइन् र आफ्नो मन प्रार्थनाद्वारा परमेश्‍वरलाई पोखाइन्।

"प्रभु परमेश्‍वर मलाई रक्षा गर्नुहोस् र मलाई समाल्नुहोस्। मलाई अगुवाइ गर्नुहोस्। जे म गर्दैछु सो वाध्य भएर गर्दैछु। पुलिसले मलाई पक्रन नदिनुहोस्," कार्मेनले प्रार्थना गरिन्।

त्यस रात उनले एउटा सपना देखेकी थिइन्। पुलिसले उनलाई पक्रेर हथकडी लगाएको उनले त्यस सपनामा देखेकी थिइन्। जब उनी व्युँझे त्यो सपना केवल सपनामात्रै हो भनेर आफ्नो दिमागबाट पन्छाइन्।

एकदिन पछि उनी हवाइ जहाजमा चढिन्। उनी ब्राजिलबाट स्पेनको लामो यात्रामा जाँदै थिइन्। १२ घन्टाको लामो यात्रामा उनी थरथर काम्दै थिइन्। उनी त्रसित भएकी थिइन्। एक महिना अघि नै त्यस यात्रामा जान उनी प्रयास गरेकी थिइन् तर त्यो सफल भएको थिएन। उनको आमाले उनलाई धेरै पल्ट सुनाएकी उनले सम्झिन्, "समय भएकै बेलामा तिमी परमेश्वरतिर फर्क।" कार्मेनले १२ घन्टा प्रार्थना गरिरहिन्। "मलाई शान्ति दिनुहोस्। मलाई सुरक्षा गर्नुहोस्। मेरो मनलाई शान्त पार्नुहोस्," उनले प्रार्थना गरिन्। परमेश्वरले उनलाई अगुवाइ गर्न बिन्ति गरिन्।

"हे प्रभु, मेरो जीवनमा तपाईँको इच्छा पूरा होस्। स्पेनको राजधानी माड्रिडमा उनी अवतरण गरिन्। आफ्नो पासपोर्ट अध्यागमन अफिसरलाई दिइन् र बिना रोकटोक त्यहाँबाट निस्किन्। तर जब उनले आफ्नो सुटकेस लिनेबेलामा पुलिसले उनलाई रोक्यो र भने "मेरो पछि लाग।" उनी आफ्नो सुटकेस राखेको कोठामा गइन् र पुलिसले भने उनीसँग केही अवैध सामान छ। "तिमीलाई पक्रने आदेश छ," भनेर उनलाई हथकडी लगाइ दिए। कार्मेनले आफ्नो सपनालाई याद गरिन्। चुपचाप परमेश्‍वरसँग क्षमा मागिन्। उनले केही पनि गर्न सकेको थिएन। पुलिसले उनलाई सिधै एयरपोर्टबाट झ्यालखानामा लगे। चार महिनाको मुद्धा पछि उनलाई छ वर्ष थुन्ने फैसला भयो। स्पेनमा उनको कुनै आफन्त थिएन। उनको साथीहरू त्यहाँ थिएन। उनले कसैलाई पनि चिनेको थिएन। उनले आफूलाई सोधिन्, "यो मलाई के भयो? म यहाँ किन छु?" उनको निम्ति त्यो पीडादायक अनुभव थियो। परमेश्‍वरले उनलाई सजायँ दिनुभएकोले आफू र अरू कैदीहरू झ्यालखानामा थिए भनेर सोचेकी थिइन्। त्यसबेला उनी अन्धकारमा थिइन् र आशा पल्हाएको थिएन।

तब एक दिन कैदी साथीले कार्मेनलाई बाइबल अध्ययन गर्न बोलाइन्। "चर्चबाट  राम्रो मानिसहरू हामीलाई भेट्न आइरहेको छ। तिनीहरू हामीलाई बाइबल सिकाउन आउँदैछन्। मसँग आउनुहोस्," कैदी साथीले अनुरोध गरिन्।

कार्मेन बाइबल अध्ययनमा गइन्। त्यहाँ जुलिया र सान्टोसालाई भेटे। तिनीहरू सेभेन्थ-डे एडभेन्टिस्ट चर्चबाट आएका थिए। तिनीहरू दश जना थिए जो कैदखानामा नियमितरूपमा बाइबल सिकाउन आउँथे। एडभेन्टिस्टसँग यो कार्मेनको पहिलो भेट थियो। ती एडभेन्टिस्ट महिलाहरूलाई कार्मेनले मन पराए। तिनीहरूले पनि उनलाई मन पराएको आभास् दिएका थिए। त्यसबेला आफू सुरक्षित भएको महसुस गरिन्। जब तिनीहरू सँगसँगै बाइबल पढे तब उनो जीवनमा परमेश्‍वरको उपस्थिति भएको अनुभव गरिन्। उनले भजन २३लाई पढ्न धेरै मन पराएकी थिइन्, "परमप्रभु मेरो गोठाला हुनुहुन्छ। मलाई खाँचो परेका सबै थोकहरू पाउनेछु।  उहाँले मलाई हरियो घाँसको चौरमा सुताउनुहुन्छ। उहाँले मलाई शान्त तलाउतिर लानु हुन्छ। उहाँले आफ्नै नामको लागि मेरो आत्मामा नयाँ शक्ति दिनुहुन्छ। उहाँ साँच्चै नै असल हुनुहुन्छ भन्ने देखाउनलाई उहाँले मलाई धार्मिकताको बाटोतर्फ डोराउनु हुन्छ। यदि म चिहानभन्दा पनि अन्धकार-खाडी भएर हिंडे पनि, डरले रातभरी पनि तर्साउने छैन। किन? किनभने हे परमप्रभु, तपाईं मसँग हुनुहुन्छ। तपाईंको लाठ्ठी र लौरोले मलाई सान्तवना दिंदछ।" भजन २३:१-४।

आफू एक्लै नभएको उनले महसुस गरिन्। उनमा आशा पल्हाउन थाल्यो। बाइबल अध्ययन गर्न थालेपछि उनको जीवन सुधार्दै जान थाल्यो। सबैले चाहना गरेको काम उनले झ्यालखानमा पाइन्। अनि उनी असल व्यवहार गरेकोले उनलाई कैदबाट छुटकारा दियो। उनी छ वर्ष झ्यालखानामा रहनुपर्नेमा केवल तीन वर्षमात्र रहिन्।

कार्मेनले सुनाउँछिन्, 'म अहिले छुटेको छ। मेरो जीवनको पुनर्स्थापना भएको छ।। म अहिले विश्‍वविद्यालयमा अध्ययन गर्दैछु र मेरो जीवन सुचारुरूपले चलिरहेको छ। म जहिले पनि परमेश्‍वरमा भरोसा राख्‍दछु किनकि मेरो जीवनमा उहाँ नै पहिलो स्थान पाउनुभएको छ।"

कार्मेन बराबर झ्यालखानामा आउँछिन् र थुनिएका एक जना साथीलाई उत्साह दिन्छिन्। "तपाईँले परमेश्‍वरलाई जहिले पनि पक्री राख्‍नुहोस्। उहाँको सामु कुनै थोक पनि असम्भव छैन।" उनले सुनाउँछिन्।

आफू झ्यालखानामा गएकोले कार्मेनले परमेश्‍वरलाई धन्यवाद दिन्छिन्। १२ घन्टाको उडानमा आफ्नो त्रसित प्रार्थनालाई उहाँले सुन्नुभएको दावी गर्छिन्। उहाँको नजिकमा आफूलाई राख्‍न उनले गरेको प्रार्थना उहाँले सुन्नुभएको थियो भनेर उनले भन्छिन्।

"मेरा गल्तीहरूदेखि मलाई लाज लाग्छ। तर मेरो कथा अरूहरूको निम्ति पाठ होस् भन्ने म चाहन्छु। जब तपाईँको जीवनमा परमेश्‍वरको इच्छा पूरा होस् भनेर प्रार्थना गर्नुहुन्छ तब धैर्य भएर पर्खनुहोस् र उहाँले उहाँको समयमा जवाफ दिनुहुन्छ," यस लेखकलाई उनले सुनाइन्।

-आन्ड्र्यु मेचेस्ने