---
title:  अनुग्रहको कथा
date:   11/04/2023
---

तीन स्वर्गदूतहरूको सन्देश यथार्थमा अनुग्रहको कथा हो। मुक्तिदाताको अपार प्रेम ती सन्देशहरूमा बुनिएको छ। येशूको त्यो यस्तो प्रेमको कथा हो कि हामीले अनन्त जीवन नगुमाऔँभनेर उहाँ आफूले नर्कको अनुभव गर्नुभएको थियो। ती अनुग्रहको कथा असिमित, मानिसको दिमागमै चढ्न नसक्ने, बुझ्नै नसक्ने कहिल्यै अन्त नहुने प्रेम हो।

परमेश्‍वर कहिल्यै पनि छक्‍क पर्नुहुन्न। उहाँ मानिसको छटपटिने वा परिवर्तन हुने निर्णयहरूले छुँदैन। हामीले हेर्‍यौँ कि हामीलाई पापबाट उद्धार गर्ने योजना पापको भयानक शिर उठाएपछि बनाउन वाध्य भएको होइन। पापको नराम्रो नाटकबाट उहाँ अचम्भित हुनुभएको थिएन।

`मुक्तिको बारेमा देहायका पदहरूले हामीलाई के सिकाउँछ? हेर्नुहोस्, प्रकाश १३:८  र १ पत्रुस १:१७-२१।`

प्रकाश १४:६मा उल्लेखित अनन्तको सुसमाचार भन्ने वाक्यले विगतको, बर्तमान र भविष्यको बारेमा बोल्दछ। जब परमेश्‍वरले मानिसलाई नैतिक निर्णय गर्ने क्षमता दिएर सृष्टि गर्नुभयो तब मानिसहरूले गलत निर्णयहरू गर्नेछन् भन्ने उहाँले अपेक्षा गर्नु भएको थियो। जब मानिसहरूले आत्मनिर्णयको स्वतन्त्रता दिएको थियो तब तिनीहरूले परमेश्‍वरको प्रिय स्वभावको बिरुद्धमा जानसक्ने क्षमता दिएको थियो। यदि उहाँले ब्रम्हाण्डले नियन्त्रण गर्ने यान्त्रीक मानव बनाउनुभयो भनेमात्र मानिसहरूले स्वविवेकको निर्णय गर्ने क्षमता हुँदैनथ्यो। जबरजस्ती निष्ठाको माग गर्नु परमेश्‍वरको स्वभावको विरुद्धमा छ। प्रेम गर्न निर्णय चाहिन्छ। जब आत्मनिर्णयको स्वतन्त्रता दिइयो तब गलत निर्णय गर्ने संभाव्यता पनि थियो। त्यसकारण हाम्रो पहिला पूर्खाहरूले अदनको बगैँचामा विद्रोह गर्नुभन्दा अघि ने मुक्तिको योजना परमेश्‍वरको दिमागमा उब्जिसकेको थियो।
 
"मुक्तिको योजना पछि सोचिएको थिएन न त आदमको पतनपछि बनाइएको थियो। यो " त्‍यस रहस्‍यको प्रकाश थियो जुन युग-युगदेखि गुप्‍त रहेको थियो।" रोमी १६:२५। यो उघारिएका नीतिहरू थियो जुन युगौँ युगदेखि वा परमेश्‍वरको सिंहासनको जग बसालिएदेखिनै थियो।"-एलेन जी ह्वाइट, द डिजाएर अभ एजेज, पृ. २२बाट रूपान्तरित।

"अनन्तको सुसमाचार" केवल विगत र वर्तमानमात्र होइन तर भविष्यको आशाको पनि आधार हो। यसले त्यस परमेश्‍वरसँग सदासदा हामी रहेको चाहनुहुन्छ, जो हामीसँग सधैँ रहोस् भनेर आफ्नो हृदय दुखाइरहनुहुन्छ।

`एफिसी १:४ मा भनिएको छ "उहाँको सामुन्‍ने पवित्र र निष्‍कलङ्क होऔं भनेर संसारको उत्‍पत्तिभन्‍दा अघिबाटै उहाँले हामीलाई चुन्‍नुभयो।" तपाईँले मुक्ति पाउनु भनेर संसारको उत्पत्तिभन्दा अघि नै ख्रीष्टले तपाईँलाई चुन्नुभएको थियो, त्यसको अर्थ के होला? यो सत्य किन हौशलाप्रद छ?`