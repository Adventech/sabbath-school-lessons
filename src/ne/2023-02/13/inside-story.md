---
title:  कथा
date:   23/06/2023
---

### आफ्नै गाउँघर मिसन क्षेत्र

_भिक्टोर र युनिस_

भिक्टोर र युनिस कुनै टाढा देशमा सेभेन्थ-डे एडभेन्टिस्ट मिशिनरी भएर प्रभुको सेवा गर्न चाहेका थिए। तिनीहरू टाढा महादेश अफ्रिकाको आङ्गोला वा मोजाम्बिकमा जान चाहेका थिए। तर जब १९७४मा आफ्नो देश पोर्च्युगलमा जनक्रान्ती भयो तब तिनीहरूको चाहना चक्नाचुर भएको थियो। आफ्नो देश पहिलाको जस्तो भएको थिएन। जब सर्वसत्तावादी सरकारलाई सैनिकले अपदस्थ गरे तब कानुनहरू पनि परिवर्तन भएको थियो। अब पहिलो पल्ट एडभेन्टिस्टले पोर्च्युगलमा स्कूल खोल्न सक्ने भएको थियो। क्रान्तीले गर्दा आफ्नै सहर नै नयाँ मिसन क्षेत्र हुन पुगेको थियो।  

क्रान्ती भएको केही महिनापछि भिक्टोर र युनिसको चर्चका विश्‍वासीहरूले शिक्षाको बारेमा एलेन ह्वाइटको लेख पढिन्। तिनीहरूले यो पढे, "सबै चर्चहरूमा र जहाँ जहाँ विश्‍वासीहरूको झुण्ड छ, त्यहाँ चर्चले स्कूल स्थापना गर्नु आवश्यक छ। ती स्कूलहरूमा पक्‍का मिशिनेरी मिजास भएका मानिसहरू शिक्षक हुनुपर्दछ। बालबालिकाहरूलाई पनि मिसिनेरी हुन तालिम दिनुपर्दछ। बालबालिकाहरूलाई सिकाउने क्रममा विज्ञानमात्र होइन साबथ पालन गर्ने र बाइबलको बारेमा शिक्षित बनाउनुपर्दछ। विभिन्न स्थानमा   स्थापना गरिएका स्कूलहरू परमेश्‍वरको भय मान्ने वा श्रद्धा गर्ने पुरुष र महिलालाई नियुक्त गर्नुपर्छ। सकेसम्म अगमवक्ताहरूका स्कूलहरूको नीतिहरूमा ती स्कूलहरू निर्माण गर्नुपर्छ।" रिभ्यु एण्ड हेराल्ड, जुलाइ २, १९०८, भाग १। 

चर्चका विश्‍वासीहरूले स्कूल खोल्ने निर्णय गरे। चौथो पुस्ताको एडभेन्टिस्ट र सार्वजनिक स्कूलमा शिक्षिका भएकी युनिसले एडभेन्टिस्ट स्कूलमा पढाउन मञ्जुर गरिन्। त्यो स्कूल पोर्टो भन्ने सहरको बाहिर थियो। उनको निर्णय ठूलो विश्‍वासको निर्णय थियो। एडभेन्टिस्ट चर्चले पोर्च्युगालमा कहिल्यै पनि स्कूल चलाएको थिएन। सबै थोक सुरुदेखि नै गर्नुपर्ने भएको थियो। "यो त आङ्गोला वा अर्कै मिशन क्षेत्रमा गएका जस्तै थियो। कुन एडभेन्टिस्ट परम्परा पछ्याउनु पर्ने हो सो हामीलाई थाहा थिएन। हामी जे गर्छौँ त्यो नयाँ हुनु पर्दथ्यो," युनिसले सुनाइन्। चर्चका सदस्यहरूले स्कूलको निम्ति जग्गा किने र १९७५ मा स्कूलमा कक्षा सुरु गरियो।  सानो क्लासरुममा पहिलो स्कूल सुरु भयो। स्थानीय चर्चका सदस्यहरूको छोराछोरीहरू त्यस स्कूलमा पढ्न आए। जब स्कूलको नाउँ चल्न थाल्यो तब विद्यार्थीहरू थपिने थाले। अरू एडभेन्टिस्ट चर्चहरूका बाबुआमाहरूले आफ्ना छोराछोरीहरूलाई त्यस स्कूलमा पठाउन थाले। सहरका प्रतिष्ठित मानिसहरूले पनि आफ्ना छोराछोरीहरूलाई त्यहाँ पठाउन थाले। तिनीहरूमा स्थानीय औषधी पसलको साहु र नगर प्रमुख पनि थिए। तिनीहरू एडभेन्टिस्ट थिएनन्।   

अवकाश नपाउँञ्जेल युनिसले त्यस स्कूलमा सिकाइन्। भिक्टोर २१ वर्षसम्म विद्युत इन्जिनियरको काममा लागेका थिए। उनी स्कूलमा शिक्षक बन्न पुगेका थिए। उनी र उनकी श्रीमती विभिन्न समयमा स्कूलको प्रिन्सिपल भएका थिए। 

वर्षहरू बितेपछि पहिलो एडभेन्टिस्ट स्कूलले मिशन दिमाग भएका धेरै विद्यार्थीहरू उत्पादन गरेको थियो। युनियन अध्यक्ष, १४ जना पास्टर र चार जना एडभेन्टिस्ट साहित्य विक्रेताहरू त्यस स्कूलबा आएका थिए। कतिपय विद्यार्थीहरू बप्‍तिस्माद्वारा येशूलाई आफ्ना हृदयहरू सुम्पेकोले भिक्टोर र युनिस अत्यन्तै खुशी भएका थिए।

एक जना १८ वर्षको गैर-एडभेन्टिस्ट घरबाट आएको युवा विद्यार्थीको बारेमा तिनीहरूलाई याद छ। उनले एक जना   एडभेन्टिस्ट युवतीसँग मित्रता गाँसेको थियो। त्यस युवती स्कूलमा स्वयंसेविका भएर काम गर्दै थिएन। पछि तिनीहरू वैवाहिक सम्बन्ध गाँसे। आज तिनीहरू चर्चका सक्रिय सदस्यहरू भएका छन्। तिनीहरूका दुई हुर्कियकी छोरीहरू छन्। एक जना डाक्टर भएकी छिन् भने अर्को पाथफाइन्दरको अगुवा भएकी छिन्।

सहरका मानिसहरूले भिक्टोरलाई उनको शिक्षाको देनले गर्दा उनलाई सम्मान गर्न चाहेका थिए। सहरका अगुवाहरूले एउटा सडकलाई उनको नाउँ दिने प्रस्ताब गरे। तर आफ्नो नाउँभन्दा स्कूलको नाउँ राख्‍न अनुरोध गरे।  सहरको एउटा सडक एडभेन्टिस्ट स्कूलको सम्मानमा नाउँ राखिएको छ।

भिक्टोर र युनिस यस कथा लेखिएको बेलामा ७० वर्ष भएका थिए।  आफ्नै घरसहरमा मिसिनेरी हुन बोलाइएकोमा तिनीहरू खुशी छन्। "हामी आङ्गोला वा मोजाम्बिकमा मिशिनेरीहरू हुन खोजेका थियौँ। तर क्रान्तीले गर्दा हामी जान सकेनौँ। तब हाम्रो मिशन क्षेत्र यहीँ छ भनेर हामीले महसुस गर्‍यौँ।  स्कूल र शिक्षक हुने मेरो जहिले पनि मिशन भएको छ। यो मलाई मन पर्छ," भिक्टोरले भने। धेरै जना येशूबाट तर्किएर गएपछि १२ जना चेलालाई येशूले सोध्नुभएको कुरा युनिसले सम्झन्छिन्, "के तिमीहरू पनि मलाई छोड्छौँ।" पत्रुसले जवाफ दिए, 'प्रभु, हामी कहाँ जाने? तपाईँसँग अनन्त जीवन छ।'" यूहन्ना ६:६७,६८। पत्रुससँग युनिस सहमत छिन्। "यदि तपाईँलाई होइन भने हामीले कसलाई पछ्याउने? यदि एडभेन्टिस्ट स्कूल छ भने त्यहाँ नै म जानुपर्दछ," उनले सुनाइन्।

_-आन्ड्र्यु मेकचेसनी_