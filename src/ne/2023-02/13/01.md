---
title:  परमेश्‍वरको महिमाले जलन
date:   17/06/2023
---

### यस अध्यायका मूल पदहरू
१ थेस्सोलिनिकी ५:१-६; यूहन्ना ८:३२; प्रकाश १८:१; प्रकाश ४:११; प्रस्थान ३३:१८,१९; प्रकाशा ५:६,१२ र प्रकाश १३:८।

> <p>यस अध्यायको मूल सार पद</p>
> "यसपछि ठूलो अधिकार भएका अर्का एउटा स्‍वर्गदूत स्‍वर्गबाट तल आइरहेका मैले देखें। तिनको वैभवले पृथ्‍वी उज्‍यालो भयो। प्रकाश १८:१।

ढिलो होस् वा चाँडो होस्, अन्तिम दिनमा हुने घट्नाहरू उघारिनेछ। ठ्याकै कहिले हुन्छ, त्यो हामीलाई बताइएको छैन। तर हामीलाई चाहिने बताइएकोछ। हप्‍ताको सातौँ दिन साबथलाई पालन गर्नुको सट्टा आइतबार नै मान्नुपर्छ भनेर कुनै न कुनै ऐन पारित गर्नेछ। त्यसले सबैलाई आइतबार नै पालन गर्न कर लगाउनेछ। प्रकाशको पुस्तकले हामी निर्णायक घडीमा छौँ भनेर बताउँछ। परमेश्‍वर र सैतानको बीचमा घमासान संग्राम भइरहेको छ। जब स्वर्ग र पृथ्वी, समुद्र र पानीका मूहानहरू बनाउनुहुनेको आराधना नगर्न सैतानले जबरजस्ती गर्छ तब के हुनेछ भनेर हामीलाई बताइएको छ। "पृथ्‍वीमा वास गर्ने सबैले त्‍यस पशुको पूजा गर्नेछन्, अर्थात् तिनीहरूले, जसको नाउँ संसारको सृष्‍टिदेखि नै मारिनुभएका थुमाका जीवनको पुस्‍तकमा लेखिएको छैन।" प्रकाश १३:८। त्यसको अर्थ प्रभु येशू ख्रीष्टलाई पछ्याउन र उहाँका आज्ञाहरू पालन गर्नेहरूका नाउँहरू जीवनको पुस्तकमा रहिरहनेछ। मानिसको खातामा भन्दा परमेश्‍वरको खातामा नाउँ हुनु कति राम्रो छ।

उहाँको विशेष सन्देश संसारलाई सुनाउन परमेश्‍वरले सेभेन्थ-डे एडभेन्टिस्ट चर्चलाई उठाउनुभएको छ। हामी आफै येशूमा भएको सत्यप्रति मोहित हुनुपर्दछ र अनन्त सुसमाचारको कारणले हामी नयाँ र परिवर्तित हुनुपर्दछ। प्रकाश १४:६को सन्देश हाम्रो निम्ति मर्नुभएको ख्रीष्टमा केन्द्रित छ। उहाँबाट नै मुक्ति पाउँछौँ भन्ने आश्‍वासन हामीमा छ।