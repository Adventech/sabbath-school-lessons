---
title:  अन्तिम सङ्कटको निम्ति तयारी
date:   18/06/2023
---

`मानव इतिहासको अन्तिम दिनहरूलाई लक्षित गर्दै पाववले हामीलाई के अर्ती दिन्छन्? हेर्नुहोस्, १ थेसलोनिकी ५:१-६।`

येशूको दोस्रो आगमनको पर्खाइको क्रममा पावलले थेस्सोलिनिकीका विश्‍वासीहरूलाई "जागा रहो" र "गम्भिर भएर सचेत रहो," भनेर प्रोत्साहन दिएका थिए। दुई हजार वर्ष अघिका विश्‍वासीहरूलाई पावलले त्यो अर्ती दिन्छ भने आजको हामीलाई उनले के भन्छ होला?

तिनीहरू "ज्योतिका सन्तान" भनेर पनि उनले भनेका थिए (१ थेस्सोलिनिकी ५:५) र तिनीहरूलाई "अन्धकारबाट दिनमा (येशूमा)" (१ थेस्सोलिनिकी ५:४) आएकोले "चोरले जस्तै," तिनीहरूमाथि कसैले माथ नगरुन् भनेर तिनीहरूलाई सम्झाएका थिए। भित्री दिलदेखि प्रार्थना गरेर जागा रहनुपर्छ भन्ने सन्दर्भमा येशूले "जागा रहो" भन्नुभएको थियो (मत्ती २४:४२, २६:४०,४१)। जागा हुनुभनेको आत्मिकरूपमा चनाखो भएर बस्नु हो। सचेत हुनु भनेको दिमागलाई गम्भिर अवस्थामा राखेर हामी कुन समयमा बाँचिरहेकाछौँ त्यसप्रति सजग हुने हो र जुन कुरो आदरणीय, वास्तविक र महत्त्व छ त्यसमा हाम्रो ध्यान केन्द्रित गर्नु हो।

एलेन जी ह्वाइट थप्नु हुन्छ: "सत्यलाई थाहा पाउने हामीले यस संसारमा छिटै आउने कुराको निम्ति तयार हुनुपर्छ ताकि ती हामीमाथि अचानक नआओस्।"- टेस्टिमोनिज फर द चर्च, ठेली ६, पृ. २८।

विश्‍वघट्नाले मानिसहरूलाई चकित पारिरहेको होला, तर त्यसमा हामी छक्‍क पर्नु आवश्यकता छैन। अन्तिम युगमा हुने बाइबलमा लेखिएका घटनाहरू कहिले होला भनेर हामीलाई थाहा नभएतापनि, अहिले, आज नै त्यो दिन हो जब हामी तयार भएर बस्नुपर्दछ।

`दानिएल २ समिक्षा गर्नुहोस्। त्यसमा उल्लेख गरिएका राज्यशक्तिहरूको श्रृङ्खला  भविष्यवाणी गरिएकै जस्तै ठिक समयमा पूरा भएका थिए। यसले गर्दा परमेश्‍वरले जे भन्नुहुन्छ त्यसमा हामी भरोसा राख्‍न सक्छौँ भनेर त्यसले हामीलाई कसरी सिकाउँछ?`

ख्रीष्टले हामीलाई अन्तिम दिनको निम्ति सन्देशहरू दिनुभएको छ ताकि के आउँदैछ सो हामीले थाहा पाउन सकौँ, र त्यसको लागि हामी तयार भएर बस्न सकौँ। दानिएल र प्रकाशमा लेखिकएको भविष्यवाणीसँग एलेन जी ह्वाइटले पाउनुभएको आधुनिक भविष्यवाणीको बरदानलाई एकै ठाउँमा राखेर हेर्दा यस संसारमा के हुनु आउँदैछ सो को बारेमा हामीलाई दिव्यज्ञान दिइएको छ। परमेश्‍वरको वचनमा भविष्यवाणी गरिएको सन्देशमा मुक्तिको बारेमा इतिहासलाई अग्रिम जानकारी दिएको छ, दानिएल २मा परमेश्‍वरमाथि हामी भरोसा राख्‍न सक्छौँ भन्ने शक्तिशाली तर्कयुक्त प्रमाण हाम्रो सामु पेश गरेको छ।

`"अरूहरू जस्तो तिमीहरू नसुत," भनेर पावलले अर्ती दिन्छन्। त्यसको अर्थ के हो, र हामी  सुतेकाछौँ कि उठेका छौँ कसरी थाहा पाउने?`