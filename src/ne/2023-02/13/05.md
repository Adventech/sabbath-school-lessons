---
title:  सारा पृथ्वीमा परमेश्‍वरको महिमाले भर्छ
date:   21/06/2023
---

`प्रकाश १८:१मा परमेश्‍वरको "वैभव वा महिमा"ले पृथ्वी भरियो भनेको छ। त्यो महिमा वा वैभवलाई बुझाउन वा त्यससँग अरू के शब्दहरू प्रयोग गरिएका छन्? हेर्नुहोस्  देहायका पदहरू, प्रकाश ४:११; प्रकाश ५:१२; प्रकाश १९:१`

जगतब्रम्हाण्डमा असल र खराबको बीचमा भइरहेको महान् विवाद परमेश्‍वरको सम्मान, श्रद्धिमय नाउँ, इज्जत, मर्यादासँग पनि सम्बन्धित छ। परमेश्‍वर अन्यायी छ भनेर विद्रोही स्वर्गदूत सैतानले आरोप लगाएको थियो। परमेश्‍वरले आफ्ना जनहरूबाट आराधनाको माग गर्नुहुन्छ र त्यसको बदिलीमा उहाँले केवल थोरैमात्र फर्काउनुहुन्छ भन्ने सैतानको आरोप थियो। मानिसको स्वतन्त्रता र आनन्दलाई परमेश्‍वरको आज्ञालेछ सिमित राखेको छ भनेर त्यस दुष्टले इसाई भनाउँदाहरूकै बीचमा पनि भ्रम फैलाउँछ।

सैतानको त्यो आरोप मिथ्या हो भनेर येशूले आफ्नो जीवन, मृत्यु र पुनरुत्थानले भन्डाफोर गरेको थियो। हामीलाई सृष्टि गर्नुहुने परमेश्‍वर आफै सर्पको बिषमा हामफाल्नुभएको थियो ताकि उहाँले हामीलाई उद्धार गर्न सकुन्। सैतानको आरोपलाई येशूले क्रूसमा खण्डन गर्नुभएको थियो। परमेश्‍वर न्यायी र प्रेमिलो हुनुहुन्छ भनेर येशूले प्रमाण गरेर देखाउनुभएको थियो। यस ईश्‍वरविहिन र स्वार्थकेन्द्रित पृथ्वीमा येशूको प्रेमले मोहित भएर उहाँको इज्जतप्रति चिन्तित भएर युगको अन्तमा भएका उहाँका जनहरूले उहाँको महिमा, वैभव प्रकट गर्दै उहाँ प्रेमिलो र स्वार्थत्याग भएको परमेश्‍वर हुनुहुन्छ भनेर तिनीहरूको मन, वचन र कर्मद्वारा देखाउँदछन्।

`मोशालाई परमेश्‍वरले उहाँको महिमा कसरी प्रकट गर्नुभएको थियो? परमेश्‍वरको महिमा के हो? हेर्नुहोस्, प्रस्थान ३३:१८-१९।`

परमेश्‍वरको महिमा उहाँको चरित्र, स्वभाव र मिजास हुन्। जब हामीमा परमेश्‍वरको प्रेम र हाम्रा चरित्रहरू उहाँको मुक्तिदिने प्रेमले भरिन्छ तब पृथ्वी परमेश्‍वरको महिमा, इज्जत र वैभवले भरिनेछ।

जब हाम्रो व्यक्तिगत जीवनमा परमेश्‍वरको प्रेमलाई उघारेर देखाउँछौँ तब यस संसारमा उहाँको महिमा, चरित्रलाई प्रकट गर्छौँ। हाम्रै जीवनबाट हामी उहाँको इज्जत थाम्छौँ। आत्मिक अन्धकारमा छामछुम गरिरहेको यस संसारलाई दिने तीन स्वर्गदूतहरूको अन्तिम सन्देश हो, "परमेश्‍वरको भय मान वा उहाँलाई श्रद्धा देऊ र उहाँको महिमा गर वा उहाँलाई इज्जत देऊ" हो (प्रकाश १४:७)।

जब हामी येशूभावनामा रहन्छौँ तब हामीले हाम्रो महिमा, इज्जत र भाउ खोज्दैनौँ। हाम्रो धर्मकर्मले हामी असल र धर्मात्माछौँ भनेर देखाउँदैनौँ। "येशू ख्रीष्टको धार्मिकताको सन्देश पृथ्वीको एउटा कुनादेखि अर्को कुनासम्म फैलाउनुपर्दछ। यो नै परमेश्‍वरको महिमा हो जुन तेस्रो स्वर्गदूतको का सम्पन्न हुन्छ।"-एलेन जी ह्वाइट, टेस्टिमोनिज फर द चर्च, ठेली ६, पृ. १९। एलेन जी ह्वाइटले यो पनि थप्छिन्, "विश्‍वासद्वारा निर्दोषी ठहरिनु भनेको के हो? मानिसको उपलब्धी, महिमा, सम्मान, कदर आदि धुलोमा मिसाउने परमेश्‍वरको काम हो। मानिस आफ्नै शक्तिले गर्न नसक्ने काम उहाँले गर्नु नै भक्तहरूलाई विश्‍वासद्वार धर्मी ठहराउनु हो।"- टेस्टिमोनिज टु मिनिस्टरस एण्ड गस्पल वर्कर्स, पृ. ४५६।

हामीले जे काम गरेतापनि त्यसको जस, श्रेय वा महिमा हामीले पाउने होइन तर परमेश्‍वरलाई दिनुपर्दछ।