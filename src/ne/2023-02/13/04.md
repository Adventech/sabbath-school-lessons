---
title:  सुधारको निरन्तरता जारी रहन्छ
date:   20/06/2023
---

विगतका महान् इसाई महान सुधारवादीहरूसँग काँधमा काँध मिलाएर बाइबलको शिक्षादीक्षामा नै सर्वोपरी हो भनेर आत्मसात् गर्ने जनहरूको समूह युगको अन्तमा उठाउनुभएको थियो। तिनीहरूको निम्ति मुक्तिको स्रोत केवल येशूमात्र थियो, तिनीहरूको बलको स्रोत केवल पवित्र आत्मामात्र थियो, र हाम्रो प्रभुको दोस्रो आगमननै तिनीहरूका सबै आशाहरूको चरम आशा थियो। परम्पराको नाउँमा र गलत धार्मिक र दर्शनको अँध्यारोमा बिलाएको बाइबलका सत्यहरू बाइबलीय साबथ समेत येशूको आगमनभन्दा अघि सारा संसारमा घोषणा गर्नेछ।

यस अन्तिम समयको सुधारलाई पूर्णता दिन तीन स्वर्गदूतहरूका सन्देशले युगको अन्तमा विशेष सुसमाचार सुनाउने समूहलाई जन्म दिएको थियो। त्यस समूहको अभियान थियो यस संसारमा येशूले थालनी गर्नुभएको उहाँको काम सम्पन्न गर्नु। यस संसारमा परमेश्‍वरको अन्तिम सन्देश सुनाउने समूह हुनेछ भनेर बाइबलको अन्तिम पुस्तकका महान् भविष्यवाणीहरूले प्रकट गरेको छ। त्यो समूह महान् निराश अर्थात येशूको आगमन १८४४मा हुनेछ भनेर पर्खिने तर उहाँ नआउँदा निराश हुनेहरूको जमातबाट नै परमेश्‍वरले उठाउनुभएको थियो। अनन्तको सुसमाचार सारा संसारमा सुनाउने जिम्मेवार बोकेका विश्‍वव्यापी चर्चको बारेमा प्रकाश १४ले वर्णन गरेको छ।

प्रकाश १४ को तीन स्वर्गदूतहरूसँग प्रकाश १८को चौथो स्वर्गदूत मिल्दछन्। यस स्वर्गदूतले तीन स्वर्गदूतहरूका सन्देशहरू घोषणा गर्न त्यस चर्चलाई शक्तिसम्पन्न गराउँदछन्। त्यस चर्चको सन्देश र तिनीहरूको जीवने सारा पृथ्वी नै परमेश्‍वरको महिमाले चम्किन्छ भनिएको छ (प्रकाश १८:१)। मानव इतिहासको चरमबिन्दु र सुसमाचारको आखिरी विजयको दौरानमा हुने विभिन्न मूख्य घट्नाहरूलाई प्रकाश १८ले केन्द्रित गरेको छ।

`यूहन्नाले चौथो स्वर्गदूतको बारेमा के तीन कुराहरू भन्छन्? हेर्नुहोस्, प्रकाश १८:१। हेर्नुहोस यो पनि, हबकूक २:१४।`

पवित्रस्थानको परमेश्‍वरको सिंहासनको कक्षमा रहेको महिमित परमेश्‍वरको उपस्थितबाट स्वर्गदूत तल झर्छन्। परमेश्‍वरको दयाको अन्तिम सन्देश र यस पृथ्वी ग्रहमा आउनेवाला घट्नाहरूको बारेमा यस पृथ्वीका बासिन्दाहरूलाई चेतावनी दिन त्यस स्वर्गदूतलाई जिम्मा दिएको थियो।

प्रकाश १८:१ले यो बताउँछ कि त्यस स्वर्गदूत ठूलो अधिकार लिएर आउँछन्। नयाँ नियमको ग्रीक शब्दमा "अधिकार" भनेको exousia  एक्सोसिया हो। आफ्ना चेलाहरूलाई सुसमाचार प्रचार गर्न पठाउँदा येशूले तिनीहरूलाई अधिकारसम्पन्न गराउनुभएको थियो। यही शब्द मत्तीमा प्रयोग गरिएको छ। मत्ती १०:१मा येशूले उहाँका चेलाहरूलाई "अधिकार" दिनुभएको थियो भनेर उल्लेख गरिएको छ। त्यो अधिकार दुष्टका शक्ति र राज्यहरूसँग सामना गर्न दिएको थियो। असल र खराबको बीचमा हुने संग्राममा विजयी हुन उहाँले तिनीहरूलाई दिव्यशक्ति दिनुभएको थियो। मत्ती २८:१८ मा उहाँले तिनीहरूलाई फेरि पठाउनुहुन्छ। यसबेला येशूले आफ्नो शक्तिको वर्णन गर्दै चेलाहरूलाई भन्नु भएको थियो,  “स्‍वर्ग र पृथ्‍वीमा समस्‍त अधिकार मलाई दिइएको छ। यसकारण जाओ, र सबै देशका जातिहरूलाई चेला बनाओ, पिता र पुत्र र पवित्र आत्‍माको नाउँमा तिनीहरूलाई बप्‍तिस्‍मा देओ, मैले तिमीहरूलाई आज्ञा गरेका सबै कुरा पालन गर्न तिनीहरूलाई सिकाओ। हेर, म युगको अन्‍त्‍यसम्‍म सधैँ तिमीहरूका साथमा छु।”  मत्ती २८:१८-२०। यसको तात्पर्य सुसमाचार सुनाउने उहाँको काम गर्न चेलाहरूलाई उहाँले अधिकार दिनुभएको छ।

`अन्तिम दिनहरूमा अधिकारहरूको सामना गर्दा हामी कसको अधिकारमा चल्ने? परमेश्‍वरको, आफ्नै, पशुको शक्तिको वा अरू कसैको? तपाईँ अहिले कसको अधिकारमा चलिरहनुभएको छ?`