---
title:  परमेश्‍वरको थुमा, मारिएको थुमा
date:   22/06/2023
---

प्रकाशको  पुस्तकमा  धेरै प्रतिकहरू छन्। बाइबलमा भएका प्रतिक वा चिन्हहरू महत्त्वपूर्ण छ। स्वर्गमा अजिङ्गर वा सैतान (प्रकाश १२:३,४,७), रातो पशुमाथि चढेकी स्त्री (प्रकाश १४:६) आदि केही उदाहरणहरू हुन्। तिनीहरू बाइबलमा छन्; पवित्र आत्माले नै यूहन्नालाई प्रेरणा दिएर उल्लेख गरेका हुन्। यस पुस्तकमा लेखिएका ती प्रतिकहरूले सत्यलाई प्रकट गर्न महत्त्वपूर्ण भूमिका खेल्दछन्। प्रकाश १:३मा लेखिएको  छ, "त्‍यो धन्‍य हो, जसले अगमवाणीका यी वचनहरू उच्‍च स्‍वरले पाठ गर्दछ, र धन्‍य हुन् तिनीहरू, जसले सुन्‍दछन् र त्‍यहाँ लेखिएका कुरा पालन गर्दछन्, किनकि समय नजिक छ।" 

प्रकाशको पुस्तकमा अर्को प्रतिक पनि  छ जुन बारम्बार देखा पर्दछ। त्यो प्रतिक  हो, र त्यसको कसको  प्रतिनिधित्व गर्छ? 

`पढ्नुहोस्, प्रकाश ७:९-१७; प्रकाश १४:१;  प्रकाश १५:१-३; प्रकाश १९:६-८; प्रकाश २१:२२-२३ र प्रकाश २२:१-३। थुमाको  प्रतिकको अर्थ के हो? प्रकाशकै पुस्तकमा यो किन धेरै पल्ट देखा पर्दछ?`

प्रकाशको पुस्तकको सुरुका शब्दहरूमा नै लेखिएको छ, यो "येशूको" प्रकाश हो। उहाँ पाठोमात्र होइन तर "मारिएको थुमा" (प्रकाश ५:६,१२; १३:८)। त्यसको अर्थ क्रुसमा टाँगिनुभएको येशू ख्रीष्ट हो। यहाँ सारा बाइबलमामात्र होइन प्रकाशको पुस्तक र तीन स्वर्गदूतहरूका सन्देशको मुटु र आत्मा नै उल्लेख गरिएको छ। यही हामीसँग थुमा रहनुभएन भने हामी येशूका विश्‍वासिलो भक्त हुनसक्दैनौँ न त परमेश्‍वरले उठाउनुभएको चर्चमा कुनै कामै गर्न सकिन्छ। त्यो थुमा अरू कोही नभएर मारिएको थुमा, क्रूसमा टाँगिएको येशू, हाम्रा पापहरूको निम्ति बलि हुनुभएको येशू, उहाँ नै हाम्रो सन्देशको केन्द्रविन्दु हुनुहुन्छ।

"हामीले जानाजानी मारिएको थुमालाई हाम्रा शिक्षादीक्षा र मिशनको मूख्य केन्द्रबिन्दु बनाउनुपर्छ। हामीले प्रचार गर्ने प्रत्येक प्रवचनमा, हामीले लेख्‍ने प्रत्येक लेखमा, हामीले गर्ने प्रत्येक प्रार्थनामा, हामीले गाउने प्रत्येक गीत वा भजनमा, प्रत्येक पल्ट जब हामी बाइबल सिकाउँछौँ र हामीले गर्ने सबै कामहरूको केन्द्रविन्दु येशू हुनुपर्दछ। यस संसारमा घुलमिल गरेर अरूहरूको सेवा गर्दा र एक आपसमा हामीले गर्ने व्यवहारमा क्रूसमा टाँगिएको येशूको प्रेमले हामी परिवर्तन भएका छौँ भनेर प्रकट गरौँ।"-आन्जल म्यानुयल रोड्रिगेज, "द क्लोजिङ्ग अभ द कस्मिक कन्फ्लिक्ट: रोल अभ द थ्री एन्जलस मेसेजेज," अप्रकाशित लेख ̦ पृ. ७०बाट रूपान्तरित।    

खतरा पशुहरूका प्रतिकको बीचमा, अजिङ्गरले महासंग्राम छेडिरहेको समयमा, अनेकौँ महामारी र रोगव्याधीहरूको बीचमा, सतावट र दु:खकष्टको बीचमा र पशुको छापको बीचमा पनि थुमा, मारिएको थुमा अगाडि र केन्द्रमा भइरहन्छ। उहाँमात्र, उहाँले हामीलाई के गर्नुभयो र के गरिरहनुभएको छ र संसार खतम हुनेबेलामा उहाँले के गर्नुहुन्छ अर्थात् तिनी स्वर्गदूतहरूका सन्देशहरू अन्तमा आएर उहाँकै बारेमा हो भनेर हामी यकिन हुनुपर्दछ।

`अरूहरूलाई डोर्‍याउनमात्र होइन हाम्रो आफ्नै आत्मिक जीवनको निम्ति मारिएको थुमालाई हाम्रो सन्देशको केन्द्रविन्दु बनाउनु किन निर्णायक छ?`