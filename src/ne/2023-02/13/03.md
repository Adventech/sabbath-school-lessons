---
title:  सत्यलाई थाहा पाउनु
date:   19/06/2023
---

सत्य के हो र त्यसलाई थाहा पाउनेहरूलाई येशूले के प्रतिज्ञा दिनुभएको छ सो देहायका पदहरूमा पढ्नुहोस्: "३१ येशूले आफूमाथि विश्‍वास गर्ने यहूदीहरूलाई भन्‍नुभयो, “तिमीहरू मेरो वचनमा रह्यौ भने तिमीहरू साँच्‍चै मेरा चेला हौ। ३२ तब तिमीहरूले सत्‍य के हो सो जान्‍नेछौ, र सत्‍यले तिमीहरूलाई स्‍वतन्‍त्र तुल्‍याउनेछ।” यूहन्‍ना ८:३१-३२; "१६ तब येशूले जवाफ दिई तिनीहरूलाई भन्‍नुभयो, “मेरो शिक्षा मेरै होइन, तर उहाँको हो, जसले मलाई पठाउनुभयो। १७ यदि कुनै मानिसले परमेश्‍वरको इच्‍छा पालन गर्न चाहन्‍छ भने, मेरो शिक्षा परमेश्‍वरतर्फबाट हो, कि मेरो आफ्‍नै तर्फबाट हो सो उसले जान्‍नेछ। १८ जसले आफ्‍नै तर्फबाट बोल्‍दछ, उसले आफ्‍नै सम्‍मान खोज्‍दछ, तर जसले आफूलाई पठाउनेको सम्‍मान खोज्‍दछ, त्‍यो सत्‍य हो, र उसमा छल हुँदैन।" यूहन्‍ना ७:१६-१८ र "१५ तपाईंले तिनीहरूलाई संसारबाट लैजानुहोस् भनी म प्रार्थना गर्दिनँ, तर तिनीहरूलाई दुष्‍टबाट सुरक्षित राखिदिनुहोस्। १६ तिनीहरू संसारका होइनन्, जस्‍तो म पनि संसारको होइनँ। १७ तिनीहरूलाई सत्‍यमा पवित्र पारिदिनुहोस्, तपाईंको वचन सत्‍य हो। १८ जसरी तपाईंले मलाई संसारमा पठाउनुभयो, मैले पनि तिनीहरूलाई संसारमा पठाएको छु। १९ तिनीहरूका खातिर म आफैलाई पवित्र पार्दछु, ताकि तिनीहरू पनि सत्‍यतामा पवित्र होऊन्।" यूहन्‍ना १७:१५-१९। 

बेबिलोनका गलत धर्म, दर्शन, तर्क र विद्याहरूबाट भाग्नु र आफ्नो वचनमा लेखिएको अनन्तको सत्यको उज्यालोमा हिँड्नु भनेर परमेश्‍वरले उहाँका जनहरूलाई अन्तिम अनुरोध गर्नुभएको छ। जीवनको सबै साँचो बाइबलमा छ। जबसम्म मानिसहरू बाइबलमै अडिग भएर बसे र यसमा सिकाएका सत्यहरूलाई पछ्याए, अन्तको सङ्‍कटमा आउने कुनै पनि तत्वले तिनीहरूलाई धोखा दिनेछैन, विशेष गरेर साबथको बारेमा।

दोस्रो स्वर्गदूतको सन्देशले हामीलाई गलत शिक्षा वा विद्याभन्दा सत्यलाई स्वीकार गर भनेर आह्वान गरेको छ, मानिसले उब्जाएका परम्पराहरू भन्दा बाइबललाई मान र अनेकौँ झुटा वा मानिसलाई छलमा राख्‍ने शिक्षादिक्षा, तर्क, दर्शन वा वादहरूलाई भन्दा परमेश्‍वरको वचनको शिक्षाहरूलाई ग्रहण गर भनेर त्यस सन्देशले हामीलाई घचेट्दछ।

पहिला दुई स्वर्गदूतहरू पछि लागेर तेस्रो स्वर्गदूतले दिएको सन्देशमा पशुको छापको बिरुद्धमा चेतावनी दिएको छ। बाइबलभरिका भविष्यवाणीहरूमा पशुभन्दा कि त राजैतिक वा धार्मिक शक्तिलाई इङ्गित गर्दछ। प्रकाश १३ र १४मा उल्लेख गरिएको समुद्रबाट उदय हुने पशु रोम हो जसले विश्‍व्यापीरूपमा त्यसले आफ्नो धार्मिक प्रणाली वा आराधना गर्ने नीति लाड्दछ। बिस्तारै त्यस शक्तिले सारा संसारमै चर्च र राज्यलाई एक बनाउन अभियान चाल्न चलाउनेछ। आर्थिक, राजनैतिक, सामाजिक, प्राकृतिक, अन्तराष्ट्रिय सङ्कट र विश्ववापी द्वन्द्व उथलपुथल भएको बेला सबै धर्म र राजनैतिक शक्तिहरूलाई एउटै छातामा ल्याउने त्यस शक्तिको लक्ष्य हो।

अचम्मको कुरो के छ भने त्यस विश्‍वव्यापी गठबन्धनको नेतृत्व बिस्तारै अमेरिकाले गर्नेछ। "मानिस अमर छ र आइतबार नै पवित्र दिन हो भन्ने  दुई उल्लेखनीय गलत शिक्षाहरूलाई मिलाएर सैतानले मानिसहरूलाई आफ्नो जालमा पार्नेछ। आत्मा अमर छ भन्ने जग तन्त्रमन्त्र वा अपार अध्यात्मवादमा छ भने, आइतबार नै साबथ हो भन्ने शिक्षा रोमन क्याथोलिक चर्चको भएकोले दुवैलाई एउटै डोरीमा बाँधिनेछ। त्यसमा अमेरिकाका लोकप्रिय प्रोटेस्टेन्ट चर्चहरू वा विभिन्न डिनोमिनेशनहरूले आफ्ना हातहरू बढाएर बाइबल सम्मत नभएका तन्त्रमन्त्र गर्ने जस्ता अलौकिक अध्यात्मवाद वा धर्मसँग मिलाउनेछन्; तिनीहरू युगौसम्म प्रोटेस्टेन्ट र क्याथोलिक चर्चको बीचमा भएको फाटोलाई पुर्न आफ्ना हातहरू बढाएर रोमसँग हातेमालो गर्नेछन्; र यस तीन समूहको गठबन्धनले अमेरिका रोमसँग मिलेर विवेक वा आत्मनिर्णयको स्वतन्त्रतालाई कुल्चिनेछ।" एलेन जी ह्वाइट, द ग्रेट कन्त्रोभर्सी, पृ. ५८८।

येशूका  निष्ठावान जनहरू दश आज्ञाहरूलाई पालन गर्दै तिनीहरूको हृदयमा येशूलाई येशूको  विश्‍वासद्वारा सजाएर जीवित रहन जरुरी आग्रह गर्दै ती सन्देशहरू तुँग्याउँछन् (प्रकाश १४:१३)।

`"सत्यले तिमीहरूलाई स्वतन्त्र दिनेछ" भन्ने येशूको वचनलाई तपाईँले कसरी बुझ्नुहुन्छ? त्यसको अर्थ के हो? सत्यले तपाईँलाई कसरी स्वतन्त्र दिएको छ? यस परिवेशमा "स्वतन्त्र हुनु" भनेको के हो?`