---
title:  थप जानकारी
date:   23/06/2023
---

"परमेश्‍वरप्रति पवित्र समर्पितको ज्योतिले चम्किन्दै आफ्ना अनुहारहरू उज्यालो पारेर परमेश्‍वरका सेवकहरू एक ठाउँबाट अर्को ठाउँमा स्वर्गबाट आएको सन्देश द्रुतगतिमा सुनाउँदै डगुर्नेछन् । परमेश्‍वरका जनहरू सारा संसारभरि हजारौँ हजारले चेतावनीको सन्देशको आवाजहरू उठाउनेछन् । अनेकौँ आश्‍चर्य कामहरू हुनेछन्, बिरामीहरू निको हुनेछन् र विश्‍वासीहरूको तर्फबाट अनेकौँ चिन्ह र अचम्मका कामहरू हुनेछन् । मानिसहरूलाई आफ्नो जालमा फसाउन सैतानले पनि अनेकौँ नकल आश्‍चर्यका कामहरू गर्नेछन् । मानिसहरूको सामु आकाशबाट आगो नै खसाल्नेछन्  (मिसाइल? अनुवादक) । प्रकाश १३:१३ । त्यसबखत पृथ्वीका बासिन्दाहरू कसको पक्षमा उभिने भन्ने निर्णय गर्नुपर्ने हुन्छ ।

"अनेकौँ तर्कवितर्कद्वारा र विद्वान भएको प्रमाणित गरेर देखाएर होइन तर परमेश्‍वरको आत्माले गहिरोरूपमा विश्‍वस्त भएर यस संसारमा सन्देश फैलिने छ । सत्यको बारेमा पर्याप्‍त तर्कहरू प्रस्तुत गरिसको छ । बिउ रोपी सकेको छ, अब उम्रिएर फल फलाउनेछ । सुसमाचारको बोझ बोकेका परमेश्‍वरका सेवकहरूले बितरण गरेका हाम्रा प्रकाशित पुस्तकहरूले त्यसको प्रभाव पारिसकेको छ, यद्यपि, ती सामग्रीहरूबाट प्रभावित धेरै दिमागहरू सत्यलाई पूरै रूपमा आनकानी गरिरहेकाछन् वा परमेश्‍वरको आज्ञा अनुसार चल्न समर्पित हुन चाहन्दैनन्। अहिले दिव्यज्ञानको ज्योतिको किरण जताततै छेडिएको छ, सत्यलाई स्पष्टरूपमा प्रस्तुत गरिएको छ, परमेश्‍वरका इमान्दारी र सत्यवादी जनहरूले तिनीहरूलाई पक्रिराख्‍ने सैतानको जालबाट तिनीहरू फुट्किसकेका छन् । पारिवारिक सम्बन्ध र चर्चसँगको सम्बन्धले तिनीहरूलाई अब तानी राख्दैन । ती सबैभन्दा तिनीहरूको निम्ति सत्य नै बहूमूल्य भइरहेको हुन्छ । संसारमा अनगिन्तियौँ निकायहरू मिलेर सत्यको बिपक्षमा उठेतापनि धेरै बिशाल जनसमूह परमेश्‍वरको साथमा उभिनेछन् ।"-एलेन जी ह्वाइट, द ग्रेट कन्त्रोभर्सी, पृ. ६१२ ।

**चिन्तनमनन**:

`एलेन जी ह्वाइटले व्यक्त गर्नुभएको "विश्वासद्वारा निर्दोष ठहरिनु तेस्रो स्वर्गदूतको मौलिक सत्य सन्देश हो" (इभान्जिलिजम, पृ. १९०)को अर्थ के हो? त्यसले गर्दा तीन स्वर्गदूतहरूका सन्देशहरूको मामिलामा विश्‍वासद्वारा निर्दोष ठहरिनुको के सम्बन्ध छ?`

`प्रकाश १४:१२मा उल्लेख गरिएको छ, "परमेश्‍वरका आज्ञाहरू पालन गर्ने र येशूमाथि विश्‍वास राख्‍ने सन्‍तहरूको धैर्य धारण यसैमा छ।" परमेश्‍वरका आज्ञाहरू पालन गर्नु र विधिवाद वा परम्परावादी हुनुमा के फरक छ?  परमेश्‍वरको आज्ञा गर्दा कहिले विधिवाद हुन सक्छ? परमेश्‍वरका आज्ञाहरू नमान्नेहरूपनि कुन तरिकाहरूले विधिवाद र परम्पराबादी हुन सक्छ?`

`जब प्रकाशको पुस्तकमा भएका डरलाग्दा पशुहरू र भयानक चेतावनीहरूको बारेमा हामी चर्चा गर्छौँ कतिपय मानिसहरूले त्यसको उपहास वा आलोचना गर्दछन्। तिनीहरूलाई हामीले के जवाफ दिने? त्यसको बारेमा बाइबलमा चर्चा गरिएको जवाफ हामीमा भएतापनि अरू जवाफहरू हामी के दिन सक्छौँ?`

`यस संसारमा भइरहेको विश्‍वघट्नाको बारेमा चर्चा गर्नुहोस्। यस संसारमा के भइरहेको छ त्यसले अन्तका घट्नाहरूको बारेमा बताइरहेकाछन्? हामी बाँचिरहेको समयमा के भइरहेको छ त्यसको बारेमा सजग हुनु र हामीलाई प्रकट नगरिएका अनेकौँ निरर्थक अनुमानहरूमा नलाग्नुको बीचमा हामीले कसरी संतुलन राख्‍ने?`