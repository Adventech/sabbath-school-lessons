---
title:  स्वर्गमा भएको युद्ध
date:   26/03/2023
---
  
प्रकाश १२ अध्यायमा युगौँ युगदेखि चलिरहेको असल र खराबको बीचमा भइरहेको युद्धको नाटकिय श्रृङ्खलाको रूपरेखाको फ्याट्टफुट्ट मूख्य भागहरू यस अध्यायमा समावेश भएको छ। यो युद्ध स्वर्गमा सुरु भएको थियो अब स्वर्ग होइन यस पृथ्वीमा नै अन्तिम रूप दिएर समाप्‍त हुनेछ। यस श्रृङ्खलाले हामीलाई समयको प्रवाहको सुरुदेखि अन्त्यसम्म ल्याउँदछ। स्वर्गमा सुरु भएको सैतानको विद्रोहदेखि लिएर युगौँ युमसम्म र अन्तिम दिनहरूसम्म उसको आत्मघाती आक्रमणलाई प्रकाश १२ ले खुलासा गरिएको छ।
 
`प्रकाश १२:७-९मा असल र खराबको बीचमा भइरहेको द्वन्द्व वा सँग्रामको चित्रण गरिएको छ। तर, स्वर्गमै यो द्वन्द्व कसरी सुरु हुन सम्भव भयो त? ती पदहरूले आत्मनिर्णयको स्वतन्त्रता वा स्वविवेक प्रयोगको वास्तविकतालाई कसरी प्रस्तुत गरेको छ?`

आत्मनिर्णय गर्ने स्वतन्त्रता वा स्वविवेकलाई प्रयोग गरेर आफ्नो जीवनलाई चलाउने अधिकार परमेश्‍वरको राज्यको मौलिक नीति हो। त्यो चाहे स्वर्गमा होस् वा पृथ्वीमा होस्। परमेश्‍वरले यान्त्रिक वा रोबोट स्वर्गदूत र मानिस सृष्टि गर्नुभएन बरू उहाँकै स्वरूपमा मानव प्राणीलाई सृष्टि गर्नुभयो। हामी मानिस जातिमा नैतिक निर्णय गर्ने वा नगर्ने अधिकार छ।
 
आत्मनिर्णय गर्ने शक्तिसँग प्रेम गर्ने सामर्थलाई सँगसँगै जोडिएको छ। यदि आत्मनिर्णय गर्ने वा रोज्ने अधिकारलाई खोसियो भने प्रेम गर्ने क्षमतालाई नाश गर्दछ। कसैलाई पनि बलजफ्ति प्रेम गर्न उक्साउन सकिन्दैन। प्रेम नै स्वतन्त्र चाहनाले व्यक्त गर्ने भावना हो। स्वर्गको प्रत्येक स्वर्गदूतलाई परमेश्‍वरको प्रेमलाई स्वीकार गर्ने कि स्वार्थी, अहंकारी र घमण्डी भएर त्यसबाट तर्किने भन्ने स्वनिर्णयको स्वतन्त्रता दिएको थियो। स्वर्गका स्वर्गदूतहरूले प्रेम रहने र परमेश्‍वरलाई प्रेम गर्ने किन नगर्ने भन्ने निर्णयको सामना गरे थिए त्यसरी नै यस संसारमा भएको परमेश्‍वर र सैतानको युद्धमा कसको पक्षमा रहने र कसको प्रेम र स्नेहमा रहने आत्म निर्णय गर्ने स्वतन्त्रता हामी मानव प्राणीलाई सुम्पिएको छ।
 
महान् अन्तरद्वन्द्व वा परमेश्‍वर र सैतानसँगको भिषण संग्राममा कोही मानिसको लागि पनि मध्यम मार्ग भन्ने छैन। यस बारे येशूले स्पष्ट पार्नुभएको छ, “जो मेरो पक्षमा छैन, त्‍यो मेरो विरुद्धमा हुन्‍छ, र जसले मसँग बटुल्‍दैन, त्‍यसले छरपष्‍ट पार्छ।"  

लूका ११:२३। येशूको पक्षमा छ कि सैतानको पक्षमा छ यो निर्णयको निरन्तरता युगको अन्तिम युद्धसम्म भइरहनेछ। जसरी प्रत्येक स्वर्गदूतले येशूको पक्षमा उभिने हो कि लुशिफरको पक्षमा उभिने हो भन्ने निर्णयको अधिकार पाएर कोही येशूको पक्षमा उभेका थिए भने कोही लुशिफरको पक्षमा थिए। कोही पनि स्वर्गदूत दोधार वा मध्यम बाटोमा उभेका थिएन,  त्यसरी नै समयको अन्तमा सबै मानव प्राणीलाई कसको पक्षमा उभिने भन्ने रद्ध नहुने निर्णायक निर्णय गर्नुपर्ने हुन्छ। हाम्रो आराधना, निष्ठा, भक्ति कसप्रति हुने, कसको आज्ञा हामी पालन गर्ने? यो रोजाइको विषयबस्तु मानव  जगतमा सधैँ थियो र सधैँ भइरहनेछ, तर पृथ्वीका इतिहासको अन्तको शङ्कटमा बढि नाटकिय ढँगले हुनेछ।

तर हामीलाई चकित पार्ने र विश्‍वासै गर्न नसकिने खुशीको खबर छ: त्यस संग्राममा येशूले जित्‍नुहुनेछ भनेर प्रकाश १२ले ठोकुवा गर्दछ। हामी सबैलाई जसले आत्मनिर्णयको स्वतन्त्रता पाएकाछौँ हामी जित्‍ने पक्षमा उभिन रोज्न सक्दछौँ। युद्धमा जित्‍ने पक्षमा उभिन निर्णय अहिले नै तपाईँले गर्नु सक्नुहुन्छ। त्यसकारण त्यस महान् अवसरलाई तपाईँ नगुमाउनुहोस् भनि हामी आग्रह गर्दछौँ।
 
आत्म निर्णयको स्वतन्त्रता र के रोज्ने भनेर मानिसलाई दिएको अधिकार येशूको निम्ति कति पवित्र थियो सो सोच्नुहोस्। यही निर्णयले उहाँलाई क्रूसमा डोर्‍याइको थियो। "उहाँले हामीलाई उद्धार गर्नुभयो, र एउटा पवित्र बोलावटद्वारा बोलाउनुभयो। हाम्रो कामको आधारमा होइन, तर उहाँको आफ्‍नै अभिप्राय वा चाहना र अनुग्रहको आधारमा हो, जो उहाँले ख्रीष्‍ट येशूमा युग-युग अघिदेखि हामीलाई दिनुभएको थियो।"  २ तिमोथी १:९।

`त्यही येशू जसले आफ्नो आत्मनिर्णयको स्वतन्त्रता प्रयोग गरे आफूलाई हाम्रो निम्ति सुम्पिनुभयो त्यही येशूले हामीलाई पनि आत्मनिर्णय गर्ने स्वतन्त्रता दिनुभएको छ। त्यस परिप्रेक्ष्यमा, यस्तो पवित्र तर अति महंगो उपहारलाई हामीले कसरी होशियारसाथ अपचलन गर्नु पर्छ भनेर हामी कसरी सजग हुने?`