---
title:  युगको अन्तमा बाँकिरहेका परमेश्‍वरका जनहरू
date:   30/03/2023
---

स्वर्गमा सैतानले बिद्रोह गरेदेखि नै उसले सैतान र परमेश्‍वरका जनहरूसँग संग्राम गर्दैछ (प्रकाश १२:७)। यस पृथ्वीमात्र होइन सारा जगत नै आफ्नो पार्ने (यशैया १४:१२-१४) सैतानको लक्ष्य हो। पृथ्वीको इतिहासको अन्त्यमा उसको ध्यान परमेश्‍वरका जनहरूतिर केन्द्रित भइरहेको छ। प्रकाश १२:१७ले जोर गरेर यो भन्दछ कि अजिङ्गर अर्थात् सैतान स्री अर्थात चर्चसँग अति क्रुद्ध भयो र उनका बाँकिरहेका सन्तानसँग भिषण युद्ध गर्न गयो। यो बाँकि सन्तान पा वचेखुचेको भन्ने अभिव्यक्ति किङ्ग जेम्समा द रेमनेन्ट "the remnant" भनेर उल्लेख गरिएको छ। यस संसारमा करौडौँ इसाईहरू होलान् तर बाँकि सन्तान भन्नाले  तिनीहरूमात्रै हुन् जो ख्रीष्टप्रतिको निष्ठामा अडिग हुन्छन्, सत्यलाई पालन गर्छन् र उहाँको मिशन वा लक्ष्यप्रति विश्‍वासीलो हुन्छन्।

`प्रकाश १२:१७ पढ्नुहोस्। परमेश्‍वरको बाँकि सन्तान अर्थात् उहाँको अन्तिम दिनको चर्चका स्वभाव वा चरित्र कस्ता छन् भनेर त्यस पदले बताउँदछ?`

परमेश्‍वरको चर्च वा स्त्रीसँग सैतान वा अजिङ्गर क्रोधित भयो भनेर प्रकाश १२:१७ले बताउँछ। परमेश्‍वरका आज्ञाहरू पालन गर्नेहरूप्रति सैतान रिसले बहुला भएको छ। र तिनीहरूलाई नाश गर्न उसले सकेसम्म सबै अस्त्र प्रयोग गर्नेछ।

परमेश्‍वरका आज्ञा नमान्ने वा दश आज्ञालाई पालन गर्नु नपर्ने भनेर सिकाउने  प्रोटेस्टेन्ट वा सुधारवादी चर्चहरू, क्याथोलिक चर्च र संसारका शासकहरूलाई परमेश्‍वरका बाँकि सन्तानको खिलाफमा ऐन पास गर्न लगाउँदछन्। त्यस ऐनमा परमेश्‍वरप्रति बफादार हुनेहरूले न त किन्न सक्छन् न त बेच्न सक्छन् भन्ने कानुन हुन्छ। त्यतिमात्र नभएर तिनीहरूलाई झ्यालखानमा हाल्ने र मार्न समेत उर्दी लेखिएको हुन्छ (प्रकाश १३:१४-१७ पनि पढ्नुहोस्)। यदि सैतानले येशूलाई नाश गर्न सकेन भने उहाँको अती प्यारो चर्चलाई सत्यानाश गर्न उसले खोज्छ। याद गर्नुहोस्, कतिपय इसाई भनाउँदाहरूले नै सिकाएको पृथ्वीमा हुने अन्तिम युद्ध मध्य पूर्व एशिया-इस्राएल, इराक, इरान, मिश्र, अरब देश आदि देशहरूमा र अहिले ती देशहरूमा भएका विभिन्न द्वन्द्व होइन। तर विश्‍वभरी फैलिएका परमेश्‍वरका जनहरूको विरुद्धमा यो युद्ध केन्द्रित छ। यस युद्ध दुई प्रतिद्वन्दी शक्तिहरूको बीचमा हुने हो। ती शक्तिहरू ख्रीष्ट र सैतान हुन्। फेरि यस युद्धमा कोही मानिस पनि ततस्थ रहँदैन।

यस अन्तिम युद्धको मूख्य प्रस्न त यो हो, "हाम्रो निष्ठा कोसँग छ? हामी कस्को पक्षमा उभिन प्रतिबद्धता छ?" ख्रीष्टको प्रेमले सुसज्जित र आकर्षित भएकाहरू, उहाँको अनुग्रहले मुक्ति पाएकाहरू, उहाँको लक्ष्यमा समर्पित हुनेहरू, उहाँको पवित्र आत्माले शक्तिसम्पन्न भएकाहरू र उहाँका आज्ञाहरूलाई पालन गर्न अडिग हुनेहरू उहाँको निम्ति ज्यान दिन पनि तयार हुन परमेश्‍वरले आह्वान गर्नुहुन्छ।

हाम्रो संसार ठूलो र मूख्य संङ्कटमा अघि बढिरहेको छ। तर येशूमा, येशूद्वारा, येशूले र येशूकै कारणले विजय हाम्रो हुनेछ भने हामीलाई आश्‍वासन दिइएको छ। तर उहाँलाई विश्‍वासद्वारा पक्रिराख्‍नुपर्दछ र त्यस विश्‍वासले उहाँका आज्ञाहरू पालन अग्रसर भइरहनुपर्दछ। विजय हाम्रो हुनेछ। यथार्थमा भन्ने हो भने येशूलाई चुनेर सैतानसँग लड्ने कि नलड्ने भन्ने आत्मनिर्णयको स्वतन्त्रता हामीलाई नै दिइएको छ।
 
`तपाईँको आफ्नै  जीवनमा र इसाई अनुभवमा प्रकाश १२:१७को वास्तविकता कसरी भइरहेको छ? अर्थात् येशू र सैतानको बीचमा भइरहेको महान् संघर्षको थलो तपाईँकै जीवन पनि भएको कसरी पाउनुभएको छ?`