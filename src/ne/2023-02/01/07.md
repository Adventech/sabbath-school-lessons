---
title:  थप जानकारी
date:   31/03/2023
---

केही हदसम्म हामी तर्क गर्न सक्छौँ  कि परमेश्‍वरले रोज्ने बाटो थिएन: यदि उहाँले उहाँलाई र अरूहरूलाई पारस्परिक प्रेम गर्ने जीव चाहनुहुन्छ भने उहाँले त्यो प्रेम गर्न स्वतन्त्र भएको जीवको सृष्टि गर्नुपर्थ्यो । यदि तिनीहरू स्वतन्त्र भएन भने तिनीहरूले प्रेम गर्न सक्दैनन्, र प्रेम बिना हाम्रो जगत कस्तो होला ? कस्तो होला भन्ने कुरामा कुनै मानिसहरूले यो सोचेका थिए: हामी स्वतन्त्र दिमाग बिनाको यान्त्रीक मानव हुनेछौँ। हामीलाई रोज्न नदिएको कडा नीति नियम र त्यसको असरमा हामी पर्नेछौँ । हामीमा आत्मनिर्णयको स्वतन्त्रता हुनेछैन । हामीले चाहेको कुरा रोज्न पाउँदैनौ । हामी केवल भौतिक विज्ञानले मिलाएर अणु र परमाणुको उपज हाड, छाला र रगतले पोको पारेको मानव हुनेछौँ । यदि हामी कम्प्युटरको माध्यमबाट चल्ने वा कम्प्युटरको प्रोग्राममा चल्ने मानिस हुनु के हाम्रो चित्रण मिठो छ त ? हामी जे हुनुपर्ने हो त्यस चित्रणले देखाउँदैन । हाम्रा बाबुआमा, छोराछोरी, हाम्रा श्रीमान वा श्रीमतीसँगको प्रेम केवल अणुहरूलाई जम्मा गरेर मिलाएर ठिक्‍क पारेको भनेर सोच्न हामीमध्येमा को चाहन्छ र ?

"प्रेमको नीति परमेश्‍वरको शासनको आधारभूत जग हो । धार्मिकताका महान् नीतिहरूसँग सिद्धरूपमा मिलोमत्तो वा तालमेल गरेर चल्न सक्नु नै प्रत्येक वौद्धिक प्राणीको आनन्द र खुशियाली हो । परमेश्‍वरको चरित्रप्रति सराहना गर्दै उब्जेको प्रेम र सेवा गर्ने भावना उहाँका सबै प्राणीहरूमा भएको उहाँ चाहनुहुन्छ । कसैको आत्मनिर्णय बिना उहाँको आज्ञालाई जबरजस्ती पालन गरेकोमा उहाँ रमाइलो मान्नुहुन्न । सबैलाई उहाँले आत्मनिर्णयको स्वतन्त्रता दिनुभएको छ । सबैले स्वइच्छाले उहाँको सेवा गरुन् भन्ने उहाँको चाहना हो ।

"जबसम्म जगतका सृष्टि गरिएका जीवहरूले उहाँको प्रेमलाई स्वीकारेर उहाँप्रति बफादार भएर बसेका थिए तबसम्म सारा जगतमा सिद्ध तालमेल थियो र एकै सुरमा चलेको थियो । तिनीहरूको सृष्टिकर्ताको लक्ष्यलाई पूरा गर्नु सारा जगतको जीवहरूको आनन्द थियो । परमेश्‍वरको महिमालाई प्रतिबिम्ब गर्न र उहाँको प्रशंसा गर्नुमा नै सारा जगतको आनन्द थियो । जब परमेश्‍वरप्रतिको प्रेम तिनीहरूको सर्वोच्च थियो भनि एक आर्काप्रतिको प्रेम निस्वार्थी र विश्‍वास दिलाउन सक्ने थियो । एउटा पनि बेसुर धुनले सारा विश्‍वब्रम्हान्डको तालेमेलमा बिगार आएको थिएन।" -एलेन जी ह्वाइट, पाट्रियार्क एण्ड प्रोफेटस्, पृ. ३४,३५ बाट रूपान्तरित ।

**चिन्तनमनन**

`युगको अन्तमा आउने द्वन्द्वको परिवेशमा प्रकाश १२ किन तीन स्वर्गदूतहरूको सन्देशको परिचय दिन्छ?`

`आज तपाईँले सामना गरिरहनुभएको परिक्षाहरू र दु:खकष्टहरूमा प्रकाश १२ ले तपाईँलाई कसरी आश्‍वासन दिन्छ?`

`कतिले भन्छन् कि हाम्रो बानी व्यहोरा आदिमा हाम्रो बंश र वातावरण निर्णयाक भूमिका खेल्दछ। के तपाईँ यसमा सहमत हुनुहुन्छ कि असहमत? हाम्रो व्यवहार, आचरण र आनीबानीमा हाम्रो स्वविवेकको स्वतन्त्रताको भूमिका कस्तो छ? हाम्रो निर्णि र हाम्रो जीवनमा परमेश्‍वरले परिचालन गर्नुहुने शक्तिसँग के सम्बन्ध छ?`