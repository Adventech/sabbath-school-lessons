---
title:  कथा
date:  31/03/2023
---

#### असल मानिसहरू खोइ त?

_मखाइ, रोमानिया_

मखाइका बाबु आमाहरू असल भएकोले नै तिनीहरूले आफ्नो छोरालाई पनि असल र भलादमी हुन सिकाएका थिए। उनका बाबुआमा सबैलाई आदर गर्दथे। तिनीहरूको बोलीबचन मिठो थियो। तिनीहरूले कहिल्यै पनि खराब शब्दहरू मुखबाट निकाल्दैनथे। तिनीहरू परिश्रमी पनि थिए। सुरुमा तिनीहरू गरिब थिए। तर तिनीहरू धेरै मेहनती भएकोले तिनीहरूले रोमानियमा ठूलो बारीको धनी हुन पुगेको थियो। आफ्नो बारीबाट रक्सी बनाउने फलफूलहरू उमारेर बेचेतापनि तिनीहरूले कहिल्यै पनि रक्सी पिउँदैनथे।

मखाइले बाबुआमाको अनुसरण गरेका थिए। उनले सबैलाई सम्मान गर्दथे। उनको बोलीवचन मिठास थियो। उनले कसैलाई पनि अपशब्द बोल्दैनथे। उनी मद्यपान र धुम्रपान गर्दैनथे। एक आपसलाई सम्मान गर्नेहरूको बीचमा रहन उनी मन पराउँदथे। मद्यपान र धुम्रपान नगर्ने र अपशब्द नबोल्ने मानिसहरूको बीचमा रहन चाहन्थे। तर आजको संसारमा ती खालका मानिसहरू पाउन त्यति सजिलो छैन।

मखाइ कोइला खानीमा काम इन्जिनियरको रूपमा काम गर्दथे। त्यहाँ ती असल आनीबानी भएका मानिसहरूसँग सङ्गत गर्न चाहन्थे। तर त्यस खानीमा काम गर्नेहरूले एक आपसमा छाडा बोली बोल्दथे र रक्सी पिउँथे।

आइतबार चर्चमा जान्दा उनलाई रमाइलो हुन्थ्यो। त्यहाँ पनि असल र भलादमी मानिसहरूको खोजी उनले गर्दथे। तर इसाई भनेर दावी गर्नेहरू पनि एक आपसमा आदर नगर्ने, अपशब्द बोल्ने र रक्सी खानेले गर्दा उनी निराश हुन्थे। चर्चको फादरलाई आफू निराश भएको उनले सुनाएका थिए। "चर्चमा राम्रो मानिस भएको भेट्टाउन चाहन्छु," उनले भने। फादरले उत्साह दिएर चर्चमा आउन नछोड्नु भनेर हौशला दिए।

तर केही समयपछि मखाइ चर्चमा जान आवश्यक नभएको महसुस गरे। चर्चकै इसाई भनाउँदाहरूको जीवनशैली देखेर उनी निराश भएका थिए।

काममा आफ्ना बाबुआमाले सिकाएका नीति अनुसार चल्न उनी अडिग भएका थिए। उनी सबैसँग मिलनसार थिए र कसैलाई गालीगलौज गर्दैनथे। अरूहरूले उनलाई रक्सी पिउन उक्साएपनि उनी पिउँदैनथे। सबैले उनलाई असल अगुवाको रूपमा हेर्दथे। उनी कम्पनीको निर्देशक भए र हजारौँ कर्मचारीहरू उनको खटनमा थिए। आफ्नो जीवनशैलीलाई मन पराउने मानिस आफ्नो कर्मचारीहरूमा भेट्ने उनको चाहना थियो, तर उनले कसैलाई देखेनन्। कोही कर्मचारीप्रति उनी प्रभावित भएनन्। कोही पनि उनले अपेक्षा गरेको अनुसार चलेको थिएन।

आफ्नो कामको सफल यात्रा पछि उनी क्रेओभा सहरमा अबकास लिएर बसे। यो सहर रोमानियाको राजधानी बुखारेस्टबाट १४० माइल अर्थात् २३० किलोमिटिर पर पर्छ। आफ्नो अन्तिम सुनौलो वर्ष रमाइलो गरेर बिताउने उनको इच्छा थियो। तर उनी अवकास पाएको दुई हप्‍तापछि उनलाई पक्षाघात भयो र अस्पतालमा भर्ना हुनुपर्‍यो।

केही समयपछि उनी आफ्नो घर फर्के र आफ्नो जीवनलाई पुननिर्माण गर्न प्रयास गरे। प्रत्येक बिहान उनी आफ्नो घरबाट बाहिर कसरत गर्दथे।आफ्नो खुट्टा र पाखुराहरूलाई फेरि बलियो बनाउन चाहन्थे। उनको निम्ति यो गार्‍हो नै थियो। पक्षाघातले गर्दा उनको दर्द ठूलो थियो र उनी बराबार रुँथे।

एक जना छिमेकी गाब्रिएलले उनी  घरबाट बाहिर कसरत गरिरहेको देखेको थियो। त्यस छिमेकीले उनको निम्ति गोप्यरूपमा प्रार्थना गर्न थाले। ती दुई व्यक्तिहरू एक आपसलाई देखेतापनि कहिल्यै पनि बोल्दैनथे। गाब्रिएलले हरेक दिन मखाइको निम्ति प्रार्थना गर्दथे। मखाइलाई आत्मिक र शारीरिक बल देउन् भनेर गाब्रिएलले प्रार्थना गर्दथे।
 तीन हप्‍तापछि गाब्रिएल मखाइको घरमा सुरो भएर गए र आफूलाई परिचित गराएर बाइबल अध्ययन गर्ने र प्रार्थना गर्ने सानो झण्डमा आउन अनुरोध गरे।

सानो झुण्डको अगुवालाई मखाइले मन पराउन थाले। त्यस झुण्ड एक आपसलाई आदर गर्दथे, तिनीहरूको बोलीवचन असल थियो र तिनीहरू रक्सी पिउँदैनथे। उनको जीवनभर त्यही खालका मानिसहरूलाई उनले खोज्दै थिए। उनले बाइबल अध्ययन मन पराए र तिनीहरूबाट परमेश्‍वरको प्रेमलाई चिन्न थाले।
 
आज मखाइ क्रेइओभामा भएको सेभेन्थ-डे एडभेन्टिस्ट चर्चमा प्रत्येक साबथ जान्छन्।

"एक आपसलाई आदर गर्ने, दयालु मानिसहरू मैले खोजिरहेको थिएँ। सेभेन्थ-डे एडभेन्टिस्ट चर्चमा त्यस्ता धेरै मानिसहरू देखेकोले म प्रभावित भएको छु। तिनीहरू जाँड रक्सी पिउँदैनन् र एक आपसमा अपशब्द बोल्दैनन्। त्यसैकारण आजमा चर्चमा छु।"

शारीरिक स्वस्थतापछि बप्‍तिस्मा लिने उनको अठौत छ। उनको छिमेकी गाब्रिएल उनको घनिष्ठ मित्र भएको थियो। ती दुई साथीहरू सँगसँगै धेरै समय बिताउँदथे।

आफूले चाहेको अनुसार अवकासको जीवन रमाइलो गर्न नपाइकोमा उनी दु:खी छ्न्। उनी असक्त छन्। तर उनी गुनासो गर्दैनन् किनभने उनले अहिले परमेश्‍वरलाई चिनेको छ।

"म यस्तो अशक्त भएतापनि म परमेश्‍वरलाई धन्यवाद दिन्छु।" मुस्कुराएर यस लेखकलाई मखाइले बताउँदछन्।

_-आन्ड्र्यु मेकचेस्नी_