---
title:  उजाड स्थानमा स्त्री
date:   29/03/2023
---

`प्रकाश १२:६ पढ्नुहोस् र त्यससँग प्रकाश १२:१४-१६ तुलना गर्नुहोस्। यहाँ दिएको समयको अवधि ध्यानदिएर पढ्नुहोस्। सैतानले स्त्रीलाई हमला गर्छ। त्यो स्त्री परमेश्‍वरको चर्च थियो। उहाँका जनहरूको निम्ति बन्दोबस्त गर्नुभएको थियो। ती पदहरूले केको बारेमा चर्चा गर्दैछन्?`

प्रकाश १२:१४मा उल्लखे गरेको साढे तीन वर्ष वा समय, समयहरू र आधा समयसँग प्रकाश १२:६को १२६० दिन वा वर्षसँग मिल्दछ। यही समयको बारेमा गरेको भविष्यवाणी दानिएल ७:२५, प्रकारश ११:२,३ र प्रकाश १३:५मा पनि छन्। यहाँ लेखिएको स्त्री र समय भविष्यवाणीको प्रतिकहरू हुन् (वास्तविक पखेटाहरू भएको स्त्री उजाड स्थानमा गएकी थिइन)। समयको मामिलामा हामीले एक दिनको बराबर एक वर्ष भनेर हामी प्रयोग गर्छौ (गन्ती १४:१३ र इजकिएल ४:४-६)। त्यसको अर्थ भविष्यवाणीमा एक दिनको बराबर एक वर्ष ठहरिन्छ। प्रकाश ११:२मा उल्लेख गरेको समयको बारेमा आन्द्र्यू युनिभर्सिटी बाइबल स्टडी गाइडमा यसरी बताइएको छ, "बाइबलका विद्धानहरूमा ऐतिहासिक विद्वानहरूले १२६० दिनको भविष्यवाणीका दिनहरूलाई १२६०को अझरस वर्षहरू हुन् भनेर बुझेका छन्। यो समय सन ५३८देखि सुरुभएर १७९८मा अन्त्य भएको थियो" (प्रकाश ११:२को टिप्पणी, पृ. १६७४)। त्यस सन ५३८देखि १७९८को अवधिभित्र इसाई भनेर दावी गर्ने भ्रष्ट चर्चसँग मिलेर भ्रष्ट सरकाले परमेश्‍वरका विश्‍वासहरूलाई दवाएका थिए, सतावट र यातना दिएका थिए र आम हत्या गरेका थिए।

बाइबल र बाइबलमात्र विश्‍वास गर्ने इसाईहरूलाई भयानक आक्रमण गर्ने सैतानको चाला असल र खराबको बीचमा भएको युद्धको विस्तार थियो। विश्‍वको इतिहासमा सन ५३८देखि १७९८लाई अन्धकार युग भनिन्छ। त्यस अन्धकार युगमा नै इसाई सुधारवादीहरूको उदय भएको थियो र पुरुष र स्त्रीहरू भ्रष्ट चर्चको पक्षमा उभिने कि बाइबलको सत्यमा उभिने भन्न् निर्णय गर्नुपरेको थियो। के तिनीहरू परमेश्‍वरको वचनमा विश्‍वास गरेर अडिग हुने कि रोमन क्याथोलिक चर्चको पुजारी वा फादर र बिशप तथा पोपको शिक्षाहरूलाई अङ्गालेर बस्ने भन्ने निर्णयमा ती इसाईहरूलाई पारेका थिए। एक फेरा फेरि सत्यको विजय भयो, र भयानक विरोधको बावजुद पनि परमेश्‍वरलाई विश्‍वास गर्ने विश्‍वासमा अडिग हुने निष्ठावानहरूको अस्तित्व मेटिएको थिएन।

माथिका ती पदहरूमा परमेश्‍वरको हेरचाहकव बारेमा केही आकर्षित, रोचक र अत्यन्तै उत्साह दिने भावनाहरू व्यक्त गरेका छन्। विशेष गरेर प्रकाश १२:६मा व्यक्त गरिएको उल्लेखनीय छ, "परमेश्‍वरले ठाउँ तयार पार्नुभएको थियो" (रूपान्तरित)।

प्रकाश १२:१४ उजाडस्थानमा स्त्रीको भरपोषण गरिएको थियो भनेर उल्लेख गरिएको छ भने, प्रकाश १२:१८मा "पृथ्वीले त्यस स्त्रीलाई सहयोग गर्‍यो" भनेर उल्लेख गरिएको छ। अत्यन्तै कठोर सतावतको समयमा परमेश्‍वरले उहाँको चर्चलाई हिफाजत गर्नुभएको थियो। जसरी उहाँले त्यसबेला गर्नुभयो त्यसरी नै युगको अन्तमा रहने परमेश्‍वरका बचेखुचेका सन्तान वा जसले उहाँका आज्ञाहरू पालन गर्छन् र येशूको गवाही हुन्छ, तिनीहरूलाई पनि उहाँले हिफाजत गर्नुहुनेछ।  

`तपाईँ आफ्नै जीवनमा अत्यन्तै कठिन परिस्थिति भोगिरहेको समयमा र सजिलैसँग निराश हुनसक्ने समयमा परमेश्‍वरले तपाईँलाई आश्रय कसरी उपलब्ध गराउनुभएको थियो र कसरी सहयोग गर्नुभएको थियो सो समिक्षा गर्नहोस्। तपाईँलाई अत्यत्यनै आवश्यक भएको बेलामा परमेश्‍वरले कसरी हिफाजत गर्नुभयो?`