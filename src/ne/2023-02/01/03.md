---
title:  सैतानको आक्रमण
date:   27/03/2023
---
 
येशूको जन्मैदेखि सैतानले येशूलाई नाश गर्न प्रयास गरेको थियो (प्रकाश १२:४,५)। तर, प्रत्येक प्रयासमा सैतान असफल भएको थियो। येशूको जन्ममा स्वर्गदूतले युशूफ र मरियमलाई हेरोडको निष्ठुर योजनालाई स्वर्गदूतले सजग गराएका थिए। अनि तिनीहरू मिश्र देश वा विदेशमा धेरै वर्षसम्मा पलायन हुन वाध्य भएका थिए। "यसरी लेखिएको छ" भनेर बाइबलबाटै उतारेर सैतानले येशूलाई अत्यन्तै लोभलाग्दो परीक्षा उजाड स्थानमा दिएको थियो। येशूले पनि "यसरी लेखिएको छ" भनेर बाइबललाई अश्त्र बनाएर सैतानसँग सामना गर्नुभएको थियो। क्रूसमा उहाँको मृत्युले उहाँको प्रेमको पराकाष्टालाई प्रकट गर्नुभएको थियो। हामीले पाउने पापको दण्डको मोल उहाँले तिरेर त्यसबाट हामीलाई उम्काउनुभएको थियो। येशूको पुनरुत्थानले र हाम्रो निम्ति जीवित प्रधान पुजारी हुनुभएर हाम्रो जीवनमा हामीलाई पापको शक्तिबाट उद्धार गरिरहनुहुन्छ।

**देहायका पदहरू पढेर त्यहाँ उल्लेख गरेका प्रतिकहरूको अर्थ के हो सो हेर्नुहोस्: प्रकाश १२:४-६, ९; एफिसी ५:२५-२७,३२ र भजनसंग्रह २:७-९।**

`अजिङ्गर`

`स्त्री`

`पुरुष बालक`

`फलामको छडी`

छडी प्रभुत्व र शासकको प्रतिक हो भनेर बाइबलले देखाउँदछ। फलामको छडी भनेर सम्बोधन गरेको अर्थ नभाँचिने, सर्बशक्तिमान र कसैले दमन गर्न नसक्ने शासकको प्रतिक हो। हामीले सामना गर्ने र त्योभन्दा बढि परीक्षाहरू येशूले सामना गर्नुभएको थियो, तर उहाँ ती सबैबाट विजेता भएर निस्कनुभएको थियो। सैतान हारेको शत्रु हो। येशूको जीवन, मृत्यु र पुनरुत्थानले येशूले सैतानमाथि विजय पाउनुभएको थियो। येशूले सैतानलाई कलभरीको क्रूसमा हराउनुभएकोले हामी पनि विजयी जीवन बिताउन सक्छौँ। सैतानमाथिको येशूको विजय आँशिक नभएर पूरा थियो, तर ख्रीष्ट र सैतानको बीचमा भइरहेको भिषण संग्रामको अन्त्य भएको छैन।

तैपनि, जब विश्‍वासद्वारा ख्रीष्टलाई हामी अङ्गाल्छौँ तब हाम्रा पापका ऋणहरू चुक्ता भएको हुन्छ र हाम्रा पापहरूबाट उहाँले क्षमा दिइसक्नुभएको हुन्छ। परमेश्‍वरको अगाढि हामी निर्दोष भएर खडा हुन्छौँ र हामीलाई ख्रीष्टको धार्मिकताले छोपेको हुन्छ। यसलाई अझ प्रकाश पार्दै पाववले लेख्दछन्, "सम्‍पूर्ण रूपले म उहाँमा भएको पाउन सकूँ। व्‍यवस्‍थामाथि आधारित भएको मेरो आफ्‍नै धार्मिकता होइन, तर मेरो धार्मिकता यही हो, जो ख्रीष्‍टमाथि निर्भर हुन्‍छ, जुनचाहिँ विश्‍वासद्वारा परमेश्‍वरबाट आउने धार्मिकता हो।" फिलिप्पी ३:९ रूपान्तरित। यदि हामीलाई क्षमा दिइयो भने हामीलाई दोष दिने कुनै विषय नै हुँदैन। पाप र दुष्टले उहाँलाई गर्नसम्म गर्न सकेको कार्वाहीलाई उहाँले सामना गरेर सदाको निम्ति जित्‍नुभएको थियो। उहाँले शत्रुलाई पूर्णरूपमै आक्रमण गरेर जित्‍नुभएको थियो। जब विश्‍वासद्वारा हामीले येशूलाई ग्रहण गर्छौँ तब उहाँको विजयी हाम्रो पनि हुनसक्छ।

`सैतानमाथि येशूले विजय पाउनुभएकोले हामीलाई उपलब्ध भएको मुक्तिको आश्‍वासन हाम्रो निम्ति किन निर्णायक छ? पावलले फिलिपी ३:९मा लेखेको अनुसार त्यो हामीले पनि कसरी अनुभव हुनसक्छौँ?`