---
title:  येशूको विजयलाई ग्रहण गर्नु
date:   28/03/2023
---

बाइबलमा चित्रण गरेको अनुसार सैतानसँगको युद्धमा येशू कहिल्यै पनि हार्नुभएन। उहाँ शक्तिशाली विजेता वा योद्धा हुनुहुन्छ। उहाँले दुष्ट र खराब तत्वहरूपमाथि जित्‍नुभएको थियो। सैतानको  सबै छलकपट र परीक्षाहरूबाट येशूले विजय पाउनुभयो भन्ने एक पक्ष हो भने; ख्रीष्टको त्यो बिजय हाम्रो पनि विजय हो भनेर विश्‍वास गर्नु अर्को पक्ष हो।

`प्रकाश १२:१० पढ्नुहोस्। तपाईँलाई "दोष दिनेलाई तल फ्याँकियो" भन्ने कथनले तपाईँलाई कस्तो साहस दिन सक्छ?`

हुनत यस पृथ्वीमा युद्धक्षेत्र भएर घमासान संग्राम त भइरहेको छ, तर याद गर्नुहोस्, सैतान हारिएको शत्रु हो। यसको प्रमाण के हो त? मानव इतिहासको निर्णयक घडीमा येशूले बिजय पाउनुभएको तथ्य त छन् नि, तर हाम्रो जीवनमानै सैतानका शक्तिहरू र अधिकारहरूसँग जितेर टाउको माथि राखिरहन सक्नु नै त्यो विजयको प्रमाण हो। कतिपय इसाईहरू हारको जीवन बिताइरहेका छन्। तिनीहरूले आफ्ना कुनै खराब बानी र मनस्थितिलाई जित्‍न आशा गर्दछन् तर तिनीहरूको जीवनमा ख्रीष्टले पाउनुभएको विजयको वास्तविकतालाई तिनीहरूले अझसम्म कहिल्यै बुझ्न सकेको छैन भनेर तिनीहरूले देखाइरहेकाछन्।

`हामीले बिजय पाएकाछौँ भन्ने आश्‍वासन येशूले प्रकाश १२:११मा कसरी व्यक्त गरिएको छ?`
   
सातवटा चर्चहरूलाई दिएका सन्देशहरूमा सात पल्ट "जसले जित्छ" भन्ने आश्‍वासन प्रकाशको पुस्तकमा उल्लेखित गरिएको छ। यहाँ प्रकाश १२:११मा जित्‍ने भन्न धारणा फेरि दिएको पाइन्छ। "जित्‍नु" भन्ने शब्द सुरुको भाषामा निकाओ nikao हो। यसको अक्षरस अनुवाद "बिजय प्राप्‍त गर्नु, सामना गर्न सक्नु, जित्‍नु वा विजयउल्लास भएर निस्कनु" गर्न सकिन्छ। हामी कसरी विजय पाउन सक्छौँ भनेर प्रकाश १२:११मा केलाएर हेर्नुहोस्। "थुमाको रगतले" मात्रै हामी बिजय पाउन सक्छौँ।

प्रकाश ५:६मा यूहन्नाले आफ्नो भविष्यवाणीको दर्शनमा स्वर्गमा उनको आँखा जान्छन् र "मारिएको जस्तो थुमालाई" उनले देख्छन्। सारा स्वर्ग र जगतको ध्यानको केन्द्रविन्दु नै येशू ख्रीष्टको बलि थियो। क्रूस जस्तो परमेश्‍वरको प्रेमको प्रदर्शन अरू कुनै विशिष्ट, उत्कृष्ट, अनन्त, असिम र नाप्‍न नसक्ने अरू केही छैन।

जब ख्रीष्टले हाम्रो निम्ति के गर्नुभयो भनेर हामीले विश्‍वासद्वारा ग्रहण गर्छौँ, तब हाम्रो ऋण चुक्ता भइसकेको हुन्छ, र परमेश्‍वरको सामु सिद्ध र निर्दोष हुँदै निडरसाथ उभिरहेका हुन्छौँ। हाम्रा पापहरू क्षमा भइसकेका हुन्छन् (कलस्सी १:१४, एफिसी १:७, कलस्सी २:१४) र "भाइहरूलाई दोष  दिनेलाई तल फ्याँकिएको छ।" प्रकाश १२:१०। हामी उद्धार पाएका छौँ, हामी विजेता हौँ र मुक्ति पाएका छौँ, तर हाम्रो कुनै असल काम, धर्मकर्म र प्रयासले होइन किनभने हाम्रो निम्ति येशूले बिजय पाउनुभएको थियो।