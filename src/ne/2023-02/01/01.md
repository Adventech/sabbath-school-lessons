---
title:  येशूले जित्‍नुहुन्छ-सैतान हार्दछ
date:   25/03/2023
---

### यस अध्यायका मूल पदहरू
प्रकाश १२; एफिसी ५:२५-२७,३२; फिलिप्पी ३:९; व्यवस्था ७:२५; यशैया १४:१२-१४ र प्रकाश १३:१४-१७ ।

> <p>यस अध्यायको मूल सार पद</p>
> "तब त्‍यो अजिङ्गर त्‍यस स्‍त्रीसँग क्रोधित भयो, र त्‍यसका बाँकी सन्‍तानसँग युद्ध गर्न गयो— अर्थात् तिनीहरूसँग, जुनहरूले परमेश्‍वरका आज्ञाहरू पालन गर्दछन्, र येशूको गवाही दिन्छ।" प्रकाश १२:१७।

इतिहासकार कर्माक ओ ब्रायनले आफ्नो पुस्तक आउटनम्बरड: इन्क्रिडिबल स्टोरिज अभ हिस्टोरिज मोस्ट सर्प्राइजिङ्ग बाट्टलफिल्ड अपसेटसमा पौराणिक युगमा घटेका अचम्म युद्धहरूको बारेमा कथाहरू लेखेका छन्। युद्धभूमिमा शत्रुहरूको भन्दा आफ्न सैनिकहरू थोरै भएपनि योद्धाहरूले कसरी जितेका थिए भन्ने कथाहरू त्यस पुस्तकमा समावेश भएको छ। ई.पू. दोस्रो शताब्दीमा आधुनिक ट्युनिसियाको सहर कार्थाजीमा आफ्नो ५५,०० सैनिकहरूको सहयोगले सेनापनि हानिबालले रोमको प्रख्यात ८०,००० सैनिक बल जसलाई कसैले हराउन नसक्ने भन्थ्यो, हराइदिएको थियो। यही पुस्तकमा अलेक्जान्डर महानको थोरै ग्रीक फौजले पर्सिया साम्राज्यलाई कसरी हराइदियो भन्ने अचम्मको कथा छ।

हामी पनि छट्टु शत्रुसँग जीवन मरणको युद्ध खेलिरहेकाछौँ। हामी थोरैछौँ तर हामीभन्दा विश्‍वासै गर्न नसकिने ठूलो फौजसँग संग्राम गरिरहेकाछौँ। दुष्ट सैतानका शक्तिहरू हराइने खालका छैनन्। इसाई इतिहासमा हेर्दा हामीहरू सैतानसँगको युद्धमा हारीरहेका जस्तो देखिन्छ। हामीमाथि आक्रमण गर्ने धार्मिक, राजनैतिक, सामाजिक आदि निकायहरू हामीभन्दा धेरै छन् र तिनीहरूलाई हराउन असम्भव देखिन्छ। हामीले जित्‍ने त कुरै देखिँदैन। केवल मानिसको दृष्टिकोणले हेर्दा सैतानका फौजहरूले हामीमाथि प्रभुत्व बनाएर नै छोड्छ जस्तो देखिन्छ।

तर, परमेश्‍वरलाई धन्यवाद होस्,  मानवीय हिसाबले हामी थोरै हौँला, त्यसैले सैतान र उसको फौजको आक्रमणहरू भयानक होला। तर, आखिरमा येशूको सहयोगले हामी जित्‍नेछौँ। बाइबलको अन्तिम पुस्तकको मूल विषयबस्तु नै यो हो: येशूले जित्‍नुहुन्छ, सैतान हार्छ। येशू, उहाँका जनहरूको बीचमा र सैतानको बीचमा भइरहेको युद्धको मूख्य विवरणको रूपरेखा प्रकाश १२ दिएको छ। यस अध्यायको मूख्य विषयबस्तु नै यो हो।

यस अध्ययनले प्रकाश १४ र तीन स्वर्गदूतहरूका सन्देशहरूलाई बुझ्न पाठक वर्गहरूलाई तयार गरिनेछ।