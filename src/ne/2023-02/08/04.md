---
title:  लुकाउन नसक्ने छल
date:   16/05/2023
---

हाम्रो सृष्टिको विशेषतालाई नाश गर्ने प्रयासमा सैतानले लुकाउन नसकिने सृष्टिको नकली तर्कलाई प्रस्तुत गरेको छ। यो नकली विद्यालाई हामीमध्ये कतिपयले विश्‍वास पनि गर्न पुगेका छन्। हो, यस सृष्टिको मूख्य सृष्टिकर्ता परमेश्‍वर हुनुहुन्छ। तर यस संसारमा जीवनको स्थापना गर्न लामो समय लिनुभएको थियो। त्यस प्रक्रियामा परमेश्‍वरले नै क्रमिक विकासद्वारा जीवनलाई अस्तित्वमा ल्याउनुभएको थियो। कतिपयले उत्पत्तिको विवरणलाई वैज्ञानिक समय तालिकासँग मिलाउन प्रयास गरिएको छ। सृष्टिका दिनहरू २४ घन्टा नभएर अनिश्‍चित वा करोडौँ वर्ष लगाएर जीवनलाई अस्तित्वमा ल्याएको हो भनेर कठित इसाईहरूले नै विश्‍वास गर्छन्।

`परमेश्‍वरले पृथ्वीलाई कुन प्रक्रियाबाट सृष्टि गर्नुभयो भनेर देहायका पदहरूले कसरी बताउँछन्? हेर्नुहोस्, भजनसंग्रह ३३:६-९ र हिब्रू ११:३।`
  
सृष्टिको मामिलामा बाइबलको विवरण स्पष्ट छ। परमेश्‍वरको "मुखको वचनले सारा सृष्‍टि रचियो, उहाँले आज्ञा गर्नुभयो, र त्‍यो स्‍थिर रह्यो।" भजनसंग्रह ३३:९। "विश्‍वासद्वारा हामी बुझ्‍दछौं कि सारा विश्‍व परमेश्‍वरको वचनद्वारा सृष्‍टि भयो, र जो दृश्‍य छ त्‍यो अदृश्‍य कुराबाट बन्‍यो।" हिब्रू ११:३। परमेश्‍वरले अझरस छदिन २४ घन्टा लगाएर पृथ्वी सृष्टि गर्नु भयो र सातौँ दिन सृष्टिको काम सम्पन्न भएपछि विश्राम लिनुभयो भनेर उत्पत्तिको विवरणले स्पष्टसँग व्याख्या गरेको छ। भाषाको बनावटमा उत्पत्ति १ र २ मा कुनै तलमाथि गर्न अनुमति दिँदैन। परमेश्‍वरले छदिन लगाएर सृष्टि गर्नुभएको हो भनेर विश्‍वास नगर्ने  कतिपय विद्वानहरू पनि उत्पत्तिको लेखकले छ अझरस दिन लगाएर यस पृथ्वी सृष्टि गरिएको भन्न खोजेको छ भनेर स्वीकार्दछन्।
    
उत्पत्ति १मा उल्लेख गरिएको "दिन" हिब्रूमा "योम yom" हो। बाइबलभरि प्रयोग गरिएको यो योमको अर्थ २४ घन्टाको समयलाई देखाउँछ। कुनै अपवाद बिना नै यो २४ घन्टाको समयलाई औँल्याउँछ।

फेरि स्पष्टरूपमा भन्नुपर्दा यदि परमेश्‍वरले यस संसार अक्षरस २४ घन्टा लगाएर सृष्टि नगर्नुभए हप्‍ताको सातौँ दिन साबथको औचित्य के छ र? परमेश्‍वर आफैले सातौँ दिन साबथको पालन गर्नु भनेर किन आदेश दिनुभयो त? यदि परमेश्‍वरले अझरस सात दिन लगाउनुभएर संसार सृष्टि गर्नुभएको थिएन भने अनन्त समयसम्म साबथ पालन गर्नुपर्नेको औचित्य पनि देखिन्न। लाखौँ र खरबौँ वर्ष लगाएर यस संसारको उत्पत्ति भएको हो र मानिस क्रमिक विकासबाट उब्जिएको हो भन्ने विश्‍वास चाहे कुनै वैज्ञानिक होस् वा चाहे कुनै दार्शनिक विद्वाननै किन नहोस् त्यसले साबथको आवश्यकतालाई चुनौति दिएको हुन्छ। यसले बाइबलको नैतिक अखण्डता वा शुद्धतालाई नै गम्भिररूपमा प्रश्‍नहरू उठाउँछन्।

साबथलाई आक्रमण गरेर सैतानले परमेश्‍वरको अधिकारको मुटुलाई नै चुनौति दिइरहेको हुन्छ। छदिनको सृष्टिको स्मारकलाई नै नाश गर्न खोजेर परमेश्‍वरको शक्ति र अधिकारको वास्तविकतालाई सैतानले धेरै प्रभावकारी ढङ्गले नाश गर्न खोजिएको छ। कतिपय मानिसहरू चाहे इसाईहरू नै किन नहुन् सातौँ दिन साबथको गरिमालाई पन्छाइरहेकोमा हामी अचम्म मान्नुपर्दैन। साबथको गरिमालाई कतिपय इसाईहरूले नै वेवास्ता गर्ने चाल सैतानले ल्याउने अन्तिम छलको स्थापना हो।