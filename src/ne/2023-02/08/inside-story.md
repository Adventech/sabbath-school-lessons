---
title:  कथा
date:   19/05/2023
---

### अमेरिकाको लस आन्जलदेखि रोमसम्म

_मेलनी, इटाली_

अमेरिकाको लस आन्जलसमा रहेको विश्‍वविद्यालयमा आफ्नो अध्ययन सकेको मेलनीले रमाइलो गर्न चाहन्थी। उनी पार्टीमा रमझम गर्न र यताउती घुम्न मन पराएकी थिन्। उनी मोज मज्जामा डुबेकी थिइन्।

जब आफ्नो भाइ वर्ष २०को रान्डीको देहान्त भयो भनेर भन्ने खबर फोनबाट पाउँदा उनी रोममा थिइन्। पाँचजना दिदीबहिनी र दाजुभाइहरूमा रान्डी सबभन्दा कान्छो थियो। रान्डी र मेलनी एकदम मिल्दथे। रान्डीको शरीर बिहान पाँच बजे पौडी खेल्ने तलाउमा तैरिरहेको थियो। उनको जाँच गर्दा उनलाई हृदयघात भएको पत्ता लगाएको थियो। सनाखत गर्दा त्यहाँ ऊ कुनै अरू कारणबाट मृत्यु भएको देखाएको थिएन। हृदय छियाछिया भएको मेलनी आफ्नो घर लस आन्जल्समा धेरै प्रश्‍नहरू बोकेर फर्किन्। रान्डी किन मर्‍यो? उनले मृत्युको बारेमा सोच्न थालिन्। मानिस मरेपछि के हुन्छ उनले जान्न चाहिन्। आफ्नै जीवनको अर्थ के छ भनेर सोच्न थालिन्।

उनले आफ्नो पार्टी जीवन झन तिब्र पारिन्। उनले आफूमा भएको बेदनालाई लुकाउन खोजेकी थिइन्। अनि नाट्यशालामा नाटक गर्न सिकिरहेकी बहिनीले उनलाई पनि नाटकशालामा कक्षा लिन बोलाइन्। "नाटक खेल्नेमा भाग लियो भने आफूमा भएको रिस र बेदनाबाट राहत पाउनेछ," बहिनीले भनिन्। मेलनीले नाटक खेल्ने कक्षाहरू लिन थालिन् र उनी पनि नाटकमा भाग लिन थालिन्। अनि एक दिन एक जना इटाली युवकसँग उनको मायाप्रिती बस्यो। उनी त्यस युवकसँग इटालीमा सरिन्। दुई वर्ष छ महिनापछि तिनीहहरूको बीचमा छुटपाट भयो। मेलनी फेरि पार्टीमा रमझम गर्न थालिन् र रोममा नाटकमा खेल्न थालिन्। तर उनको पार्टी र रमझम जीवनमा केही न केही रिक्त भएको उनले महसुस गर्न थालिन्। प्रत्येक बिहान उनी उठ्दा उनलाई दिक्‍क लाग्थ्यो। आफ्नो जीवन अर्थहिन भएको अनुभव गर्न थालिन्। यस संसारमा कुनै आत्मिक शक्तिहरूले नियन्त्रण गरिरहेको छ कि भनेर सोच्न थालिन्। यस संसारमा धेरै खराब भएको देखेर उनले टुनामुना गर्नेहरूको बारेमा खोज अनसुन्धान गर्न थालिन्। एक दिन युट्युबमा दानिएल र बाइबलको भविष्यवाणीको बारेमा दिएको प्रवचन सुन्न थालिन्। प्रस्तुतकर्ताले सत्य बोलिरहेको छ कि भनेर उनले आफ्नो बाइबल खोलिन्। उनले बेबिलोन, मिडपर्सिया, ग्रिस र रोमी साम्राज्यको बारेमा खोजअनसुन्धान गरिन्। प्रवचनमा के सुनेकी थिइन् त्यो आफ्नो अनसुन्धानसँग मिलेको उनले भेट्टाइन्। "यो त सबै सत्य हो," आफूले आफैलाई भनिन्। उनी घुँडा टेकिन् र रुन थालिन्। आफू यस संसारको होइन तर अर्कै संसारको भएको महसुस गरिन्। उनले आफ्नो हृदय येशूलाई सुम्पिन्। "अब म पार्टी, जाँडरक्सी र लागु पदार्थमा लाग्न चाहन्न। यस्तो खालको जीवन म अब बिताउन चाहन्न। बरू म मरुँला। तपाईँले मलाई र मेरो जीवनलाई केही न केही परिवर्तन गर्नुहोस्। यस खालको जीवन म बिताउन चाहन्न," रुँदै येशूसँग प्रार्थना गरिन्। उनले युट्युब हेरिरहिन्। त्यसको प्रस्तुतकर्ता सेभेन्थ-डे एडभेन्टिस्ट भएको थाहा पाइन्। उनले प्रस्तुत गरेका प्रवचनहरूलाई बाइबलसँग तुलना गरिन्। उनी लनगशील भएर बाइबल अध्ययन गरिन्। आफ्नो घरमा उनले साबथलाई पालन गर्न थालिन्।

दुई वर्षपछि आफू साबथमा चर्च गएर आराधना गर्नुपर्छ भनेर आभास् पाइन्। अनलाइनमा आफ्नो घर नजिक एडभेन्टिस्ट चर्च खोजिन्। उनी साबथमा चर्च गइन्। उनले चर्चमा भेटेकी पहिलो व्यक्तिलाई आफू बप्‍तिस्मा लिन चाहेको भनिन्। त्यो मानिस चकित भए र सोधे, "तपाईँले के भनिरहनुभएको छ?" आफू दुई वर्षदेखि बाइबल अध्ययन गरिरहेको र त्यस अनुसार चलिरहेकोले आफू बप्‍तिस्मा लिन तयार भएको उनले भनिन्। बप्‍तिस्मा लिएको रातारातै उनको जीवन परिवर्तन भएको थिएन। उनी अझ पार्टीमा जान्थिन् र नयाँ जीवन पुरानो जीवनसँग मिलाउन खोजेकी थिइन्। तर आफूले पहिला मन परेका थोकहरूप्रति उनी नियास्रो मान्न थालिन्। आफूलाई एक फेरा नियास्रो लागेको थोक चाखलाग्दो हुन थाल्यो। उनी पवित्रकरणको अनुभव गर्दैन थिइन्। उनी भित्र पवित्र आत्माले काम गर्दै थिए। "उहाँले धेरै काम गर्नुछ तर मभित्र उहाँ काम गरिरहनुभएको छ," मेलनीले बताइन्।

आज, मेलनीलाई थाहा छ कि पापले गर्दा मृत्यु आएको हो (रोमी ६:२३)। जब मानिसहरू मर्छन् तब चिहानमा येशू नआउँञ्जेल सुतिरहेको हुन्छ भन्ने उनलाई थाहा छ (१ थेस्सोलिनिकी ४:१५-१७)। आफूले आफ्नो जीवन अर्थमूलक भएको उनले बताउँछिन्। अरूहरूलाई येशूको प्रेम र उहाँको आगमनको आशा सुनाउन चाहेको उनले भनिन्। दानिएल १२:३मा लेखिएको छ, "बुद्धिमान मानिसहरू आकाशमा चहकिलो भएर चम्किनेछ र जो धर्मी हुन फर्किन्छन् तिनीहरू तारा जस्तै सदा सदा चम्किरहनेछ।" मेलनीले रोमका बस र रेष्टुराँहरूमा पर्चा र पत्रिकाहरू छोड्छिन्। उनले एडभेन्टिस्ट चर्च र रेडियोको बारेमा लेखिएको कार्ड पनि बाँड्छिन्। उनी येशूको आगमनलाई उत्सुकतापूर्वक हेरिरहेकी छिन् र आफ्नो भाइ रान्डीसँग पुनर्मिलन भएको चाहन्छिन्। "मेरो धन्यको आशा यही हो कि एक दिन मैले मेरो भाइलाई फेरि भेट्नेछु," आशावान भएर उनले बताउँछिन्।