---
title:  सृष्टि, साबथ, र अन्तको समय
date:   17/05/2023
---
   
स्वर्गमा हजारौँ वर्षभन्दा पहिले सुरुभएको भिषण द्वन्द्व परमेश्‍वरको आधिकारिकतालाई लिएर सुरु भएको थियो। त्यो चुनौति आजसम्म पनि जारी छ।

**प्रकाश १४:७,९ र १२ पढ्नुहोस्। त्यो पढेर देहायका खाली ठाउँहरूमा भर्नुहोस्।**

`प्रकाश १४:७ ले आह्वान गरिएको छ`

`प्रकाश १४:९ले यो नग र्नगम्भिर अपिल गरिएको छ`

`प्रकाश १४:१२ले ती विशेष मानिसहरूको बारेमा बताइएकोछ जो  `

अन्तिम दिनहरूमा हुने असल र खराब, ख्रीष्ट र सैतानको बीचमा हुने द्वन्द्वको केन्द्रविन्दु ने आराधना हो भनेर माथिका पदहरूले स्पष्टरूपमा बताउँछ। हाम्रा सबै विश्‍वासहरूको जग नै सृष्टि भएकोले (परमेश्‍वर हाम्रो सृष्टिकर्ता हुनुहुन्छ भनेर विश्‍वास गरिएन भने उहाँलाई पुज्ने हाम्रो औचित्य के छ र?) सातौँ दिन साबथको बारेमा उत्पत्तिको विवरणमै बुनिएको थियो (उत्पत्ति २:१-३)। साबथको गरिमा सृष्टिको कहिल्यै नहल्लिने र अनन्तको स्मारक भएर खडा भइरहेको छ। हाम्रो शिक्षादीक्षाको अत्यन्तै महान् आधारभूत चिन्ह नै साबथ हो। त्यो भन्दा अर्को बढि मौलिक शिक्षा भनेकै परमेश्‍वर आफै हुनुहुन्छ।

त्यसकारण, सेभेन्थ-डे साबथलाई भड्काउन खोज्नु नै परमेश्‍वर नै सृष्टिकर्ता हुनुहुन्छ भन्ने उहाँको अधिकारलाई जगैदेखि हल्लाउन खोज्नु हो। यो मामिलामा कुनै अरू चलखेल नै छैन। जसले साबथको गरिमालाई विरोध गर्छ त्यो व्यक्तिले परमेश्‍वरकै ठाउँ लिन खोजेको ठहरिन्छ ("त्‍यसले ईश्‍वर कहलिएका सबै अथवा पूज्‍य वस्‍तुहरूको विरोध गर्छ र तीभन्‍दा आफैलाई उच्‍च तुल्‍याउँछ, यहाँसम्‍म कि आफैलाई परमेश्‍वर नै घोषणा गरेर परमेश्‍वरको मन्‍दिरमा त्‍यो बस्‍छ।" २ थेसलोनिकी २:४)।

अन्तिम दिनको वास्तविक निर्णायक विषयबस्तु नै येशूप्रति हाम्रो प्रेम र बफादारिता हो। उहाँका आज्ञाहरूलाई पालन गर्दा नै हामी येशूलाई प्रेम गर्छौँ भनेर प्रमाणित गरिरहेका हुन्छ (१ यूहन्ना ५:३, प्रकाश १४:१२)। सबै थोकको जग साबथ आज्ञा हो किनभने यसले नै परमेश्‍वर सृष्टिकर्ता हुनुहुन्छ भनेर औँल्याउँछ (प्रस्थान २०:८-११)। परमेश्‍वर र पशुमा (प्रकाश १४:११,१२) कोसँग बफादार छ भनेर देखाउने बाहिरिय प्रमाण नै कसको र कहिले आराधना गरिन्छ भन्नेमा आधारित छ। सबै थोकहरू भन्दा आधारभूत र मौलिक साबथलाई हेर्दा युगको अन्तको अन्तिम निर्णयको विषयबस्तुले परमेश्‍वर नै सृष्टिकर्ता हुनुहुन्छ भनेर उहाँको आराधनाको बिकल्प अरू नभएको देखिन्छ।
 
`कतिपय इसाईहरूले नै कुन दिन साबथ पालन गर्ने हो त्यसको कुनै मतलब छैन भनेर सिकाउँछन्। हप्‍ताको कुनै दिनलाई साबथ भनेपनि हुन्छ भनेर तिनीहरूले नै प्रचार गर्छन्। यस विवादलाई बाइबलबाट कसरी सामना गर्ने?`