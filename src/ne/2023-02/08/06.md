---
title:  साबथ र अनन्त विश्राम
date:   18/05/2023
---

यस थकित र पेलान संसारमा साबथ शरणस्थानको थलो हो। प्रत्येक हप्‍ताको छ दिनमा गरिएको हाम्रो काम र चिन्ताफिक्रीलाई छोडेर परमेश्‍वरको विश्रामस्थल साबथमा पस्दछौँ।  प्रख्यात यहूदी विद्वान अब्राहम हेशकलले साबथलाई "समयको दरवार" भनेका छन्–द साबथ: इटस् मिनिङ्ग फर मोडर्न मान (न्यु योर्क: फारार, २००५) पृ. १२। प्रत्येक सातौँ दिनमा परमेश्‍वरको स्वर्गिय दरवार स्वर्गबाट पृथ्वीमा झर्छ, र प्रभुले उनको महिमित उपस्थितिम २४ घन्टा बिताउन हामीलाई आह्वान गर्नुहुन्छ। त्यसबेला उहाँले हामीसँग घनिष्ठ सङ्गति गर्न चाहनुहुन्छ।

साबथको सौन्दर्यता र गम्भिरताको बिषयलाई औँल्याउँदै हेश्केलले लेखेका  पुस्तकको परिचय दिँदै उनकी छोरी सुजाना हेश्कलेले साबथको गरिमा र महत्त्वलाई ती शब्दहरूमा व्याख्या गर्छिन्: "साबथ स्वर्ग र परमेश्‍वरको उपस्थितिको गवाहीको प्रतिक हो; हाम्रो प्रार्थनाहरूमा, हामीले मसीहको युगमा भाग लिन्छौँ।यो युग साबथ हो। पृथ्वीमा मनाइने साबथले आउने साबथको अनुभवलाई तयार गरिन्छ; यदि साबथको मिठो स्वाद अहिले नै पाएनौँ भने....आउने अनन्त जीवनको संसारको स्वाद रमाइलोसँग लिन हामी असमर्थ हुन्छौँ।"

जब सृष्टिको काम सकियो, येशूले हाम्रो निम्ति विशेष आश्रय स्थानको निर्माण गर्नुभयो। त्यहाँ हामी शरण पाउन सक्छौँ। त्यहाँ हामी सुरक्षित हुनसक्छौँ। उहाँको काम पूरा भएको छ। त्यो सिद्धिएको छ। जब हामी साबथमा विश्राम लिन्छौँ, तब हामी उहाँको प्यारो हेरचाहमा आराम लिइरहेका हुन्छौँ। जब वर्तमान समयमा विश्राम लिन्छौँ तब आउनेवाला हाम्रो नयाँ स्वर्ग र नयाँ पृथ्वीमा अनन्तको विश्राम पाउनेछौँ भन्ने आभास् पाइरहेका हुन्छौँ।
 
`अहिले नै हामी साबथ पालन गर्दा त्यसले अनन्त जीवनतिर औँल्याएको हुन्छ देहायका केही पदहरूले देखाउँछन्? हेर्नुहोस्, यशैया ६५:१७-१९; यशैया ६६:२२-२३; २ पत्रुस ३:१३ र प्रकाश २१:१।`
  
त्यही परमेश्‍वर जसले पहिला पृथ्वी सृष्टि गर्नुभयो उहाँले पृथ्वीलाई फेरि नयाँ गरेर सृष्टि गर्नुहुनेछ। परमेश्‍वरको सृष्टिकर्ता हुनुहुन्छ भनेर देखाउन साबथ अनन्तसम्म चिन्हको रूपमा भइरहन्छ। अझ भनौँ भने, यहूदीहरूले साबथलाई चिन्ह वा प्रतिकको रूपमा हेर्दछन्। आउने संसारालाई तिनीहरूले ओलामहाबा olamhaba भन्दछ।

एक्‍काइसौँ शताब्दीका मानिसहरू निराश र अन्धकारले भौँतारिरहेका छन्। तिनीहरूको निम्ति तीन स्वर्गदूतहरूको सन्देश अचुक औषधी जस्तो हो। हामीलाई सृष्टि गर्नुहुने परमेश्‍वरको आराधना गर्नुपर्छ भन्ने सन्देशले हामीलाई सृष्टिकर्तातिर औँल्याउँछ र हामीलाई प्रेम गर्ने परमेश्‍वर हुनुहुन्छ भनेर पनि देखाउँछ। उहाँ मुक्तिदाता हुनुहुन्छ, इन्साफको घडी पछि उहाँले पापलाई सदाको निम्ति उन्मुलन गर्नुहुनेछ र सबै थोक नयाँ बनाउनुहुनेछ भन्ने सन्देश पनि हामीले गर्नुपर्ने आराधनाले देखाउँदछ। "सिंहासनमा विराजमान हुनुहुनेले मलाई भन्‍नुभयो, “हेर, म सबै कुरा नयाँ तुल्‍याउँछु।” उहाँले यसो पनि भन्‍नुभयो, “यो लेख, यी कुराहरू भरपर्दा र सत्‍य छन्।” प्रकाश २१:५। 

`के तपाईँले व्यक्तिगतरूपमा तपाईँको जीवन र परिवारको जीवनमा साबथलाई अनन्त जीवनको  स्वाद बनाउनुभएको छ?`