---
title:  इन्साफ, सृष्टि र दिनुपर्ने लेखा
date:   14/05/2023
---

यदि हामी अचनक सेल वा कोषहरू मिल्न आएर जथाभावी बनेका हौँ वा कतिपय वैज्ञानिकहरूले सिकाएको अनुसार हामी अफ्रिकाको बनमान्छेबाट प्रगति गर्दै मानिस भएका हौँ वा राजनैतिक वाद र शक्तिहरूले हामीहरूलाई केवल मास वा व्यक्तित्वविहिन मानिसहरूको थुप्रो हौँ भने यस जीवनको केही अर्थ छैन। यदि हामी केवल खरबौँ मानिसहरूको बीचमा कस्साकस्सी गरेर केवल बाँच्नको निम्ति यस पृथ्वी भन्ने ग्रहमा बाँचिरहेकाछौँ भने हामी बाँच्नुको लक्ष्य गुमाउँछौँ। तर त्यसको बिपरित बाइबलले सिकाएको सृष्टिको विवरण अनुसार यस संसारमा जिउनुको कारण छ र हामी नैतिकताको आदर्शमा बाँच्नैपर्छ। हामीलाई परमेश्‍वरले नै सृष्टि गर्नुभएको हो र हामी जे गर्छौँ त्यसको लेखाजोखा हामीले उहाँलाई दिनैपर्छ। जसले हामीलाई सृष्टि गर्नुभयो हामी जिम्मेवारी व्यक्ति हुनुपर्छ भनेर ठहर्‍याउनुहुन्छ। मानव जीवनको गरिमालाई कायम राख्‍न उहाँले मूल्यमान्यता र नीतिहरू स्थापना गर्नुभएको छ। यस संसारले नैतिकता भनेको तरलता वा समयसापेक्षता अनुसार लचक हुनुपर्छ भनेर सिकाउँछ, तर परमेश्‍वरको नीतिमा त्यो अमान्य छ।

`देहायका पदहरू पढ्नुहोस्। ती पदहरूमा मानिसको उत्तरदायित्व के छ र उसले आफ्नो जीवनको लेखा जोखा इन्साफको दिनमा कसरी दिनुपर्छ भनेर उल्लेख गरेका छन्। परमेश्‍वरको इन्साफ, दश आज्ञाहरू र उहाँको आराधना एक आपसमा ती  पदहरूमा कसरी बुनिएका छन्? हेर्नुहोस्, प्रकाश १४:७; रोमी १४:१०-१२ र याकूब २:८-१३।`

आकाशको बीचमा तीन स्वर्गदूतहरू उड्दै दिएको प्रकाश १४ को सन्देशले परमेश्‍वरको इन्साफ आइसकेको छ भनेर घोषणा गरेको छ (प्रकाश १४:७)। हामीमा नैतिक निर्णय गर्ने क्षमतासहित परमेश्‍वरले हामीलाई सृष्टि गर्नुभएकोले, यस जीवनमा प्रत्येक निर्णय हामी गर्छौँ त्यसको जिम्मेवारी हामी नै हुन्छौँ। यदि हामी जथाभावी कोषहरू जम्मा भएर अचानक बनिएका हौँ, बंश अनुसारमात्र जन्मिएका हौँ र वातावरणकै कारणले यस संसारमा फुट्ट फुट्ट निस्किएका हौँ भने हाम्रो निर्णयमाथि अर्कै शक्तिले परिचालन गरिरहेको हुन्छ, जसमा हाम्रो नियन्त्रण हुँदैन।

तर परमेश्‍वरले गर्नुहुने इन्साफमा हाम्रो नैतिक जिम्मेवारीको सवाल हुन्छ। अहिलेको पृथ्वीको इतिहासको सङ्कटको घडीमा परमेश्‍वरले इन्साफ गरिरहनुभएको छ। हामीले जे निर्णय गर्छौँ त्यसले अनन्त जीवनलाई साक्षी राखेर गर्नुपर्छ। पहिलो स्वर्गदूतको निर्णायक अपिल हो "स्वर्ग वा आकाश वा नक्षेत्र र पृथ्वी, समुद्र र पानीका मुहानहरू बनाउने परमेश्‍वरको प्रणाम गर वा आराधना गर" (प्रकाश १४:७)। हामीले आराधना गर्नुपर्ने सबै आधार नै हामीलाई परमेश्‍वरले सृष्टि गर्नुभएको भन्ने आस्था वा विश्‍वासमा छ।
 
फेरि त्यसै बखत हप्‍ताको सातौँ दिन साबथको पालना गर्नुपर्ने विश्‍वासले येशू सृष्टिकर्तारूपमा आराधनाको योग्य छ भनेर प्रमाणित गरिरहेका हुन्छौँ। दश आज्ञालाई हामीले  स्वीकार्दा हामी यस संसारमा बाँच्न परमेश्‍वरले नै आदर्श नीतिहरू दिनुभएकोछ र त्यस अनुसार चल्न प्रत्येक मानिसको नैतिक कर्तव्य हो भन्ने मागलाई सबैले आत्मसात् गर्नुपर्छ। यस नीतिलाई आंशिकरूपमा होइन पूरै पालन गर्नुपर्छ भनेर बाइबलले अपेक्षा गर्दछ। दश आज्ञा परमेश्‍वरको राज्य शासनको जग हो र उहाँको चरित्रको प्रकट हो। यो नै हाम्रो इन्साफको मापदण्ड हो। साबथ आज्ञाप्रति बफादार भएर पालना गर्दा हामी आज्ञाकारी जीवन बिताउन समर्पित भइरहेका छौँ भनेर प्रमाणित गरिरहेका हुन्छौँ।

`हाम्रो दैनीक जीवनको सेरोफेरोलाई सृष्टिको शिक्षाले हामीलाई कसरी प्रभावित पार्दछ?  हामीले दैनिक गर्ने निर्णयमा  वातावरण र वंशसँग के सम्बन्ध छ? हामीले नचुनेको तर हामीमा भएको चरित्रका खोटहरू परमेश्‍वरको अनुग्रहले कसरी मेट्ने?`