---
title:  साबथ र सृष्टि
date:   15/05/2023
---

हामीलाई साबथ किन दिइयो त? संसार घोर निराशामा छ। यसलाई आशाको सन्देशको नितान्त आवश्यक छ। त्यसैकारण हामीलाई साबथको सन्देशको आवश्यकता छ। मध्य अठारौँ शताब्दीतिर मानिसहरूको कठित वौद्धिक दिमागमा विकाशवाद सिद्धान्त वा मानिस अचानक शुक्ष्मप्राणीबाट सृष्टि भएको हो र सृष्टिकर्ताको आवश्यक नभएको अनुमानित शिक्षाहरू हुरीबतास जस्तो फैलिरहेको थियो, त्यसबेला अचम्मको आशाको सन्देश परमेश्‍वरले पठाउनुभएको थियो। त्यो सन्देशको बारेमा हामीले प्रकाश १४:६,७ मा पाइन्छ।

परमेश्‍वरले नै यस संसार र मानव प्राणी सृष्टि गर्नुभएको हो भन्ने धारणा सैतानको निम्ति आपत्तिजनक छ। उसले अनेकौँ किसिमले सृष्टिको विषयमा बङ्गाएर वा अनेकौँ धर्म, दर्शन वा वैज्ञानिक भनाउँदाहरूलाई प्रयोग गरेर जनमानसमा चलखेल गरिरहेको छ। येशू सृष्टिकर्ता र मुक्तिदाता हुनुहन्छ र उहाँमात्रै हाम्रो आराधनाको योग्य हुनुहुन्छ भन्ने धारणालाई उसले अत्यन्तै घृणा गर्दछ। यसैले साबथ विषय येशू र सैतानको बीचमा भएको महान् विवादको केन्द्रविन्दु हो किनकि यसले ख्रीष्टमात्र हाम्रो सृष्टिकर्ता हुनुभएकोले हाम्रो आराधना पाउने अधिकार छ भनेर छर्लङ्ग पार्दछ। यस युगलाई परमेश्‍वरले दिनुभएको अन्तिम सन्देश नै मानव प्राणीले स्वर्ग र पृथ्वी सृष्टि गर्नुहुने ख्रीष्टको आराधना गर्नु हो। उहाँलाई हामीले आराधना गर्नुपर्नेको सबै आधार नै उहाँले हामीलाई सृष्टि गर्नुभएकोले हो।

`साबथ आज्ञाले सृष्टि र मुक्तिलाई कसरी गाँसिदिएको छ? हेर्नुहोस्, प्रकाश १४:६,७ को सन्दर्भमा देहायका पदहरू: उत्पत्ति २:१-३; प्रस्थान २०:८-११ र व्यवस्था ५:१२-१५।` 

परमेश्‍वरमामात्रै हाम्रो सही विश्राम छ भनेर देखाउने अनन्तको प्रतिक साबथ हो। परमेश्‍वरप्रतिमात्र हामी बफादार छौँ भनेर देखाउन विशेष प्रमाणा हाम्रो साबथ पालना हो (इजकिएल २०:१२,२०)। साबथ कुनै विधिवाद आदेश नभएर धर्मकर्मबाट हामी धर्मात्मा हुन्छौँ भन्ने बोझबाट राहत दिने परमेश्‍वरको योजना हो। हाम्रो धार्मिकता हाम्रो काममा होइन तर उहाँमात्र छ भनेर धार्मिक क्रियाकलापले पाउने दिलाउन खोज्ने सत्य आराम परमेश्‍वरमामात्र छ भनेर साबथले देखाउँछ। हामी आफैले कहिल्यै गर्न नसक्ने काम हाम्रो निम्ति परमेश्‍वरले सम्पन्न गर्नुभएको थियो भनेर साबथले नै बताउँछ।

प्रत्येक साबथ परमेश्‍वरको प्रेम र संभारमा विश्राम लिनु भनेर बाइबलले हामीलाई आह्वान गर्दछ। साबथ विश्रामको प्रतिक हो, यसले हाम्रो धर्मकर्म र जतिसुकै उपलब्धीमूलक कामबाट हामीलाई सही विश्राम दिन्दैन भनेर  देखाउँदछ। यो अनुग्रहको प्रतिक हो, विधिवाद होइन; यो हाम्रो निम्ति आश्‍वासन हो, हामीलाई दोषित ठहर्‍याउने होइन; हामी परमेश्‍वरमा नै भरपर्नुपर्छ भनेर सिकाउँछ, हामीले हामीमाथिमात्र भरोसा राखे हामी गलत बाटोमा हिँड्न सक्छौँ भनेर साबथको गरिमाले देखाउँदछ। प्रत्येक साबथ हामी हामीप्रति परमेश्‍वरको भलाइको खुशियाली मनाउँछौँ, ख्रीष्टबाटमात्र उपलब्ध भएको मुक्तिको निम्ति प्रत्येक साबथ उहाँको स्तुति र प्रशंसा गर्दछौँ।

विगतको अदन कस्तो सिद्ध थियो र भविष्यको नयाँ स्वर्ग र आकाशको महिमालाई साबथले नै जोड्दछ (यशैया ६५:१७, प्रकाश २१:१)।

हाम्रा जराहरू कहाँ थियो वा हाम्रो प्रारम्भिक जीवन कहाँबाट सुरु भयो भनेर साबथले नै प्रमाणित गर्दछ। समयको सुरुदेखि नै साबथलाई निरन्तररूपमा पालन गरिआएको थियो। साबथले सृष्टिदेखिको समय तोडिएको छैन भनेर देखाउँदछ। हामी परमेश्‍वरका छोराछोरीहरू हौँ भन्ने अचम्मको महिमित इज्जतदार सत्यलाई साबथद्वारा नै हामीलाई केन्द्रिभूत गरिरहेको छ। उहाँसँग घनिष्ठ सम्बन्ध हामी मानव प्राणीले राखोस् भनेर साबथले आह्वान गर्दछ।
 
`प्रकाश १४:६,७ले साबथ आज्ञालाई कसरी इङ्गित गरेको छ, र प्रस्थान २०:८-११ अनुसार अन्तको समयको निम्ति साबथ सन्देश किन अपरिहार्य छ?`