---
title:  साबथ र युगको अन्त
date:   13/05/2023
---

### यस अध्यायका मूल पदहरू
याकूब २:८-१३; व्यवस्था ५:१२-१५; भजन ३३:६,९; प्रकाश १४; २ पत्रुस ३:१३ र प्रकाश २१:१ ।

> <p>यस अध्यायको मूल सार पद</p>
> "येशू ख्रीष्टद्वारा सबै कुरा सृजनुहुने परमेश्‍वरमा युग-युगदेखि लुप्‍त रहेका रहस्‍यको योजना के हो, सो सबै मानिसलाई खुलस्‍त गराउने अनुग्रह मलाई दिइयो।" एफिसी ३:९।

मानव जीवनलाई मर्यादा गर्नुपर्ने, सम्मान गर्नुपर्ने र उसको प्रतिष्ठालाई कायम गरिराख्‍नुपर्ने एउटा मूल तत्व हो, सारा मानिसहरूको साझा सृष्टि। विज्ञान वा अरू दर्शन वा धर्महरूले नै जे भनोस्, प्रत्येक मानिसलाई बहुमूल्य ठानेर उसलाई सम्मान गर्नु पर्ने कारण नै हो, परमेश्‍वरले हामीलाई सृष्टि गर्न विशेष तरिका अपनाउनुभएको थियो। चाहे नजन्मिएका आमाको कोखमा भएको बालक होस्, अपाङ्ग भएर ओछ्यानमा परेको युवायुवती होस्, निराशले ग्रष्ट भएर मानसिक रोगले पीडित भएको वयस्क होस वा वृद्ध भएपछि अलजमायर रोग वा बिर्सिने रोग भएका हजुरबा वा हजुर आमा नै किन नहोस्, सबै जना परमेश्‍वरको निम्ति बहुमूल्य छ। परमेश्‍वर तिनीहरूको पनि पिता हुनुहुन्छ। तिनीहरू उहाँका छोरा र छोरीहरू हुन्। "“परमेश्‍वर, जसले संसार र त्‍यसमा भएका यावत् थोक बनाउनुभयो, उहाँ स्‍वर्ग र पृथ्‍वीका प्रभु भएका हुनाले हातले बनाएको मन्‍दिरमा वास गर्नुहुन्‍न, उहाँलाई कुनै थोकको खाँचो परेजस्‍तो गरी मान्‍छेको हातबाट उहाँको सेवा हुनुपर्छ भनी नसोच्‍नुहोस्। किनभने उहाँले नै सबैलाई जीवन, सास र सबै चीज दिनुहुन्‍छ। उहाँले एक जनाबाट समस्‍त पृथ्‍वीमा वास गर्न मानिसको प्रत्‍येक जाति बनाउनुभयो। तिनीहरूका निवासका अवधि र सीमा पनि तोकिदिनुभयो, तिनीहरूले परमेश्‍वरलाई खोजून्, शायद तिनीहरूले छामछुम गरेर उहाँलाई भेट्टाउलान् कि भन्‍ने आशामा यसो गरियो। तर पनि उहाँ हामी हरेकबाट टाढ़ा हुनुहुन्‍न।" प्रेरित १७:२४-२७।

हाम्रा मानव स्वभाव साझा सम्पत्ति हो। हामी एउटा परिवारमा छौँ। त्यही परमेश्‍वरले हामीलाई बनाउनु भयो, आकार दिनुभयो र उहाँको इच्छा अनुसारको ढाँचामा ढाल्नुभयो। मानिसको मूल्य, मान्यता र मर्यादा कतिको अमूल्य छ भनेर थाहा पाउन हामीलाई जुनरूपमा  सृष्टि गरियो त्यसलेमात्र ठिक बताउँछ। जब जिन वा वंशाणु र क्रोमजोन मिलाएर तपाईँको विशेष जैविक संरचना र व्यक्तित्वको निर्माण गरियो तब परमेश्‍वरले सबै मानिस एकै खालका हुन् भन्ने मानिसको धारणालाई स्वात्त फ्याँकिदिनुहुन्छ। यस संसार र विश्‍वब्रम्हाण्डमा तपाईँ जस्तो अर्को व्यक्ति कोही पनि छैन। तपाईँ विशेष हुनुहुन्छ। सृष्टिको कारणले तपाईँले आफ्नै विशेषता हासिल गर्नुभएको छ। तपाईँ परमेश्‍वरको निम्ति कतिको किम्मति हुनुहुन्छ भने सारा ब्रम्हाण्ड सृष्टि गर्नु हुने परमेश्‍वर आफै मानवीय शरीरको रूप धारण गर्नुभएर आफैलाई क्रूसमा तपाईँको निम्ति अर्पण गर्नुभयो ताकि तपाईँ तपाईँका पापहरूबाट मुक्ति होउन्।