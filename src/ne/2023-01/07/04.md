---
title:  धनी युवक शासक
date:   14/02/2023
---

यस धनी युवा शासको बारेमा हामीलाई धेरै थाहा छैन न त उनको नाउँ नै। तर उनी जवान, शासक र धनी थिएमात्र हामीलाई थाहा छ। आफ्नो अधिकार र धनमामात्र होइन उनी आत्मिक बस्तुहरूमा पनि चासो देखाएका थिए। यो व्यक्ति यस्तो फूर्तिलो थिएकि उनी दगुरेर येशूकहाँ आएका थिए (मर्कूस १०:१७)। अनन्त जीवनको बारेमा सिक्न उनी अत्यन्तै उत्सुक थिए। यो कथा यस्तो महत्त्वपूर्ण छ कि सुसमाचारको तीनै पुस्तकहरूमा यो कथा लेखिएको छ: मत्ती १९:१६-२२, मर्कूस १०:१७-२२,र लूका १८:१८-२३।

`मत्ती १९:१६-२२ पढ्नुहोस्। “यदि तिमी सिद्ध हुन चाहन्‍छौ भने, गएर तिमीसित भएका सबै बेचेर दरिद्रहरूलाई देऊ, र तिमीले स्‍वर्गमा धन प्राप्‍त गर्नेछौ, अनि आएर मपछि लाग।” (मत्ती १९:२१) भनेर येशूले सुनाउनुभएको तात्पर्य के हो?`

प्रायजसो हामी सबैलाई हामीसँग भएका सबै थोकहरू बेचेर गरिबहरूलाई पैसा देऊ र उहाँलाई पछ्याऊ भन्नुहुन्न। तर पैसा नै यस मानिसको निम्ति भगवान भएको देखिन्छ। यस मानिसको निम्ति येशूको जवाफ कठोर देखिएतापनि उनलाई यो थाहा थियो कि उनले मुक्ति पाउन उहाँले जे भन्नुभएको थियो त्योमात्रै उपाय हो।  

त्यो मानिस धेरै दु:खित भएर फर्के किनिको उनी धेरै धनी थिए भनेर बाइबलले बताउँदछ। उनको निम्ति पैसा नै सबै थोक थियो र पैसानै उनको निम्ति पूजनीय थोक थियो। उनलाई अनन्त जीवन उपलब्ध गराइएको थियो र आफ्नो भित्री घेरामा उनलाई हुल्न चाहनुभएको थियो (जब १२ जना चेलाहरूलाई बोलाउनुभयो उहाँले त्यही वाक्य "मेरो पछि लाग" भन्नु भएको थियो)। त्यसपछि यस युवकको बारेमा हामीले फेरि कहिल्यै पनि सुनेनौँ। आफ्नो सांसारिक सम्पत्तिको निम्ति उनले अनन्त जीवन त्यागेका थिए।

यो कस्तो भयानक त्याग हो, होइन त? आफ्नो वर्तमान मोजमज्जाको निम्ति पछि आउने स्वर्गिय सम्पत्ति त्याग्नु यो दु:खदायी उदाहरण हो। यो मानिसले जे रोज्यो त्यो धोखा थियो, किनभने हामीमा जतिसुकै भौतिक साधन, सुविधा र धन अहिले भएतापनि ढिलो र चाँडो हामी मर्दछौँ र अनन्त जीवन कसरी बिताउने भन्ने निर्णय हामीले गर्नुपर्ने हुन्छ। हामीलाई थाहा छ कि धेरै धनी मानिसहरूले तिनीहरूलाई चाहिने अपेक्षा गरिएको शान्ति, सुख र आनन्द पाउन सकेका छैनन्, बरु त्यसको ठिक बिपरित भएको तिनीहरूले पाएका थिए र पाइरहेका छन्। धनी मानिसहरू कतिको दयनीय थिए भनेर धेरै धनी मानिसहरूका जीवन कहानीहरू बजारमा छन्। अझ भनौँ भने बाइबलमा चित्रण गरिएको धनी मानिसको दयनीय अवस्था उपदेशकको पुस्तकमा चित्रण गरेको ज्वलन्त उदाहरण हामीले पढ्न सक्छौँ। यस पुस्तकबाट जे पाठहरू हामीले सिक्ने सक्ने भएतापनि एउटा कुरो त स्पष्ट छ: पैसाले शान्ति, सुख, खुशी र आनन्दलाई किन्न सकिन्न।
  	
`येशूले भन्नुभयो, "तब उहाँले आफ्‍ना चेलाहरूका साथमा भीड़लाई आफूकहाँ बोलाएर तिनीहरूलाई भन्‍नुभयो, “कोही मानिस मपछि लाग्‍ने इच्‍छा गर्दछ भने त्‍यसले आफूलाई इन्‍कार गरोस्, र आफ्‍नो क्रूस उठाएर मेरो पछि लागोस्। किनकि जसले आफ्‍नो प्राण बचाउने इच्‍छा गर्दछ, त्‍यसले त्‍यो गुमाउनेछ, तर मेरो र सुसमाचारको निम्‍ति आफ्‍नो प्राण गुमाउनेले त्‍यो बचाउनेछ । किनभने मानिसले सारा जगत् हात पारेर आफ्‍नो प्राण गुमायो भने त्‍यसलाई के फाइदा हुन्‍छ ? अथवा मानिसले आफ्‍नो प्राणको सट्टामा के दिन सक्‍छ ? अनि यस व्‍यभिचारी र पापी पुस्‍तामा जो मदेखि र मेरो वचनदेखि शर्माउँछ, मानिसको पुत्र पनि आफ्‍ना पिताको महिमामा पवित्र दूतहरूसँग आउँदा त्‍यसदेखि शर्माउनेछ।”  मर्कूस ८:३४-३८ । सुसमाचारको निम्ति आफ्नो ज्यान गुमाउनु भन्नुको अर्थ के हो?`