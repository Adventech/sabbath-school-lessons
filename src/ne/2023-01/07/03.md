---
title:  गरिब तथा विपन्न वर्गको निम्ति परमेश्‍वरको प्रावधान
date:   13/02/2023
---

गरिब, विपन्न वर्ग, अपरिचित, नौलो, बिदेशी, बिधुवा र टुहुराहरूको बन्दोबस्त कसरी गर्ने भन्ने परमेश्‍वरको चाहनालाई बाइबलका लेखकहरूले बाइबलमा समावेश गरेका छन्। यसको बारेमा सिनै पहाडदेखिको लेखा हामीसँग छ। “छ वर्षसम्‍म आफ्‍नो जमिनमा बीउ छरेर त्‍यसको उब्‍जनी बटुल, तर सातौँ वर्षमा चाहिँ त्‍यसलाई नजोती बाँझै छोड़िदेओ, र त्‍यसबाट तिमीहरूमध्‍येका गरीबहरूले खाऊन्। तिनीहरूले उबारेका चाहिँ जङ्गली पशुहरूले खाऊन्। तिमीहरूका दाखबारी र भद्राक्षबारीलाई पनि त्‍यसै गर। “छ दिनसम्‍म आफ्‍नो कामकाज गर र सातौँ दिनमा चाहिँ विश्राम लेओ, र तिमीहरूको गोरु, गधा, तिम्रो घरमा जन्‍मेको दास, र विदेशी पनि ताजा होऊन्। प्रस्थान २३:१०-१२।  

`देहायका पदहरू पढ्नुहोस्। त्यहाँ लेखिएको परिवेश अहिलेको भन्दा फरकै भएतापनि ती पदहरूबाट हामीले के नीतिहरू सिक्न सक्छौँ जुन हाम्रो जीवनमा हामीहरूकै परिप्रेक्ष्यमा परिमार्जित गरेर लागु गर्न सक्छौँ? हेर्नुहोस्, लेवीहरू २३:२२ र व्यवस्था १५:११।`

भाइबन्धुभन्दा प्रायजसो इस्राएली मित्रहरू वा विश्‍वासी मित्रहरू हुन भनेर बुझिएको छ। तिनीहरू गरिब भएतापनि तिनीहरू सहायता गर्न योग्य भएकाहरू वा येशूकै कथनमा "साना भन्दा साना यी मेरा भाइबन्धुहरू" वा गरिब विश्‍वासीहरू हुन्। ती आवश्यक परेकाहरूलाई हामीले कसरी व्यवहार गर्नुपर्छ भन्ने निर्देशन भजनमा दिएको छ। "दुर्बल र अनाथहरूको रक्षा गर,  गरीब र थिचोमिचोमा परेकाहरूको न्‍याय गर। दुर्बल र दरिद्रहरूलाई छुटाओ, दुष्‍टहरूका हातबाट तिनीहरूलाई छुटकारा देओ।" भजनसंग्रह ८२:३-४। हामीले केवल खानामात्र दिने होइन बरू त्यो भन्दा बढि नै गर्ने काममा हामी संलघ्न हुनुपर्छ भन्ने आभास् यस अंशले हामीलाई दिँदछ।

गरिब, विपन्न र आवश्यक परेकाहरूलाई सहायता गर्नेहरूलाई प्रतिज्ञाहरू दिएका छन् भने नगर्नेहरूको गतिलाई पनि उल्लेख गरिएको छ। "जसले गरीबलाई दिन्‍छ, उसलाई कुनै अभाव हुनेछैन, तर जसले तिनीहरूप्रति आँखा चिम्‍लन्‍छ, त्‍यसले धेरै श्राप पाउनेछ।" हितोपदेश २८:२७; "यदि राजाले ठीकसँग गरीबको न्‍याय गर्छ भने, तिनको सिंहासन सदैव सुरक्षित रहनेछ।" (अर्थात् गरिबको न्याय नगर्ने राजाको सिंहासन सुरक्षित हुनेछैन) हितोपदेश २९:१४। यस मामिलामा राजा दाउदले यसरी व्यक्त गर्दछन्, "त्‍यो धन्‍यको हो, जसले निर्धाहरूको फिक्री गर्दछ, दु:खको दिनमा परमप्रभुले त्‍यसलाई छुटकारा दिनुहुन्‍छ। परमप्रभुले त्‍यसको रक्षा गर्नुहुनेछ, र त्‍यसको जीवन जोगाउनुहुनेछ। उहाँले त्‍यसलाई पृथ्‍वीमा आशिष् दिनुहुनेछ, अनि त्‍यसलाई त्‍यसका शत्रुहरूको इच्‍छामा छोड्नुहुनेछैन।" भजनसंग्रह ४१:१-२। पौराणिक इस्राएलमा विपन्न वर्गहरूलाई सहयोग गर्नुपर्ने प्राथमिकतालाई सधैँ उल्लेख गरेको छ। तर दुर्भाग्यवस कतिपय समयमा यसलाई वेवास्ता गरेको पनि पाइन्छ।

त्यसको विपरित आधुनिक सभ्यतामा विशेष गरेर बिलायतमा एक नीतिले प्रभाव पारेको छ। त्यस नीतिलाई "सामाजिक दार्विनवाद" (विकासवाद सिद्धान्तलाई जन्मदिने दार्विनको नाउँ अनुसार) जसले यो विश्‍वासगर्दछ कि गरिबहरूलाई सहयोग गर्ने कसैको नैतिक जिम्मेवारीमात्र होइन सहयोग गर्नु पनि गलत हो भन्ने धारणा छ। गरिबलाई सहायता गर्दा प्राकृतिक नियमलाई पछ्याएको हुँदैन अर्थात् प्रकृतिको नियम अनुसार कमजोरीको मोलमा बलियाहरू जिउँछ। यस धारणा दार्विनले निकालेका हुन्। त्यसकारण सामाजिक दार्विनवादको अनुसार गरिब, विमारी र विपन्न वर्गलाई सहयोग गर्नु समाजको निम्ति हानीकारक छ, किनकि यसरी सहयोग गर्ने व्यवस्था धेरै भयो भने राष्ट्रको जीवनशैली नै कमजोर बनाउँछ। गरिबहरू बाँच्न चाहन्छन् भने तिनीहरू आफै संघर्ष गर्न दिनुपर्छ, तिनीहरूलाई वाह्य सहायता गर्‍यो भने तिनीहरूको संघर्ष गर्ने बललाई घटाइदिन्छ। यो धारणा निष्ठुर धारणा हो। यो विकासवाद सिद्धान्तको उपज हो र आफ्नै संघर्षमा बाँच्नेहरू योग्य हुन्छन् भन्ने धारणा दार्विनको हो र यो बाइबल अनुसार गलत छ।

`सारा मानव प्राणीको निम्ति येशू मर्नुभएकोले मानिसहरू जो वा जे भएतापनि सुसमाचारको सन्देशले सबै मानिसलाई कदर व्यवहार गर्नुपर्छ भन्ने धारण के उपयुक्त र न्यायोचित छैन र ? एक आपसलाई सहयोग गरेर एक आपसको उत्थान गर्नुपर्छ भन्ने भावना येशूभक्तमा हुनु जरुरी छ ।`