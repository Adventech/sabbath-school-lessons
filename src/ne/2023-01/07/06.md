---
title:  अय्यूबकोबारेमा सोच्नु
date:   16/02/2023
---

`परमेश्‍वर आफैले अय्युबको बारेमा कसरी तारिफ गर्नुभएको थियो? हेर्नुहोस् अय्यूब १:८`

परमेश्‍वर आफैले अय्यूब निर्दोष वा सिद्ध र सोझोमात्र होइन यस पृथ्वीभरि उनको बराबरमा कोही पनि छैन भनेर उनको तारिफ गर्नुभएको मनलाई आनन्द नै दिन्छ। "निर्दोष, "सोझो, "परमेश्‍वरको भय राख्‍ने वा उहाँप्रति श्रद्धा राख्‍ने' र "दुष्ट कामबाट अलगै बस्ने" भन्ने अय्यूबको बारेमा बोलेका शब्दहरू परमेश्‍वर आफैको थियो।

अय्यूबले एक दुर्घटना पछि अर्को दुर्घटना वा विपतको सामना गरिसकेतापनि ती सबै थोक उनले पचाउन सकेका थिए। त्यसकारण, परमेश्‍वरले अय्यूबको बारेमा पहिलाको जस्तै तारिफ गर्नुभएको थियो। तर एउटा कुरो परमेश्‍वरले थप्नु भएकोथियो, "तब परमप्रभुले शैतानलाई भन्‍नुभयो, “के तैंले मेरो दास अय्‍यूबलाई याद गरिस्? परमेश्‍वरसँग डर राख्‍ने र दुष्‍ट कामबाट अलग रहने त्‍योजस्‍तो निर्दोष र सोझो मानिस पृथ्‍वीमा अरू कोही छैन। विनाकारण त्‍यसलाई नाश गर्नलाई तैंले मलाई उस्‍काइस्। तर त्‍यसको निष्‍ठा अझसम्‍म ढलपल भएको छैन।” अय्यूब २:३।

अय्यूब कतिको सिद्ध,निर्दोष, सोझो थियो कि त्यस्तो विषम् परिस्थितिमापनि उनले परमेश्‍वरमाथिको पकडलाई उनले छोडेनन्। अझ त्यसमाथि पनि उनलाई बज्रपात हुने गरेर आफ्नै श्रीमतीले चित्तनै फात्‍ने गरेर यो वचन दुर्भाग्यवस बोलेकी थिइन्, " “के तपाईं आफ्‍नो निष्‍ठामा अझै अड़ी नै रहनुहुन्‍छ? परमेश्‍वरलाई सराप्‍नुहोस् र मर्नुहोस्।” (वा आत्महत्या गर्नुहोस्?) । अय्यूब २:९। नि:सन्देह, अय्यूबको अडानको शक्तिशाली दृश्य हामीले हेर्न पाएतापनि अय्यूबको जीवनको दु:खद पर्दा उघार्नुभन्दा पहिले उनको जीवनको अर्को पक्ष अय्यूबको पुस्तकले प्रकट गरेको छ।

`अय्यूब २९:१२-१६ पढ्नुहोस्। यहाँ अय्यूबको चरित्रको रहस्य वा गुणहरूलाई अझ राम्रोसँग कसरी चित्रण गरेको छ जसले गर्दा उनी सतमा बस्न सकेका थिए?`

अय्यूबको आफ्नै शब्दहरूले उनको चरित्रलाई देखाएको उल्लेखनीय नै मान्नुपर्छ। "दरिद्रको लागि म बाबुझैँ थिएँ, र बिदेशीको पक्षमा म मुद्दामा खडा हुन्थेँ" (कतिपय बाइबलका संस्करणहरूमा "मलाई थाहा नभएको मामिलालाई खोज्थेँ" भनेर अनुवाद गरिएको छ-अनवादक)। अर्को शब्दमा भन्ने हो भने केही मुद्दामामिला वा समस्या भयो भने उनी तमाशा हेरेर बसेका थिएनन्। कोही माग्ने मानिस उनकहाँ आओस् भनेरमात्र उनी पर्खेर बसेनन्तर तिनीहरूको आवश्यकताहरूको खोजनीति गरेर तिनीहरूको सहायता गर्दथे।

यस मामिलामा एलेन जी ह्वाइटले यो सल्लाह हामीलाई दिन्छिन्, "गरिबहरू तपाईँहरूकहाँ आएर आफ्ना आवश्यकताहरू भनोस् भनेर तपाईँ नपर्खनुहोस्। अय्यूबले जस्तै सक्रिय हुनुहोस्। उनलाई थाहा भएको कुरा उनले खोज्नुपर्ने आवश्यक थिएन। त्यसरी नै कहाँ कहाँ आवश्यकता छ त्यहाँ त्यहाँ गएर हेर्नुहोस् र तिनीहरूको आवश्यकता सकेसम्म पूरा गरिदिनुहोस्।"-टेस्टिमोनिज फर द चर्च, ठेली ५, पृ. १५१बाट रूपान्तरित। यो स्तर नै पैसाको बारेमा व्यवस्थित गर्ने र परमेश्‍वरका स्रोतहरूको सञ्‍चिता वा भन्डारे हो जुन धेरै जसो परमेश्‍वरका छोराछोरीहरूले आज गर्न सकेका छैनन्।

`यशैया ५८:६-८ पढ्नुहोस्। यशैयाको यी वचनहरूलाई आजको परिप्रेक्ष्यमा हामीले कसरी कायमा राख्‍न सक्छौँ?`