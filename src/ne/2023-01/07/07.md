---
title:  थप जानकारी
date:   17/02/2023
---

"'जब मानिसको पुत्र उहाँका सारा स्वर्गदूतहरूको साथ आफ्नो महिमामा आउनुहुनेछ तब उहाँको महिमाको सिंहासनमा बस्नुहुनेछ: र उहाँको अगाडि सारा राष्ट्रहरूलाई जम्मा गर्नुहुनेछ: अनि उहाँले एकबाट अर्कोको बीचमा अलग गर्नुहुन्छ ।' यसरी येशूले जैतुनको डाँडामा महान् न्यायको दिनको दृश्यलाई आफ्ना चेलाहरूलाई चित्रण गर्नुभएको थियो । अनि उहाँले एउटा कुरामा निर्णय गर्ने तिनीहरूलाई देखाउनुभएको थियो । जब सारा राष्ट्रहरू उहाँको सामुन्ने जम्मा हुन्छन्, त्यसबेला त्यहाँ दुई वर्गहरू हुनेछन्, र तिनीहरूको अनन्तको गति तिनीहरूले के गरे र के गर्न वेवास्ता गरे त्यसमा भरपर्नेछ । गरिब र कष्ट पाएकाहरूलाई उहाँको निम्ति तिनीहरूले के गरे र के गरेन त्यसैमा तिनीहरूको अनन्तको भविष्यको फैसला हुनेछ ।"-एलेन जी ह्वाइट, द डिजाएर अभ एजेज्, पृ. ६३७ बाट रूपान्तरित ।

जब तपाईँले ख्रीष्टका आवश्यक भएका र दु:ख पाएकाहरूको निम्ति ढोका खोल्नुहुन्छ तब तपाईँले स्वर्गदूतहरूलाई सत्कार गरिरहेको हुन्छ । त्यसबेला तपाईँले स्वर्गका जीवहरूको मित्रतालाई आमन्त्रण गर्दै हुनुहुनेछ । तिनीहरूले आनन्द र शान्तिको पवित्र वातावरण ल्याउँदछन् । तिनीहरू तिनीहरूको ओठहरूमा प्रशंसाको गीत गाउँदै आउनेछन् जसको ताल स्वर्गसम्म पुग्दछ । दया र करुणाको प्रत्येक कामले स्वर्गमा सङ्गीत बनिन्छ । उहाँको बहुमूल्य दौलतहरूको बीचमा भएको निस्वार्थी सेवकहरूको गन्ति परमेश्‍वर पिताको सिंहासनबाट गरिनेछ ।"-एलेन जी ह्वाइट, द डिजाएर अभ एजेज्, पृ. ६३९बाट रूपान्तरित ।

**चिन्तनमनन**:

`"देशबाट गरिबहरू कहिल्यै पनि हट्नेछैनन्" (व्यवस्था १५:११ रूपान्तरित)। यो हजारौँ वर्ष अघि गरिएको भविष्यवाणी अहिलेपनि पूरा भइरहेको छ। यसलाई हामीले कसरी बुझ्ने? कतिले यी शब्दहरूलाई नै बहाना बनाएर गरिबहरूप्रति यसरी आँखा चिम्लेको पाइन्छ, "गरिबहरू हाम्रो बीचमा सधैँ हुनेछ भनेर परमेश्‍वरले नै भन्नुभएको छ। त्यसकारण हामीले के गर्नसक्छौँ र?" यस्तो धारणा किन गलत छ?`

`१ तिमोथी ६:१७-१९मा लेखिएको छ "यस संसारका धनीहरूलाई घमण्‍डी नहुने आज्ञा देऊ, र अनिश्‍चित सम्‍पत्तिमा होइन तर हामीलाई हरेक थोक प्रशस्‍तसँग उपभोग गर्न दिनुहुने परमेश्‍वरमाथि तिनीहरूले आशा राखून्। तिनीहरूले असल कार्य गरून्, र असल कामहरूमा धनी, उदार-चित्त र दानी होऊन्। यसरी आफ्‍नै लागि भविष्‍यको असल जग बसाल्‍न सकून्, ताकि तिनीहरूले त्‍यो जीवन पक्रिराखून् जो साँच्‍ची नै जीवन हो।" यसमा एउटा कुरामा सतर्क गराएको छ हेर्नुहोस्: आफ्नै धनसम्पत्तिमा भरोसा राख्‍नु भनेरको जीवित परमेश्‍वरको विरुद्धमा जानु हो। पैसा हुने धेरैले यो बाटोमा जानु किन सजिलो छ, अन्तमा आएर तिनीहरूलाई पैसाले जीवित राख्‍न सक्दैन भनेर थाहा पाएतापनि? जीवित परमेश्‍वरबाहेक अरू थोकमाथि भरोसा नराख्‍न हामी कसरी होशियारी हुने?`