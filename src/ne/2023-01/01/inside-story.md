---
title:  कथा
date:   06/01/2023
---

### मलावीमा (अफ्रिका) मिशन फिल्ड

लेक मलावीको चिजुलु टापुमा पाथ फाइन्दरका सहभागीहरु भेला  भएको थिए। त्यसमा विभिन्न शिक्षण संस्थाका युवा र युवतीहरू समावेश भएका थिए। त्यसबेला एउटा विश्वविद्यालयको लेभिसन क्वँगा भन्ने विद्यार्थी एक दिन टापुको सडकमा हिँडिरहेको बेलामा एक जना अपरिचित व्यक्ति उसकहाँ आएर   बोले। क्वँगाले पाथ फाइन्डर पोशाक लगाइरहेको थियो। त्यस पोशाकप्रति उक्त अपरिचित व्यक्ति आकर्षित भएकी थिइन्।

"भाइ तिमी कहाँबाट आउँदैछौ?' बढो चासो देखाएर त्यस व्यक्तिले सोधिन्।

आफू एडभेन्टिस्ट चर्चमा आयोजना गरेको पाथ फाइन्डर कार्यक्रममा भाग लिएर फर्केको त्यस विद्यार्थीले बतायो। उसको त्यो जवाफले अपरिचित व्यक्तिको हृदय छोयो र उनले भनिन्, "ओहो, म पनि एक जमानमा एडभेन्टिस्ट थिएँ। मैले एक जना एडभेन्टिस्टसँग विवाह गरेको थिएँ, तर घरमा कचकचमात्र हुने भएकोले हामीले पारपाचुके गर्‍यौँ।"

यो सुनेर लेभिसन खशी भयो। प्रथमत: परमेश्वरको प्रेम सुनाउन ऊ त्यस टापुमा आएको थियो। त्यस टापुको सय किलोमिटर रहेको सार्वजनिक म्जुजु विश्‍वविद्यालयमा लेभिसन अध्ययन गर्दै थिए। त्यस विद्यालयमा ८५०० विद्यार्थीहरू अध्ययन गर्दथे। त्यहाँ एडभेन्टिस्ट विद्यार्थीहरूको क्लब थियो। लेभिसन त्यस क्लबको सदस्य थियो। एडभेन्टिस्ट विद्यार्थीहरूको विश्‍वासलाई बलियो पार्न त्यस क्लब स्थापना भएको थियो। हप्‍ताको दुई पल्ट प्रार्थना सभा गरेर विद्यार्थी साथीहरूलाई सुसमाचार सुनाउने पनि तिनीहरूको लक्ष्य थियो। त्यो क्लब बढेर म्जुजु सेभेन्थ-डे एडभेन्टिस्ट चर्च खडा भएको थियो। त्यस क्षेत्रको अरूहरू ठाउँहरूमा र चिमुलुमा सुसमाचार सुनाउने ध्येय ती विद्यार्थीहरूको थियो।

लिभिसन त्यस महिला र उनको नयाँ श्रीमानको घरमा गयो र तिनीहरूलाई बाइबल सिकायो। बाइबल अध्ययन पछि उसले धेरै पुस्तकहरू दियो। ती पुस्तकहरूमा एलेन जी॰ ह्वाइटको द ग्रेट कन्त्रोभर्सी पनि थियो। जब दोस्रो पल्ट लेभिसन त्यस घरमा गए तब त्यस महिलाको श्रीमान द ग्रेट कन्त्रोभर्सी बढो चासो लिएर पढिरहेका थिए। "होइन, ए भाइ, शनिबार र आइतबारको बीचमा के भिन्नता छ?" उनले लेभिसनलाई सोधे। शनिबार र आइतबारको बारेमा जानकारी दिएको अन्तमा आफू र आफ्नी श्रीमती अर्को साबथमा चर्च जाने प्रतिवद्धता उनले देखाए।

केही हप्‍ता र महिनाहरूसम्म तिनीहरू चर्चमा सहभागी भए। तिनीहरूले आफ्ना हृदयहरूलाई येशूलाई सुम्पिने निर्णय गरे र बप्‍तिस्मा पनि लिए। आज तिनीहरू चिजुमुलु सेभेन्थ डे एडभेन्टिस्ट चर्चको सदस्य भएर सुसमाचार सुनाउने काममा जागरुत छन्।

जहाँपनि  सुसमाचार सुनाउन परमेश्वरले युवा र युवतीहरूलाई प्रयोग गर्न सक्नुहुन्छ भन्ने कुरामा लेभिसनले विश्‍वास गर्दछ। "येशू ख्रीष्टको शुभसन्देश लिएर विभिन्न वर्गहरूमा जाने बेलाभएको छ," भनेर उनले सुनाए।

"केवल विद्यार्थीहरूले सुरु गरेको प्रार्थना सङ्गति बढेर चर्चको रूप लिनेछ भनेर हामीले कहिल्यै पनि सोचेका थिएनौँ न त चिजुमुलुमा भएको पाथ फाइन्डर क्लबको कार्यक्रमले परमेश्वरको महिमाको निम्ति फल फलाउनेछ!" खुशी भएर लेबिसनले व्यक्त गरे। 

_- ए॰डी॰भी॰ मोयो_