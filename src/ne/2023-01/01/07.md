---
title:  थप जानकारी
date:   06/01/2023
---

"संसारका छोराछोरीहरूको निम्ति परमेश्‍वरको प्रेम मृत्युभन्दा पनि कडा छ । तिनीहरूलाई उहाँको प्रेमले तान्दछ । आफ्नो प्रियपुत्र दिनुभएर परमेश्‍वरले सारा स्वर्ग नै एउटै उपहारमा वर्षाउनुभएको थियो। मानिसको मुक्तिको निम्ति मुक्तिदाताले आफ्नो जीवन दिनुभयो, मर्नुभयो, पुनरुत्थान हुनुभयो र मानिसहरूको निम्ति पहल गरिरहुनुहुन्छ, स्वर्गदूतहरूले सेवा गरिरहेका छन्, पवित्र आत्माले धकधक्याइरहनुहुन्छ र परमेश्‍वर पिता सर्वोपरी भएर सबैद्वारा काम गरिरहनुभएको छ । सारा स्वर्गका जीवहरू निरन्तररूपमा मानिसको मुक्तिको निम्ति खटाइएको छ।"-एलेन जी ह्वाइट, स्टेप्सटु क्राइस्ट, पृ. २१बाट रूपान्तरित  ।

"यदि तपाईँले आफ्नो स्वार्थलाई त्याग्नुभयो र ख्रीष्टलाई अर्पण गर्नुभयो भने तपाईँ परमेश्‍वरको परिवारको सदस्य हुनुहुन्छ । परमेश्‍वर पिताको घरमा भएको सबै थोक तपाईँको निम्ति हो  । परमेश्‍वरको सबै धनको भन्डार तपाईँको निम्ति खुला गरिएको छ, यस संसारमा तपाईँ रहुञ्‍जेल र आउने संसारमा। स्वर्गदूतहरूको सेवा, पवित्र आत्माको बरदान, तपाईँको निम्ति परिश्रम गर्ने उहाँका सेवकहरू-ती सबै तपाईँको निम्ति हो । यस संसारमा भएको सबै थोक तपाईँको हो यदि तिनीहरूले तपाईँलाई भलो गर्छभने।"-एलेन जी ह्वाइट, थटस् फ्रम द माउन्ट अब ब्लेशिङ्ग, पृ. ११०बाट रूपान्तरित ।

**चिन्तनमनन**:

`परमेश्‍वरले आफ्ना जनहरूलाई अत्यन्तै उदेकका उपहारहरू दिनुभएको छ। तिनीहरूलाई सोच्दा भजनका लेखेकले सोधेको अनुसार हामी पनि सोध्न वाध्य हुनुपर्दछ, "परमप्रभुले मेरो निम्‍ति जति उपकार गर्नुभयो, त्‍यसको साटो म उहाँलाई के चढ़ाऊँ? " भजनसंग्रह ११६:१२। परमेश्‍वरले तपाईँलाई दिनुभएको आशिषहरू र बरदानहरूको सूची बनाउनुहोस् र उहाँप्रति आशिष हुन तिनीहरूले तपाईँलाई के सिकाउँदछ?`

`परमेश्‍वर हाम्रो सृष्टिकर्ता हुनुहुन्छ भन्ने सोच्नु ठिक हो तर उहाँ हामीलाई सम्हाल्नु पनि हुन्छ भनेर बाइबलले बराबर सिकाएको छ। हेर्नुहोस्, हिब्रू १:३, अय्यूब ३८:३३-३७, भजन १३५:६, ७, कलस्सी १:१७, प्रेरित १७:२८, २ पत्रुस ३:७। जगतका अनगिन्तियौँ नक्षेत्रहरूदेखि हाम्रा मुटुहरूको धडकनसम्म, सारा अणुहरूको बनावटलाई एकत्रित पारेर सबै पदार्थहरू बन्नेसम्म सबैको अस्तित्व परमेश्‍वरको सम्हाल्ने शक्तिद्वारा भएको छ। परमेश्‍वरप्रति हाम्रो जिम्मेवारीहरू के छ भने त्यस बाइबलको सत्य वचनले हामीलाई बुझाउन सहयोग गर्दछ? उहाँले दिनुभएको जे थोक पनि त्यसप्रति हाम्रो कर्तव्य के हो? यस वास्तविक तथ्यले हाम्रो जीवन र जीवनको लक्ष्यलाई कसरी उचित दृष्टिकोणमा राखिराख्‍ने?`

`परमेश्‍वरले हामीलाई दिनुभएको सबै थोकहरूमा येशू र मुक्तिको योजना किन अत्यन्त महान् बरदान हो भनेर यस अध्यायमा हामीले हेर्‍यौँ। यो किन सत्य हो? यदि त्यस महान् आशा हामीमा छैन भने यस संसारमा हाम्रो जन्मनुको लक्ष्य के छ र? एक जना नास्तिक लेखकले मानव प्राणी केही होइन केवल बिग्रिएको हाडमासुमात्र हो" भनेर लेखेका थिए। सुसमाचार बिना उसको भनाइ किन उचितै देखिन्छ?`