---
title:  हामी सबै जना परमेश्‍वरको परिवारको भाग हौँ
date:   01/01/2023
---

`"यसैकारण म पिताको सामने आफ्‍ना घुँड़ा टेक्‍तछु, जसद्वारा स्‍वर्ग र पृथ्‍वीमा भएको हरेक परिवारको नाउँ राखिएको छ।" एफिसी ३:१४-१५। यस पदमा के चित्रणलाई हाम्रो दिमागलाई जगाउँदछ र त्यसमा हामीलाई के आशा पल्हाइदिएको छ?`

भिँड वा सर्वसाधारण मानिसहरूलाई डाँडामा दिनुभएको  उपदेशमा येशूले प्रार्थना गर्ने ढाँचा सिकाउनुभएको थियो। त्यस प्रार्थनाको सुरुमा उहाँले भन्नुभएको थियो, "जब तिमीहरू प्रार्थना गर्छौँ तब यसरी प्रार्थना गर, 'स्वर्गमा रहनुहुने हे पिता, तपाईँको नाउँ पवित्र गरियोस्'" (मत्ती ६:९ रूपान्तरित)। पछि त्यही प्रार्थना आफ्ना चेलाहरू एक्लै भएको बेलामा दोहोर्‍याउनुहुन्छ (लूका ११:२)। येशूले उहाँका पितालाई "स्वर्गमा रहनुहुने हाम्रो पिता" भनेर हामीले सम्बोधन गरोस् भन्ने उहाँको चाहना थियो। पुनरुत्थान भएपछि येशू मेरीकहाँ देखा पर्नुभएको थियो। येशूलाई चिनेर उहाँलाई अङ्गाल्न मार्न चाहेकी थिइन्। तर येशूले उनलाई भन्नुभयो, "मसँग नझुण्डिनु, किनभने म मेरो पिताकहाँ उक्लिएको छैन; तर मेरा भाइहरूकहाँ गएर तिनीहरूलाई भन, 'म मेरो र तिमीहरूको पिताकहाँ जाँदैछु। उहाँ मेरो र तिमीहरूको परमेश्‍वर हुनुहुन्छ।'" (यूहन्ना २०:१७ रूपान्तरित)।

येशूको र हाम्रो पिता एकै हुनुभएकोले येशू हाम्रो दाजु हुनुहुन्छ। उहाँलाई विश्‍वास गर्ने र माया गर्ने हामी सबै प्रभुमा दाजुभाइदिदी बहिनीहरू हौँ।येशू सांसारिक परिवारको सदस्य हुनुभयो ताकि हामी स्वर्गको परिवारको सदस्य हुन सकौँ। "स्वर्गको परिवार र पृथ्वीको परिवार एकै हुन्।"-एलेन जी ह्वाइट, द डिजाएर अभ एजेज्, पृ. ८३२बाट रूपान्तरित।

`हामीसँग परमेश्‍वरको सम्बन्ध कस्तो छ भनेर देहायका केही पदहरू पढ्नुहोस्। ती पदहरूले हामीलाई किन उत्साह दिन सक्छ? हेर्नुहोस् प्रस्थान ३:९-१०; र गलाती ३:२६-२९।`

कतिपय वैज्ञानिक, दार्शनिक तथा तर्कशास्त्रीहरू र कतिपय धर्मका अनुयायीहरूले हामी मानव प्राणी चिसो पदार्थ र प्राकृतिक नियमसँग सम्बन्ध नभएको अचानक आपसेआप सृष्टि भएको हो भनेर सिकाउँदछन्। तर त्यसको विपरित सृष्टिकर्ता परमेश्‍वर हुनुहुन्छ, जसले हामीलाई सृष्टि गर्नुभयो भनेर मात्रै नभनिकन उहाँले हामीलाई प्रेम गर्नुहुन्छ र हामी स्वर्गको परिवारका सदस्यहरू हौँ भनेर चित्रण गर्नुभएको छ। बाइबलले प्रायजसो मानव परिवारलाई परमेश्‍वरको परिवारको  अभिन्न अङ्ग हो, त्यसकारण एक आपसमा पारिवारिक सम्बन्ध कायम गरेर चलोस् भनेर सिकाउँदछ। येशूले इस्राएलाई "मेरा जनहरू," भनेर सम्बोधन गरोस् वा हामीहरू "परमेश्‍वरका छोराछोरीहरू" भनेर कहलाइयोस्, वा परमेश्‍वरलाई "हाम्रो पिता" भनेर मानोस् यहाँ हामीलाई भन्न खोजेको कुरो एउटै हो: जसरी परिवारका सदस्यहरूको बीचमा स्नेह, माया र ममताको सम्बन्ध हुन्छ, त्यसरी नै परमेश्‍वरले हामीलाई उहाँकै परिवारका सदस्य भनेर माया गर्नुहुन्छ। यस बिग्रिएको संसार, अनेकौँ जाति, धर्म, राष्ट्र र वर्णले बिभाजित र पूर्वाग्रहले ग्रसित र एक आपसमा शत्रुवर व्यवहार गर्न  मानव प्राणीको निम्ति परमेश्‍वर हाम्रो सबैको पिता हुनुहुन्छ र हामी सबै दाजुभाइदिदीबहिनीहरू हौँ भन्ने बाइबलले सिकाएको वचन के हाम्रो निम्ति सुसमाचार होइन र?

`मानौँ यस संसारमा हामी सबैले एकै परिवार भएर एक आपसमा व्यवहार गर्‍यौँ भने कस्तो संसार हुने होला, कल्पना गर्नुहोस्। हामी येशूभक्त भएको हैशियतले र परमेश्‍वर पिता सबैको पिता हुनुहुन्छ भन्ने धारणालाई आत्मसात् गरेकोले सबै मानिसहरूलाई दाजुभाइ-दिदीबहिनीहरू जस्तो गरेर सम्बन्ध राखेर चल्न हामी कसरी सिक्न सक्छौँ ?`