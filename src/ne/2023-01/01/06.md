---
title:  स्वर्गमा धनसम्पत्ति जम्मा गर्नु
date:   05/01/2023
---

`देहायका पदहरूमा येशूले के निर्णायक सत्यहरू हामीलाई बताइरहनुभएको छ? हेर्नुहोस्, मत्ती ६:१९-२१।`

धनसम्पत्ति थुपार्‍यो अनि त्यसको उपभोग नगरिकनै मरेको वा त्यसलाई गुमाउनु परेको मानिसको कथा कसले सुनेको छैन र? हाम्रो संसार अत्यन्तै अस्थाइ छ र दिगो छैन: युद्धहरू, अपराध, हत्याहिँसा, प्राकृतिक प्रकोप, रोगव्याधीले गर्दा हामीले जतिसुकै मेहनत गरेर, विश्‍वासीलो र इमान्दारपूर्वक कमाएतापनि क्षणभरमा ती सबै नाश हुनसक्छ वा हामीबाट गुम्न सक्छ। अनि, हामीले अपेक्षा नगरेकै समयमा मृत्यु पनि आउँदछ। त्यसले गर्दा हामीमा जे छ वा हामी को हौँ ती सबै कुनै न कुनै समयमा बेकारको हुनसक्छ।

धनी हुनु, सम्पन्न हुन्, धन जम्मा गर्नु गलत हो भनेर बाइबलले हामीलाई बताउँदैन। तर येशूले हामीलाई ती पदहरूमा चेतावनी दिन खोज्नुभएको यो हो की ती सबैलाई हामीले कुन दृष्टिकोणलेहेर्ने र प्रयोग गर्ने त्यसमा भर पर्दछ।

स्वर्गमा धन थुपार्नु भनेको के हो त? त्यसको अर्थ तपाईँको जीवन परमेश्‍वरलाई पहिलो प्रार्थमिकता दिने र तपाईँले जे गर्नुहुन्छ त्यसमा उहाँको लक्षलाई समावेश गर्ने। हामी पैसालाईमात्र प्रार्थमिकता वा पैसा नै सबै थोक हो भन्ने मनस्थितिमा लाग्नु हुन्न। अरूहरू साथै हामीसँग भएको धनसम्पत्ति परमेश्‍वरको कामको बिस्तार गर्न उपयोग गर्नुपर्छ, उहाँको राज्यको गौरब र प्रगतिको निम्ति प्रयोग गर्नुपर्छ, अरूहरूको हितको निम्ति काम गर्नुपर्दछ र हामीसँग जे छ त्यो हाम्रोलागि मात्र होइन अरूहरूको आशिषको निम्ति पनि प्रयोग गर्नुपर्दछ।

उदाहरणमा अब्राहमको लिन सक्छौँ। जब परमेश्‍वरले अब्राहमलाई उनको घरबाट निस्कनुभन्दा उनी नाङ्गोझार भएर निस्केन। उनले आफूसँग  अथाह धनसम्पत्ति, पशु र नोकरचाकर आदि पनि लगेका थिए। अब्राहम र उनको परिवारले सारा संसारका परिवारहरूलाई आशिषको हुन उहाँले उनलाई बोलाउनु भएको थियो। परमेश्‍वरको मित्र कहलिने अब्राहमको (याकूब २:२३) बारेमा यसरी लेखिएको छ "१ परमप्रभुले अब्रामलाई भन्‍नुभयो, “तिम्रो देश र तिम्रा कुटुम्‍ब तथा तिम्रा पिताका घरबाट निस्‍केर जुन देश म तिमीलाई देखाउँछु त्‍यहाँ जाऊ। २ “म तिमीबाट एउटा ठूलो जाति खड़ा गर्नेछु,  र तिमीलाई आशिष् दिनेछु। म तिम्रो नाउँ प्रसिद्ध गराउनेछु, र तिमी आशिष्को मूल हुनेछौ। तिमीलाई आशिष् दिनेहरूलाई म आशिष् दिनेछु, र तिमीलाई सराप दिनेहरूलाई सराप दिनेछु।तिमीद्वारा नै पृथ्‍वीका सबै कुलले आशिष् पाउनेछन्।”  उत्पत्ति १२:१-३। 

पावलले यसरी ठोकुवा गरेर लेख्दछन्, "यसकारण विश्‍वास गर्ने मानिसहरूले विश्‍वासी अब्राहामसँगै आशिष् पाएका छन्।" गलाती ३:९। जसरी अब्राहमलाई परमेश्‍वरले जुन कामको निम्ति बोलाउनुभएको थियो त्यही बोलाहत हामीलाई पनि भएको छ।

"पैसाको मूल्य ठूलो छ। यो धेरै असल र हितको निम्ति प्रयोग गर्न सकिन्छ। परमेश्‍वरका छोराछोरीहरूको निम्ति पैसा भनेको भोकाएकालाई खाना, तिर्खाएकोलाई पिउने पदार्थ, र नाङ्गको निम्ति लुगाफाटाहरू हुन्। समाजमा थिचिएका, हेपिएका तिरस्कृत वर्गको निम्ति यो लड्ने औजार हो र बिरामीहरूलाई सहयोग गर्ने माध्यम हो। तर जीवनको आबश्यकताहरूलाई पूरा गर्न, अरूहरूलाई आशिष दिन र येशूको कामलाई विस्तार गर्न पैसा प्रयोग गरिएन भने यो बालुवा जस्तै हुन्छ।"-एलेन जी ह्वाइट, क्राइस्ट अवजेक्ट लेसनस्, पृ. ३५१बाट रूपान्तरित।

`"तिम्रो धनसम्पत्तिय जहाँ छ, त्यहाँ नै तिम्रो मन हुनेछ" (मत्ती ६:२१)। अहिले तपाईँको मन कहाँ छ जसले गर्दा तपाईँको धन कहाँ छ भनेर देखाउँछ?`