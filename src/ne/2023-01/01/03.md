---
title:  परमेश्‍वर यस संसारका सबै थोकको मालिक हुनुहुन्छ
date:   02/01/2023
---

`देहायका पदहरू पढ्नुहोस्। यहाँ हामीलाई के सन्देश दिएको छ। यहाँ देखाएको सत्य हाम्रो निम्ति कतिको अर्थपूर्ण छ? हामीसँग जे छ त्योसँग हाम्रो सम्बन्ध कस्तो हुनुपर्छ? हेर्नुहोस्, भजनसंग्रह ५०:१०-१२; भजनसंग्रह २४:१; १ इतिहास २९:११-१४ र हाग्गै २:८।`

राजा दाउदले परमेश्‍वरको निम्ति भवन बनाउन इच्छा गरेको लेखा १ इतिहास १७ अध्यायमा छ। एक दिन अगमवक्ता नातानसँग यो चाहना उनले व्यक्त गरेका थिए। त्यसको जवाफमा नातानले भन्छ, "तिम्रो मनमा भएको सबै काम गर, किनभने परमेश्‍वर तपाईँसँगहुनुहुन्छ" (१ इतिहास १७:२ रूपान्तरित)। तर त्यही रात परमेश्‍वरले नातानलाई एउटा सन्देश दिनुहुन्छ। त्यो सन्देशमा राजालाई यो सुनाऊ कि उनले परमेश्‍वरको निम्ति भवन बनाउन अनुमति छैन किनकि उनी रक्तालु वा युद्धको व्यक्ति थिए। बरु उनको छोरोले परमेश्‍वरको निम्ति भवन बनाउनेछ। यस सन्देशमा राजा दाउद बिचलित भएन तर कमसेकम भवनको निम्ति नक्सा, योजनाहरू बनाउन र निर्माण सामग्रीहरू जम्मा गर्न सकिन्छ कि भनेर उनले अनुमति मागे। परमेश्‍वरले उनको अनुमतिलाई स्वीकार्नुभयो। तब राजाले आफ्नो जीवनभर भवनको निम्ति निर्माण सामग्रीहरू जुटाउन थाले। उनले धेरै पत्थरहरू, देवदारु रूखहरू, फलाम, सुन, चाँदी र ढलौतहरू जम्मा गरे। ती कतिभए त्यसको लेखाजोखा नै गर्न सकिएको थिएन। जब सबै निर्माण सामग्रीहरू भवन बनाउने ठाउँमा जम्मा गरे तब राजा दाउदले इस्राएलका अगुवाहरूलाई जम्मा गरे अनि प्रशंसा र धन्यवादको समारोहको आयोजना गरे।

१ इतिहास २९:१३,१४ राजा दाउदको सार्वजनिक प्रार्थना थियो। उनी र उनका जनहरूहरूले समय र पैसा खर्च गरेर सबै निर्माण सामग्रीहरू जम्मा गरेतापनि ती सबैको वास्तविक स्रोत रहेछ भनेर उनले आफ्नो प्रार्थनामा उल्लेख गर्दछन्। उनको प्रार्थनाको सार यो छ, "यी सबै विशेष निर्माण सामग्रीहरूको श्रेय हामी लिन सक्दैनौँ किनभने तपाईँकै सामनाहरू तपाईँलाई फिर्ता दिँदैछौँ।"  

दाउदले भन्न खोजेको कुरा हामी सबैको निम्ति महत्त्वपूर्ण छ, चाहे हामी धनी हौँ र गरिब हौँ (तर विशेष गरेर धनीहरूले यो कुरा बुझ्नु जरुरी छ)। सुरुमै परमेश्‍वरले सबै थोकको सृष्टि गर्नुभएको थियो (उत्पत्ति १:१; यूहन्ना १:३; भजन ३३:६,९), त्यसले गर्दा पृथ्वीमा भएका सबै थोकहरूको वास्तिविक मालिक उहाँनै हुनुहुन्छ। हामीसँग जे छ त्यो पनि उहाँके हो। हामीले परिश्रम वा उद्यमी गरेर, लगनशील भएर र इमान्दारीतापूर्वक कमाएर धन जम्मा गरेतापनि ती सबै थोक उहाँकै हो। यदि परमेश्‍वर र उहाँको अनुग्रह नभए हामीसँग केही हुनेथिएन। वास्तविकरूपमा भन्ने हो  भने हाम्रो  अस्तित्व पनि हुने थिएन। त्यस परिप्रेक्ष्यमा हामी सबैले यो महसुस गर्नु जरुरी छ कि हामीसँग भएका सबै थोकहरूको मालिक परमेश्‍वर नै हुनुहुन्छ। उहाँको भलाइ र गुणप्रति धन्यवाद दिँदै, स्तुति प्रशंसा गर्दै रहने बानी बसाल्न सक्यौँ भने सारा सृष्टिको मालिक उहाँ नै हुनुहुन्छ भन्ने महत्त्वपूर्ण सत्यलाई हृदयमा राखिसक्ने हुनेछौँ।
  	
`इस्रएलको शक्तिशाली र भक्तिवान राजा दाउदले सार्वजनिकरूपमा यो स्वीकार गर्दछन्, “तर म को हुँ, अनि मेरा प्रजा को हुन्, कि हामी उदार-चित्तले यसरी दिन सक्‍छौं? सबै कुरा तपाईंबाटै आउँछन्, र तपाईंकै दानबाट हामी तपाईंलाई दिँदछौं ।" १ इतिहास २९:१४ । यहाँ व्यक्त गरेको भावना र नीतिहरू कस्तो सुन्दर छ? परमेश्‍वरप्रति र हामीसँग भएका सबै थोकहरूप्रति हाम्रो मनस्थितिलाई कसरी प्रतिबिम्बित गरिरहेकाछौँ?`