---
title:  परमेश्‍वरलाई पहिले प्राथमिकता देऊ
date:   12/03/2023
---

`२ इतिहास २०:१-२२ पढ्नुहोस्। हामी जुनसुकै संघर्षहरूमा लागिरहेतापनि वा लाग्नुपरेतापनि यस कथाबाट हामीले कस्तो आत्मिक नीतिहरू लिन सक्छौँ?`

राजा यहोशापातको राज्यकालको अन्तिममा यहूदामाथि आक्रमण गरिएको थियो। यहोशापात साहसिलो र बीर थिए। वर्षौँसम्म उनले आफ्ना सैनिकहरूलाई बलियो बनाएका थिए र उनका शहरहरूलाई किल्लाले घेर्न लगाएका थिए। कुनै पनि शत्रुसँग सामना गर्न उनी तयार थिए; यद्यपि जब आफ्नो देशमा शत्रुहरूले मिलेर आक्रमण गर्ने खबर उनले पाए तब आफू ठूलो शङ्कटमा परेको महसुस गरे। तर यस कठिन घडीमा उनले आफ्ना सैन्यवल र किल्लाले बलियो पारेको सहरलाई हेरेन र तिनीहरमाथि भर परेन बरु परमेश्‍वरको शक्तिमाथि भरोसा राखे। त्यसकारण, उनले त्यस कठिन मामिलालाई कसरी सम्हाल्ने भनेर उनले परमेश्‍वरसँगै सहायता माग्न निर्णय गरे। सारा यहूदाका मानिसहरूलाई उपवास बस्न आग्रह गरे। सारा जनसमूह मन्दिरको वरिपरि भेला भए। यदि खतरा आइपुर्दा मन्दिरतिर नजर लगाएर प्रार्थना गर्नु भनेर राजा सोलोमनले भनेका थिए। आफ्ना सारा परिवारसहित यहूदाका मानिसहरू परमेश्‍वरको सामु खडा भए। शत्रुहरूलाई अलमलमा पारेर परमेश्‍वरको नाउँको इज्जत थामुन् भनेर तिनीरहरूले प्रार्थना गरे। राजाले यसरी बिन्तिभाउ गरे, " हामीलाई आक्रमण गर्न आएका यतिका ठूलो सैन्यबलसाग युद्ध गर्न हामीसँग शक्ति छैन। हामीले के गर्ने त्यो पनि हामीलाई थाहा भएन, तर हाम्रा सबै नजरहरू तपाईँमाथि छ।" २ इतिहास २०:१२ रूपान्तरित।

यसरी तिनीहरूले आफूहरूलाई परमेश्‍वरमा समर्पित गरेपछि, परमेश्‍वरको आत्मा उहाँको मानिसमाथि आए। उनले यो हौशला दिए, "तिनले भने, “हे यहूदा र यरूशलेमका सबै बासिन्‍दा र राजा यहोशापात सुन्‍नुहोस्, परमप्रभु तपाईंहरूलाई यही भन्‍नुहुन्‍छ: ‘नडराओ, यस ठूलो सैन्‍यदलदेखि नआत्तिओ। किनभने लड़ाइँ परमप्रभुको हातमा छ, तिमीहरूका हातमा होइन। भोलि उनीहरूसँग युद्ध गर्न निस्‍क। उनीहरू जीजको उकालोबाट भएर आउँछन्। तिमीहरूले उनीहरूलाई यरूएलको उजाड़-स्‍थानमा भएको खोलाको पल्‍लो छेउमा भेट्नेछौ। यो लड़ाइँ तिमीहरूले लड्नुपर्नेछैन। ताँतीमा दृढ़ भएर पर्खिबस। परमप्रभुले तिमीहरूका उद्धारको काम गर्नुभएको तिमीहरू देख्‍नेछौ। नडराओ, न त आत्तिओ। भोलि उनीहरूको सामना गर्न तिमीहरू निस्‍किआओ। किनभने परमप्रभु तिमीहरूतर्फ हुनुहुनेछ’।”  २ इतिहास २०:१५-१७।

तब भोलिपल्ट बिहानै राजाले मानिसहरूलाई भेला गराए। तिनीहरूको अगाडि लेबी कुलका सङ्गीत समूहलाई राखेर परमेश्‍वरको स्तुति प्रशंसा गर्न थाले। उनले मानिसहरूलाई यो उत्साह दिए, “हे यहूदा र यरूशलेमका बासिन्‍दा हो, मेरो कुरा सुन। परमप्रभु तिमीहरूका परमेश्‍वरको विश्‍वासमा तिमीहरू स्‍थिर भइरहो, र उहाँले तिमीहरूलाई थामिराख्‍नुहुनेछ। उहाँका अगमवक्ताहरूमाथि विश्‍वास गर, र तिमीहरूको फलिफाप हुनेछ।” २ इतिहास २०:२०। तब गीति समूहले ठूलो ठूलो स्वरले गीत गाउन थाले, अनि शत्रुहरू एक आपसलाई आक्रमण गरेर नाश गरे। एक जना पनि बाँचेनन् (२ इतिहास २०:२४)।

लडाँईमा छोडेका धनमालहरू जम्मा गर्न यहूदाका मानिसहरूलाई तीन दिन लागेको थियो। अनि चौथो दिनमा तिनीहरु हर्षोउल्लाससाथ यरुशलेममा फर्केका थिए।

जुन परमेश्‍वरले तिनीहरूलाई उद्धार गर्नुभएको थियो त्यही परमेश्‍वरलाई प्रेम गर्छौँ र उहाँको आराधना गर्छौँ र उहाँको शक्ति  त्यसबेलाको जस्तै अहिले पनि महान् छ। तर उहाँमाथि भरोसा राख्‍न र उहाँको अगुवाइलाईमा रहिरने चुनौति हामीलाई यथावत नै छ।

`२ इतिहास २०:२० पढ्नुहोस् । हामी सेभेन्थ-डे एडभेन्टिस्टहरूको निम्ति यसमा के उल्लेखनीय सन्देश छ?`