---
title:  हाम्रा प्राथमिकताहरू
date:   15/03/2023
---

येशूले सिकाउनुभएका अर्तीकथाहरू, बाइबलका पात्रहरू र एलेन जी ह्वाइटका लेखहरूले ख्रीष्टिप्रति आधमामात्र समर्पण भए पुग्छ भनेर स्पष्टरूपमा आभास् दिएको छैन। कि त हामी परमेश्‍वरको साथमा छौँ, क त उहाँको विरुद्धमा छौँ। हामी कोही पनि मध्यम मार्गमा छैनौँ।

कुन आज्ञा महान् छ भनेर एक जना पण्डितले येशूले सोध्दा उहाँले यो जवाफ दिनुभएको थियो, "तिमीले परमप्रभु आफ्‍ना परमेश्‍वरलाई तिम्रो सारा हृदयले, तिम्रो सारा प्राणले, तिम्रो सारा समझले, र तिम्रो सारा शक्तिले प्रेम गर्।’ दोस्रोचाहिँ यो हो, ‘तैंले आफ्‍नो छिमेकीलाई आफूलाई जस्‍तै प्रेम गर्।’ योभन्‍दा ठूलो आज्ञा अर्को छैन।”  मर्कूस १२:३०-३१। जब हामी सबै थोक येशूलाई दियौँ भने अर्को स्वामीको निम्ति हामीसँग केही पनि बाँकि हुँदैन। यो यस्तै हुनुपर्छ। येशूको नीति नै यो हो।

`मत्ती ६:२४मा दिएको सत्य वचन तपाईँको व्यक्तिगत अनुभव कस्तो छ?`

परमेश्‍वर र पैसालाई सेवा गर्नु कठिन छ भनेर येशूले भन्नुभएको छैन न त दुई मालिकहरूलाई कसरी सेवा गर्ने त्यसमा होशियार हुनुपर्छ भनेर उहाँले भन्नुभएको छ। सो केलाएर पढ्नुहोस्। तर यो त गर्नै सकिँदैन भनेर उहाँले ठोकुवा  गर्नुभएको छ। बस त्यतिमात्रै हो। यो सोचले हामीलाई केही हदमा थर्कमान त बनाउँछ नै। (पावलले भन्दछन्, "यसकारण मेरा प्रिय हो, जसरी तिमीहरूले सधैँ आज्ञापालन गरेका छौ, मेरो उपस्‍थितिमा मात्र गरेजस्‍तो होइन, तर अब झन् बढ़ी मेरो अनुपस्‍थितिमा डर र कम्‍पसाथ तिमीहरूको आफ्‍नो मुक्तिको काम पूरा गर्न परिश्रम गर" फिलिप्पी २:१२)।

`१ यूहन्ना २:१५-१७ पढ्नुहोस्। यस संसारमा त्यहाँ लेखिएका तीन थोकहरूले हाम्रो संसारलाई कसरी निलिरहेको छ? कहिलेकाहीँ हामीले थाहै नपाउने गरि हाम्रो दिमागमा ती तत्वहरू कसरी घुस्न सक्दछ?`

त्यसैकारण पावलले हामीलाई यसरी सम्झाउँछन्, "माथिका कुरामा मन लगाओ। पृथ्‍वीमा भएका कुरामा होइन। किनभने तिमीहरू मरेका छौ, र तिमीहरूको जीवन परमेश्‍वरमा ख्रीष्‍टसँग लुकाइएको छ।" कलस्सी ३:२-३। हुनत त्यो भन्न सजिलो छ तर पालन गर्न गार्‍हो छ किनभने हाम्रा वरिपरि संसारका थोकहरूले दिनदिनै ढाकिरहेकाछन्। संसारले फसाउने तत्वहरू बलियो छन्। तुरन्तै संतुष्ट पार्ने कुराहरूले हाम्रा कानमा सुनाइरहेको हुन्छ। कतिपय अत्यन्तै विश्‍वासीलो र निष्ठावान येशूभक्तहरूले यस संसारका थोकहरूको लोभमा परेका छैनन् र? एक दिन सबै थोक नाश हुनेछ भनेर थाहा पाएतापनि संसारको थोकहरूले हामीलाई तानिरहेको हुन्छ। तर येशूभक्तहरूको निम्ति शुभसमाचार त यो छ कि उहाँको शक्तिसम्पन्न भएको भक्तलाई ती थोकहरूले तानिराख्‍न दिन आवश्यक छैन।

`२ पत्रुस ३:१०-१४ पढ्नुहोस् । हाम्रो जीवनलाई कसरी प्रभाव पारिरहनुपर्छ भनेर पत्रुसले हामीलाई बताउँदछ ? हामीसँग भएका सबै स्रोत र साधनहरूलाई कसरी उपयोग गर्ने भनेर के सल्लाह हामीलाई दिइएको छ?`