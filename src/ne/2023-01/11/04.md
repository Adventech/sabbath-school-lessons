---
title:  सरल जीवनको निम्ति समय
date:   14/03/2023
---

अत्यन्तै कठिन परिस्थितिहरूमा सेभेन्थ-डे एडभेन्टिस्ट येशूभक्तहरूले के गर्नुपर्छ? के हामी बाँचिरहन परिश्रम गर्ने कुरालाई त्यागेर बस्ने? अहँ, बरू झन त्यसको बिपरित। संसारको अन्त र येशूको दोस्रो आगमन नजिक भएको कुराको ज्ञान हामीमा भएकोले हामीले सकेसम्म परिश्रम गरि आयआर्जन गरेर हामीमा भएका आम्दानीका भागहरू सुसमाचार प्रचार गर्न प्रयोग गर्नुपर्दछ ताकि उहाँलाई प्रेम गर्नेहरू उहाँको आगमनको निम्ति तयार हुन सकोस्। एक दिन यस संसारका सबै थोकहरू आगोले भष्म हुन्छ भन्ने कुरालाई पनि हामी बिर्सिँदैनौँ।

`२ पत्रुस ३:३-१२मा पत्रुसले हामीलाई के भनिरहेका छन्?`

परमेश्‍वरको वचनबाट हामीलाई यो सिकाउँदछ कि उहाँले हाम्रा सम्पत्तिहरू स्वर्गमा लान रथ पठाउनुहुन्न। ती सबै थोक जलेर भष्म हुनेछ जब आखिरमा पाप र दुष्टहरूको नाश हुन्छ। ख्रीष्टका हातहरूमा भएका दागहरूबाहेक सबै दागहरू सदाको निम्ति मेटिनेछ।

त्यसकारण हामीमा भएको बर्तमान चल अचल सम्पत्तिलाई के गर्ने? "हाम्रा भाइहरूले आफ्ना सम्पत्तिहरू थुपार्नुको सट्टा त्यसलाई घटाउने तरखरमा लाग्नुपर्दछ। हामी स्वर्गिय देशमा जानै लागेकाछौँ। त्यसकारण, हामी यस संसारमा सधैँ बाँचिरहनेछौँ भन्ने खालका नहोऔँ। तर हामीमा भएका जे थोकहरू छन् त्यसलाई जतिसक्यो त्यति थोरै गरेर तयार भएर बसौँ।"-एलेन जी ह्वाइट, काउन्सिल अन स्टुवार्डशिप, पृ. ५९बाट रूपान्तरित।

उहाँले व्यक्त गर्नुभएको त्यो भावना शताब्दी अघिदेखिनै थियो। तर त्यसको नीति बर्तमान समयसापेक्षित नै छ: हाम्रो बाँच्ने समय र यस संसारको समय जहिले पनि थोरै छ। हुनसक्छ हामी ६०, ८० वा १०० वर्ष बाचौँला। हाम्रा स्वस्थ जीवनशैली र बंशलेगर्दा लामो आयु होला तर अनन्त जीवनको तुलनामा त्यो आयु के हो त? यस अध्याय पढिसिद्य्याउनुभन्दा अघि तपाईँको जीवन अन्त हुनसक्छ, अनि अर्को कुरा तपाईँलाई थाहा हुन्छ कि आँखाको निमेषमा तपाईँले येशूलाई भेट्नुहुनेछ। यो कस्तो छिट्टो हुने कुरो छ, होइन त?

सेभेन्थ-डे एडभेन्टिस्ट येशूभक्त भएको हुनाले हामी जहिले पनि अनन्तलाई ख्यालमा राखेर जिउनुपर्दछ।

परमेश्‍वरको राज्य खोजि गर र उहाँको धार्मिकताको खोजि गर भन्ने प्रभुको आदेशमा  विधान र नीति छ त्यो हो सातदिन काम गर र एक दिन विश्राम लेऊ। हामी काम गर्नुपर्छ र हामी आफूलाई हाम्रा परिवारलाई आवश्यकताहरू जुटाउनुपर्दछ ताकि हामी अरूहरूको मुख ताकेर नबसौँ वा प्रभुलाई सबै सुम्पेँ भनेर मगन्ते भएर नबसौँ। हाम्रो परिश्रमबाट कमाएको धनसम्पत्तिको उपभोग हामीमात्र होइन अरूहरूले पनि गर्न अवसर पाइन्छ। हाम्रा परिश्रममा रमाउनु कुनै गल्ति होइन। तर हामी लोभिपापी हुनुहुन्न। आफू काम नगर्ने तर अरूहरूको डाहा गर्नु  नै लोभि हुनु हो। अनि आवश्यक परेकाहरूप्रति संवदेशिल भएर उदार हुन पनि सक्छौँ यदि हामीमा धन भए। फेरि त्यसबैला हामीले यो हरदम सम्झिरहनुपर्दछ कि यहाँ जे थुपार्छौँ त्यो अस्थायी हो र खेर जानेछ। यदि त्यसमा होशियार भएनौँ भने आत्मिक रूपमा पनि हामीलाई भ्रष्ट बनाउँदछ।

`यदि येशू दश वर्षपछि वा पाँच वर्षपछि वा ती वर्षपछि आउँदै हुनुहुन्छ भनेर तपाईँले थाहा पाउनुभयो भने तपाईँको वर्तमान जीवनलाई कसरी बदलेर बस्नुहोला?`