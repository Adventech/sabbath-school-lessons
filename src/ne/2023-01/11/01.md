---
title:  कठिन तथा बिपद समयमा व्यवस्थित गर्नु
date:   11/03/2023
---

### मूल पदहरू
२ इतिहास २०:१, १ इतिहास २१:१-१४, २ पत्रुस ३:३-१२, १ यूहन्ना २:१५-१७ र प्रकाश १३:११-१७ ।

> <p>यस अध्यायको मूल सार पद</p>
> "परमेश्‍वरलाई धन्‍यवाद बलि चढ़ाउ, र सर्वोच्‍चलाई दिएको भाकल पूरा गर्नु। र सङ्कष्‍टको दिनमा मलाई पुकार्नु र म तिमीलाई छुटाउनेछु, र तिमीले मेरो महिमा गर्नेछौ।”  भजनसंग्रह ५०:१४-१५। 

क हिलेकाहीँ हाम्रो पृथ्वी नियन्त्रण नै गर्न नसक्ने गरेर फनफनटी घुमिरहेको जस्तो देखिन्छ: जताततै युद्धहरू, हत्या र हिँसा, अपराध, अनैतिकता, सामाजिक संरचनाको नाश, प्राकृतिक प्रकोप, महामारी, आर्थिक अस्थिरता,आणविक युद्धका खतराहरू,  राजनैतिक भ्रष्टाचार आदिहरूको बिगिबिगिले यो संसार अधोगतिको दिशामा गइरहेको छ। यस्तो परिस्थितिमा व्यक्तिविशेष र परिवारलाई कसरी संरक्षण दिने र बाँच्ने भन्ने बलियो चाहनाले मानिसहरूको दिमागले प्राथमिता पाइरहेको छ। यस्तो अनिश्‍चित समयमा सुरक्षित हुने पिर सबैलाई लागिरहेको हुन्छ। यो स्वाभाविकै हो।

हाम्रो जीवनको चिन्ताफिक्रीले दैनिक जीवनमा धेरै असर पारिरहेको हुन्छ। तिर्नुपर्ने ऋण तिर्न, बालबालिकाहरूलाई हुर्काउन, अचल सम्पत्तिको व्यवस्थापन जस्ता आवश्यकताहरूले हाम्रो समय र सोचहरूलाई व्यस्त पार्दछन्। अनि गाँस,बाँस र कपासको निम्ति पनि फिक्री गर्नुपर्ने हुन्छ। ती आधारभूत आवश्यकताको बारेमा येशूले यसरी सम्बोधन गर्नुभएको थियो, "अन्‍यजाति वा परमेश्‍वरलाई विश्‍वास नगर्नेहरूले यी सब थोक खोज्‍दछन्, र तिमीहरूका स्‍वर्गमा हुनुहुने पिताले तिमीहरूलाई यी सबै थोकको खाँचो छ भनी जान्‍नुहुन्‍छ। तर पहिले उहाँको राज्‍य र उहाँका धार्मिकताको खोजी गर, र यी सबै थोक तिमीहरूका निम्‍ति थपिनेछन्।"  मत्ती ६:३२-३३ रूपान्तरित। 

कठिन परिस्थितिहरूमा हामी परमेश्‍वरमा झन झन भरोसा राख्‍न सिक्नुपर्दछ। बाइबलका नीतिहरूको आधारमा परमेश्‍वरमा कसरी भरोसा राखेर चल्ने बन्ने केही ठोस कदमहरू छन्। तिनीहरूलाई हामीले पछ्याए हाम्रो हित हुनसक्छ।