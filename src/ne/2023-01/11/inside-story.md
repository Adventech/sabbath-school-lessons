---
title:  कथा
date:   17/03/2023
---

### दुई असल मित्रहरू

बहादु इब्राहिम इसाई परिवारमा जन्मेको थिएन।  मलावीको मध्ये क्षेत्रमा उसको घर थियो। उसको बाबुआमाले आफ्नो पूर्खौली धर्मको पछि लागोस् भनेर अपेक्षा गरेका थिए। त्यसप्रति उसको केही आपत्ती थिएन किनकि उसलाई अरू धर्मको बारेमा थाहा थिएन।

अनि उसको जेठो दाजुले सेभेन्थ-डे एडभेन्टिस्ट महिलालाई विवाह गरे र उनी पनि एडभेन्टिस्ट चर्चमा सरिक भए। किशोर अवस्थामा बहादुको बाबु आमाले उसलाई  मलावीको राजधानी लिलोनग्वीमा उसको दाजु र भाउजुकहाँ रहन पठाए। जब साबथ आयो तब उसको  दाजुले ऊ पनि चर्चमा जान अपेक्षा गरे। बहादु जान चाहेको थिएन तर उसको अरू विकल्प थिएन। दुई वर्ष दाजु चर्चमा गएकोले आफूपनि जानले कर्तव्य भएकोले गयो।

जब आफ्नो गाउँ कालुलुमामा फर्क्यो तब बाइबलको बारेमा उसले बिर्सन चाहेको थियो। तर उसले आफू सरहका साथीहरू बनाए, त्यसमा एक जना किसोरसँग विशेष मित्रता गाँसे। त्यो साथी एडभेन्टिस्ट थियो। नया साथीको दया र भलाद्मीपनाले गर्दा बहादुले उसलाई धेरै सरहाहना गर्न थाल्यो।  गाउँको सबैले त्यस युवकलाई मनपराउँथे र उसको  बारेमा तारिफ गर्दथे।

एक साबथ त्यस साथीले बहादुलाई चर्चमा आउन निम्तो दियो। उसलाई के गरुँ के गरुँ भयो। तर साथीसँग चर्चमा गयो। उसको घनिष्ठ साथीसँग चर्चमा पनि समय बिताउन पाएकोले ऊ खुशी भयो। जब समय बित्दै गयो तिनीहरूको मित्रता झन झन बाक्लो हुँदै गयो। हप्‍ताको सातौँ दिन शनिबार सत्य साबथ हो भनेर उसको साथीले भनेको सुनिरह्‍यो।  उसको साथीले किताब पनि पढ्न दियो। अलि अलि गरेर उसले परमेश्वरको  बारेमा सत्यहरू बुझ्न थाल्यो। उसले साबथको  बारेमा पनि बुझ्न थाल्यो। तर, शनिबार नै सत्य साबथ हो भन्ने कुरामा उसले विश्‍वास गर्न सकेको थिएन। तब उसले आफ्नो बाबुआमालाई थाहा नै नदिइकन आफ्नो परिवारको परम्पराको धर्मशास्त्र र बाइबल तुलना गरेर पढ्न थाल्यो। पढ्दै जाँदा उसको परिवारको धर्मशास्त्रमा स्त्रीहरूमा केवल येशूकी आमा मरियमकोमात्रै नाउँ लेखेको थाहा पाए। येशू नै प्रभु को भनेर पनि उसले सिक्यो। बप्‍तिस्माद्वारा आफ्नो हृदय येशूलाई दिने निर्णय उसले गर्‍यो। अब जानै पर्ने भएकोले ऊ चर्चमा गएन। उसले आफ्नो विशेष समय उसको उत्तम मित्र येशूसँग बिताउन चर्च जान थाल्यो।

जब बहादुले बप्‍तिस्मा लिए तब उसका बाबुआमाले उसलाई घरबाट निकाले र उसको हाइस्कूलको लागि पैसा पनि तिर्न रोके। अरू साथीहरूसँग उसले हाइस्कूल सिध्याउन पनि पाएन। बहादुलाई नहुलीकन नै उसका दुवै बुबा र आमाको देहान्त भयो। आज पनि उसका धेरै आफन्तहरूले उसमाथि रिस राखेर व्यवहार गर्न थाले। तर बहादुले आफ्नो  आस्थाप्रति डगमगेन। "येशूलाई विश्‍वास गर्ने निर्णय मेरो व्यक्तिगत हो," भनेर उसले सुनायो। आज ऊ मलावी एडभेन्टिस्ट विश्‍वविद्यालयमा पास्टर हुन अध्ययन गर्दैछ। 

_- चिफुन्डो कान्जो_