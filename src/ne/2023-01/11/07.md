---
title:  थप जानकारी
date:   17/03/2023
---

धनसम्पत्ति कमाउनको विरुद्धमा बाइबलमा कहीँ पनि चेतावनी दिएको छैन न त धन सम्पत्ति थुप्रियो भने आत्मिक समर्पण बढ्छ भनिएको छ । तर त्यसको बिपरितचाहिँ सत्य हो। "पैसाको लोभ र यस प्रतिस्पर्धामुलक समयमा धनहरूमात्र थुपार्ने चाहाना भनेको सैतानले मानिसहरूलाई बाँडिराख्‍न सुनौलो सिक्री हो ।"-एलेन जी ह्वाइट, स्टेप्स टु क्राइस्ट, पृ. ४१ बाट रूपान्तरित ।

अझ भनौँ भने इसाई धर्मको स्थापनादेखि नै कतिपय चर्चहरू एकदमा धनाद्य भएका छन् र चर्चका पदाधिकारीहरू सम्पन्न भएका छन् । प्रश्‍नचाहिँ यो छ: कुन मोलमा? सम्पन्नताले हाम्रो आत्मियतामा त्यस्तो असल प्रभाव पार्छ भन्ने छैन । यो कसरी हुन सक्छ र ? धनसम्पत्तिले इसाईहरूलाई कहिले स्वार्थत्याग र निस्वार्थी बनाएको छ र ? हामीले चाहेको जति भौतिक सुविधाले सम्पन्न हुने प्रतिस्पर्धाले के हामीलाई संसारबाट अलग गराउन सक्छ र ? हाम्रा चर्चका कतिपय सदस्यहरू गाँसबासकपासको निम्ति दिनदिनै संघर्ष गरिरहेकाछन् भने कतिमा अत्याधुनिक सुखसुबिधाले आत्मिक जीवनलाई डुबाइरहेको छ । खरबपतिहरूको बारेमा हामी यहाँ चर्चा गरिरहेकाछैनौँ। यदि बाइबलको नीतिमा तिनीहरू चल्यो भने तिनीहरूलाई कतिको भलो हुन्छ सो तिनीहरूलाई थाहा छ । तर मध्यमवर्गका सम्पन्न मानिसहरू पनि आत्मिकरूपमा खतरामा  पर्न सक्छन् भन्ने कुरामा हामी सतर्क गराइरहेका छौँ। यदि दशांस दिने आदतमा वेवास्ता गर्‍यो भने धनसम्पत्तिले मानिसहरूलाई आत्मिक धरातलमा हुत्याउँछ ।

**चिन्तनमनन**:

`संसारको स्तरमा हामी धनी नहौँला, तैपनि पैसार सम्पत्तिको मामिलामा हाम्रो मनस्थितिलाई कसरी होशियार बनाएर राख्‍नुपर्दछ?`

`दशांस दिनेभन्दा अरू के के व्यवाहरिक कुराहरू छन् जसले गर्दा हामी संसारको चाँजोफाँजोमा नपार्न सक्छ?`

`अचानक तपाईँले भोलि केही किनबेच गर्न सकेन र तपाईँ परमेश्‍वरका आज्ञाहरू पालन गर्ने र येशूको विश्‍वासमा रहेका समूहमा भएकोले तपाईँलाई सतायो भने तपाईँ के गर्नुहुन्छ? तपाईँले आफ्नो विश्‍वासलाई कसरी थामि राख्‍ने?`