---
title:  जब कसैले किनबेच गर्न सक्दैन
date:   16/03/2023
---

येशूको दोस्रो आगमनपूर्व यस पृथ्वीमा अत्यन्तै पीडादायी चित्रण बाइबलमा गरेको छ। दानिएलले यसको बारेमा चर्चा गर्दै भन्दछन्, “त्‍यस समयमा तिम्रा मानिसहरूलाई रक्षा गर्ने प्रधान राजकुमार मिखाएल देखा पर्नेछन्। यस्‍तो सङ्कष्‍टको समय आउनेछ कि जातिहरू सुरु भएदेखि त्‍यस बेलासम्‍म त्‍यस्‍तो कहिल्‍यै भएको छैन।" दानिएल १२:१। विगत र बर्तमान इतिहासका पानाहरूमा लेखिएका दु:खदायी घट्नाहरूलाई मध्यनजरमा राख्‍दा दानिएलले भनेका कुराहरू त झन खराब देखिन्छ।

येशूको आगमनभन्दा अघि सङ्कष्टको समय आउनेछ भनेर प्रकाशको पुस्तकले पनि औँल्याएको छ।

`प्रकाश १३:११-१७ पढ्नुहोस्। सतावटको समयमा हुने आर्थिक संकटको बारेमा यहाँ कसरी चर्चा गरिएको छ?`

किनबेच गर्न नसक्नै रे? आज हाम्रो जीवनका कति भागहरू किनबेचमै झुम्मिरहेको छ? हाम्रा सरसामानहरू किनबेच गर्न हाम्रा दक्षताहरूलाई समय लगाएर काम गरिरहेका हुन्छौँ। तर त्यो समय आउँदैछ कि हामीले किन्न सक्छौँ न बेच्न सकछौँ अर्थात् समाजमा हामी चलखेल गर्न नसक्ने अवस्थामा हामी पुग्न सक्छौँ रे। तब परमेश्‍वरमा निष्ठावान हुनेहरूको निम्ति त झन ठूलो दवाव हुनेछ। फेरि जति धेरै पैसा तपाईँसँग भयो त्यति धेरै समस्या तपाईँमा आउन सक्छ। त्यसले गर्दा तपाईँमा हुने चाप र तनाव झन चर्चको हुनेछ।

तब त्यसबेलाको निम्ति हामी कसरी तयार हुने छ? अहिले नै हामी तयार हुनुपर्दछ। हामीसँग भएको पैसा, सम्पत्ति र संसारका आकर्षणहरूका दासहरू हामी नहोऔँ भनेर परमेश्‍वरसँग बिन्ति गर्नुपर्दछ। यदि ती थोकहरूले हामीलाई बाँधिराखेको छैन भने हामी विश्‍वासमा अडिग हुन वाध्यता भएको बेलामा तिनीहरूले हामीलाई पक्रि राख्‍न सक्दैन।

`प्रत्येक वर्ष लाभ भयो भने परमेश्‍वरका जनहरूले के गर्नुपर्छ भनेर व्यवस्था १४:२२मा दिएको पढ्नुहोस्। यसो गर्न परमेश्‍वरले तिनीहरूलाई किन भन्नुभयो?`

मोशाद्वारा दशांसको पद्धति परमेश्‍वरले बसाल्नु भएको थियो। तर कामै नगरि कसरी दशांस दिन सकिन्छ र? दशांस दिने प्रणालीको एउटा लक्ष्य हो, "परमेश्‍वरको भय वा उहाँप्रति सधैँ श्रद्धा राखियोस्" (व्यवस्था १४:२३ रूपान्तरित)। श्रद्धा वा भयलाई भजनमा कविताको लयमा यसरी व्यक्त गरिएको छ, 

"तपाईंको भलाइ कति महान् छ, जो तपाईंको भय मान्‍नेहरूका निम्‍ति तपाईंले राख्‍नुभएको छ, जो तपाईंमा शरण पर्नेहरूलाई तपाईंले मानिसहरूका सामुन्‍ने दिनुभएको छ।" भजनसंग्रह ३१:१९ ।
 	
परमेश्‍वरको भय मान्नुभनेकै उहाँमाथि भरोसा राख्‍नु हो भनेर उक्त छन्दले भन्दछ। त्यसकारण, हामीलाई स्वार्थीपनाबाट जोगाउन परमेश्‍वरले दशांसको नीति स्थापना गर्नुभएको थियो। हप्‍ताको छ दिन काम गरेर आएको स्रोतले दशांस दिँदा हामीलाई आशिष दिनुहुने परमेश्‍वरनै हुनुहुन्छ भनेर हामी स्वीकार्न पुग्छौँ र उहाँमाथि भरोसा राख्‍न उत्साह दिन्छ। दशांस दियो भन्दैमा परमेश्‍वरको जनहरू अन्तसम्म निष्ठावान हुन्छ भन्ने छैन तर दशांस दिनेमा हिचकिचाउनेहरूले कठिन समय आएको बेलामा तिनीहरू आफूहरूलाई ठूलो समस्यमा पारिरहेका हुन्छन्।