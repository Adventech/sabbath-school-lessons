---
title:  कथा
date:   03/02/2023
---

### पाथफाइन्डर क्लबलाई दु:ख दिने केटा
   
मलावीको म्जुजु सहरमा एडमन्ड केटो बदमास थियो। आफ्ना बुबाआमा, शिक्षक र आफूभन्दा ठूलोको कुरा उसले सुन्न चाहन्दैनथ्यो। स्कूलमा अरू साथी र शिक्षकलाई समेत पिटपाट गर्दथ्यो। उसको अगाडि सबै बालबालिका र ठूलो मानिसहरू डराउँथे। सबैको निम्ति ऊ घाँडो भएको थियो र अत्यन्तै बदमास केटो भनेर उसले नाम कमाएको थियो।

एक दिन पाथफाइन्डर क्लबलाई दु:ख दिँदा रमाइलो हुनेछ भनेर उसले निधो गर्‍यो। उसले आफू जस्तै अरू बदमास केटाहरू जम्मा गर्‍यो। तिनीहरू चेसफु सेभेन्थ-डे एडभेन्टिस्ट चर्चमा गए र त्यहाँ पाथफाइन्डर क्लबका केटाकेटीहरूको गीत र लस्करलाई जिस्क्याउन र मजा गरे। ती पाथफाइन्डरहरूको प्रतिक्रियाले उसलाई मजा लाग्यो। ऊ र उसका साथीहरू हप्‍तै पिछे आएर जिस्क्याउन थाले।

तर जब हप्‍ताहरू बिते तब पाथफाइन्दरका युवायुवतीहरूको क्रियाकलापप्रति चासो देखाउन थाल्यो। ती केटाकेटीहरूले के गरिरहेका थिए र तिनीहरूको आस्था के थियो भन्ने कुरोमा उसले खोजनीति गर्न थाल्यो। जब म्जुजु रङ्गशालामा चर्चले सार्बजनिक सुसमाचार कार्यक्रमको आयोजना गर्‍यो तब एडमन्ड पनि गयो। तर उसले आफ्नो साथीहरूलाई केही भनेन। तिनीहरूले उसप्रति हँसी उडाउनेछ भनेर उसलाई डर लागेको थियो। उसले आफ्ना बाबुआमालाई पनि भनेन। तिनीहरू अर्कै इसाई सम्प्रदायमा थिए। आफूलाई बाबुआमाले कुटपिट गर्नेछ भन्ने डरले आफू एक्लै चुपचाप त्यस कार्यक्रममा सहभागी भयो।

त्यस सुसमाचार कार्यक्रममा एडमन्ड स्वर्गको परमेश्वरको प्रेममा  फस्यो। सेभेन्थ-डे एडभेन्टिस्ट चर्चको प्रभुप्रति ऊ मोहित भयो। आफूले जिक्याएका र दुर्व्यवहार गरेका केटाकेटी र ठूलाहरूले उसलाई पन्छाउला भनेर ऊ डराएको थियो। तर उसले आफ्नो साहसलाई समाल्यो र बप्‍तिस्माद्वारा आफ्नो हृदय परमेश्वरलाई सुम्प्यो।

जब चार महिनापछि एडमन्ड एडभेन्टिस्ट भएको बाबुआमाले थाहा पाए तब उसलाई तुरन्तै घरबाट निकालिदिए। ऊ चर्चका सदस्यहरूको घरमा बस्यो। तिनीहरूले उसलाई बाइबलको बारेमा धेरै सिकाए। बाइबलको ज्ञानमा ऊ निपुण भयो र बाइबल सिकाउन सक्ने पनि भयो। उसले यताउती काम गरेर पैसा कमाउन थाल्यो र स्कूलमा चाहिने पैसा आफैले तिर्न सक्ने भएको थियो। ती वर्षपछि एडमन्डको बुबाआमाले ऊ परमेश्वरप्रति बफादार भएको देखे। ऊ नयाँ व्यक्ति भएको  पनि तिनीहरूले महसुस गरे। त्यसको फलस्वरूप उसलाई आफ्नो घरमा फेरि हुल्यो।

आज, एडमन्ड ट्चीरी एडभेन्टिस्ट महिलासँग विवाह गरेको छ। तिनीहरूका दुई छोराहरू छन्। अहिले ऊ चेसिफु एडभेन्टिस्ट चर्चको एल्डर पनि भएको छ। त्यस ठाउँको पाथफाइन्डरका केटाकेटीहरूलाई उसले त्राही त्राही गरेका थिए। परमेश्वरलेमात्र बदमास विद्यार्थीलाई आमूल परिवर्तन गरेर चर्चको एल्डर बनाउन सक्नुहुन्छ भनेर उसले सुनाउँछ। "केटाकेटी जतिसुकै बदमास भएपनि तिनीहरूलाई कहिल्यै पनि  नहेप्नु," भनेर उसले बताउँछ।

_- शेरोन न्ड्हलोभु_