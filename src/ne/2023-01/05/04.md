---
title:  ऋणबाट कसरी मुक्त हुने
date:   31/01/2023
---

`हितोपदेश २२:७मा ऋणी व्यक्ति ऋण दिनेको दास हुन्छ भनेको छ। त्यसको अर्थ के हो?`

यदि तपाईँ यस ऋणको दुर्भाग्यमा पर्नुभएको छ भने त्यसबाट उम्किने उपाय के छ? यहाँ त्यसबाट उम्किने केही उपायहरू छन्। यहाँ देखाइएको योजना सरल  छ। येशूलाई विश्‍वास गर्छु भन्नेको प्रतिवद्धता के छ र अनि तीन सल्लाहहरू दिएका छन्।

जब परमेश्‍वरलाई हृदयदेखि विश्‍वास र समर्पण गरेर बप्‍तिस्माको सपथ खाएर बप्‍तिस्मा लिन्छन् तब त्यसलाई कायम राख्‍नु जरुरी ठान्नुपर्दछ। उहाँको पवित्र दशांस दिनुमा हामी पारदर्शी र बफादार हुनुपर्दछ।यदि त्यसो गर्‍यौँ भने उहाँको बुद्धिज्ञान र आशिषहरूको दावी गर्न सक्छौँ। उहाँका आज्ञा पालन गर्नेहरूलाई आशिष दिन उहाँ उत्सुक हुनुहुन्छ।

पहिलो कदममामा थप ऋण नलिने प्रतिवद्ध हुनुपर्दछ। सापत लिएर नचल्ने बानीलाई बसाल्नुपर्दछ। यदि तपाईँले पैसा सापत लिनु भएन भने तपाईँ ऋणमा पर्नुहुन्न। अब जे भयो भयो यदि तपाईँले थप ऋण लिनुभएन भने तपाईँ ऋणको मारबाट उम्कनुसक्नुहुन्छ।

दोस्रो कदममा परमेश्‍वरसँग करार बाँध्नुहोस् कि तपाईँले ऋण अबदेखि लिनुहुन्न। जब उहाँले तपाईँलाई आशिष दिनुहुन्छ तब जति सक्यो त्यति छिटो ऋणहरू चुक्ता गर्नुहोस्। जब तपाईँलाई परमेश्‍वरले आर्थिकरूपमा आशिष दिनुहुन्छ तब त्यो आशिष ऋण घटाउन प्रयोग गर्नुहोस् र खास आवश्यक नभएका नयाँ कुराहरू नकिन्नुहोस्। यो कदम अत्यन्तै निर्णायक हुनुपर्दछ। जब कतिपय मानिसहरूले अपेक्षा नगरिएको उपहार वा पैसा पाउँछ त्यो त्यसै आएको हो भने खर्च गर्छन्। त्यसो नगर्नुहोस्; बरु तपाईँले ऋण घटाउन त्यो पैसा प्रयोग गर्नुहोस्।

तेस्रो कदम पनि व्यवहारीक छ। तपाईँले कोकोसँग सापत लिनुभएको छ त्यसको सूची बनाउनुहोस्। सबभन्दा धेरै कोसँग लिनुभएको छ र सबभन्दा थोरै कोसँग लिनुभएको छ त्यसको सूची बनाउनुहोस्। घरजग्गाको निम्ति लिएको सापत त्यस सूचीको माथिल्लो भागमा हुनुपर्दछ र अलि अलि यहाँ त्यहाँ सापत लिएको सूचीको अन्तिम भागमा हुनुपर्दछ। महिनै पिच्छे केही न केही रकम तिर्ने योजना बनाउनुहोस्। यो कदमले तपाईँको ऋण छिटै चुक्ता भएको पाउँदा तपाईँ खुशी हुनुहुनेछ।

हामी ऋणमा नपरोस् भन्ने परमेश्‍वरको स्पष्ट चाहना छ। जब परमेश्‍वरसँग व्यक्तिगत करार बाँध्छ धेरै परिवारहरूलाई उहाँले अपेक्षा नगरेको ठाउँबाट आशिष दिनुभएको तिनीहरूले पाएका छन्। ती तीन सरल कदमहरूलाई कार्यान्वयन गर्दा धेरै परिवारहरू ऋण मुक्त भएका छन्। परमेश्‍वरलाई तपाईँको जीवनमा प्रथम् स्थानमा राख्दा तपाईँ पनि ऋण मुक्त हुनसक्नुहुन्छ। तपाईँलाई  सुम्पिएको भौतिक आशिषहरू कसरी व्यवस्थित ढँगले सम्हाल्ने भनेर उहाँले तपाईँलाई बुद्धिज्ञान र आशिष दिने कुरामा कुनै शङ्का नै छैन।
  	
`हिब्रू १३:५,६मा उल्लेख गरिएको छ, "तिमीहरूका जीवन रुपियाँपैसाको मोहबाट अलग्‍ग राख । तिमीहरूसँग भएका कुरामा सन्‍तुष्‍ट बस, किनकि उहाँले भन्‍नुभएको छ, “म तिमीहरूलाई कुनै रीतिले छोड्नेछैनँ, म तिमीहरूलाई त्‍याग्‍नेछैनँ ।”  यसकारण निर्धक्‍क भएर हामी भन्‍दछौं, “प्रभु मेरा सहायक हुनुहुन्‍छ, म डराउनेछैनँ । मानिसले मलाई के गर्न सक्‍छ?” यस वचनलाई तपाईँले तपाईँको जीवनमा कसरी प्रयोग गर्न सक्नुहुन्छ जसले गर्दा तपाईँ ऋणको दासत्वमा नपरोस्?
`