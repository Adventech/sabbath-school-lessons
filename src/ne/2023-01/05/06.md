---
title:  सिमित सर्त र ऋण लिनुपर्ने अवस्था
date:   02/02/2023
---

`व्यवस्थामा लेखिएका देहायका पदहरू पढ्नुहोस्। आफ्ना जनहरूबाट परमेश्‍वरले के अपेक्षा गर्नुभएको छ सो ती पदहरूमा कसरी उल्लेख गरिएको छ? हेर्नुहोस्, व्यवस्था १५:१-६।`

प्रत्येक सात वर्षमा के हुनुपर्छ भनेर परमेश्‍वरले बिधीहरू दिनुभएको छ (प्रस्थान २१:२; लेबी २५:३,४)। ती विधिहरूमा एउटा बिधि वा नियमचाहिँ दास वा नोकरहरू र जमिनमात्र होइन ऋण वा कर्जा दिनेहरूले पनि के गर्नुपर्छ भनेर विधि तोकिएको छ। ऋण दिनेले ऋण क्षमा नदिने भएकोले कोही ऋणी छ भने परमेश्‍वरको आज्ञा अनुसार सात वर्षसम्ममात्र कोही ऋणमा बस्न सक्छ। यसबाट हामीले के पाठ सिक्न सक्छौँ त्यो आफ्नै ठाउँमा भएतापनि इस्राएलीहरूको बीचमा कस्नो आर्थिक कारोबार गर्नुपर्छ भनेर परमेश्‍वरले चासो देखाउनुभएको थियो। ती पदहरूमा ऋणको वास्तविकतालाई परमेश्‍वरले स्वीकार गर्नुभएको थियो भनेर देखाइएको छ। उहाँलाई थाहा छ ऋण लिनु धेरै असल होइन। सकेसम्म ऋण दिनु र लिनुबाट मानिसहरू अलग हुनुपर्छ भनेर परमेश्‍वरले जोर गर्नुभएको ती पदहरूले आभास् दिन्छ।

आजभोली कतिपय देशमा घर जग्गाको निम्ति कर्जा लिन्दा ३० र ४० वर्षभित्र तिर्न सक्ने भनेर सम्झौता गरिएको हुन्छ। ती घर र जग्गा धेरै महँगो भएकोले त्यस्तो प्रावधान बनाइएको हो।

फेरि त्यसै वखत धेरै मानिसहरू, बाबुआमा र विद्यार्थीहरूले शिक्षाको निम्ति ऋण लिनुहुन्छ कि हुँदैन भनेर पनि सोचमा पर्छन्। नियम अनुसार कलेजमा अध्ययन गरेर हासिल गरेको डिग्रीले व्यक्तिलाई जीवनभर आर्थिक अवस्थालाई सक्षम् बनाउँछ। कतिपयले अध्ययन गर्न पैसा सापत लिनुपर्ने हुन्छ। आजको परिप्रेक्ष्यमा यो उचित नै देख्‍न सक्छ। तर एउटा कुरा ख्याल गर्नुपर्छ कि आफूले लिएको ऋण व्याजसमेत तिर्नुपर्ने हुन्छ। सकेसम्म छात्रवृत्ति र  अध्ययन गर्न दिइने चन्दाहरूको प्रयोग गर्न खोज्नुपर्छ। त्यो प्राप्‍त गर्न योग्य पनि हुनुपर्दछ। स्कूलमा पढ्न सकेसम्म काम गरेर पैसा जम्मा गर्न प्रयास गर्नुपर्छ। यस्तो विषयबस्तु अध्ययन गर्नुपर्छ जसले काम दिलाउँछ। त्यसको निम्ति बाबुआमाको सहायता माग्नुपर्छ। बाइबलको समयमा बाबुआमाले आफ्ना छोराछोरीहरूलाई खेतबारी दिन्थ्यो। त्यसमा परिश्रम गरेर आफ्नो जिविका निर्वाह गर्न सक्थ्यो। आजभोलि बाबुआमाले दिने सम्पत्ति भनेको असल शिक्षा नै हुनसक्छ। त्यसले गर्दा तिनीहरू वयस्कमा पुगे पछि आफ्नै खुट्टामा उभिन सक्ने हुन्छ।

आदर्श संसारमा ऋण लिनेदिने हुँदैन। तर हामी आदर्श संसारमा छैनौँ, त्यसकारण कहिलेकाहीँ ऋण लिनुपर्ने वाध्यता हुन्छ। जे भएतापनि आर्थिक कारोबारमा तपाईँलाई के फाइदा छ त्यसमा ध्यान दिनुहोस् र सकेसम्म कम व्याज तिर्ने सर्तमा ऋण लिनुहोस्। सकेसम्म आवश्यकता अनुसार थोरैमात्र ऋण लिनुहोस् र छिटै त्यो तिरेर ऋणमुक्त हुन प्रयास गर्नुहोस्। त्यसले गर्दा तपाईँलाई व्याजको भारी हुँदैन। सैद्धान्तिक कुरामा सकेसम्म ऋण नलिने मनस्थितिमा हामी रहौँ। पैसाको मामिलामा बाइबलले देखाएका नीतिहरूलाई दैनिक जीवनमा प्रयोग गरौँ। यसो गर्दा ऋणमा नपर्न र परिवारलाई तनावमा नपार्न हामी प्रयास गरौँ।

`यदि तपाईँले कसैलाई ऋण दिनुभएको छ भने त्यसको कारोबारमा तपाईँ कतिको सदाशय हुनुभएकोछ। ती कारोबारको बारेमा परमेश्‍वरलाई हिसाब दिँदा हामी कस्तो भएको चाहन्छौँ? परमेश्‍वरलाई हामीले दिने हिसाबकिताबमा हेर्नुहोस् उपदेशक १२:१४।`