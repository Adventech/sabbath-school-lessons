---
title:  ऋणसँग कारोबार
date:   28/01/2023
---

### मूल पदहरू
व्यवस्था २८:१,२,१२; मत्ती ६:२४, १ यूहन्ना २:१५; हितोपदेश २२; हितोपदेश ६:१-५ र व्यवस्था १५:१-५ ।

> <p>यस अध्यायको मूल सार पद</p>
> "धनीले गरीबमाथि प्रभुत्‍व जमाउँछ, र ऋण लिनेचाहिँ ऋण दिनेको नोकर हुन्‍छ।" हितोपदेश २२:७।
ऋण भन्ने शब्दका अर्थहरू धेरै होलान्। तर एउटा अर्थचाहिँ यो हो, "भविष्यमा के कमाउनेछ त्यसको आधारमा अहिले आफूसँग नभएको पैसा ऋण लिएर बाँचिरहनु।" आजको सभ्यतामा ऋण भनेको जीवनशैलीको एक भाग नै भइरहेको छ। तर येशूभावनाभावित भएका मानिसहरूमा यो ऋण लिने चलन हुनुहुन्न। ऋण लिने कुरामा बाइबलले उत्साह गर्दैन। बाइबलमा कमसेकम २६ वटा पदहरू छन् जसले ऋणको बारेमा सम्बोधन गर्छन् र ती सबै पदहरू नकारात्मक छन्। पैसा सापत लिनु वा दिनु पाप हो त बाइबलले भन्दैन। तर सापत लिएर जीवन चलाउँदा त्यसको नतिजा असल हुँदैन भनेर बाइबलले बताउँदछ। आर्थिक मामिलामा सल्लाह दिँदै पावलले भन्दछन्, "तिर्नुपर्ने कुरा सबैलाई तिर– कर तिर्नुपर्नेलाई कर, महसूल तिर्नुपर्नेलाई महसूल, आदर गर्नुपर्नेलाई आदर, इज्‍जत गर्नुपर्नेलाई इज्‍जत गर। आपसमा प्रेम गर्नुबाहेक कसैको केही कुरामा ऋणी नहोओ। किनकि आफ्‍नो छिमेकीलाई प्रेम गर्नेले व्‍यवस्‍था पूरा गरेको हुन्छ।" रोमी १३:७-८।

चाहे व्यक्ति होस् वा संघसंस्थामा होस् र सरकारमा होस् ऋण अन्तराष्ट्रिय कोर्रा जस्तो किन भइरहेको छ? प्रत्येक समाजमा कोही न कोही छ जो अलिकति भएपनि ऋणमा परिरहेको हुन्छ। आज समाजका बहुमत मानिसहरू ऋणमा परेका छन् र त्यो तिनीहरूको निम्ति फाइदा छैन।

ऋण लिनुपर्ने कारणहरू के छन् र त्यसलाई कसरी समाल्ने भनेर हामी यस अध्यायमा छलफल गर्नेछौँ। तपाई ऋणमुक्त हुनुभएको होला तर यस अध्यायमा छलफल गरिएका महत्त्वपूर्ण जानकारीहरू परिवार र साथीभाइहरूलाई बाँड्न सक्नुहुन्छ।