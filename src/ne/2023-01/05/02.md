---
title:  ऋणका समस्याहरू
date:   29/01/2023
---

`व्यवस्था २८:१-१४ पढ्नुहोस्।ऋणको बारेमा आफ्ना जनहरूको निम्ति परमेश्‍वरको आदर्श नीति के छ? यो नीतमा हिँड्न तिनीहरू के के गर्नुपर्छ? आजको विश्‍वामा तत्कालिन पौराणिक इस्राएलीहरूको सन्दर्भमा ऋणको मामिला फरकै भएतापनि त्यहाँ दिएका नीतिहरूबाट हामी के सिक्न सक्दछौ?`

मानिसहरू आर्थिक समस्यामा पर्ने तीन कारणहरू छन् भनेर खोज अनसुन्धानले देखाएको छ। प्रायजसो बारम्बार घट्ने आधारमा ती कारणहरू उल्लेख गरिएका छन्।

प्रथम, अज्ञानताको कारणले। कतिपय मानिसहरू जतिसुकै शिक्षित भएतापनि आर्थिक मामिलामा अशिक्षित छन्। न त बाइबलले बताए अनुसार न त अरूले आर्थिक व्यवस्थापनको बारेमा सिकाएका नीतिहरू तिनीहरूलाई थाहा छ। तर तिनीहरूको निम्ति आशा छ! यस अध्यायमा ती सरल नीतिहरू प्रस्तुत गरिनेछन् जसलाई प्रयोग गर्दा आर्थिक समस्याहरूमा राहत पाउन सक्दछ।

आर्थिक मामिलामा कठित परिस्थिति भोग्नुपर्ने दोस्रो कारण छ, मानिसहरू लोभी, स्वार्थी र धन थुपार्न चाहने नीतिमा लाग्ने प्रवृत्ति। विभिन्न विज्ञापनहरूले मानिसहरूका दिमागलाई नियन्त्रण गरिरहेका छन्। तिनीहरूलाई व्यक्तिगतरूपमा लिन खोज्दा मानिसहरू आफ्नो गच्छेभन्दा बाहिर गएर बाँच्न चाहन्छन्। यस प्रतिस्पर्धात्मक समाजमा अरूहरूको भनाइ र देखाइ अनुसार मानिसहरू जिउन चाहन्छन्। तिनीहरू आफ्नो हैशियत अनुसार जिउन चाहँदैनन्। कतिपय ती मानिसहरू चाहे एडभेन्टिस्टहरू नै किन नहुन् तिनीहरूसँग दशांस दिने पैसा पनि छैन, तिनीहरू गरिब छन् भन्ने मनस्थितिमा जाकिरहेको हुन्छ। त्यसको फलस्वरूप तिनीहरू परमेश्‍वरले प्रतिज्ञा गर्नुभएको बुद्धिज्ञान र आशिषहरूबाट बंचित भएर बसेका हुन्छन् (मलाकी ३:१०,११; मत्ती ६:३३)। तिनीहरूको निम्ति पनि आशा छ, तर तिनीहरूको हृदय परिवर्तन हुनुपर्दछ र आफ्नो गच्छे अनुसार संतुष्ट भएर जिउने चाहना गर्नुपर्दछ।

तेस्रो कारण मानिसहरू आर्थिक कठिनाइमा पर्नुको कारण व्यक्तिगत दुर्भाग्य। कोही गम्भिररूपमा बिमार होला, तिनीहरूसँग औषधी उपचार गर्न चाहिने पैसा पनि नहोला। कतिपय श्रीमान वा श्रीमती आर्थिक समस्याले गर्दा छुटपाट पनि होला र एक्लिन पुग्नुपरेको होला। प्राकृतिक प्रकोपले आफ्ना श्रीसम्पत्ति ध्वस्त पनि भएको होला। वा कतिपय मानिसहरू गरिब वा विपन्न परिवारमा जन्मेको कारणले पनि होला। तिनीहरूको निम्ति पनि आशा छ। तिनीहरूको जीवन कठिन भएतापनि तिनीहरूले समस्याहरूसँग लडेर माथि उचेल्न सक्दछ। इसाई साथीभाइहरूको सहयोगले परिवर्तन हुनसक्छ; येशूभावनाभावित भएका मानिसहरूको सरसल्लाहले तिनीहरूले राहत पाउन सक्दछ; असल शिक्षा पाएर कडा परिश्रम गर्दा तिनीहरूको जीवन सुधार्न सकिन्छ। अझ सबभन्दा मूख्य कुरो त परमेश्‍वरसँग टाँसिएर बस्दा उहाँको आशिषमा रहेर आफ्नो आर्थिक जीवन धान्न सक्दछ। तर जे कारण भएतापनि वा आफ्नै व्यक्तिगत कमीकमजोरीले गर्दा भएतपनि ऋणबिना मानिस जिउन सक्दछ। ऋणै लिने वाध्य भएतापनि तिनीहरूको जीवनमा केही परिवर्तन ल्याउन आवश्यक भएको ठान्नुपर्दछ। आफ्नो गच्छे अनुसार खर्च गरेर तिनीहरू आत्मसंतुष्टि हुनु आवश्यक छ। पैसाको मामिलामा तिनीहरूको प्राथमिकता के छ सो पनि महसुस गर्नु आवश्यकता छ।

`१ तिमोथी ६:६-९ पढ्नुहोस् । यहाँ पावलले के भनिरहेको छ जुन हामीले सिक्नु आवश्यक छ? उनले व्यक्त गरेका भावनाहरू तपाईँको निम्ति कस्तो अर्थमूलक छ? पावलले सिकाउन चाहेको अनुसार चल्न तपाईँ कसरी सुधारेर चल्नुपर्दछ?`