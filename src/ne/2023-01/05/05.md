---
title:  जमानी बस्नु र छिटो धनी हुने उपायहरूमा फस्नु
date:   01/02/2023
---

अरूहरूलाई ऋणमा फसाउन उहाँका जनहरू जमानी नबसोस् भनेर परमेश्‍वरले बाइबलमा धेरै स्पष्ट सन्देश दिनुभएको छ। कसैको जिम्मेवारी नलेओस् भन्ने उहाँको चाहना छ। जमानी बस्नेको खिलाफमा परमेश्‍वरले हामीलाई चेतावनी दिनुभएको हितोपदेशको पुस्तकमा लेखिएको छ।

`देहायका पदहरू पढ्नुहोस्। तिनीहरूमा के समसामयीक सन्देश हामीलाई दिइएको छ? हितोपदेश ६:१-५; हितोपदेश १७:१८ र हितोपदेश २२:२६।`

आफ्नो हैशियत नभएको र प्रसस्त आयस्रोत नभएको मानिसले ऋण लिएर क्रियाकलाप गर्न कुनै व्यक्ति वा वित्तिय संस्थाबाट ऋण लिन कसैको जमानी खोज्छ।  ऋण दिने मानिसलाई यो थाहा हुन्छ कि ऋण लिने मानिसको ऋण लिन खास हैशियत छैन त्यसकारण त्यो व्यक्तिले ऋणपत्रमा सही गर्न अर्को साथी खोज्नुपर्ने हुन्छ। अनि त्यही साथीको सहीको आधारमा त्यस व्यक्तिलाई ऋण दिइन्छ। यदि समयमा ऋण तिर्न सकेन भने जमानी बसेको साथीको पछि ऋण दिने वा बैँक पछि लाग्दछ।

कतिपय समयमा तपाईँको चर्चको साथीले जमानी बस्न अनुरोध गर्दछ होला। तर तपाईँले भन्नसक्नुपर्छ कि यस्तो गर्न बाइबलले मनाही गरिएको छ। हो, हामीले सकेसम्म सहयोग गर्नुपर्छ भनेर बाइबलले सिकाएको कुरामा हामी बिचलित हुनुहुन्न। तर अरूहरूको ऋणको निम्ति हामी जिम्मेवारी बस्नुहुन्न।

छोराछोरीहरूले मोटरबाइक वा मोटर किन्न आमाबाबु जमानी बस्न अनुरोध गर्न सक्दछन्। वा ठूलो छोराछोरीहरूले आफ्नो व्यापारको निम्ति पैसा सापत लिन बाबुआमा जमानी बस्न अनुरोध गर्न सक्छन्। तिनीहरूको निम्ति पनि जवाफ त्यही हुनुपर्दछ। यदि आवश्यकता नै छ भने अरूलाई सहयोग गर्न उपयुक्त त छ तर अरूको ऋणको निम्ति जमानी बस्नु बुद्धिमानी होइन। अध्ययनमा यो भेट्टाइएको छ कि जमानी बस्ने ७५ प्रतिशतले ऋण तिर्नुपरेको थियो।

`देहायका पदहरूमा के चेतावनी दिएको छ? हेर्नुहोस्, हितोपदेश २८:२० र १ तिमोथी ६:९-१०।`

मानिसहरूलाई छिटो धनी बनाउने उपाय वा जुक्तिहरू बनाउने कतिपय निकायहरू छन्। यो पनि आर्थिक मामिलामा मानिसलाई धरापमा पार्ने योजना हो। जो मानिसहरू त्यस धरापमा पर्छन् तिनीहरूको आर्थिक अवस्था खस्किने निश्‍चय नै छ। सुरुमा त्यस्तो उपायहरूमा पैसा लगानी गर्नु असल र मोह लाग्दो त देखिन्छ। तर समय बितेर जाँदा धेरै मानिसहरू भावानात्मक र आर्थिक अवस्थामा नोक्सानीमा परेको पाइएको छ। अझ कतिपय समयमा यस दु:खदायी मानिसलाई फसाउने मामिलामा त्यस योजनामा आफू संलघ्न हुन पैसा सापत लिनुपर्ने देखिएको हुन्छ। यसले गर्दा कतिपय समयमा ठगहरू धनि भएका हुन्छन् तर अरूहरू आर्थिक अवस्थामा विग्रिन गएको पाइएको छ। जब कुनै आफन्त वा साथीभाइले त्यस्तो छिटो धनी हुने योजनमा तपाईँलाई फसाउन चाहन्छ तपाईँ त्यसबाट हिँड्ने होइन तर छिटो छिटो भाग्नुहोस्।