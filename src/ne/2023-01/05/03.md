---
title:  परमेश्‍वरमा विश्‍वास गर्ने भक्तको सरसल्लाहमा चल्नु
date:   30/01/2023
---

हामी भौतिक प्राणी हौँ। हामी भौतिक संसारमा रहन्छौँ। कतिपय समयमा संसारकौ भौतिक र आकर्षित कुराहरूमा लागेर हामी हाम्रो अस्तित्वको बारेमा पनि भुल्न थाल्दछौँ। यदि यस संसारमा भएका थोकहरू र पैसा कमाउने चाहना नभएर जिउन चाहन्छौँ भने हामी फलामको जिउ हुनुपर्दछ। हामी रगत र मासुले बनेको प्राणी भएकोले संसारका थोकहरूबाट अलग बनेर  बस्न सक्दैनौँ। कतिपय समयमा यदि हामीलाई  चिठ्ठा परे धनी भएको भए के हुन्थ्यो होला भनेर हामी मध्ये कसले कल्पना गरेनौँ होला?

यी सबै कुराहरूको हामी सबैले सामना गरेका हुन्छौँ। यो आफैमा नराम्रो छैन न त कडा परिश्रम गरेर सुविधा सम्पन्न जीवन बिताउन र धनी हुनुमा खराब छ। तर पैसा नै सबै थोक हो, यो द्यौता हो र भौतिक सम्पत्ति भए पुग्छ परमेश्‍वरको हाम्रो खाँचो छैन भन्ने धरापमा हामीलाई पर्न दिनु आवश्यक छैन। यदि हाम्रो विवेक अनुसार जे ठिक छ त्यही त्यसमा विश्‍वाससाथ र पारदर्शिकरूपमा रह्‍यौँ भने परमेश्‍वरले हामीलाई दैविक शक्ति दिनुहुनेछ भन्ने प्रतिज्ञाले हामी सुसज्जित हुनसक्छौँ। यो धेरै महत्त्वपूर्ण छ किनकि धनमात्र कमाउने र भौतिक सम्पत्तिमात्र जोर्ने दिमागलाई प्राथमिकता दिँदा धेरै मानिसहरूको जीवन विग्रन गएको पाउँछौँ।

`मत्ति ६:२४ र १ यूहन्ना २:१५ पढ्नुहोस्। यी विभिन्न सन्दर्भहरूमा सम्बोधन गरेतापनि ती पदहरूमा व्यक्त गरेका धारणाहरूमा के साझा विषयबस्तु छ?`

दुर्भाग्यवस आजको प्रतिस्पर्धामूलक विशेष गरेर सहरीय वातावरण यस्तो कडा र आकर्षित छ कि प्रेमले संतुष्ट हुनुपर्ने गुणलाई त्यागेर बरु ऋणैमा परेर भएतापनि संसारको तडकभडकमा लाग्न र संसारका मानिसहरूलाई खुशी पार्न मानिसहरू अग्रसर भइरहेको पाइन्छ। यस्तो खालको जीवन सफल जीवन होइन। हेर्नुहोस्, " फेरि मैले सूर्यमुनि केही व्‍यर्थ देखें। एउटा एकलो मानिस थियो, त्‍यसका न त छोरा न दाजुभाइ थिए। त्‍यसको परिश्रमको अन्‍त्‍यै थिएन, तापनि त्‍यो आफ्‍नो धन-सम्‍पत्तिमा सन्‍तुष्‍ट हुँदैनथ्‍यो। त्‍यसले सोध्‍यो, “कसको लागि म मेहनत गरिरहेको छु? जीवनको सुख म किन त्‍याग्‍दैछु?” यो पनि व्‍यर्थ हो, एउटा दु:खदायी कुरा।" उपदेशक ४:७-८। (धनसम्पत्ति थुपार्दा जीवनको सुख त्याग्दै छ रे- यो रोचक मान्नुपर्दछ- अनुवादक)। ऋणले मानिसहरूलाई धरापमा पार्ने सैतानको चलखेल हो। आफ्ना जनहरू ऋणबिना रहेर खुशी होउन् भन्ने परमेश्‍वरको चाहना हो। बाइबल र एलेन जी ह्वाइटका सरसल्लाहमा हामी चल्न सक्यौँ भने हामीले आर्थिक स्वतन्त्रता पाउन सक्छौँ।

`भजन ५०:१४,१५मा परमेश्‍वरका जनहरू कस्तो मनस्थितिमा रहनुपर्छ भनेर सिकाएको पढ्नुहोस्। "तपाईँको भाकल पूरा गर्नुहोस्" भन्नुको अर्थ के हो?`

हामी चर्चको सदस्यतामा नाउँ लेखाउँछौँ। परमेश्‍वरले हामीलाई सृष्टि गर्नुभयो र हामीलाई मुक्ति दिनुभयो भनेर खुशी मान्दै धन्यवाद र स्तुति गर्दै चर्चमा सहभागी हुन्छौँ । बप्‍तिस्मा लिएको समयमा विभिन्न भाकलहरू सबैको सामु गर्छौँ। ती भाकलहरूमा एउटा छ, "के तपाईँ चर्चको संगठनमा विश्‍वास गर्नुहुन्छ? तपाईँको दशांस र भेटीहरू दिएर र व्यक्तिगत प्रभावबाट चर्चलाई सहयोग गर्दै परमेश्‍वरको आराधना गर्ने के तपाईँको लक्ष्य हो?" हामी सेभेन्थ-डे एडभेन्टिस्ट भएको हेशियतले त्यस सपथलाई "हो" भनेर स्वीकार्दछौँ। त्यसकारण यस भजन ५०:१४,१५ तिनीहरूको निम्ति परमेश्‍वरको प्रतिज्ञा हो जसले परमेश्‍वरलाई धन्यवाद दिन्छन् र आफूले गरेका भाकलहरूलाई इमान्दारितासाथ पूरा गरिरहेका हुन्छन्।

`तपाईँले के के निर्णय गरिरहनुभएको जसले गर्दा संसारको धरापमा तपाईँ पर्नुभएको छैन भनेर देखाइरहनुभएको छ? परमेश्‍वरको राज्य खोजी गर र उहाँको धार्मिकता भन्ने आदेशभित्र परमेश्‍वरको राज्यको नीति वा दश आज्ञाहरू छन् जुन एउटा "छ दिन परिश्रम गर" भनिएको छ। परिश्रम गरेर असल, सुविस्ता र सम्पन्न जीवन बिताउनु भनेको पैसालाई भगवान मान्नु किन आवश्यक छैन? धनसम्पत्ति कमाएर सम्पन्न हुनु र धन वा पैसालाई नै भगवान हो भनेर मान्नु वा पैसालाई पूजा गर्नुमा के भिन्नता छ?`