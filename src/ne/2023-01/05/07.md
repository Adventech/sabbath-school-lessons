---
title:  थप जानकारी
date:   03/02/2023
---

ऋणबाट मुक्त हुने मामिलामा माथि दिएका कदमहरू एलेन जी ह्वाइटकै लेखहरूबाट उतारिएका हुन् ।

"अर्को ऋण कहिल्यै पनि नलिने प्रतिवद्धता जनाउनुहोस्। ऋणमा पर्नुभन्दा आफ्नो निम्ति हजारौँ थोक त्याग्नुहोस् । तपाईँको जीवनमा ऋणमा पर्नु अभिशाप भइरहेको छ । जसरी बिफर रोगबाट तपाईँ अलग हुन चाहनुहुन्छ त्यसरी नै ऋणबाट पनि अलग हुन खोज्नुहोस् । 

"परमेश्‍वरको आशिषले तपाईँको ऋण तिर्न सकोस् भनेर परमेश्‍वरसँग करार बाँध्नुहोस् । तपाईँ गुन्द्रुक र ढिँढोमा बाँच्नुपरेतापनि ऋणमा नपर्ने प्रतिवद्धता जनाउनुहोस्। ऋण लिने कुरामा तपाईँ हिचकिचाउनुहोस्, यसबारे हतोत्साह हुनुहोस् र फर्कनुहोस् । मिठो मिठो खाने कुरा र भोकलाई तृप्‍त पार्ने परिकारहरूलाई तपाईँ त्याग्नुहोस् ताकि तपाईँको पैसाले ऋणहरू तिर्न सकोस् ।

"सकेसम्म छिटो काम गरेर ऋण तिर्नुहोस् । तपाईँ ऋणमुक्त भएर स्वतन्त्र व्यक्ति फेरि हुनसक्नुहुन्छ । कसैप्रति पनि ऋणी नहुनुहोस्। यस खालको जीवनले तपाईँले ठूलो बिजयी जीवन बिताइरहनुभएको छ भनेर महसुस गर्नुहुनेछ। ऋणमुक्त जीवन नै ठूलो उपलब्धीमूलक जीवन हो।"-एलेन जी ह्वाइट, काउन्सिल अन स्टुवार्डशिप, पृ. २५७ बाट रूपान्तरित ।

ऋण मुक्ति स्वतन्त्र जीवन तपाईँ बिताउन चाहनुहुन्छ भने देहायका केही नीतिहरू अवलम्ब गर्नुहोस्: आयव्ययको लेखा राख्‍नुहोस् र बजेट बनाउनुहोस् । तपाईँको आम्दानी र खर्चको लेखा राख्‍नुहोस् । तीन महिनाभित्रमा तपाईँले के किन्नभएको छ सो समिक्षा गर्नुहोस्। त्यसो गर्दा तपाईँले अनावश्यक थोकहरूमा कति पैसा खर्च गर्नुभयो सो तपाईले जानेर तपाईँ छक्‍क पर्नुहुनेछ ।

सापत लिएर चलाउने बानी नबसाल्नुहोस् । आजको सहरीय जीवनमा विभिन्न बित्तिय संस्थाले क्रेडित वा सापत लिएर समान किन्न लगाउने कार्डहरू दिन्छन् । तिनीहरूलाई नाश गर्नुहोस्। यसले धेरै परिवारहरूलाई ऋणमा पारिरहेको छ । ती ऋणहरू तिर्न सजिलो हुँदैन । तिनीहरूलाई प्रयोग गरेर अनावश्यक कुरा किन्नुभन्दा तिनीहरूलाई नाश गर्नु हित हुन्छ नभए त्यसले तपाईँ र तपाईको दाम्पत्य जीवनै सखाप पार्दछ ।

पैसाको लेखाजोखा राख्‍नुहोस् । सानोतिनो कुरा तर हामीलाई खास आवश्यक नभएको किन्दा कतिपय पैसा हामी जोगाउन सक्छौँ । यस लेखाजोखाले हाम्रो खर्च गर्ने बानीमा कटौटी हुन्छ । याद गर्नु होस्, सानोतिनो अनावश्यक थोक किनेको हिसाब गर्दा धेरै हुन सक्छ ।

**चिन्तनमनन**:

`व्यक्तिगत मानिस र धेरै राष्ट्रहरूले कति ऋण लिन्छन् त्यो सोच्दा दिमाग नै खलबलिन्छ। ऋणको मामिलामा तपाईँको अनुभव के छ? तपाईको निम्ति वा अरूहरूको निम्ति ऋणमा परेको समस्याको बारेमा तपाईँको अनुभव कस्तो छ?`

`तपाईका चर्चका सदस्यहरूको आर्थिक कारोबारमा व्यवस्थित गर्न तपाईँको स्थानीय चर्चले के गर्न सक्छ?`

`संसारसँग प्रतिस्पर्धा नगर्न र लोभले गर्दा आर्थिक खतरामा तपाईँ नपर्न बाइबलमा के प्रतिज्ञाहरू छन् जुन तपाईँले दावी गर्न सक्नुहुन्छ?`