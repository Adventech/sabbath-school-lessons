---
title:  कथा
date:   27/01/2023
---

### प्रेरणादायी चित्रकारको उपहार

मेरो १४ वर्षको छोरो इकिरो चित्र कोर्न असाध्यै मन पराउँछ। जापानमा गर्मी महिनाको छुट्टीमा के गर्ने भनेर उसले योजना गरिसकेको थियो। नयाँ टाबलेट वा पातलो कम्प्युटर र त्यसको निम्ति सफ्टवेर किन्न उसले पैसा जम्मा गर्ने निर्णय उसले गर्‍यो। त्यस कम्प्युटरमा उसले आफूले चाहेको अनुसार चित्र बनाउन सक्थ्यो।

इकिरोले अनलाइनबाट उसको निम्ति सबभन्दा असल टाबलेट  कम्प्युटरको अनलाइनमा खोजनिति गरे। ऊ बाबुसँग पसलमा गए। त्यत्तिक्‍कै बेला उसले पैसा कमाउने अवसर पनि हेरिरहेको थियो। आफ्नै घरमा गरिने कामको निम्ति पनि उसले मसँग पैसा माग्न थालेको थियो।  

केही समयपछि उसले ५५,००० जापानी यन वा ५०० अमरिकी डलर जम्मा गरेपछि अनलाइनमा त्यो टाबलेट कम्प्युटर उसले मगायो। जब त्यो आइपुग्यो तब उसले त्यसलाई चलाएर त्यसमा चित्र बनाउन थाल्यो। केही दिनपछि ऊ त जान्ने चित्रकार जस्तै भयो। तब एक दिन कोठाबाट बाहिर आएर मलाई चकित पार्ने गरेर घोषणा गर्‍यो, "म यो ट्याबलेट कम्प्युटर दिने तरखरमा छु।" जापानको सेभेन्थ-डे एडभेन्टिस्ट चर्चले निकालेको एउटा भिडियो उसले देखेको थियो। त्यसमा एलेन जी॰ ह्वाइटको द ग्रेट कन्त्रोभर्सी सचित्रमा निकाल्न खोजेको देखेको थियो। त्यस भिडियोमा एक जना युवतीले पुरानो टाबलेटमा चित्र बनाउन सुरु गरेको देखेको थियो।

"यदि मैले उनलाई मेरो टाबलेट दियो भने उनले आफ्नो काम राम्रोसँग गर्न सक्थी होलान्। परमेश्वरको चाहना होकि भनेर म प्रार्थना गर्दैछु," इकिरोले भन्यो।

मैले तुरन्तै त्यस कार्यक्रमको अगुवालाई सम्पर्क गरेँ र उनले मलाई युवती चित्रकारसँग सम्पर्क गराए। इकिरोलाई जस्तै उनलाई पनि टाबलेट कम्प्युटरको आवश्यक भएको रहेछ। इकिरोले आफ्नो टाबलेट दिन चाहेको कुरा मैले निकालेँ। तर जब त्यसको निम्ति इकिरोले कडा परिश्रम गरेको थाहा पाइन् तब त्यो लिन उनी हिचकिचाइन्। तर इकिरोले उनलाई त्यो दिन निर्णय गरिसकेको भनेर उनले थाहा पाएपछि उनले भनिन्: "हुन्छ त धेरै आभारित भएर त्यो स्वीकार्छु।"

परमेश्वरले मेरो छोरोको हृदय पवित्र आत्माले प्रभावकारीरूपमा छुनुभएको मैले विश्‍व”स गर्दछु। त्यो टाबलेट किन्नुभन्दा पहिले उसको मनमा पैसामात्रै धेरै कमाउन खेलाएको थियो। जब पवित्र आत्माले काम गर्नुभयो तब उसको चासो आफूबाट परमेश्वर र मिशनको काममा सार्‍यो।  परमेश्वरको आवाजलाई मेरो छोरोले सुनेकोमा म खुशी छु। उहाँको महिमाको निम्ति उसले सहयोग गरेकोले म आनन्दित भएको छु। येशूको आगमनको सन्देश सुनाउने लक्ष्यलाई पूरा गर्न परमेश्वरले बोलाउनु हुँदा सबैले उहाँको आवाजलाई सुन्न सकुन्।

_- सचिको ओबारा_