---
title:  थप जानकारी
date:   27/01/2023
---

स्वर्गमा भएको सम्झनाको पुस्तकमा हाम्रो असल कामको बारेमा मात्रै लेखिएको हुँदैन तर परमेश्‍वरका जनहरूमा भएको आर्थिक कारोबार कतिको पारदर्शिक वा विश्‍वासिलो छ त्यो पनि लेखिएको हुन्छ । "इमान्दारितासाथ परमेश्‍वरको ढुकुटीमा चढाएको येशूका भक्तजनको प्रत्येक भेटी स्वर्गदूतले खातामा चढाएको हुन्छ, साथै परमेश्‍वरले दिनुभएको बाँकि आशिषलाई कसरी प्रयोग गरेको छ त्यसको  लेखा पनि राखेको हुन्छ । परमेश्‍वरको कामको निम्ति चढाएको प्रत्येक पैसालाई उहाँको आँखाले नियालेर हेर्नुहुन्छ । दिनेले खुशीसाथ कि हिचकिचाएर दिन्छ त्यो पनि उहाँलाई थाहा छ । कुन नियत वा अभिप्रायले भेटी दिएको छ त्यसको पनि लेखा राखेको हुन्छ। स्वार्थलाई त्याग गरेर परमेश्‍वरका बस्तुहरू उहाँद्वारा अपेक्षा गरिएको जस्तै उहाँलाई नै फर्काउँछ भने तिनीहरूको काम अनुसारको इनाम तिनीहरूले पाउनेछ। हुनसक्छ चर्चमा आएका भेटी, दान र दशांसहरू चर्चका पदाधिकारीहरूले दुरुपयोग गर्लान् तर परमेश्‍वरको महिमा र सुसमाचार सुनाउन दिल खोलेर त्याग गर्दै दिएका भेटीहरू जुन मानिसलाई होइन तर परमेश्‍वरलाई हो भनेर कसैले दिन्छन् भने तिनीहरूले पाउने इनाम गुमाउनेछैन।"-एलेन जी ह्वाइट, टेस्टिमोनिज फर द चर्च, ठेली २, पृ. ५१८ बाट रूपान्तरित । "आफ्नो काममा प्रगती गर्न योजना बनाउन् र प्रार्थना गरुन् भन्ने परमेश्‍वरको इच्छा छ । तर, कर्नेलियस जस्तै हामीले दिने कुरामा प्रार्थना सम्मिलित हुनुपर्दछ। हाम्रा प्रार्थनाहरू र लक्ष्यहरू परमेश्‍वरको सामु सम्झनाको निम्ति आउनुपर्दछ। कामबिनाको विश्‍वास मुर्दा विश्‍वास हो । सक्रिय र जीवित विश्‍वासबिना परमेश्‍वरलाई प्रसन्न पार्न असम्भव छ । जब हामी प्रार्थना गर्छौँ तब हामीले गच्छे अनुसार जतिसक्यो त्यति दिनु जरुरी छ। हामीले केवल प्रार्थनामात्र गरेर समय बिताउने होइन तर परिश्रम गरेर आय आर्जन गरेर अरूहरूलाई दिन सक्नेहुनुपर्छ, अनिमात्र हाम्रो प्रार्थनाको मतलब हुन्छ । यदि हामीले विश्‍वाससाथ काम गर्‍यौँ भने परमेश्‍वरले हामीलाई बिर्सिनुहुन्न । प्रत्येक प्रेम र स्वार्थत्यागको काम उहाँले हेर्नुहुन्छ । हामीले विश्‍वास अनुसार काम गरेका छौँ भनेर हामी देखाउन चाहन्छौँ भने उहाँले त्यसको निम्ति बाटो खोलिदिनुहुन्छ।"-एलेन जी ह्वाइट, आटलान्टिक युनियन ग्लिनर, जुन १७, १९०३बाट रूपान्तरित।

**चिन्तनमनन**:

`कतिपय मानिसहरू परमेश्‍वरलाई प्रसन्न पार्ने भने साधु भएर केवल प्रार्थनामामात्र लागिरहन्छन्, तर हामीले गरेको अध्ययनमा प्रार्थनाको साथ दिने पनि गर्नुपर्छ तर कामै नगरि केवल प्रार्थनामात्र गर्ने बानी बाइबलको शिक्षासँग किन तालमेल छैन? अनि आफूसँग भएका स्रोतहरू कसरी दिने, कहाँ दिने, कसलाई दिने भनेर यकिन गर्न प्रार्थनाको किन आवश्यक छ?`

`अमेरिकाको बालस्ट्रिट लगानीमा धेरै सम्पत्ति भएका लगानीकर्ताहरूको बारेमा एउटा प्रख्यात पत्रिकाले कथा लेखेको थियो। तिनीहरू धनी भएतापनि तिनीहरूको मानसिक अवस्था दयनीय थियो, आफूहरूभित्र खाली भएको अनुभव गरिरहेको थियो। तिनीहरू ग्लानी र चिन्ताले छटपटिएको थिए। तिनीहरूमा एक जना हाकिमले भन्यो, "मेरो कामले गर्दा एक प्रतिशत अलग पैसा कमाएँ भने म मरेपछि त्यसको के मतलब हुन्छ र?" धनको लोभ वा धोखामा नपर्नु (मत्ती १३:२२) तर कमाउनेमात्र होइन दिन जाने बानीले गर्दा दिनलाई आत्मिक फाइदा हुनसक्छ भनेर त्यस कथाले हामीलाई के सिकाउँछ? धन कमाउन अभिशाप होइन तर उदारभएर धनलाई बितरण गर्नु मानिसको  आत्मिक, मानसिक र शारीरिक स्वास्थ लाभ कसरी हुन्छ?`

`एलेन जी ह्वाइटले स्वीकार गर्नुभएको छ कि हामीले दिने चन्दा वा भेटीहरूलाई मानिसहरूले दुरुपयोग गर्न सक्छ। तैपनि हामीले भेटी वा दशांस दिँदा हाम्रो ध्यान त्यस दुरुपयोगमा जानुपर्छ कि परमेश्‍वरमा सो सोच्नु किन अनिवार्य छ?`