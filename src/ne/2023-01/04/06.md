---
title:  बिशेष कार्ययोजनाको निम्ति मुठ्ठी खोलेर दिनु
date:   26/01/2023
---

खोजअनसुन्धाले यो प्रकट गरेको छ कि मानिसमा भएका सबै सम्पत्तिमा केवल ९प्रतिशतमात्र तरल सम्पत्ति हो। त्यसैबाट क्षणिक अनुरोधमा भेटीहरू दिन्छन्। हातमा भएको पैसा, चेकबुक, वचत र किनबेचको निम्ति भएको पैसालाई प्रायजसो तरल सम्पत्तिमा गनिन्छ। ती हुनेहरूमा कमसेकम त्यही तरल सम्पत्ति भनिन्छ। प्रायजसो हाम्रो ९१ प्रतिशत पुजी लगानीमा लगाउँछौँ, जस्तै जग्गाजमिन खरिद र बेचबिखन, घर, पशु पालन आदि जसलाई ठोस काममा लगानी गरिने भनिन्छ।

तरल र ठोस पुजीको बीचमा कतिप्रतिशत फरक छ भनेर थाहा पाउन हजार रूपैँयालाई दुई फरक बोटलमा राखेर चित्रण गर्न सकिन्छ। त्यसमा प्रत्येक बोटलमा रहेको दश दश रुपैँया प्रतिशत भनेर गन्न सकिन्छ। सानो बोटलमा भएको ९० रुपैँयाले तरल सम्पत्तिको ९ प्रतिशत देखाउँछ भने ठूलो बोटलमा ९१० रुपैँया छ भने ९१ प्रतिशत ठोस सम्पत्तिलाई जनाउँछ।

कतिपय मानिसहरूले आफ्नो तरल पुँजीबाट भेटीहरू दिन्छन्। तिनीहरूको हातमा भएको पैसाबाट भेटी दिन्छन् तर परमेश्‍वरको कामको निम्ति कोही जोशिलो छ भने ठूलो बोटल वा ठोस पुँजीबाट भेटी दिन्छ। यसरी दिनेहरूको कथा बाइबलमा धेरै छन्।

`येशूलाई निमन्त्रणा गरेर साथीहरूले भोज मनाएका थिए। त्यसबेला मेरीले येशूका पाऊहरू उनले महँगो अत्तर प्रयोग गरेकी  थिइन्। यसै बेला उनले येशूका पाऊहरू किन धोइन्? त्यस कथामा मूख्य पात्रहरू को थिए? हेर्नुहोस्, मर्कूस १४:३-९ र यूहन्ना १२:२-८।`

येशूलाई दिएको मेरीको उपहार ३०० डिनार वा एक वर्षको ज्याला थियो। उनले आफ्नो ठूलो बोटलबाट उपहार दिएको हुनुपर्दछ। त्यस पछि यहूदाले येशूलाई त्यो भन्दा एक तिहाइ पैसा वा वा ३० चाँदीको सिक्‍काले येशूलाई बेचेको थियो (मत्ती २६:१५)। यो सानो बोटलमा राखिएको पैसाको उपहार थियो। हाम्रो ठूलो लगानीबाट परमेश्‍वरलाई दिन हामीमा वास्तविक प्रेम र समर्पण उहाँमा हुनुपर्दछ। जब हामी यहूदा जस्तो लोभीपापी भयौँ भने बेकारमा हामी पनि हाम्रा आत्माहरूलाई सैतानलाई बेच्न सक्छौँ।

वर्णावासको काम र क्रियाकलापहरू नयाँ करारको समयमा उल्लेख गरिएको थियो। उनी सुसमाचार प्रचार गर्ने महान् काममा प्रेरित पावललसँग प्रायजसो संलघ्न भएका थिए। उनको बारेमा यसरी लेखिएको छ, "अब साइप्रस देशको लेवी कुलका योसेफ, जसलाई प्रेरितहरूले बारनाबास भनी नाउँ राखेका थिए (जसको अर्थ उत्‍साहको पुत्र हो), उनले आफ्‍नो जमिन बेचे र त्‍यो रकम ल्‍याएर प्रेरितहरूका चरणमा राखिदिए।" प्रेरित ४:३६-३७। उनले आफ्नो ठूलो लगानीबाट अत्यन्तै उदारचित्तले चर्चलाई भेटी दिएका थिए। येशूको यो वचनको शक्तिशाली अनुसरणीय उदाहरण वर्णावासले देखाएका थिए, "तिम्रो धन जहाँ छ त्यहाँ तिम्रो मनपनि हुन्छ" (मत्ती ६:२१ रूपान्तरित)।

`लिनेले जस्तै दिनेले पनि त्याग गरेर दिनु चलन किन महत्त्व छ?`