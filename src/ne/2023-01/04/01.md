---
title:  येशूको निम्ति भेटीहरू
date:   21/01/2023
---

### मूल पदहरू
२ कोरन्थी ९:६,७; व्यवस्था १६:१७; भजन ११६:१२-१८; १ इतिहास १६:२९; मर्कूस १२:४१-४४ र मर्कूस १४:३-९ ।

यस अध्यायको मूल सार पद: "परमप्रभुले मेरो निम्‍ति जति उपकार गर्नुभयो, त्‍यसको साटो म उहाँलाई के चढ़ाऊँ? उद्धारको कचौरा उच्‍च उठाएर परमप्रभुका नाउँको म पुकार गर्नेछु।  परमप्रभुका सारा प्रजाहरूका सम्‍मुख उहाँप्रति गरिएका मेरा भाकल म पूरा गर्नेछु।" भजन 116:12-14। 

दशांस परमेश्‍वरलाई फिर्ता  दिएपछि ९० प्रतिसत आयस्रोत हाम्रो हुन्छ। तर त्यसैबाट विभिन्न भेटीहरू पनि दिइन्छ।

हामी कति उदार छौँ भनेर हामीले दिने भेटीहरूले देखाउँछ। पौराणिक इस्राएलमा विभिन्न खालका भेटीहरू दिइन्थ्यो। पापको निम्ति दिने भेटी जुन परमेश्‍वरको अनुग्रहलाई सराहना गर्न, धन्यवादको भेटी जुन परमेश्‍वरले सुरक्षा गर्नुभएकोमा आभारित भएर दिने भेटी साथै स्वास्थ्य लाभ, सम्मुन्नति र परमेश्‍वरको शक्तिले सम्हाली राख्‍नुभएकोले वा विशेष दु:खमा राहत दिनुभएकोले त्यसप्रति आभारित भएर पनि भेटी दिइन्छ। अझ थपमा विपन्न वर्गहरूको उत्थानको निम्ति र परमेश्‍वरको निम्ति आराधना गर्ने भवन निर्माण गर्न र त्यसलाई व्यवस्थित गरिराख्‍ने भेटी पनि दिइन्छ।

जब परमेश्‍वरले हामीलाई अपार वा महान् आशिष तथा उपहारहरू दिनुभएको सम्झन्छौँ भने हामीले दिने भेटी केही पनि होइन। परमेश्‍वरले हामीलाई के गर्नुभयो त्यसप्रति आभारित हुँदै उहाँको निम्ति उपहारहरू ल्याउँछौँ। विशेष गरेर हाम्रो निम्ति येशूले गर्नुभएको त्याग र बलिदानप्रति हामी आभारित हुन्छौँ। "उहाँलाई हामी प्रेम गर्छौँ किनकि उहाँले हामीलाई पहिले प्रेम गर्नुभयो" १ यूहन्ना ४:१९)। हामीले दिएका भेटीहरूलाई स्थानीय चर्च, सेक्सन, कनफरेन्स, युनियन, डिभिजनलाई वा विश्‍वव्यापीरूपमा परमेश्‍वरको कामको निम्ति प्रगति गर्न खर्च गरिन्छ। परमेश्‍वरको कारोबारमा हामीले व्यवस्थपित ढँगले चलाउन भेटीहरू कसरी प्रयोग गर्नुपर्छ भनेर बाइबलले के बताउँछ यस अध्यायमा हामी छलफल गर्नेछौँ।