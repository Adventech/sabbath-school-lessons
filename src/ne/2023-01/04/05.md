---
title:  हामीले दिने भेटीहरूमा परमेश्‍वरले चासो राख्‍नुहुन्छ
date:   25/01/2023
---

`मर्कूस १२:४१-४४ पढ्नुहोस्। यहाँ मन्दिरमा चढाउने भेटीहरूलाई येशूले बढो चासो देखाएर हेरिरहनुभएको थियो। चाहे हामी धनी हौँ चाहे गरिब वा विपिन्न वर्गका हौँ यस कथामा हामीले के उल्लेखनीय सन्देश पाउँछौँ? हाम्रो आराधनाको अनुभवमा यस प्रयोगात्मक कथाले के नीति हामीलाई सिकाउँदछ?`

येशू र उहाँ चेलाहरू मन्दिरको परिसरमा भेटीदान दिने ढुकुटी बाकस राखेको ठाउँमा हुनुहुन्थ्यो। भेटी ल्याउने मानिसहरूलाई एक एक गरेर येशूले हेरिरनुभएको थियो। एउटी विधवीले दुई तामाको सिक्‍का त्यस दान बाकसमा राखेको येशूले देख्‍नुभएको थियो। उनीसँग भएको सबै पैसा उनले त्यस बाकसमा खसालेकी थिइन्। "तर उनको अभिप्रायलाई येशूले बुझ्नुभएको थियो। मन्दिरमा हुने सेवाकार्य परमेश्‍वरकै खतनमा भएको थियो भनेर उनले बुझेकी थिइन्। मन्दिरको कामक्रियालाई थामी राख्‍न उनले आफ्नो शक्तिले भ्यायसम्म दिन उत्सुक थिइन्। उनले जे गर्न सकेकी थिइन् त्यही गरिन्। उहाँको कामको स्मरण युगौँ युग र अनन्त समयसम्म उनलाई आनन्द दिने हुनेछ। उनले दिएकी भेटीमा उनको हृदयपनि गाँसिएको थियो। उनले चढाएको पैसा खास त्यति धेरै थिएन तर परमेश्‍वरप्रतिको प्रेम र मन्दिरको कामको चासोले गर्दा उनले आफूसँग भएको सबै पैसा खसालेकी थिइन्।"-एलेन जी ह्वाइट, काउन्सिल अभ स्टवार्डशिप, पृ. १७५बाट रूपान्तरित।

यस कथाको अर्को धेरै उल्लखीय पक्ष हो मन्दिरमा ल्याउने धेरै भेटीहरूका केवल विधवीको भेटीलाईमात्र उहाँले सराहना गर्नुभयो। उहाँलाई अस्वीकार गर्न लागेको चर्च वा मन्दिरलाई दिएको भेटीप्रति उहाँ खुशी हुनुभएको थियो। त्यो चर्च वा मन्दिर आफ्नो लक्ष्यमा जतिसुकै धेरै बिचलित वा कुबाटोमा लागेतापनि त्यस संस्थालाई समर्थन गररहनुपर्छ भन्ने येशूले यहाँ पुष्टि गर्नुभएको छ अर्थात् अगुवाहरूको मुख हेर्ने होइन परमेश्‍वरको अनुहार हेरेर मन्दिर वा चर्चलाई सहायता गर्न रोक्नुहुन्न भन्ने येशूको धारणा भएको पाइन्छ।

`प्रेरित १०:१-४ पढ्नुहोस्। यहाँ न त यहूदी न त इसाई भएको रोमी सिपाहीँ हाकिमकहाँ स्वर्गदूत देखापरेका थिए। त्यो किन त? त्यस हाकिमका दुईवटा कामहरूलाई स्वर्गमा समर्थन जनाएको थिए उक्त स्वर्गदूतले भनेका थिए। ती के हुन्?`

यो बुझ्नु जरुरी छ कि स्वर्गमा हाम्रा प्रार्थनाहरूमात्र सुनिन्दैन तर हामी उदारभएर कुन नियतले दानहरू दिएका हुन् त्यसमा पनि परमेश्‍वरले चासो लिनुहुँदो रहेछ। कर्नेलियस दिनेमा उदार थिए भनेर त्यस पदमा उल्लेख गरेको छ। मत्ती ६:२१मा येशूले भन्नुभएको छ, "जहाँ तिम्रो धन छ त्यहाँ नै तिम्रो मन हुन्छ।" जब उपहार वा दानहरू कर्नेलियसले दिए त्यसको पछिपछि उसको हृदय पनि लागेको थियो। ऊ येशूको बारेमा धेरै सिक्न तयार थिए। प्रार्थना र दानले हामी परमेश्‍वर र मानवमित्रलाई प्रेम गर्छौँ भनेर देखाउँदछ। प्रार्थनामात्र होइन, दान पनि दिनुपर्छ, र दानमात्र होइन प्रार्थना पनि गर्नुपर्छ भन्ने एक आपसको सम्बन्धलाई यहाँ पुष्टि गरिएको छ। व्यवस्थाका पण्डितले सोधेका प्रश्‍नमा परमेश्‍वरका ती महान् नीतिहरूलाई येशूले यसरी अनुमोदन गर्नुभएको थियो,  “तिमीले परमप्रभु, आफ्‍ना परमेश्‍वरलाई आफ्‍नो सारा हृदयले, आफ्‍नो सारा प्राणले, आफ्‍नो सारा समझले र आफ्‍नो सारा मनले प्रेम गर्, र आफ्‍नो छिमेकीलाई आफैलाई झैँ प्रेम गर्।”  येशूले तिनलाई भन्‍नुभयो, “तिमीले ठीक जवाफ दियौ। त्‍यसै गर, र तिमी जिउनेछौ।” लूका १०:२७-२८।  परमेश्‍वरलाई प्रेम गर्नु भन्दा प्रार्थनाले देखाउँछ भने छिमेकीलाई प्रेम गर्नु भनेको हाम्रो मुठ्ठी खोलेर दान वा सहयोग गरेको बाट देखाउँदछ।