---
title:  भेटी र आराधना
date:   24/01/2023
---

चर्चको सेवाकार्यमा कस्तो विधि अपनाउनुपर्छ भनेर बाइबलले हामीलाई बताएको छैन। तर आराधनाको विधिमा कमसेकम चारवटा चलनहरू भएको देखिन्छ। नयाँ करारमा ती चलनहरूमा बाइबल अध्ययन वा सुसमाचार प्रचार, प्रार्थना, भजन, दशांस र भेटीहरू दिने समावशे भएको पाइन्छ।

पौराणिक इस्राएलमा यहूदीहरू वर्षको तीन पल्ट परमेश्‍वरको सामु यरुशलेममा देखा पर्न आदेश दिएको थियो। तर जब तिनीहरू परमेश्‍वरकहाँ देखा पर्थे तिनीहरू खाली हात नआउन निर्देशन दिइएको थियो (व्यवस्था १६:१६)। अर्को शब्दमा भन्ने हो भने आराधना गर्ने विधिमा दशांस र भेटीहरू दिने चलन थियो। निस्तार चाड, पेन्टिकोस्ट र छाप्रोसको पर्वमा परमेश्‍वरका जनहरूले दशांस र भेटीहरू ल्याउँथे। ती चाडहरूमा कोही पनि खालि हात आउँदैनथ्यो।

अर्को अर्थमा भन्ने हो भने पौराणिक इस्राएलमा दशांस र भेटीहरू दिने चलन आराधनाको केन्द्रिय भाग थियो। परमेश्‍वरको आराधना सही रूपमा गर्ने हो भने केवल भजन गाएर, वचन पढ्ने वा सुनाउने, प्रार्थना गर्ने र परमेश्‍वप्रित आभारित भएर मुखबाट कृतज्ञतालाई व्यक्त गर्ने मात्र नभएर परमेश्‍वरको भवनमा दशांस र भेटीहरू पनि ल्याउने गर्नुपर्दछ। पौराणिक इस्राएलमा मन्दिर वा पवित्रस्थानमा ती दशांस र भेटीहरू ल्याएका थिए; तर हामीले चर्चमा ल्याउँछौँ। हामीले परमेश्‍वरको आराधना गर्छौँ भनेर हामीले दिने दशांस र भेटीले प्रमाणित गेर्दछ।

`देहायका पदहरू पढ्नुहोस्। ती पदहरूमा उल्लेख गरेका नीतिहरू हाम्रो आराधना अनुभवमा कसरी उतार्ने? हेर्नुहोस्, १ इतिहास १६:२९; भजनसंग्रह ९६:८ र भजनसंग्रह ११६:१६-१८।`

परमेश्‍वरका जनहरू भएकोले उहाँका कारोबारलाई व्यवस्थित तरिकाले चलाउने जिम्मा हामीलाई दिइएको छ। बप्‍तिस्‍माको समयमा नै हामीले भाकल गरेको अनुसार परमेश्‍वरकहाँ भेटीहरू ल्याउने भनेको हाम्रो अवसर र उत्तरदायित्व हो। यो हाम्रै आत्मिक फाइदाको निम्ति हो। परमेश्‍वरले हामीलाई छोराछोरीहरू हुर्काउन दिनुभएको छ। दशांस र भेटीहरू साबथ स्कूल र चर्चमा ल्याउनु कति मजा छ भन्ने कुरालाई तिनीहरूसँगै सहभागी भएर देखाउनुपर्दछ। कतिपय ठाउँहरूमा मानिसहरूले दशांस विद्युतिय माध्यम वा अरू कुनै तवरबाट दिन्छन्। जसरी भएतापनि जब परमेश्‍वरको दशांस र भेटीहरू उहाँलाई नै फर्काउँछौँ तब उहाँसँग गरिने आराधनामा स्वाद आउँछ।

`परमेश्‍वरको आराधना गर्ने विधिमा तपाईँले दिनुभएको दशांस र भेटीमा तपाईँको अनुभव कस्तो छ? यसले तपाईँको सम्बन्ध परमेश्‍वरमा कसरी प्रभावित पारेको अनुभव गर्नुभएको छ?`