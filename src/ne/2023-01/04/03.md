---
title:  भेटीहरू कुन भागबाट दिइन्छ?
date:   23/01/2023
---

`व्यवस्था १६:१७ पढ्नुहोस्। जब हामी भेटीहरू दिन्छौँ तब कुन आधारलाई मानेर हामी भेटी दिन्छौँ?`

परमेश्‍वरले हामीलाई प्रसस्त जीवन, मुक्ति, सहारा र निरन्तरूपमा दिइरहनुभएको आशिषका उपहारहरूलाई स्वीकार्दै तिनीहरूप्रति आभारित हुँदै उहाँलाई हामी भेटीहरू चढाउँछौँ। व्यवस्थाको पुस्तकमा लेखिएको माथिको भनाइ अनुसार हामीलाई दिएको आशिषको  अनुसार हामी भेटी चढाउनुपर्दछ। यस मामिलामा येशूले आफ्नो भनाइ यसरी व्यक्त गर्नुहुन्छ, "प्रत्‍येक जसलाई धेरै दिइएको छ, त्‍यसबाट धेरै मागिनेछ, र हरेक जसलाई धेरै सुम्‍पिएको छ, त्‍यसबाट अझ बढ़ी लिइनेछ।" लूका १२:४८। 

`भजन ११६:१२-१४ पढ्नुहोस्। पद १२मा सोधिएको प्रश्‍नलाई हामीले कसरी जवाफ दिने? पैसाको मामिला यसमा कसरी उचित देखिन्छ?`

परमेश्‍वरले हामीलाई खन्याउनुभएको प्रसस्त आशिषहरूलाई हामीले कसरी चुक्ता गर्ने? यसको सरल जवाफ त यही छ कि हामीले कहिल्यै पनि चुक्ता गर्न सक्दैनौँ। तर तर्कयुक्त कुरा गर्दा यदी हामीले परमेश्‍वरको कामको निम्ति उदारभएर दियौँ र मानव प्राणीको हितको निम्ति सहयोग गर्‍यौँ भने केही हदसम्म परमेश्‍वरको आशिष फर्काइरहेका छौँ भनेर हामी संतोषी हुनसक्छौँ। जब येशूले सुसमाचार प्रचार गर्न आफ्ना चेलाहरूलाई गाउँघरमा पठाउनुहुँदा उहाँले तिनीहरूलाई यो भन्नुभयो, "तिमीहरूले सिँत्तैमा पायौ, सिँत्तैमा देऊ" (मत्ती १०:८)। हाम्रा भेटीहरूले येशूको जस्तो चरित्र निर्माण गर्न सहयोग गर्दछ। हामी स्वार्थीपनाबाट प्रेमिलो हुन जान्छौँ; जसर येशूले परमेश्‍वरको महिमाको निम्ति खट्नुभयो त्यसरी नै हामी पनि उहाँको महिमाको निम्ति खटेका छौँ भनेर देखाउन अरूहरूको हितप्रति चासो देखाउनुपर्दछ।

हामीले यो कहिल्यै पनि नबिर्सौँ कि "परमेश्‍वरले संसारलाई यस्‍तो प्रेम गर्नुभयो, कि उहाँले आफ्‍ना एकमात्र पुत्र दिनुभयो, ताकि उहाँमाथि विश्‍वास गर्ने कोही पनि नाश नहोस्, तर त्‍यसले अनन्‍त जीवन पाओस्।" यूहन्‍ना ३:१६। त्यसको बिपरित दिनपछि रात आउने जस्तै यदि हामीले हाम्रै निम्ति थुपारेको थुपारेकै भए हाम्रा हृदयहरू झन झन स्वार्थी हुन सक्छ। त्यसको फलस्वरूप हामी जहिले पनि दु:खी, दयनीय र उदासिन भइरहनेछौँ।

परमेश्‍वरकहाँ भेटी ल्याउने प्रत्येक येशूभावनामाभावित हुनेको कर्तव्य हो। यसमा आत्मिक र नैतिक अर्थहरू लाग्छन्। यसलाई वेवास्ता गर्दा हाम्रे आत्मिक आयामलाई क्षती पुर्‍याउँछौँ, त्यो पनि हामीले महसुस गरेको भन्दा धेरै हुनुसक्छ। अझ थपमा हामीले कति भेटी दिने र हामीले पाएको कति उपहारहरूमा कति कति दिने भन्ने निर्णय हामीलाई नै सुम्पिएको छ।
  	
`तपाईँले दिने भेटीहरू र दान दिने मनस्थितिले तपाईँको सम्बन्ध परमेश्‍वरसँग कस्तो छ भनेर कसरी देखाउँछ?`