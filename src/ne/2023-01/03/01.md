---
title:  दसांस दिने सम्झौता
date:   14/01/2023
---

### मूल पदहरू
उत्पत्ति १४:१८-२०; मलाकी ३:१०; व्यवस्था १२:५-१४; लेबी २७:३०; 
१ राजा १७:९-१६  र १ कोरन्थी ४:१,२ ।

> <p>यस अध्यायको मूल सार पद</p>
> "सम्‍पूर्ण दशांश ढुकुटीमा ल्‍याओ, ताकि मेरो घरमा भोजन रहोस्। यसमा मलाई जाँचेर हेर,” सर्वशक्तिमान् परमप्रभु भन्‍नुहुन्‍छ, “म स्‍वर्गका ढोकाहरू उघारेर पर्याप्‍त ठाउँ पनि नहुनेसम्‍मका आशिष् तिमीहरूमाथि बर्साउँछु वा बर्साउँदिनँ,” सर्वशक्तिमान् परमप्रभु भन्‍नुहुन्‍छ।" मलाकी ३:१०-११।

सोडोममा आक्रमण गरेर बन्दक बनाइराखेका आफ्नो भतिजा लोत र उनका परिवारसमेत र अरू युद्धबन्दीहरूलाई अब्रामले सफलतापूर्वक छुटाएर ल्याएको कथा उत्पत्ति १४मा पाइन्छ। अब्रामको उद्धारीय कार्यदेखि सोडोमको राजा आभारित भएर युद्धमा लुटेका सबै सामानहरू उनैलाई दिन प्रस्ताव गरेका थिए। अब्रामले ती सामानहरू लिन अस्वीकार गरे र आफूसँग भएको सबै धनसम्पत्तिको दशांस मल्किजेडकलाई दिएका थिए।

अब्रामले दशांस दिएको लगत्तै परमेश्‍वरले उनलाई यो वचन सुनाउनुभयो,  “अब्राम, तिमी नडराऊ। तिम्रो ढाल म नै हुँ, 

र तिम्रो इनाम अत्‍यन्‍त ठूलो हुनेछ।”  उत्पत्ति १५:१। स्पष्टरूपमा भन्नुपर्दा परमेश्‍वरले अब्रामलाई यो भनिरहनुभएको थियो, "चिन्ता नगर। तिमीलाई म सुरक्षा गर्छु र तिम्रो प्रवन्धक म नै हुनेछु।" अनि, धेरै वर्षपछि मोशाले इस्राएलीहरू कनानमा जानुभन्दा पहिले यो भनेका थिए, "हरेक साल खेतमा उम्रने उब्‍जनीबाट तिमीहरूले दशांश अलग राख्‍न नभुल्‍नू। जुन स्‍थानमा परमप्रभु तिमीहरूका परमेश्‍वरले आफ्‍नो नाउँको वासस्‍थानको निम्‍ति छान्‍नुहुन्‍छ, त्‍यहीँ आफ्‍ना अन्‍न, दाखरस र तेलको दशांश र आफ्‍ना गाईबस्‍तु र भेड़ाबाख्राका पहिले जन्‍मेका बच्‍चा उहाँको सामुन्‍ने खानू। यसरी नै तिमीहरूले परमप्रभु तिमीहरूका परमेश्‍वरको भय सधैँ मान्‍न सिक्‍नेछौ।" व्यवस्था १४:२२-२३। 

एलेन जी ह्वाइटले लेख्‍नुभएको छ: "परमेश्‍वरले मोशाद्वारा निश्‍चित विधिविधानहरू दिनुभन्दा अघि मानिसहरूले परमेश्‍वरको निम्ति उपहारहरू धार्मिक प्रयोजनको निम्ति दिनु पर्दथ्यो।  त्यो चलन आदमको पालादेखि नै थियो।" टेस्टिमोनिज फर द चर्च, ठेली ३, पृ. ३९३बाट रूपान्तरित।

त्यो सबैको अर्थ आज हाम्रो निम्ति के छ?