---
title:  कथा
date:   20/01/2023
---

### मलावीमा साबथलाई सम्मान गर्ने वा नगर्ने दोधारमा

मलावीको सार्वजनिक कलेजहरूले साबथमा अन्तिम परीक्षा दिनुपर्ने हुँदा सेभेन्थ-डे एडभेन्टिस्ट विद्यार्थीहरू ठूलो मर्कामा पर्दथे।

साबथमा परीक्षा दिनुपर्दा लुसी अत्यन्तै बिचलित भइन्। उनी र अरू सेभेन्थ-डे एडभेन्टिस्ट विद्यार्थीहरूले सरकारी कारुँगा टिचर्स ट्रेनिङ्गमा अध्ययन गर्न छात्रबृत्ति पाएका थिए। तर परीक्षा शनिबारमा पर्दा तिनीहरूको भविष्य नै अनिश्‍चित भएको थियो।

त्यस समस्याको बारेमा छलफल गर्न एडभेन्टिस्ट विद्यार्थीहरू जम्मा भए। यो सन २००६को कुरो हो। मलावीमा खाद्य सामग्रीको अभावमा सरकारले सरमारी शिक्षण संस्थाहरूका परिसरमा विद्यार्थीहरू रहने दिनहरू घटाउनु भनेर आदेश दिइएको थियो। त्यसैको फलस्वरूप लुसीको कलेजले सोमबार र मङ्गलबारमा दिनुपर्ने परीक्षा शनिबारमा सारेको थियो।

एडभेन्टिस्ट विद्यार्थीहरूले कलेजमा गएर परीक्षाको मिती सार्न अनुरोध गर्ने भनेर निर्णय गरे। धेरै जना मिलेर कलेजको निर्देशककहाँ गएर सो अनुरोध गरे। तिनीहरूको अनुरोधलाई कलेजले अस्वीकार गर्‍यो। अझ परिस्थिति जटिल बनाउन अरू विघार्थीहरूले तिनीहरूको आस्थाप्रति खिसी गर्न थाले।

अरू एडभेन्टिस्ट विद्यार्थीहरूले कलेजको दवावमा परेर शनिबार परीक्षा दिने निर्णय गरेकोले लुसीलाई दु:ख लागेको थियो। तर उनी र अरू तीन जना साथीहरू शनिबार परीक्षा नदिने निर्णय गरेका थिए। तिनीहरूले साबथको प्रभुलाई सम्मान गर्ने निधो गरेका थिए। तिनीहरूले प्रार्थना गरे र दोस्रो पल्ट निर्देशकको अफिसमा अनुरोध गर्न गए।

निर्देशकको कार्यालयमा आफूलाई गिल्ला र बेइज्जत गरेको महसुस गरिन्। सरकारले उनलाई छात्रवृत्ति दिएकोले त्यस कलेजमा पढ्नु उनको अवसर हो भनेर उनलाई निर्देशकले सुनाए। लुसीको श्रीमानको मृत्युभएपछि उनका छोराछोरीहरूलाई उनैले हुर्काउनु परेको थियो। तिनीहरूको निम्ति भएपनि शनिबार परीक्षा दिएर तार्नु भनेर निर्देशकले बताए। तर आफू बेइज्जत भएपनि आफ्नो निर्णय परिवर्तन नगर्ने भनेर उनले निधो गरेकी थिइन्। यस मामिलामा परमेश्वरले नै सहयोग गर्नुहुनेछ भनेर उनले विश्‍वास गर्न पुगिन्।

दोस्रो अनुरोध अस्वीकार गरेपछि लुसी र उनका तीन साथीहरू प्रार्थना गर्न थाले। तिनीहरूले पास्टरसँग पनि प्रार्थना गर्न अनुरोध गरे। पास्टरले मलावीको एडभेन्टिस्ट चर्चको अध्यक्षसँग कुरा गरे। उनले एडभेन्टिस्टहरूको निम्ति मलावीभरि साबथमा परीक्षा नपार्न सरकारसँग अनुरोध गर्न सक्दथे।

तब अचानक, कलेजले साबथमा परीक्षा लिने तालिका फिर्ता लियो र पहिलैकै तालिकामा जाँच दिनुपर्ने सूचना निकाल्यो। अचानक परिवर्तनले क्याम्पसमा अन्यौलता आएको थियो। तर सबै विद्यार्थी र शिक्षकहरूलाई एउटा कुरो थाहा थियो: विश्‍वासमा अडिग रहेका चार जना एड'भेन्टिस्ट विद्यार्थीहरूको प्रार्थना परमेश्वरले प्रभावकारी ढङ्गमा जवाफ दिनुभएको थियो। "परमेश्वरले हस्तक्षेप गर्नुभयो। आफ्ना जनहरूलाई उहाँले कहिल्यै पनि नत्याग्ने भनेर उहाँले प्रतिज्ञा गर्नुभएको छ,' भनेर खुशी हुँदै लुसी न्याइरेन्डाले सुनाइन्। कलेजका परीक्षाहरूमा पास भएर अहिले उनी शिक्षिका छिन्।

व्यवस्था ३१:१६मा परमेश्वरले गर्नुभएको प्रतिज्ञालाई उनले धेरै मन पराउँछिन्। त्यसमा लेखिएको छ, "बलिया र साहसी होओ! यिनीहरूसित नडराओ र त्रासित नहोओ! किनभने परमप्रभु तिमीहरूका परमेश्‍वर नै तिमीहरूसँग जानुहुन्‍छ। उहाँले तिमीहरूलाई कहिल्‍यै छोड्नुहुनेछैन न त त्‍याग्‍नुहुनेछ।”  व्यवस्था 31:6। 

_- शेरोन न्ड्हलोभु_