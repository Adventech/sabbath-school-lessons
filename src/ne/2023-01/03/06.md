---
title:  इमान्दारी वा विश्‍वासपूर्वक दिने दशांस
date:   19/01/2023
---

`परमेश्‍वरका छोराछोरीहरू भएर परमेश्‍वरका आशिषहरूलाई जतन गर्न जिम्मेवारी हामीलाई सुम्पेको परिप्रक्ष्यमा हामी के हुनुपर्छ भनेर १ कोरन्थी ४:१,२ले बताउँदछ?`

दसांस दिनेमा पारदर्शी, इमान्दार र विश्‍वासीलो हुनुपर्छ भनेको के हो त? दशांसको मामिलामा के के तत्वहरू सामेल भएका छन् भनेर हामीले यस अध्यायमा हेर्‍यौँ:

हामीले आयआर्जन वा हाम्रो लगानीबाट बढेको आम्दानीको दश प्रतिसत।

२. 	जहाँ सुसमाचार प्रचार गर्ने पास्टरलाई तलब दिइन्छ त्यहाँको ढुकुटीमा  जम्मा गर्ने।

३. हाम्रो आम्दानी वा आयस्रोतको उपलब्धीको पहिलो फल  वा अगौटे फल।

४. उचित कामको निम्ति प्रयोग अर्थात् परमेश्‍वरको सेवाकार्यको निम्ति सहयोग गर्न।

बप्‍तिस्मामा भाकल गरेको अनुसार  माथि उल्लेख गरिएका पहिला तीन बुँदाहरूलाई प्रयोग गरेर चर्चलाई उचाल्ने चर्चको प्रत्येक सदस्यको जिम्मेवारी हो; जब चर्चको ढुकुटीमा पैसा जम्मा हुन्छ तब त्यस ढुकुटीलाई रेखदेख गर्नेको कर्तव्य हो कि जम्मा भएको रकमलाई उचित तवरले प्रयोग गरोस्।

फेरि, दशांस हामीले जहाँ इच्छा गर्‍यो त्यहाँ दिने वा चलाउने हाम्रो अधिकार होइन। दसांस र चर्चको ढुकुटीलाई परिचालन गर्ने हाम्रो जिम्मेवारको भाग हो। त्यहाँ भएका पैसा कसरी खर्च गर्नुपर्छ भनेर हामीले सीमा तोकिने होइन; तर परमेश्‍वरले नै तोक्नुहुन्छ। यदि मेरो आम्दानीको दश प्रतिसत परमेश्‍वरको ढुकुटीमा हामीले फर्काएनौँ हामीले दशांस दिएको ठहर्दैन।

`परमेश्‍वरको ढुकुटीलाई व्यवस्थितरूपमा संचालन गरेको छ कि छैन त्यसको लेखाजोखा वा लेखा परिक्षण कहिले हुन्छ? आर्थिक मामिलामा पारदर्शी, विश्‍वासीलो, उचित लगानी र इमान्दार भएकाहरूलाई कसरी सराहना गरिएको छ? हेर्नुहोस् मत्ती २५:१४-३०।`

"तिम्रो सबै दशांस ढुकुटीमा ल्याऊ" (मलाकी ३:१०) भन्ने परमेश्‍वरको सल्लाह, अर्ति होइन तर आदेश हो। यहाँ दशांस ल्यायो भनेर चर्चले त्यसप्रति आभारित हुनुपर्ने वा उदारताप्रति कदर गर्नुपर्ने आह्वान गरिएको छैन। येशूलाई विश्‍वास गरेर उहाँको भावनामाभावित भएर इमानसाथ चलेको छ कि छैन भन्ने सरल मामिला हो। "दशांस हाम्रो अधिकारको होइन, यो परमेश्‍वरको हो, र यो उहाँकै हो भनेर फर्काउन उहाँले हामीलाई निर्देशन दिनुभएको छ।"-एलेन जी ह्वाइट, एजुकेशन, १३८बाट रूपान्तरित। परमेश्‍वरको निम्ति व्यवस्थित गरेर चल्नु विशेष अवसर हो-र हाम्रो जिम्मेवारी र कर्तव्य पनि हो। उहाँले हामीलाई आशिष दिनुहुन्छ र संभार गर्नुहुन्छ, त्यसको वापतमा हामीबाट केवल दश भागको एक भागमात्र उहाँलाई फर्काउनु भनेर उहाँले भन्नुहुन्छ। ती दशांसहरू सुसमचार प्रचारप्रसारको निम्ति उपलब्ध गराउनुहुन्छ। पौराणिक इस्राएलमा १२ कुलहरूले परिश्रम गरेर दशांसा मन्दिरमा भित्राउनुपर्थ्यो ताकि एक कुल लेबीले मन्दिर संचालन गरेकोमा उसला तलब दिइयोस् (त्यसरी नै एडभेन्टिस्ट चर्चका सबै सदस्यहरूलाई पास्टर हुन अपेक्षा गरिएको छैन तर पास्टर नहुने सदस्यहरूले आफ्नो आयस्रोतबाट ती पास्टर तथा सुसमाचारको निम्ति पूरै समय दिनेलाई दशांस तथा भेटी चर्चको ढुकुटीमा जम्मा गर्नुपर्दछ-अनुवादक)।

`कतिपय एडभेन्टिस्टहरूले नै तिनीहरूले दिएका दशांसलाई चर्चले कसरी प्रयोग गर्छ त्यसप्रति सहमती नभएको कारणले आफूखुशी त्यसलाई प्रयोग गर्ने मनस्थितिमा हुन्छन्। यद्यपि, परमेश्‍वर आफैंले भन्नुभएको छ, "दशांस मेरो ढुकुटीमा ल्याऊ।" के दशांस उचित तरिकाले प्रयोग गरेको छ कि छैन भनेर मूल्याङ्‍कन गरेरमात्र दिनु भन्ने परमेश्‍वरको आदेश छ त?`