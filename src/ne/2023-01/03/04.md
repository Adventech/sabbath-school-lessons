---
title:  दशांसको उद्देश्य
date:   17/01/2023
---

`परमेश्‍वरले नै दशांसको उद्देश्य के हो भनेर देहायका पदहरूले कसरी बताउँछन्? हेर्नुहोस्, लेवीहरू २७:३० र गन्ती १८:२०-२९।`

प्रत्येक थोकको मालिक परमेश्‍वर हुनुभएकोले (भजन २४:१) उहाँलाई हाम्रो पैसा वा कुनै थोकको आवश्यक छैन। तर दशांस उहाँको निजी धन भएकोले त्यसलाई हामीले के गर्नुपर्छ भनेर उहाँले नै निर्धारण गर्नुभएको छ। वर्तमान परिप्रेक्ष्यमा वा येशूको मृत्यभएपछि पवित्रस्थानमा सेवाकार्य स्थगित भएको सन्दर्भमा दशांसलाई सुसमाचारी सेवाकार्यलाई सहयोग गर्न चलाइन्छ। जसरी पौराणिक कालमा लेबी र पूजारीहरूको आवश्यकता इस्राएलीहरूले ल्याउने दशांसले पुर्‍याउँथ्यो,  त्यसरी नै चर्चका पास्टर र अगुवाहरूको आवश्यकतालाई पूरा गर्न दशांस प्रयोग गरिन्छ।

पुरानो करारमा लेबीको कुल पास्टरीय कामको दल थिए। जब इस्राएलीहरूलाई देश र जमिन बाँडफाँड गरिएको थियो तब अरू कुलहरूको अनुपातमा लेबी कुललाई थोरैमात्र दिएको थियो। लेबीलाई केही सहरहरू दिएका थिए। ती सहरहरूमा आश्रय लिन जाने सहरहरू पनि थिए। ती सहरहरूको वरिपरि लेबीहरूले गर्ने व्यक्तिगत खेतीपातीको निम्ति पर्याप्‍त जमिन थियो। तर अधिकाँशरूपमा तिनीहरूको जीवन धान्न अरुहरूको दशांसलाई प्रयोग गर्दथे। तिनीहरूको आफ्नै आम्दानीबाट पनि दशांस दिन्थे।

`प्रेरित २०:३५ पढ्नुहोस्। यसमा के सन्देश छ र दशांसको मामिलामा यहाँ के आभास् दिइएको छ? हेर्नुहोस्, प्रेरित २०:३४-३५।`

दशांस दिने चलन धेरै महत्त्वपूर्ण छ किनकि यसले हामीलाई परमेश्‍वरमाथि विश्‍वास र भरोसाको सम्बन्ध स्थापना गर्न सहयोग गर्दछ। तपाईँको आयआर्जनको दश भागको एक भाग दिनु (यथार्थमा परमेश्‍वरको नै हो) वास्तविकरूपमा विश्‍वासको कदम हो। तपाईँको विश्‍वासलाई सक्रिय बनाउनुभयो भनेमात्रै परमेश्‍वरप्रति तपाईँको आस्था बढ्दछ।

युगको अन्तको समयहरूको बारेमा सोच्नुहोस्। त्यसबेला परमेश्‍वरप्रतिको निष्ठामा अडिग हुनेहरूले किनबेच गर्न सक्दैन भनेर प्रकाश १३-१४मा भविष्यवाणी गरिएको छ (यसको बारेमा अध्याय ११मा छलफल गरिएको छ)। सारा संसारनै हाम्रो खिलाफमा उभिएको बेलामा परमेश्‍वरमाथि भरोसा, उहाँको हेरचाह, उहाँको शक्ति र प्रेम नै हाम्रो निम्ति सर्वोपरी हुन जान्छ। यदि जीवन सहज भएको बेलामा इमान्दारीतासाथ दशांस दिँदा असहज परिस्थितिमा पनि परमेश्‍वरमाथि बलियो भरोसा राख्‍न सघाउँछ। असहज परिस्थिति आउनुभन्दा अघि नै हामी सबैले परमेश्‍वरमाथि पूरा विश्‍वास राख्‍न सिक्नु निर्णायक कदम हो भनेर प्रतिवद्धता जनाउन आवश्यक छ।

परमेश्‍वरसँग पैसाको कारोबारमा पारदर्शिकता अपनाउनुको अर्थ उहाँले प्रतिज्ञा गर्नुभएका आशिषहरूका प्रतिज्ञालाई हाम्रो जीवनमा उतार्न दिनु हो। हामीले परमेश्‍वरलाई दिने दशांसको सम्झौतामा परमेश्‍वरले यदि धेरै आशिषहरू दिन्छु भन्नुभएको छ कि हाम्रो ढुकुटीमा राख्‍ने ठाउँ पनि हुनेछैन भनेर उहाँले जिकिर गर्नुभएको छ। जब हामीलाई चाहिने भन्दा बढि आशिषहरू हामीले पाउँछौँ तब त्यसले अरूहरूलाई सहायता गर्न सक्नेहुनछौँ साथै हाम्रा भेटीहरूद्वारा परमेश्‍वरको कामलाई साथ दिन सक्ने हुन्छौँ।

`"लिनुभन्दा दिनु बढि आशिष हुन्छ" भन्ने महान् सत्य के तपाईँले अनुभव गर्नुभएको छ?`