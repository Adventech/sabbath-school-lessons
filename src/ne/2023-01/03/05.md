---
title:  हाम्रो पूरा आम्दानीबाट वा लगानी गर्दा आएको फाइदाबाट दिने दशांस
date:   18/01/2023
---

हाम्रो तलब वा आमदानी वा फाइदाबाट दशांस तिर्छौँ। हाम्रो कुनै जागिर नहोला वा आफ्नै आयस्रोत होला। धेरै देशहरूमा कर्मचारीहरूको तलबबाट कर कटौति गर्छ। सरकारले जनताको सेवा गरेको वापतमा त्यो कर लिइन्छ। ती सेवाहरूमा सुरक्षा, बाटोघाटो र पुलहरू बनाउन, बेरोजगारहरूलाई सहयोग गर्न आदि। दशांस दिँदा जम्माजम्मी वा कर तिर्नुभन्दा अगाडिको तलब वा आयआम्दानीबाट दिने हो कि वा कर तिरेपछि हातमा आएको पैसाबाट तिर्ने भन्ने प्रश्‍न धेरैको निम्ति कौतूहल हुनसक्छ। जो मानिसको आफ्नै आयस्रोत वा व्यापार छ त्यसले सरकारलाई कर तिर्नुभन्दा अघि भएको फाइदाबाट कर तिर्नु वैधानिक हुन्छ। आफ्नो लगानीलाई कताएर आम्दानी भएकोबाट सरकारलाई कर तिर्नुभन्दा अघि दशांस छुट्याउनु मनाशिव हो।

खोजअनसुन्धानमा यो पाइएको छ कि सेभेन्थ-डे एडभेन्टिस्टले दिने दशांसमा सरकारलाई तिर्ने करभन्दा अघि नै समुच्चको आयबाट दिएको पाइएको छ।

`१ राजा १७:९-१६ पढ्नुहोस्। यहाँ एलियालाई भेट्नुभन्दा पहिले एक जना विधवाको स्थिति कस्तो थियो भन्ने बारेमा लेखिएको छ। आफ्नो र छोराको छाक तार्नुभन्दा अघि उनलाई अगमवक्ताले के गर भनेर अर्‍हाएका थिए? हामीले सोचिरहेको प्रश्‍नको मामिलामा त्यस कथाबाट हामी के सिक्नसक्छौँ?`

परमेश्‍वरले सारपातकी विधुवालाई आफ्नो मानिस उनकहाँ आउँदैछन् भनेर परमेश्‍वरले सुनाउनुभएको थियो (१ राजा १७:९)। जब एलिया आए तब उनले आफ्नो विपद परिस्थितिहरूको बारेमा सुनाइन्। एलियाले पहिले उनीसँग पानी खान मागे र थप्दै भने,  “नडराऊ, घर गएर तिमीले भनेझैँ गर। तर पहिले तिमीसित जे छ त्‍यसको एउटा सानो रोटी बनाएर मकहाँ ल्‍याऊ, र त्‍यसपछि तिमी र तिम्रो छोराको निम्‍ति केही बनाऊ। किनकि परमप्रभु इस्राएलका परमेश्‍वर यसो भन्‍नुहुन्‍छ: ‘देशमा परमप्रभुले पानी नपठाउञ्‍जेल भाँड़ाको पीठो सिद्धिनेछैन र ढुङ्ग्रोको तेल रित्तिनेछैन’।” १ राजाहरू १७:१३-१४।

के एलिया आफ्नो तर्फबाट स्वार्थी भएका थिए कि उनको विश्‍वासलाई जाँचीरहेका थिए, अर्थात् के एलियाले उनमा भएको विश्‍वासलाई जाँचीरहेका थिए कि? त्यसको जवाफ त्यहाँ के भयो त्यसले नै बताउँछ।

हामीले बुझ्नुपर्ने कुरो के छ भने विश्‍वासलाई कसरी अघि बढाउने त्यो हामी आफैले निर्णय गर्नुपर्छ। हामीले के गर्नुपर्छ वा पर्दैन वा के ठिक छ भनेर चर्चले विशेष आदेश दिँदैन। अन्तमा आएर हाम्रो निर्णय हामीले नै गर्नु आवश्यक छ। हामीले जे गरेतापनि हामीले भन्दा फरक व्यवहार गर्नेप्रति मूल्याङ्कन वा न्याय गर्नुहुन्न। हामी प्रत्येकले व्यक्तिगततवरले परमेश्‍वरसँग जवाफदेही हुनुपर्दछ। हाम्रो निर्णयबारे न्याय वा मूल्याङ्‍कन गर्ने अधिकार केवल परमेश्‍वरमामात्र छ। "आफूले जे गर्छ त्यसको परिणाम के हुन्छ त्यसको अनुमान गर्ने प्रत्येक व्यक्तिको आफ्नै हातमा छ। आफ्नो हृदययलाई छाम्ने वा हृदयमा घुमिरहेको लक्ष्य वा नियतको मूल्याङ्कन उसैमा निर्भर गर्दछ।"-एलेन जी ह्वाइट, टेस्टिमोनिज फर द चर्च, ठेली ४, पृ. ४६९बाट रूपान्तरित। 

`दशांस कहिल्यै नतिर्ने तब त्यसबाट हुने फाइदको बारेमा उसलाई कसरी व्याख्या गर्ने? दशांस दिँदा के के आशिषहरू पाइन्छ र दशांस दिँदा आफ्नो विश्‍वासलाई कसरी बलियो पार्दछ?`