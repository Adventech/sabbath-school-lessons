---
title:  दशांस भनेको दश भागको एक भाग हो
date:   15/01/2023
---

शब्दकोषको अनुसार दशांस "केही कुरा को दशौँ भाग" वा "दश प्रतिसत।"  यो परिभाषा बाइबलमा वर्णन गरेको अनुसार लिएको हुनुपर्दछ। दशांस भनेको हाम्रो आयआर्जनको दशौँ भाग वा हामीमा बढेको सम्पत्तिको दश भागको एक भाग परमेश्‍वरलाई चढाउनु हो। हामीसँग भएका यावत थोकहरू पहिला त उहाँकै हो भनेर हामी बुझ्दछौँ। सिनै पहाडमा दिइएको दशांसाको विधिले दशांस पवित्र र परमेश्‍वरको हो भनेर देखाएको थियो (हेर्नुहोस् लेबी २७:३०,३२)। परमेश्‍वरले केवल उहाँको दश प्रतिसतमात्र माग्नुभएको छ। प्रभुप्रति आभारित भएर दिने भेटीहरू फरक छन्। यो दशांसको थप हो। हामी येशूका भक्त हौँ र बप्‍तिस्माको बेलामा खाएको सपथलाई कायम राखेका छौँ भनेर प्रतिवद्धता जनाउने सानो भाग नै दशांस हो। दशको एक भाग भन्दा कम हो भनेर परमेश्‍वरले बाइबलमा कतै लेखिएको छैन।

`कतिपय इसाईहरूले पुरानो करारप्रति पूर्वाग्रह राखी दशांस समेत परमेश्‍वरका कतिपय आदेश तथा नीतिहरू केवल यहूदीहरूलाईमात्र हो, त्यो पनि सिनै पहाडमा मोशाले दिएकोबेला देखि नै हो भनेर सिकाउँदछन्। (तर इसाई अगुवा पास्टरहरूले आफ्ना विश्‍वासीहरूलाई दशांस दिनुपर्छ भनेर त सिकाउँछननै)।दशांसको मामिलामा त्यो भन्दा अघि नै जारी थियो भनेर देहायका पदहरूले कसरी देखाउँछन्? अर्थात् मल्कीसेदकलाई अब्रामले भेटेपछि उनले के गरे?  हेर्नुहोस्, उत्पत्ति १४:१८-२० र हिब्रू ७:१-१०।`

दशांसको बारेमा बाइबलमा पहिले पल्ट उल्लेख गरिएको उत्पत्ति १४मा हो। यहाँ मल्कीसेदेकले अब्रामलाई भेटेको वयान लेखिएको छ। त्यही सन्दर्भलाई उल्लेख गरिएको दशांसको बारेमा अन्तिम उल्लेख पावलले हिब्रू ७:१-१०मा गरेका थिए। यहाँ दशांस वा दश भागको एक भाग भनेर उल्लेख गरिएको छ। न मल्कीसेदेक न येशू ख्रीष्ट हिब्रू कूलका थिए भनेर हिब्रूको पुस्तकमा लेखिएको छ। त्यसको अर्थ लेबीहरू आउनुभन्दा अघि नै दशांस दिने चलन थियो। अर्थात् इस्राएली जाति वा यहूदी जातिको अस्तित्व हुनुभन्दा अघि नै दशांस दिने चलन थियो।  त्यसकारण दशांस केवल यहूदीहरूको मात्र चलन र यो सिनै पहाडदेखि सुरुभएको होइन भनेर हामी ठोकुवा गरेर भन्न सक्दछौँ।

`उत्पत्ति २८:१३,१४, २०-२२मा याकूबलाई परमेश्‍वरले दिनुभएको प्रतिज्ञा उल्लेख गरेको छ। त्यसको जवाफमा परमेश्‍वरलाई के दिने भनेर याकूबले भनेका थिए?`

आफ्नो दाजुको डरदेखि याकूब घरबाट भागेका थिए। रिसले चुर भएको एसावले उनलाई मार्न निर्णय गरेको थियो। त्यसको फलस्वरूप याकूब आफ्नो घरबाट मामा घरमा सयौँ किलोमिटर भाग्दै थिए। एक रात उनी ढुँगाको सिरानी राखेर सुतिरहेको बेलामा उनले दर्शन देखे। त्यस दर्शनमा एउटा लामो भरेङ्ग पृथ्वीदेखि स्वर्गसम्म पुगेको उनले देखेका थिए। त्यस भरेङ्गबाट स्वर्गदूतहरू तलमाथि गर्दै थिए। अनि भरेङ्गको टुपोमा परमेश्‍वर उभिनु भएको थियो र उहाँले याकूबलाई आफ्नो वाचा सुनाउनुभएको थियो र कुनै दिन उनलाई आफ्नो घरमा फर्काउने वचन दिनुभएको थियो। यो एकल युवा परमेश्‍वरतिर वास्तविकरूपमा ढल्किनै अनुभव गरेका थिए। तब उनले परमेश्‍वरप्रति आभारित भएर यो भाकल गरे, "अनि म कुशलपूर्वक फेरि मेरा बाबुको घरमा आउन पाएँ भने, परमप्रभु नै मेरा परमेश्‍वर हुनुहुनेछ। र मैले खामो बनाएको यो ढुङ्गाचाहिँ परमेश्‍वरको घर हुनेछ, र तपाईंले मलाई दिनुभए जति सबैको दशांश म तपाईंलाई अवश्‍य चढ़ाउनेछु।”  उत्पत्ति २८:२१-२२। 

`साबथ जस्तै दशांस पनि पौराणिक इस्राएलीदेखि सुरु भएको होइन न त यहूदी धार्मिक बिधि नै थियो भन्ने सत्यलाई हामीले बुझ्नु जरुरी छ। यो क्रूसपछि रहेका हामीहरूको निम्ति त्यो सत्यबाट के सन्देश सिक्नुपर्दछ?`