---
title:  परमेश्‍वरको भन्डार वा ढुकुटी कहाँ छ त?
date:   16/01/2023
---

`मलाकी ३:१० पढ्नुहोस्। यस पदबाट दशांस कहाँ जानुपर्छ भनेर हामीलाई सिकाएको छ?`

परमेश्‍वरको भन्डार वा ढुकुटी यही हो भनेर नतोकिएतापनि परमेश्‍वरको ढुकुटी कहाँ हो भनेर मानिसहरूलाई थाहा थियो। परमेश्‍वरको निर्देशनमा "मेरो घरमा भोजन होस्" भनेर उल्लेख गरिएको छ। परमेश्‍वरको घर भनेको सुरुमा पवित्रस्थान थियो, जुन सिनै पहाडमा मोशालाई दिएको निर्देशन अनुसार बनाइएको थियो। यो ठूलो पाल थियो। पछि जब इस्राएलीहरू प्रतिज्ञा गरिएको देशमा रहेका थिए परमेश्‍वरको घर पहिला शिलोहमा थियो भने पछि स्थायीरूपमा यरुशलेममा थियो।

`व्यवस्था १२:५-१४ पढ्नुहोस्। यहाँ लेखिएका पदहरूले परमेश्‍वरका जनहरूले प्रभुलाई दिने दशांसलाई आफूखुशी प्रयोग गर्न पाइन्दैन भनेर उल्लेख गरिएको छ। यहाँ उल्लेख गरिएका नीतिहरूबाट अहिले पनि हामी के सिक्न सक्दछौँ?`

हामी सबै जना परमेश्‍वरको परिवारका सदस्यहरू भएको हैशियतले हाम्रो दशांसलाई उहाँकै इच्छा अनुसार प्रयोग गर्न हामी बुझ्न चाहन्छौँ। परमेश्‍वरका जनहरू वर्षको तीन पल्ट यरुशलेममा गएर तिनीहरूको दशांस र भेटीहरू व्यक्तिगतरूपमै चढाउँदै उहाँको स्तुति र आराधना गर्नुपरेको थियो भनेर बाइबलमा वर्णन गरिएको छ। ती तीन पर्वहरू निस्तार चाड, पेन्टिकोस्ट र छाप्रोबासको चाड (प्रस्थान २३:१४-१७) थिए। अनि लेबीहरूले ती दशांस र भेटीहरू इस्राएलभरी परमेश्‍वरको काममा खटिएका लेबीहरूका परिवारहरूलाई बाँड्थे (२ इतिहास ३१:११-२१, नेहमिया १२:४४-४७, नेहमिया १३:८-१४)। त्यही बाइबलको केन्द्रिय ढुकुटीको चलनको नीतिसँग तालमेल गरेर सेभेन्थ-डे एडभेन्टिस्ट चर्चले पनि स्थानीय कन्फरेन्स, मिसनहरू, युनिएन र सेक्सन0का चर्चहरूको ढुकुटीहरूमा दशांस र भेटीहरू जम्मा गर्छन्। त्यहीँबाट परमेश्‍वरको काममा खटिएका मानिसहरूलाई तलब दिइन्छ। त्यसको लेखाजोखा जनरल कन्फरेन्सको आर्थिक लेखाशाखामा उपलब्ध गराउँछ। जति पनि स्थानीय निकायहरूले आर्थिक कारोबार गर्छ त्यो जनरल कन्फरेन्सको निम्ति गरेको हुन्छ।

चर्चका सदस्यहरूको सुविधाको निम्ति तिनीहरूले आफ्नो दशांस स्थानीय चर्चमा ल्याउँदछन्। त्यो विधि आराधनाको एक भाग हो। विश्‍वासीहरूले दशांस र भेटीहरू ल्याएर परमेश्‍वरको उपासना गर्दछन्। स्थानीय चर्चका खजाञ्‍चीले ती दशांस र भेटी कन्फरेन्स वा सेक्सनको ढुकुटीमा बुझाउँछ। बाइबलमा लेखिएका परमेश्‍वरकै नीति अनुसार दशांस र भेटीहरूलाई व्यवस्थापन गरेकोले सेभेन्थ-डे एडभेन्टिस्टले विश्‍वव्यापीरूपमा परमेश्‍वरको काममा प्रगति गर्न सकेका छन्।
  
`यदि चर्चका प्रत्येक सदस्यले चर्चलाई वेवास्ता गरेर आफू खुशी दशांस दिन थाल्यो भने चर्चलाई के हुन्थ्यो होला, सोच्नुहोस् । दशांस भनेको चर्चका अगुवाहरूलाई हेरेर होइन परमेश्‍वरको वचनलाई पालन गरेर चर्चमा दिने हो । दशांसलाई आफूखुशी प्रयोग गर्नु परमेश्‍वरको वचनको विपरित किन हुन्छ?`