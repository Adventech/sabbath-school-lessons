---
title:  थप जानकारी
date:   20/01/2023
---

एलेन जी ह्वाइटले देहायका आफ्ना पुस्तकहरूमा दशांसको बारेमा अत्यन्तै राम्रोसँग व्याख्या गरेर लेख्‍नुभएको छ: टेस्टिमोनिज फर द चर्च, ठेली ९को पृ. २४५-२५२ र काउन्सिलस अन स्टुवार्डशिपको अध्ययन भाग ३को पृ. ६५-१०७ ।

"(बप्‍तिस्मा दिनेबेलामा बाचा गरेको अनुसार) विश्‍वासीहरूले    उपहार र भेटीहरूसमेत  सबै दशांस पवित्र कामको निम्ति चर्चको ढुकुटीमा भित्राइयो भने त्यसमा आएको आशिषमा परमेश्‍वरले दश भाग बढि थप्नुहुनेछ। यसरी परमेश्‍वर र मानिसको बीचमा सम्पर्क खुला गरिराखिनेछ।" -एलेन जी ह्वाइट, टेस्टिमोनिज फर द चर्च, ठेली ४, पृ. ४७३ बाट रूपान्तरित। यो अचम्मको उद्‍गार हो। यदि हामी  सबै जना इमान्दारी र विश्‍वासीसाथ दशांस दिन्छौँ भने चर्चको कोषमा थुप्रिएको भेटीहरू एक हजार प्रतिशतले बढ्नेछ रे !

"परमेश्‍वरले मानिससँग गर्नुभएको सम्झौता मलाकीको तेस्रो अध्यायमा उल्लेख गरेको छ । निष्ठापूर्वक दशांस र भेटी चढाउनेहरूलाई परमेश्‍वरले ठूलो आशिषहरू खन्याउनुहुनेछ भनेर यहाँ उहाँले विशेष प्रतिज्ञा गर्नुभएको छ ।" -एलेन जी ह्वाइट, रिभ्यु एण्ड हेराल्ड, डिसेम्बर १७,१९०१बाट रूपान्तरित ।

"दशांस र भेटीहरूमा  परमेश्‍वरले हामीसँग दावी गर्नुभएको मामिलामुनि अरू सबै दावीहरू समेतिएको छ भन्ने सत्यतालाई हामी सबैले बुझ्नु र सम्झिनुपर्दछ। उहाँले हामीलाई प्रसस्तमात्रामा दिनुहुन्छ । परमेश्‍वरले मानिससँग गर्नुभएको सम्झौतामा उससँग भएको सम्पत्तिको दश भागको एक भाग उहाँलाई फर्काउनुपर्ने उल्लेख गरिएको छ। परमेश्‍वर सदाशयी भएर उहाँका भण्डारेहरूलाई उहाँको ढुकुटीमा जम्मा भएका खजानाहरू सम्हाल्ने जिम्मा दिनुभएको छ। तर दशांसको मामिलामा उहाँले भन्नेभएको छ कि यो मेरो हो । परमेश्‍वरले मानिसलाई सुम्पनु भएको सम्पत्तिको अनुपातमा उसँग भएको सबै थोकको दशांस विश्‍वाससाथ फर्काउनुपर्दछ । यो बिषेश व्यवस्थापन येशू ख्रीष्ट आफैले गर्नुभएको थियो।" -एलेन जी ह्वाइट, टेस्टिमोनिज फर द चर्च, ठेली ६, पृ. ३८४ बाट रूपान्तरित।

**चिन्तनमनन**:

`दशांस दिने चलन पौराणिक इस्राएल वा इस्राएल जाति खडा हुनुभएको समयदेखि सुरुभएको थिएन भन्ने कुरालाई चिन्तन गर्नुहोस्। यो तथ्यले परमेश्‍वरप्रति हाम्रो जिम्मेवारीको निरन्तरतालाई कसरी बुझ्ने?`

`यदि सबै सेभेन्थ-डे एडभेन्टिस्टहरूले चर्चका अगुवाहरूको गतिविधिप्रति सहमत नभएकोले आआफ्ना दशांस र भेटी अन्तै पठायो भनेर चर्चलाई के हुन्थ्यो होला? के चर्च वा मिशनको अस्तित्व अझै होला? अरूहरूको दाँजोमा मेरो दशांस थोरै छ, यसलाई जहाँ प्रयोग गरेपनि हुन्छ त्यसको केही मतलब हुँदैन भन्ने सोचाइ सबैले गर्‍यो भने के होला?`

`तपाईँले दशांस दिँदा परमेश्‍वरले तपाईँलाई कसरी आशिष दिनुभएको थियो सोबाट तपाईँले के सिक्नुभयो सो सोच्नुहोस्। यसबाट दशांसको बारेमा अरूहरूलाई कसरी सिकाउन सक्नुहुन्छ?`