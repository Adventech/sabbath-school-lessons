---
title:  इमान्दार तथा विश्‍वसनीयताका
date:   18/03/2023
---

### मूल पदहरू
हिब्रू ११:६, यशैया ६२:११, रोमी ६:२३, यूहन्ना १४:१-३, प्रकाश २१, मत्ती २५:२०-२३ र रोमी ८:१६-१८ ।

> <p>यस अध्यायको मूल सार पद</p>
> “मालिकले त्‍यसलाई भने, ‘स्‍याबास, असल र विश्‍वासी नोकर! तिमी थोरै कुरामा विश्‍वासी भयौ, अब म तिमीलाई धेरै कुराको जिम्‍मा दिनेछु। तिमी आफ्‍ना मालिकको खुशीमा सहभागी हो ।’  मत्ती २५:२१। 

यो कुरो सत्य छ कि हाम्रो धर्मकर्म, असल काम, दान पूण्य कामहरूले मुक्ति आर्जना गर्न सकिँदैन। मुक्ति परमेश्‍वरको अनुग्रहको बरदान हो। यद्यपि, जब कसैले परमेश्‍वरको प्रेमको अनुभव गर्दछ र मुक्ति पाउँदछ, जुन येशूनीतिमा मुक्ति भनेको मरेपछि होइन अहिलेदेखि नै उपभोग गर्ने बरदान हो (यूहन्ना ३:१६) त्यस व्यक्तिले विश्‍वास र निष्ठावानको जीवन बिताएको बाइबलले अपेक्षा गर्दछ। अन्तमा अनन्त समयसम्म मुक्तिको उपहारको आशाको उपभोग गर्न यसै जीवनमा उसको काम क्रियाकलापले उसको नियतलाई देखाउने भएको हुनाले त्यो नियत सफा र परमेश्‍वरसम्मत होस् भनेर विभिन्न अर्तिकथा, घट्ना र वचनहरूद्वारा बाइबलले देखाउँदछ। अनुग्रह भनेको कोही मानिस पनि योग्य भएको कारणले पाउने होइन न त प्रयासद्वारा आर्जन गर्न सकिन्छ किनकि यो परमेश्‍वरको बरदान हो। तर त्यो अनुग्रह पाएपछि त्यसलाई निरन्तरता दिन आत्मिक जीवनशैली स्वच्छ र शुद्ध भएको परमेश्‍वरले अपेक्षा गर्नुहुन्छ।

त्यस जीवनशैली र हाम्रा नियतहरूलाई कसरी शुद्ध र स्वच्छ राख्‍ने भन्ने मामिलामा दाउदले यसरी बताउँछन्, "परमप्रभुको व्‍यवस्‍था सिद्ध छ, प्राणलाई पुनर्जीवित गराउने। परमप्रभुका कानूनहरू विश्‍वसनीय छन्, निर्बोधलाई बुद्धिमान् तुल्‍याउने।  परमप्रभुका नियमहरू ठीक छन्,  हृदयलाई आनन्‍द गराउने। 

परमप्रभुका आज्ञाहरू उज्‍ज्‍वल छन्, आँखालाई प्रकाश दिने।

परमप्रभुको भय स्‍वच्‍छ छ, अनन्‍तकालसम्‍मै स्‍थिर रहने।  परमप्रभुका विधिहरू सच्‍चा छन्, ती सर्वथा धर्ममय छन्। सुनभन्‍दा पनि ती बढ़ी चाहना गर्ने योग्‍य छन्, निखुर सुनभन्‍दा पनि ज्‍यादै बढ़ी, चाकाबाट टप्‍कने महभन्‍दा बढ़ी गुलिया। तीबाटै तपाईंको दासले चेताउनी पाउँदछ, ती पालन गर्दा ठूलो इनाम मिल्‍नेछ। "भजनसंग्रह १९:७-११।

हामीले पाउने इनामको बारेमा बाइबलमा धेरै ठाउँहरूमा उल्लेख गरिएको छ। ती इनामहरूले त्यसबेला मूर्तरूप लिन्छ वा हामीलाई दिने इनामको प्रतिज्ञा पूरा हुन्छ, जब येशू ख्रीष्ट दोस्रो पल्ट आउनुहुन्छ। त्यसबेला पाप र पापले ल्याउने सबै दुष्ट कुराको ज्यादति सदाको निम्ति समाप्‍त हुनेछ।

हामीलाई के प्रतिज्ञा दिनुभएको छ, जुन प्रतिज्ञालाई हामी उपभोग गर्न सक्नेछौँ भन्ने आशा र निश्‍चयता के छ? त्यो आशाको आभास् अहिलेकै जीवनमा कसरी पाइरहनसक्छौँ? यस अध्यायमा हामी नियाल्नेछौँ।