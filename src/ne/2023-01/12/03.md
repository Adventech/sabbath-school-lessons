---
title:  अनन्त जीवन
date:   20/03/2023
---

यस संसारमा जन्मेको प्रत्येक मानव प्राणीको निम्ति चाहिएको वा नचाहिएको अनन्त पर्खिरहेको हुन्छ। त्यो अनन्त हामी प्रत्येकको निम्ति बाइबलको अनुसार दुईमा एक भएर प्रकट हुनेछ: कि त अनन्त जीवन वा अनन्त मृत्यु। त्यतिमात्रै हो। यस जीवनमा कसैलाई पनि मध्यम मार्ग रोज्न दिएकोछैन। अलिकति यता हो कि अलिकति उता हो भन्ने तरखरमा लाग्न कसैलाई पनि छुट दिएको छैन। बरु अहिलेदेखि नै सुरुभएको जीवन चुन्ने हो कि अहिलेदेखि नै सुरु हुने अनन्त मृत्यु। यो बाहेक मानिसको निम्ति अर्को बिकल्प छैन।

`देहायका पदहरूमा हामीहरूलाई के बिकल्प प्रस्तुत गरिएको छ? हेर्नुहोस्, रोमी ६:२३ र यूहन्‍ना ३:१६।`

यो भन्दा कडा विकल्प वा निर्णयहरू अरू केही नभएको बाइबलले जिकिर गर्दछ।

यदि तपाईँले यो पढिरहनुभएको छ भने तपाईँले अनन्त जीवन पाउन निर्णय गरिसक्नुभएको छ वा त्यसको सोचमा तपाईँ परिरहनुभएको छ। आफूले  गर्छु भन्ने काम फत्ते गर्न र उहाँका प्रतिज्ञाहरू पूरा गर्न परमेश्‍वरको विशेष सामर्थतता छ। हाम्रो काम केवल उहाँलाई विश्‍वास गर्नु र येशूका पूण्य कामहरूमा भरपर्नु हो, र विश्‍वासले परिचालन भएर उहाँका वचनहरू पालन गर्नु हाम्रो जीम्मेवारी हो।

`यूहन्ना १४:१-४ पढ्नुहोस्। पद १मा हामीले के गर्नुपर्छ भनेर प्रभुले अर्‍हाउनुभएको छ, र २ र ३ पदमा उहाँले के गर्छु भनेर कबुल गर्नुभएको छ?`

यस पृथ्वीमा मानवीय चोलामा रहेर सेवाकार्यको अन्तमा, येशूले उहाँका चेलाहरूलाई ती चकित पार्ने आशा र उत्साहका शब्दहरू बोल्नुभएको थियो। तिनीहरू हतासनिराश, सतावट, द:खकष्ट र मृत्युको मुखमा परिरहेको बेलामा ती शब्दहरूले तिनीहरूको हृदयलाई उचालिराखेको थियो। त्यही हामीलाई पनि गर्नुपर्छ। येशू कुनै मानवीय बंश वा जीनबाट नजन्मनुभएर स्वर्गबाट सिधै आउनुभएर भ्रुण धारणा गरेर जन्मिनुभएको थियो, आफ्नो लक्ष्य पूरा भएपछि उहाँ स्वर्गमा फर्किनुभयो, र हामीलाई पनि यो कबुल गर्नुभएको छ, "म फेरि आउँनेछु र म तिमीहरूलाई लानेछु ताकि म जहाँ हुन्छु त्यहाँ तिमीहरू पनि हुनेछौ।

अझ कुनैभन्दा पनि महत्त्वपूर्ण सत्य त क्रूसमा येशूको मृत्यु हो। उहाँको पहिलो आगमनले उहाँको दोस्रो आगमनक ठूलो सुनिश्‍चिता देखाउँछ, किनभने उहाँको दोस्रो आगमनबिना पहिलो आगमनको औचित्य के छ र? जसरी येशू क्रूसमा मर्नुभयो भन्ने कुरामा सबै प्रमाणहरूद्वारा निश्‍चित छौँ त्यसरी नै उहाँको यो प्रतिज्ञा पनि सुनिश्‍चित छ, "अनि गएर मैले तिमीहरूका निम्‍ति ठाउँ तयार पारेपछि म फेरि आउनेछु, र तिमीहरूलाई मकहाँ लैजानेछु, र जहाँ म छु, त्‍यहाँ तिमीहरू पनि हुनेछौ।" यूहन्‍ना १४:१-३।

`येशूको पहिलो आगमन नै दोस्रो आगमनको ग्यारेन्टी हो भन्ने आत्मज्ञानमा बढि ध्यानमग्न हुनुहोस् । पहिलो आगमनमा के भयो जसले गर्दा दोस्रो आगमनलाई हामी विश्‍वास गर्न सक्छौँ ?`