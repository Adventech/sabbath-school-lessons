---
title:  नयाँ यरुशलेम
date:   21/03/2023
---

नयाँ यरुशलेमको वर्णन बाइबलले गरेको अनुसार विश्‍वासद्वारा अब्राहमले देखेको बताउँछ। "किनकि उनले एउटा जग भएको सहरको प्रतीक्षा गर्थे, जसलाई बनाउने र निर्माण गर्ने परमेश्‍वर नै हुनुहुन्‍छ।" हिब्रू ११:१०। नयाँ यरुशलेम परमेश्‍वरको गुरुयोजनाको उत्पादन हो। उहाँलाई प्रेम गर्ने र उहाँका आज्ञाहरूलाई पालन गर्नेहरूको निम्ति त्यो सहर निर्माण भएको हो। परमेश्‍वरका विश्‍वासी भक्तजनहरूको निम्ति स्वर्गमा नयाँ यरुशलेम हजार वर्षसम्म तिनीहरूको घर हुनेछ। अनि हजार वर्षपछि यही पृथ्वी तर पुनसंरचना गरिएको स्थान अनन्त समयसम्म तिनीहरूको बसोबार गर्ने स्थान हुनेछ। घर सर्न मालतालहरू पोको पारेर ओसार पसार गर्न नचाहने कतिपय हामीलाई त्यसले हामीलाई खुशी बनाउने खबर छ। परमेश्‍वरले नै सबै थोक बन्दोबस्त गर्नुहुन्छ। "अनि मैले परमेश्‍वरबाट दुलहाको निम्‍ति दुलही जस्‍तै गरी सिङ्गारिएर तयार पारिराखेकी, अर्थात् पवित्र सहर, नयाँ यरूशलेम स्‍वर्गबाट तलतिर झरिरहेको देखें।" प्रकाश २१:२। 

`प्रकाश २१ अध्याय पढ्नुहोस्। मुक्ति पाएकाहरूको निम्ति के पाउनेछ भनेर त्यहाँ उल्लेख गरिएको छ?`

प्रकाश २१ र २२ अध्यायमा कति कुराहरू छन् जुन हामी बुझ्न पनि सुरु गर्न सक्दैनौँ। हाम्रो दिमाग पापले गर्दा विग्रिएको छ र संसारको कुनै थोकसँग पनि हामी तुलना गर्न सक्दैनौँ किनकि यस संसार पापले क्षतबिक्षत भएको छ। तर हामीले के बुझ्न सक्छौँ भने भोलीको पृथ्वी उज्ज्वलमय आशैआशाले भरिएको छ।

पहिलो कुरामा त, जब यस पतित संसारमा येशू प्रत्यक्षरूपमा मानिसहरूको बीचमा मानव शरीर लिएर रहनुभएको थियो। नयाँ पृथ्वीमा पनि उहाँ हामीसँग प्रत्यक्षरूपमै रहनुहुनेछ। येशूसँग व्यक्तिगतरूपमै नजिक हुनेहरूको अवसरको अनुभव त्यसबेला कस्तो थियो होला? उहाँ यस संसारमा हुँदा उहाँसँग रहननपाएको अवसर नयाँ पृथ्वीमा हामी पाउनेछौँ। त्यसबेला हामी छर्लङ्गै उहाँको महिमित शरीर देख्‍न पाउनेछौँ।

वर्तमान समया आँशु, शोक, रोदन र पीडाको मारमा हामी छौँ, तर त्यसबेला प्रतिज्ञाहरूमा यो महान् प्रतिज्ञा बाइबलमा उल्लेख गरिएको अनुभव गर्नु कस्तो होला? "उहाँले तिनीहरूका आँखाको आँसु पूर्ण रूपले पुछिदिनुहुनेछ, र फेरि मृत्‍यु नै हुनेछैन, र शोक र पीडा पनि हुनेछैन। किनकि पहिलेका कुराहरू बितिसकेका छन्।” प्रकाश २१:४। ती सबै पहिलेका आततायी कुराहरू बितेर जानेछन् जुन पहिला कहिल्ये पनि हुनुपर्ने थिएन। अनि फेरि "त्यहाँ स्‍फटिकजस्‍तै चहकिलो जीवनका पानीको नदी हुनेछ। त्‍यो नदी परमेश्‍वरको र थुमाको सिंहासनबाट निस्‍की  त्‍यस सहरका सड़कको बीचबाट बगिरहेको हुनेछ। त्‍यस नदीका किनारमा जीवनको वृक्ष हुनेछ, जसले हरेक महिना बाह्रै किसिमका फलहरू दिइरहनेछ। त्‍यसका पातहरूचाहिँ जाति-जातिहरूलाई निको पार्नका निम्‍ति हुनेछ। अबदेखि उसो त्‍यहाँ कहिल्‍यै सराप हुनेछैन। परमेश्‍वर र थुमाको सिंहासन त्‍यहाँ हुनेछ, र उहाँका दासहरूले उहाँको आराधना गर्नेछन्।  तिनीहरूले उहाँको मुहार देख्‍नेछन्, र उहाँको नाउँ तिनीहरूका निधारमा हुनेछ। त्‍यहाँ फेरि रात हुनेछैन, तिनीहरूलाई बत्ती वा घामको उज्‍यालो चाहिनेछैन, किनकि परमप्रभु परमेश्‍वर नै तिनीहरूको उज्‍यालो हुनुहुनेछ, र तिनीहरूले सदासर्वदै राज्‍य गर्नेछन्।" प्रकाश २२:१-५ रूपान्तरित। मुक्ति पाएकाहरू परमेश्‍वरको नजिक रहन पाउनेछन्, जुन हामीले अहिले पाएका छैनौँ।

`तर दोस्रो मृत्युमा पर्नेहरूको गति के हुनेछ भनेर प्रकाश २१:८मा दिइएको छ। येशूलाई विश्‍वास गरेर मैले मुक्ति पाएँ भनेर ढुक्‍क हुनेहरू परिवर्तित जीवन नगरि यदि यहाँ लेखिएका पापहरूमै रमाएर बस्छन् वा पोषाएर बसन्छन् भने येशूले तिनीहरूलाई किन क्षमा दिन सक्नुहुनेछैन?  अनन्त जीवन गुमाएकाहरूमा भएका पापहरू त मुक्ति पाउनेहरूमा पनि त  थिए नी। ती दुई समूहको बीचमा के अन्तर छ त?`