---
title:  हिसाबकिताब मिलाउने
date:   22/03/2023
---

येशूको सेवाकार्य बन्द हुनेबेलामा उहाँको चेलाहरू उहाँकहाँ आएर यो व्यक्तिगत प्रश्‍न सोधेका थिए, "ती सबै थोकहरू कहिले हुनेछ? तपाईँ आउनु हुने र संसारको अन्त्य हुने चिन्ह के के हुन्?" मत्ती २४:३ रूपान्तरित। येशूले तिनीहरूको प्रश्‍नको जवाफ दिनुभएको दुई अध्यायहरूमा समावेश भएको छ। मत्ती २४मा भौगोलिक संसारमा हुने चिन्हहरू जुन अहिले खपिरहेकाछौँ, जस्तै युद्ध, प्राकृतिक प्रकोप आदि। अनि मत्ती २५मा उहाँ आउनुभन्दा अघि चर्च वा येशूलाई विश्‍वास गर्नेहरूको अवस्था कस्तो हुनेछ भनेर खुलासा गरिएको छ। त्यसबेला हुने चर्चको अवस्थालाई तीन अर्तिकथाहरूले चित्रण गरिएको छ।  तिनीहरूमा सिक्‍काको अर्ति कथा एक हुन्। त्यसको अर्थ उहाँले आफ्ना जनहरूलाई छोड्नुभएको दक्षता, शिप, बरदान र अवसरहरूलाई कसरी प्रयोग गरे वा गरेनन् भनेर उल्लेख गरिएको छ।

`मत्ती २५:१४-१९ पढ्नुहोस्। को टाढा देश वा परदेशमा यात्रा गरिरहनुभएको छ? उहाँका सम्पत्तिहरू कसलाई सुम्पनु भएको छ? "हिसाबकिताब मिलाऔँ" भन्नुको अर्थ के हो?`

कतिपय समयमा सिक्‍काहरू भन्दा हामीमा भएका प्राकृतिक दक्षता, प्रतिभा र शिप भनेर सोच्दछौँ। तर त्यही खालको अर्तिकथा लूका १९:११-२४मा पैसाको व्यवस्थापन हो भनेर स्पष्ट गरिएको छ। यस मामिलामा एलेन जी ह्वाइटले व्यक्त गर्नुहुन्छ, "सुनको सिक्‍काको अर्तिकथा मानिसहरूले पूर्णरूपमा बुझेको छैन भनेर मलाई देखाइएको थियो। यो महत्त्वपूर्ण अर्तिकथा युगको अन्तमा बाँचिरहेका इसाईहरूको फाइदाको निम्ति दिएको थियो। ती सिक्‍काहरू केवल प्रचार गर्ने खुबी र परमेश्‍वरको वचनमा देखाइएका सत्यहरूलाई सिकाउनुमात्र होइन। यस अर्तिकथामा उहाँका जनहरूलाई सुम्पिनुभएको अस्थायी भौतिक थोकहरूलाई तिनीहरूले कसरी सम्हाली राख्‍नुपर्छ भनेर सिकाएको मान्नुपर्दछ।"-टेस्टिमोनिज फर द चर्च, ठेली १, पृ. १९७बाट रूपान्तरित।

`मत्ती २५:२०-२३ पढ्नुहोस्। परमेश्‍वरको काममा सहयोग गर्ने पैसाका विश्‍वासिलो व्यवस्थापकहरूको बारेमा परमेश्‍वरले के भन्नुभएको छ? "तिम्रो स्वामीको खुशियालीमा सहभागी होऊ" भनेको अर्थ के हो?`

धेरै सिक्‍का वा आशिष पाउनेहरू परमेश्‍वरतिर धेरै जिम्मेवारी हुन्छन् भन्ने कुरालाई हामीले सोच्नु स्वभाविक छ। तर यस कथामा एकै सिक्‍का वा थोरै पाउनेले पनि त्यसलाई उचितरूपमा प्रयोग नगर्दा त्यो व्यक्ति विश्‍वासघात गरिएको र अनन्तको राज्य गुमायो भनेर प्रमाणित गरेको छ। अरूहरूको जिम्मेवारीको बारेमा सोच्नुभन्दा हामीलाई परमेश्‍वरले के सुम्पन्नुभएको छ र त्यसलाई परमेश्‍वरको महिमामा कसरी प्रयोग गर्न सक्छौँ त्यसको बारेमा सोचौँ।

`जब तपाईँकहाँ परमेश्‍वर आउनुहुन्छ तब तपाईँको हिसाबकिताब उहाँसँग कसरी मिलाउने?`