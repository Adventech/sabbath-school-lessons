---
title:  थप जानकारी
date:   24/03/2023
---

यस संसारमा रहुञ्‍जेल चर्चको परिवारले आर्थिकरूपमा पारदर्शिक भएर विश्‍वासिलो व्यवस्थापक कसरी हुने भनेर यहाँ प्रस्तुत गरिएको छ ।

सारा संसारका सेभेन्थ-डे एडभेन्टिस्ट चर्चहरूको निम्ति असल भण्डारेपन वा सञ्‍चयकर्ताको दुर्दशिय खाका

यो कुनै भविष्यको लागि हो; पास्टरहरू र स्थानीय चर्चका अगुवाहरूले चर्चमा आर्थिक मामिलामा सक्षम् व्यवस्थापनको सृजना गर्न सफल भएका थिए । तिनीहरूले चर्चको परिवारलाई बाइबलले देखाएको आर्थिक व्यवस्थापनलाई सिकाएका थिए, तालिम दिएका थिए, सहयोग गरेका थिए र हौशला दिएका थिए ।

आर्थिक वा सम्पत्तिको मामिलामा मानिसहरूले आफ्ना जीवनहरूमा लागु गरिरहेकाछन् । तिनीहरू उदारमा बढिरहेका छन् । अपेक्षा नगरेको समयको निम्ति तिनीहरूले सञ्‍चय गरेका थिए र उपभोक्ता भएर ऋणको दासत्वबाट तिनीहरू छुट्कारा पाउन खोजिरहेकाछन् ।

तिनीहरूको जीवनशैलीहरूमा संयमता, अनुशासन र संतुष्टको छाप परिरहेकाछन् । पैसालाई भगवान भनेर तिनीहरूले पूजा गर्न छोडेका छन्, तिनीहरू सृष्टिकर्ता परमेश्‍वरसितको सम्बन्धमा दिनदिनै बाक्लो हुँदै गएको छ ।

यो साबथ दिनको बिहान हो, र मानिसहरू आराधना सेवाको निम्ति धमाधम आइरहेका छन् । तिनीहरूको चेहरामा शान्ति र मुस्कुराहत छाएको छ । तिनीहरूमा आर्थिक मामिलामा चिन्ता छैन । तिनीहरूमा संतुष्ट र कृतज्ञको आत्माले छाएको छ ।

पैसाले गर्दा ल्याउने पारिवारिक कचकच प्रायजसो देखिन्दैन । जब तिनीहरू आराधनाको निम्ति चर्चमा प्रवेश गर्छन् तब र सेवाको निम्ति सुरसार कस्छन् तब परमेश्‍वरको उपस्थितिको अपेक्षा तिनीहरूले गर्छन् र साथै तिनीहरूमा उहाँले काम गर्नुहुन्छ भन्ने आशामा तिनीहरू रहन्छन् ।

चर्चको सेवाकार्यको निम्ति चर्चको ढुकुटीमा प्रसस्त पैसा छ । बाहिर सुसमाचार प्रचारीय कामको निम्ति चर्चले बलियोसाथ सहयोग गर्दछ । आवश्यक परेकाहरूलाई ख्रीष्टको प्रेम प्रत्येक ठोसरूपमा फैलाउँछ ।

चर्चको भवनको व्यवस्थापन गर्न र सेवाकार्य गर्न अचम्मसँग कोषमा पैसा छ र यसको व्यवस्थापन उत्कृष्टरूपमा गरिएको छ ।

हामी सबैको सामु यो जल्दोबल्दो प्रश्‍न छ, "हाम्रो भरोसामा परमेश्‍वरले दिनुभएको जुनसुकै स्रोतहरू भएतापनि त्यसलाई प्रयोग गर्न उहाँले हामीलाई कस्तो आह्वान गरिरहनुभएको छ ?

**चिन्तनमनन**:

`आर्थिक मामिलामा बाइबलका स्पष्ट नीतिहरूलाई हामीले कसरी बुझ्ने? मुक्ति भनेको विश्‍वासद्वारा आउँछ भने हामीले पाउने इनाम कामको प्रतिफलले हुन्छ। ती दुई अवधारणाहरूलाई कसरी मिलाउने?`

`हामीसँग जे छ त्यसप्रति हामी संतुष्ट हुनुपर्छ भन्दा के हाम्रो आर्थिक अवस्थालाई अझै प्रगति नगर्ने त? ती दुई अवधारणाहरूको बीचमा किन आपसी विवाद हुन आवश्यक छैन।`

`हाम्रो निम्ति अनन्त जीवन पर्खिरहेको छ भन्ने कुरामा कुनै प्रश्‍न छैन। हामी जो भएतापनि वा सानै भएतापनि अहिले हामीले जे निर्णयहरू गर्छौँ त्यसले अनन्त जीवन कसरी बिताउने भनेर देखाइरहेको हुन्छ। त्यस लक्ष्यलाई मध्यनजरमा राखेर हामी कसरी अघि बढिरहने?`