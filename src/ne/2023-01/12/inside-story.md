---
title:  कथा
date:   24/03/2023
---

### पुरानो भाँडाहरूमा बहुमूल्य दौलत

तेर्‍ह वर्षकी प्रेसियस रुँदै थिइन्। उनको बुबाले उनको निम्ति नयाँ सेभेन्थ-डे एडभेन्टिस्ट स्कूलमा भर्ना गर्न लगिरहेका थिए। उनको परिवारको इसाई सम्प्रदायको भव्य स्कूलमा पढ्न चाहेकी थिइन्। कटिरिरा एडभेन्टिस्ट प्राइमरी स्कूलका भवनहरू त्यस्तो आकर्षित थिएन। "मेरी छोरी, ठूलो भवन नहेर्नु तर स्कूलको गुणस्तर हेर्नुपर्छ," बुबाले उनको कानमा खुसुक्‍क भने। उनले चाहेको स्कूलमा विगत तीन वर्षदेखि शिक्षाको गुणस्तरमा राम्रो गरेको छैन भनेर बाबुले सुनाए।

प्रेसियस चुप लागिन्, तर उनलाई स्कूलमा भर्ना गर्दा आफू खुशी नभएको व्यक्त गरिन्। जब बाबु फर्किन लागेका थिए उनी रुँदै भनिन्, "मेरो प्यारो बुबाले मलाई स्कूलको नाउँमा किन थुन्न लागेको हो। यो कस्तो नराम्रो!" गहभरी आँशु गरेर चिच्याइन्।

"नानी, आउ, तिमी सुत्‍ने ठाउँ म देखाउँछु, "मृदु स्वरले हँसिली महिलाले उनलाई बोलाइन्। मन नपरी नपरी प्रेसियस त्यस महिलाको पछि लागिन्। उनले प्रेसियसको ओछ्यान र सुटकेस बोकेकी थिइन्। त्यस दिन बेलुका जब विद्यार्थीहरू पुरानो भवनको बाहिर लाइनमा उभिरहेका थिए तब उनको अनुहार झन अंध्यारो भयो। त्यहाँ के भइरहेको थियो सो उनलाई थाहा थिएन। जब विद्यार्थीहरूले प्लेटमा खाना लिएर बाहिर निस्केको देखिन् तब उनी भान्सा कोठाबाट बाहिर थिइन् भनेर महसुस गरिन्। त्यसबेला उनको जीवनको पहिलो  पल्ट शाकाहारी खाना खाइन्।

पछि, बेलुकीको आराधना सभाको निम्ति घन्टी बजेको थियो। विद्यार्थीहरू खुशी भएर क्याम्पसको चर्चमा जाँदै थिए। प्रेसियस आफ्नो कोठामा जान निर्णय गरिन्। तर छात्राबासको ढोका बन्द थियो। उनी चर्चमा गइन् तर बाहिर नै बसीरहिन्। "आउनुभित्र परमेश्वरको घरमा। यो प्रार्थनाको समय हो। दिकदार नहोउ," एक जना हँसिली महिलाले उनलाई भनिन्।

आफूले माया पाएको जस्तो महसुस प्रेसियसले गरिन्। उनी चर्चमा गइन्। चर्चमा पस्ने बित्तिक्‍कै उनमा भएको नैराश्यता बिलायो। त्यहाँ रमाइलो तरिकाले गाएको जस्तो उनले पहिला कहिल्यै पनि सुनेकी थिइनन्। क्रमवद्धरूपमा भजन गाएपछि आधा घन्टा आराधना सेवा उनले धेरै मनपराइन्। कमसेकम स्कूलको यो कार्यक्रम म मन पराउनेछु, उनले सोचिन्।

स्कूलको सेमिस्टरको अन्त्यमामात्र प्रेसियसको बुबा फर्केर आए। त्यो भन्दा अघि आए भने प्रेसियस आफूसँग फर्किन्छ होला भनेर उनले सोचेका थिए। उनी फेरि त्यही स्कूलमा फर्किन चाहेकोले बुबा छक्‍क परे। दयालु शिक्षकहरूबाट उनी टाढा हुन नचाहेकी उनले बताइन्। क्लासमा पाठ सुरु गर्नुभन्दा अघि बाइबल पद पढेर प्रार्थना गरेको र उनलाई समस्या भयो भने व्यवाहारिक सल्लाह दिएको उनले मन पराएको आफ्नो बुबालाई बताइन्। अर्को सेमिस्टरमा स्कूलमा साप्‍ताहिक प्रार्थना कार्यक्रम आयोजना गरेको थियो। त्यसबेल उनले बप्‍तिस्माद्वारा आफ्न् हृदय येशूलाई सुम्पिन्। "निश्‍चयनै हो स्कूल भनेको भवनभन्दा धेरै ठूलो कुरो हो," उनले प्रार्थना सप्‍ताह चलाउने पास्टरलाई भनिन्।