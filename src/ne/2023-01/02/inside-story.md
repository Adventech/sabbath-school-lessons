---
title:  कथा
date:   13/01/2023
---

### परमेश्वरसँग कारोबार

डिमित्री बेगल रुसबाट जर्मनमा रहेको फ्रिडेनसो एडभेन्टिस्ट विश्‍वविद्यालयमा धार्मिक विज्ञान अध्ययन गर्दै थिए। धेरै महिना त्यस विश्‍वविद्यालयमा अध्ययन गर्दा गर्दै उनलाई पैसाको अभाव  भयो।  विश्‍वविद्यालयको परिसरमा वा जेष्ठ नागरिकको घरमा उनले काम गर्न सक्थ्यो तर त्यसले केवल आँशिक सहयोगमात्रै हुन्थ्यो वा विश्‍वविद्यालयमा पढ्न खर्च पुग्दैनथ्यो। उनी विदेशी भएकोले जर्मनका विद्यार्थीहरूले जस्तै सरकारबाट ऋण लिएर अध्ययन गर्न सक्दैनथ्यो। पैसा फिर्ता गर्नु नपर्ने छात्रवृत्तिको निम्ति उनले अनुरोध गर्न सक्थ्यो तर त्यो सरकारबाट पाइने ऋणभन्दा थोरै थियो।

डिमित्रीलाई के गरुँ के गरुँ भयो। तब परमेश्वरसँग कारोबार गर्नुपर्छ भन्ने उनमा प्रभाव पर्‍यो।  तब उनले प्रार्थना गरे, "प्रभु यदि यो छात्रवृत्ति मैले पाएँ भने मिशनको कामको निम्ति म दोस्रो दशांस व बिसप्रतिसत दशांस दिनेछु।"

अनि डिमित्रीले  छात्रबृत्तीको निम्ति दरखास्त दिए। त्यो छात्रवृत्ति स्वीकृति भएकोले उनको खुशीको सिमाना रहेन। उनले आफ्नो पूरा आम्दानीबाट दोस्रो दशांस मिशनको कामको निम्ति अलग गरे। एक सेमिस्टर पछि अर्को सेमिस्टरमा उनले छात्रवृत्ति पाएको पाइरहे र उनले दोस्रो दशांस दिइनै रहे। दोस्रो दशांस दिएपछि पनि विश्‍वविद्यालयमा पढ्न र अरू खर्चको निम्ति उनमा पैसा भइरहेको थियो। अझ उनले आपतकालको निम्ति केही पैसा छुट्याउन सक्ने भएको थियो।

एकदिन जब डिमित्री मास्टरको निम्ति थेसिस लेख्दै थियो उनको पाँच वर्षे लापटपले कचकच गर्न थाल्यो। दुई पल्ट त्यसलाई ठिक पार्न आफैले सामना किनेर मर्मत गरेका थिए। एक दिन उनले लापटप बन्द नै गर्न नसक्ने भएको थियो। त्यो बन्द गर्ने उपकरणले काम गर्न छोडेको थियो। यदि उनको थेसिस पूरा गर्नुपरेको भए उनलाई नयाँ लापटपको जरुरी भएको थियो। त्यसको लागि आपतकालिन समयको निम्ति अलिकति भएपनि पैसा भएकोले उनी खुशी थिए।

जब उनी प्रार्थना गर्दै थिए उनले रुसको अर्को साथीको बारेमा याद आयो। त्यो साथी दक्षिण अमेरिकाको जङ्गलमा मिशिनेरी भएर काम गर्दै थिए। उनको परिवारमा पाँच जना सदस्यहरू थिए। त्यस ठाउँको गर्मीले गर्दा उनको कम्प्युटर टाबलेटले काम गर्न छोडेको थियो। आफ्नो कामलाई निरन्तरता दिन उनलाई नयाँ र दिगो टाबलेटको ठूलो आवश्यक्ता भएको थियो। आफैलाई लापटपको आवश्यकता भएकोले बेलामा डिमित्रीले साथीको बारेमा किन याद आयो उनले भन्नै सकेन। तर पानीले नबिगार्ने, धुलोले नबिगार्ने लापटप किनेर साथीलाई पोस्ट गरेर पठाए।

साथीलाई त्यो लापटप पठाएको केही क्षणमा नै उनको लापटपको निम्ति चाहिने उपकरणको विज्ञापन देखा पर्‍यो।  उनले त्यो उपकरणहरू मगाए र आफैले जोडे। त्यसले गर्दा उनको लापटप नयाँ जस्तै खोल्न र बन्द गर्न सक्ने भयो। आज पनि आठ वर्षपछि त्यो लापटप अचम्म तरिकाले काम गरिरहेको छ।

मिशनलाई प्रार्थमिकता दिनेलाई परमेश्वरले आशिष दिनुहुन्छ भन्ने कुरामा डिमित्री ठोकुवा गर्छन्। "प्रभुले मेरो लापटपको आयु बढाउनुभयो। बाइबलमा लेखिएको यो वचन सत्यसावित भएको भएको छ, 'गरीबप्रति दयालु हुनु परमप्रभुलाई सापट दिनु हो, र त्‍यसले जे गरेको छ, त्‍यसको इनाम उहाँले त्‍यसलाई दिनुहुनेछ।'  हितोपदेश 19:17को पद सुनाउँदै परमेश्वरप्रति उनले आभार व्यक्त गर्दछन्।

_-आन्ड्रयु मेकचेस्नी_