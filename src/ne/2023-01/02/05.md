---
title:  दशांस परमेश्‍वरसँग हाम्रो आर्थिक कारोबारको सम्झौता हो
date:   11/01/2023
---

दशांस दिने मामिलामा र हाम्रो  सम्बन्ध परमेश्‍वरको बीचमा धेरै नजिक आत्मिक सम्बन्ध छ। जब इस्राएलीहरूले परमेश्‍वरका आज्ञा पालन गरे र इमान्दारितासाथ दशांस दिए तब तिनीहरूको उन्नति राम्रो भएको थियो। तिनीहरू सम्पन्न भएका थिए। त्यसको बिपरित, जब तिनीहरूले ती दुई कुराहरूमा चुके, तब तिनीहरू कठिन परिस्थितिमा गुज्रनु परेको थियो। तिनीहरूको जीवनको श्रृङ्खला यसरी गुज्रेको हामी देख्छौँ: जब तिनीहरूले परमेश्‍वरका आज्ञाहरू पालन गरे तब तिनीहरूको उन्नति भएको थियो, तर जब तिनीहरूले परमेश्‍वरप्रति विश्‍वासघाट गरे वा उहाँका आदेशहरू पालन गरेन तब तिनीहरूमा समस्या र अवनति भएको थियो। इस्राएलीहरूको परमेश्‍वरसँगको सम्बन्धमा तलमाथि भएको बेलामा वा परमेश्‍वरलाई विश्‍वासघात गरेको बेलामा परमेश्‍वरले उहाँका अगमवक्ता मलाकीबाट आफ्ना जनहरूसँग दुई पक्षिय सम्झौता गर्नुभएको थियो।

`मलाकी ३:७-११ पढ्नुहोस्। यहाँ उल्लेख गरेका प्रतिज्ञाहरू के के छन् र ती प्रतिज्ञाहरूको उपभोग गर्न इस्राएलीहरूको के जिम्मेवारी छ?`

यदि मानिसहरू परमेश्‍वरतिर फर्क्यो भने उहाँपनि तिनीहरूतिर फर्कनुहुनेछ भनेर परमेश्‍वरले तिनीहरूलाई प्रतिज्ञा गर्नुभएको थियो। उहाँतिर फर्कनु भनेको के हो भनेर जब तिनीहरूले उहाँसँग सोधे तब उहाँले स्पष्टसँग यो बताउनुभयो, "दशांस र भेटी नदिएर मलाई लुट्नबाट रोक। परमेश्‍वरसँग तिनीहरूले लुटिरहेकोले वा ठगी रहेकोले नै तिनीहरूमा अनेकौँ श्रापहरू आएका थिए। श्रापबाट बच्न परमेश्‍वरको समाधान यो छ, "तिमीहरूको सबै दशांस वा पूरै दशांस मेरो ढुकुटीमा ल्याऊ" (मलाकी ३:१० रूपान्तरित)। यदि तिमीले यो काम गर्‍यौँ भने "म तिमीहरूको निम्ति स्वर्गका झ्यालहरू खोलीदिनेछु। तिमीहरूलाई यतिका आशिषहरू वर्षाइदिनेछु कि तिमीहरूको भन्डारमा राख्‍ने ठाउँ पनि हुनेछैन" (रूपान्तरित)। यदि परमेश्‍वरको पाएको प्रशस्त आशिष राख्‍ने ठाउँ हामीमा छैन भने उब्रेका आशिषहरू अरूहरूलाई सहायता गर्न र परमेश्‍वरको कामको निम्ति प्रगति गर्न सहयोग गर्न सक्छौँ।

"जुन परमेश्‍वरले तपाईँको निम्ति एकमात्र पुत्र मर्नलाई दिनुभयो उहाँले तपाईँसँग करार वा सम्झौता गर्नुभएको छ। उहाँले तपाईँलाई आशिषहरू दिनुहुन्छ, र त्यसको वापसमा उहाँका दशांस र भेटीहरू उहाँलाई नै फर्काओस् भन्ने उहाँको माग छ। यस बारेमा मलाई केही थाहा छैन वा बुझेको छैन भन्ने आँट कसैले गर्न सक्दैन।  दशांस र भेटीको बारेमा परमेश्‍वरको योजना मलाकी तीन अध्यायमा स्पष्टरूपमा उल्लेख गरिएको छ। मानिसहरूले परमेश्‍वरसँग गरिएको सम्झौताप्रति (वा बप्‍तिस्माको बेलामा खाएको शपथ) प्रतिवद्ध हुन उहाँले माग राख्‍नुहुन्छ। परमेश्‍वरले मानिसहरूसँग गरेको करार वा सम्झौतालाई कदर गर्न उहाँले आह्वान गर्नुहुन्छ।"-एलेन जी ह्वाइट, काउन्सिल अन स्टुवार्डशिप, पृ. ७५बाट रूपान्तरित।

परमेश्‍वरको आज्ञा पालन गरेर सकारात्मक परिणामा भएको विवरण यहूदाको असल  राजा हिजकियाको शासनकालमा भएको लेखाले बताउँछ। त्यसबेला यहूदाका मानिसहरूको बीचमा सत्य आत्मिक जागरण भएको थियो। मानिसहरूले दशांस र भेटीहरू विश्‍वाससाथ मन्दिरको भन्डारमा ल्याउन थालेका थिए। यतिका दशांस र भेटीहरू आएका थिए कि मन्दिरकै परिसरमा तिनीहरू थुपार्न परेको थियो। २ इतिहास ३१:२-१५ले यस मामिलामा यसरी बताउँछ कि जब (२ इतिहास ३१:२-१५ले यस)

`तपाईँले दशांस दिँदा वा नदिँदा तपाईँको आत्मिक जीवन र परमेश्‍वरसँगको सम्बन्धको बारेमा के बताउँछ ?`