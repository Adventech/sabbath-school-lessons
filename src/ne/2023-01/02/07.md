---
title:  थप जानकारी
date:   13/01/2023
---

"संसारको कुनै पनि युगमा जब परमेश्‍वरका जनहरूले खुशीसाथ र हृदयदेखि नियमितरूपमा उदार हुने वा दशांस र भेटीहरू दिने उहाँको योजनालाई कार्यन्वयन गर्दा तिनीहरूले नहल्लिने उहाँको प्रतिज्ञाहरूको उपभोग गर्न पाएको महसुस गरेकाछन् । तिनीहरूको परिश्रममा परमेश्‍वरले आशिषदिनुभएको र तिनीहरूलाई सम्पन्न गर्नुभएको पनि तिनीहरूले पाएका छन्। परमेश्‍वरका आदेशहरूको पालना गरेको अनुपातमा उहाँले तिनीहरूलाई सम्पन्न गराउनुभएको थियो। जब तिनीहरूले परमेश्‍वरलाई आत्मसात् गर्दै उहाँका आदेशहरू पालन गर्दै उहाँलाई सबै थोकहरूले सम्मान गरेका थिए भने उहाँले तिनीहरूको ढुकुटी प्रसस्तमात्रा भरिदिनुभएको थियो । जब तिनीहरूले दशांस र भेटीहरूमा परमेश्‍वरलाई ठग्न वा लुट्न थाल्यो भने तिनीहरूलाई यो महसुस गराउनुभएको थियो कि तिनीहरूले परमेश्‍वरलाईमात्र होइन आफूहरूलाई पनि ठगीरहेको थियो। तिनीहरूले परमेश्‍वरलाई सिमितरूपमा भेटीहरू दिएभने उहाँले पनि तिनीहरूलाई सिमितरूपमा आशिष दिनुभएको थियो। परमेश्‍वरलाई दिएको अनुपातमा तिनीहरूले पनि पाएका थिए।"-एलेन जी ह्वाइट, टेस्टिमोनिज फर द चर्च, ठेली ३, पृ. ३९५ बाट रूपान्तरित ।

हामी विश्‍वासद्वारामात्र मुक्ति पाउँछौँ भन्ने कुरामा बाइबल धेरै स्पष्ट छ। यो परमेश्‍वरको अनुग्रहको वरदान हो । परमेश्‍वरको अनुग्रहको प्रत्युत्तरमा हामी उहाँका आज्ञाहरू पालन गरेर देखाउँदछौँ; तर मुक्ति पाउन हामी आज्ञा पालन गरेका हौइनौँ नत्र यो अनुग्रह हुने थिएन (रोमी ४:१-४) ।

जब हामी परमेश्‍वरले हामीसँग गर्नुभएको दुई पक्षिय करारलाई हेर्दछौँ, हामीले पाउने आशिषहरू र हामीमा भएका जिम्मेवारीहरूलाई सोच्नुपर्दछ । जब परमेश्‍वरले हामीलाई प्रदान गर्नुहुने थोकहरूलाई हामी ग्रहण गर्छौँ तब उहाँसँग हाम्रो सम्बन्ध कायम राख्‍न पुग्दछौँ । यथार्थमा भन्ने हो भने हाम्रो भविष्यको निर्धारण हामीले नै गरिरहेका हुन्छौँ। आज्ञा पालन गर्नुभनेको हामीमा भएको प्रेमप्रति बफादारी हुनु र त्यसले अर्‍हाएको अनुसार सेवा गर्नुहो । येशूको सही वा सत्य चेला भएको प्रमाण त्यो हो। येशूलाई विश्‍वास गर्‍यो भने हामी आज्ञाहरू पालन गर्नुपर्दैन भनेर कतिपय इसाईहरूको धारणा विपरित विश्‍वासद्वारा येशूको अनुग्रह पाएर परमेश्‍वरले माग गर्नुभएको अनुसार उहाँको आज्ञाकारी हुन हामीलाई उहाँले नै सशक्त बनाउनुहुन्छ ।

**चिन्तनमनन**:

`यदि प्रत्येक एडभेन्टिस्टले बप्‍तिस्माको बेलामा शपथ खाएको अनुसार दशांस दिन निर्णय गर्‍यो भने हाम्रो चर्चमा प्रसस्त पैसा सुसमाचार फैलाउन जम्मा हुनसक्छ भनेर कसैले भनेका थिए। दशांस र भेटीको मामिलामा तपाईँ के गरिरहनुभएको छ? केको लागि चर्च स्थापना गरिएको थियो के त्यसमा तपाईँ इमान्दार भएर लाग्नुभएको छ?`

`परमेश्‍वरसँग हाम्रो सम्बन्धको मामिलामा हाम्रा निर्णय र कामहरू कतिको महत्त्वपूर्ण छ सो बारे चिन्तन गर्नुहोस्। विधिवादको धरापमा नपरिकन काम पनि गर्ने, आज्ञा पालन पनि गर्ने, दशांस र भेटी पनि दिने र परमेश्‍वरको असल भन्डारे कसरी हुने?`

`कठित परिस्थितिमा पनि हामी परमेश्‍वरप्रति कसरी निष्ठावान हुने? यस्तो परिस्थितिलाई बुझ्दै निराश नहुनबाट हामी कसरी जोगिने?`