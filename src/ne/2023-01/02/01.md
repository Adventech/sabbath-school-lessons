---
title:  हामीमा भएको परमेश्‍वरका करारहरू
date:   07/01/2023
---

### मूल पदहरू
मत्ती १०:२२, यूहन्ना ६:२९, व्यवस्था २८:१-१४, हितोपदेश ३:१-१०, मलाकी ३:७-११ र मत्ती ६:२५-३३।


> <p>यस अध्यायको मूल सार पद</p>
> "आज मैले तिमीहरूलाई आदेश दिएबमोजिम तिमीहरूले होशियारीसाथ परमप्रभु आफ्‍ना परमेश्‍वरका सबै आज्ञाहरू मानेर उहाँको वचन पालन गर्‍यौ भने, उहाँले तिमीहरूलाई पृथ्‍वीका सबै जातिहरूमध्‍ये श्रेष्‍ठ तुल्‍याउनुहुनेछ।  परमप्रभु आफ्‍ना परमेश्‍वरको वचन पालन गर्‍यौ भने यी सबै आशिष् तिमीहरूलाई लाग्‍नेछन्, र तिमीहरूसाथ रहिरहनेछन्।" व्यवस्था २८:१-२। 

यो अचम्मको छ कि परमेश्‍वरले हामीसँग सम्झौताहरू गर्नुभएको छ वा  करार बाँध्नुभएको छ। प्रायजसो ती सम्झौताहरू दुई पक्षिय हुन्। ती सम्झौताहरू कार्यन्वयन गर्ने जिम्मेवारी दुबै परमेश्‍वर र मानव जातिमा हुन्छ। दुवै पक्षहरू समावेश हुने करारको उदाहरणमा यो हो, "यदि तिमीहरूले यो गर्‍यौँ भने म त्यो गर्नेछु।" वा " म यो गर्नेछु यदि तिमीहरूले त्यो गर्‍यो भने।"

दुर्लभ वा अपवादको रूपमा पनि करार वा सम्झौता हुन्छ। मानव जातसँग गर्नुभएको केही करारहरू त्यस खालका छन्, जसमा यो हुन्छ, "तिमीले गरेतापनि वा नगरेतापनि म यो गर्नेछु।" उदाहरणमा, "उहाँले दुवै खराब र असलको लागि उहाँले सूर्य उदाइदिनुहुन्छ, र न्यायी र अन्यायी दुवैलाई उहाँले वर्षा पठाउनुहुन्छ" (मत्ती ५:४५ रूपान्तरित)। हामीले जे गरेतापनि वा नगरेतापनि घाम उदाउन र पानी पार्ने कुरोमा हामी परमेश्‍वरमा भरोसा राख्‍न सक्छौँ। जलप्रलयपछि परमेश्‍वरले समस्ता मानव प्राणी र पृथ्वीका प्रत्येक पशुसँग यो प्रतिज्ञा बाँध्नुभएको थियो कि सारा पृथ्वीलाई ढाक्ने गरेर फेरि विश्‍वव्यापी जलप्रलय हुनेछैन (उत्पत्ति ९:९-१६)। यसमा हाम्रो क्रियाकलापको सरोकार छैन। उहाँले यो पनि प्रतिज्ञा गर्नुभयो, “पृथ्‍वी रहुञ्‍जेल बीउ छर्ने र फसल काट्ने समय, जाडो र गर्मी, ग्रीष्‍म र शिशिर, र दिन र रातको अन्‍त हुनेछैन।”  उत्पत्ति ८:२२। हामीले जे गरेपनि नगरेपनि मौसमहरू आइरहन्छ र गइरहन्छ। 

परमेश्‍वर र उहाँका जनहरूको बीचमा भएका केही धेरै महत्त्वपूर्ण करार वा सम्झौताहरूको बारेमा यस अध्यायमा अध्ययन गर्नेछौँ। हामी यो प्रार्थना गरौँ कि परमेश्‍वरको अनुग्रहले हामीबाट उचाली राख्‍नुपर्ने करार वा सम्झौतालाई उचाली राखौँ।