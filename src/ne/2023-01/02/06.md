---
title:  परमेश्‍वरको राज्य पहिले खोजिगर
date:   12/01/2023
---

सर्वसाधारण मानिसहरूले येशूका वचनहरू सुन्न अत्यन्तै रुचाउँथे (मर्कूस १२:३७)। प्रायजसो येशूको पछि लाग्ने र उहाँका वचनहरू सुन्ने भिँडहरू यस्तै सर्वसाधारण र निम्नवर्गका मानिसहरू थिए। तिनीहरूलाई नै येशूले ख्वाउनुभएको थियो र तिनीहरूले नै डाँडामा उहाँले दिनुभएको उपदेश सुनेका थिए। तिनीहरूको आवश्यकताप्रति संवदनशीलभएर बोल्नुभएको थियो: मलाई थाहा छ तिमीहरूले आफ्ना परिवारहरूलाई कसरी सम्हाल्ने भनेर चिन्ता गरेको मलाई थाहा छ। गाँसबासकपासको निम्ति तिमीहरू फिक्री गर्छौँ। तर त्यो फिक्री तार्न तिमीहरूको सामु यो प्रस्ताव राख्‍दछु....

`उहाँको प्रस्ताब र प्रतिज्ञाहरू मत्ती ६:२५-३३मा उल्लेख गरिएको छ। उहाँका प्रतिज्ञाहरूको उपभोग गर्न मानिसहरू के गर्नुपर्दथ्यो?`

परमेश्‍वरले दिनुभएका धेरै प्रतिज्ञाहरूमा दुई पक्षिय कार्यान्वयन हुन्छ। परमेश्‍वरको आशिष हामीले पाउन, हामीले हाम्रो भाग पनि खेल्नुपर्दछ।

`परमेश्‍वरसँग शान्ति हुन के गर्नुपर्छ भनेर यशैया २६:३ पढ्नुहोस्`

`यदि हामीले हाम्रा पापहरू, गलत आनिबानीहरूको स्वीकार गर्‍यौँ भने येशूले के गर्नुहुन्छ रे? हेर्नुहोस् १ यूहन्ना १:९`

`परमेश्‍वरका "यदीहरू" र "अनिहरू"को प्रस्ताब के हुन्? हेर्नुहोस् २ इतिहास ७:१४`

माथिका पदहरू र अरू धेरै पदहरूले एउटा महत्त्वपूर्ण तथ्यलाई प्रकट गर्दछ: परमेश्‍वर सार्वभौमिक वा सर्वेसर्वा हुनुभएतापनि, उहाँ सृष्टिकर्ता र संभारकर्ता हुनुभएतापनि, हाम्रो कुनै असल र धर्मकर्मको कारणले प्राप्‍त हुने मुक्ति होइ तर अनुग्रहको बरदान भएतापनि यस पृथ्वीमा परमेश्‍वर र सैतानको बीचमा भइरहेको महान् द्वन्द्वमा खेल्न हाम्रो पनि भाग छ। हामीलाई आत्मनिर्णय, आफू खुशी चुन्ने गरिमामय र पवित्र बरदान र स्वतन्त्रतालाई प्रयोगमा ल्याएर पवित्र आत्माको आवाजलाई सुनेर परमेश्‍वरले खटाउनुभएको काममा लाग्नु हामीले आवश्यकता ठान्नुपर्दछ। परमेश्‍वरले हामीलाई आशिषहरू र जीवन प्रदान गर्न चाहनुभएतापनि यदि हामीले श्राप र मृत्युलाई चुन्यौँ भने त्यसको दोष परमेश्‍वरलाई (नेपाली लोकभाषाको अनुसार भाग्य) दिनु सरासर अन्याय हो। त्यसकारण परमेश्‍वरले सिधै यो भन्नुहुन्छ, "आज म स्‍वर्ग र पृथ्‍वीलाई तिमीहरूका विरुद्धमा साक्षी राख्‍तछु, कि मैले तिमीहरूका अगि जीवन र मृत्‍यु, आशिष् र श्राप राखेको छु। अब जीवन नै रोज, ताकि तिमीहरू र तिमीहरूका बालबच्‍चाहरू जिउन सक, र परमप्रभु तिमीहरूका परमेश्‍वरलाई प्रेम गर्दै, उहाँका आज्ञा मान्‍दै र उहाँसँगै लीन बन्‍दै बाँचिरहो। किनकि परमप्रभु नै तिमीहरूको जीवन हुनुहुन्‍छ, र तिमीहरूका पुर्खा अब्राहाम, इसहाक र याकूबसित उहाँले दिन्‍छु भनी शपथ खानुभएको देशमा उहाँले तिमीहरूलाई दीर्घायु बनाउनुहुनेछ।" व्यवस्था ३०:१९-२०।