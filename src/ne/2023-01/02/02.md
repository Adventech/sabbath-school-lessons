---
title:  मुक्तिको करार
date:   08/01/2023
---

यस संसारमा जन्मेको र जन्मिने प्रत्येक मानिसको निम्ति येशू कलभरीमा मर्नुभएकोले मुक्ति पाउन सम्भव भएकोछ। तर मौसमहरू आउने जाने प्रतिज्ञा जस्तै मुक्ति एक पक्षिय सम्झौता होइन। मानिसहरूले मुक्ति पाउन जे प्रयास गरेतापनि सबै मानिसलाई स्व:त मुक्ति उपलब्ध गराउँदैन। यस संसारमा जन्मेर सबैले कुनै न कुनै प्रक्रियाद्वारा स्व:त मुक्ति पाउनेछन् वा कतिपय धर्महरूले सिकाएको अनुसार अनेकौँ जन्म पुनर्जन्मपछि मुक्ति पाउनेछन् भन्ने धारणा बाइबलको होइन।यसलाई "जगतव्यापी" धारणा भनेर कहलाइन्छ।

येशूले यो स्पष्ट पार्नुभएको छ: उहाँ सारा मानिसको निम्ति मर्नुभएतापनि यस संसारमा दुई थरीका मानिसहरू हुनेछन्, एक थरी साँगुरो बाटोमा गइरहेका हुन्छन् जसले मुक्ति पाउँछन् र अर्को थरी फराकिलो बाटोमा गइरहेका हुन्छन् जो बिनाशतिर र अनन्तको मृत्युतिर लैजान्छ (मत्ती ७:१३,१४)।

`येशूमा पाइने मुक्तिको बरदान मानिसहरूले कसरी प्राप्‍त गर्छन् भनेर देहायका पदहरूले हामीलाई सिकाउँदछन्, हेर्नुहोस्, १ यूहन्‍ना ५:१२; मत्ती १०:२२; यूहन्‍ना ६:२९; २ पत्रुस १:१०-११।`

मुक्ति भनेको दुई पक्षिय सम्झौता वा करार हो भन्ने ज्ञान पावलले बुझेका थिए। आफूलाई छिट्टै मारिनेछ भन्ने कुरो पावललाई थाहा थियो, उनका धेरै मित्र तथा सहकर्मीहरूले उनलाई त्यागेका थिए, तैपनि मुक्तिको निम्ति आफ्नो तर्फबाट गरिनुपर्ने जिम्मेवारीलाई पूरा गरेको भनेर उनको प्रिय मित्र तिमोथीलाई यो सुनाएका थिए, "किनभने, म त बलिको रूपमा अर्पण हुन लागेको छु, र मेरो बिदाइको बेला आएको छ।  मैले उत्तम लड़ाइँ लड़ेको छु। मैले दौड सिद्ध्याएको छु। मैले विश्‍वासलाई बचाइराखेको छु। अब उप्रान्‍त मेरो निम्‍ति धार्मिकताको मुकुट राखिएको छ, जो धार्मिकताका न्‍यायाधीश प्रभुले त्‍यस दिन मलाई दिनुहुनेछ, र मलाई मात्र होइन, तर उहाँको पुनरागमन प्रिय मान्‍नेहरू सबैलाई दिनुहुनेछ।" २ तिमोथी ४:६-८। 

पावलले भन्दछन्, "म अब मर्न तयार छु। मैले लड्नुपर्ने उत्तम युद्ध लडिसकेको छु। मेरो दौड सकियो। मैले विश्‍वासलाई साँचिराखेको छु।" मुक्ति भनेको व्यवस्था पालन गरेर होइन विश्‍वासद्वारामात्रै पाइन्छ भन्ने कुरामा पावल जिकिर गरेका थिए। यहाँ उनी आफ्ना काम वा उपलब्धीहरू परमेश्‍वरको निगाहा पाउन होइन भन्ने पक्षमा भएको देखाएको त छैन। उनको निम्ति धार्मिकताको मुकुट पर्खिरहेको छ भन्दा येशूको धार्मिकतालाई औँल्याउँछ। आफ्नो जीवनको अन्तिम घडिसम्म विश्‍वासद्वारा येशूको धार्मिकतालाई पकडि राखेको भनेर उनले दावी गर्दछन्।

`मुक्ति भनेको कुनै धर्मकर्म गर्दै दावी गर्ने उपहार नभएतापनि त्यस उपहारलाई स्वीकार्ने र नस्वीकार्नेको बीचमा के भिन्नता छ? जब हामीले त्यो उपहार हामी ग्रहण गर्छौँ तब हाम्रो पक्षबाट के गर्न अपेक्षा गरिएकोछ ?`