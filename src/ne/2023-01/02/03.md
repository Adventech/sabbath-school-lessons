---
title:  दिलोज्यान दिएर सुन्नु
date:   09/01/2023
---

व्यवस्थाको पुस्तक मोशाको बिदाइ सन्देश लिखितरूपमा प्रस्तुत गरिएको छ। चालिस वर्षसम्म मरुभूमिमा यात्रा गर्ने इस्राएलीहरूको दोस्रो पुस्तालाई यो सन्देश दिएको थियो। यरिहोको पूर्वपत्ती रहेको मोआब क्षेत्रमा दिएको सन्देशहरू व्यवस्थाको पुस्तकमा लेखिएको छ। यस पुस्तकलाई "सम्झनाको पुस्तक" भनेर पनि उपयुक्त नाउँ दिएको छ।

परमेश्‍वरले आफ्नो पक्षबाट विश्‍वाससाथ इस्राएलीहरूसँग कसरी कारोबार गर्नुभएको थियो भने मोशाले यस पुस्तकमा समिक्षा गर्दछन्। सिनै पहाडदेखि प्रतिज्ञा गरिएको देशको सीमाना कादेश बार्नियासम्मको यात्रा, इस्राएलीहरूको विद्रोह र ४० वर्षसम्मको उजाडस्थानमा भौँतारिनुपरेको वर्णन उनले गर्दछन्। उनले दश आज्ञाहरूलाई फेरि दोहोर्‍याउँछन्, दशांस र मूख्य भन्डारको आवश्यकताको बारेमा उल्लेख गर्दछन्। तर व्यवस्थाको पुस्तकको मूल शिक्षाचाहिँ परमेश्‍वरका आज्ञाहरू पालन गर र उहाँले दिनुहुने आशिषहरूको उपभोग गर हो। आफ्ना जनहरूको हेरचाह गर्न,  तिनीहरूको सर्वोच्च हित गर्न परमेश्‍वर सक्षम् हुनुहुन्छ भनेर मोशाले उहाँको चित्रण गर्दछ।

`व्यवस्था २८:१-१४ पढ्नुहोस्। इस्राएलीहरूलाई के आशिषहरूको प्रतिज्ञा दिइएको छ? तर तिनीहरूलाई पाउन र तिनीहरूको उपभोग गर्न तिनीहरूको तर्फबाट के गर्नुपर्दथ्यो?`

इस्राएलीहरूको निम्ति अनेकौँ अचम्म र आश्‍चर्यका आशिषहरू दिने परमेश्‍वरको मनमा थियो भनेर तिनीहरूले बुझुन भन्ने कुरोमा मोशा धेरै उत्सुक थिए। उनका बोलीहरूमा "यदि तिमीहरूले दिलोज्यानसाथ उहाँको कुरा सुन्यौभने," भनेर उल्लेख गर्दै तिनीहरूको अनन्त जीवनको सवाल बारेमा तिनीहरूलाई सम्झाएका थिए। यहाँ यथार्थमा आत्मनिर्णयको स्वतन्त्रताको बारेमा प्रभावकारी रूपमा प्रस्तुत गरिएको छ। तिनीहरू परमेश्‍वरले चुन्नुभएको राष्ट्र, महान् आशिष र प्रतिज्ञाहरूको उपभोग गर्न पाउने, तर ती आशिष र प्रतिज्ञाहरू तिनीहरूले बिनासर्त पाउने थिएन। ती आशिष र प्रतिज्ञाहरूलाई तिनीहरूले स्वीकार गर्नुपर्थ्यो, पाउनुपर्दथ्यो र त्यसै अनुसार चल्नुपर्दथ्यो र उहाँले तिनीहरूबाट कुनै धेरै गार्‍हो कुराको अपेक्षा गर्नुभएको थिएन। आशिष पाउन आफ्नो शरीरलाई अनेकौँ कष्ट दिनु पर्छ भनेर परमेश्‍वरले माग गर्नुभएको थिएन। मोशाले यस कुरालाई यसरी पुष्टि गर्दछन्, "११ आज मैले तिमीहरूलाई दिएको आज्ञा तिमीहरूका निम्‍ति साह्रै गाह्रो वा टाढ़ो छैन। १२ “हाम्रा निम्‍ति स्‍वर्गमा उक्‍लेर कसले त्‍यो ल्‍याइदिएर हामीलाई बताइदिने र हामी त्‍यो पालन गरौं?” भनी तिमीहरूले भन्‍नुपर्दैन, किनभने त्‍यो स्‍वर्गमा छैन। १३ “कसले सागर पारि गएर हामीलाई त्‍यो ल्‍याइदिएर हामीलाई सुनाइदिने र हामी त्‍यो पालन गरौं?” भनी तिमीहरूले भन्‍नुपर्दैन, किनभने त्‍यो सागरको पल्‍लो छेउमा पनि छैन। १४ तर तिमीहरूले पालन गर्नलाई वचन तिमीहरूको नजिकै छ– तिमीहरूकै मुख र तिमीहरूकै हृदयमा छ।" व्यवस्था ३०:११-१४। 

आशिषहरूको साथमा चेतावनीहरू पनि दिएका थिए। यदि तिनीहरूले परमेश्‍वरका वचनहरूलाई अवज्ञा वा भङ्ग गरेर चल्यो भने तिनीहरूले श्रापहरूपनि पाउनेछन् भनेर व्यवस्था २८:१५-६८मा मोशाले उल्लेख गर्दछन्। अर्थात् तिनीहरूको पाप र विद्रोहले तिनीहरूले कस्ता कस्ता नतिजाहरू भोग्नुपर्नेछ भनेर स्पष्ट पारिएको छ।
   	
`वर्तमान समयमा हाम्रो निम्ति "परमेश्‍वरको वचनलाई दिलोज्यानले सुन्नु" भन्नुको अर्थ के हो? हामीबाट उहाँले के अपेक्षा गर्नुभएको छ ?`