---
title:  परमेश्‍वरको आदर गर
date:   10/01/2023
---

हितोपदेशको पुस्तक प्रत्येक व्यक्तिको निम्ति अत्यन्तै उपयोगी छ। यसमा के ठिक वा असल छ र के बेठिक वा खराब छ भनेर बुझाउन खोजिएकोमात्र छैन तर यसमा बुद्धि र मूर्खताको बारेमा पनि सिकाउँदछ। जब कसैले यो पुस्तक सरसरती पढ्यो भनेमात्रै ज्ञानबुद्धीको फाइदा र मुर्ख हुनुको खराब वा बेफाइदा के छ भनेर छर्लङ्ग पारेको छ।

`हितोपदेश २:१-१० पढ्नुहोस्। यसमा के अचम्मका प्रतिज्ञाहरू उल्लेख गरेकाछन्? "आफ्ना उब्जनीका सबै अगौटे फल" भन्नुको अर्थ के हो?`

हाम्रा सबै सम्पत्तिको व्यवस्थापनमा परमेश्‍वरलाई पहिलो स्थानमा राख भनेर परमेश्‍वरले हामीलाई भन्नुभएको छ। सबै थोकको हर्ताकर्ता उहाँ नै हुनुहुन्छ भनेर हामीलाई महसुस गराउन त्यो भनिएको हो। उहाँले नै सबै थोकहरू हामीलाई उपलब्धि गराउनुहुन्छ भनेर उहाँमाथि विश्‍वास दिलाउन पनि हाम्रो सबै थोकहरूमा उहाँलाई प्राथमिकता दिनु जरुरी छ। अझ उहाँले भन्नुहुन्छ यदि हाम्रो जीवनमा उहाँलाई पहिलो स्थानमा राख्यौँ भने हामीसँग बाँकि जे छ त्यसलाई उहाँले आशिष दिनुहुनेछ। सबै थोकहरूमा उहाँलाई पहिलो स्थान दिनुको अर्थ उहाँलाई हामीले विश्‍वास गर्छौ भनेर देखाएका हुन्छौँ। यसले उहाँमाथि हामीले भरोसा राखेकाछौँ भनेर पनि देखाएका हुन्छौँ। हाम्रो सबै हृदयले उहाँमाथि भरोसा राखेका भनेर हाम्रो व्यवहारले प्रकट गरिरहेको हुन्छ, साथै हामी आफ्नै लिँडे ढिपीमा नचली अर्थात् मलाई सबै थोक थाहा छ भनेर आफ्नै समझशक्तिमा भर नपरिरहेको हामी देखाइरहेका हुन्छौँ। यो धेरै महत्त्वपूर्ण छ किनकि कतिपय  समयमा हामी के गर्छौँ त्यो हामीलाई थाहा हुँदैन र बुझ्दैनौँ पनि। हाम्रै कामको नतिजा कतिपय समयमा अर्थ न बर्थको भएको हामीलाई थाहा छ।

क्रूसलाई मध्यनजरमा राख्‍दा उहाँको प्रेम र उहाँमाथि भरोसा राख्‍ने सिवाय हामीले अरू बिकल्प नै देख्‍न नसक्ने हुन्छौँ। येशूमा हामी प्रत्येकलाई के दिनुभएको छ सो महसुस गर्नुपर्दछ। उहाँ सृष्टिकर्ता (यूहन्ना १:१-४) र संभारकर्ता (हिब्रू १:३)मात्र होइन हाम्रो उद्धारकर्ता पनि हुनुहुन्छ। जब ती आत्मज्ञान हाम्रो हृदयमा पल्हाउँछ तब हामीलाई दिएको पहिलो आशिष वा अगौटे फल उहाँलाई फर्काउन सक्नुबाहेक अरू के दिन सक्छौँ र?

"दशांस आफ्नै हो भनेरमात्रै उहाँले दावी गर्नुहुन्न र यसलाई उहाँको निम्ति कसरी आरक्षित गर्नुपर्छ भनेर पनि उहाले हामीलाई भन्नुहुन्छ। उहाँले भन्नुहुन्छ, "आफ्‍नो धन-सम्‍पत्ति र आफ्‍ना सबै उब्‍जनीको अगौटे फलले परमप्रभुको आदर गर" (हितोपदेश ३:९)। यसको अर्थ यो होइन कि हामीले आर्जन गरेको आय पहिले हामीलाई नै प्रयोग गर्ने अनि बाँकि भएको उहाँलाई चढाउने होइन चाहे त्यो दिलैदेखि चढाएको दशांस किन नहोस्। तर परमेश्‍वरको भाग पहिले अलक राखियोस्।" एलेन जी ह्वाइट, काउन्सिल अन स्टवार्डशिप, पृ. ८१बाट रूपान्तरित।

यदि हामीले उहाँलाई प्राथमिकता दियौँ भने हाम्रा भकारी उहाँले भरिदिनुहुन्छ भनेर परमेश्‍वरले भन्नुहुन्छ। तर यो स्व:त वा आश्‍चर्य कामले हुने होइन; अर्थात् तपाईँ एकदिन एकाबिहानै उठेर तपाईँका भकारी र फलफूलको रसले अचानक भरिएको सिसीहरू पाउनुहुन्न।

बरु, बाइबलमा असल भन्डारे वा व्यवस्थापक कसरी हुने भन्ने नीतिहरू तोकिएका छन्। हामीले जे गर्छौँ त्यो योजनावद्धरूपमा हुनुपर्दछ, हामीसँग भएका पैसालाई जिम्मेवारपूर्वक चलाउन जान्नुपर्दछ। हामीसँग भएका सबै थोकहरू विश्‍वाससाथ जिम्मेवारसाथ चलाउनु नै हाम्रो पहिलो प्राथमिकता हुनुपर्छ भनेर परमेश्‍वरले हामीलाई बताउनुहुन्छ।

`अत्यन्तै कठिन आर्थिक अवस्थामा परमेश्‍वरमाथि हामीले कसरी भरोसा राख्‍ने? हामी परमेश्‍वरमा विश्‍वाससाथ चलेतापनि पनि कतिपय समयमा हाम्रा भकारीहरू खालि नै भएको हुन्छ र पिउने कुरो पनि अभावै भएको हुन्छ। त्यस परिस्थितिमा पनि परमेश्‍वरका प्रतिज्ञाहरूलाई आत्मसात् गरेर कसरी चल्ने ?`