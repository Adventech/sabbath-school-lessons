---
title:  शिविरमा भएको श्रापित थोक
date:   27/02/2023
---

इस्राएलको इतिहासमा यो एउटा ठूलो खुशीयालीको समय थियो भन्दा कसैले विवाद नगर्न सक्छ। मरुभूमिमा ४० वर्ष यात्रा गरेपछि इस्राएलीहरू आखिरमा यहोशूको नेतृत्वमा प्रतिज्ञा गरिएको देश पस्दै थिए। अचम्म तरिकाले तिनीहरू यर्दन नदी पार गरेका थिए। यो नदी बाढी आउने समय थियो तर नदीमा नै सुख्खा जमिनभएर इस्राएलीहरू पार गरेका थिए। यसरी बाढी आउने यर्दन नदीको धारलाई सुख्खा गरेर इस्राएलीहरू पार गरेको देख्‍दा कनान देशका परमेश्‍वरलाई विश्‍वास नगर्नेहरूका हृदयहरू थरथर कामेको हुनसक्छ। तिनीहरू युद्ध गर्न आँट पनि आएको थिएन (यहोशू ५:१)।

यदि यो सहर अत्यन्तै मजबुत किल्लाहरूले घेरिएको थियो। त्यसालाई जित्‍नु अत्यन्तै चुनौतिपूर्ण थियो। त्यहाँका जनहरूलाई कसरी जित्‍ने भनेर कसैलाई थाहा थिएन न त यहोशूलाई नै। यहोशूले प्रार्थना गरेपछि त्यसको जवाफमा परमेश्‍वरले उनलाई त्यो सहरलाई कसरी कब्जा गर्ने योजना दिनुभएको थियो। त्यही अनुसार तिनीहरूले त्यस सहरलाई कब्जा गरेका थिए। त्यो सहर लिए पछि इस्राएलीहरूले दु:खद परिस्थितिको सामना गर्नुपरेको थियो।

`अत्यन्तै उल्लखनीय र प्रभावकारी तरिकाले यरिहोमा बिजय प्राप्‍त गरेपछि के घट्ना भयो जुन कथाबाट हामी आफैले पनि अर्ति लिन सक्छौँ? हेर्नुहोस् यहोशू ७।`

जब आकानलाई केरकार गरियो तब आफूले असल कुराहरूप्रति लोभ देखाएको भनेर उसले स्वीकार्‍यो। हिब्रू भाषामा प्रयोग गरिएको "लोभ" भन्ने शब्द chmd सएचएमडी हो। बाइबलमा केही ठाउँहरूमा यो शब्द सकारात्मक शैलीमा प्रयोग गरिएको छ। त्यही शब्दको जड दानिएल ९:२३मा उल्लेख गरिएको छ। यसमा गाब्रिएलले दानिएलाई परमेश्‍वरको अत्यन्तै प्रिय जन भनेर सम्बोधन गरेका थिए।

तर यस समयमा, त्यो सिएचएमडी शब्द खराब खवर थियो। आफूहरूले कब्जामा लिएका सहरहरूबाट केही नलिनु भन्ने स्पष्ट आदेशको बाबजुद पनि (यहोशू ६:१८,१९) आकान त्यसको बिपरित चलेको थियो। त्यसको फलस्वरूप सारा इस्राएल देश नै शर्ममा पारिएकोव थियो। ऐमा हार खाएपछि यहोशूलाई यो डर लागेको थियो, "किनकि कनानीहरू र देशका सबै बासिन्‍दाहरूले यो सुनेर हामीलाई घेर्नेछन्, र पृथ्‍वीबाट हाम्रो नाउँ मेटिदिनेछन्। त्‍यसपछि तपाईंको महान् नाउँको खातिरमा तपाईं के गर्नुहुन्‍छ?”  यहोशू ७:९। स्पष्टरूपमा भन्ने हो भने ती महान् विजयहरूलाई परमेश्‍वरले आफ्नो शक्ति र उहाँका जनहरूप्रति आफूले कसरी काम गरिरहनुभएको थियो भनेर वरिपरिका देशहरूलाई उहाँले देखाउन चाहनुभएको थियो। तिनीहरूको विजयले अरू राष्ट्रहरूको सामु आफ्नो शक्तिको प्रदर्शन र उहाँको इज्जत यह्वेले साक्षीको रूपमा देखाउन चाहनुभएको थियो। तर ऐमा भएको बेइज्जतपूर्ण असफलताले गर्दा मानिसहरूको ज्यानमात्र गुमाइएन परमेश्‍वरको त्यो गवाही दिने चाहनालाई बज्रपात गरिएको थियो।

`बर्तमान परिप्रेक्ष्यमा आकानले आफ्नो काम ठिक नै थियो भनेर सजिलैसँग किन लिन सक्थ्यो ? त्यस सहरमा भएको धेरै धनदौलतमा मैले लिएको त केही पनि होइन । कसैले थाहा पाउनेछैन । त्यसकारण त्यसबाट के हानी हुन्छ र ? फेरि मेरो परिवारलाई घरबनाउन पैसा पनि त चाहिन्छ नी? यस खालको खतरापूर्ण सम्झौताबाट हामी कसरी जोगिने ?`