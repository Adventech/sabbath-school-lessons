---
title:  थप जानकारी
date:   03/03/2023
---

यरिहोको बिजयमा आकानमात्र एक जना थिएन जसले इस्राएलीहरूको शिबिरमा सुन र चाँदीहरू बोकेर लगेको थियो । सबै सुन र चाँदीहरू परमेश्‍वरको पवित्रस्थानमा ल्याउन यहोशूले मानिसहरूलाई अर्‍हाएका थिए (यहोशू ६:१९,२४) । अरू सबै थोक जलाउनुपरेको थियो । आफ्नो लागि केही कुरो लुकाउनुमा आकानमात्र थियो ।"लाखौँ इस्राएलीहरूको बिचमा केवल एक जनामात्र उल्लखेनीय र न्यायपूर्ण काममा विजयीको उल्लास हुनुपर्ने समयमा परमेश्‍वरको आज्ञा भङ्ग गर्न आँट गरेको थियो। शिनारको अत्यन्तै दामी पोशाकको लोभले आकानलाई आकर्षित गरेको थियो; मृत्युको मुखमा आफू पर्ने थाहा पाएपनि उसले भनेको थियो, "बेबिलोनी दामी वस्त्र ।" एउटा पापले अर्को पापतिर उसलाई धकेलेको थियो। परमेश्‍वरको ढुकुटीमा समर्पित सुन र चाँदी आफूले लुकाएकोले उसले परमेश्‍वरसँगै लुटेको थियो । कनान देशको पहिलो फसललाई उसले चोरेको थियो ।"-एलेन जी ह्वाइट, पाट्रियार्क एण्ड प्रोफेटस्, पृ. ४९६ बाट रूपान्तरति ।    

**चिन्तनमनन**:

`१ तिमोथी ६:६-१० पढ्नुहोस्, "६ सन्‍तुष्‍टिसहितको भक्ति नै ठूलो लाभ हो। ७ किनकि हामीले न त यस संसारमा केही ल्‍यायौं न यहाँबाट केही लैजान नै सक्‍छौं। ८ तर खान र लाउनसम्‍म छ भने हामी त्‍यसैमा सन्‍तुष्‍ट हुनेछौं। ९ तर धनी हुने इच्‍छा गर्नेहरू परीक्षामा पर्छन्, पासोमा फस्‍छन् र धेरै अर्थहीन र दु:खदायी इच्‍छाहरूमा डुब्‍छन्, जसले मानिसहरूलाई बरबादी र सर्वनाशमा डुबाउँछन्। १० किनभने रुपियाँपैसाको मोह नै सबै किसिमका खराबीको जड़ हो। पैसाको लोभमा परेर कोही-कोही विश्‍वासबाट कुमार्गतिर लागेका छन्, र धेरै पीडाले तिनीहरूका हृदय घोचेका छन्।" पावलको उपर्युक्त तत्वहरूलाई पुष्टि गर्न धेरै उदाहरणहरू छन्, छैन त? हामीलाई पैसा त चाहिन्छ तर पावलले चेतावनी दिएको अनुसार रुपैयाँ पैसाको लोभको जालोमा फस्नबाट हामी कसरी उम्किने वा पैसा पनि चाहिन्छ तर त्यसबाट पनि जोगिनुपर्छ रे, यस कुरालाई हामीले कसरी संतुलनमा राख्‍ने?`

`पैसा बाहेक अरू थोकहरू के छन् जसको लोभमा हामी फस्न सक्छौँ?`

`उचित चाहना र लोभको बीचमा के भिन्नता छ? फेरि हामीले चाहना गरेको उचितै भएतापनि त्यो पनि लोभमा कसरी परिणत हुनसक्छ?`