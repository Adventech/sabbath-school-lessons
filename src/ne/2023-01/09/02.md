---
title:  लोभ गर्नु नै पापको सुरु हो त?
date:   26/02/2023
---

शान्त, सुखमय र तालमेलको बातावरण छाएको जगतमा पाप कसरी सुरु भयो भन्ने प्रश्‍न प्रायजसो सबैको दिमागमा चढिरहेकै हुन्छ। यसलाई हामीले पन्छाउन पनि त्यति सजिलो छैन। तर हामी बाइबलको विद्यार्थी भएकोले केही हदसम्म त्यसको जवाफ त छ। पापको मूल कारण नै लोभ हो भनेर हामीले देहायको पदबाट ठोकुवा गर्न सक्छौँ।

`हेर्नुहोस् यशैया १४:१२-१४ले के भन्दछ? लुशिफरको पतनको बारेमा के जानकारी हामीलाई दिइएको छ? उसको पतनमा लोभले कस्तो निर्णायक भूमिका खेलेको थियो?`

"लुशिफर आफ्नो उच्च ओहोदाप्रति संतुष्ट नहुने निर्णय गरेको थियो। स्वर्गका सार जीवले उसलाई सम्मान गरेकोमात्र उसलाई चित्त बुझ्न थालेको थिएन। सृष्टिकर्ताले पाउनुपर्ने श्रद्धा र सम्मान आफूले पनि पाउनुपर्ने भन्ने आँट उसले खोजेको थियो। आफ्नो स्नेह र बफादारितामा परमेश्‍वरलाई सर्वोच्च स्थानमा राख्‍नुको सट्टा अरूहरूले तिनीहरूको सेवा र बफादारिता आफूलाई नै सुम्पियोस् भन्ने प्रयास उसले गरेको थियो। सनातन परमेश्‍वर पिताले आफ्नो पुत्रलाई दिनुभएको महिमा र इज्जत आफ्नो पनि होस् भनेर लोभ गरेको कारण स्वर्गदूतहरूको राजकुमारले ख्रीष्टमामात्र भएको एकाधिकार वा विशेष अधिकार आफूले खोस्न दुष्प्रयास गरेको थियो।"-एलेन जी ह्वाइट, पाट्रियार्क एण्ड प्रोफेटस्, पृ. ३५बाट रूपान्तरित।

`पावलले लोभलालच कुन पापको बराबरीमा राखेका छन्, हेर्नुहोस्? एफिसी ५:५, कलस्सी ३:५`

यो आश्‍चर्यजनक छ कि पावलले लोभलाई मूर्ति पूजाको बराबरीमा दुई पल्ट लेखेका छन्। मूर्तिपूजामा मानिसहरूले सृष्टिकर्ता परमेश्‍वरलाई भन्दा अरू कुनै थोकहरू वा आफूहरूले नै सृजना गरेका थोक, उपलब्धी वा सामग्रीहरूलाई भगवान भनेर पूजा वा सम्मान गर्छन् जुन सम्मान र श्रद्धा परमेश्‍वरले पाउनुपर्छ (रोमी १:२५)। हामीमा नहुनुपर्ने कुराको चाहना गर्नु पनि के लोभ गर्नु हो त र परमेश्‍वरको चाहनालाई भन्दा वा हाम्रो हृदयलाई उहाँमा केन्द्रित गर्नुभन्दा अरू कुराको तिब्र चाहना गर्नु भनेको मूर्तिपूजा होइन त?

आफ्नो गलत चाहना र लोभले आफूलाई कहाँतिर लैजान्छ भन्ने कुरालाई लुशिफरले दवाएको थिएन। यही कुरो हामीमा पनि हुनुपर्दछ। लोभको विरुद्धमा दिएको आज्ञाले हाम्रो सोचबिचारको सरासर भण्डाफोर गर्दछ। त्यही लोभको सोचमा पर्दा र त्यसलाई कार्यान्वयन गर्दा हामी अरू सबै आज्ञाहरूलाई भङ्ग गर्छौँ। दाउद र बेतशेबाको मामिलाले यो भनाइ पुष्टि गर्दछ। हेर्नुहोस्, २ शमूएल ११।

`लोभलालचबाट सुरक्षित हुन पावलले हामीलाई के अर्ति दिन्छन् ? हेर्नुहोस्, १ तिमोथी ६:६-८।`