---
title:  हननिया र सफीरा
date:   01/03/2023
---

सुरुमा चर्चको सदस्य हुनु अत्यन्तै मजाको समय थियो। पेन्टिकोस्टको समयमा पवित्र आत्मा खनिएपछि चेलाहरूमा ठूलो शक्ति आएको थियो र शक्तिसम्मन्न भएर तिनीहरूले जोशिलो पाराले सुमाचार प्रचार गरेका थिए र हजारौँको संख्यामा मानिसहरू चर्चमा समावेस भएका थिए।

"तिनीहरूले प्रार्थना गरिसकेपछि तिनीहरू भेला भएको ठाउँमा कम्‍प भयो, र तिनीहरू सबै जना पवित्र आत्‍माले भरिए, र तिनीहरूले साहससित परमेश्‍वरको वचन बोले। विश्‍वास गर्नेहरूको समूह सबै एकै हृदय र एकै आत्‍माका भएका थिए, र तिनीहरूमध्‍ये एउटाले पनि आफ्‍नो धन-सम्‍पत्तिको केही थोक यो मेरो आफ्‍नो हो भनी भन्‍दैन थियो, तर तिनीहरूका सबै थोक साझा थिए।" प्रेरित ४:३१-३२।

यस पृथ्वीमा भएको चर्चमा सहभागि  हननिया र सफीराको अवसर थियो। चर्च बढेको र पवित्र आत्माको प्रकटले अचम्म कामहरू भएको थियो। "तिनीहरूमध्‍ये कसैलाई केही कुराको खाँचो पर्दैनथ्‍यो, किनकि जति जना जग्‍गाजमिन कि घरका मालिक थिए, तिनीहरूले ती बेचेर त्‍यसको मोल ल्‍याउँथे, र प्रेरितहरूका चरणमा राखिदिन्‍थे, र जस-जसलाई जे-जे कुराको खाँचो पर्थ्‍यो, सो हरेकलाई बाँड़िदिन्‍थे।" प्रेरित ४:३४-३५।

यही परिवेशमा हननिया र सफीरा दम्पत्तिको कथा आउँछ। चर्चमा के भएको थियो त्यसप्रति प्रभावित भएर तिनीहरू पनि त्यसका सहभागी हुन चाहेका थिए। आफूसँग भएको केही जग्गाजमिन बेचेर चर्चलाई प्रदान गर्ने निधो तिनीहरूले गरेका थिए। त्यो असलै कुरो थियो।

`प्रेरित ५:१-११ पढ्नुहोस्। केही पैसा आफूसँग राखेर वा फटाहा कुरा गर्नु किन खराब थियो? त्यसको बदलीमा तिनीहरूले के कडा दण्ड भोगेका थिए?`

परमेश्‍वरको काममा चन्दा दिने तिनीहरू सुरुको चाहना असलै थियो। तर, "पछि लोभमा परेर तिनीहरूले पवित्र आत्माको चित्त दुखाएका थिए। जग्गा बेचेको धेरै पैसा देखेपछि तिनीहरूले आफ्नो प्रतिज्ञाको पछुतो गर्न थाल्यो, त्यसको फलस्वरूप तिनीहरूमा भएको ख्रीष्टको काममा सघाउन ठूलो काम गर्ने प्रतिवद्धताले गर्दा हृदयहरूलाई न्यानो पारेको मिठो आशिषको प्रभाव गुमाएको थियो।"-एलेन जी ह्वाइट, आक्टस् अभ द आपोस्टल्स, पृ. ७२ बाट रूपान्तरित। अर्को शब्दहरूमा भन्ने हो भने सुरुमा तिनीहरू असलै नियतले काम गर्न चाहेका थिए, तर लोभले गर्दा तिनीहरू ढोँगी हुन पुगे। अरूहरूको अगाडि तिनीहरू धर्मात्मा र त्यागी देखाएतापनि भित्री हृदयमा तिनीहरू त्यो थिएन। त्यसको फलस्वरूप जब तिनीहरूको नियतको पर्दाफास भयो तब तिनीहरू हृदयघातले मृत्यु भए।

"त्यसले गर्दा चर्चका सबै सदस्यहरूमा र त्यो सुन्नेहरूमा ठूलो डर भयो" (प्रेरित ५:११ रूपान्तरित)। त्यस घट्नापछि मानिसहरूले आफ्ना दशांस होशियारसाथ फिर्ता गरेको हुन्थ्यो होला। तर याद गर्नुहोस्, यो दु:खदायी विवरण बाइबलमा दशांसप्रति विश्‍वासिलो हुन चेतावनीको निम्ति लेखिएको होइन। बरु, लोभले गर्दा हाम्रो गति के हुनसक्नेरहेछ भनेर सिकाउन यो कथा बाइबलमा समावेश भएको हो।