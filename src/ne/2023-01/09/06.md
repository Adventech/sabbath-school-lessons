---
title:  लोभलाई जित्‍न
date:   02/03/2023
---

लोभलालच भनेको घमण्ड गर्नु, स्वार्थीपना हुनु, आफ्नो भाऊ खोज्ने जस्तो प्रवृत्ति हुनु जस्तै हृदयको चलखेल हो। कतिपयले यो चर्तिकला देख्‍दैन न त आफैले पनि त्यसप्रति सजग भएको थाहा हुँदैन। त्यसैकारण त मानिसमा हुने त्यो दुर्गुण घातक र धोखापूर्ण छ। झुटो बोल्ने, व्यभिचार गर्ने, मूर्तिपूजा गर्ने, साबथ पालन नगर्ने जस्ता कतिपय पापहरूमाथि विजय पाउन गार्‍हो भएकोबेलामा थाहै नपाउने गरि घुस्ने लोभमाथि विजय पाउन त झन गार्‍हो हुनु स्वभाविक छ। ती पापहरू बाहिर देखाउने पापहरू हुन् त्यसको लागि पहिले हामीले सोच्नुपर्दछ। तर गलत सोचहरू जुन अचानक पनि आइपर्छ त्यसलाई नियन्त्रण गर्नु झन कति कठिन छ।

`१ कोरन्थी १०:१३ पढ्नुहोस्। यहाँ हामीलाई के प्रतिज्ञा दिएको छ? लोभको सन्दर्भमा त्यसलाई बुझ्न किन महत्त्वपूर्ण छ?`

यो खतरापूर्ण छलि पापदेखि परमेश्‍वरको शक्तिद्वारा हामी कसरी सुरक्षित राख्‍ने?

परमेश्‍वरमाथि भरोसा राख्‍ने, उहाँको सेवा गर्ने र उहाँको परिवारको भागिदार हुने निर्णय गर्नुहोस्। यहोशूको प्रतिवद्धतालाई तपाईको पनि बनाउनुहोस्, "यदि परमप्रभुको सेवा गर्न तिमीहरूलाई मन पर्दैन भनेता तिमीहरूले कसको सेवा गर्ने आजै तिमीहरूले रोज– कि तिम्रा पिता-पुर्खाहरूले यूफ्रेटिस नदी पारि पुजेका देवताहरू कि तिमीहरू अहिले बसेको देशका एमोरीहरूका देवताहरू। तर म र मेरो घरानाले परमप्रभुकै सेवा गर्नेछौं।”  यहोशू २४:१५।

दिनदिनै प्रार्थना गर्नुहोस् र मत्ती ६:१३लाई प्रार्थनामा उल्लेख गर्न नभुल्नुहोस्, "हामीलाई परिक्षमा नडोर्‍याउनुहोस्, तर दुष्टबाट उद्धार गर्नुहोस्: किनकि राज्य, र पराक्रम, र महिमा सदा सदाको निम्ति तपाईँकै हो।" जब तपाईँको दिमागमा लोभलालचको नियत भित्रिन्छ जुन तपाईँलाई थाहा छ यो हुनुहँदैन, तब त्यसको मामिलामा तपाईँले प्रार्थना गर्नुहोस्। १ कोरन्थी १०:१३ र बाइबलका अरू प्रतिज्ञाहरूलाई दावी गरेर त्यसमाथि विजय पाउन प्रार्थना गर्नुहोस्।

नियमित बाइबल अध्ययन गर्नुहोस्। "तपाईँको वचन मेरो हृदयमा सजाइराखेको छु ताकि मैले तपाईँको विरुद्धमा पाप नगरुँ" (भजन ११९:११ रूपान्तरित)।

मानिसमा आउने पापको समस्यालाई येशूले सामना गर्नुभएको थियो। हामी परिक्षित हुने सबै परिक्षा वा प्रलोभनहरूमा उहाँलाई पनि फसाउन खोजिएको थियो। त्यसको सामना गर्न येशूले प्रायजसो रातभर पितासँग प्रार्थना गर्नुभएको थियो। जबसम्म हाम्रो निम्ति उहाँ अनुसरणीय उदाहरण बन्नुभएन तब सम्म उहाँले यस पृथ्वीलाई छोड्नुभएको थिएन। उहाँको भावनामाप्रेरित भएर बस्ने र उहाँको बाटोमा हिँड्ने प्रत्येक व्यक्तिलाई शक्तिसम्पन्न गराउनु प्रतिज्ञा उहाँले गर्नुभएको थियो। येशूको चरित्रमा निर्मित हुन, विश्‍वास र आज्ञा पालनमा उहाँले साथ दिनुहुनेछ भन्ने उहाँको व्यक्तिगत कबुललाई हामीले कहिल्यै पनि बिर्सनुहुन्न।

"जबसम्‍म परमप्रभुलाई पाउन सक्‍छौ उहाँलाई खोज। उहाँ नजिक हुनुहुँदा नै उहाँलाई भेट। दुष्‍टले आफ्‍नो बाटो र अधर्मीले आफ्‍नो विचार त्‍यागोस्, र परमप्रभुतिर फर्कोस्, र उहाँले त्‍यसमाथि कृपा गर्नुहुनेछ। हाम्रा परमेश्‍वरतर्फ त्‍यो फर्कोस्, र उहाँले त्‍यसलाई सित्तैँमा क्षमा गर्नुहुनेछ।" यशैया ५५:६-७।

`लोभमा परेर तपाईँले भोग्नु भएको नतिजाको उदाहरण केही छ? यसबाट तपाईँले के सिक्नुभयो? लोभहरूबाट जोगिन अझ तपाईँले के सिक्नुपर्दछ?`