---
title:  यहूदाको हृदय
date:   28/02/2023
---

बाइबलमा भएको धेरै वियोगान्त कथाहरूमा यहूदी इस्करयोतीको कथा पनि हो। यस संसारको इतिहासमा उल्लेखनीय भूमिका खेल्नेमा यहूदा बाहेक अरू ११कोमात्रै थियो। उसले अरू चेलाहरूसँग मिलेर येशूसँगमा रहन र उहाँबाट नै अनन्त जीवनको आत्मज्ञान सिधै पाउने अवसर पाएको थियो। यहूदाले पाएको अवसरले गर्दा कतिपय मानिसहरू अनन्त जीवन प्राप्‍त गर्न सकेका थिए तर उसले त्यो गुमाएर अनन्त बिनाशमा परेको थियो। यो कस्तो दु:खदायी घट्ना हो!

के भयो? त्यसको जवाफ केवल एउटै शब्दमा पाइन्छ: त्यो हो लोभ जुन उसको हृदयका चाहनाहरू थिए।

`यूहन्ना १२:१-८ पढ्नुहोस्। मरियमले के गरिन् जसले गर्दा भोजमा सबैको आकर्षण त्यतातिर थियो? यहूदाको प्रतिक्रिया कस्तो थियो? किन? येशूको जवाफ कस्तो थियो?`

येशूले भद्र तरिकाले यहूदाको लोभलाई औल्याउनुभएपछि उसले चित्त दुखाएर भोज नै छोडेर प्रधान पूजारीको दरवारमा ऊ सिधै गएको थियो। त्यहाँ येशूका शत्रुहरू जम्मा भएका थिए। मरियमले दिएको उपहारभन्दा कम पैसाले येशूमाथि गद्दारी गर्न यहूदाले सहमत भएको थियो (मत्ती २६:१४-१६)।

यहूदालाई के भयो? धेरै अचम्मको अवसरहरूमा यहूदा सामेल हुन पाएको थियो। त्यो अवसरहरू पनि धेरै दुर्लभ थियो। तर यहूदाको दिमागमा के चढ्यो जसले गर्दा घटिया भएर दुष्ट काम गर्न अग्रसर भयो? एलेन जी ह्वाइटको अनुसार यहूदाले "महान् गुरुलाई माया गर्दथ्यो, उहाँसँग रहन ऊ चाहन्थ्यो। आफ्नो चरित्र र जीवनलाई परिवर्तन गर्न उसले चाहेको थियो। येशूसँगको सम्पर्कमा रहेर आफू परिवर्तन होला भन्ने उसले आशा गरेको थियो। मुक्तिदाताले यहूदालाई भन्डाफोर गर्नुभएन। बार्‍ह जना चेलाहरूको बीचमा उसलाई पनि उहाँले ठाउँ दिनुभएको थियो। सुसमाचार प्रचारकको काममा पनि उहाँले उसलाई खटाउनुभएको थियो। बिरामीहरूलाई निको पार्ने र दुष्ट आत्माहरूलाई धपाउने अधिकार पनि उसलाई दिएको थियो। तर आफ्नो जीवन पूरै येशूमा समर्पित गर्ने बिन्दुमा यहूदा आउन सकेको थिएन।"-द डिजाएर अभ एजेज्, पृ. ७१६बाट रूपान्तरित।

खासमा भन्ने हो भने हामी सबैमा त्यस खालको खोट हाम्रो चरित्रमा छ। त्यस हामीले हाम्रो जीवन परमेश्‍वरमा अर्पण गर्‍यौँ भने उहाँले हाम्रो जीवनमा परिचालन गर्नुहुने शक्तिले त्यस खोटलाई मेटाउन सकिन्छ। तर यहूदाले ख्रीष्टलाई आफ्नो जीवन भित्री हृदयदेखि अर्पण गरेको थिएन। ख्रीष्टको शक्तिले लोभ गर्ने पापलाई यहूदाले जित्‍न सक्थ्यो। तर लोभलाई नियन्त्रण गर्नुको सट्टा लोभले उसलाई नियन्त्रण गर्‍यो। त्यसको फलस्वरूप यहूदाको अन्त दु:खदतरिकाले भयो।

हाम्रो मनलाई केलायो भने हामीमध्ये को नहोला जसले एक पछि अर्को लोभको संघर्ष नगरेको? यहूदाले पैसाको लोभ गरेको थियो। लोभ नै उसको हृदयको समस्या थियो। त्यस लोभले उसलाई चोर्न उक्सायो (यूहन्ना १२:६)। आखिरमा उसले येशूलाई विश्‍वासघात गरेर ने छोड्यो।

लोभले ल्याउने डरलाग्दो पाठ यहूदाले हामी सबैलाई सिकाउँछ। हेर्दा सानो खालको, हृदयको चाहना, तर त्यसले अनन्त जीवन नै नाश हुनतिर अग्रसर गराएको थियो।