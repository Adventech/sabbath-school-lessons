---
title:  कथा
date:   10/02/2023
---

### मिशन स्कूलमा आश्‍चर्य काम

जोन फिरीको जीवनलाई दुई भिन्नाभिन्नै प्रकारका मिशन स्कूलहरूले निर्माण गरेको थियो। जोनको परिवारले येशूलाई विश्वास गरेको थिएन। युवाअवस्थामा जोनलाई मलावीबाट जन्जीबार टापुमा रहेको स्कूलमा पढ्न पठाएको थियो। यो टापु इन्डिएन ओसनमा छ। जोन त्यहाँको स्कूलमा अध्ययन गर्न पुगेको थियो। ऊ तीन वर्षसम्म आफ्नो पढाइमामात्र होइन धर्मका पुस्तकहरू पढ्न पनि समय बितायो। अफ्रिकामा आफ्नो धर्मको बारेमा नसुनाएका ठाउँहरूमा आफ्नो धर्मको बारेमा सुनाउँदै घरेलु सङ्गतिहरू कसरी स्थापना गर्ने भन्ने ज्ञान हासिल गर्न थाल्यो।

जन्जिबारमा आफ्नो अध्ययन सकेपछि त्यस युवक मलावीमा फर्क्यो। उसले त्यहाँ दुई घरेलु सङ्गतिको अगुवाइ गर्न थाल्यो। चर्चहरूलाई रेखदेख गर्न र तिनीहरूको गतिविधि जन्जिबारमा रहेको आफ्नो धर्मको अगुवालाई खबर दिन उसलाई खटाइएको थियो। एक दिन उसले येशूको बारेमा जानकारी लिओस् भनेर उसलाई किङ्गस जेम्स बाइबल पढ्न सुझाव दियो।

केही वर्षसम्म जोन तीन विभिन्न चर्चहरूमा सम्मिलित भयो। ती चर्चहरूमध्ये एकमा जोन बरिष्ठ व्यक्ति हुन पुगेको थियो। त्यहाँ भएको गतिविधिहरूको बारेमा उसले जन्जिबारमा सूचनाहरू पठाउँदै गर्दथे। त्यसै बेला उसले मलावीको सहरमा विभिन्न घरेलु चर्चहरूको अगुवाइ गर्दै थियो।

जब उसले बाइबल पढ्न थाल्यो तब उसको हृदय छोएको थियो। आफूले सिकेको इसाई धर्मभन्दा भन्दा  अगल भएको उसले महसुस गर्न थाल्यो। उसले येशूको बारेमा बढि सिक्न चाह्यो।

जवानै अवस्थामा उसले मलावीको लुवाजी सेभेन्थ-डे एडभेन्टिस्ट मिशन स्कूलमा भर्ना भयो। यो नयाँ खालको मिशन स्कूल थियो। यो जन्जिबारको मिशन स्कूल भन्दा फरक थियो। एडभेन्टिस्ट स्कूलको पाथ फाइन्डर क्लबप्रति चासो देखाउन थाल्यो। उसले त्यसमा सहभागी भएर त्यसको सबै क्रियाकलापहरूमा भाग लिन थाल्यो।

जब स्कूलमा प्रार्थना सप्‍ताह लगाएको थियो उसले आफ्नो हृदय येशूलाई सुम्प्यो र बप्‍तिस्मा लियो। जोनले जन्जिबारमा सूचनाहरू पठाउन रोक्यो। जब जोनको गतिविधि थाहा पायो तब उसको पिता ऊदेखि धेरै क्रोधित भयो। जोन सेभेन्थ-डे एडभेन्टिस्ट हुनुमा उसको आमा जिम्मेवारी छ भनेर दोष लगाए र उनले उनीसँग पारपाचुके गरे।

धेरै वर्ष पछि आफूल् मिशन स्कूलमा पाएको ज्ञान कार्यान्वयन गर्न परमेश्वरले उसलाई बोलाएको महसुस भयो। जन्जिबारमा उसको पहिलाको धर्मलाई घरघरमा प्रचार गर्ने विद्या उसले सिकेको थियो। कोही नगएको समाजमा पसेर आफ्नो धर्म फैलाएर घरेलु सङ्गति गर्ने कला उसले त्यहाँ सिकेको थियो। अब त्यस कलालाई एडभेन्टिस्ट विद्यमा समावेस गरेर येशूको निम्ति काम गर्न निर्णय गर्‍यो। कालान्तरमा जोन ग्लोबल मिशन पायोनियर भयो। कोही पनि नगएको समाज र संस्कृतिमा गएर एडभेन्टिस्ट समूह खडा गर्ने काममा ऊ संलघ्न भयो। जोन ग्लोबल मिशनमा १० वर्ष काम गर्‍यो।  उसको सक्रियतामा उसका पारिवारिक धर्मका धेरै मानिसहरूले येशूलाई ग्रहण गरेका थिए।

मलावी एडभेन्टिस्ट विश्‍वविद्यालयमा धर्म विज्ञान पढेर उनले ग्राजुयत गरे। आज उनी एडभेन्टिस्ट चर्चको पास्टर भएर प्रभुको सेवा गर्दैछ। एडभेन्टिस्ट मिशन स्कूलले उनको जीवन परिवर्तन भएको थियो भनेर उनले भने। "एडभेन्टिस्ट मिशन स्कूलहरूलाई कहिल्यै पनि न्युन ठान्नुहुन्न। मानिसहरूले येशूको बारेमा थाहा दिन ती स्कूलहरू साधन हुन् र मानिसहरूले येशूलाई आफ्नो व्यक्तिगत मुक्तिदाता हुन् भन्ने अवसर ती स्कूलहरूले प्रदान गर्न सक्छन्। सारा संसारमा ख्रीष्टको सन्देश सुनाउन एडभेन्टिस्ट शिक्षाको ठूलो भूमिका हुन्छ।

_- चिफुन्डो कान्जो_