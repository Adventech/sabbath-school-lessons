---
title:  परमप्रभु परमेश्‍वरको अनुग्रह नोहामाथि पर्‍यो
date:   05/02/2023
---

यस पृथ्वीमा रहने तर स्वर्गको सम्पत्तिलाई खोज्ने प्रायजसो मानिसहरूको जीवनमा ठूलो र मूख्य परिवर्तन ल्याउन परमेश्‍वरले आह्वान गर्नुभएको पाइएको छ। त्यही परिवर्तनमा सहभागी  हुन आवश्यक भएमा तपाईँ पनि तयार हुनुहोस्।

`उत्पत्ति ६:५-१४मा नोहाको बारेमा लेखिएको छ। परमेश्‍वरको आज्ञा अनुसार चल्दा नोहाको जीवनमा के आमूल परिवर्तनहरू ल्याउनुपरेको थियो? संसारमा आउने विध्वंसको बारेमा चेतावनी दिनुपर्दा हामीमा पनि कस्तो परिवर्तन गर्नुपर्ने नीतिहरू त्यस बृतान्तबाट हामी लिन सक्छौँ?`

पेसागतरूमा सिकर्मी देखिएको नोहा आफ्ना समय र स्रोतहरू प्रयोग गरेर आफ्नो लागि भव्य गर्न समय बिताउन सक्थ्यो। तर जहाज बनाउन परमेश्‍वरले नोहालाई निर्देशन दिनुहुँदा उनले १२० वर्ष त्यही काममा लाग्न आफ्नो जीवनमा उग्र परिवर्तन ल्याउन उनले रोज्न पुगेका थिए।

विश्‍वजलप्रलय केवल पुराण वा काल्पनिक मिथ हो भनेर त्यसलाई विश्‍वास गर्न धेरैले पन्छाएको देखिन्छ। प्रायजसो मानिसहरूकै अनुमानित विज्ञानको आधार बनाउँदै प्रकृतिको नियममा विश्‍वजलप्रलय भएको देखाउँदैन भनेर तिनीहरूले दावी गर्दछन्। यो कुनै नौलो कुरो होइन। "जलप्रलय हुनुभन्दा अघि शताव्दीयौँ सम्म मानिसहरूले यो तर्क गरेका थिए प्रकृतिका नियमहरू स्थिर छन् र त्यो परिवर्तन हुन सक्दैन। त्यही नियमको आधारमा मौसमहरू एक पछि अर्को आएका छन्। त्यस नियम अनुसार यस पृथ्वीमा पानी कहिल्यै पनि परेको छैन र पृथ्वी शितले भिजेकोछ, नदीहरूले आफ्ना सिमानाहरू छोडेका छैनन् बरू समुद्रमा ती नदीहरूबाट सुरक्षितसँग पानी बगिरहेकाछन्, प्रकृतिकै नियम अनुसार नदीको पानी आफ्नो किनाराभन्दा बाहिर बगेका छैनन् भनेर त्यसबेलाका लोकप्रिय वैज्ञानिकहरूले सिकाएका थिए।" –एलेन जी ह्वाइट, पाट्रियार्क एण्ड प्रोफेटस्, पृ. ९६बाट रूपान्तरित। जलप्रलयभन्दा अघि मानिसहरूको गलत बुझाइले गर्दा बाढी कहिल्यै पनि आउँदैन भनेर तर्क गरेका थिए; जलप्रलयपछि पनि तिनीहरूको गलत बुझाइको आधारमा विश्‍वजलप्रलय कहिल्यै पनि भएको थिएन भनेर तर्क गर्दछन्। बाइबलले भन्छ: "सूर्यमुनि केही कुरो पनि नौलो छैन" (उपदेशक १:९)।

त्यसै अनुसार, जगतको अन्त्यमा हुने विभिन्न घट्नाहरूलाई औँल्याएर संसारको अन्त हुँदैछ भनेर सुनाउँदा जलप्रलयभन्दा अघिको मानिसहरूले जस्तै आफ्ना कानहरूलाई बहिरा पार्दछन् (२ पत्रुस ३:३-७ पढ्नुहोस्)। आउने विनाशको निम्ति हामी कसरी तयार हुन सक्छौँ र भनेर तिनीहरूले विवाद गर्छन्। त्यसले गर्दा हामीले जे हुनेछ त्यो ढिलै भएतापनि संतोष भएर धैर्यतासाथ परमेश्‍वरले खटाउनुभएको काम गरिरहनु आवश्यक भएको हामीले ठान्नुपर्दछ। भविष्यमा परमेश्‍वरले महिमित इनाम दिनुहुनेछ तर अहिले परमेश्‍वरको काम गरिरहन हाम्रो विवेकलाई झर्को मान्न दिनु हुन्न। येशू कहिले फर्किनुहुन्छ सो हामीलाई थाहा छैन। तर त्यसको सुर्ता हामी गरिरहनु आवश्यक देखिन्दैन, तर हाम्रो आवश्यकता भनेको नोहा जस्तो आफ्नो जीवनमा मौलिक परिवर्तन ल्याउनुपरेतापनि परमेश्‍वरले अर्‍हाउनुभएको काममा लागिरहनु हो।
  	
`यदि नोहालाई जस्तो तपाईँलाई पनि उग्र परिवर्तन गर्न परमेश्‍वरले बोलाउनुभयो भने तपाईँ के तयार हुनुहुन्छ ? धेरै थोरै कुरामा हामी इमान्दार भएर काम गरिरहनु आवश्यक छ भनेर येशूले हामीलाई यसरी बताउनुभएको छ, “जो थोरै कुरामा ईमानदार हुन्‍छ, त्‍यो धेरैमा पनि ईमानदार हुन्‍छ, र जो अति सानो कुरामा बेईमान हुन्‍छ, त्‍यो धेरैमा पनि बेईमान हुन्‍छ । यसकारण तिमीहरू सांसारिक धनमा ईमानदार भएनौ भने, तिमीहरूलाई साँचो धनको जिम्‍मा कसले देला ? यदि तिमीहरू अर्काको धनमा ईमानदार भएनौ भने, तिमीहरूको आफ्‍नै धन तिमीहरूलाई कसले देला र? " लूका १६:१०-१२।`