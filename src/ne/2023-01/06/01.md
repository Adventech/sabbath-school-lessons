---
title:  स्वर्गमा धनसम्पत्ति जोर्नु
date:   04/02/2023
---

### मूल पदहरू
उत्पत्ति ६:५-१४, हिब्रू ११:८-१३, २ कोरन्थी ४:१८, उत्पत्ति १३:१०-१२, उत्पत्ति ३२:२२-३१ र हिब्रू ११:२४-२९ ।

> <p>यस अध्यायको मूल सार पद</p>
> "मानिसले सारा जगत् हात पारेर आफ्‍नो प्राण गुमायो भने त्‍यसलाई के फाइदा हुन्‍छ? अथवा मानिसले आफ्‍नो प्राणको सट्टामा के दिन सक्‍छ? "मर्कूस ८:३५-३६। 

संसारको उत्तम लगानी रणनीति येशूले हामीलाई दिनुभएको थियो: “आफ्‍नो निम्‍ति पृथ्‍वीमा धन-सम्‍पत्ति नथुपार, जहाँ कीरा र खियाले ती नष्‍ट पार्छन् र जहाँ चोरहरूले घर फोरेर ती चोर्छन्। तर आफ्‍नो निम्‍ति स्‍वर्गमा धन-सम्‍पत्ति थुपार, जहाँ कीराले वा खियाले नष्‍ट पार्दैन, र चोरले पनि चोर्दैन।" मत्ती ६:१९,२०। अनि लगानी रणनीतिलाई यो भनेर टुँग्याउनुभएको थियो, "किनकि जहाँ तिम्रो धन हुन्‍छ, त्‍यहीँ तिम्रो मन पनि हुन्‍छ।" मत्ती ६:२१। सफासँग भन्नुपर्दा: तपाईँले पैसा कहाँ खर्च गर्नुहुन्छ सो मलाई देखाउनुहोस्, अनि तपाईँको मन कहाँ छ सो म देखाउनेछु, किनकि जहाँ तपाईँले पैसा राख्‍नुहुन्छ त्यहाँ तपाईँको मन पनि हुन्छ। तत्काल तपाईँको हृदय त्यहाँ नभएतापनि तर त्यतातिर तपाईँको मन गइरहेको हुन्छ।

के परमेश्‍वरको राज्यको निम्ति हृदय भएको तपाईँ चाहनुहुन्छ। यदि चाहनुहुन्छ भने तपाईँले आफ्नो पैसा त्यहाँ लगानी गर्नुहोस् जसबाट तपाईँले अनन्त इनामहरू पाउनुहुनेछ। तपाईँको समय, पैसा र प्रार्थना परमेश्‍वरको कामको निम्ति लगानी गर्नुहोस्। यदि गर्नुभयो भने तपाईँ त्यस कामको निम्ति अझ चासो बढाउनुहुनेछ, अनि तपाईँको दिल पनि त्यहाँ जानेछ। बाइबलमा भएका विभिन्न पदहरू र कथाहरू यस अध्यायमा हेर्नेछौँ जसले स्वर्गमा धन थुपार्नु भनेको के हो सो बुझाउन खोज्दछ, आखिरमा आएर हाम्रो लगानीले कहिल्यै ननाशिने इनाम पाउनेछौँ।