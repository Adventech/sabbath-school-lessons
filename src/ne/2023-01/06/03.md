---
title:  परमेश्‍वरमा निष्ठावान भएर बस्नेको पिता अब्राम
date:   06/02/2023
---

आफूले कहिल्यै नदेखेको तर परमेश्‍वरले देखाउँछु भन्ने देशमा जान आफ्नो घर र आफन्तहरू छोड्न उहाँले अब्रामलाई अर्‍हाउनुभएको थियो। यसरी येशू मसीहका धर्मपिता युशूफको रगतको बंश सुरुभएको थियो। अब्रामको आफ्नो जन्मेको घर र बालककालको बारेमा हामीलाई विस्तृत जानकारी नभएतपनि आफ्नो प्यारो मातृभूमि परमेश्‍वरको आह्वानमा अब्रामले छोड्नु परेको थियो। यो निर्णय सजिलो त थिएन। त्यसले गर्दा उनले आफ्नो बुबाले पैतृक सम्पति, साथीभाइ र छिमेकीहरूसँगको रमझम र सुविधासम्पन्न गाउँघर उनले त्याग्नुपरेको थियो।

`तर उनको त्यस त्यागले गर्दा सारा संसारका मानव प्राणीहरूको आशिषको स्रोत हुने अवसर पाएका थिए। हेर्नुहोस्, "परमप्रभुले अब्रामलाई भन्‍नुभयो, उत्पत्ति १२:१-२।`

आफ्नो बाबु आमाको घर छोड्नु अब्राम र उनका परिवारको निम्ति उग्र परिवर्तन थियो। यस सन्दर्भमा हिब्रू ११:८मा पावलले यसरी व्यक्त गर्दछन्, "विश्‍वासद्वारा अब्राहामले आज्ञापालन गरे, र जाऊ भनेको ठाउँतिर गए, जुन ठाउँ उत्तराधिकारको रूपमा उनले पछि पाउनेथिए, यद्यपि उनी कतातिर गइरहेका थिए, त्‍यो उनलाई थाहा थिएन।" हिब्रू ११:८। "बाइबलमा दिएका विश्‍वासका सबै  परिभाषाहरूमा अब्रामले बिना प्रश्‍न परमेश्‍वरको आज्ञा पालन गरेको कदम अत्यन्तै उल्लेखनीय र विशेष प्रमाण भएको छ।"-एलेन जी ह्वाइट, पाट्रियार्क एण्ड प्रोफेटस, पृ. १२६बाट रूपान्तरित।

प्रायजसो हामीले हाम्रा मातृभूमि, हाम्रा साथीभाइ र आफन्तहरू सधैँको निम्ति छोडेर अन्त जाने त्यस्तो उत्सुक हुँदैनौँ होला। तर अब्रामले बिना हिच्किच्याइ परमेश्‍वरले भन्नुवित्तिक्‍कै आफ्नो प्रिय मातृभूमि छोड्न तरखरमा लागे। परमेश्‍वरले जहाँ जहाँ चाहनुभयो त्यहाँत्यहाँ रहन अब्राम संतुष्ट भएका थिए। अचम्मको कुरो त यो छ, परमेश्‍वरले दिनुभएको वचन अनुसार अब्राम, इसहाक र याकूबले आफ्नो जीवनभर प्रतिज्ञा गरिएको भूमि पाएका थिएनन्-यद्यपि तिनीहरू आफ्नो जीवनको अन्तिम घडीसम्म परमेश्‍वरप्रति आस्थावान र निष्ठावान भएर बसे।

`हिब्रू ११:८-१६मा के महत्त्वपूर्ण उल्लेखनीय सन्देश हाम्रो निम्ति सुनाइएको छ?`

जुन समाजमा अब्राम रहन पुगेका थिए त्यस समाजमा उनको ठूलो आदर थियो। त्यो समाजका मानिसहरू सृष्टिकर्ता परमेश्‍वरको उपासकहरू थिएन। तैपनि अब्रामलाई राजालाई जस्तो सम्मान गर्दथे। उनी उदारवादी, साहसिलो, अतिथीसत्कारमा अग्रसर भएको र अतिउच्च परमेश्‍वरको सेवक भनेर प्रख्यात थिए। परमेश्‍वरको बारेमा उनले देखाएको उदारण अनुसरणीय छ। परमेश्‍वरको अनुग्रहले हामी पनि अब्रामको सन्तान हुन पुगेका छौँ। अब्रामको मामिलामा पावलले आफ्नो भनाइ अघि सार्छन्, "अब्राहामलाई नै हेर, “उनले परमेश्‍वरमा विश्‍वास गरेथे, र यो उनको निम्‍ति धार्मिकता गनिएको थियो।”  यसकारण तिमीहरूले यो जान, कि जस-जसले विश्‍वास गर्छन्, तिनीहरू नै अब्राहामका सन्‍तान हुन्। परमेश्‍वरले अन्‍यजातिहरूलाई विश्‍वासद्वारा धर्मी ठहराउनुहुन्‍छ भन्‍ने धर्मशास्‍त्रले पहिलेदेखि नै देखेर अब्राहामलाई “तिमीमा नै सबै जातिले आशिष् पाउनेछन्” भन्‍ने सुसमाचार अघिबाटै सुनायो।  यसकारण विश्‍वास गर्ने मानिसहरूले विश्‍वासी अब्राहामसँगै आशिष् पाएका छन्।" गलाती ३:६-९। "यदि तिमीहरू ख्रीष्‍टका हौ भनेता तिमीहरू अब्राहामका सन्‍तान हौ, र प्रतिज्ञाबमोजिम उत्तराधिकारीहरू हौ।" गलाती ३:२९। 

अब्राम र नोहामा हामी यो देख्दछौँ कि जब परमेश्‍वरको आज्ञालाई तिनीहरूले माने तब तिनीहरूले आफ्नो जीवनमा आमूल परिवर्तन ल्याउने उग्र निर्णय गर्न राजीभएका थिए।

`२ कोरन्थी ४:१८ पढ्नुहोस् । यस पदमा के विशेष सन्देश छ जसले गर्दा हामीले गर्ने आत्मिक निर्णयहरूलाई प्रभाव पार्नुपर्दछ ? मोशा र अब्राहमले त्यही नीति कसरी अङ्गाले ?`