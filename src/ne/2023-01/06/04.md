---
title:  लोटका खराब निर्णयहरू
date:   07/02/2023
---

परमेश्‍वरको आह्वानमा जब अब्राम आफ्नो मातृभूमि छोडे, तब उनका भतिजा लोट पनि अब्रामसँग गए, सायद उनी तिर्थयात्रा जान उत्सुक भएर आफ्नो घरबार छोडेर निस्केका थिए। परमेश्‍वरले अब्रामलाई यस्तो धेरै आशिष दिनुभएको थियो कि उनी "पालिने गाइबस्तुहरू (त्यसबेलाको सभ्यतामा यसले मानिस कति धनी रहेछ भनेर देखाउँथ्यो), सुन र चाँदी भएकाले अब्राम अति धनाढ्य थिए।" भनेर उत्पत्ति १३:२ले बताउँछ। लोत पनि चानचुने मानिस थिएन, उनीसँग "भेड़ाबाख्रा र गाईबस्‍तुहरूका बथान र पालहरू थिए" भनेर उत्पत्ति १३:५ले उल्लेख गर्दछ। ती दुवै काका र भतिजा यतिका धनी भएकि तिनीहरूसँगसँगै बस्न सकेका थिएनन् किनकि तिनीहरूसँग धेरै बस्तुहरू थिए। त्यसको फलस्वरूप तिनीहरूका गोठालाहरूको बीचमा झगडा हुन थालेको थियो। त्यो झगडाबाट पन्छिन अब्रामले आफ्नो भतिजा लोटलाई उनी कहाँ सर्न चाहन्छ सो प्रस्ताब राखे। कता सर्ने भन्ने निर्णय अब्रामले लोटलाई नै पहिला दिएका थिए। "होइन, तपाईँले नै पहिला निर्णय गर्नुहोस्" भनेर लोटले अब्रामप्रति आभारित भएर जवाफ दिनुपर्थ्यो किनकि अब्रामसँगको सम्बन्धले गर्दा लोट सम्पन्न भएका थिए। तर उनले अब्रामप्रति आभार भएको देखाएनन् बरू त्यसबेलाको अत्यन्तै असल र उर्वरा भुमिमा जाने स्वार्थी निर्णय उनले गरे।

`के तर्कयुक्त कुराहरू थिए जसले गर्दा लोटले जुन निर्णय गर्न चाहेका थिए सो गरे? हेर्नुहोस्, उत्पत्ति १३:१०-१३।`

लोटले सजिलो र सुविधा सम्पन्न सहरमा सर्ने निर्णय त्यस्तो महान् निर्णय थिएन। तर जब उनलाई शत्रुहरूले युद्धबन्दी बनाएर लगे भनेर सुन्दा अब्रामले यो भनेन्, "कस्तो नराम्रो खबर। तिमीले जे रोप्यौ त्यही फलायौ।" बरु उनलाई उद्धार गर्न अब्राम अघि सरेका थिए (उत्पत्ति १४)।

कतिपय समयमा हामी महत्त्वाकाँक्षी भएकोले हाम्रा गलत निर्णयबाट पाठ सिक्न नसक्ने हुन्छौँ। लोटलाई शत्रुको हातबाट छापामार शैलीद्वारा अब्रामले उनलाई उद्धार गरे तब उनी दुष्ट सोडोमको सहरमै फेरि फर्केर बसोबास गरे। तर परमेश्‍वरले उनीप्रति ठूलो दया र सदाशयता देखाउनुभएर स्वर्गदूतहरू पठाउनुभएर लोट र परिवारलाई तिनीहरू बसोबास गरेका ती सहरहरूलाई नाश गर्नुभन्दा अघि त्यहाँबाट निस्केर जाऊ भनेर चेतावनी दिनुभएको थियो।

`उत्पत्ति १८:२०-३३ पढ्नुहोस्। यस पृथ्वीमा आफू आउनुको कारण के थियो भनेर परमेश्‍वरले अब्राहमलाई सुनाउनुभएको थियो? दुष्ट सहरहरूलाई नाश गर्ने परमेश्‍वरको निर्णयलाई अब्राहमको प्रतिक्रिया कस्तो थियो?`

आफ्नो भतिजा लोट र उनका परिवारहरूप्रतिको चिन्ताले गर्दा अब्राहमले परमेश्‍वरसँग कचकच गरेका थिए। यदि ती सहरहरूमा धर्मी मानिसहरू थिए भने के परमेश्‍वरले ती सहरहरूलाई नाश गर्नुहुन्छ होला? उनले ५० जनादेखि सुरु गरेर त्यसलाई झार्दै १० जनासम्म झारे। परमेश्‍वर सदाशयी, दयालु र प्रेमिलो भएको कारणले आफ्नो दया प्रदान गर्न उहाँ रोक्नुभएन जबसम्म अब्राहमले सोध्न छोडेनन्। परमेश्‍वरसँग लोटको उद्धारको निम्ति बिन्ति गर्दा परमेश्‍वर र उहाँका स्वर्गदूतहरू व्यक्तिगरूपमै हस्तक्षेप गरेर लोट, उनकी श्रीमती र दुई छोरीहरूलाई उद्धार गरे। लोटकी श्रीमतीले स्वर्गदूतको आज्ञा बिपरित पछाडि फर्केर हेर्दा उनी नुनको खाँबो बनिन्। लोट सोडोममा अत्यन्तै धनाद्य भएर गएका थिए तर निस्कन्दा खाली हात भएर निस्कनु परेको थियो। हामीले गर्ने निर्णयहरूमा हामी कस्तो होशियारी अपनाउनुपर्छ सो सोच्नु जरुरी छ। विशेष गरेर भविष्यको कुरोलाई ख्याल नगरि अगाडिको छोटो समयमा हुने फाइदालाई ध्यानमा राख्‍दा भविष्यको ठूलो चित्रको ख्याल नहुने कुरामा हामी सतर्क हुनुपर्दछ। हेर्नुहोस्, "मानिसले सारा जगत् हात पारेर आफ्‍नो प्राण गुमायो भने त्‍यसलाई के फाइदा हुन्‍छ? अथवा मानिसले आफ्‍नो प्राणको सट्टामा के दिन सक्‍छ?"  मर्कूस ८:३६-३७।