---
title:  धोखेवाजबाट राजकुमार
date:   08/02/2023
---

सानैदेखि याकूबले परमेश्‍वरलाई प्रेम गर्थे र उहाँको भय मान्थे। तैपनि उनी आफ्नी आमा रेबेकासँग मिलेर बुबालाई धोखा दिन तल्लो नैतिक स्तरमा घट्न पुगेका थिए। उनले आफ्नो बुबाले दिनै जेष्ठ अधिकार खोसेका थिए। त्यसको अर्थ जब उनी ठूलो भए उनको जीवन गलत बाटोमा लाग्न थालेको थियो। दाजुको रिस खप्‍न नसकेर आफ्नो छिटो मृत्युबाट भाग्न आमाको सल्लाह मान्न उनलाई कर लागेको थियो। उत्पत्ति २७:४१-४५मा लेखिएको छ, "आफ्‍ना पिताले याकूबलाई दिएको त्‍यस आशिष्ले गर्दा एसावले तिनीसँग दुश्‍मनी गर्न लागे, र एसावले मनमनै भने, “मेरा पिताको मर्ने बेला नजिकै आइपुगेको छ। त्‍यसपछि म मेरो भाइ याकूबलाई मार्नेछु।”  तर तिनका जेठा छोरा एसावको यो कुरा रिबेकाकहाँ पुग्‍यो। यसकारण रिबेकाले आफ्‍ना कान्‍छा छोरा याकूबलाई बोलाएर भनिन्, “हेर्, तेरो दाजु एसावले तँलाई मार्ने विचार गरेर आफ्‍नो चित्त बुझाएको छ। यसकारण ए छोरो, मैले भनेको कुरा मान्। तँ हारानमा मेरा दाजु लाबानकहाँ भागेर जा, र तेरो दाजुको रीस नमरुञ्‍जेल केही दिन त्‍यहाँ उनीसँग बस्। तैंले तेरो दाजुमाथि गरेको काम त्‍यसले बिर्सेर तँसँग गरेको रीस मरेपछि म तँलाई त्‍यहाँबाट लिन पठाउनेछु। एकै दिनमा तिमीहरू दुवै जनाको वियोग मैले किन सहने?”  उत्पत्ति २७:४१-४५। केही दिन होइन याकूब २० वर्ष आफ्नो घरबाट भाग्नु परेको थियो र उनको आफ्नो बाँकि जीवनमा आफ्नी आमाको मुख कहिल्यै पनि हेर्न पाएनन्।

`हामीले गलत निर्णय गरेतापनि परमेश्‍वरको अनुग्रहबाट हामी टाढिनु आवश्यक छैन। याकूबलाई के भयो र त्यसबाट हामीले पनि के आत्मिक पाठहरू सिक्न सक्छौँ? हेर्नुहोस्, उत्पत्ति ३२:२२-३२।`

"अपमान र तिरस्कार भोगेका, पश्‍चाताप र आत्मसमर्पण गरेका यस पापी भुल गर्ने नाशवान व्यक्ति स्वर्गको राजासँग कुश्ती खेलेर जित्‍न पुगेका थिए। उनले परमेश्‍वरका प्रतिज्ञाहरूमा आफ्नो ढलपल भएको जीवनलाई पकडि राखे, र अनन्तको प्रेमले जरो गाडिएको हृदयले पापीको पुकारलाई पन्छाउन सकेन। आफूले गल्ती गरेर जेष्ठ अधिकार खोसेको गलत कामप्रति आफू कतिको पापी रहेछु भनेर याकूबले स्पष्टरूपमा बुझ्न गएका थिए। उनले परमेश्‍वरका प्रतिज्ञाहरूमाथि विश्‍वास गरेका थिएनन्, बरू आफ्नै प्रयासले हतारहतारमा आफ्नो दाजुको अधिकार खोसे जुन् परमेश्‍वरले उहाँको समयमा र उहाँकै तरिकाले उनलाई उपलब्ध गराउने थियो।...अब त्यस रातको अनुभवले याकूबको हृदयले चाहेको आशिष उनले पाएका थिए। उनी धोखेवाज र जबरजस्ती हात पार्ने भनेर कमाएको नाउँको पापको क्षमा उनले पाएका थिए।"-एलेन जी ह्वाइट, पाट्रियार्क एण्ड प्रोफेटस्, पृ. १९७बाट रूपान्तरित।

`उत्पत्ति ४९:२९-३३ पढ्नुहोस्। याकूब विदेशमा भएकोले कनान देशमा आफ्नो अधिकार नभएको महसुस गरेका थिए, तैपनि आफू मरेपछि कहाँ गाड्नुपर्छ भनेर आफ्ना छोराहरूलाई के निर्देशन दिएका थिए? उनलाई गाड्ने गुफामा अरू को को गाडिएका थिए? आफूलाई पनि त्यहीँ गाड्न निर्देशन याकूबले किन दिए होला?`

तीनै पूर्खा र तिनीहरूका पत्‍नीहरू एउटै गुफामा गाडेका थिए भनेर बाइबलले हामीलाई बताउँदछ। परमेश्‍वरमाथिको विश्‍वास याकूबको बलियो थियो र आफू यस संसारमा अपरिचित र तिर्थयात्री थिए भनेर स्वीकारेका थिए (हिब्रू ११:१३)। उनले गलत काम गरेतापनि आफ्नो घरबाट खाली हात भागेका थिए तर जब उनी फर्के उनी धनाद्य भएर फर्केका थिए।
  	
`हामी मानिस हौँ। हामीमा कमीकमजोरीहरू छन् र हामी भुल गर्दछौँ तैपनि परमेश्‍वरले हामीलाई आशिष दिन सक्नुहुन्छ। तर सुरुमै हामीले भुलहरू नगर्‍यौँ भने कति उत्तम हुने होला ? अहिले तपाईँले के निर्णयहरू गर्नुपरेको छ र गलत निर्णयहरू गर्नबाट तपाईँ कसरी जोगिनुहुन्छ ?`