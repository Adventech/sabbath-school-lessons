---
title:  मिश्र देशमा मोशा
date:   09/02/2023
---

बाइबलको पवित्र इतिहासका सुरुका वर्षहरूमा मोशाको चरित्रले धेरै ठाउँहरू ओगटेका थिए। परमेश्‍वरको निगारनीमा उनलाई जीवित राखिएको थियो। साहसिलो आमा र माया गर्ने दिदी द्वारा परमेश्‍वरको काम गर्नुभएको थियो। जब फारोकी छोरीले टोकरीमा तैरिरहेको बालक मोशालाई भेट्टाइन् तब उनको हिब्रू वा यहुदी आमालाई उनलाई स्याहार गर्न जिम्मा लगाइदिइन्, अझ त्यसको बापत पैसा पनि दिइन्। तन्नेरी आमा जो निर्वासनमा थिइन् र दासी पनि थिइन्, राजकुमारीकै निर्देशनमा मोशाला स्याहार कस्तो आशिषमय चुनौति थियो! आमा जोकेबेदले मोशालाई सिकाउन केवल १२ वर्षमात्र उनको हातमा थियो। ती १२ वर्षको अवधिमा आमाले मोशालाई प्रार्थना गर्न र परमेश्‍वरको आदर गर्न र उनको चरित्र सेवामूलक जीवन बिताउन निर्माण गरेकि थिइन्। त्यसपछि बर्षौँसम्म मोशा मिश्रदेशको राजदरवारमा राजकीय तालिम पाएका थिए। "मोशालाई मिश्रीहरूका सारा विद्यामा शिक्षा दिइन्‍थ्‍यो, र मोशा आफ्‍ना वचन र काममा शक्तिशाली भए।" प्रेरित ७:२२। जब उनी परिपक्‍व मानिस भए तब मोशाले विवेकशील निर्णय लिए जसले गर्दा उनको र इस्राएलीहरूको इतिहास नै परिवर्तन भएको थियो।

`हिब्रू ११:२४-२९ पढ्नुहोस्। मोशाले के छोडे र त्यसको सट्टामा उनले के सामना गर्नु परेको थियो? उनले उग्र निर्णय गर्नुभन्दा उनको ठाउँमा तपाईँ रहेर सोच्नुहोस्। उनले के त्याग्दै थिए, जब उनले मिश्रदेश त्यागे त्यसको बदलीमा उनले के रोज्न पुगेका थिए?`

तत्कालिन पौराणिक इतिहासमा मिश्रदेख अरू शक्तिहरूमा एक महान् थियो। अझ मिश्रदेश सभ्यताको धनी थियो र विश्‍व साम्राज्यमा अत्यन्तै महान् भनेपनि हुन्छ। त्यस देश नायल नदिको किनारामा भएकोले एक दिन उर्वरा थियो। अनेकौँ अन्नले भरिभराउ भएको देश अत्यन्तै धनी र शक्तिशाली थियो। मोशा आफै त्यस देशको सम्राट् हुने अवसर थियो। उनको प्रारम्भिक वर्षहरूमा सांसारिक लोभमोह, मिश्र देश र त्यसमा भएको  सबै सम्पत्तिको उपभोग गर्न मोशा कसरी फस्न सक्थ्यो त्यो कल्पना गर्नु पनि हामीलाई गार्‍होछ। सारा मानिसहरूको सम्मान पाइरहेको, सुखबिलासमा हुर्किरहेको, धनहरूको मोहमा परिरहेको मोशा चानचुने व्यक्ति थिएन। आफ्नो शक्तिलाई प्रयोग गरेर मिश्रदेशमा नै बस्नु उनको निम्ति उचित भएको ठान्न सक्थे। आफ्नो भविष्य मिश्र देशको आँखाको छारो भएको दासहरूको बीचमा हाम फाल्नुको औचित्य उनलाई भएको थिएन।

तैपनि, उनले के निर्णय गरे त? बाइबलले भन्छ, "पापको क्षणिक सुख भोग्‍नुभन्‍दा बरु परमेश्‍वरका मानिसहरूसँग थिचोमिचोमा पर्न तिनले रोजे।" हिब्रू ११:२५। अनि दु:खकष्टको बारेमा चर्चा गर्दा? प्रस्थानको पुस्तकको मूख्य भागहरूमा मोशाको कष्ट र परिक्षाहरूको बारेमा चर्चा गरिएका छन्। उनी पनि प्रतिज्ञा गरिएको देशमा जान जोश जाँगरमा लागेका थिए तर उनको दु:खकष्टको बावजुद पनि प्रतिज्ञा गरिएको देशमा जान उनलाई अवसर मिलेन (गन्ती २०:१२)। तर, आखिरमा हामी सबैलाई थाहा छ, मोशाले जे निर्णय गरे त्यो उचित निर्णय गरेका थिए। हुनसक्छ कति पटक उनले आफूले ठिक निर्णय गरेकि गरेन भन्ने दोधारमा परेको हुनसक्थ्यो।

`संसारको परिवेशमा मोशा मिश्रमै रहेको हुन्थ्यो। तर हामी येशूभक्त भएको हैशियताले हामीलाई यस संसारभन्दा अपारको संसारको वास्तविकताको दर्शन दिएको छ। यस संसारको मायामोहमा फसाउने के के कुराहरूछन् तर तिनीहरूलाई पन्छाएर हाम्रो सामु ठूलो चित्रलाई कसरी अगाडि राखिछोड्ने? यसो गर्नु किन महत्त्वपूर्णछ?`