---
title:  कथा
date:   10/03/2023
---

### तिनीहरू जहाँ छ त्यहीँ भेट्न जानु

अवकाश प्राप्‍त पास्टर सिमो भेहकाभौरी एक दिन फिनालान्डको एउटा ठूलो र रमणीय तालको किनारमा हावा खाइरहेका थिए। त्यहाँ सानो तिनो तालहरू पनि थिए। ती तालहरूको किनारमा धेरै मानिसहरू घाम तापीरहेका थिए। हिँड्दा हिँड्दा उनी सानो तालतिर गए। उनको भित्री आवाजले "अलि परमेश्वर जाउ," भनेर अर्‍हाए। त्यहाँ चार जना युवायुवतीहरू जमिनमा लडिरहेका थिए। तिनीहरूको नजिक गएर सिमोले सोधे, "भाइ बहिनीहरू हो, तिमीहरूले सय वर्ष अघि फिनलान्डमा भएको गृहयुद्धको बारेमा सुन्न चाहन्छौ?' "हुन्छ, हुन्छ, भन्नु होस्!" भनेर तिनीहरूले अनुरोध गरे। जब उनले त्यो कथा सुनाएपछि उनले सोधे, "माफ गर्नुहोस्, परमेश्वरको बारेमा तपाईँहरूले के भन्नुहुन्छ भनेर मैले सोध्दा माइन्ड गर्नुहुन्छ कि?" "हामी त परमेश्वरलाई विश्‍वास गर्छौँ?' तिनीहरूले भने। "मैले येशूलाई कसरी विश्‍वास गरेँ, त्यो सुन्न चाहनुहुन्छ कि?" उनले सोधे। कथा सुनाइ सकेपछि उनले भने की अनलाईनमा बाइबल पढ्ने ठेगानाभएको कार्डहरू आफूसँग भएको उनले बताए। आफूसँग ठ्याक्‍कै चारवटा कार्ड  भएको सिमोले बताए। "ओहो, परमेश्वरलाई थाहा छ कि हामी चार जनामात्रै छौँ। त्यसकारण तपाईँसँग त्यतिमाब कार्ड थियो," एक जना युवतीले भनिन्।

अर्को तालमा सिमो घाम तापीहरेकी एक जना युवतीकहाँ गएर सोधे, "फिनलान्डको गृहयुद्धको बारेमा कथा सुन्न चाहनुहुन्छ?' त्यसपछि उनले उनलाई परमेश्वरप्रतिको आस्थाको बारेमा सोधे। अनि आफू कसरी येशूभक्त भए भनेर सुनाए। उनले चासो देखाएकोले उनलाई भने, "मसँग स्टेप्स टु क्राइस्ट छ। तपाईँ बीस मिनेट पर्खिनुहोस्, म ल्याइ दिन्छु। उनले हुन्छ भनिन्। सिमो पुस्तक र बाइबल अध्ययन गर्ने कार्ड ल्याएर उनलाई दिए। "जब तपाईँ मलाई छोडेर जानुभयो तब मैले तपाईँ कति मिनेटमा आउनुहुन्छ भनेर घडी हेरिरहेको थिएँ। तपाईँ १५ मिनेटमै आइपुग्नुभयो," उनले भनिन्। सिमोको उपहारलाई उनले खुशीसाथ लिएकी थिइन्।

अर्को पल्ट सिमो एक विवाहित दम्पत्तिकहाँ गए। त्यहाँ तिनीहरूको किशोर छोरा तिनीहरूसँग थियो। "फिनलान्डको गृहयुद्धको कथा तपाईँहरूले सुन्न चाहनुहुन्छ?" उनले सोधे। पछि परमेश्वरको बारेमा तिनीहरूले के सोचेको छ भनेर उनले सोधे। आफ्नो घरमा ठूलो समस्या भएको तिनीहरूले बताए। तिनीहरूको छोरोले लागु पदार्य प्रयोग गरिरहेको थियो। "हामी मिलेर प्रार्थना गरौँ," भनेर सिमोल भने। महिला रुन थालिन्। प्रार्थनापछ सिमोले भने, "म तपाईँहरूलाई एउटा किताब दिन चाहन्छु। तर त्यो मेरो घरमा छ, "उनले भने। "हामी कारमा जान सक्छौँ," पुरुषले भने। आभारित भएको दम्पतीलाई स्टेप्स टु क्राइस्ट र बाइबल अध्ययन कार्ड उनले दिए।

धर्मनिरपेक्ष फिनलान्डमा उनको काममा परमेश्वरले आशिष दिइरहनुभएको सिमोले विश्‍वास गर्छन्। उनी कसरी येशूभक्त भए भन्ने गवाही सुन्न कसैले इन्कार गरेको छैन। उनको सुसमाचार सुनाउने लक्ष्यलाई पावलको उदाहरणले प्रेरणा दिएको छ भनेर बताए।"म विश्‍वास गर्दछु कि मानिसहरू जहाँ छ त्यहीँ जानुपर्छ, तिनीहरू हामीकहाँ आउला भनेर पर्खिनुहुन्न। 

_- आन्ड्र्यु मेकचेसनी_