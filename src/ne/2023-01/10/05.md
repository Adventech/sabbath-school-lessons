---
title:  मर्नेबेलामा दान
date:   08/03/2023
---

`हामीसँग भएको पैसाको मामिलामा के नीतिहरू अपनाउनुपर्छ भनेर देहायका पदहरूले कसरि खुलाउँछन्? हेर्नुहोस्, १ तिमोथी ६:१७-१९; २ कोरिन्थी ४:१८; हितोपदेश ३०:७-१० र उपदेशक ५:१०।`

पैसाले मानिसलाई शक्तिसम्पन्न गराउँछ। तर त्यही पैसाले धेरै मानिसहरूलाई धरासयी बनाएकोछ। पैसा भएतापनि वा पैसाको लोभमा परेर भयानक कामहरू गर्ने मानिसहरूको कथा हामीमध्ये कसलाई थाहा छैन होला? 

धेरै होस्, थोरै होस् हाम्रो जीवन त्यस्तो विकृतिमा पार्नु आवश्यक छैन। परमेश्‍वरको आशिषले दिनुभएको पैसा वा धनसम्पत्तिलाई दुरुपयोग गर्न सैतानले उक्साउँदा परमेश्‍वरको शक्तिले अभिशाप होइन आशिषमा परिणत गर्न प्रार्थना गरौँ।

परमेश्‍वरको असल सञ्‍चयकर्ताको हैशियतले मर्ने बेलासम्म धेरै धनसम्पत्ति जोर्न थोपार्ने प्रलोभन गर्नु खतरामूलक छ भन्ने कुरा हामीले सोच्नुपर्दछ। कतिले भन्छ होला, "म मर्नेबेलामा मेरा सबै सम्पत्ति बाँडिदिनेछु।" कतिपय खरबपतिहरू तिनीहरू बाँचेकै बेलामा तिनीहरूको धन उचितरूपमा प्रयोग नगर्दा  तिनीहरूको सम्पत्तिको विजोग भएको देखिएको छ। हाम्रो अवस्था त्यस्तो हुनु आवश्यक छैन।

"परमेश्‍वरको कामको निम्ति धेरैले आफ्नो सम्पत्ति उपयोग नगरेको मैले दर्शनमा देखेको छु। आफूहरू मरेपछि ती सम्पत्ति दान गर्छु भनेर कतिले भनेर आफ्नो विवेकलाई चुपचाप पनि राख्‍दछन्। तिनीहरू बाँचिरहेकै बेलामा विश्‍वासलाई प्रयोग गरेर परमेश्‍वरमाथि भरोसा राख्‍दै आफ्नो आशिष अरूहरूलाई मुश्किलले तिनीहरूले बाँड्दछन्। तर मर्नेबेलामा दिने दान गर्ने नीति येशूले आफ्ना अनुयायीहरूबाट उहाँले अपेक्षा गर्नुभएको छैन। बाँचीरहेकै बेलामा स्वार्थी हुने तर मर्नेबेलामा निस्वार्थी हुने संस्कार येशूभक्तिको निम्ति मान्य हुनसक्दैन। दिनदिनै हामीहरूले केही न केही गुमाइरहेका हुन्छौँ। बैँकहरू पनि धरासयी भइरहेको हामीलाई थाहा छ र विभिन्न माध्यमहरूद्वारा अचल सम्पत्ति नाश भइरहेको पनि हामीले देखिरहेकाछौँ। कतिपयले पछि गरुँला भनेर दिमागमा राखिराख्छन्। तर परमेश्‍वरको ढुकटीमा हामीले धन जम्मा नगरोस् भनेर सैतानले हरदम प्रयास गरिरहेको छ। परमेश्‍वरलाई फिर्ता गर्नुभन्दा अघि नै कतिपल्ट नाश भएको हामीले देखेकाछौँ। यसले सैतानको नाक फुल्दछ।"-एलेन जी ह्वाइट, टेस्टिमोनिज फर द चर्च, ठेली ५, १५४बाट रूपान्तरित।

`परमेश्‍वरले हामीलाई उपलब्ध गराउनुभएको सम्पत्तिहरूलाई कसरी व्यवस्थापन गर्ने त्यसमा हामी होशियारी हुनु आवश्यक छ ।`