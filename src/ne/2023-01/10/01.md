---
title:  परमेश्‍वरको सम्पत्ति उहाँलाई नै फर्काउनु
date:   04/03/2023
---

### मूल पदहरू
लूका १२:१६-२१, उपदेशक २:१८-२२, हितोपदेश २७:२३-२७, २ कोरन्थी ४:१८, उपदेशक ५:१० र कलस्सी  १:१५ ।

यस अध्यायको मूल सार पद: "अनि स्‍वर्गबाट आएको यस्‍तो आवाज मैले सुनें, “यो लेख: अब उप्रान्‍त प्रभुमा मर्नेहरू धन्‍यका हुन्।” आत्‍मा भन्‍नुहुन्‍छ, “हो, तिनीहरूले आफ्‍नो–आफ्‍नो परिश्रमबाट आराम पाउनेछन्, किनकि तिनीहरूका काम तिनीहरूका पछि  लाग्‍नेछन्।”  प्रकाश १४:१३।

जब हाम्रो आय आर्जन गर्ने वर्षहरू समाप्‍त हुन्छ, हामी जागिरबाट अवकाश लिन्छौँ तब हाम्रो आर्थिक ध्यान हाम्रो जीवनको अन्त्य जान्छँ। हामी अन्तिम घडीसम्मको लागि गास, बास र कपास कसरी जोड्ने। तलब पाएर काम गर्ने अवधीबाट अवकाश पाउनेसमयको बीचमा कतिपयको निम्ति कहाली लाग्दो अनुभव हुनसक्छ। पैसाको मामिलामा उत्तम तरिकाले हामी कसरी अघि बढ्ने?

जब उमेर ढल्किन्दै जान्छ तब भविष्यको बारेमा सुर्ता गर्नु स्वभाविकै हो। मानिसहरूलाई चिन्ताग्रस्त बनाउने साधारण तत्वहरू हुन्: आफूसँग भएको स्रोतभन्दा लामो आयु बाँच्नु; जीवनलाई नै तहसनहस गर्ने बिमार; र मानसिक र शारीरिक असमर्थता (मलाई कसले स्याहार्छ?)।

यी त्रासहरूलाई मध्यनजरमा राखेर एलेन जी ह्वाइटले आफ्नो भावना यसरी व्यक्त गर्छिन्, "ती सबै त्रासहरूलाई सुरु गर्ने सैताननै हो। यदि तिनीहरू परमेश्‍वरको योजना अनुसार चल्यो भने तिनीहरूका अन्तिम दिनहरू पहिलोकोभन्दा उत्तम र खुशीयाली हुनसक्छ। तिनीहरूले आफ्ना चिन्ता, पिर र बोझहरू पन्छाएर बस्नुपर्छ र आफूसँग भएको समय उपयोगीमूलक र रमाइलो गरेर बिताउनुपर्छ। यसले स्वर्गको निम्ति फल तिनीहरूले पकाइरहेका हुन्छन्।"-टेस्टिमोनिज फर द चर्च, ठेली १, पृ. ४२४बाट रूपान्तरित।

हाम्रो जीवनका अन्तिम क्षणहरूको निम्ति परमेश्‍वरको सरसल्लाह के छ सो यस अध्यायमा हामी समिक्षा गर्नेछौँ। हामीहरूले के गर्नुपर्छ, हामीले के नगर्नुबाट पन्छिएर बस्नुपर्छ र हामीले के नीतिहरू अपनाउनुपर्छ जसले हाम्रो अन्तिम दिनहरू कहालिलाग्दो नहोस्।