---
title:  मूर्ख धनी मानिस
date:   05/03/2023
---

`लूका १२:१६-२१मा हाम्रो निम्ति अत्यन्तै महत्त्वपूर्ण सन्देश छ। धनी मूर्ख मानिसलाई येशूले कसरी कडा गरि हप्काउनुभयो, हामीसँग भएका थोकहरूको बारेमा हाम्रो मनस्थिति कस्तो हुनुपर्छ भन्ने त्यस अर्तीकथाले हामीलाई कसरी सिकाउँछ?`

यस अर्तीकथामा हाम्रो निम्ति धेरै सन्देशहरू लुकिएका छन्। तर हामी अवकाश प्राप्‍त हुनेबेलामा के गर्नुहुँदैन भनेर येशूले भन्नुभएको थियो भन्ने तर्क यसले देखाउँछ भनेर भन्न सकिन्छ। यदि कोही मानिस आफ्नो कामबाट अवकाश लिन्छ र काम छोड्छ किनभने उसको हातमा थुप्रो धनसम्पत्ति छ भने यस कथाले उसको हृदयमा कसरी ठोक्नुपर्छ भन्ने कुरामा सजग हुनुपर्दछ। कडा परिश्रम गरेर धेरै धनी हुनु भनेको समस्या होइन, विशेष गरेर कतिपय मानिसहरू जति बुढो हुँदै जान्छ त्यति धनी पनि हुन जानसक्छन्। तर समस्या भनेको त्यसप्रति देखाउनु मनस्थिति के हो। त्यस धनी मानिसकै शब्दमा "“ए प्राण, धेरै वर्षसम्‍म पुग्‍ने प्रशस्‍त सम्‍पत्ति तेरो निम्‍ति थुप्रिएको छ। सुख-चैनमा बस्। खा, पि, र मोज गर्”।’ व्यक्त गरिएको भावनाले उसको खास समस्या के रहेछ भनेर देखाउँछ।

"यो मानिसको जीवनको लक्ष्य वा बाँच्नुहो अर्थ नै मारिने पशुभन्दा पनि उच्च थिएन। परमेश्‍वरप्रतिको आस्थाबिना त्यो मानिस बाँचिरहेको थियो। उसको निम्ति स्वर्ग र अनन्त जीवनको कुनै फिक्री थिएन। आफ्नो सबै सम्पत्तिमा परमेश्‍वर र अरू मानिसहरूको केही मतलब छैन भन्ने मनस्थितिमा त्यो धनी मानिस बाँच्न चाहेको थियो। मेरो सम्पत्ति मेरै हो, परमेश्‍वर र अरूहरूलाई बाँड्नुपर्ने मेरो खाँचो छैन। यो नै भावना नै उसको ठूलो समस्या थियो।"-एलेन जी ह्वाइट, क्राइस्ट अबजेक्ट लेसनस्, पृ. २५७,२५८बाट रूपान्तरित।

यदि हाम्रो जीवनको यस तहमा पुगेपछि वा अवकाश भएपछि हाम्रो निम्तिमात्र सुर्ता गर्ने र अरूहरूको आवश्यकताप्रति आँखा चिम्लिन्छौँ र परमेश्‍वरको महिमा र इज्जत थाम्ने काममा हामी वेवास्ता गर्छौँ भने हामी मूर्ख धनी मानिसको बाटोमा हिँडिरहेका हुनेछौँ। त्यो धनी मानिस अल्छी र बेइमान थियो भनेर येशूले हामीलाई आभास् दिनुभएको छैन। समस्याचाहिँ परमेश्‍वरले उसको जिम्मामा थुपार्नुभएको सम्पत्तिलाई उसले गर्ने निर्णय गर्‍यो त्यसमा थियो। हामी कुन दिन मर्छौँ त्यो हामीलाई थाहा छैन। त्यसकारण हामी जहिले पनि परमेश्‍वरको इच्छा अनुसार जिउनुपर्दछ तर हाम्रै स्वार्थपूर्तिको निम्तिमात्र होइन।

जब सम्म मानिस बाँचिरहन्छ र उसको क्षमता हुन्छ त्यो मानिस परिश्रम गरिनैरहनुपर्छ र उसको जीवन उपलब्धीमूलक हुनुपर्छ भन्ने चित्रण बाइबलले साधारणतया देखाएको छ। महान् भविष्यवाणीका लेखकहरू दानिएल र यूहन्नाले जब ती कितावहरू लेख्‍न सिध्याए तब तिनीहरू ८० वर्षको हाराहारीमा थिए भनेर धेरैले विश्‍वास गर्छन्। यो तथ्य रोचक छ। तिनीहरू रहेको युगमा मानिसहरूको सरदर आयु ५० वर्षको थियो। एलेन जी ह्वाइटले आफ्ना उल्लेखनीय र लोकप्रिय किताबहरू जस्तै द डिजाएर अभ एजेज् उनी ७० वर्ष नाघेपछि छापेका थिए। जबसम्म हामी स्वस्थ छौँ तबसम्म हाम्रो जीवनलाई अर्थमूलक बनाइराख्‍नुपर्छ र उपलब्धिमूलक र उपयोगी भइरहनुपर्दछ।

येशूको आगमनको निम्ति पर्खिरहनेहरू केवल उहाँको आगमनको अपेक्षामात्र होइन सक्रिय भएर काम गरि रहनुपर्छ वा साधुभएर नाङ्गो र अरूहरूको निम्ति काम नलाग्ने जीवन बिताउनु हुँदैन भनेर येशूले निर्देशन दिनुभएको छ (मत्ती २४:४४-४६)।

`जुनसुकै आयुमा भएतापनि र जतिसुकै पैसा भएतापनि त्यस धनी मानिस परेको धरापमा जस्तै हामी नपर्न के गर्नुपर्छ ? तपाईँ आफूले आफैलाई सोध्नुहोस्, "म केको निम्ति बाँचिरहेको छु?"`