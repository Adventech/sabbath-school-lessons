---
title:  आत्मिक सम्पत्ति
date:   09/03/2023
---

पाप नगरेको संसारमा मानिसको जीवन कस्तो हुनेरहेछ सो सोच्नु कठिन त छ,  तर एउटा कुरो निश्‍चित छ: त्यहाँ लोभलालच, आफ्नोलागिमात्र धनसम्पत्ति थुपार्ने प्रवृत्ति, गरिब र विपन्न वर्ग र अहिलेका विश्‍वलाई महामारीको रूपमा फैलिरहेको अनेकौँ किसिमा शोषणहरू त्यस संसारमा हुँदैन। हामीले जतिसुकै परिश्रम र इमान्दार गरेर थुपारेको सम्पत्ति मेरो भन्ने दावी गर्ने प्रवृत्ति यस पतित संसारको उपज हो। अन्तमा आएर हामीमा जति भएतापनि वा हामीले जे गरेपनि एउटा महत्त्वपूर्ण विषयलाई हामीले सम्झिराख्‍नु जरुरी छ।

`त्यस सन्दर्भमा देहायका पदहरू पढ्नुहोस्। ती सबै पदहरूको मूल वियवस्तु के हो, र परमेश्‍वरले हामीलाई भौतिक थोकहरूको आशिषलाई के गर्ने भनेर त्यस विषयबस्तुले हामीलाई कसरी औँल्याउँछ? हेर्नुहोस्, भजनसंग्रह २४:१; हिब्रू ३:४-५; भजनसंग्रह ५०:१०-११; उत्पत्ति १४:१९ र कलस्सी १:१५-२०।`

परमेश्‍वरले हाम्रो मातहतमा सुम्पिनुभएको सबै थोकको सञ्‍चयकर्ता र व्यवस्थापक हामी हौँ। हामीसँग जे छ त्यो आखिरमा सबै थोक परमेश्‍वरको हो। उहाँले हामीलाई जीवन दिनुहुन्छ। हाम्रो अस्तित्व र बलको श्रेय उहाँ नै हुनुहुन्छ। परमेश्‍वरले हाम्रो जिम्मामा छोड्नुभएको थोकहरूलाई अपचलन गराएपछि र हाम्रा परिवारलाई व्यवस्थापन गरेपछि हामीसँग जे छ त्यो उहाँलाई नै फर्काउनु अत्यन्तै उचित र तर्कसम्मत भएको मान्नुपर्दछ।

"परमेश्‍वरको काममा तपाईँ खटिनुहुँदा तपाईँले आफ्नो निम्ति स्वर्गमा धन थुपारी राखिरहनुभएको हुन्छ। जे जे तपाईँले माथि थुपार्नुहुन्छ ती दैविकप्रकोप र कुने पनि हानीबाट सुरक्षित हुन्छ। तपाईँको समर्पित निरन्तर कामले अनन्तको ढुकुटीमा थप्दैजान्छ र त्यो कहिल्यै नाश नहुने सम्पत्ति हुन्छ। तपाईँले यहाँ के गर्नुहुन्छ सो परमेश्‍वरको राज्यमा भएको तपाईँको लेखाजोखाको पुस्तकमा लेखिएको हुन्छ।"-एलेन जी ह्वाइट, काउन्सिल अन स्टुवार्डशिप, पृ. ३४२बाट रूपान्तरित।

हामी  बाँचिरहेकै बेलामा हाम्रो आशिषलाई बितरण गर्नु वा दान गर्नु धेरै फाइदाहरू छन्। यहाँ केही उल्लेख गरिएका छन्:

१. दान दिने मानिसले आफ्नो उपहारको नतिजा अहिले नै देखिरहेको हुन्छ-चर्चको नयाँ भवन, युवा वा युवती कलेज वा अध्ययनमा लागेको, सुसमाचारको निम्ति रकम जुटाएको, सामग्री छाप्न सहयोग गरेको आदि।
२. अत्यन्तै आवश्यक भएको सुसमाचारीय काम वा व्यक्तिलाई तपाईँको सहयोग राहतको रूपमा उपलब्ध भएको हुन्छ।
३. तपाईँको मृत्युपछि तपाईका परिवारहरू वा साथीभाइहरूको बीचमा झगडा नहुने अहिले नै थाहा पाउनुहुनेछ।
४. जब तपाईँले उदार भएर कसैलाई दिनुहुन्छ भने त्यसले परिवारमा उदार हुने र माया गर्ने मूल्यमान्यता बसालिन्छ।
५. करबाट दु:ख दिनेबाट तपाईँ जोगिनु हुन्छ।
६. तपाईँले चाहनु भएको निकयलाई तपाईँको दान वा उपहार पुग्छ भनेर तपाईँ ढुक्‍क हुनुहुनेछ। 
७. दान दिनेको हृदय स्वार्थिपनाबाट निस्वार्थी भएको प्रमाणित गर्दछ।
८. यो स्वर्गको ढुकुटीमा जम्मा हुन्छ।