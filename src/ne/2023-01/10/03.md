---
title:  तपाईँले आफूसँग लान सक्नुहुन्छ
date:   06/03/2023
---

६० वर्ष पुगेका विश्‍वविख्यात सुसमाचार प्रचारक बिल्ली ग्राहमलाई जीवनको चकित पार्ने समय कहिले थियो भनेर एक फेरा सोधेको थियो। उनको जवाफ? "छोटो जीवन नै हो।"

यसमा कुनै विवाद छैन, मानिसको जीवनको अन्त छिटो हुनसक्छ त्यो जति उमेरसम्म बाँचिरहेतापनि।

`यस पृथ्वीमा मानिसको जीवन के हो भनेर देहायका पदहरूले के सिकाउँदछ? हेर्नुहोस्, भजनसंग्रह ४९:१६-२०; १ तिमोथी ६:६-१०; भजनसंग्रह ३९:११; याकूब ४:१३-१५ र उपदेशक २:१८-२२।`

यस जीवन तुँवालो जस्तो छिटो जानेमात्र होइन हामी मरेपछि केही भौतिक थोकहरू हामीसँग लान सक्दैनौँ। (चरित्र नै? त्यो अर्को विषयबस्तु हो)। "जब मानिस मर्दछ तब उसले केही पनि आफूसँग लान सक्दैन" (भजन ४९:१७), त्यसको अर्थ जब ऊ मर्दछ उसको सबै सम्पत्ति अरूहरूले नै उपभोग गर्नेछन्। कसले पाउनेछन् त? त्यो त पूर्व योजनाको विषय  हो।

कतिपय मानिसको जग्गाजमिन हुँदैन, तर प्रायजसो मानिसहरू धेरै वर्ष काम गरेपछि केही न केही सम्पत्ति थुपारेकै हुन्छ। तर आफू मरेपछि त्यसको हकवाला को हुनेछ भन्ने कुरो पहिलानै सोच्नु आवश्यक छ। आफ्नो जीवनको अन्तिम घडी भएको सम्पत्ति चाहे धेरै होस् वा थोरै होस् त्यसको संरक्षणको निम्ति पनि होशियारसाथ गर्नुपर्छ किनभने त्यसको स्रोत परमेश्‍वरनै हुनुहुन्छ। यदि तपाईँ मरेपछि केही योजना बनाउनुभएन भने तपाईँको सम्पत्ति नजिकको हकवाला वा सरकारले लिन सक्छ। त्यो हकवाला तपाईँको सम्पत्तिको उपभोग गर्न योग्यको पनि हुन सक्दैन। तर चर्चले भने तपाईँको सम्पत्तिमा केही हक हुँदैन। जेभएतापनि तपाईँको चल र अचल सम्पत्ति तपाईँको शेषपछि के गर्ने सो तपाईँले पहिला नै तय गर्नु बुद्धिमानी हुन्छ।

सरल तरिकाले भन्ने हो भने सबै थोक परमेश्‍वरको भएकोले (भजन २४:१) बाइबलको परिप्रेक्ष्यमा हामीलाई जतन गर्न दिएको सम्पत्तिको हामीले उपभोग गरेपछि र हाम्रा प्रियजनको आवश्यकता पूरा गरेपछि हाम्रो सम्पत्ति उहाँलाई नै फिर्ता गर्नु न्यायोचित हुन्छ।

`हामीलाई थाहा छ मृत्यु जहिले पनि आउन सक्छ, त्यो पनि हामीले अपेक्षा नगरेको समयमा । आज तपाईँ मर्नुभयो भने तपाईँको प्रियजनहरूको अवस्था कस्तो हुनेछ ? तपाईँको सम्पत्ति के हुनेछ ? के तपाईँले चाहेकै अनुसार त्यो वितरण हुन्छ त ?`