---
title:  व्यक्तिगत आवश्यकताबाट सुरु गरिनु
date:   07/03/2023
---

पौराणिक इस्राएलमा धेरैजसो इस्राएलीहरू किसानी र गोठालाहरू थिए। त्यसकारण, परमेश्‍वरले दिनुभएका आशिषका कतिपय प्रतिज्ञाहरू किसानी र गोठालाहरूको भाषामा लेखिएका थिए। उदाहरणमा हितोपदेश ३:९,१०मा परमेश्‍वरले प्रतिज्ञा गर्नुभएको छ कि यदि आर्थिक रूपमा हामी उहाँसँग इमान्दारी र विश्‍वाससाथ चल्यौँ भने उहाँले हाम्रा भकारीहरूलाई प्रसस्त भरिदिनुहुनेछ। कतिपय इसाईहरूको खेतबारी हुँदैन। त्यसकारण यदि हामी उहाँको मार्गमा अनुसार चल्यौँ र उहाँको आज्ञा पालन गर्‍यौँ भने हामीले गर्ने ब्यापार वा आयआर्जन गर्ने काममा उहाँले आशिष दिनुहुनेछ।

`आजको येशूभक्तको जीवनमा हितोपदेश २७:२३-२७लाई कसरि व्याख्या गर्ने?`

धनीले गरिबमाथि दमन गरेको र शोषण गरेको विरुद्धमा बाइबलमा जतिसुकै आवाज उठाएतापनि, वा धनसम्पत्ति थुपार्न लोभ गरेतापनि मानिसहरूले आफ्नो परिश्रमद्वारा धनसम्पत्ति जोर्नुमा बाइबलले कहिल्यै पनि दोषी ठहर्‍याउनुभएको छैन। तर ती धनसम्पत्ति बेइमान तरिकाले वा अरूहरूलाई दमन गरेर नकमआएको हुनुपर्दछ। अझ भन्ने हो भने माथिको पदले हामीलाई यो भन्दछ कि हाम्रो आर्थिक व्यवस्थापनमा लगनशील र प्रयत्‍नशील हुनुपर्दछ ताकि त्यसले हामीलाई र हाम्रो परिवारलाई पर्याप्‍तमात्रामा जुटियोस्। "बाख्रीको दूध तिमीलाई र तिम्रो परिवारलाई खान चाहेजति पुग्‍नेछ, र तिम्रा नोकर्नीहरूलाई पोषण हुनेछ।" हितोपदेश २७:२७।

आजको परिप्रेक्ष्यमा त्यस पदलाई कसरी अनुवाद गर्ने? यो हुनसक्छ, "तिम्रो आर्थिक लेखाजोखाको समिक्षा गर्नु र तिम्रो स्थिति कस्तो छ सो थाहा पाउन।" वा "तिम्रो आर्थिक कारोबार सबै ठिक गर्नु, कुनै पनि ऋणमा नपरि हिसाबकिताव चुक्ता गरिराख्‍नु।" तपाईँ आर्थिक आर्जना गर्ने समय समयमा तपाईँको आर्थिक अवस्था मूल्याङ्कन गर्नु र तपाईँको चलअचल सम्पत्तिहरूको आवश्यक आधिकारिक कागजहरू आवश्यक भएमा ठिक पारिराख्‍नु उचित हुनेछ। आफ्नो इच्छापत्र र सम्पत्ति कसको हातमा जानुपर्छ सो पहिला नै योजना बनाएर ठिक पार्नु आवश्यक छ ताकि तपाईँको असमायीक निधन वा स्वास्थको कारणले निर्णय गर्न नसक्दा तयार हुन्छ।

संक्षेप्‍तमा भन्ने हो भने, परमेश्‍वरको आशिषले पाएका सम्पत्तिहरूको जतन अहिले बाँचिरहेको समयमामात्र होइन तपाईँ यस संसारबाट बिदा भएपछि के हुन्छ त्यसको पनि ख्याल गर्नु जरुरत छ। त्यो भन्दा पहिले नै तपाईँको जीवनकालमै येशू आउनुभयो भने त्यसको तन्ता त लिनु नै पर्दैन। तर परमेश्‍वरको आशिषले हामीसँग भएको सम्पत्ति धेरै होस् वा थोरै होस् त्यसको भविष्यको निम्ति र परमेश्‍वरको कामको निम्ति जतन गरिराख्‍न येशूभावनाको नीति भएको मान्नुपर्दछ।

`"हामीसँग भएको धनसम्पत्ति सदाको निम्ति होइन" (हितोपदेश २७:२४ रूपान्तरित) । यो कथनलाई हाम्रो दिमागमा राखिराख्‍नु किन महत्त्वपूर्ण छ ?`