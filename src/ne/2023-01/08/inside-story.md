---
title:  कथा
date:   24/02/2023
---

### बिरालो र एडभेन्टिस्ट पुस्तक बिक्रेता

एडभेन्टिस्ट पुस्तकहरू घर घरमा गएर बेच्ने युवक सिमो भेकाभुओरी फिनलान्डको सब भन्दा पुरानो सहर र पहिलाको राजधानी टुर्का नजिकै बेच्दै थियो। त्यसबेला जाडोको मौसम थियो। एक दिन दिदीबहिनीहरूमात्र रहेको एउटा घरमा धकधकाउन सिमो पुग्यो।

सिमोलाई अचम्भित पारेर ती दिदी बहिनीहरूले उससँग भएको पुस्तकहरू एक एक गरेर किने। अनि तिनीहरूले बैठकमा एक्लै छोडेर आफ्नो कोठामा गए। उसलाई के गरुँ के गरुँ भयो। ऊ हतपत बाहिर जान चाहेको थिएन।

अन्तमा एक जना बहिनी आफ्नो हातमा बिरालो लिएर आइन्। "भाइ, तपाईँले यस बिरालोको उपचार गर्ने होइन?'

"मैले कसरी गर्ने?" सिमोले जवाफ दियो।

"हैन, हामीले बोलाएको पशुको डाक्टर तपाईँ होइन र?" उनले सोधिन्।

"होइन, होइन, म त किताब बेच्‍ने मान्छे पो!" अचमम मान्दै सिमोल बतायो।

सिमोलाई पशुको डाक्टर भनेर गलत सोचेर बिरालोलाई उपचार गर्न उसको किताब किन्नुपर्दो रहेछ भनेर धेरै वर्षसम्म ती दीदीबहिनीहरूले हाँस्दै तिनीहरूका साथीहरूलाई सुनाएका थिए।

जे भएपनि तिनीहरूले ती किताबहरू किने।

एक दिन सिमो खाजा खान जङ्गलमा गएको थियो। त्यो शुक्रबार अपरान्ह थियो। उसले प्रार्थना गर्‍यो, "हे, प्रभु यो हप्‍ता बित्‍नुभन्दा अघि कसै न कसैलाई तपाईँको बारेमा सुनाउन सकुँ।"

त्यसपछि उनी गाउँमा गएर एक जना किसानीको घर धकधकायो। एक जना महिलाले ढोका खोलिन्। "मैले यो पुस्तक बेच्दैछु," द ग्रेट कन्त्रोभर्सी पुस्तक देखाउँदै उसले भन्यो।

"भाइले बेच्‍न लागेको पुस्तकप्रति मेरो चासो छैन, तर तिम्रो जीवनमा येशूको अर्थ के छ मलाई सुनाउनु ल!" उनले जवाफ दिइन्। सिमोले येशूको प्रेमको बारेमा उनलाई सुनायो। पछि उनले बोलिन्, "पछाडी कोठामा गएर प्रार्थना गरौँ।" जब तिनीहरूले प्रार्थना गर्दै थिए तब उनकी ठूली छोरी ढोकामा आइन्। "छोरी, तिमी पनि आउ र हामीसँग प्रार्थना गर्न घुँडा टेक," उनले अर्‍हाइन्।

प्रार्थना गरेर सिमो जानै लागेको थियो, तब त्यस महिलाले उसलाई ढोका सम्म पछ्याइन्। "तिमीले बेच्न लागेको किताब म किन्छु," उनले बताइन्।

त्यसैबेला सिमोनले त्यस महिला परमेश्वरको बारेमा जान्न चाहेको महसुस गर्‍यो। पछि जब पास्टरले त्यस क्षेत्रमा सार्वजनिक सुसमाचार प्रचारको कार्यक्रम गरेका थिए सिमोले पास्टरलाई त्यस महिला र परिवारसँग परिचित गरायो। त्यस किसानीको घरमा पास्टरले बाइबल अध्ययन सुरु गरे। त्यस परिवार सेभेन्थ-डे एडभेन्टिस्ट चर्चमा सरिक भयो। आज त्यस महिलाकी नातीनी फिनलान्डको राजधानी हेलसिन्कीमा  चर्चको सक्रिय अगुवा भएकी छिन्।

_- आन्ड्र्यु मेकचेसनी_