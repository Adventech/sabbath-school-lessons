---
title:  प्राथमिकता पाउनुपर्ने पहिलो कुरो
date:   19/02/2023
---

`उपदेशक १२:१ पढ्नुहोस्। यहाँ हाम्रो निम्ति के सन्देश छ?`

जब युवयुवतीहरू वैवाहिक जीवनमा आइपुग्छन् तब आफ्नो हुने परिवारलाई आधारभूति आवश्यकता कसरी पूरा गर्ने भन्ने सोचमा पर्दछन्। ती आवश्यकताहरूमा गाँस, बाँस अर्थात् घर र कपास अर्थात् लाउने लुगाफाटाहरू हुन्छन्। हाम्रा आवश्यकताहरूलाई प्राथमिकता दिने कुरामा येशूले भन्नुभयो, पहिले परमेश्‍वरको राज्य र उहाँको धार्मिकताको खोजीगर अनि ती सबै थोकहरू तिमीहरूलाई थपिदिनेछन्" (मत्ती ६:३३)। हुर्केर पनि ठूलो भएकाहरू र युवाअवस्थामा येशूलाई ग्रहण गर्न अवसर नपाएतापनि परमेश्‍वरको सम्पत्ति हुन ठिक निर्णय गर्ने समय दिएको हुन्छ।

उत्पत्ति २८:२०-२२मा हामीले हेर्‍यौँ कि याकूबले आफ्नो जीवनमा आत्मिक र आर्थिक अवस्थाको बारेमा केही महत्त्वपूर्ण निर्णयहरू गरेका थिए। दर्शनमा परमेश्‍वरले आफूलाई याकूबलाई यसरी चिनाउनुभएको थियो, "तिम्रो पिता अब्राहमको प्रभु र इसहाकका परमेश्‍वर" (याकूब २८:१३)। अनि परमेश्‍वरसँग गर्नुभएको सपथको भागमा याकूबले भने, "प्रभु मेरा परमेश्‍वर हुनुहुनेछ" (उत्पत्ति २८:२१)।

`उत्पत्ति २९:९-२० पढ्नुहोस्। याकूबको जीवनमा जुन घट्ना भयो त्यस घट्नाको समय किन महत्त्वपूर्ण छ?`

परमेश्‍वरमा आत्मिक र आर्थिक समर्पणको प्रतिबद्धता जाहेर गरेपछि प्रभुले उनलाई इनारमा जान अगुवाइ गर्नुभयो जहाँ उनको भेट राहेलसँग भयो। विवाहको निम्ति निर्णय गर्नुभन्दा अघि तपाईँले आत्मिक निर्णय र जीवनकी निम्ति निर्णय गर्नु धेरै उपयुक्त हुन्छ। तपाईँको भविष्यको जोडीले यो थाहा पाउनुपर्दछ कि तिनीहरूले कसलाई रोज्दैछन्। के यो व्यक्ति समर्पित इसाई हो कि? कुन खालको काम उसले गर्छ र उनी कस्तोमा समावेस हुनेछ? के यो व्यक्ति शिक्षक, नर्स, वकिल, ज्यालादारी वा जे भएतापनि काममा आत्मनिर्भर हुने व्यक्ति हो कि? मैले कस्तो खालको जीवनमा पस्दैछु? वैवाहिक सम्बन्धमा गाँस्नुभन्दा अघि अरू यी केही प्रश्‍नहरू सोच्नुपर्छ: कुन खालको औपचारिक शिक्षा हासिल गरेको छ? विवाहको नाउँमा कस्तो खालको ऋणमा पर्नेछ? के वैंवाहिक खर्चमा मेरो पनि जिम्मेवारीमा सहभागी हुन म तयार छु?

`जीवन साथी चुन्न पावलले २ कोरन्थी ६:१४,१५ मा दिएको नीति किन महत्त्वपूर्ण मान्नुपर्दछ ? हुन त यो भयो भन्दैमा वैवाहिक जीवन सफल नै हुन्छ भन्नेछैन, तैपनि असल वैवाहिक जीवनलाई अझ झन असल बनाउन अबसर त्यो नीति अपनाउँदा कसरी सहयोग गर्न सक्छ ?`