---
title:  इमान्दारसाथ परिश्रम गर्ने बानी
date:   22/02/2023
---

सफल जीवनको अन्तिम पक्ष भनेको सुरुका वर्षहरूमा बुद्धिमानपूर्वक निर्णयहरू गरेर काममा खट्न सक्यो भने त्यसले मानिसलाई अत्यन्तै रमाइलो बनाउन सक्छ। आयआर्जनको सुरुमै परिश्रमी भएर काम गर्न थाल्यो भने अनाहक परिस्थिति आएर जीवनलाई बिगार्न नसक्ने हुन्छ। आदर्श परिवार भनेको यो हो: जब बालबालिकाहरूलाई हुर्काउँदै आत्मनिर्भर वयस्कहरू बनाउँछन्, घरको ऋण तिरी सकेको हुन्छ, यातायातको खर्च व्यहोर्न सकेको हुन्छ, अरू ऋणहरूबाट मुक्त भएको र घरका जेष्ठ परिवारलाई स्याहार्न पर्याप्‍त खर्च जम्मा भएको हुन्छ।

मर्यादापूर्वक उच्च स्तरको काम गरोस् र जीवन सुखमय होस् भनेर परमेश्‍वरले आफ्ना जनहरूलाई आह्वान गर्नुहुन्छ। कुन स्तरमा हामी हुनुपर्छ भन्दा परमेश्‍वरको विधि वा दश आज्ञाको स्तर जुन हाम्रो हृदयमा कोरिएको हुन्छ (हेर्नुहोस् यर्मिया ३१:३३) र हाम्रा मिजास, चरित्र र स्वभावले त्यस स्तरलाई प्रतिबिम्बित गरोस्। दिनदिनै सामाजिक परिस्थितिहरू बिग्रिरहेका छन् र इसाई शिक्षादिक्षालाई पर पर सार्दैछ, त्यस परिस्थितिमा येशूभक्त निर्दोष जीवन बिताएर काम गर्ने बानी झन महत्त्वपूर्ण हुन्छ। बाइबलले भन्दछ, "धेरै धन-सम्‍पत्तिभन्‍दा असल नाउँ रोज्‍नु वाञ्‍छनीय हुन्‍छ, सम्‍मानित हुनु चाँदी वा सुनभन्‍दा उत्तम हो।" हितोपदेश २२:१।

परमेश्‍वरमा विश्‍वास गर्ने कामदारहरूले गर्दा आशिष पाएको काम दिनेहरूले महसुस गरेको घट्नाहरू बाइबलमा उल्लेख गरेका छन्। जब याकूब आफ्नो मामाससुरा लाबानलाई छोडेर आफ्नो बाबुको घरमा फर्किने चाहना गरेका थिए तब लाबनले आफूलाई नछोड्न याकूबसँग आग्रह गरेका थिए। उनले भने,  “ममाथि तिम्रो निगाह भए, बस। पूर्वलक्षणद्वारा मलाई थाहा भएको छ कि परमप्रभुले तिम्रो खातिर मलाई आशिष् दिनुभएको छ।" उत्पत्ति ३०:२७। जब युसूफलाई मिश्रदेशमा दासभएर बेचिएका थिए तब उनको मालिक पोटिफरले युशूफको काममा परमेश्‍वरले आशिष दिएको महसुस गरेका थिए र उनले युशूफलाई त्यसै अनुसार मर्यादित काममा खटाइएको थियो।

`उत्पत्ति ३९:२-५ पढ्नुहोस्। युशूफले खास के गरेका थिए जसले गर्दा उनको मालिक उनमाथी निगाहा देखाएका थिए भनेर भनेको त छैन, तैपनि युशूफको क्रियाकलापले उनको चरित्रको बारेमा के देखाउँदछ?`

"त्यसकारण, तिमीले जे खान्छौ वा पिउँछौँ, वा तिमीले जे गरेतापनि परमेश्‍वरको महिमा गर्न अर्थात् इज्जत थाम्न गर्नु" (१ कोरन्थी १०:३१ रूपान्तरित)। त्यही प्रकारले हाम्रो काम र आर्थिक व्यवस्थापन र जे काम गरेतापनि हामीले परमेश्‍वरको महिमा गर्न वा उहाँको इज्जत थाम्न गर्नुपर्छ। हाम्रो जीवन सफल बनाउन उहाँले नै हामीलाई ज्ञान र बल दिनुहुन्छ। "१० दाऊदले सबै समुदायको उपस्‍थितिमा यसो भनेर परमप्रभुको प्रशंसा गरे: “हे हाम्रा पुर्खाहरूका परमप्रभु परमेश्‍वर, सनातनदेखि सनातनसम्‍म तपाईंको प्रशंसा होस्।  ११ हे परमप्रभु, महानता, शक्ति, महिमा, गौरव र ऐश्‍वर्य तपाईंकै हुन्, किनकि स्‍वर्ग र पृथ्‍वीमा भएका सबै कुरा तपाईंकै हुन्। हे परमप्रभु, राज्‍य तपाईंकै हो, अनि सबैमाथि तपाईं सर्वोच्‍च हुनुहुन्‍छ। १२ धन र मान तपाईंबाट नै आउँछन्। तपाईं नै सबैमाथि शासन गर्नुहुन्‍छ। पराक्रम र शक्ति तपाईंकै बाहुलीमा छन्, सबैलाई उच्‍च पार्न र शक्ति दिन तपाईंकै हातमा बल र शक्ति छन्। १३ अब हे हाम्रा परमेश्‍वर, हामी तपाईंलाई धन्‍यवाद दिन्‍छौं, र तपाईंको महिमित नाउँको प्रशंसा गर्दछौं। १४ “तर म को हुँ, अनि मेरा प्रजा को हुन्, कि हामी उदार-चित्तले यसरी दिन सक्‍छौं? सबै कुरा तपाईंबाटै आउँछन्, र तपाईंकै दानबाट हामी तपाईंलाई दिँदछौं। १५ हामी त तपाईंको दृष्‍टिमा विदेशी र प्रवासीहरू हौं, जस्‍ता हाम्रा पुर्खाहरू थिए। हाम्रा दिन यस पृथ्‍वीमा छायाजस्‍ता मात्र छन् र हाम्रा निम्‍ति आशा छैन। १६ हे परमप्रभु हाम्रा परमेश्‍वर, तपाईंको पवित्र नाउँका सम्‍मानको निम्‍ति भवन बनाउन हामीले जम्‍मा गरेका यी सबै धन तपाईंबाट नै आउँछन्, र यी सबै तपाईंकै हुन्।" १ इतिहास २९:१०-१६।

`तपाईँ काममामात्र होइन जीवनमा नै के नीतिहरू अवलम्बन गरिरहनुभएकोछ ? के तिनीहरूमा केही परिवर्तन गर्नु आवश्यक छ ?`