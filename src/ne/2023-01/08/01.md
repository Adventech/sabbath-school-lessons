---
title:  सफलताको निम्ति योजना
date:   18/02/2023
---

### मूल पदहरू
उपदेशक १२:१; उत्पत्ति २:१५; १ तिमोथी ५:८; कलस्सी ३:२३,२४; उत्पत्ति ३९:२-५ र हितोपदेश ३:५-८ ।

> <p>यस अध्यायको मूल सार पद</p>
> "तिमीहरू जे गर्छौ दिलोज्‍यानले गर्ने गर, मानिसको होइन, तर प्रभुको सेवा गरेजस्‍तै, यो जानेर कि तिमीहरू आफ्‍ना उत्तराधिकार इनामको रूपमा पाउनेछौ। तिमीहरू प्रभु ख्रीष्‍टको सेवा गरिरहेका छौ ।"कलस्सी ३:२३-२४ ।

प्रायजसो सबै जना सफल, खुशी र सुखी जीवन बिताउन चाहन्छन्। हुन त, यो पतित संसारमा जो मानिस पनि सुखी, खुशी र सफल बिताइरहेको छ भने अचानक थाहा नै नदिइकन दैवीप्रकोप वा वियोग हुने घट्नाले त्यो जीवन चकनाचुर हुन सक्छ। त्यसको अर्थ सफल जीवन चाहना त गरिन्छ तर सधैँ सफल नै भइरहन्छ भन्ने छैन।

फेरि सफल जीवन भनेको त्यसको परिभाषा पनि आआफ्नै खालकोछ। मिश्रदेशमा युशूफको मामिलामा हेर्‍यौँ भने; कुनै पनि मानिसको  सफल जीवनको चर्चा गर्‍यौँ भने उनलाई सफल जीवनको ज्वलन्त उदाहरणको रूपमा लिन सक्छौँ, सक्दैनौँ त? उनी त झ्यालखानामा थिए तब अचानक दरवारमा पो देशको दोस्रो शक्तिशाली हुनपुगेका थिए। अरू कुरा गर्ने भए बप्‍तिस्मा दिने जोशिलो यूहन्नाको बारेमा हामीले के भन्ने? उनी त झ्यालखानाबाट चिहानमा कुप्रनु पुगेक। उनको जीवन कस्तो सफल थियो त? फेरि, सफलताको परिभाषामा भर पर्दछ।

परमेश्‍वरले हामीलाई दिनुभएको सम्पत्ति र सम्पदाको हेरबिचार र जतन गर्ने आधारभूत मामिलामा र आर्थिक व्यवस्थापन नीतिहरूको सन्दर्भमा सफलता हासिल गर्नु भनेको के हो यस अध्यायमा हामी हेर्नेछौँ। हामी जो भएतापनि र जहाँ भएतापनि पैसार र आर्थिक व्यवस्था हाम्रो जीवनको एक भाग हुन जान्छ, चाहे हामी मनपराऔँ वा मननपराऔँ। यस अध्यायमा हामीले केही सफलताको बारेमा केही प्रयोगात्मक कदमहरू हेर्नेछौँ। हुन त ती कदमहरू अपनाएर सफल नै हुन्छ भन्ने ग्यारेन्टी त छैन, तर अपनायौँ भने आर्थिकरूपमा सफल हासिल गर्न केही भूल र कमीकमजोरीमा नपरौँ जसले गर्दा जीवनमा आउने केही कठिनाइको सामना गर्नुनपरोस्।