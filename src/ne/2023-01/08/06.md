---
title:  ईश्‍वरीय परामर्शको खोजी
date:   23/02/2023
---

यस संसारमा सयौँ नास्तिक विद्वान वा विज्ञ गुरुहरू छन् जसले आर्थिक मामिलालाई कसरी व्यवस्थापन गर्ने भनेर सिकाउँदछन्। तर परमेश्‍वरले हामीलाई सुम्पिनुभएको उहाँको सम्पत्तिलाई कसरी जतन गर्ने वा व्यवस्थापन गर्ने मामिलामा तिनीहरूको सरसल्लाह नलिनु भनेर परमेश्‍वरले हामीलाई सतर्क गराउनुभएको छ। यस मामिलमा बाइबलले यसरी स्पष्टरूपमा लेखिएको छ, "धन्‍य हो त्‍यो मानिस, जो दुष्‍टहरूको सल्‍लाहमा हिँड्दैन, जो पापीहरूको मार्गमा खड़ा हुँदैन, अनि गिल्‍ला गर्नेहरूको सङ्गतमा बस्‍दैन।  

तर परमप्रभुको व्‍यवस्‍थामा नै त्‍यो खुशी रहन्‍छ, र त्‍यसले दिनरात उहाँकै व्‍यवस्‍थामा मनन गर्छ। त्‍यो खोलाको किनारमा रोपेको बोटजस्‍तै हुन्‍छ, जसले आफ्‍नो ऋतुमा फल दिन्‍छ, अनि जसको पात कहिल्‍यै ओइलाउँदैन। त्‍यसले जे पनि गर्छ, त्‍यसमा त्‍यो सफल हुन्‍छ।" भजनसंग्रह १:१-३। 

त्यसकारण जसले परमेश्‍वरको व्यवस्थामा खुशी हुनेले आशिष पाउँनेछ भनेको छ। व्यवस्था भन्दा केवल दश आज्ञामात्र नभएर परमेश्‍वरको सम्पूर्ण वचन भनेर बुझ्नुपर्दछ। यो कतिको सरल छ? परमेश्‍वरको नीतिमा हिँड्ने मानिसहरू उन्नती हुन्छ र सफल पनि हुन्छ रे!

`आधारभूत आर्थिक मामिलामा हितोपदेश ३:५-८को नीतिलाई हामीले कसरी प्रयोग गर्ने?`

आर्थिक व्यवस्थापनमा बाइबलले संक्षेप्‍तरूपमा दिएको महत्त्वपूर्ण सात बुँदाहरू छन्। तिनीहरूलाई हेरौँ।

१. आफूले नै व्यवस्थित ढँगले चल्ने निधो गर्नुहोस्। पैसा खर्च गर्ने मामिलामा योजना बनाउनुहोस्। हेर्नुहोस् हितोपदेश २७:२३-२४। धेरै परिवारहरू महिनावारीमामात्र बाँच्दछन्। आर्जना गर्ने, खर्च गर्ने र अलिअलि भने पनि बचाउने सरल योजना भएन भने जीवन तनावपूर्ण हुन्छ।

२. तपाईँले कमाउनुभएको भन्दा थोरै खर्च गर्नुहोस्। तपाईँको हैशियत अनुसार जिउने प्रयास गर्नुहोस्। हेर्नुहोस् हितोपदेश १५:१६। पश्‍चिमी मुलुकका होस् वा जहाँको होस् प्रायजसो परिवारहरूले आफूले कमाएको भन्दा बढि खर्च गर्छन्। बैँकमा ऋण लिन सक्ने भएकोले वा पसलमा  किस्तावन्दीमा सामान खरिद गर्न सक्ने भएकोले आय आर्जनभन्दा बढि खर्च गर्न सक्ने सम्भव भइरहेको छ। अनि तिनीहरू ऋणमा पर्छन् र धेरै समस्याहरूले तिनीहरूलाई पिरोल्छन् पनि।

३. प्रत्येक महिना तपाईँले पाएको तलवमा तपाईँले केही न केही पैसा खोज्नुहोस् चाहे त्यो अलिकतिमात्र किन नहोस्। हेर्नुहोस् जाबो कमिलाले के गर्छ? "ए अल्‍छे, कमिलाकहाँ गएर त्‍यसको चाल-ढङ्ग हेर् र बुद्धिमानी बन्! हितोपदेश ६:६-८। भविष्यमा ठूलो खर्च गर्न र अपेक्षा नगरिएको खर्च गर्ने वाध्य हुनुपरेका बेलामा खर्च गर्न हामीले वचत गर्छौँ। अपेक्षा नगरेको दुर्घटना, रोगहरू आउन सक्छन्। त्यसलाई खर्च कसरी टाल्ने? तिनीहरूको निम्ति पनि केही वचन गर्नु आवश्यक छ। जब हाम्रो उमेर ढल्किन्छ र पैसा कमाउन सक्ने अवस्था हुँदैन त्यसबेलाको निम्ति केही न केही वचत गरिराख्‍नुपर्दछ।

४. कोभिड, ओम्निक्रोन महामामारीबाट जोग्न चाहेको जस्तै ऋणबाट पनि जोगिन खोज्नुहोस्। कसैलाई व्याज तिर्न वाध्य भएर जीवन बिताउन नखोज्नुहोस्। ऋण दिने व्यक्ति तपाईँको मोलमा जीविका चलाइरहेको हुन्छ। ऋण लिएर बाँच्नु भनेको भविष्यमा पैसा कमाइएला भनेर आशा गरेर जिउनु हो। अनि जीवनमा अनपेक्षित घट्ना भयो भने आफूमात्र होइन सारा परिवार नै ऋणले गर्दा डुबेर बस्नुपर्ने वाध्य हुन्छ। यसले लाजमर्दो परिस्थिति उब्जाउन सक्छ।

५. लगनशील र परिश्रमी हुनुहोस्। याद गर्नुहोस्, हितोपदेशले हामीलाई के अर्ती दिन्छ, "अल्‍छेले लालसा गर्छ वा अरूहरूको धनको लोभ गर्छ र त्‍यसलाई केही पनि मिल्‍दैन, तर लगनशीलका इच्‍छाहरू पर्याप्‍त रूपले पूरा गरिन्‍छ।" हितोपदेश १३:४। 

६. अझ तपाईँको उच्चतम उन्नतिको निम्ति आर्थिक मामिलामा परमेश्‍वरसँग पारदर्शी भएर कारोबार गर्नुहोस् (व्यवस्था २८:१-१४)। परमेश्‍वरको आशिष बिना कोही मानिस पनि बाँच्न आँट गर्नुहुन्न।

७.  यो पनि थाहा पाउनुहोस् कि यस संसार हाम्रो वास्तविक र स्थायी घर होइन। हाम्रो जीवन, आर्थिक व्यवस्थापन, चरित्र आदिले हाम्रो प्राथमिकताहरू कहाँ छ भनेर देखाउँदछ। हेर्नुहोस्, मत्ती २५:१४-३० (उचित लगानी गरेर आर्थिक लाभ गर्नु कतिको आवश्यक रहेछ भनेर येशूको यस अर्तीकथाले स्पष्टरूपमा सिकाउँदछ-अनुवादक व्यक्तिगत मनतव्य)।