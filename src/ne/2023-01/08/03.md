---
title:  परिश्रमको आशिष वा कामको मर्यादा
date:   20/02/2023
---

हुन सक्छ तपाईँ धेरै स्वतन्त्ररूपमा धनी हुनुहुन्छ वा बुबाआमाले स्थापना गरेका गुठीबाट तपाईँलाई पैसा बहन्छ ताकि तपाईँले आफ्नो जीवनमा कहिल्यैपनि परिश्रम गर्न नपरोस्, जागिर खान नपरोस् वा पैसा कमाउन चिन्ता नहोस्। तर याद गर्नुहोस्, पैसा आशिष हुनुको सट्टा कतिपय युवायुवतीहरूले त्यसलाई दुरुपयोग गरेर वियोग हुन पुगेको कथाहरू छ्यापछ्याप्‍ति नभएको होइन। तर जे भएतापनि ढिलो वा चाँडो तपाईँ आफ्नो जीवन निर्वाह गर्न कुनै न कुनै काम गर्नुपर्ने हुन्छ। हुन त तपाईँ तपाईँको एकदम मनपर्ने काममा संलघ्न हुन पाए जसबाट तपाईँलाई प्रसस्त आर्थिक लाभ हुन्छ र त्यसैमा तालिम पाएर वर्षौँसम्म काम गर्न पाएको भए तपाईँको निम्ति धेरै असल हुने थियो र संतुष्ट पनि हुन्थ्यो होला। यस्तो खालको काम आदर्शमय छ तर सधैँ सबैलाई त्यस्तो हुनेछ भन्ने छैन।

`यस संसारमा पापको प्रवेश हुनुभन्दा अघि नै आदम र हव्वालाई के आज्ञा गर्नुभएको थियो र त्यसको के महत्त्व थियो? हेर्नुहोस्, उत्पत्ति २:१५। साथै यी पदहरू पनि हेर्नुहोस्, उपदेशक ९:१० र २ थेस्सोलिनिकी ३:८-१०। माथिका ती पदहरूले बताएको अनुसार कहिल्यै काम नगर्ने, हात बाँधेर बस्ने मानिसहरू आफ्नो र अरूहरूको निम्ति किन श्राप हुन गएको देखिएको छ?`

काम गर्नुपर्ने भनेको सजायँ दिएको हो भनेर कहिल्यै पनि ठान्नुहुँदैन। काम मानिसहरूकै हितको निम्ति हो। स्वर्गमा नै वा पाप, मृत्यु र दु:खकष्ट आउनुभन्दा अघि नै अदनको बगैँचामा परमेश्‍वरले मानव कल्याणको निम्ति काम गर्नु आवश्यक छ भनेर काम गर्न अर्‍हाउनुभएको थियो।

"आदमलाई बगैँचामा हेरचाह गर्न काम दिइएको थियो। काम नगरि हात बाँधेर बरालिएर बस्दा आदम खुशी हुन सक्दैन भन्ने कुरो सृष्टिकर्तालाई थाहा थियो। बगैँचाको सौन्दर्यताले उनलाई आनन्द त दिन्थ्यो, तर त्यतिलेमात्र उनलाई पुगेको थिएन। आफ्नो अचम्मको शरीरका अङ्गहरू चलाउन उनले परिश्रम गर्नुपर्थ्यो। यदि केही नगरि मानिस सुखी र खुशी हुन्छ भने परमेश्‍वरले नै मानिसलाई कुनै काम दिनुहुन्नथ्यो। तर मानिसलाई सृष्टि गर्ने परमेश्‍वरलाई थाहा थियो कि उनको खुशी  र सुखी जीवनको निम्ति के आवश्यकता छ; मानिसलाई सृष्टि गर्नुभएको लगत्तै उहाँले उनलाई कामको  जिम्मा लगाउनुभएको थियो। भविष्यको अनन्त जीवनमा र दैनिक आयआर्जनको निम्ति काम गर्नुपर्छ भन्ने आदेश एउटै सिंहासनबाट आएको थियो।"-एलेन जी ह्वाइट, आवर हाइ कलिङ्ग, पृ. २२३बाट रूपान्तरित।

तर आदम र हव्वाको पतनपछि अरू सबै थोकहरू पापको दागले बिग्रेजस्तै काममा पनि अप्रिय असर भएको थियो। परमेश्‍वरले आदमलाई भन्नुभयो," “भूमि तिम्रो कारण श्रापित भएको छ। तिम्रो जीवनभरि दु:खसँग त्‍यसको उब्‍जनी तिमीले खानेछौ।" उत्पत्ति ३:१७। याद गर्नुहोस्, भूमिलाई आदमको निम्ति श्रापित भएको छ भनेर परमेश्‍वरले भन्नुभएको थियो। पतित जीव भएकोले काम वा परिश्रम गर्नु नै आदमको  आवश्यकता हुन पुगेको थियो। काममा के छ जसले गर्दा हाम्रो लागि आशिष हुन सक्छ?