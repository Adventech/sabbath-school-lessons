---
title:  आर्थिक आर्जन गर्ने वर्षहरू
date:   21/02/2023
---

आफ्नो क्षमता, खुबी अनुसार मानिसले काम गरोस् भन्ने परमेश्‍वरको आशय हो। हामीले काम गरेर आय आर्जन गर्ने समय प्रायजसो ४० वर्षसम्म हुन्छ। धेरै मानिसहरूको निम्ति यो समय पारिवारिक जीवनमा संलघ्न हुनु, छोराछोरीहरू हुर्काउनु, शिक्षित बनाउनु, घर बनाउनु र अरू आवश्यक थोकहरू किन्नु वा जम्मा गर्नु हुन्छ। आर्थिक मामिलामा यो समय व्यस्त र तनावपूर्ण पनि हुन्छ। यो संवेदनशील समय पनि हो किनकि परिवार सँगसँग मिलेर काम गर्न सिकिरहेको हुन्छ र जीवनभरको निम्ति पारिवारिक बन्धन पनि परिवारका सदस्यहरूले सृजना गरिरहेको हुन्छ। कतिपय समयमा आर्थित तनावले गर्दा वैवाहिक जीवन र पारिवारिक जीवन तहसनहस पनि यसै बेला हुन्छ। तर जुन इसाई परिवारले येशूप्रतिको समर्पित जीवनले गर्दा बाइबलका नीतिहरू चल्छ त्यो परिवार दिगो परिवार हुने धेरै सम्भावना छ।

`घरमा आर्थिक मामिला सँभाल्ने नीतिहरूमा देहायका पदहरूले हामीलाई के सिकाउन सक्छ? हेर्नुहोस्, १ तिमोथी ५:८; हितोपदेश १४:२३-२४; कलस्सी ३:२३-२४।`

प्रायजसो श्रीमान पैसा भित्राउने मूख्य व्यक्ति हुन्छ तर कतिपय समयमा दुवैले पनि काम गरेर घरको आर्थिक समस्या सम्हालेको हुन्छ। तर कतिपय समयमा अपेक्षा नगरिएको परिस्थिति सृजना हुन्छ-जस्तै बिमार, दुर्घट्ना, दैविक प्रकोप आर्थिक मन्द वा कुनै पनि परिस्थिति जसले परिवारलाई कठिन परिस्थितिमा पार्दछ। मानिसहरू त्यसै अनुसार चाँजोफाँजो मिलाएर काम गर्नुपर्ने वाध्यता हुन्छ।

जब पारिवारिक अनुकूलमा बालबालिकाहरूलाई यस संसारमा हुर्काउँछन् तब ती बालबालिकाहरू परमेश्‍वरको सम्पत्ति हुन् भनेर भजन १२७:३मा उल्लेख गरिएको छ। परिवारमा बालबालिका हुनु भनेको बुबाआमाको निम्ति ठूलो जिम्मेवारी भएको सम्झिनुपर्दछ। प्रत्येक येशूभक्त बुबाआमाको लक्ष्यचाहीँ आफ्ना छोराछोरीहरूलाई यस्तो तालिम दिनुपर्दछ जसले गर्दा तिनीहरू हुर्केपछि स्वतन्त्र वयस्कहरू हुन्छन् र आउने जीवनमा घरबार चलाउन योग्यको हुन्छन्। बाबुआमाहरूको निम्ति यहाँ तिनी बुँदाहरू दिएको छ जुन तिनीहरूको निम्ति सहयोग हुनसक्छ।

१ घरमा इसाई वातावरण सृजना गर्नुहोस्। नियमितरूपमा रोचक पारिवारिक आराधना, नियमित साबथस्कूल र चर्चमा जाने आदत, र दशांस र भेटी दिनेमा विश्‍वाससाथ नियमित र पारदर्शी त्यस वातावरणमा समावेश हुन्छ। बालबालिकाहरूको सानै उमेरदेखि यी वातावरण घरमा पायो भने हुर्केपछि त्यस वातावरणले तिनीहरूको जीवनलाई मजबूत बनाउँछ।

२ सानैदेखि राजीखुशी काम गर्न सिकाउनुहोस् र काम गरेकोमा श्यावास दिने चलन बसाल्नुहोस्। लगनशील भएर मर्यादितरूपले काम गर्दा सराहना गर्दोरहेछ भनेर बालबालिकाहरूले थाहा पाउँछन्। काम गर्दा इनाम पनि पाउने रहेछ भनेर तिनीहरूले महसुस गरुन्। अरूहरूलाई समय दिएर काम गर्दा पैसा पनि पाउँदो रहेछ भनेर तिनीहरूले सिक्दछन्। त्यसले गर्दा तिनीहरूको काम र समय अमूल्य रहेछ भन्ने ज्ञान तिनीहरूले सिक्दछन्। 

३ दुवै अनौपचारिक र औपचारिक असल शिक्षामा सहयोग गर्नुहोस्। आजको इसाई प्राइभेट स्कूलहरू महँगो छ। तर बाबुआमाले तिनीहरूलाई इसाई शिक्षा दिने योजनामा सरिक गरायो भने यस जीवनमात्र होइन आउने जीवनको निम्ति पनि उपलब्धीमूलक भएको अनुभव गर्नेछ। पैसा खर्च गरेको अनुसार त्यस खालको शिक्षा धेरै उपयोगी हुन्छ।

`तर आमाबाबुहरूले आफ्ना छोराछोरीहरूको निम्ति जे गरेपनि तिनीहरू ठिक बाटोमा हिँड्ने छन् भन्ने ग्यारेन्टी त छैन। त्यस परिस्थितिमा आफ्ना छोराछोरीहरू गलत बाटोमा गयो भन्दैमा बाबुआमाहरू आफू दोषी भएको भनेर किन दिक्‍क र हतोत्साह मान्नुहुँदैन ?`