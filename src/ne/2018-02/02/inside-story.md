---
title:  कथा
date:   13/04/2018
---

#### मार्शन आइल्याण्ड

_नोआब लेमारी, ६६_

सन् १९८० मा अमेरिकी सरकारसँग इबेई टापुमा सेभेन्थ-डे एडभेन्टिस्ट संस्था र अस्पताल खोल्ने भनि एक सहमतिमा हस्ताक्षर भएको थियो। त्यसबेला उक्त टापुमा कोही पनि एडभेन्टिस्ट थिएनन्। त्यस समय त्यो टापुमा १२,००० जति मानिसहरू बसोबास गर्दथे। त्यो प्यासिफिक समुद्रमा रहेको माइक्रोनेसिया टापु क्षेत्रमा भएको  भू-भाग थियो जुन अमेरिकी सरकारको नियन्त्रणमा थियो। मचाहिँ त्यहाँको एक अस्पतालमा नर्स भएर काम गर्दै थिएँ। मेरो श्रीमान रेलङ्ग इबेई टापुको मुख्य पुलिस अफिसर थिए। स्थानीय बासिन्दा भएको नाताले हामीले त्यहाँ केही जग्गाहरू लिएर बसोबार गरेका थियौँ।

जब एडभेन्टिस्ट मिसनले अस्पताल खोल्यो तब त्यहाँ उच्च एडभेन्टिस्ट प्रशासक, डाक्टर र नर्सहरू त्यहाँ काम गर्न आएका थिए।त्यो अस्पताल करिब चार वर्षसम्म चल्यो। एक दिन त्यस अस्पतालकी मुख्य नर्स जेरी ह्विटलाण्डले मेरो श्रीमान र मलाई बाइबल अध्ययन गर्न निम्तो दिइन्। त्यस कुरामा हामी सहमत भयौँ र उहाँ पनि हाम्रो घरमा हरेक साँझ बाइबल सिकाउन आउन थाल्नु भयो।

त्यही समयमा एक दिन मेरो भतिजा टमी किल्मा र चर्चका दुई पदाधिकारीहरू ग्वामा टापुमा आइपुगे। टमी ग्वामा चर्चको पास्टर थियो। टमी र चर्चका पदाधिकारीहरूले इबेई टापुमा एडभेन्टिस्ट चर्च र स्कुल खोल्न मेरो श्रीमानसँग अनुमति मागे। मेरो श्रीमानले त्यहाँका स्थानीय अगुवाहरूसँग त्यसको वारेमा छलफल गरे। अनि तिनीहरूको सहमतिपछि मेरा श्रीमानले त्यहाँ चर्च र स्कुल खोल्न अनुमति दिए।तर कहाँनेर खोल्ने भनेर छलफल भैरहेको बेलामा हामीले हाम्रो एउटा नाचघर र बिङ्गो जुवा खेल्ने घर नै सेवा संगतिको निम्ति दिने मञ्जुरी गर्यौँ, किनकि बाइबल अध्ययन गर्न थालेपछि नाचगान र जुवा खेलाएर पैसा कमाउनु पर्मेश्वरको नजरमा राम्रो कम होइन भनेर हामीलाई केही असजिलो लागिरहेको थियो।बरु त्यस ठाउँमा किन्डरगार्टेन र प्राथमिक स्कुल खोल्यौँ। जहाँ हाम्रो जेठो छोरो आ.डी. धेरै विद्यार्थीहरूमध्ये प्रथम हुन पुगेको थियो।हामीले प्रत्येक साबथ हाम्रो घरमा आराधनाका सेवाकार्यहरू पनि चलाउन थालेक थियौ।

हामीले हाम्रै घरमा तिन वर्षसम्म बाइबल अध्ययन गर्यौँ। कहिलेकाहीँ ती मुख्य नर्सले बाइबल अध्ययन गराउथिन् भने कहिलेकाहीँ अस्पतालका प्रशासक वा अस्पतालसँग सम्बधित अरू एडभेन्टिस्टले हामीलाई बाइबल सिकाउँथे।

समय बित्दै जाँदा यस विषयमा मेरो मगजमा नानाथरी कुराहरू खेल्न थाल्यो।किनभने म कट्टर आइतवारे विश्वासी परिवारमा हुर्केको मानिस थिएँ अर्कोतिर मेरो बुबा मेरो पुर्खौली टापु नामु चर्चको एल्डर हुनुहुन्थ्यो तर चर्चका पास्टर नहुँदा बुबाले चर्चमा प्रचार वा वचन बाड्ने गर्नुहुन्थ्यो। तर पछि मेरा श्रीमान र मैले एडभेन्टिस्टहरूले सिकाएका सत्य बाइबलीय शिक्षा सिकेका हुनाले सन् १९८३मा हामीले एडभेन्टिस्ट चर्चमा बप्तिस्मा लियौँ। त्यसबेला हामी नै उक्त इबेई टापुको पहिलो एडभेन्टिस्ट बन्न पुगेका थियौ। 

तर बुबाले मेरो नयाँ आस्थाको बिरोध गर्नुभयो। बप्तिस्मा लिएको एक वर्षपछि म मेरो टापु घरमा फर्किएँ। एक पटक आइतवारको दिन म लुगा धुदै थिएँ, तब मेरो बुबा चर्चबाट आएर, "यो तिमीले के गरेको? ती गोरा मानिसहरूसँग लागेर आइतबारको दिनमा काम गरेर तिमीले किन परमेश्वरका आज्ञाहरू तोडिरहेका छौ?" भनेर मलाई गाली गर्नुभयो।

मैले बाइबल खोलेर येशूलाई क्रुसमा टाँगिएको सन्दर्भमा दुई पदहरू खोलेर बुबालाई देखाइदिएँ। एउटा मत्ती २८:१ थियो जुन मैले पढेर सुनाइदिँए। त्यसमा लेखिएको थियो, "अब साबथ पछि  हप्ताको पहिलो दिनको बिहान मेरी मग्दलिनी र अर्की मेरी चिहानमा हेर्न आए" (रूपान्तरित) र अर्को पद लूका २३:५४ पल्टाएर पढेँ, "त्यो दिन तयारीको दिन थियो र साबथ नजिकिँदै थियो।"

त्यसपछि बुबाले म शनिवार चर्च गएकोमा कुनै बिमति वा बिरोध गर्नु भएन। साबथप्रति उहाँको धारणालाई मैले परिबर्तन गर्न नसके तापनि उहाँलाई थाहा थियो कि मैले साबथको प्रभुलाई भेट्टाएको छु। 

त्यसबेला सम्म इबेई टापुमा स्कूलको ठूलो प्रगति भै सकेको थियो त्यहाँ धेरै बिद्यार्थीहरू भर्ना हुन थालेका थिए। अमेरिकाको वाला वाला कलेजबाट समेत त्यस स्कूलमा पढाउन विद्यार्थी शिक्षकहरू आउन थालेका थिए।

सन् १९८६मा इबेई टापुसमेत रहेको मार्शल आइलाण्ड अमेरिकाबाट स्वतन्त्र भयो। अर्को वर्ष ठूलो गोदाम घरमा त्यो स्कूल सारियो। नयाँ भवनमा कक्षाहरू थपेर १२ कक्षासम्म पुर्याइयो। मेरो छोरो आर डीले त्यही स्कूलबाट १२ कक्षा पास गरेर अमेरिकाको टेक्सासमा रहेको साउथवेस्टरन एडभेन्टिस्ट युनिभर्सिटीमा पढ्न गयो।

सेभेन्थ डे एडभेन्टिस्ट चर्चमा मैले नयाँ सत्यहरू पाएकोमा मलाई हर्ष लागिरहेको थियो त्यसैले म जहिले पनि हँसिलो स्वभावमा हुन्थ्यें। धेरै मानिसहरूले म खुशी भएको थाहा पाएका थिए र म किन हँसिलो छु भन्ने विषयमा सोध्दथे। मैले धेरै परीक्षा र दु:खहरू सामना गर्नु परिरहेको थियो तर परमेश्वरले मलाई सहायता गरिरहनु भएको थियो।

सन् १९८७मा मेरो श्रीमान अचानक बिरामी पर्नु भयो उहालाई अमेरिकाको हवाई राज्यमा रहेको अस्पतालमा हवाई जहाजबाट लगियो। उहाँको फोक्सोमा घाऊ भएको थियो। उहाँ बाँच्नुहुन्छ कि बच्नुहुन्न भन्ने विषयमा  डाक्टरहरूले केहि भन्न सकिरहेका थिएनन्। अवस्था जटिल थियो तर सृष्टिकर्ता पर्मेश्वरमा पूर्ण आशाका साथ हामी सबैले मिलेर उहाको निम्ति प्रार्थना गर्यौँ अन्ततः उहा डाक्टरहरूलाई अचम्म पार्दै पाँचदिन भित्रै निको हुनुभयो र अस्पतालबाट सरासर बाहिर निस्कनुभयो। उहाँको शरीर स्वस्थ थियो। परमेश्वरले उहाँको ज्यान बचाउनुभएकोमा परमेश्वरप्रति म धेरै आभारी छु। अन्तमा ६७ वर्षको उमेरमा उहाँ २०१८ मा परमेश्वरमा निदाउनु भयो।

मेरो श्रीमानको स्वास्थमा आएको समस्याको केही वर्षपछि हामीले परिवारमा अर्को बिरामीको सामना गर्नुपर्यो। इबेई एडभेन्टिस्ट चर्चको एल्डर भएको मेरो भाइ बुहारीले एउटा बालक जन्माइन् तर त्यो बालकको टाउको असाधारण किसिमले दिनानुदिन बढ्दै ठूलो-ठूलो हुँदै गैरहेको थियो। त्यसपछि हामीले त्यो बालकलाई अस्पतालमा लाग्यौ। त्यहाँको डाक्टरले उसको टाउकोमा पानी जमेको छ र उसलाई हवाई जहाजबाट तुरन्तै अमेरिकाको हवाई राज्यमा रहेको अस्पतालमा लानुपर्छ भनेर सल्लाह दिए।हामीले डाक्टरको सल्लाह बमोजिम नै हवाई राज्यतर्फ जाने निर्णय गर्यौँ। हामी प्लेन चढ्यौ जब  त्यस हवाई राज्यको अस्पतालमा आउन त्यस राज्यको हनोलुलुमा हवाई जहाज अवतरण भयो  तब मैले भाइलाई भनेँ, ×जहाजबाट निस्कनुभन्दा पहिले प्रार्थना गरौँ।" हामीले प्रार्थना गर्यौँ त्यसपछि अस्पतालतर्फ गयौँ। जुनबेला हामी डाक्टरलाई भेट्न अस्पतालमा कुरिरहेका थियौँ त्यतिखेर पनि हामीले  बिरामी बच्चाकोलागि  प्रार्थना गर्यौँ। जब डाक्टर आएर बालकको टाउको जाँच गरे  तब डाक्टरले बच्चाको टाउकोमा कुनै पनि प्रकारको पानी जमेको भेट्टाएनन्। बालकको टाउको ठिक आकार र अवस्थामा थियो। ऊ राम्रोसँग निको भइसकेको थियो।

प्रार्थनको शक्तिको वारेमा म विश्वास गर्छु। मेरो हृदय मुस्कुराइरहेको थियो। मैले सबै थोक परमेश्वरमा अर्पण गरेको छु। मेरा सबै आवश्यकताहरू उहाँले पूरा गरिदिनुहुन्छ भनेर म बिश्वास गर्दछु।

६६ वर्ष की नोहबी लेमरीले अस्पतालको हेड नर्सबाट अबकास पाइन्। तर उनी इबेई टापुको एडभेन्टिस्ट चर्चमा अत्यन्त सक्रिय विश्वासी भएर चर्चको काममा सहयोग गरिरहेकी छिन्। अहिले उठेको भेटीको केही भाग उनको श्रीमानले दिएको चर्च र स्कूलको मर्मत गर्न सहयोगमा जानेछ।

**मार्शल आइलाण्डको बारेमा थप जानकारी**

अ)  मार्शल आइलाण्डमा रमणीय सूर्योदय भन्ने स्थान “रटक” र सूर्यास्त भन्ने “रलिक” ठाउँहरू छन्। त्यहाँ समुद्रका आकर्षित पत्थरहरू र विभिन्न जातका माछाहरू पाइन्छ साथै सयौँ टापुहरू पनि छन्।

आ ) समुद्रबाट प्रायजसो सबै भू-भागहरू ७ फिट मात्र अग्ल्ला छन्।

इ ) झण्डै समुद्री सतह सरहकै टापुहरू भएको  कारणले मार्शल आइलाण्डमा जहिले पनि समुद्रको पानी माथि आएर ती टापुहरू छोपिन सक्ने सम्भावना रहेको छ। जलवायु परिवर्तन र बाढीले गर्दा कुनै दिन त्यो राज्य नै डुबेर गायब हुन सक्छ भनेर अनुमान पनि गरिएको छ।