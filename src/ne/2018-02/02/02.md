---
title:  सानो सानो कुराहरूमा पनि आफ्नो निष्ठाको निम्ति अडिग हुने वा इमान्दार हुने
date:   08/04/2018
---

> <p></p>
> "जो थोरै कुरामा इमानदार हुन्छ, त्यो धेरैमा पनि इमानदार हुन्छ, र जो अति सानो कुरामा बेइमान हुन्छ, त्यो धेरैमा पनि बेइमान हुन्छ।" लूका १६:१०)।

येशूको उपरोक्त भनाइलाई हेर्नुहोस्। सबै कुराहरूमा मिलेर जान सजिलो छ, छैन त? सानोतिनो कुराहरूमा इमानदार हुन आवश्यक छैन भन्ने लोकप्रिय धारणा त छ नै। तर समस्या भनेको सानो तिनो वा थोरै कुराहरू सधै महत्वहीन नै हुन्छन् भन्न खोजिएकोचाहिँ होइन। त्यसैकारणले त्यसलाई थोरै वा सानो वा झिनो कुरा भनेर सम्बोधन गरिन्छ।तर सानो तिनो कुरा वा चानचुन वा थोरैमात्र हो भनेर त्यसलाई वेवास्ता गर्दै चल्न खोज्दा त्यसले अरू सानो कुराहरूसँग पनि वेवास्ता गर्ने बानी हुन्छ र हुँदा हुँदा ठूलो कुराहरूमा वेवास्ता गर्न पुग्छौ। अर्थात् सानो कुरालाई बेवास्ता गर्ने प्रवृत्तिले ठूलो कुरालाई पनि बेवास्ता गर्ने आदत बस्न सक्छ। 

उपर्युक्त सोचलाई मध्यनजरमा गर्दै हामी अब दानिएल १ तिर ध्यान दिन्छौ। राजा नाबूकदनेसरको आक्रमणमा परेर शत्रुदेश बेबिलोनमा युद्धबन्दी बनाइएका दानिएल र उनका तिन जना मित्रहरूको प्रथम अनुभव केलाएर हेरौँ।  

`जुन उद्देश्य लिएर पौराणिक इस्रायल स्थापना भएको थियो त्यो उद्देश्य दानिएल, हननिया, मिशेल र अजरियाले लिएको अडानले प्रतिबिम्बित गरेको थियो भनेर दानिएल १मा कसरी देखाइएको छ ? देहायका पदहरू पनि पढ्नुहोस्: व्यवस्था ४:१-८ र जकरिया ८:२३`

> <p></p>
> हेर्नुहोस्: " १ यहूदाका राजा यहोयाकीमका शासनकालको तेस्रो वर्षमा बेबिलोनका राजा नबूकदनेसर यरूशलेममा आएर त्यसलाई घेरे। २ अनि परमप्रभुले परमेश्वरको भवनका केही भाँड़ाकुँड़ाहरूसहित यहूदाका राजा यहोयाकीमलाई तिनको हातमा सुम्पिदिनुभयो। ती भाँड़ाकुँड़ाहरू तिनले बेबिलोनियामा भएको आफ्ना देवताको मन्दिरमा लगे र देवताकै भण्डारमा राखे। ३ तब राजाले प्रवासमा लगिएका इस्राएलीहरूमध्येबाट राजकीय खानदान र सभ्य खानदानका केही जवान मानिसहरू छान्नू भनी तिनका प्रमुख अधिकृत अशपेनजलाई हुकुम गरे। ४ ती जवान मानिसहरू कुनै शारीरिक खोट नभएका, सुन्दर, हरकिसिमका शिक्षा सिक्ने क्षमता भएका, ज्ञानले परिपूर्ण भएका, छिटो सिक्न सक्ने र राजदरबारमा सेवा गर्नलाई योग्य हुनुपर्थ्यो। अशपेनजले उनीहरूलाई बेबिलोनीहरूका भाषा र साहित्य सिकाउनुपर्थ्यो। ५ राजाले उनीहरूलाई राजदरबारमा खाने गरेका दैनिक खाना र दाखमद्य दिनू भनी अशपेनजलाई हुकुम गरे। उनीहरूलाई तीन वर्षसम्म तालिम दिनुपर्थ्यो, र त्यसपछि उनीहरू राजाको सेवामा प्रवेश गर्नुपर्थ्यो। ६ यीमध्ये कोही यहूदाका कुलका थिए: दानिएल, हनन्याह, मीशाएल र अजर्याह। ७ प्रमुख अधिकृतले तिनीहरूलाई नयाँ नाउँ दिए। दानिएललाई बेलतसजर, हनन्याहलाई शद्रक, मीशाएललाई मेशक र अजर्याहलाई अबेद्नगो। ८ तर दानिएलले राजकीय भोजन र दाखमद्य खाएर आफैलाई अशुद्ध नपार्ने निर्णय गरे, र तिनले यसरी आफैलाई अशुद्ध नपार्नलाई प्रमुख अधिकृतसँग अनुमति मागे। ९ अनि परमेश्वरले ती अधिकृतलाई दानिएलप्रति कृपा र सहानुभूति देखाउने तुल्याउनुभयो, १० तर अधिकृतले दानिएललाई भने, "तिमीहरूले खाने र पिउने कुराहरूका सम्बन्धमा मलाई खटाउनुहुने मेरा स्वामी महाराजादेखि म डराउँछु। तिमीहरूका उमेरका अरू जवानहरूभन्दा तिमीहरू उहाँको सामु किन कमसल अवस्थाका देखिनु र? तिमीहरूको कारणले गर्दा महाराजाले मेरो शिर उड़ाइदिनुहुनेछ।" ११ त्यसपछि दानिएल, हनन्याह, मीशाएल र अजर्याहमाथि खटाइएका सुरक्षाकर्मीलाई दानिएलले भने, १२ "कृपया, तपाईंका दासहरूलाई दश दिनसम्म जाँच्नुहोस्। हामीलाई खानका लागि सागपात र पिउनका लागि पानी मात्र दिनुहोस्। १३ त्यसपछि राजकीय खाना खाने जवानहरूसँग हाम्रा चेहरा दाँज्नुहोस् र तपाईंले देख्नुभएअनुसार आफ्ना दासहरूसँग व्यवहार गर्नुहोस्।" १४ यसकारण उनले यो कुरा मन्जूर गरे र दश दिनसम्म तिनीहरूको जाँच गरे।  १५ दश दिनपछि राजकीय खाना खाएका ती अन्य जवानहरूभन्दा तिनीहरू स्वस्थ र पुष्ट देखिए। १६ यसकारण ती सुरक्षाकर्मीले तिनीहरूका लागि तोकिएका मीठा-मीठा खाना र दाखमद्य हटाएर तिनीहरूलाई सागपात दिए। १७ यी चार जवान मानिसहरूलाई परमेश्वरले सब किसिमका साहित्य र शिक्षाको ज्ञान र समझ दिनुभयो। अनि दानिएल सबै किसिमका दर्शन र सपनाको अर्थ खोल्न सक्ने भए। १८ राजाले तिनीहरूलाई हाजिर गराउनू भनी तोकेको समय भएपछि ती प्रमुख अधिकृतले तिनीहरूलाई राजा नबूकदनेसरकहाँ ल्याए। १९ राजाले तिनीहरूसँग कुरा गरे र उनले दानिएल, हनन्याह, मीशाएल र अजर्याह बराबर कोही पनि भेट्टाएनन्। यसकारण तिनीहरू राजाको सेवामा नियुक्त भए। २० राजाले बुद्धि र समझको बारेमा तिनीहरूलाई जे-जति प्रश्न सोध्थे, अधिराज्यभरका जादूगरी र मन्त्रतन्त्र गर्नेहरूभन्दा तिनीहरूलाई दश गुणा असल भेट्टाए। २१ अनि कोरेस राजाका शासनकालको पहिलो वर्षसम्म दानिएल त्यहाँ रहे।"

> <p>व्यवस्था ४:१-८ </p>
> "१ अब हे इस्राएली हो, मैले तिमीहरूलाई सिकाउन लागेका विधिविधानहरूमा ध्यान लगाओ। ती पालन गर, र तिमीहरू जीवित रहनेछौ, र तिमीहरूका पितापुर्खाका परमप्रभु परमेश्वरले तिमीहरूलाई दिनुहुने देश अधिकार गर्नेछौ। २ मैले तिमीहरूलाई दिएका आज्ञाहरूमा केही पनि घटबढ़ नगर्नू, तर मैले तिमीहरूलाई दिएका परमप्रभु परमेश्वरका आज्ञाहरू पालन गर्नू।  ३ बाल-पोरमा परमप्रभुले के गर्नुभयो त्यो तिमीहरूले आफ्नै आँखाले देखेका छौ। पोरको बाल देवतापछि लाग्ने सबै मानिसहरूलाई परमप्रभु परमेश्वरले तिमीहरूका मध्येबाट नाश गर्नुभयो। ४ तर परमप्रभु तिमीहरूका परमेश्वरसित लागिरहने तिमीहरूमध्येको प्रत्येक आजसम्म जीवित छ। ५ हेर, परमप्रभु मेरा परमेश्वरले मलाई आज्ञा गर्नुभएबमोजिम तिमीहरूले अधिकार गर्ने देशमा यी सबै पालन गर्नलाई नै मैले तिमीहरूलाई यी विधिविधानहरू सिकाएको छु। ६ तिमीहरूले ती मान र पालन गर, किनकि यसैबाट अरू जातिहरूका अगि तिमीहरूका बुद्धिमानी र समझको प्रचार हुनेछ। यी सबै विधिहरू सुनेर उनीहरूले भन्नेछन्,  "अवश्य यस महान् जातिका मानिसहरू खूबै बुद्धिमान् र समझदार रहेछन्" ७ हामीले उहाँलाई पुकारा गर्दा परमप्रभु हाम्रा परमेश्वर हाम्रो जति नजिक हुनुभएझैँ ईश्वर यति नजिक भएको अरू कुनचाहिँ यति महान् जाति छ ? ८ मैले तिमीहरूलाई आज दिने यो व्यवस्थाजस्तै धार्मिक विधिविधान भएको अरू कुनचाहिँ यति महान् जाति छ?"

> <p>जकरिया ८:२३ </p>
> "सर्वशक्तिमान् परमप्रभु यसो भन्नुहुन्छ, "ती दिनमा सबै जाति-जातिबाट र सबै भाषा बोल्नेहरूमध्येबाट दश जना मानिसले एउटा यहूदीलाई लुगाको छेउ समातेर यसो भन्नेछन्, "हामी तपाईंसितै जानेछौं, किनभने हामीले सुनेका छौं कि परमेश्वर तपाईंसित हुनुहुन्छ"।"

दश दिनसम्म दानिएल र उनका साथीहरूले के के खाए भनेर सबै थोक नबताएतापनि तिनीहरू अरूभन्दा बुद्धि र समझशक्तिमा दश गुणा बढि भएको भेट्टाइएकोले तिनीहरूमा भएको प्रतिवद्धता स्पष्ट छ। त्यो ज्ञान र बुद्धि परमेश्वरले दिनुभएको भनेर पनि दानिएल १मा उल्लेख गरिएको छ। बेबिलोन देशका अशुद्ध र अस्वस्थ खाना खान तिनीहरूले इन्कार गरेका थिए। तिनीहरूको विश्वासको त्यो अडानले गर्दा परमेश्वरले तिनीहरूबाट काम गर्न सक्नुभएको थियो। तिनीहरूले परमेश्वरको वचनलाई पालन गरे र उहाँले तिनीहरूको पालनलाई आशिष दिनुभएको थियो। जसरी ती चार युवाहरूले लगनशील भएर परमेश्वरको वचनलाई विश्वाससाथ पालन गरे यदि पौराणिक इस्राएलीहरू पनि परमेश्वरप्रति बफादारी भएको भए उहाँले त्यही खालको आशिष तिनीहरूलाई दिनुहुने थिएन र? यदि हामी पनि परमेश्वरको वचन पालनमा अडिग भयौँ भने आजमात्र होइन अन्तिम दिनहरूमा पनि उहाँ हाम्रो साथमा हुनुहुनेछ र आशिष दिनुहुनेछ।

`हामी सेभेन्थ-डे एडभेन्टिस्टहरूलाई कति धेरै ज्ञानको ज्योति र सत्यहरू दिइएको छ। के हामीले पनि यो आफूलाई सोध्न सक्दैनौँ र? "हामीलाई दिइएको ज्ञानमा के हामी अडान लिइरहेका छौँ र? के हामी पनि परमेश्वरको वचन अनुसार विश्वाससाथ हिँडिरहेका छौँ? फेरि त्यसैवखत हामी व्यक्तिगत रूपमा परमेश्वरको निष्ठामा अडान लिएर उहाँको निम्ति  कसरी प्रभावकारी साक्षी बन्न सक्छौँ?`