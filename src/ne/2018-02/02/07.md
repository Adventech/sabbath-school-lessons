---
title:  उपसंहार
date:   13/04/2018
---

> <p></p>
> "जब हामी संसारको इतिहासलाई बन्द गर्ने समयको नजिक आइपुग्छौँ तब दानिएलको पुस्तकमा लेखिएका भविष्यवाणीहरूप्रति हाम्रो बिशेष ध्यान जान आवश्यक भएको महसुस गर्नुपर्छ। यस युगको अन्त्यसँग सम्बधित ती भविष्यवाणीहरूले दिएका सन्देशहरूलाई थाहा पाउनु हाम्रै हितमा भएको मान्नुपर्छ। दानिएलको पुस्तकमा लेखिएका भविष्यवाणीहरूसँग नयाँ करारका अन्तिम पुस्तकहरू तुलना गरेर अध्ययन गर्नुपर्छ। दानिएलको पुस्तकमा र यूहन्नाले लेखेका प्रकाशको पुस्तकमा रहेका विभिन्न भविष्यवाणीहरू अत्यन्तै रहस्यमय छन् र हामीले बुझ्न सक्दैनौँ न त बुझ्न आवश्यक नै छ भनेर धेरै इसाईहरूलाई विश्वास दिलाउन शैतानले प्रयास गरिरहेको छ। तर जसले ती भविष्यवाणीहरूको अध्ययन गर्दछ त्यसले विशेष आशिष मिल्दछ भन्ने कुरालाई स्पष्टसंग बुझ्दछ। अन्तिम समयमा खोलिने दानिएलले देखेका भविष्यवाणीका स्वप्न दर्शनहरूलाई बुद्धिमानी तथा ज्ञानीले बुझ्न सक्नेछ भनेर दानिएल १२:१०मा लेखिएको छ। शताब्दीयौँ शताब्दीसम्म रहेका विश्वासीहरूलाई अगुवाइ गर्न आफ्नो सेवक युहन्नालाई दिइएको दर्शनको लेखा पढ्नेलाई येशूले यो प्रतिज्ञा दिनुभएको छ, "जसले यो पढ्दछ, यसमा लेखिएको भविष्यवाणीहरूका वचनहरूलाई सुन्दछ र त्यसै अनुसार चल्दछ त्यो मानिस धन्यको होस्' प्रकाश १:३।"-एलेन जी ह्वाइट, प्रोफेटस एण्ड किङ्गस्, ५४७,५४८बाट रूपान्तरित।

दानिएलको पुस्तकमा लिखित भविष्यवाणीहरूलाई राष्ट्रहरूको उदय र पतन (दानिएल ७:२२,२६,८:१४), महासंकष्टको समयमा परमेश्वरलाई आफ्ना जनहरूलाई उद्धार गर्ने काम (दानिएल १२:१)को सेरोफेरोमा अध्ययन गरिएतापनि ती भविष्यवाणीहरूले हामीले अनुभव गर्नुपर्ने दु:ख,कष्ट, परीक्षा र सतावटकोलागि व्यक्तिगत रूपमा तयार हुन सिकाउँछ भनेर हामीले यस अध्यायमा सिक्यौँ। अन्तिम समयको निम्ति दिइएका महत्त्वपूर्ण सन्देशहरू अति निर्णायक छन् भनेर दानिएलमा लिखित कथाहरूले स्पस्ट पर्दछ। पशुको छाप, अन्तिम समयमा येशूभक्तहरूले सहनुपर्ने वा आउने अमानबीय व्यवहारहरू र दु:ख तथा कष्टको समयको ज्ञानचाहीँ हुने तर हामीलाई आवश्यक भएको परमेश्वरसँगको सम्बन्ध सुमधुर छैन भने ती ज्ञानहरूले हामीलाई केवल दोषीमात्र ठहर्याउँछ। ज्ञानले मात्र होइन दानिएल, उनका साथीहरू र नाबूकदनेसरले अनुभव गरेका पुनर्जन्म अहिले नै हामीहरूले पाउनु पर्ने आवश्यकता भएको हामी सबैले ठान्नुपर्दछ।

**चिन्तनमनन**

`अ. 	दानिएल ९:३-१९मा दानिएलले गरेका अत्यन्त समसामयिक र महत्त्वपूर्ण प्रार्थना प्रस्तुत गरिएको छ।हाम्रो धर्मकर्म होइन न त हामीहरूको अथक प्रयास वा त्यागले तर परमेश्वरको अनुग्रह, उहाँको प्रेम र उहाँकै उदार अनुकम्पा वा दयालेमात्र मुक्ति पाउँछौँ भन्ने आत्मज्ञान उक्त प्रार्थनाले हामीलाई कसरी देखाउँछ? यो सत्य केवल बुझ्नमात्र होइन हामीले अनुभव पनि गर्न किन आवश्यक छ? हेर्नेहोस्: "१ अहासूरसका छोरा दाराको प्रथम वर्षमा, जो मादी वंशका थिए र बेबिलोनी राज्यका शासक तुल्याइएका थिए। २ उनका राज्यकालको प्रथम वर्षमा म, दानिएलले, यर्मिया अगमवक्तालाई दिइएको परमप्रभुको वचनअनुसार, धर्मशास्त्रबाट बुझें कि यरूशलेमको उजाड़ अवस्था सत्तरी वर्षसम्म रहनेछ। ३ यसकारण उपवाससाथ भाङ्ग्रा ओढ़ेर खरानी धसी प्रार्थना र अन्तरबिन्ति  गर्दै परमप्रभु परमेश्वरतिर फर्के। ४ मैले पाप स्वीकार गर्दै परमप्रभु मेरा परमेश्वरलाई प्रार्थना गरें "हे परमप्रभु, महान् र भययोग्य परमेश्वर, जसले उहाँलाई प्रेम गर्ने र उहाँका आज्ञा पालन गर्ने सबैसँग प्रेमको करार पूरा गर्नुहुन्छ, ५ हामीले पाप गरेका छौं र गल्ती गरेका छौं। हामी दुष्ट भएका छौं र बागी बनेका छौं, हामी तपाईंका आज्ञा र धार्मिक नियमहरूबाट तर्केका छौं। ६ हामीले तपाईंका सेवक अगमवक्ताहरूका कुरामा ध्यान दिएनौं, जसले तपाईंको नाउँमा हाम्रा राज्यहरू, हाम्रा प्रधानहरू र हाम्रा पिता-पुर्खाहरू र देशका सबै मानिसहरूसँग बोलेका थिए। ७ परमप्रभु, तपाईं धर्मी हुनुहुन्छ, तर तपाईंप्रति भएको विश्वासघातको कारणले सबै देशहरूमा छरपष्ट पारिएका नजिक र टाढ़ा बस्ने, हामी यहूदाका मानिसहरू र यरूशलेम र इस्राएलका जनताहरू लाजले ढाकिएका छौं। ८ हे परमप्रभु, हामी र हाम्रा राजाहरू हाम्रा प्रधानहरू र हाम्रा पिता-पुर्खाहरू लाजले ढाकिएका छौं, किनभने तपाईंको विरुद्धमा हामीले पाप गरेका छौं। ९ हामी उहाँको विरुद्धमा बागी भएका छौं, यद्यपि परमप्रभु हाम्रा परमेश्वर कृपालु र क्षमाशील हुनुहुन्छ। १० हामीले परमप्रभु हाम्रा परमेश्वरका आज्ञा पालन गरेका छैनौं र उहाँका सेवक अगमवक्ताहरूद्वारा दिइएका नियमहरू पनि मानेका छैनौं। ११ तपाईंको आज्ञापालन गर्न अस्वीकार गरी सम्पूर्ण इस्राएलले तपाईंको व्यवस्था भङ्ग गरेका छन् र तपाईंदेखि टाढ़ा भएका छन्। यसकारण परमेश्वरका सेवक मोशाको व्यवस्थामा उल्लिखित सराप र शपथ गरिएका फैसलाहरू हामीमाथि खन्याइएका छन्, किनभने तपाईंको विरुद्धमा हामीले पाप गरेका छौं। १२ हामीमाथि ठूलो विपत्ति ल्याएर हाम्रा विरुद्धमा र हाम्रा शासकहरूका विरुद्धमा बोल्नुभएका वचनहरू तपाईंले पूरा गर्नुभएको छ। यरूशलेमसित आकाशमुनि कहिल्यै नगरिएको व्यवहार गरिएको छ। १३ मोशाको व्यवस्थामा लेखिएजस्तै यी सबै विपत्ति हामीमाथि आएका छन्, तैपनि आफ्ना पापदेखि फर्किएर तपाईंको सत्यतालाई ध्यान दिएर हामीले परमप्रभु हाम्रा परमेश्वरको कृपा खोजेका छैनौं। १४ हामीमाथि विपत्ति ल्याउन परमप्रभु अनकनाउनुभएन, किनभने परमप्रभु हाम्रा परमेश्वर उहाँले गर्नुहुने सबै कुरामा धर्मी हुनुहुन्छ। तापनि हामीले उहाँको आज्ञा मानेका छैनौं।  १५ अब हे परमप्रभु हाम्रा परमेश्वर, जसले आफ्ना जनहरूलाई शक्तिशाली हातले मिश्रदेशबाट ल्याउनुभयो र आजको दिनसम्म आफ्नो नाम स्थिर राख्नुभएको छ, हामीले पाप गरेका छौं, हामीले गल्ती गरेका छौं। १६ हे परमप्रभु, तपाईंका धार्मिक कार्यअनुरूप तपाईंको सहर, तपाईंको पवित्र डाँड़ा यरूशलेमबाट आफ्नो क्रोध र रिस हटाउनुहोस्। हाम्रा पाप र हाम्रा पिता-पुर्खाका अपराधले गर्दा यरूशलेम र तपाईंका मानिसहरू हाम्रा वरिपरिका मानिसहरूका सामु गिल्लाका पात्र बनेका छन्। १७ अब हे हाम्रा परमेश्वर, आफ्नो दासको प्रार्थना र अन्तरबिन्ती सुन्नुहोस्। हे परमप्रभु, तपाईंको आफ्नै खातिर आफ्नो उजाड़ पारिएको पवित्रस्थानमाथि कृपा-दृष्टि राखिदिनुहोस्। १८ हे परमेश्वर, आफ्नो कान थाप्नुहोस् र आँखा खोल्नुहोस् र तपाईंको नाउँ बोकेको सहरको उजाड़ अवस्था हेर्नुहोस्। हामी धर्मी छौं भनेर यो बिन्ती गरेका छैनौं, तर तपाईंको महान् कृपाको कारणले। १९ हे परमप्रभु, सुन्नुहोस्! हे परमप्रभु, क्षमा गर्नुहोस्! हे परमप्रभु, सुन्नुहोस् र कारबाही गर्नुहोस्। हे मेरा परमेश्वर, आफ्नो खातिर ढिलो नगर्नुहोस्, किनभने तपाईंको सहर र तपाईंका मानिसहरूले तपाईंको नाउँ बोकेका छन्।"  `

`आ. 	जब राज्य र धर्म मिल्दछ तब धर्मगुरू र राजनैतिक शासक वर्गहरू मिलेर परमेश्वरका जनहरूलाई धर्मको नाउँमा कसरी सताउँछन् भनेर आगोको भट्टीमा फ्याँकिएका तिन जना हिब्रूहरू ( दानिएल ३) र सिंहको खोरमा खसालिएका दानिएल (दानिएल  ६)को अनुभवहरूले हामीलाई कसरी चुनौति दिन्छ भनेर सोच्नुहोस्। ती दुवै अनुभवहरूका लेखोटहरूमा के समानता छ र के फरक छ?  हामी पनि हाम्रो आस्था र निष्ठामा जुनसुकै परिस्थितिमा पनि अडिग हुनुपर्छ भनेर दुवै विवरणहरूले हामीलाई कसरी सिकाउँदछ?`

`इ. 	नयाँ गरि जन्मनु वा मरेपछि होइन अहिले नै पुनर्जन्मको अनुभब गर्नु भनेको के हो? "तिमी नयाँ गरि जन्मनुपर्छ" भनेर येशूले निकोदिमसलाई किन भन्नुभयो होल? (यूहन्ना ३:७)।`