---
title:  प्रकाशको पुस्तकको बनोट
date:   15/04/2018
---

दुबै दानिएल र प्रकाशको पुस्तकमा धेरै समान विषयबस्तुहरू भएतापनि ती दुवै पुस्तकहरूलाई दुई खण्डमा बिभाजन गरिएको छ। त्यो हो ऐतिहासिक र युगको अन्तमा हुने घट्नाहरूको बिवरण। ती दुवै अवधारणाहरू दुवै पुस्तकहरूमा मजासँग बुनिएका छन्। स्थानीय तहमा होस् वा विश्वव्यापी रूपमा होस् वा सानो तिनो ऐतिहासिक घट्नाहरूलाई युगको अन्तमा हुने घट्नाहरूका उदाहरण वा पूर्व सूचनाको रूपमा हामी हेर्न सक्छौँ। अर्थात् पुरानो करारको इतिहासमा घटेका घट्नाहरूलाई अध्ययन गर्दा हामीहरूको समयमा र पछि हुने घट्नाहरूलाई कसरी औँल्याउँछ सो थाहा पाउन सक्छौँ। यो दृष्टिकोण केवल दानिएल र प्रकाशको पुस्तकमामात्र सिमित नभएको हामीले पाउँछौँ।
माथि भनिएका कुराहरूसँग पावल सहमत भएको १ कोरन्थी १०:१-११मा कसरी देखाइएको छ? 

> <p>१ कोरन्थी १०:१-११</p>
> "१ भाइ हो, तिमीहरूले यो कुरा जान भनी म चाहन्छु, कि हाम्रा पुर्खाहरू सब बादलमुनि थिए, र सबै समुद्रको बीचबाट भएर गए। २ अनि मोशामा तिनीहरू सबैले बादल र समुद्रमा बप्तिस्मा पाएका थिए। ३ सबैले एउटै आत्मिक भोजन खाए। ४ सबैले आत्मिक पानी पिए, किनकि तिनीहरूका साथसाथै हिँड्ने आत्मिक चट्टानको पानी तिनीहरूले पिए। त्यो चट्टानचाहिँ ख्रीष्ट नै हुनुहुन्थ्यो। ५ तापनि तिनीहरूमध्ये धेरैजसोसँग परमेश्वर प्रसन्न हुनुभएन, र तिनीहरू मरुभूमिमा नष्ट भए। ६ उनीहरूले जस्तै मीले खराबीको इच्छा नगरौं भनी यी कुरा हाम्रो चेतावनीको लागि हुन्। ७ तिनीहरूमध्ये कति झैँ तिमीहरू मूर्तिपूजक नहोओ। जस्तो लेखिएको छ,  " मानिसहरू खान र पिउनलाई बसे, अनि नाच्नलाई उठे।" ८ हामी व्यभिचारमा फस्नुहुँदैन, जसरी तिनीहरूमध्ये कति जना फसे, र एकै दिनमा तेईस हजार मरेका थिए। ९ हामीले प्रभुको परीक्षा गर्नुहुँदैन, जसरी तिनीहरूमध्ये कतिले गरे, र सर्पहरूद्वारा नष्ट भएका थिए। १० हामीले गनगन गर्नुहुँदैन, जसरी तिनीहरूमध्ये कतिले गरे, र विनाशकबाट नष्ट भएका थिए। ११ यी कुराहरू तिनीहरूलाई चेतावनीको निम्ति भए तापनि ती हाम्रै शिक्षाको निम्ति लेखिएका हुन्, जसमाथि युगको अन्त्य आइसकेको छ।"

दानिएलमा उल्लेखित केही कथाहरू (दानिएल ३:६,१५,२७ र ६:६-९,२१,२२) स्थानीय तहमा घटेतापनि त्यसले प्रकाशमा उल्लेखित अन्तिम दिनमा हुने घट्नाहरूलाई कसरी प्रतीबिम्बीत गर्छ भनेर हामीले अगाडि हेर्यौँ। ती कथाहरूलाई हेरेर परमेश्वरका जनहरूले युगको अन्तमा सामना गर्नुपर्ने परिस्थितिहरू केही हदसम्म हामी बुझ्न सक्छौँ। तर महत्त्वपूर्ण कुरा थाहा पाउनुपर्ने त यो छ कि जुनसुकै परिस्थितिमा परमेश्वरका जनहरूले सामना गर्नुपरेतापनि अन्तमा परमेश्वरले उद्धार गर्नुहुनेछ भन्ने बचन पक्का छ। जेभएतापनि परमेश्वरको निष्ठामा रहेका मानिसहरूलाई परमेश्वरले बिजय दिनुहुन्छ प्रकाशको पुस्तकले सिकाउँदछ।

केही अलग कुराहरू प्रकाशको पुस्तकले सिकाएतापनि त्यस पुस्तकको ऐतिहासिक भाग अध्याय १-११मा छ भने युगको अन्तमा हुने घट्नाको बिवरण अध्याय १३-२२मा पाइन्छ।

`प्रकाश १२:१-१७ पढ्नुहोस्। त्यहाँ उल्लेखित बिवरण इतिहासमा घटेका घट्ना भनेर भन्ने कि युगको अन्तमा? किन?`

> <p>प्रकाश १२:१-१७</p>
> "१ स्वर्गमा एउटा आश्चर्यजनक चिन्ह देखियो: सूर्य पहिरेकी एउटी स्त्री देखा परी, जसको पाउमुनि चन्द्रमा थियो, र त्यसले शिरमा बाह्र वटा ताराको मुकुट लाएकी थिई। २ त्यो गर्भवती थिई, र जन्माउने अवस्थाको पीडामा प्रसववेदनाले चिच्याइरहेकी थिई। ३ अनि स्वर्गमा अर्को एउटा चिन्ह देखियो: सात वटा शिर, दश वटा सिङ र शिरमा सात वटा मुकुट लाएको एउटा ठूलो रातो अजिङ्गर देखा पर्यो। ४ त्यसको पुच्छरले स्वर्गको एक तिहाइ ताराहरूलाई सोहोरेर पृथ्वीमा फालिदियो। बालक जन्मनासाथ त्यसलाई निलिहालूँ भनी त्यो अजिङ्गर बालक जन्माउन लागेकी स्त्रीको सामुन्ने खड़ा थियो। ५ त्यस स्त्रीले सारा जातिलाई फलामको डन्डाले शासन गर्ने एउटा छोरो जन्माई। त्यसको बालक परमेश्वरकहाँ उठाइएर उहाँको सिंहासनमा लगियो। ६ त्यो स्त्रीचाहिँ उजाड-स्थानभित्र भागी, जहाँ एक हजार दुई सय साठी दिनसम्म त्यसको पालनपोषण होस् भनेर परमेश्वरले त्यसको लागि ठाउँ तयार राख्नुभएको थियो। ७ अनि स्वर्गमा लड़ाइँ भयो। मिखाएल र तिनका दूतहरूले त्यस अजिङ्गरसँग युद्ध गरे। अजिङ्गर र त्यसका दूतहरूले पनि युद्ध गरे, ८ तर यिनीहरू हारे, र यिनीहरूका निम्ति स्वर्गमा कुनै ठाउँ रहेन। ९ त्यो ठूलो अजिङ्गर तल फालियो– त्यो प्राचीन सर्प, जो सारा संसारलाई बहकाउने दियाबलस वा शैतान हो। त्यो पृथ्वीमा फ्याँकियो र त्यसका दूतहरू त्यसका साथसाथै फ्याँकिए। १० तब मैले स्वर्गमा यसो भनिरहेको एउटा ठूलो आवाज सुनें, "अब हाम्रा परमेश्वरको मुक्ति, शक्ति, राज्य र उहाँका ख्रीष्टको अधिकार आएको छ। किनकि हाम्रा भाइहरूलाई दोष लगाउने, जसले हाम्रा परमेश्वरको सामुन्ने तिनीहरूलाई दिनरात दोष लगाउँछ, त्यो तल फ्याँकिएको छ। ११ तिनीहरूले थुमाको रगत र आफ्ना गवाहीको वचनको कारण त्यसलाई जितेका छन्, र तिनीहरूले मृत्युसम्मै पनि आफ्नो ज्यानको माया राखेनन्। १२ यसकारण हे स्वर्गमा रहनेहरू, तिमीहरू रमाओ। तर पृथ्वी र समुद्रलाई धिक्कार छ! किनभने आफ्नो समय अल्प छ भनी थाहा पाएर दियाबलस ठूलो क्रोधसाथ तिमीहरूकहाँ तल आएको छ।" १३ जब त्यस अजिङ्गरले आफू पृथ्वीमा फ्याँकिएको देख्यो, तब त्यसले छोरो जन्माउने त्यस स्त्रीलाई खेद्यो। १४ तर त्यस स्त्रीलाई त्यस सर्पको सम्मुखबाट उजाड-स्थानमा उड़ेर जानलाई ठूलो गरुडका दुई पखेटा दिइए। त्यो उजाड-स्थान साढ़े तीन वर्षसम्म त्यस स्त्रीको पालनपोषणको निम्ति तयार गरिएको थियो। १५ त्यस स्त्रीलाई बाढ़ले बगाओस् भनेर त्यस सर्पले स्त्रीको पछि आफ्नो मुखबाट नदीजस्तै पानी निकाल्यो। १६ तर पृथ्वीले त्यस स्त्रीलाई सहायता गर्यो, र अजिङ्गरले आफ्नो मुखबाट निकालेको नदी पृथ्वीले आफ्नो मुख उघारेर निलिदियो। १७ तब त्यो अजिङ्गर त्यस स्त्रीसँग क्रोधित भयो र त्यसको बाँकी सन्तानसँग युद्ध गर्न गयो अर्थात् तिनीहरूसँग जुनहरूले परमेश्वरका आज्ञाहरू पालन गर्छन् र येशूको गवाही दिन्छन्। १८अनि त्यो अजिङ्गर समुद्रको किनारमा खड़ा भयो।

यो अध्याय साँच्चिक्कै हेर्ने हो भने विगतको इतिहास र पछि हुने घट्नासँग सम्बन्धित भएको पाइन्छ। किन त? किनभने ऐतिहासिक सन्दर्भमा हेर्ने हो भने यसले स्वर्गबाट शैतानलाई निकालिएको बताउँछ (प्रकाश १७:७-९), अनि शैतानले बालक येशूमाथि हमला गर्छ (प्रकाश १२:४) र चर्चको इतिहासमा चर्चले भोग्नुपरेको सतावट (प्रकाश १२:१४-१६) र अनि बाँकी रहेका परमेश्वरका जनहरूलाई शैतानले हमला कसरी गर्छ भनेर चित्रण गर्दछ (प्रकाश १२:१७)।

`हामीले इतिहासबाट सिक्नुपर्ने पाठ इतिहासबाट कहिल्यै पनि सिक्दैनौँ भनेर भनिन्छ। त्यसको अर्थ मानिसहरू जहाँ रहेतापनि जुनसुकै देशमा रहेतापनि तिनीहरूले भुल गरि नै रहेक हुन्छन्। तर हाम्रो माझमा कतिपय इतिहास भएको हुनाले हामीले पनि त्यही खालको भुल नगर्न कसरी सिक्ने?`