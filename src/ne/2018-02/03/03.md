---
title:  येशूको बारेमा विभिन्न चित्रणहरू
date:   16/04/2018
---

देहायका पदहरू पढ्नुहोस्। ती पदहरूले येशूलाई विभिन्न नाउँले सम्बोधन गरिएको छ। कुनै मामिलामा उहाँको बारेमा ती चित्रणहरू गरिएका छन् जसले उहाँले के गर्नुभयो, के गरिरहनुभएको छ र के गर्नुहुनेछ। ती पदहरूले येशूको बारेमा हामीलाई के सिकाउँदछ?

`प्रकाश १:५,६`

`प्रकाश १:११-२०`

`प्रकाश ५`

`प्रकाश १९:११-१७`

`प्रकाश २१:१-७`

येशू ख्रीष्ट को हुनुहुन्छ र उहाँको विभिन्न भूमिका र कामहरू के के हुन् भनेर बताउन उपर्युक्त पदहरू केवल केही मात्र हुन्। उहाँको पहिलो आगमनलाई थुमा वा पाठो भनेर सम्बोधन गरिन्छ किनभने हामीहरूको पापको निम्ति उहाँले आफूलाई बलि चढाउनुभयो। आफै मरेर उहाँले हाम्रो पक्षमा पूजा गर्नुभयो। पावलले १ कोरन्थी ५:६-८मा उल्लेख गर्दछन्, "६ तिमीहरूको घमण्ड ठीक होइन। अलिकता खमिरले जम्मै ढिकालाई खमिरा बनाइहाल्छ भन्ने के तिमीहरूलाई थाहा छैन? ७ नयाँ ढिका बन्नलाई पुरानो खमिरलाई निकाल, किनकि तिमीहरू वास्तवमा अखमिरी नै हौ। हाम्रो निस्तारको थुमा, ख्रीष्टको बलिदान भइसकेको छ। ८ यसकारण हामी पुरानो खमिरले, अर्थात् कुकर्म र दुष्टताको खमिरले होइन, तर निष्कपटता र सत्यताको अखमिरी रोटीले चाड मनाऔं")। उहाँ मरिपनि सक्नुभएको थियो "हेर म मरेको थिएँ तर म सदाको निम्ति जिवित छु" (प्रकाश १:१८)। उहाँको मृत्यु र मरेकोबाट पुनरुत्थान हुनुभएको चित्रण स्पष्ट छ। "यसरी पनि लेखिएको छ, 'येशू ख्रीष्टले दु:ख भोग्नु  र तेस्रो दिनमा मृत्युबाट ब्युँझनुपर्छ |'" लूका २४:४६ रूपान्तरित। प्रकाश १९:११-१५मा उहाँको दोस्रो आगमनको भूमिकाको चित्रण गरिएको छ। उहाँको हातमा न्यायको फैसला लिएर यस संसारमा शक्ति र तेजस्वीमय महिमाको साथमा उहाँ आउनुहुनेछ।"मानिसको पुत्र उहाँको पिताको महिमासाथ उहाँका स्वर्गदूतहरूको साथमा आउनेछ र प्रत्येक व्यक्तिलाई उसको काम अनुसार इनाम दिइनेछ" (मत्ती १६:२७ रूपान्तरित)।

`हामीले दैनिक जीवनमा प्रभु येशूको जीवन, मृत्यु, पुनरुत्थान र उहाँको दोस्रो आगमनलाई केन्द्रविन्दु बनाएर कसरी चल्ने? उहाँ नै हाम्रो अस्तित्वको कारण र हामीले निर्णय गर्ने सबै नैतिक निर्णयहरूको आधार उहाँ नै हुनुहुन्छ भनेर कसरी आत्मसात् गर्ने?`