---
title:  'प्रकाशको पुस्तकमा येशू ख्रीष्ट: भाग १'
date:   18/04/2018
---

प्रकाशको पुस्तकमा रहेको बिषयबस्तुको जे जति छन् त्यसको उद्देश्य केवल एकमात्र छ: त्यो हो येशू ख्रीष्टलाई प्रकट गर्नु।

त्यसैकारण यस पुस्तकको शुरूमै लेखिएको छ, "येशू ख्रीष्टको प्रकट" (आपोक्यालिप्सिस लेसु क्रिष्टो Apocalypsis Iesou Christou)।  

उक्त वाक्यलाई यसरी लिइएको छ (१) येशू ख्रीष्टबाट प्रकट वा प्रकाश गरिएको वा येशू ख्रीष्टको बारेमा प्रकट वा बुझाउन खोजिएको (प्रकाश १:२)। अङ्ग्रेजीमा रिभलेशन भनिएको र नेपालीमा प्रकाश भनिएको शब्दले कतिपय मानिसहरूले यो बुझ्न नसक्ने पुस्तक हो भनेर पन्छाइएको पाइन्छ। (येशूको बारेमा दिव्य आत्मज्ञान प्रकाशको पुस्तकले प्रकट गर्न खोजेकोले त्यस दिव्यज्ञानमा मानिसहरू पस्न नचाहेकोले नै यो पुस्तक पढ्न र बुझ्न खोज्न कतिपय क्रिश्चियनहरू र तिनका अगुवाहरू हिचिकच्याइरहेको अनुभव गरिएको छ)। यदि पाठकहरूले बुझ्न नसकिने वा बुझ्न आवश्यक नभएको भए यो पुस्तक बाइबलमा किन समावेश गरियो त?

`प्रकाश १:१-८मा येशूको बारेमा हामीलाई के जानकारी दिइन्छ?`

> <p>प्रकाश १:१-८</p>
> "१ येशू ख्रीष्टको प्रकाश, जो परमेश्वरले चाँड़ै हुन आउने कुराहरू आफ्ना सेवकहरूलाई देखाउन उहाँलाई दिनुभयो। उहाँले आफ्नो दूत पठाउनुभएर यो कुरा आफ्नो सेवक यूहन्नालाई प्रकट गरिदिनुभयो। २ यूहन्नाले देखेका सबै कुराहरूको, अर्थात् परमेश्वरको वचन र येशू ख्रीष्टको साक्षीको गवाही दिए। ३ त्यो धन्य हो, जसले अगमवाणीका यी वचनहरू उच्च स्वरले पाठ गर्दछ, र धन्य हुन् तिनीहरू, जसले सुन्दछन् र त्यहाँ लेखिएका कुरा पालन गर्दछन्, किनकि समय नजिक छ। ४ यूहन्नाबाट एशियामा भएका सात वटा मण्डलीहरूलाई: उहाँबाट तिमीहरूलाई अनुग्रह र शान्ति, जो हुनुहुन्छ, जो हुनुहुन्थ्यो, जो आउनुहुनेछ, र उहाँको सिंहासन अगि रहनुहुने सात आत्माबाट, ५ विश्वासयोग्य साक्षी येशू ख्रीष्टदेखि, मृतकबाट प्रथम जीवित हुनुभएको, तथा पृथ्वीका राजाहरूका शासकको तर्फबाट। हामीलाई प्रेम गर्नुहुने र आफ्नो रगतले हामीलाई हाम्रा पापबाट स्वतन्त्र पार्नुहुनेलाई, ६ हामीलाई एउटा राज्य, उहाँका पिता र परमेश्वरका पूजाहारीहरू तुल्याउनुहुने, उहाँलाई महिमा र पराक्रम सदासर्वदा होस्। आमेन। ७ हेर, उहाँ बादलहरूसाथ आउँदैहुनुहुन्छ, र हरेक आँखाले उहाँलाई देख्नेछ। तिनीहरूले पनि, जसले उहाँलाई घोचे, र पृथ्वीका सबै कुलहरूले उहाँको कारण विलाप गर्नेछन्। यसै होस्। आमेन। ८ “अल्फा र ओमेगा म नै हुँ,” सर्वशक्तिमान् परमप्रभु परमेश्वर भन्नुहुन्छ, जो हुनुहुन्छ, जो हुनुहुन्थ्यो र जो आउनुहुनेछ।"

प्रकाशको पुस्तकमा येशूको परिचय "पृथ्वीका राजाहरूका शासक" (प्रकाश १:५ रूपान्तरित) दिएको छ भने अन्तमा र "राजाहरूका राजा" (प्रकाश १९:१६) भनेर पुस्तक अन्त्य वा इतिश्री गरिएको छ। यस संसारमा भइरहेको अनेकौँ गञ्जागोल, दु:खकष्ट, आतङ्कित पार्ने कुराहरूको बीचमा रहनुपर्दा पनि हामीहरूका प्रेमिलो प्रभु र मुक्तिदाता नै सर्वेसर्वा हुनुहुन्छ भन्ने आत्मज्ञानमा सहभागी भएर हामी आनन्द लिन सक्छौँ।

येशू ख्रीष्ट हामीहरूको मुक्तिदाता हुनुहुन्छ भन्ने प्रकाश १:५मा स्पष्टरूपमा भनिएको छ। "जसले हामीलाई प्रेम गर्नुभयो र उहाँको आफ्नै रगतले हामीहरूको पाप धुनुभएको छ" भन्ने ज्ञानले क्रुसमा हाम्रो निम्ति ज्यान दिएर हाम्रो निम्ति प्रायश्चित गर्नुभएको हो भनेर देखाउँदछ। हामीलाई उहाँले निर्दोषमात्र तुल्याउनुभएन तर पवित्र वा शुद्ध पनि पार्नुभयो (१ कोरन्थी ६:११)। बाइबलमा उल्लेख गरिएका यस्ता पदहरूले हामीहरूलाई दिइने मुक्तिको वाचामा ढुक्क हुनसक्छौँ, केवल येशूमात्र हुनुहुन्छ जसले हाम्रो पापलाई धोएर पखाल्नुहुन्छ। हाम्रो धर्मकर्म, त्याग तपस्या वा अथक प्रयासले मुक्ति पाइदैन,स्वर्गमा गइदैन तर केवल येशूको माया तथा अनुग्रहले मात्र मुक्ति पाउँछौँ वा पापबाट उद्धार पाउन सक्छौँ भनेर बाइबलमा हामीलाई सिकाइएको छ।

`प्रकाश १:७मा येशूको बारेमा हामीलाई के सिकाइएको छ? `

> <p>प्रकाश १:७</p>
> " ७ हेर, उहाँ बादलहरूसाथ आउँदैहुनुहुन्छ, र हरेक आँखाले उहाँलाई देख्नेछ। तिनीहरूले पनि, जसले उहाँलाई घोचे, र पृथ्वीका सबै कुलहरूले उहाँको कारण विलाप गर्नेछन्। यसै होस्। आमेन।"

सारा येशूभक्तहरूको आस्था वा निष्ठाको मूल केन्द्रबिन्दु नै बादलमा येशूको आगमनको बाचा हो। उहाँ कुनै काल्पनिक तरिकाले होइन, कुनै मानिसको हृदयमा आउँदा उहाँ आउनुभएको ठहरिन्छ भनेर पनि होइन, न त कुनै उल्लेखनीय धर्मगुरूहरूको अवतार लिएर नै कहिँ कतै आउने हो बरु अक्षरस रूपमा संसारका सबै नाङ्गो आँखाले देख्ने गरेर फर्केर आउनुहुनेछ। त्यो घट्नाले सदाको निम्ति दु:ख,कष्ट, गञ्जागोल र संसारलाई भत्काउने तत्वहरूको अन्त्य हुनेछ र अनन्त राज्यको प्रतिज्ञाको वास्तिविकता शुरू हुनेछ।

`प्रकाश १:८ले पनि हामीलाई येशूको बारेमा के सिकाउँछ? हामीले जुनसुकै कष्ट वा परीक्षाहरूको सामना गर्नुपरेतापनि प्रभुमा हामी ढुक्क हुनसक्छौँ भन्ने आशा मात्यस पदले हामीलाई कसरी दिन्छ? हेर्नुहोस: " ८ “अल्फा र ओमेगा म नै हुँ,” सर्वशक्तिन् परमप्रभु परमेश्वर भन्नुहुन्छ, जो हुनुहुन्छ, जो हुनुहुन्थ्यो र जो आउनुहुनेछ।"`

