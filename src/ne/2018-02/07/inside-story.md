---
title:  कथा
date:   18/05/2018
---

#### मरेको व्यक्तिसँग कुरा गर्नु

_किम हारिन्गटन, ४५ अलबर्ट क्यानाडा_

“गए रति बाजेसँग कुरा गरे” भनेर एक जना १७ वर्षकी केटीले हाइस्कूलको सिक्षक किम हारिन्गटनलाई सुनाएकी थिइन्। शेली नाउँ गरेकी ती छात्राले आफ्नो बाजेसँग घरको बरन्डामा बसेर उनको भविष्यको बारेमा चर्चा गरेकी थिइन्। तिनीहरू क्यानाडाको अलबर्टा राज्यमा स्थानीय बासिन्दाहरूको निम्ति आरक्षित प्रान्त फर्स्ट नेशनमा रहन्थे।

शेलीले उनको बाजे धेरै वर्ष अघि मरेका थिए भनेर सुनाइन्। "जब कि मरेसकेका बाजेसँग “गए राति बाजेसँग कुरा गरेको थिएँ” भनेर शेलीले भन्दा मेरा शरीरका रौँहरू ठाडा-ठाडा भएका थिए। मलाई लग्यो कि तिनी दुष्ट आत्मासँग कुरा गर्दै थिइन्।

किम अल्बर्टाको मामावी आटोस्केटन एडभेन्टिस्ट स्कुलमा विज्ञान र हिसाबको शिक्षिका थिइन्। त्यहाँका धेरै जसो बासिन्दाहरू परम्परागत धर्मालम्बीहारू थिए। तिनीहरूको धर्ममा मरेका मानिसहरूसँग कुरा गर्ने र उनीहरूलाई सम्मान गर्ने चलन थियो। स्कूलका २०० जति विद्यार्थीहरूले पहिलो पटक येशूको बारेमा त्यस स्कूलमा सिक्दै थिए।

प्रेतसँग कुरा गरेको विषयमा शेलीले उनको शिक्षकलाई धेरै पल्ट सुनाएकी थिइन्। पाव-पाव, अर्थात् स्थानीय पर्वपछि एक जना आदि मानिस र आदि घोडा काल्पनिक रूप आफ्नो गाउँको घर घरमा उफ्रेको उनले देखेकी थिइन् रे मरेका पूर्खाहरूले घरको अगाडिको रूखमा बसेर आफूसँग कुरा गरेको पनि उनले धेरै पल्ट सुनाएकी थिइन्।

"रूखमुनि चुपचाप लागेर बस्दा पनि धेरै आवाजहरू उनले सुनिन् रे जुन उनका मरेका बाजे बराजुहरूको आवाज थिए भनेर उनले सोचेकी थिइन्" किमले भने। बाजेको रूप लिएर आएको प्रेतसँग कमसेकम दुई पल्ट उनले बोलेकी थिइन रे। “बरन्डामा आफ्नो बाजेसँग तिनले आफ्नो भावी योजनाको बारेमा छलफल  गरेको सुनाइन्। त्यो आत्माले उनलाई नराम्रो कुरा त केही भनेन। खोलामा गएर हाम फाल त भनेन। जब तिनीहरू कुरा गर्दथे त्यसबेला उनलाई रमाइलो लाग्थ्यो रे। आफ्नो बाजेसँग कुरा गर्न उनलाई रमाइलो लागिरहेको थियो" किमले भनिन्। मरेकाहरूसँग गरिएको कुराको बारेमा सुन्दा किमलाई असजिलो लागिरहेको थियो र मनमनै प्रार्थना गरेर उनले शेलीलाई सोधिन् "तिमी त हाइस्कूलमा छ्यौ। एडभेन्टिस्टले के सिकाउँछन्, त्यो तिमीलाई थाहा छ। त्यो बोल्ने को हो मलाई भन। के त्यो तिम्रो बाजे नै हो त? तिमीसँग कुरा गर्न कुन आत्माले त्यसलाई पठायो?" दुष्ट आत्माहरू परिचित मानिस भएर आउँछ भनेर बाइबलले सिकाएको कुरा उनलाई थाहा थियो र मरेकाहरू सुते सरहका हुन्छन् र केही थाहा हुँदैन भनेर पनि उनलाई थाहा थियो। "हो मैले थाहा पाइसकेँ तपाईँले के भन्न खोज्नुभएको मिस” हारिङ्गटनसँग शेलीले भनिन्। अनि किमले शेलीसँग प्रार्थना गरिन्।

"शेली अलमल परेकी थिइन्। मरेको मानिससँग कुरा गर्दा उनलाई रमाइलो नै भइरहेको थियो।उनको मनमा धेरै प्रश्नहरू पनि उब्जिरहेका थिए तरपनि प्रार्थनाप्रति भने उनी आभारी थिइन्। प्रेतात्मासँग कुरा गर्ने विषयमा चर्चा गर्दा प्रार्थना नै सबै किसिमका समस्याहरुको समाधानको उपाए थियो" किमले भनिन्। 

आफ्नो जीवनमा मरेका आत्माहरुले ठाउँ पाएको विषयमा सोच्न थालिन्। केही समयपछि आफूसँग बज्यै कुरा गर्न आएको भनेर किमलाई भनिन्। उनले बज्यैको शरीर त देखिनन् तर उनको आवाज सुनेको जस्तो उनलाई लागेको थियो। आफ्नो बज्यै मरेकोमा उनलाई नियास्रो लागेको थियो। त्यसकारण उनले एक छिन त सुनिन्। अनि किमसँग कुरा गरेको उनले सम्झिन्। आखिरमा त्यो आवाजलाई उनले हप्काइन् "यदि तँ दुष्ट आत्मा होस् भने मबाट निस्केर जा। अनि स्कूलमा सिकेका ख्रीष्टियन गीत गाउन थालिन् त्यतिकैमा त्यो आवाज बिलाएर गयो। शेलीको विश्वास ठीक ठाउँमा रहोस् भनेर किमले प्रार्थना गरिदिन्छिन्।

"मैले  उनलाई भने कि उनको जीवन सधैँ परमेश्वरको बशमा हुन्छ। उनलाई जे भएपनि उनलाई परमेश्वरले छोड्नुहुन्न। आफ्नो भविष्यको निम्ति उनले आफ्नो बाजेसँग सल्लाह माग्दै थिइन्। तर अहिले थाहा नपाएतापनि परमेश्वरसँग उनकोनिम्ति  योजना छ भनेर मैले उनलाई बताइदिएँ" किमले भनिन्। 

यर्मिया २९:११मा रहेको परमेश्वरको योजनाको बारेमा किमले शेलीलाई पढेर सुनाइन्। "तिम्रो लागि मसँग योजना छ। तिम्रो उन्नति हुने र तिमीलाई हानी नहुने योजना तिम्रो लागि छ। तिमीलाई आशा दिन र भविष्यको निम्ति तिमीलाई के गर्ने हो सो मलाई थाहा छ।" (रूपान्तरित)।

आफ्ना विद्यार्थीहरू कुनै दुष्ट आत्माको होइन तर परमेश्वरको हातमा होऊन् भन्ने चाहना किमले राखेकी थिइन्। उनको अफिसमा एउटा छुट्टै मेच राखिएको छ जसमा लेखिएको छ, "यो मेच परमेश्वरको बालबालिकाहरुको निम्ति हो।" "बालबालिका तथा किशोर किशोरीहरू परमेश्वरका निम्ति विशेष हुन् र उहाँले माया गर्नुहुन्छ भन्ने कुरा म थाहा पाएको चाहन्छु" किमले भनिन्। यो त्रैमासिक भेटीको केही भाग हिसाब र विज्ञानको कोठा बढाउन सहयोग मिल्नेछ ताकि अरू धेरै बालबालिकाहरू येशूको बारेमा थाहा पाउन भर्ना होऊन्।

-शेलीको नाउँ अर्कै हो। आन्द्रु मेकचेसनी

**क्यानाडाको बारेमा थप जानकारी**

`अ)  क्यानाडाको अलबर्टा कन्फरेन्समा ११,६६६ सेभेन्थ-डे एडभेन्टिस्टहरू छन् र त्यहाँ ६७वटा चर्चहरू छन्।`

`आ)  दुई जना किताब बेच्नेहरूले सन् १८९५को मे महिनामा अल्बर्टामा सेभेन्थ-डे एडभेन्टिस्ट शिक्षा भित्राइएका थिए। ती दुई पुस्तक बेच्नेहरूको नाउँ थोमस आसलफोर्ड र जर्ज डब्ल्यु साउलर हो।`

`इ) अलबर्टाको सबभन्दा पहिलो पास्टर हेनरी ब्लक हुन्। उनी सन् १८९९को अक्टोबर महिनामा लुड्यो भन्ने प्रान्तमा जर्मन इसाईहरूलाई अगुवाई गर्न आएका थिए। `

`ई)  सन् १९०२ र १९०३मा अल्बर्टामा सेभेन्थ-डे एडभेन्टिस्टहरू अरुबाट सताएका थिए। वेटास्किविनको  जे आइ हामरेनलाई आइतबार बारीमा काम गरे बापत दुई डलर जरिमाना तिर्नुपरेको थियो। तर किसानहरूलाई त्यो दिन खेतमा काम गर्न छुट  थियो। हाम्रनले आफूले जरिमाना तिर्नुपरेको कारणले मुद्दा दर्ता गरे। त्यो मुद्दा उनले जितेका थिए। पछि फलामको ज्यावल बनाउने गाबनुसलाई आइतवार पसल खोलेकोमा १०.७० डलर जरिमाना तिर्नुपरेको थियो। `