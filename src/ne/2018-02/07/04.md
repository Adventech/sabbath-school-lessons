---
title:  "विनाशकारी घृणित थोक"
date:   15/05/2018
---

प्रभु येशूले चेलाहरूलाई दिनुभएको अन्तिम समयमा हुने घट्नाको बारेमा जानकारी दिँदै आफ्नो महत्त्वपूर्ण प्रवचनमा पवित्र स्थानमा विनाशकारी घृणित थोकहरूको वारेमा भन्नुभएको थियो |(मत्ती २४:१५, दानियल ९:२७, ११:३१ र १२:११)।

जब उहाँको व्यवस्थालाई मानिसहरूले गम्भीर रूपमा अपमान वा उल्लङ्घन गर्दछन् तब त्यो लज्जास्पद वा घृणित काम हो भनेर परमेश्वरले घोषणा गर्नुहुन्छ। आफूले नै खोपेर मूर्ति बनाएर प्रभु हो भनेर पूजा गर्ने, (व्यवस्था २७:१५) आफ्नो धर्मपत्नी बाहेक परस्त्रीसँग अनैतिक सम्बन्ध राखने, समलिङ्गी बिबाह वा सम्बन्ध  परमेश्वरको सामु घृणित हुन्छ (लेबी १८:२०,२२)|अर्थात् परमेश्वरले जारी गर्नुभएको धार्मिक नीतिको बिरुद्धमा जानु भनेको उहाँको सामु अत्यन्त बिनाशकारी घृणित काम हो। यो खास गरेर परमेश्वरको धार्मिक विधिबाट अलगिएर उहाँले अनुमोदन नगर्नुभएको अपरिचित धर्म वा आस्थामा लाग्नु उहाँको निम्ति बिनाशकारी घृणित काम हुन आउछ।

`"बिनाशकारी घृणित काम" भनेर अझ राम्रोसँग बुझ्न देहायका पदहरूले कसरी जनाउँछन्? हेर्नुहोस्: मत्ती २४:१५ "यसकारण जब तिमीहरूले दानिएल अगमवक्ताबाट बोलिएको विनाशकारी घृणित थोक पवित्रस्थानमा खड़ा भएको देखौला (पाठकले बुझोस्) " र लूका २१:२० "तर जब यरूशलेमलाई सेनाहरूले घेरेका देख्छौ, तब त्यसको विनाश नजिकै आइपुगेको छ भन्ने जान।"`

ती दुई पदहरूले स्पष्टरूपमा यो बताउँछ कि येशूले भविष्यवाणी गर्नुभएको कुरामा यरुशलेम मन्दिर र सहरको तुरन्त नाश हुने घट्ना समावेश भएको छ। सन् ७०मा पाश्चात्य मूर्तिपुजक रोमले आफ्नो सेनाहरू पठाएर यरुशलेम सहरमात्र होइन पवित्र मन्दिरलाई पनि पूर्णरूपमा ध्वस्त पारेको थियो।

यद्यपि, यरुशलेमको नाश हुने भविष्यवाणी पूरा हुन गएकोभएतापनि त्यसको अर्को पनि अर्थ छ। जसरी यरुशलेम र त्यस सहरका मानिसहरूको नाश भयो त्यसरी नै अन्तको समयमा यस पृथ्वी र पृथ्वीका मानिसहरूको पनि नाश हुनेछ। "येशूले यरुशलेमलाई संसारका ती मानिसहरूको अन्त हुनेछ जो परमेश्वरप्रति विद्रोही हुन्छन् र उहाँलाई विश्वास गर्न अस्वीकार गर्दछन्। तिनीहरूकै त्यस घृणित मनस्थितिको प्रतिफलले परमेश्वरको न्यायलाई छिटो अघि बढाउँछ।"-एलेन जी ह्वाइट द ग्रेट कन्त्रोभर्सी पृ. २२बाट रूपान्तरित।

दानियल १२:११ र दानियल ११:३१मा उल्लेखित "बिनाशकारी घृणित काम" भन्दा रोम साम्राज्यको अन्तिम समयमा शक्तिशाली राज्यको उदय हुने कुरासँग गाँसिएको छ। त्यो हो पोपतन्त्र। उसले हाम्रो निम्ति ख्रीष्टले मात्र गर्नुभएको काम र स्वर्गको पवित्र स्थानमा बर्तमान समयमा उहाँले हाम्रो निम्ति के गरिरहनुभएको छ सो कुरालाई हस्तक्षेप गर्न आफ्नै तरिकाको मध्यस्थता र मुक्तिको योजनालाई स्थापना गरेका थिए जुन प्रभु येशूको नीतिको बिपरित थियो। परमेश्वरको व्यवस्थालाई अतिक्रमण गर्ने अधिकार पोपले लिएका थिए। 

रोमी साम्राज्यको शक्तिको दुई खण्डको ऐतिहासिक पृष्ठभूमिलाई दानियल ८:९-१२ले विशेष गरेर स्पष्ट पर्छ। त्यसमा लेखिएको छ: "९ तिनीहरूमध्येबाट अर्को एउटा सिङ आयो, जो सानोबाट शुरूभयो तर दक्षिणतिर र पूर्वतिर र सुन्दर भूमितिर शक्तिशाली हुँदै बढ्दैगयो। १० स्वर्गका सेनाहरूसम्म नपुगुञ्जेल त्यो बढ्दैगयो, र त्यसले केही ताराका दललाई तल पृथ्वीमा खसाल्यो र तीमाथि खुट्टाले कुल्च्यो। ११ त्यसले आफैलाई राजकुमार जत्तिकै महान् तुल्यायो। त्यसले उहाँबाट दैनिक बलिदान खोस्यो, र उहाँको पवित्रस्थान तल झार्यो। १२ विद्रोहको कारणले पवित्र जनहरूका सेना र दैनिक बलिदान त्यसलाई सुम्पियो। त्यसले गरेका सबै काममा त्यो सफल भयो, र सत्यलाई भूइँमा फ्याँकियो।" सानो सिङ्गको द्रुतगति रूपमा आफ्नो राज्य फैलाएको रोमको पहिलो खण्ड हो (दानियल ८:९)। त्यो थियो मूर्तिपुजक वा सनातन परमेश्वरमाथि आस्था नराख्ने बिशाल रोमी तेस्रो साम्राज्य। दोस्रो खण्डमा (दानियल ८:१०-१२) सानो सिङ ठाडो वा सिधा बढेको देखाउँछ। उसले केही ताराहरू खसाल्दछ (अर्थात् परमेश्वरका जनहरूलाई यातना दिन्छ) र स्वर्गको समूहको राजकुमारलाई हाँक दिँदै आफ्नो शक्तिलाई ठूलो रूप दिएर स्थापना गर्दछ (दानियल ८:११)। नि:सन्देह, यो रोमनक्याथोलिक धर्मको उच्च गुरू पोपको उदय थियो जुन मूर्तिपुजक रोमी साम्राज्य ढलेपछि रोमबाट नै विश्वको मुख्य धर्मगुरू हुनगएको थियो र अहिले पनि छ। (त्यसैकारण एउटा प्रतीक जुन सानो सिङ त्यही रोमको दुवै राजनैतिक र धार्मिक शक्ति भनेर देखाइएको छ)। दानियल ७:९,१०मा उल्लेख गरिएको न्यायको दृश्य, (९ जसै मैले हेरें, सिंहासनहरू बसालिए, र अति प्राचीन आफ्नो सिंहासनमा बस्नुभयो। उहाँका लुगा हिउँजस्तै सेता थिए, उहाँको शिरको केश ऊनजस्तै सेतो थियो। उहाँको सिंहासनमा बलिरहेको आगोको ज्वाला थियो, र त्यसका चक्काहरूमा दन्केको आगो थियो।  १० उहाँको सामुबाट आइरहेको आगोको एउटा नदी बगिरहेको थियो। हजारौँ हजारले उहाँको सेवा गर्थे, दश हजार गुणा दश हजार उहाँको सामु उभिएका थिए। न्यायको निम्ति अदालतको बैठक बसेको थियो, र पुस्तकहरू खोलिए), दानियल ८:१४ अनुसार पवित्र स्थान पुन:अर्पण वा शुद्ध पारिएको (उनले मलाई भने,  "दुई हजार तीन सय साँझ र बिहान लाग्नेछ, तब पवित्रस्थानको पुन:अर्पण हुनेछ") र मत्ती २४:२९ अनुसार स्वर्ग तथा आकाशमा हुने विभिन्न चिन्हहरू (ती सङ्कष्टका दिनको तुरुन्तै पछि, सूर्य अँध्यारो हुनेछ, र चन्द्रमाले आफ्नो चमक दिनेछैन, र ताराहरू आकाशबाट खस्नेछन्, तथा आकाशका शक्तिहरू हल्लाइनेछन्") आदि सबैले युगको अन्तिम दिनहरूमा परमेश्वरका जनहरूको निम्ति परमेश्वरले गर्नुहुने हस्तक्षेपको सङ्केत वा इसारा गर्दछ।