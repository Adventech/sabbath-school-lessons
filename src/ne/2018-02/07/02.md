---
title:  भविष्यवाणी प्रभावकारीरूपमा सत्यसावित भएको
date:   13/05/2018
---

आफू क्रुसमा टाँगिने समयको अन्तिम दिनहरूमा येशू जैतुनको डाँडामा चेलाहरूसँग जानुभएको थियो। त्यसबेला यरुशलेमको भब्य मन्दिर हेरेर भविष्यमा हुने  त्यसको गतिको बारेमा चेलाहरूसँग छलफल गर्नुभएको थियो। जब त्यो मन्दिर ध्वस्त हुनेछ भनेर येशूले भविष्यवाणी गर्नुभयो तब चेलाहरूको दिमागमा कस्तो खलबली मचियो होला? तर जुन प्रश्नहरू चेलाहरूले येशूसँग गरे ती प्रश्नहरू केवल मन्दिरको ध्वस्ततासँगमात्र सम्बन्धित नभएर संसार वा युगको अन्तमा हुने घट्नासँग पनि सम्बन्धित थियो | (मत्ती २४:३ "३ येशू जैतून डाँड़ामा बस्नुहुँदा चेलाहरू एकान्तमा उहाँकहाँ आएर सोधे, "हामीलाई भन्नुहोस्, यी कुरा कहिले हुनेछन्, र तपाईंको आगमन र यस युगका अन्त्यको चिन्ह के हुनेछ? ")

`मत्ती २४:१-२५लाई सरसर्ती हेर्दा यस संसारको अन्तमा वा युगको अन्तमा कस्ता कस्ता घट्नाक्रमहरू चर्किनेछन् भनेर येशूले उहाँका चेलाहरूलाई बताउनुभएको थियो। हेर्नुहोस् ती के-के हुन्? "१ त्यसपछि येशू मन्दिरबाट निस्केर जान लाग्नुहुँदा उहाँका चेलाहरू उहाँलाई मन्दिरका भवनहरू देखाउन भनी उहाँको नजिक आए। २ तर उहाँले तिनीहरूलाई भन्नुभयो, "तिमीहरूले यी सब देख्छौ, होइन त? साँच्चै, म तिमीहरूलाई भन्छु, "एउटा ढुङ्गामाथि अर्को ढुङ्गा रहनेछैन, प्रत्येक भत्काएर फालिनेछ।" ३ येशू जैतून डाँड़ामा बस्नुहुँदा चेलाहरू एकान्तमा उहाँकहाँ आएर सोधे, "हामीलाई भन्नुहोस्, यी कुरा कहिले हुनेछन्, र तपाईंको आगमन र यस युगका अन्त्यको चिन्ह के हुनेछ? " ४ तब येशूले तिनीहरूलाई जवाफ दिनुभयो, "होसियार रहो, कसैले तिमीहरूलाई भ्रममा नपारोस्। ५ किनभने धेरै जना मेरो नाउँमा "म ख्रीष्ट हुँ"  भन्दै आउनेछन्, र धेरैलाई बहकाउनेछन्। ६ तिमीहरूले युद्धहरू र युद्धहरूका हल्ला सुन्नेछौ। नघबराओ, किनकि यी हुनु आवश्यक नै छन्, तर अन्त्य त त्यत्ति नै बेला हुँदैन। ७ किनभने जातिको विरुद्धमा जाति, र राज्यको विरुद्धमा राज्य उठ्नेछ, र ठाउँ-ठाउँमा अनिकाल र भूकम्प हुनेछन्। ८ तर यी सब त प्रसववेदनाको शुरु मात्र हो। ९ तब तिनीहरूले तिमीहरूलाई सङ्कष्टको लागि सुम्पिदिनेछन्, र तिमीहरूलाई मार्नेछन्, र मेरो नाउँको खातिर सबै जातिहरूले तिमीहरूलाई घृणा गर्नेछन्। १० तब धेरै जना भड्केर जानेछन्, र ठेस खानेछन्, र एउटाले अर्कालाई विश्वासघात गरेर सुम्पिदिनेछ र घृणा गर्नेछ। ११ धेरै झूटा अगमवक्ताहरू खड़ा हुनेछन्, र धेरैलाई बहकाउनेछन्। १२ दुष्टता बढ़ेको हुनाले धेरैको प्रेम सेलाएर जानेछ। १३ तर आखिरसम्म स्थिर रहनेचाहिँ बचाइनेछ। १४ अनि राज्यको यो सुसमाचार सारा संसारमा सबै जातिहरूका लागि गवाहीको निम्ति प्रचार गरिनेछ, त्यसपछि अन्त्य आउनेछ। १५ यसकारण जब तिमीहरूले दानिएल अगमवक्ताबाट बोलिएको विनाशकारी घृणित थोक पवित्रस्थानमा खड़ा भएको देखौला (पाठकले बुझोस्), १६ तब यहूदियामा हुनेहरू पहाड़हरूतिर भागून्। १७ कौसीमा हुनेहरू आफ्ना घरमा भएका सामान निकाल्नलाई तल नझरून्। १८ खेतबारीमा हुने आफ्नो खास्टो लिन फर्की नआऊन्। १९ हाय! गर्भवतीहरू र दूध खुवाउनेहरूलाई ती दिनमा। २० तर हिउँदमा वा शबाथमा तिमीहरू भाग्न नपरोस् भनी प्रार्थना गर। २१ किनकि त्यस बेला यस्तो महासङ्कष्ट हुनेछ, जो जगत्को शुरुदेखि अहिलेसम्म भएको छैन, न त फेरि कहिल्यै हुनेछ। २२ ती दिन नघटाइएका भए कोही मानिस बाँच्न सक्नेथिएन, तर चुनिएकाहरूका निम्ति ती दिन घटाइनेछन्। २३ तब तिमीहरूलाई कसैले " हेर, ख्रीष्ट यहाँ छन्, कि त्यहाँ छन्"  भन्यो भने विश्वास नगर। २४ किनकि झूटा ख्रीष्टहरू, र झूटा अगमवक्ताहरू खड़ा हुनेछन्, र हुन सके चुनिएकाहरूलाई पनि भड्काउनलाई ठूला-ठूला चिन्हहरू र आश्चर्यका कामहरू देखाउनेछन्। २५ याद राख, मैले तिमीहरूलाई अघिबाटै भनिदिएको छु।"`

उपर्युक्त पदहरूमा संसारको अन्तमा हुने धेरै घट्नाहरूलाई येशूले औँल्याउनुभएको थियो। ती घट्नहरूप्रति येशू संबेदनशील पनि हुनुभएको थियो। तर युगौँ युगसम्म र संसारको अन्तसम्ममा भइरहने अनेकौँ धोखापूर्ण कामहरूले उहाँका विश्वासीहरूलाई अलमल र बिचल्लीमा पार्ने मामिलामा उहाँले गहिरो चासो देखाउनुभएको थियो। ती धोकेवाज क्रियाकलापहरूमा धेरै मैहुँ भन्ने छली सिद्ध वा ख्रीष्ट र झुटा भविष्यवाणी बोल्नेले संसारका मानिसहरूलाई फसाउनेछन् भनेर उहाँले भन्नुभएको थियो। कोहीले त येशूले भन्नुभएको ख्रीष्ट आफू नै हुँ भनेर दावी गर्नेछन् भने कोही ख्रीष्टका दूत हुँ भनेर दावी गर्दै अचम्मका कामहरू गर्दै आउनेछन्। कतिपय झुटा भविष्यवक्ताहरूले मानिसहरूलाई लठ्ठ पार्नेछन्। त्यसको भयानक परिणामचाहिँ यो हो कि धेरै मानिसहरूले तिनीहरू नै भगवान हुन् भनेर विश्वास गर्दै तिनीहरूको पछि लाग्नेछन्।

येशूले भन्नुभएको वचन भविष्यमामात्र नभएर इतिहासभरि त्यो वचन प्रभावकारीरूपमा पुष्टिभइरहेको हामी पाउँछौँ। आज पनि कतिपय मानिसहरू "म ख्रीष्ट हुँ। म संसारको उद्धारकर्ता हुँ। म नै मसीह हुँ। यस संसारको राजनैतिक, सामाजिक, धार्मिक, आर्थिक समस्याहरू सुल्झाउने तरिका, शक्ति र विद्या ममा छ" भनेर अनगिन्ति मानिसहरूलाई फसाइरहेका छन्। येशूको भविष्यवाणी अचम्म तरिकाले पूरा भइरहेको अबस्थालाई हामीले के भन्ने? येशू ख्रीष्ट रहनुभएको समयका मानिसहरूले उहाँका अनेकौँ भविष्यवाणीहरू पूरा भएको नदेखेतापनि हामीले विगतका इतिहास र वर्तमानका घटनाहरुलाई केलायौ भने ती भविष्यवाणीहरू सही भएको पाउँदछौँ। जब सङ्कटको समय बढ्दै जान्छ तब मानिसहरूलाई फसाएर धोखादिने कामहरू झनझन बढ्नेछन् भन्ने कुरालाई येशूका भक्तहरूले अचम्म मान्नु हुदैन।हाम्रो  विश्वासलाई नै ठम्याउन संसारको गतिबिधिको वारेमा येशूले के भन्नुभएको थियो सो पनि हेर्नसक्दछौँ। येशूको समयदेखि आजसम्म संसारको इतिहासमा कस्ता कस्ता बीर पुरूष भनाउँदा मानिसहरू आए, जसले मानव दु:ख र कष्टलाई अन्त्य गरिदिनेछु भनेर दावी गरेका थिए र दावी गरिरहेका पनि छन्। विभिन्न राजनैतिक वाद,अभियान, तथा प्राविधिक र वैज्ञानिक प्रगतिहरु, चाहे अनेकौँ दर्शनद्वारा होस् वा धर्महरूद्वारा, बिभिन्न आशा र सपना देखाए र देखाइरहेका छन्| अनि कैयौ मानिसहरुले तिनीहरूप्रति ठूलो आशा र विश्वास पनि राखे र राखिरहेका पनि छन्, जसले आदर्श संसारको सपना देखाएका थिए र देखाइ पनि रहेका छन्।तर ती सबै झुटा आश्वासन र मानिसहरूको बदनियतमात्र थिए र हुन् भन्ने कुरा हामीलाई दु:खलाग्दो इतिहासले प्रमाणित गरेको छ र गर्दै पनि छ। येशूले जे भन्नुभएको थियो त्यही कुरा र संसार आज हामीले देखिरहेका छौ।मानिसहरूले दिने अनेकौँ तर्क, वाद, आश्वासन र आशाहरू कतिको छलि र पूरा नहुने खालका थिए र छन् भन्ने कुरा करिब दुई हजारवर्ष अघि नै येशूले देखाउनुभएको थियो।

`येशूले मत्ती २४:२५मा आफ्ना भक्तहरूलाई दिनुभएको चेतावनीले हाम्रो विश्वास कसरी अटल हुनुपर्छ भनेर देखाइएको कुरालाई तपाईँ के भन्नुहुन्छ? हेर्नुहोस्: "याद राख, मैले तिमीहरूलाई अघिबाटै भनिदिएको छु।"`