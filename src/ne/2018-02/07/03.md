---
title:  संसारको अन्तसम्म नै धैर्यधारण गरेर टिकिरहने
date:   14/05/2018
---

`मत्ती २४:९ र प्रकाश १३:११-१७मा त्यस्तै पदहरू छन्। येशूले मत्तीमा भन्नुभएको वचन जस्तै यूहन्नाले पनि प्रकाशको पुस्तकमा लेख्न कसरी उनलाई प्रेरणा मिल्यो? हेर्नुहोस्: मत्ती २४:९मा उहाँका तत्कालीन र भावी चेलाहरूलाई येशूले भन्नुहुन्छ "तब तिनीहरूले तिमीहरूलाई सङ्कष्टको लागि सुम्पिदिनेछन्, र तिमीहरूलाई मार्नेछन्, र मेरो नाउँको खातिर सबै जातिहरूले तिमीहरूलाई घृणा गर्नेछन्।" र प्रकाश १३:११-१८ "११ अनि पृथ्वीबाट निस्किरहेको अर्को एउटा पशु मैले देखें। त्यसको पनि थुमाका जस्तै दुई वटा सिङ थिए, र अजिङ्गरजस्तै त्यो बोल्दथ्यो। १२ त्यसले पहिलो पशुको उपस्थितिमा त्यही पशुको सारा अधिकार चलाउँदथ्यो, र पृथ्वी र त्यसका सम्पूर्ण बासिन्दाहरूलाई पहिलो पशुको पूजा गर्न लाउँथ्यो, जसको घातक चोट निको भएको थियो। १३ मानिसका आँखाको अगि आकाशबाट पृथ्वीमा आगो झार्नेजस्ता ठूला-ठूला चिन्हहरू पनि त्यसले गर्यो। १४ पहिलो पशुको उपस्थितिमा जुन चमत्कार देखाउने शक्ति त्यसलाई दिइएको थियो, त्यहीद्वारा त्यसले पृथ्वीका बासिन्दाहरूलाई बहकायो। तरवारको चोट खाएर पनि जीवित भएको त्यस पहिलो पशुको सम्मानमा एउटा मूर्ति बनाउने हुकुम त्यसले तिनीहरूलाई दियो। १५ त्यस पहिलो पशुको मूर्तिमा सास हालिदिने अनुमति त्यसलाई दिइयो, यस हेतुले कि पशुको त्यो मूर्ति बोल्न सकोस्, र त्यस पशुको मूर्तिलाई नपुज्नेहरू मारिऊन्। १६ अनि त्यसले साना र ठूला, धनी र गरीब, फुक्का र कमारा सबैलाई तिनीहरूका दाहिने हात वा निधारमा छाप लगाउन लायो। १७ त्यो छाप नभईकन कसैले पनि किनमेल गर्न नपाउने भयो। त्यो छापचाहिँ त्यस पशुको नाउँ वा त्यसका नाउँको संख्या हो। १८ बुद्धिमत्ता यसैमा छ: जसको समझ छ, त्यसले त्यस पशुको संख्या जोडोस्, किनकि त्यो कुनै मानिसको संख्या हो, र यो संख्याचाहिँ छ सय छयसट्ठी हो।"`

अन्तको समयमा विश्वका विभिन्न देशहरूमा सत्य विश्वासमा रहने तर झुटा आराधना र लादिने विश्वव्यापी छलको प्रतिकार गर्ने उहाँका जनहरूप्रति येशू ख्रीष्टले आफ्नो चिन्ता प्रकट गर्नुभएको थियो। सनातन परमेश्वर सृष्टिकर्ताकोमात्र आराधना गर्न अडिक भएर बस्नेले अनेकौँ घृणा, महासङ्कट, पीडा, आतङ्क र मृत्युको पनि सामना गर्नुपर्नेछ भनेर येशूले स्पष्टरूपमा खुलाउनुभएको छ।

`सारा संसार  हाम्रो विरुद्धमा खडा भएतापनि यदि हामी मुक्ति पाउन चाहन्छौँ वा येशूको राज्यमा पस्न चाहन्छौँ भने वा विश्वासमा अडिग भएर बस्न चाहन्छौँ भने हामीमा केवल एउटा निर्णायक चरित्र हुनुपर्दछ? हेर्नुहोस्: ×तर आखिरसम्म स्थिर रहनेचाहिँ बचाइनेछ।" मत्ती २४:१३।`

"परमेश्वरका जनहरूप्रति शैतानले ल्याउने ठूलो द्वन्द वा सङ्घर्षको विरोधमा अरू कोही होइन तर केवल बाइबलका सत्य वचनहरूलाई दिमागमा घुसाएर राख्नेहरूमात्र कम्मर कसेर बस्न सक्षम हुनेछन्।"-एलेन जी ह्वाइट, महान् विवाद, पृ. ५९३बाट रूपान्तरित। यस वाक्यको अर्थ यो हो कि बाइबल र बाइबलमात्रमा रहेका सत्यहरू दिमागमा सुरक्षाकवच जस्तो राखि रहयौ भने अन्तमा हुने अनेकौँ जाली, छलकपट, बिपद् आदिले विश्वासीलाई बगाएर लान सक्दैन। येशूलाई विश्वास गर्छु भनेर केवल भावना वा जोशमात्र देखाएर हुँदैन। यदि बाइबलका सत्यहरूले कोही सुसज्जित भएर बसेन भने संसारको अन्तमा देखिने वा आउने अनेकौँ प्रलोभन, छल वा दु:खले उसलाई सजिलैसँग नियन्त्रणमा राख्न सक्छ।

`परमेश्वरप्रति आस्थावान्, निष्ठावान् भएर बस्न अरू के-कस्ता निर्णाय गर्ने क्षमता हामीमा हुनुपर्छ? हेर्नुहोस्, मत्ती ७:२४-२७ "२४ किनकि झूटा ख्रीष्टहरू, र झूटा अगमवक्ताहरू खड़ा हुनेछन्, र हुन सके चुनिएकाहरूलाई पनि भड्काउनलाई ठूला-ठूला चिन्हहरू र आश्चर्यका कामहरू देखाउनेछन्। २५ याद राख, मैले तिमीहरूलाई अघिबाटै भनिदिएको छु। २६ यदि तिनीहरूले तिमीहरूलाई "हेर, उनी उजाड-स्थानमा छन्" भनी भन्छन् भने बाहिर निस्केर नजाओ। अनि "हेर, उनी भित्री कोठाहरूमा छन्" भने पनि विश्वास नगर। २७ किनकि जसरी बिजुली पूर्वबाट चम्कँदा पश्चिमसम्मै उज्यालो हुन्छ, त्यसरी नै मानिसको पुत्रको आगमन हुनेछ।"`

बौद्धिक स्तरमा परमेश्वरको वचन हाम्रो दिमागमा ताजा बनाइराख्नु महत्त्वपूर्ण भएतापनि अन्तिम समयमा आउने बिपद्लाई सामना गर्न त्यतिलेमात्र पुग्दैन भनेर येशूले भन्नु भएको छ। हामीले जे सिक्यौँ त्यस अनुसार चल्नु अत्यन्त जरुरी छ अर्थात् येशूमा भएका सत्यहरूलाई हामीले पालन गर्नु अनिवार्य छ। चट्टानमा र बालुवामा घर बनाउने घर धनीहरू दुवैले येशूका वचनहरू सुनेका थिए। तर तिनीहरूको बीचमा के फरक थियो भने एक जनाले उहाँको वचनलाई पालन गरेर अडिग भएर बसे भने अर्कोले वेवास्ता गरे।

`परमेश्वरको वचन पालन गर्ने विश्वासीहरू जुनसुकै कठिन परिस्थिति आएपनि किन विश्वासमा अटल भएर बस्छन् र पालन नगर्ने किन सजिलैसँग पतन हुनसक्छन्? विश्वासमा स्थिर भएर बस्न परमेश्वरको वचन सुन्नेमात्र होइन पालन गर्नु पनि किन महत्वपूर्ण छ?`