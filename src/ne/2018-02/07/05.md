---
title:  दश कन्याहरू
date:   16/05/2018
---

येशूले मत्ती २४मा उहाँको आगमन हुनुभन्दा पहिले यस संसारमा कस्ता कस्ता घट्नाहरू हुनेछन् भनेर सूचना दिइसक्नुभएपछि मत्ती २५मा उहाँको आगमनअघि हामीले कसरी तयार भएर बस्नुपर्छ भनेर सिकाउनुभएको थियो।

`मत्ती २५:१-१३ येशूले दश कन्याको बारेमा अर्तीकथा भन्नुभएको थियो। उहाँको आगमन हुनुभन्दा पहिले कसरी तयार भएर बस्नु पर्छ भन्ने कुरा हामी उक्त कथाबाट बुझ्न सक्दछौँ | हेर्नुहोस्:  " १ तब स्वर्गको राज्य दश कन्याहरूसँग तुलना गर्न सकिन्छ। तिनीहरूले आ-आफ्नो बत्ती लिएर दुलहालाई भेट्न निस्के। २ तीमध्ये पाँच जना निर्बुद्धि र पाँच जनाचाहिँ बुद्धिमती थिए। ३ किनकि जब निर्बुद्धिहरूले आफ्ना बत्ती लगे, तब तिनीहरूले साथमा तेलचाहिँ लगेनन्। ४ तर बुद्धिमतीहरूले चाहिँ आफ्ना बत्तीसँगसँगै पात्रमा तेल पनि लगे। ५ दुलहाले बियाँलो गर्दा ती सबै निद्राले लट्ठ भए र निदाए। ६ तर मध्यरातमा  "हेर दुलहा, उनलाई भेट्न आओ,"  भन्ने आवाज आयो। ७ तब ती सबै कन्याहरू ब्यूँझे, र आफ्नो-आफ्नो बत्ती ठीकठाक पारे। ८ निर्बुद्धि कन्याहरूले बुद्धिमतीहरूलाई भने, "तिमीहरूको तेलबाट हामीलाई अलिकता देओ, किनभने हाम्रा बत्ती त निभ्न लागे।" ९ तर बुद्धिमतीहरूले यसो भनेर जवाफ दिए, "हामी र तिमीहरू दुवैलाई पुग्ने यथेष्ट तेल छैन होला, बरु पसलेकहाँ जाओ र आफ्नो लागि किन।" १० तिनीहरू किन्न जाँदा दुलहा आइपुगे, र तयार हुनेहरू उनीसँग विवाहको भोजमा भित्र पसे, र ढोका बन्द भयो। ११ पछिबाट ती अरू कन्याहरू आइपुगे र यसो भन्न लागे, "प्रभु, प्रभु, हाम्रा लागि खोलिदिनुहोस्!" १२ तर उनले जवाफ दिएर भने, " साँच्चै, म तिमीहरूलाई भन्दछु, म तिमीहरूलाई चिन्दिनँ।"  १३ यसकारण जागा रहो, किनकि त्यो दिन र त्यो घड़ी तिमीहरूलाई थाहा छैन।"`

दश कन्याहरूको बारेमा कथा भन्दा भन्दै येशूले आफ्नो प्रवचन शुरू गर्नुहुन्छ। "कन्या" भन्ने शब्दले समस्त इसाईहरूलाई जनाउँछ अर्थात् आफूलाई क्रिश्चियन हुँ भनेर दावी गर्नेहरू। तिनीहरू शुरूमा येशूकै पक्षमा थिए र शैतानको पक्षमा कोही पनि उभिएका थिएनन्। तिनीहरू परमेश्वरको राज्य सरह भएका थिए (मत्ती २५:१)। तर अन्तमा तिनीहरू सबै जना सुते (मत्ती २५:५)। विश्वासीहरूलाई जागा रहेर बस्नु भनेर येशूले अघि नै सचेत गराउनुभएको थियो(मत्ती २४:४२)। त्यसको अर्थ उहाँको आगमनमा ब्यूँझेर बस्नु पर्छ ताकि उहाँ आउनुभन्दा अघि कोही सुतेर नबसोस्।

ती दशै जनासँग बत्ती वा दियोहरू थिए। दशै जना दुलहालाई भेट्न गएका थिए। त्यसको अर्थ तिनीहरू येशूको आगमनको निम्ति पर्खिरहेका थिए। उहाँको आगमन ढिलो हुँदा सबै जना निन्द्राले लठ्ठ भएर सुत्न पुगे। तर मध्य रातमा ती सबै जना अचानक ब्यूउझिए।किनकि दुलहा आइरहेका थिए | (मत्ती २५:१-६)।

तर निर्बुद्धी कन्याहरू झसङ्ग भए। किनभने तिनीहरूका बत्ती निभ्न लागेका थिए वा निभेका थिए। त्यसको अर्थ बत्ती पिलपिलाउदो थियो। तिनीहरूसँग केही तेल त थियो तर येशूलाई भेट्ने बेलामा राम्रोसँग बलिरहन प्रसस्त थिएन वा तिनीहरू तयार थिएन।तिनीहरुको खास समस्या के थियो त?

ती पाँच कन्याहरू भनेका ती इसाईहरू हुन् जो येशूको आगमनलाई पर्खेर रहेका त छन् तर तिनीहरू उहाँसँग गहिरो सम्बन्धमा छैनन्। तिनीहरू केवल देखावटी वा अरूको अगाडी इसाई हुँ भनेर मुखले मात्र भन्ने तर तिनीहरूको काम र व्यवहार उहाँको वचन अनुसार नभएका अर्थात् उहाँले औँल्याउनुभएको बाटोमा हिँडिरहेका छैनन्। तिनीहरूसँग केही तेल त थियो। पवित्र आत्माले केही हदमा तिनीहरूको जीवनमा काम गरिरहनु भएको थियो तर तिनीहरूको जीवनमा पवित्र आत्माको बत्ती केवल पिलपिलाउदो थियो। विश्वास गरे पुगिहाल्छ नि अरू केही जान्नु पर्दैन वा केही गर्नु पर्दैन भनेर तिनीहरू ढुक्क भएर बसेका थिए। जान्नुपर्ने भन्दा बेसी जान्न इच्छुक नभएर तिनीहरू त्यत्तिकै बसिरहेका थिए।

"पवित्र आत्माले मानिसहको हृदयमा काम गरिरहेको हुन्छ। उहाँकै इच्छा अनुसार उहाँले ती मानिसको हृदयमा चाहिने नीतिहरू वा स्वभावहरू रोपी रहनुहुन्छ तकि ती मानिसमा नयाँ स्वभाव वा चरित्र होस्। तर निर्बुद्धी समूहका विश्वासीहररु केवल सतही वा देखावटीरुपमा मात्र विश्वास गरेर संतोष मानी बस्ने खालका हुन्छन्। यथार्थमा तिनीहरूलाई परमेश्वरको वारेमा जे थाहा हुनुपर्ने हो सो थाहा हुँदैन्। तिनीहरूले उहाँको स्वभाव, गुण वा चरित्रको वारेमा अध्ययन गरेका हुदैनन् , न त गर्न चासो नै देखाउँछन् (अर्थात् धार्मिकताको निम्ति भोकाएका र तिर्खाएका हुदैनन्)। परमेश्वरसँग भित्रि हृदयदेखि तिनीहरूले सम्बन्ध राखेका हुँदैनन्। त्यसकारण तिनीहरूले उहाँमाथि कसरी भरोसा राख्ने र आफ्नो जीवनलाई अर्थपूर्ण बनाउन उहाँतिर कसरी नजर लगाइ रहने भन्ने कुरामा तिनीहरूलाई ज्ञान हुँदैन। त्यसको फलस्वरुप परमेश्वरको निम्ति तिनीहरूले गर्ने सेवाकार्यमा केवल संस्कार वा देखावटीपनमात्र हुन्छ।"-एलेन जी ह्वाइट, क्राइस्ट अबजेक्ट लेसनस्, पृ. ४११बाट रूपान्तरित।

`देखावटी रूपमा इसाई हुँ भनेर दावी गर्ने वा चर्चमा गएर आफू इसाई हुँ भनेर चिनारी दिने तर परमेश्वरको वचन र प्रेममा नडुब्ने इसाईहरूले गरे जस्तो भूल हामी नगरौ भन्नाकलागि हामीले के गर्ने? यदि हामी पनि सेभेन्थ-डे एडभेन्टिस्ट हौ, येशूका विश्वासीहरू हौँ भनेर दावी मात्र गर्ने तर येशूका नीतिहरूमा नचल्ने खालका छौ भने हामी कसरी परिवर्तन हुने?`