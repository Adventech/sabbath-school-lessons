---
title:  मत्ती २४ र २५
date:   12/05/2018
---

### यस अध्यायका मूल पदहरू
मत्ती २४:१-२५, प्रकाश १३:११-१७, मत्ती ७:२४-२७, लूका २१:२०, र मत्ती २५:१-३०।

> <p>यस अध्यायको मूल सार पद</p>
> "धेरै नक्क़ली मसीह (उद्धारकर्ता वा भगवान) भनाउँदाहरू र मानिसहरूलाई बहकाउन भविष्यवाणी गर्ने धेरै झुटा भविष्यवक्ताहरू देखा पर्नेछन्। मानिसहरूलाई धोका दिन वा परमेश्वरमाथिको विश्वासलाई ध्वस्त पार्ने तिनीहरूले अचम्मका चिन्हहरू र अलौकिक वा असाधारण कामहरू गर्नेछन्। सकेसम्म परमेश्वरले चुन्नुभएको जनहरूलाई पनि झुक्याउन तिनीहरूले प्रयास गर्नेछन्" (मत्ती २४:२४ रूपान्तरित)।

संसारको अन्तमा हुने घट्नाहरू र ती घट्नाहरूको सामना गर्न हामी कसरी तयार हुने भनेर येशूले मत्ती २४ र २५मा अत्यन्तै महत्त्वपूर्ण सत्यहरू स्पष्टरूपमा खुलाउनुभएको छ। फेरि त्यसै वखत उहाँले तुरन्त हुने घट्नालाई पनि देख्नुभएको पाउँदछौँ। त्यो थियो आउनेवाला यरुशलेमको पूर्णरूपमा विनास। निकट भविष्यमा नै उहाँका जनहरू अर्थात् इस्रायलीहरूले सामना गर्नुपर्ने महान् बिपदको बियोग पनि उहाँले छर्लङ्ग देख्नुभएको थियो।

तर येशूले आफ्ना चेलाहरूलाई दिनुभएको वचनहरू केवल तिनीहरूलाई मात्र नभएर उहाँका चेलाहरूले सुसमाचार प्रचार गर्दा उहाँमाथि विश्वास गर्ने पछिका पीढीहरूले भोग्नुपर्ने समस्याहरूलाई पनि उहाँले सम्बोधन गर्नुभएको थियो। बिशेष गरेर उहाँको दोस्रो आगमनको ठिक अघि बाँचिरहने उहाँका विश्वासीहरूले अनुभव  गर्नुपर्ने अनेक काण्डहरूलाई उहाँले प्रकट गर्नुभएको थियो। युगको अन्तमा हुने घट्नाहरूको चित्रण रमाइलो देखिँदैन। युद्ध तथा युद्धका आतङ्कहरू, लडाईँ, होहल्लाहरू, अनेकौँ रोगव्याधी र महामारीहरू, मुकुण्डोधारी ख्रीष्ट तथा संसारको उद्धारकर्ता भनेर आउने धोकेवाज भगवान भनाउँदाहरू र येशूका भक्तहरूलाई आतङ्कित पार्ने सतावटहरू आउनेछन् भनेर उहाँले भविष्यवाणी गर्नुभएको थियो। उहाँका चर्च र संसारका मानिसहरूलाई आतङ्कित पार्ने गतिविधिहरू प्रसस्तमात्रामा बढ्नेछन् भनेर सचेत गराउन भएको थियो। जब बिगतको समय र बर्तमान समयलाई हेर्दा उहाँले गर्नुभएको भविष्यवाणीहरू अचम्म तरिकाले पूरा भइरहेको हामी पाउँछौँ। त्यसकारण पछिका भविष्यवाणीहरू पनि पूरा हुनेछन् भन्ने कुरामा हामी विश्वास गर्दछौँ।

तर संसारको अन्तमा के के हुन्छ भनेरमात्र उहाँले हामीलाई सचेत गराउनुभएको छैन। मत्ती २५मा एक अर्तीकथा छ जसलाई उहाँका विश्वासीहरूले आत्मसात् गरेमा उहाँ फर्किआउनुहुने समयमा तिनीहरूले कसरी तयार भएर बस्नु पर्ने हो सो बुझ्नेछन। हो, कठिन समय आउनेछ, तर जब उहाँ फर्केर आउनुहुन्छ तब उहाँलाई भेट्न उहाँको निष्ठामा रहने मानिसहरूलाई उहाँले तयार पार्नुहुनेछ।