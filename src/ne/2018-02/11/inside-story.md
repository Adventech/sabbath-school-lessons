---
title:  कथा
date:   15/06/2018
---

#### स्वर्गबाट आएको  पत्र

_क्लिफोर्ड लङ्ग, ६१ वेस्ट भर्जिनिया, अमेरिका_

वेस्ट भर्जिनियामा रहेको क्लिफोर्ड लङ्गको हुलाकको बाकसमा एक दिन सबैलाई छक्क पर्ने गरेर एउटा पत्र आयो। "के तपाईं बाइबलको बारेमा सिक्न वा थाहा पाउन पत्राचार गर्न चाहनुहुन्छ कि" भनेर हातले लेखेको एउटा पत्र आएको थियो। साबथ, मानिस मरेपछि के हुन्छ र येशूको दोस्रो आगमन 

जस्ता विषयमा सिक्न सकिने कुरा त्याहाँ लेखिएको थियो।

क्लिफोर्ड र उनकी श्रीमती नियमित चर्च जाँदैनथे।तर चर्च जानुपर्ने आवश्यकताको बारेमा भने तिनीहरूको बीचमा कुराकानी हुन्थ्यो। तर कुराकानीमा धेरै चर्चहरू भएकोले कुन चर्चमा जाने र कुन चर्च ठीक हो भन्ने कुरामा तिनीहरू अन्यौलमा थिए किनभने उनीहरू कुनै पनि चर्चमा आवद्ध भएका नै थिएनन्।

"चर्चले सिकाउने कतिपय कुराहरू त्यति चित्तो बुझ्दो छैन। एउटा चर्चले भन्छ त्यो चर्च ठीक छ, अर्कोले भन्छ त्यो चर्च ठीक छ। कुन चर्च ठीक छ र कुन ठिक छैन भनेर मैले ठम्याउननै सकिरहेको थिइन।त्यही समयमा यो पत्र आइपुग्यो" क्लिफोर्डले भने।

क्लिफोर्डले बाइबल अध्ययन शुरू गर्न थाले।ती प्रत्येक बाइबल अध्ययनको पर्चा उनले आफूले काम गरिरहेको विद्युत निकाल्ने उर्जा कम्पनीमा लैजान्थे। त्यहाँ कोइलालाई जलाएर भट्टीबाट बिजुली निकालिन्थ्यो। उनको काम त्यहाँको मेशिन चलाउनु थियो। त्यही मेशिन चलाएर बिजुली निकालिन्थ्यो। कामगर्ने अर्को मानिससँगै तिनी राती काम गर्दथे र तिनीहरू केहि समय फुर्सद पनि पाउथे।

क्लिफोर्डले आफ्नो कार्यालयमा बाइबलका पाठहरू लान्थे। "मलाई ती पाठहरू असाध्यै मन परेको थियो र अर्को पाठ कहिले औला भनेर प्रतिक्षा गर्थेँ" क्लिफोर्डले भने। साबथको बारेमा उनले बिशेष रुचि देखाएका थिए। सानोमा उनी आइतबारको चर्च जान्थे। तर उनले सही दिनमा आराधना गरिरहेका हुन् कि होइनन् भनेर उनको बुबाले प्रश्न गर्दा उनलाई आइतबारको बारेमा शङ्का लागिरहेको थियो। "बाइबलले शनिबार पवित्र दिन भनेको छ तर तिनीहरूले किन आइतबार पालन गर्छन्? भनेर मेरो बुबाले सोध्नुहुन्थ्यो। यो प्रश्न मेरो मनमा बिजिरहेको थियो" क्लिफोर्डले भने।

जब बाइबल अध्ययन गर्ने क्रममा साबथको बारेमा छलफल गर्न थालियो तब साबथको बारेमा सेभेन्थ-डे एडभेन्टिस्टले गरेको तर्क उनलाई ठीक लाग्न थाल्यो। सृष्टिको शुरूमै हप्ताको सातौँ दिन अलग गरिएको थियो र त्यो परिवर्तन गरिएको छैन भनेर उनले स्वीकारे। तर धेरै इसाईहरूले आइतबार नै किन पालन गर्छन् भन्ने कुरामा उनलाई खुल्दुली लागिरहेको थियो। एक पछि अर्को गरेर डिस्कभरी, आमेजिङ्ग फाक्टस् र भ्वाइस अभ प्रोफेसी बाइबल पत्राचार अध्ययन उनले पूरा गरे।

अनि सन् २०१५मा कोइलाबाट निकाल्ने बिजुलीको कार्यालय बन्द भयो। त्यहाँका कर्मचारीहरूलाई पाँच वर्ष अघिदेखि नै त्यो बन्द हुनेछ भनेर सतर्क गराइएको थियो। तर क्लिफोर्ड र अरूले भने कुनै न कुनै रूपमा त्यो कार्यालय चल्नेछ भन्ने आशा गरेका थिए। २७ वर्ष काम गरिसकेपछि क्लिफोर्ड अब छिट्टै नै अवकास लिदै थियो। जसको कारण उनी शोकमा डुब्नुभन्दा बरू उनी खुशी भए।आफूले थप बाइबल अध्ययन गर्न पाउने भएकोले र साबथको बिषयमा बाधा नआउने भएकोले कामबाट अवकास पाउँदा उनलाई आनन्द नै लागेको थियो।

त्यसपछि क्लिफोर्ड र उनकी श्रीमती क्याथीले बाइबल पत्राचार गर्ने महिला डेलसी नाइसलीसँग भेट गरे। पेशाले उनी किसानी थिइन्। पत्राचार गर्ने क्रममा बाइबल सम्बन्धी प्रश्नहरू छ भने सोध्नुहोस् भनेर उनले अनुरोध गर्थिन्। पछि डलसी क्लिफोर्ड दम्पतीको घरमै गइन्। क्याथी र डेलसी छोटो समयमै साथी बन्न पुगे।

अक्टोबर २०१५मा डेलसीले श्रृखलावद्ध सुसमाचारीय कार्यक्रममा भाग लिन निम्तो दिइन्। ब्लुफिल्ड सहरमा रहेको भ्यालि भ्यू सेभेन्थ-डे एडभेन्टिस्ट चर्चमा डेलसीकै अगुवाईमा सुसमाचारीय कार्यक्रम भएको थियो। क्लिफोर्ड र क्याथीले उक्त कार्यक्रममा सहभागी हुन रूची देखाए। रोमन क्याथोलिक चर्चले शनिबारलाई आइतबारमा परिवर्तन गरेको र अरू प्रोटेस्टेन्टहरूले त्यसालाई सहर्ष स्वीकारेको भन्ने कुरा  तिनीहरूले थाहा पाए। धेरै इसाईहरूले इमान्दारीपूर्वक परमेश्वरको आराधना आइतबार गर्छन तर तिनीहरूले परमेश्वरको व्यवस्थालाई तोडिरहेका छन् भन्ने कुरा तिनीहरूलाई थाहा छैन भन्ने कुराको महसुस तिनीहरूले गरे।

कार्यक्रम भइरहेको दिनमा डाक्टरले क्याथीलाई नाकको शल्यक्रिया गर्नुपर्छ भनेर सल्लाह दिएका थिए। तर कार्यक्रम पछिमात्र शल्यक्रिया गर्ने भनेर उनले निधो गरेकी थिइन्। "सुसमाचारीय कार्यक्रम छुटाउन नचाहेकोले उनी शल्यक्रिया गर्ने मिति सार्दै थिइन्" भनेर क्लिफोर्डले भने। सुसमाचारीय कार्यक्रममा २५ जनाले भाग लिएका थिए। तिनीहरू सबै  प्रायजसो चर्चका सदस्यहरू नै थिए। तर त्यस कार्यक्रममा दुई जनाले बप्तिस्मा लिए। तिनीहरू क्लिफोर्ड र क्याथी थिए।

बाइबल अध्ययन गर्नकालागि पत्र आएकोमा आफू खुशी भएको ६१ वर्षका क्लिफोर्डले सुनाए। "मलाई थाहा थियो कि परमेश्वरले नै यो पठाउनुभएको थियो किनकि कुन चर्चमा जाने होला भनेर मैले सोचिरहेको थिएँ" क्लिफोर्डले व्यक्त गर्दछन्। अरूले पनि बाइबल अध्ययन गरून् भनि क्लिफोर्ड चाहन्छन्। उनका दुई छोराहरू र छिमेकीलाई बाइबल पत्राचार गर्न अनुरोध गरेका थिए। "बाइबल अध्ययन एकदम अचम्मको छ। त्यसमा धेरै कुराहरू सिकिन्छ। यस खालको बाइबल अध्ययनले ठूलो प्राथमिकता पाउनुपर्छ किनभने यसले मानिसहरूलाई चित्तबुझ्ने तरिकाले बाइबल सिकाउँदछ" क्लिफोर्डले आफ्नो मनतव्य व्यक्त गर्दछन्।

रहस्यमय पत्र

डेलसीको सूचीमा क्लिफोर्डको नाउँ कसरी समावेश भयो सो उनलाई थाहा थिएन। सन् २०१४मा जब डेलसी स्थानीय चर्चद्वारा संचालित बाइबल पत्राचार स्कूलमा संयोजक बनिन् तब उनले आफ्नै हातले ३०० जनाको नाउँमा बाइबल अध्ययनका लागि निम्तो दिएकी थिइन्। ती ३०० जना मानिसहरूले अघि नै बाइबल अध्ययन गर्न अनुरोध गरेका थिए। हुनसक्छ क्लिफोर्डले कार्ड पाएपछि बाइबल अध्ययन गर्न अनुरोध गरेका होलान् भनेर क्लिफोर्ड जाने एडभेन्टिस्ट चर्चका पास्टर जेम्स भोल्पले भन्छन्। तर क्लिफोर्ड र उनको श्रीमतीले त्यस्तो अनुरोध गरेको आफूलाई थाहा नभएको बताउँदछन्। तर जे भएपनि जुन समयमा पत्र पुग्यो त्यो अत्यन्त उपयुक्त समयमा बाइबल अध्ययन गर्न अनुरोध गरिएको पत्र क्लिफोर्डको हातमा पुगेको थियो।

-आन्ड्रु मेकचेस्नी 