---
title:  साबथ परमेश्वरको छाप वा सिल
date:   14/06/2018
---

सातौँ दिन साबथले परमेश्वरका सत्य जनहरूको चिनारी दिन्छ भनेर इतिहासभरी देखाइएको कुरा हामीले हेर्यौँ। आदम र हव्वाको पालादेखि येशू आउनुभन्दा अघिसम्म इस्रायलले साबथलाई मान्न निरन्तरता दिएको थियो। नयाँ करारमा पनि येशू र चेलाहरूले साबथको गरिमालाई वा महिमालाई निरन्तरता दिएका कुरा पनि हामीले थाहा पायौ। युगको अन्तमा परमेश्वरका आज्ञाहरू पालन गर्ने र येशूको विश्वास गर्ने (प्रकाश १४:१२) भक्तजनहरूले आफूहरू अरूभन्दा फरक छौ भनेर साबथ पालनालाई जारी नै  राख्नेछन् भन्ने विषयमा हामी स्पष्ट छौ।

`कुनै पनि व्यक्तिले आफूलाई येशूभक्त हुँ भनेर दावी गर्छ भने त्यसले साबथको गरिमालाई अति महत्त्वपूर्ण ठानेको हुनुपर्छ। हेर्नुहोस्: प्रस्थान २०:८-११ "8 शबाथ-दिन पवित्र मान्नुपर्छ भनी याद राख्नू। 9 छ दिनसम्म परिश्रम गरेर आफ्ना सबै काम गर्नू,  10 तर सातौँचाहिँ दिन परमप्रभु तिमीहरूका परमेश्वरको निम्ति शबाथ-दिन हो। त्यसमा तिमीहरूले केही काम नगर्नू, न त आफ्नो छोराले, न छोरीले, न कमारा-कमारीले, न गाईबस्तुले, न मूल ढोकाभित्र भएको परदेशीले केही काम गरोस्। 11 किनकि छ दिनमा परमप्रभुले आकाश, पृथ्वी, समुद्र र तिनमा भएका सबै थोक बनाउनुभयो, तर सातौँ दिनमा चाहिँ विश्राम गर्नुभयो। त्यसकारण परमप्रभुले शबाथदिनलाई आशिष् दिनुभयो, र त्यसलाई पवित्र गर्नुभयो।" र हिब्रू ४:९,१० "9 यसकारण परमेश्वरका जनहरूका निम्ति शबाथको विश्राम बाँकी नै छ। 10 किनकि परमेश्वरको विश्राममा प्रवेश गर्ने जोसुकैले पनि आफ्नो परिश्रमदेखि विश्राम गर्छ, जसरी परमेश्वरले आफ्नो परिश्रमदेखि विश्राम लिनुभयो। 11 यसकारण हामी त्यस विश्राममा प्रवेश गर्नलाई प्रयत्न गरौं, र त्यस्तै किसिमको अनाज्ञाकारिताद्वारा कोही पनि पतित नहोस्।"`

साबथ दश आज्ञाको मुटु वा केन्द्रविन्दु हो। सृष्टिकर्ता परमेश्वरको सार्वभौमसत्ताको आधिकारिकतालाई सिल वा टाँचा लगाउन साबथ दिइएको थियो। "प्रभु तिम्रो परमेश्वर हुनुहुन्छ" भनेर चिनारी गराउन वा उहाँको नाउँलाई परिचित गराउन साबथ दिइएको थियो। परमेश्वरको अधिकार वा क्षेत्राधिकारलाई देखाउनु साबथ दिइएको थियो। साबथले नै बताउँछ कि सारा जगत, पृथ्वी, समुद्र र त्यहाँ भएका यावत थोकहरूमा परमेश्वरको अधिकार छ। उहाँको आधिकारको आधार साबथ हो भनेर पनि यसले चिनारी गर्दछ, "परमेश्वरले छ दिनमा स्वर्ग र पृथ्वी सृष्टि गर्नुभयो... सातौँ दिनमा विश्राम लिनुभयो (अर्थात् आफ्नो काम सम्पन्न गरेर फुर्सद लिनुभयो)"

संसारमा धेरै धर्मका प्रवर्तक र देवी-देवताहरू आफूले संसार सृष्टि गरेको हुँ भनेर दावी गर्छन् तर नयाँ करारमा येशूमार्फत परमेश्वरले सबै थोक बनाउनुभयो भनेर ऐतिहासिक रुपमा ठोकुवा गर्नुभएको पाउँछौँ (यूहन्ना १:१-३, कलस्सी १:१६, हिब्रू १:१,२)। इस्रायलको इतिहासमा अझै पनि साबथ दिनलाई निरन्तरता दिइएको सन्दर्भमा येशूले नै हाम्रो संसार सृष्टि गर्नुभयो र सातौँ दिनमा विश्राम लिनुभयो भनेर जिकिर गरिएको छ। जब शुक्रवारको अपरान्हमा येशू क्रुसमा झुण्डि रहनुभएको थियो त्यसबेला उहाँ "अब सिध्दियो" भनेर कराउनुभएको थियो (यूहन्ना १९:३०)। जसरी सृष्टिको काम सकेपछि साबथमा विश्राम लिनुभयो त्यसरी नै हाम्रो सट्टामा हामीलाई मुक्ति दिन उहाँको बलिको काम सम्पन्न भयो भनेर जानकारी दिनुभएको थियो र साबथभरी चिहानमा उहाँले विश्राम लिनुभयो। त्यसकारण साबथ दोहोरो आशिषको दिन हो, पहिलो सृष्टिपछि र पछि क्रुसमा दिइएको बलिदानपछि । त्यसैकारण सच्चा येशूभक्तहरूले साबथमा विश्राम लिनुको अर्थ जसरी परमेश्वरले काममा विश्राम लिनुभयो त्यसरी नै तिनीहरू पनि आ-आफ्ना कामबाट विश्राम लिन्छन् भनेर देखाउँछन्। (हिब्रू ४:१०)। हाम्रो धर्मकर्म, सुकर्म आदिले हामी मुक्ति पाउँदैनौँ तर येशूले जे गर्नुभयो त्यसमार्फत मात्र हामीले मुक्ति पाउने छौ भन्ने सबुद प्रमाण दिने साबथ मुक्तिको एक सिद्ध प्रतीक हो। मुक्तिको शुरुवात र अन्त येशू नै हुनुहुन्छ र उहाँमाथिको हाम्रो विश्वासको आधारमामात्र हामीले मुक्ति पाउँछौँ भन्ने व्यवहारिक प्रमाण साबथले दिन्छ।

`यदि हामीले आफ्नो कामबाट विश्राम लिने कुरा साबथले देखाउँछ भने आइतवारलाई पालन गर्दा त्यसले के देखाउँछ? बेबिलोन वा नक्कली आस्थाको मौलिक चरित्र आइतवारलाई मान्दा के देखिन्छ त?`