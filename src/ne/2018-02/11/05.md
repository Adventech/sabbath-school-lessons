---
title:  पशुको छाप
date:   13/06/2018
---

हामीमा त्यो पशुको छाप नहोस् भनेर सतर्क हुनका लागि त्यो छाप के हो त भनेर हामीले अगाडि हेर्यौँ।दानिएल ७ मा उल्लेखित चौथो पशुले (जुन प्रकाश १३मा पनि चित्रण गरिएको छ) समय र व्यवस्थालाई बदल्न कोशिश गर्नेछ ।(दानिएल ७:२५) कुन समय र व्यवस्थालाई त्यस पशुले परिवर्तन गर्न खोज्नेछ भन्दा चौथौँ आज्ञा अर्थात् सावथ आज्ञा हो। यस आज्ञाले मात्र सिधै परमेश्वरले स्वर्ग, पृथ्वी, समुद्र र यावत थोकहरू सृष्टि गर्नुभयो र सातौँ दिनमा बिश्राम लिनुभयो वा आफ्नो काम सक्नुभयो भनेर स्पष्ट पार्दछ। (प्रस्थान २०:११) 

प्रकाश १४ मा तिन स्वर्गदूतहरूको सन्देशमा पहिलो स्वर्गदूतले सृष्टिकर्ता परमेश्वरको आराधना गर भनेर आह्वान गर्दछन्। परमेश्वर सृष्टिकर्ता होइन भनेर प्रमाण दिन साबथलाई हप्ताको सातौँ दिन शनिबारको सट्टा आइतबारमा सार्न पशुले आफ्नो शक्ति प्रयोग गर्दछ। सृष्टिकर्ता परमेश्वर पूजनीय हुनुहुन्छ भन्ने कुरामा बाइबलले स्पष्ट रूपमा बताउँछ। तर उहाँलाई नमानि पशुलाई पूजा गर्नेहरूको गति के हुनेछ भनेर प्रकाश १४:९ले बताउँछ। अनि परमेश्वरका जनहरूलाई के हुनेछ भनेर पद १२मा औँल्याइएको छ।

`यस सन्दर्भमा प्रकाश १४:१२मा लेखिएको छ, अन्तको समयमा साबथले कस्तो निर्णायक भूमिका खेल्छ भनेर परमेश्वरका जनहरूलाई कसरी बुझाउँछ? हेर्नुहोस्: "परमेश्वरका आज्ञाहरू पालन गर्ने र येशूमाथि विश्वास (येशूको विश्वास) राख्ने सन्तहरूको धैर्य धारण यसैमा छ।"`

आज्ञाहरू कुन हुन् त? ती भनेका दश आज्ञाहरू हुन्। ती आज्ञाहरूमध्ये चौथोमा साबथको आज्ञा पनि छ जसले परमेश्वर सृष्टिकर्ता र उहाँमात्र पूजनीय हुनुहुन्छ भनेर औँल्याउँछ। त्यसैले पशुको छाप, नक्कली साबथ, अर्थात आइतबारे साबथ जस्ता अलमल्याउने र झुटा कुराहरुलाई हामीले आश्चर्यको विषय मान्नु हुदैन। आइतबारलाई पवित्र दिन मान्नुपर्छ भन्ने आदेश बाइबलमा कहीँ पनि दिइएको छैन तर हप्ताको सातौँ दिनलेचाहिँ परमेश्वर नै सनातन सृष्टिकर्ता हुनुहुन्छ र त्यसकारण उहाँको आराधना गर्न उहाँ योग्यको हुनुहुन्छ भन्ने कुरा स्पस्ट पर्दछ।

तर अहिले नै आइतबार पालन गर्ने इसाईहरूले पशुको छाप पाइसकेका छन् त? होइन पाएका छैनन्। प्रकाश १३:१५ अनुसार जो मानिसहरू पशुलाई परमेश्वर भनेर पूजा गर्न वा ढोग्न अस्वीकार गर्छन् तिनीहरू मारिनेछन् भनेर उल्लेख गरिएको छ। अन्तको समयमा आइतबारलाई मान्ने कि शनिबारलाई मान्ने भन्ने विषय जीवन र मृत्युसँग सम्बन्धित हुनेछ। बर्तमान समयमा हामी अझै पनि त्यो स्थितिमा पुगिसकेका छैनौँ। अन्तिम परीक्षाको घडी नहुञ्जेल पशुको छाप लगाइने छैन। त्यसकारण अहिले कसैलाई पनि पशुको छाप लगाइएको छैन।

`सन्तहरू परमेश्वरका आज्ञाहरू पालन गर्छन् र येशूमाथिमात्र होइन येशूको विश्वास पनि तिनीहरूमा हुन्छ। सत्य इसाई वा येशूभक्त हुन ती स्वभावहरू वा दश आज्ञाहरु पालन गर्न तथा विश्वासिलो विश्वासी हुन किन आवश्यक छ ?`