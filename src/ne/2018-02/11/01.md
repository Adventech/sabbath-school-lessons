---
title:  परमेश्वरको लालमोहर वा पशुको छाप
date:   09/06/2018
---

### यस अध्यायका मूल पदहरू
उत्पत्ति १७:९-११, प्रस्थान ३१:१३,१७, प्रकाश १३:१७, एफिसी १:१३,१४ र हिब्रू ४:९,१०।

> <p>यस अध्यायको मूल सार पद</p>
> "तिनीहरूले यसो भनेर परमेश्वरका दास मोशाको भजन र थुमाको भजन गाउँदैथिए, “हे परमप्रभु परमेश्वर सर्वशक्तिमान्, तपाईंका कार्य महान् र आश्चर्यपूर्ण छन्, युग-युगका महाराजा, तपाईंका मार्ग धार्मिक र सत्य छन्।" प्रकाश १५:३।		

माथिको सार पदका शब्दहरू उच्चारण गरेर मोशा र थुमाको गीत शुरू हुन्छ। तर त्यो गीत कसले गाउँछ त भन्दा प्रकाश १५:२ले यसरी बताउँछ, "आगोसँग मिसिएका काँचको समुद्रजस्तो मैले देखें। त्यहाँ पशु र त्यसको मूर्तिमाथि र त्यसका नाउँको संख्यामाथि विजय पाउनेहरू आफ्ना हातमा परमेश्वरको वीणा लिई त्यस काँचका समुद्रको किनारमा खड़ा थिए।" हामी पनि तिनीहरूसँग कसरी सामेल हुने?

तेस्रो स्वर्गदूतको सन्देशमा पशुको छापको बारेमा सजग गराइएको छ। परमेश्वरका अन्तिम समयका सत्य जनहरूले घोषणा गर्ने वा प्रचार गर्ने तेस्रो स्वर्गदूतको सन्देशले तिनीहरू परमेश्वरको पक्षमा उभिएका छन् भनेर चिनिनेछन्। बाइबलमा यहाँ उल्लेखित पशुको छाप जस्तो अरू कुनै गम्भीर चेतावनी त छैन तर वर्षौँदेखि मानिसहरूले पशुको छापको बारेमा अनेकौँ अड्कल गरिरहेका छन्। कसैले भन्छन् मानिसको निधारमा वा मगजमा राखिने चिनारी नम्बर वा बारकोड, कसैले भन्छन् प्रत्येक मानिसको हातमा हुने सरकारले दिने चिनारी कार्डको नम्बर (क्रेडित कार्डमा लेखिएको नम्बर) वा कुनै न कुनै किसिमले प्रत्येक नागरिकको शरीरमा इलोक्ट्रोनिक वा बिद्युतीय दाग राखेर ऊ कहाँ जान्छ वा के गर्छ भनेर चिनाउन सरकारले नियन्त्रण गर्ने प्रविधिको छाप।

तर बेबिलोन नाउँ वा तत्व आफै नै अन्यौल ल्याउने तत्व भएको हुनाले मानिसहरूमा भएका अनेकौँ अडकलबाजीहरूप्रति हामीले अचम्म मान्नुहुन्न। तर परमेश्वरका अन्तिम दिनका जनहरूले तेस्रो स्वर्गदूतको सन्देशलाई प्रभावकारी रूपमा प्रचारप्रसार गर्न पशुको छापको बिषयमा स्पष्टरूपमा बुझ्नु अति आवश्यक छ। परमेश्वरको छाप वा शील लिन पशुको छापबाट हामी कसरी जोगिने र पशुको छाप भनेको के हो भन्ने विषयमा हामी यस अध्यायमा अध्ययन गर्नेछौँ।