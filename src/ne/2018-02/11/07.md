---
title:  थप जानकारी
date:   15/06/2018
---

"परमेश्वरका जनहरूका निधारमा छाप लगाउनु भनेको कुनै देखिने दाग वा छाप होइन बरू बौद्धिक र आत्मिकरूपमा सत्यलाई दिमागमा जमाइ राख्नु हो, यानिकी तिनलाई मेटाउन नसकियोस। जब परमेश्वरका जनहरूमा छाप लगाइन्छ र मानिसहरू उहाँलाई विश्वास गर्ने कि नगर्ने भनेर दोधारमा परिरहेका हुन्छन् तब परमेश्वरको न्याय शुरू हुन्छ। यो अहिले नै शुरू भइसक्यो। परमेश्वरको न्याय अब पृथ्वीमा भइरहेको छ। ...हामीलाई थाहा छ के आउनेछ।"-एलेन जी ह्वाइट, द फेथ आइ लिभ बाइ, पृ. २८५बाट रूपान्तरित।

"कोहि मानिस परमेश्वरको निष्ठामा छ कि छैन भनेर देखाउने ठूलो जाँच साबथ हुनेछ। इसाई र मानव जगतमा सत्य साबथको विषय विशेष गरेर विवादास्पद छ। जब अन्तमा मानिसहरूलाई अन्तिम परीक्षा आउँनेछ तब सनातन सृष्टिकर्ता परमेश्वरलाई ढोग्ने कि नढोग्ने, उहाँको सेवा गर्ने कि नगर्ने भन्ने निर्णायक घडी आउनेछ। जब राज्यको नियम अनुसार नक्कली साबथ वा आइतबारलाई पालन गर्न मानिसहरूले सहमति जनाउँछन् तब तिनीहरूले सृष्टिकर्ता परमेश्वरको बिरुद्धमा खडा हुने शक्तिको पङ्क्तिमा सामेल भएको प्रमाणित गर्नेछन्। किनभने परमेश्वरको आज्ञा अनुसार कोही मानिसले सही साबथलाई पालन गर्छ भने त्यो मानिसले सृष्टिकर्ता परमेश्वरको निष्ठामा रहेको वा उहाँमा बफादारी भएको देखाउँछ। जब एक समूह वा श्रेणीले पृथ्वीका शासकहरूको आदेश अनुसार तिनीहरूको अधिकारमा बसेर नक्कली साबथलाई पालन गर्छन् तब त्यस समूहले पशुको छाप पाउँछन्, तर अर्को समूह जो परमेश्वरको अधिकारमा निष्ठावान भएर बस्छ त्यसले परमेश्वरको छाप वा सिल पाउँछ।"-एलेन जी ह्वाइट, द ग्रेट कन्त्रोभर्सी, पृ. ६०५बाट रूपान्तरित।

**चिन्तनमनन**

`अ)	कुनै अनावश्यक विवाद नगरिकन पशुको छाप र परमेश्वरको छाप वा सिलको सत्य बारेमा अरूलाई कसरी सिकाउने? अहिले नै कसैको दिमागमा पशुको छाप लगाइएको छैन भनेर हामी कसरी जिकिर गर्न सक्छौँ?`

`आ)	साबथसँग पवित्र आत्माको छाप कसरी सम्बन्धित छ?`

`इ)	"वौद्धिक र आत्मिकरूपमा सत्यलाई दिमागमा जमाइ राख्नु" भन्नुको अर्थ के हो?`

`ई)	आत्मिक बेबिलोन वा मिथ्या धर्मको चरित्र वा स्वभाव वा चर्तिकला के के हुन्? मानिसलाई जबरजस्ती त्यसको मूल्य वा धर्मलाई लाद्न कस्ता खालका तरिकाहरू ती धर्मका मानिसहरूले प्रयोग गर्छन्? हामीहरूकै चर्चमा आज पनि बेबिलोनले सिकाएका शिक्षाहरू कसरी पसिरहेको हुनसक्छ? त्यसलाई जानेर परमेश्वरको राज्यको मूल्य मान्यतालाई मध्यनजरमा राख्दै त्यसको पछि लाग्नेहरूलाई हामीले कसरी सम्झाउने वा सम्हाल्ने?`