---
title:  हाम्रो सहजकर्ता, हाम्रो निम्ति पहल गर्ने वा बिन्ति गर्ने प्रभु येशू 
date:   02/05/2018
---

पापले गर्दा परमेश्वर र मानिसको बीचमा भयङ्कर खाडल सिर्जना भइ एक आपसको सम्बन्ध तोडिन पुगेको थियो। तर येशू हाम्रो निम्ति मर्नु भएर पापको बलि हुनुभएको कारण मानिस परमेश्वरतर्फ नजिक हुन पुगेको हो र निरन्तररूपमा अब मानिस परमेश्वरको समिपमा पुग्न सक्षम हुनेछ। हेर्नुहोस् देहायका पदहरू: एफिसी २:११­१८ × 11 एक समय तिमीहरू कस्ता थियौ, सम्झ। शरीरको अङ्गमा हातद्वारा खतना लाउने इस्राएलीहरूले आफैंलाई शरीरमा खतना लाएका र तिमीहरूलाई खतना नलाउने अरू जातिका मानिस भन्छन्। 12 त्यस बेला तिमीहरू ख्रीष्टदेखि अलग्गै थियौ। तिमीहरू परमेश्वरका छानिएका जाति इस्राएलीसँग सम्बन्ध नै नभएको विदेशी थियौ। परमेश्वरले प्रतिज्ञाहरू गरेर जोड्नुभएको करारमा तिमीहरूको कुनै स्थान थिएन अनि संसारमा तिमीहरू बिनाआशा र बिनापरमेश्वर थियौ। 13 हामीलाई मेल गराउने नै ख्रीष्ट हुनुहुन्छ किनभने उहाँले नै आफ्नो रगत बगाएर इस्राएली र अरू जातिका मानिसलाई परमेश्वरको छेउमा ल्याउनुभयो। 14 आफ्नो शरीर दिएर उहाँले हामीलाई अलग गर्ने पर्खाल भत्काउनुभयो। 15 उहाँले इस्राएली र अरू जातिका मानिसलाई मिलाउन र उहाँमा नयाँ जाति बनाउन उहाँकै आफ्नो शरीरमा व्यवस्था र यसका रीतिथितिलाई खारेज गर्नुभयो। 16 दुश्मनी नाश गर्न र एउटै जाति बनाएर परमेश्वरसँग मेल गराउन उहाँ क्रूसमा बलि हुनुभयो। 17 उहाँले आएर इस्राएली र अरू जाति अर्थात् परमेश्वरको नजिक र टाढा हुने दुवैलाई मेलमिलाप गराउन सुसमाचार सुनाउनुभयो। 18 उहाँले गर्दा नै हामी दुवै थरी अर्थात् यहूदी र अन्यजाति एउटै पवित्र आत्मा पाएर परमेश्वर पिताको सामु जान सक्ने भएका छौं।"  र १ पत्रुस ३:१८ × ख्रीष्ट सधैँभरि पुग्ने गरी पापका लागि मरिदिनुभयो। तिमीहरूलाई परमेश्वरकहाँ पुर्याउन पापबिनाको भएर पनि पापीका लागि मरिदिनुभयो। उहाँ मानिसको शरीरमा हुँदा मारिनुभयो, तर आत्माको शक्तिले जिउँदो हुनुभयो।"

`र  ×19 यही आशामाथि हाम्रो जीवन अडिएको छ। यो साँचो र पक्का छ। यो स्वर्गीय मन्दिरको पर्दादेखि महापवित्र स्थानसम्म जान्छ। 20 हाम्रो लागि येशू हामीभन्दा अघि नै त्यस ठाउँमा गएर बसिसक्नुभएको छ। मल्कीसेदेक पूजाहारीजस्तै उहाँ सधैँको लागि प्रधान पूजाहारी हुनुभएको छ।" हिब्रू 6:19-20। उपर्युक्त पदहरू अनुसार हाम्रो निम्ति येशूले के गर्नुभयो?`

`येशूको काममा के समावेश भएको छ भनेर हिब्रू ९:२४ले के भन्दछ? ×24 ख्रीष्ट त मानिसले बनाएको महापवित्र स्थानभित्र जानुभएन, जुनचाहिँ खास कुराको नक्क़ल मात्र थियो। उहाँ त वास्तविक ठाउँ स्वर्गमा जानुभयो। उहाँ अहिले हाम्रा लागि परमेश्वरको सामु त्यहाँ हाजिर हुनुहुन्छ।"`

हामी जानुभन्दा पहिले येशू हाम्रो स्वर्गको पवित्र मन्दिरमा हाम्रो प्रतिनिधि भएर जानुभएको थियो। हाम्रो निम्ति उहाँ परमेश्वरको सामु जानुभएको थियो। त्यसको अर्थ येशू उहाँको आफ्नो रगतको बलिले गर्दा हामीलाई प्रदान गर्नुभएको अनन्त मुक्तिको निम्ति परमेश्वर पिताको सामु उभिनु भएर हाम्रो निम्ति पहल गरिरहनुभएको छ। हो, जब हामी येशूलाई हाम्रो मुक्तिदाता भनेर स्वीकार गर्छौँ तब हाम्रो पाप क्षमा हुन्छ, परमेश्वरको सामु हामी क्षमा पाएर निर्दोष भएर खडा हुन्छौँ। तर एउटा तितो सत्य के छ भने हामी येशूभक्त भएरपनि पाप गर्न पुग्छौ। हामीलाई बिजयी जीवन जीउन धेरै अचम्मका प्रतिज्ञाहरू दिइएतापनि अझै पनि पापको भुमरीमा फसिरहेका हुन्छौँ। यस्तो परिस्थितिमा येशू मूल पुजारी हुनुभएर स्वर्गको मन्दिरमा परमेश्वरको सामु हाम्रो निम्ति प्रार्थना वा पहल गर्नुहुन्छ। उहाँ पश्चातापी पापीको प्रतिनिधि गर्नुहुन्छ, हाम्रो धर्मकर्म वा असल कामलाई अघि तेर्स्याएर होइन तर उहाँको आफ्नै त्यागको बाजी राखेर परमेश्वरको सामु हाम्रो निम्ति बिन्ति गर्नुहुन्छ। ×25 यसैकारण येशूमा विश्वास गरेर परमेश्वरकहाँ आउनेहरूलाई उहाँले अहिले र सधैँभरिका लागि बचाउन सक्नुहुन्छ किनभने तिनीहरूका लागि परमेश्वरसँग प्रार्थना गर्न उहाँ सधैँभरि रहनुहुन्छ।" (हिब्रू 7:25)।

`येशूलाई विश्वास गरेर नयाँ जन्म लिएका विश्वासीहरूले येशूको निरन्तर करुणा, प्रेम र अनुग्रहको आवश्यकता भएको कसले महसुस गरेको छैन र? हामीले येशूमा नयाँ जीवन पाएतापनि, हाम्रो जीवनमा नयाँ र अचम्मको परिवर्तनको अनुभव गरेतापनि हाम्रो कमजोरीप्रति संवेदनशील भएर हामीलाई उहाँको अनुग्रहको निरन्तर आवश्यकता भएको कसले ठानेको छैन र? त्यसैकारण, येशू हाम्रो मूल पुजाहारी हुनुहुन्छ भन्ने आत्मज्ञान हामीमा हुनु हाम्रोलागि अत्यन्त मूल्यवान बिषय हो।`