---
title:  प्रायश्चितको दिन वा पापको हर्जाना तिर्ने दिन
date:   03/05/2018
---

यस पृथ्वीमा रहेको पवित्र मन्दिरचाहिँ स्वर्गको पवित्र मन्दिरको प्रतिलिपि हो भनेर हिब्रूको पुस्तकले स्पष्टरूपमा सिकाउँदछ। येशूको पुनरुत्थानपछि जब उहाँ स्वर्गमा जानुभयो तब उहाँ त्यस मन्दिरमा मूल पुजाहारीको रूपमा प्रतिस्थापित हुनुभएको थियो। अर्थात् उहाँ हाम्रो मूल पुजारीको दर्जालाई ग्रहण गरी मन्दिरमा प्रवेश गर्नुभएको थियो। पृथ्वीको  मन्दिरको दुवै पवित्र कोठाहरूमा हुने बार्षिक शुद्धीकरण को बिधि र बलिको बिधिचाहिँ स्वर्गको  हो भनेर पावलले यसरी व्यक्त गर्दछन् तिनीहरूले स्वर्गीय पवित्रस्थानको प्रतिलिपि वा नक्क़ल र छायाको सेवा गर्दछन्, किनकि मोशाले पवित्र वासस्थान बनाउन लाग्दा परमेश्वरको यस्तो आदेश पाएका थिए, “पर्वतमा तिमीलाई देखाइदिएको नमूनाबमोजिम तिमीले सब थोक बनाउनू।” हिब्रू 8:5।

त्यसले गर्दा जसरी पृथ्वीको मन्दिरमा पवित्र र महापवित्र स्थानहरू थिए त्यसरी नै स्वर्गको मन्दिरमा पवित्र र महापवित्र स्थान छन्। ती दुवै स्थानहरूमा येशूको सेवाकार्यको व्याख्या गरिएको छ। पृथ्वीको मन्दिरमा प्रायश्चितको दिनमा बिशेष बिधिद्वारा मन्दिर शुद्ध गरिन्छ त्यसको अर्थ न्याय वा भक्तहरूको फैसलाको दिन भएको भन्ने अवधारणालाई बुझाउँछ। यो विधिको बारेमा वर्णन लेबी १६मा उल्लेख गरिएको छ। वर्षको एक दिनमात्रै मूल पुजारी मन्दिरको महापवित्र स्थानमा मन्दिर शुद्ध पार्न र मानिसहरूको निम्ति प्रायश्चित गर्न वा पापको हर्जाना तिर्न वा क्षमापूजा गर्न पस्दछ (लेबी १६:१२­१४)।

`मन्दिरमा के शुद्ध र सफा गर्नुपर्छ? र यो प्रायश्चितको दिनमा गरिने विधिले येशूको सेवालाई कसरी बुझाउँछ? हेर्नुहोस् हिब्रू ९:११­२८ ×11 जब ख्रीष्ट अघिबाटै आइसकेका असल कुराहरूका प्रधान पूजाहारी भएर आउनुभयो, उहाँ अझ महान् र सिद्ध पवित्र वासस्थानद्वारा जानुभयो, जो हातले बनेको होइन, अर्थात् यस सृष्टिको अङ्ग होइन। 12 बोका र बाछाहरूको रगतले होइन, तर आफ्नै रगतद्वारा अनन्त उद्धार प्राप्त गरिदिएर सधैँको निम्ति एकै पल्ट महापवित्र स्थानभित्र उहाँ प्रवेश गर्नुभयो। 13 बोका र साढ़ेहरूको रगत र कोरलीको खरानी अशुद्ध मानिसहरूमाथि छर्कदा तिनीहरूको शरीर शुद्ध हुन्छ भने, 14 ख्रीष्टको रगतले त झन् कति बढ़ी गरी तिमीहरूका विवेकलाई मरेका कामहरूबाट शुद्ध पार्नेछ, ताकि तिमीहरू जीवित परमेश्वरको सेवा गर्न सक। किनकि उहाँले अनन्त आत्माद्वारा आफैलाई निष्खोट बलिको रूपमा परमेश्वरलाई अर्पण गर्नुभयो। 15 यसैकारण उहाँ नयाँ करारका मध्यस्थ हुनुहुन्छ, यस हेतुले कि बोलावट भएकाहरूले प्रतिज्ञा गरिएको अनन्त उत्तराधिकार प्राप्त गरून्, किनकि एक जनाको मृत्युको मोल भइसकेको छ, जसद्वारा पहिलो करारको समयमा भएका अपराधहरूबाट उद्धार पाइन्छ। 16 किनकि जहाँ इच्छापत्रको प्रश्न छ त्यहाँ इच्छापत्र लेख्नेको मृत्यु भएको प्रमाणित हुनुपर्दछ। 17 उसको मृत्यु भएपछि मात्र इच्छापत्र पक्का हुन्छ, किनकि इच्छापत्र दिने बाँचुञ्जेल त्यो पक्का ठहर्दैन। 18 यसकारण पहिलो करार पनि रगतविना पक्का हुन सकेन। 19 जब मोशाले व्यवस्थाको हरेक आज्ञा मानिसहरूलाई सुनाइसके, तब उनले बाछा र बोकाहरूको रगत, पानी, रातो ऊन र हिसपका स्याउलासहित, व्यवस्थाको पुस्तकमाथि र सबै मानिसहरूमाथि छर्के। 20 अनि उनले यसो भने, “परमेश्वरले तिमीहरूलाई आज्ञा गर्नुभएको करारको रगत यही हो।” 21 यसै गरी उनले पवित्र वासस्थानमाथि र आराधनामा चलाइने सबै भाँड़ाहरूमाथि त्यसै किसिमले रगत छर्के। 22 वास्तवमा, व्यवस्थाअनुसार रगतले प्राय: सब थोक शुद्ध पार्दछ, र रगत नबगाईकन पापको क्षमा हुनै सक्दैन।  23 यदि स्वर्गीय कुराहरूका नमूनालाई शुद्ध पार्न यी विधिहरू चाहिए भने स्वर्गकै कुराहरूलाई शुद्ध पार्नु त अझ उत्तम बलिको आवश्यकता पर्यो। 24 ख्रीष्ट हातले बनाएको पवित्रस्थानभित्र प्रवेश गर्नुभएन, जोचाहिँ साँचो पवित्रस्थानको नक्क़ल मात्र हो, तर उहाँ स्वर्गभित्रै प्रवेश गर्नुभयो, र उहाँ हाम्रो पक्षमा परमेश्वरको सामु उपस्थित हुनुभएको छ। 25 येशू आफैलाई बारम्बार बलि चढ़ाउन स्वयम् पस्नुभएको होइन, जसरी प्रधान पूजाहारी सालिन्दा आफ्नै रगत होइन, तर अर्काको रगत लिएर महापवित्र स्थानभित्र प्रवेश गर्ने गर्दछन्। 26 नत्रता संसारको उत्पत्तिदेखि नै उहाँले बारम्बार दु:ख भोग्नुपर्नेथियो। तर यस युगको अन्त्यमा आफ्नै बलिद्वारा पाप हटाउनलाई उहाँ सधैँको निम्ति एकै पल्ट प्रकट हुनुभएको छ। 27 जसरी मानिसको निम्ति एक पटक मर्नु निश्चित छ, र त्यसपछि इन्साफ, 28 त्यसरी ख्रीष्ट पनि धेरै जनाका पाप बोक्नलाई एकै पल्ट बलि हुनुभयो, र उहाँ दोस्रो पल्ट देखा पर्नुहुनेछ, पाप बोक्नका निम्ति होइन, तर उत्सुकतापूर्वक उहाँको प्रतिक्षा गर्नेहरूका उद्धारको निम्ति।"`

स्वर्गको पवित्र मन्दिरलाई शुद्ध गरिनुपर्ने अवधारणा कतिपय इसाई विद्वानहरूको निम्ति आश्चर्यको विषय पनि हुनसक्छ। तर प्रायश्चितको दिनमा पृथ्वीको मन्दिरमा गरिने शुद्ध बिधिलाई बुझ्न सकियो भने स्वर्गको मन्दिरमा येशूले गर्नुभएको कामको बारेमा बुझ्न कठिन नहुन सक्छ। इस्रायलीहरूको पृथ्वीको पवित्र मन्दिरमा बार्षिक प्रायश्चितको दिनमा पुजाहारीले गर्ने कामले स्वर्गमा येशूले गर्नुभएको कामलाई सही रूपमा व्यक्त गर्दछ भनेर  हिब्रू ९:२३मा देखाइएको छ। जुन शुद्ध गर्ने काम पुजाहारीद्वारा यस पृथ्वीको मन्दिरमा गरिएको थियो जुन एक दिन स्वर्गमा भएको मन्दिरमा येशूले गर्नुहुने कामको नक्कल वा प्रतिलिपि थियो। यो विधि येशू स्वर्गमा जाने बित्तिकै सम्पन्न गर्नुभयो भनेर हिब्रू ९:२३ले बताउँदैन। दानिएलको पुस्तक अध्ययनबाट यो बुझिन्छ कि येशूले त्यो बिधि सन् १८४४मा शुरु गर्नुभएको थियो। त्यसकारण हामी येशूभक्त भएको हैसियतले हामी कुन समयमा आइपुगेका छौँ भनेर गम्भीररुपमा बुझ्नु आवश्यक छ। प्रभु येशूले बिगत समयमा के गर्नुभयो र अहिले स्वर्गको महापवित्र स्थानमा के गरिरहनुभएको छ सो हामीले बुझ्न सक्यौँ भने हाम्रो जीवनलाई उहाँमा राखेर ढुक्क भइ अर्थपूर्ण जीवन बिताउन सफल हुनेछौँ।

`प्रकाश १४:७मा दिइएको प्रथम स्वर्गदूतको सन्देशले यो सन्देश घोषणा गर्दछ: ×परमेश्वरको भय मान अर्थात उहाँमाथि श्रद्धा राख र उहाँको महिमा गर किनभने उहाँको न्यायको समय आएको छ।" (रूपान्तरित)। न्यायको समय आएको छ आइसकेको थिएन भनेर त्यसबेला आभास् दिइएतापनि अन्तको समयको बिषयमा औँल्याइएको उक्त न्यायको दिनको वास्तिवकतालाई ध्यान दिँदा हामीले कस्तो जीवन जीउनुपर्छ भन्ने कुरा थाहा पाउन किन जरुरी छ?`
