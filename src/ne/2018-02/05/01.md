---
title:  येशू ख्रीष्ट स्वर्गको पवित्र मन्दिरमा
date:   28/04/2018
---

### यस अध्यायका मूल पदहरू
रोमी ८:३, यूहन्ना १:२९, प्रकाश ५:१२, हिब्रू ७:१-२८, ९:११-१५, लेबी १६:१३ र हिब्रू ९:२०-२३।

> <p>यस अध्यायको मूल सार पद</p>
> "९ परमेश्वरले उहाँलाई अति उच्च पार्नुभयो, र उहाँलाई त्यो नाउँ प्रदान गर्नुभयो, जो हरेक नाउँभन्दा उच्च छ,  १० कि स्वर्गमा, पृथ्वीमाथि र पृथ्वीमुनि भएको हरेक प्राणीले येशूको नाउँमा घुँड़ा टेक्नुपर्छ,  ११ र हरेक जिब्रोले परमेश्वर पिताका महिमाको निम्ति येशू ख्रीष्टलाई प्रभु भनी स्वीकार गर्नुपर्छ।" फिलिप्पी २:९-११ रूपान्तरित।

स्वर्गको पवित्र मन्दिरमा येशूको चर्चा गर्दै हिब्रूको पुस्तकले भन्दछ: "२० जहाँ हाम्रा पक्षमा अग्रदूत भएर मल्कीसेदेकको दर्जाअनुसार येशू प्रधान पूजाहारी भई प्रवेश गर्नुभएको छ।" (हिब्रू ६:२०)  

यस संसारमा हाम्रो निम्ति बलि हुनुभएपछि स्वर्गमा जानुभएको येशूको मूल पूजारीको भूमिका बारेमा बाइबलमा बिशेष गरेर नयाँ करारमा स्पष्टरूपमा बताइएको छ। (हेर्नुहोस्: "तर ख्रीष्टले त पापहरूका निम्ति सदाको लागि एउटै बलिदान चढ़ाउनुभयो, अनि उहाँ परमेश्वरको दाहिने बाहुलीतर्फ विराजमान हुनुभयो।" हिब्रू १०:१२)।

स्वर्गमा रहेको पवित्र मन्दिरमा येशूले गर्नुहुने सेवाकार्यको बिषयमा यस अध्यायमा हामी छलफल गर्नेछौँ। हाम्रो निम्ति येशूले गरिरहनुभएको पहलले उहाँका जनहरूलाई तयारी अबस्थामा रहन अत्यन्त निर्णायात्मक भूमिका खेल्दछ। यस बारेमा हामीलाई अत्यन्त महत्त्वपूर्ण जानकारी दिइएको छ: "पवित्र मन्दिर र छानबिनको न्यायको बारेमा परमेश्वरका जनहरूले स्पष्टरूपमा बुझ्न अत्यन्त आवश्यक छ। आफू कुन स्थानमा उभिएको छु  र तिनीहरूको महान् र मूल पूजारीको काम के हो सोको आत्माज्ञान सबैलाई हुनु आवश्यक छ। नत्र भने परीक्षाको घडीमा तिनीहरू निष्ठावान हुन असम्भव हुन्छ वा परमेश्वरले खटाउनुभएको काममा तिनीहरू कसरी लाग्ने भन्ने कुरा बुझ्न गार्हो हुन्छ।"-एलेन जी ह्वाइट, द ग्रेट कन्त्रोभर्सी, पृ. ४८८बाट रूपान्तरित।

येशू स्वर्गमा जानुहुँदा त्यहाँको पवित्र मन्दिरमा पस्नुभयो भनेर हिब्रूको पुस्तकले बताउँदछ तर त्यहाँ उहाँले के गरिरहनुभएको छ त? अन्तिम दिनहरूमा रहनेहरूको निम्ति त्यो आत्मज्ञान हुनु किन जरुरी छ त?   