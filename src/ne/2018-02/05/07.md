---
title:  उपसंहार
date:   04/05/2018
---

इस्रायलीहरूको निम्ति निर्माण गरिएको पृथ्वीको पवित्र मन्दिर स्वर्गको मन्दिरको प्रतिलिपि हो भनेर हिब्रूको पुस्तकले बताउँदछ। हाम्रो निम्ति बलि हुनुभइ प्रधान पुजारी हुनुभएर येशू ख्रीष्टले स्वर्गमा के गर्नुहुनेछ भनेर उक्त पृथ्वीको मन्दिरमा हुने प्रायश्चितको दिनको विधिले बताउँदछ। इस्रायलीहरूको पवित्र मन्दिर सुसमाचारको सन्देश सिकाउने पाठ भनेर सधैँ जानिरहनुपर्छ। मुक्तिको योजना जसमा बलिप्रथा, प्रार्थनाको चलन, न्याय र पापको अन्त कसरी हुनेछ भनेर यहूदीहरूलाई सिकाउन त्यो मन्दिर खडा गरिएको थियो। पाठक वर्गहरूलाई अन्तको समयमा स्वर्गको मन्दिरमा येशूले गर्नुहुने कामलाई दानिएलको पुस्तकले अझ थप सूचना दिँदछ। ×शुद्ध गरिने विधि, न्यायको समय र पापको फैसला गर्ने नीतिमा जोड दिएर दानिएलले अन्तको समयमा हुने घट्नालाई स्वप्नदर्शनद्वारा देखेका थिए। पृथ्वीमा हुने प्रायश्चितको दिनको बिधिले पृथ्वीको अन्त हुने दिनलाई दानिएलमार्फत औँल्याइएको थियो। शुद्ध गरिने बिधिले सिधै स्वर्गको मन्दिरसँग सम्बधित भएको देखाउँदछ र स्वर्गको पवित्र मन्दिरमा मसीह राजा र पुजारी भएर गर्नुहुने कामलाई पनि देखाइएको थियो। दानिएलले देखेका स्वप्नदर्शनमा समयको परिधि देखाइएको थियो ताकि पाठकहरूले मुक्तिको योजनामा तोकिएको समयमा कार्यान्वयन हुने मसीहले अन्तिम शुद्ध गर्नुहुने काम, न्याय र पापको अन्त्यलाई बुझ्न सम्भव होस्। परमेश्वर रहनुहुने स्वर्गमा पापको उपस्थिति अर्थात् लुशिफरले ल्याएको कचकच सदाको निम्ति येशूले अन्त गर्नुहुनेछ भनेर दानिएललाई स्वप्नदर्शनमा देखाइएको थियो।"­हान्डबुक अफ सेभेन्थ­डे एडभेन्टिस्ट थियोलोजी (हागरटाउन,मेरिल्याण्ड: रिभ्यस एण्ड हेराल्ड पब्लिशिङ्ग एसोशियशन, २०००), पृ. ३९४बाट रूपान्तरित।

**चिन्तनमनन**

`अ. 	एलेन जी ह्वाइटले व्यक्त गर्नुभएको भावना पढ्नुहोस्: ×पौराणिक समयमा इस्राएलीहरूले बिभिन्न बलिप्रथामा रगतद्वारा तिनीहरूको पाप पृथ्वीको पवित्र मन्दिरमा प्रतीकको रूपमा सर्नेछ भनेर विश्वास गर्दथे। त्यो विधि एक प्रतीक थियो जुन पापीहरूले प्रायश्चित गरेर ख्रीष्टमाथि विश्वास राख्दथे र तिनीहरूको पाप येशूमा सारिएको हुन्छ भन्ने कुरालाई देखाउँदथ्यो। खास गरेर तिनीहरूको पापको प्रायश्चित स्वर्गको मन्दिरमा सारिएको थियो। पृथ्वीको पवित्र मन्दिरमा प्रदुषित भएको पाप शुद्ध गर्ने बिधिद्वारा हट्दथ्यो त्यसरी नै स्वर्गमा भएको हाम्रो पाप वा पापको लेखीलाई येशूले आफ्नो शुद्धताको बिधिले हटाउनुहुनेछ वा मेट्नु हुनेछ। तर त्यो काम सम्पन्न हुनुभन्दा अघि लेखाको पुस्तकमा लेखिएको हाम्रो कामको छानबिन हुनु जरूरी छ जसले यो देखाउँदछ कि पश्चाताप गरि येशूमा विश्वास राखेर जीउनेहरूको पाप मेटिएको छ कि छैन। हाम्रो निम्ति उहाँले गर्नुभएको प्रायश्चितको काम वा पापको हर्जाना उहाँले तिर्नुभएको वा उहाँले गर्नुभएको क्षमापूजाको कामको फाइदा लिएका छौँ कि छैनौँ भनेर हाम्रो लेखीको छानबिन हुनु जरूरी छ।"­द ग्रेट कन्ट्रोभर्सी, पृ. ४२१,४२२बाट रूपान्तरित। युगको अन्तमा परमेश्वरका जनहरूमा हुने अनेकौँ कष्टहरू बुझ्न किन जरूरी छ?`

`आ. 	रगतको अर्थ के हो भनेर लेबी १६:१५,१६मा बताइएको छ। रगतले केको प्रतिनिधित्व गर्दछ? प्रायश्चितको दिनमा हुने विधिमा रगतको भूमिका किन निर्णायक छ? यदि त्यसबेला रगतको त्यस्तो महत्त्व थियो भने अहिले हामीले बुझे अनुसार येशूको रगतको महत्त्व किन छ? हेर्नुहोस् लेबीको पुस्तकमा रगतको गरिमा: ×15 तब त्यसले मानिसहरूका निम्ति पापबलिको बोका मारोस्, र त्यसको रगत पर्दाभित्र ल्याएर साँढ़ेको रगतजस्तै कृपा-आसनमाथि र कृपा-आसनको सामुन्ने छर्कोस्। 16 यसरी इस्राएलीहरूका अशुद्धि, अपराध र तिनीहरूका सबै पापको कारणले महापवित्रस्थानका निम्ति त्यसले प्रायश्चित गरोस्। तिनीहरूका अशुद्धिको बीचमा भएको भेट हुने पालको निम्ति पनि त्यसले त्यसै गरोस्।" (लेबी १६:१५,१६)।`