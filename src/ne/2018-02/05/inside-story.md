---
title:  कथा
date:   04/05/2018
---

#### उहाँतिर खिचिनु

_दानिएल ग्विबोशे, ५६ अलबर्ता, क्यानाडा_

जब अल्बर्टा क्यानाडामा रहेको मामावे आटोसकिटान स्थानीय स्कूलको चर्चमा अगुवाई गर्न नयाँ पास्टर दानियल ग्विबोशे स्कूलको समय सकिन लाग्दा आइपुगे तब तिनलाई त्यहाँ केहि असजिलो लागेको थियो। फर्स्ट नेशन स्कूलका विद्यार्थीहरू र सेभेन्थ-डे एडभेन्टिस्ट शिक्षकहरूले दानिएललाई पहिले नै चिनेका थिए, त्यसकारण तिनीहरूले उनलाई कुनै नयाँ आतिथ्य सत्कार गरेनन् तर ११ वर्षकी छात्रा योयो वुल्फले बाहिर गएर उनको स्वागत गरे जसले गर्दा दानिएललाई आफ्नै घरमा आएको जस्तो भएको थियो।

"स्कूलको हाफ टाइममा योयो म भएको ठाउँमा आउन मनपराउथिन्। मसँग तिनी किन टासिन्छिन् त्यो मलाई थाहा छैन तर तिनी मसँग रहन  असाध्यै मनपराउँथिन्" दानिएलले भने।

पास्टर दानिएल र ती सानी छात्रा आफ्नो होमवर्क र साथीहरूको बारेमा खेल्ने मैदानमा कुराकानी गर्दथे। दानिएलले योयो र उनका साथीहरूलाई येशू र मुक्तिको योजनाको बारेमा कक्षामा सिकाउँथे। येशूको बारेमा थाहा पाउने पहिलो ठाउँ एडभेन्टिस्ट मिसन स्कूल थियो।

एक दिन एउटा राम्रो किराको चित्र कागजमा कोरेर दानिएललाई छक्क पार्दै लेखेकी थिइन् "तपाईँ धेरै असल पास्टर हुनुहुन्छ। तपाईँ मलाई धेरै मनपराउनुहुन्छ।" त्यसमा व्याकरणका केही भूलहरू थिए।

केही हप्तापछि स्कूलको हेडमास्टरले दानिएललाई फोन गरेर भने कि शनिबार बेलुकली अकस्मात योयोको निधन भयो। जन्मदिनको समारोहमा उनले बेलुनमा भरेको ग्यास सुँघेकी थिइन्। त्यतिकैमा टाउको दुख्यो भन्दै सुत्न गएकी योयो अचानक त्यहीँ मरेकी थिइन्।

"यो खबर सुनेर मलाई ठूलो सन्ताप भयो। मैले त विश्वासै गर्न सकिँन। मलाई उनीसँग समय बिताएका पलहरुको याद आयो। ' किन यस्तो कलिलो उमेरमा उनको देहान्त भयो' होला भनेर मेरो मनमा धेरै प्रश्नहरू उठ्न थाल्यो। त्यसको जवाफ मैले अहिलेसम्म पाउन सकेको छैन। तर येशूको आगमनमा त्यो प्रश्नको जवाफ पाउनेछु भन्ने मैले आशा गरेको छु" दानिएलले दु:ख व्यक्त गर्दै भने। स्कूलका शिक्षकहरू र विद्यार्थीहरू पनि योयोको मृत्युको खबर सुनेपछि धेरै दुखी भए र उनको सम्झनामा एक दिन स्कूल पनि बन्द भयो। फस्ट नेशनको खेलखेल्ने हलमा योयोको परिवारले तिन दिन सम्म परम्परा अनुसार शोक मनाए। टाढा-टाढाबाट मानिसहरू आए। योयोको सम्झनामा धेरै भाषणहरू भए, सबैले सान्त्वना र सहानुभूतिदिंदै योयोको कफनमा अन्तिम श्रद्धाञ्जली व्यक्त गरे। शिक्षक र विद्यार्थीहरूले पनि उक्त शोक सभामा भाग लिए र तिन दिनसम्मै स्कूलको भान्सा घरमा तयार गरिएको खानाहरू आगन्तुकहरूलाई ख्वाइयो।

दानिएलले शोक व्यक्त गर्न आएकाहरूलाई भने, "तपाईँहरूको उपस्थिति नै परिवारको निम्ति ठूलो सान्त्वना भएको छ। तपाईँहरूको उपस्थितिले नै परिवारप्रति र योयोप्रति तपाईँहरुको माया कति छ भनेर देखाउँछ।"

क्री भाषामा मामावी आटोस्केटान स्कूलको नाउँ "हामीसँगसँगै काम गर्दछौँ" हो, त्यसै अनुसार शिक्षक र विद्यार्थीहरू एकै परिवार जस्तै भएर काम गर्दछन् भनेर दानिएलले भने।

आज योयोले आफ्नै हातले कोरेको चित्र दानिएलको अफिसमा झुण्डिरहेको छ। त्यो स्कूलको विद्यार्थीले दिएको प्रथम चित्र थियो।

"जब म स्कूलमा आएँ, योयोकै कारण मलाई यो स्कूल आफ्नै घर जस्तो लागेको थियो। उनको स्नेह र वात्सल्य प्रेमलाई म सम्झिरहन चाहन्छु। मेरो निम्ति होइन अरूको निम्ति म के गर्न सक्छु भन्ने पाठ उनले मलाई देखाएकी छिन्" मार्मिक भएर दानिएलले भने।

दानिएलले स्कूलका विद्यार्थीहरूलाई येशूको बारेमा सिकाउँदा उहाँले तिमीहरूको निम्ति के गर्नुभयो र तिमीहरू पनि अरूको निम्ति के गर्न सक्छौ? भनेर सिकाउँछन्। येशूसँग भएको आफ्नै अनुभव उनले ती विद्यार्थीहरूलाई सुनाउछन्। येशूलाई उचाल्ने र बाँकी काम पवित्र आत्मालाई गर्न दिने दानिएलको मुख्य लक्ष्य थियो।

"येशूले भन्नुभएको थियो 'यदि मलाई पृथ्वीमा उचाल्यौ भने म सबै मानिसहरूलाई मकहाँ खिच्छु,' म विद्यार्थीहरूको माझमा येशूलाई उचाल्दछु ताकि तिनीहरू उहाँतिर खिचिउन्।

यस त्रैमासिक भेटीको केही भाग मामावी आटोस्केटन नाटिभ स्कूलको  शिक्षालाई विस्तार गर्न सहयोग मिल्नेछ ताकि अरू बालबालिकाहरूले येशूको बारेमा जान्न सकुन्।

लेखक: आन्द्रु मेकचस्नी

**क्यानाडाको बारेमा जानकारी**

अ) रूसपछि क्यानडा संसारको सबभन्दा ठूलो दोस्रो देश हो।

आ) क्यानाडाका समुद्र किनारा संसारको सबभन्दा लामो छ। यो २०२,०८० किलोमिटर लामो छ। यदि तपाईँ दिनको २० किलोमिटरको हिसाबले त्यहाँको समुद्रको किनारमा हिँड्नुभयो भने एक कुनाबाट अर्को कुनासम्म पुग्न तपाईँलाई ३५ वर्ष लाग्दछ।

इ)  अमेरिका र क्यानाडाको सिमाना दुई देशबीचको संसारको सबभन्दा लामो अन्तराष्ट्रिय सिमाना हो।

ई) स्थानीय इरोक्वियन भाषा अनुसार क्यानाडा गाउँ हो र ल्याटिन भाषामा त्यस गाउँलाई क्यानाडा भनिन पुगेको हो। क्यानाडाको सन्त लोरेन्सको उपत्यकामा चलेको इरोक्वियन भाषा सन् १६०० मा दुर्लभ बन्न पुगेको थियो। अहिले पनि उक्त भाषा कतै कतै मात्र बोलिन्छ र त्यो भाषा पुरानो भाषासँग केही हदसम्म मिल्दछ। तिनीहरूको भाषामा “सहर" लाई मोहाक कानाटा भनिन्छ।