---
title:  अमेरिका र बेबिलोन
date:   02/06/2018
---

### यस अध्यायका मूल पदहरू
प्रकाश १३:१-१२,१४:९-११,१६:२,१९:२०,२०:४, यर्मिया ५१:६,७,५३,५७ र प्रकाश १८:१-४।

> <p>यस अध्यायको मूल सार पद</p>
> "१ “त्यस समयमा तिम्रा मानिसहरूलाई रक्षा गर्ने प्रधान राजकुमार मिखाएल देखा पर्नेछन्। यस्तो सङ्कष्टको समय आउनेछ कि जातिहरू शुरु भएदेखि त्यस बेलासम्म त्यस्तो कहिल्यै भएको छैन। तर त्यस बेला तिम्रा मानिसहरू– जीवनको पुस्तकमा नाम लेखिएका सबैलाई उद्धार गरिनेछ।" दानिएल १२:१ (रूपान्तरित)।

अघिल्लो अध्यायमा हामीले नक्कली वा खोटो त्रिएक भगवानको वारेमा हामीले हेर्यौँ। ती थिए, अजिङ्गर वा शैतान र दुई विश्वका शक्तिहरू जसले परमेश्वरका जनहरूलाई आतङ्कित पार्नेछन्  र सताउनेछन्।

ती शक्तिहरूमा एक शक्तिको वारेमा हामीले यस अध्ययन पुस्तकको छैठौ अध्यायमा हेर्यौ। समुद्रबाट निस्किएको पशु (प्रकाश १३:१-१२)को रूपमा चितुवा, भालु र सिंहको स्वरुपहरु मिसिएका थिए (प्रकाश १३:२)। जुन कुरा अगमवक्ता दानिएलले देखेको स्वप्नदर्शनसंग ठ्याक्कै मिल्दछ (दानिएल ७:४-६)। दानिएल ७ अध्याय हेर्ने क्रममा हामीले यो पनि थाहा पायौ कि सिंहरूपी बेबिलोन अर्थात् एक पटक विश्वशक्तिको रूपमा रहेको आधुनिक इराक, भालुरुपी मिड-पर्सिया (आधुनिक इरान), चितुवारूपी ग्रीक शक्ति र अन्तमा अन्तिम शक्तिशाली विश्व साम्राज्य रोम। रोमी साम्राज्य वा सिजर सम्राटहरू शुरूमा मूर्तीपूजक थिए| अर्थात सम्राटलाई समेत गरेर विभिन्न देवीदेवताहरूलाई पूजा गर्दथे। तर पछि आएर इसाईको नाउँमा पोपतन्त्र वा पोपकोशासनले रोम र विश्वमा आफ्नो आधिपत्य स्थापना गरेको थियो। त्यो थियो चौथो पशु (रोम) शक्तिको शिरबाट सिधै निस्किएको सानो सिङ (दानिएल ७:७,१८,१९-२१ र २३:२५)। दानिएल ७ अनुसार रोमन क्याथोलिकको पोपलाई मान्ने धर्ममा पोपतन्त्रको चरित्र वा स्वभाव प्रकाश १३:१-१०मा समुद्रबाट निस्किएको पशुमा फेरि देखिएको पनि हामीले हेर्यौँ। पाश्चत्य देश रोममा रहेको पोपलाई भगवान मान्ने रोमन क्याथोलिक धर्म नै बाइबल र बाइबललाई मात्र मान्ने परमेश्वरका जनहरूलाई तहस नहस वा आतङ्कित पर्ने प्रमुख शक्ति हुनेछ भनेर बाइबलका विद्वानहरूले देखेका छन्।

तर रोममा रहेको धार्मिक राज्य संगठन वा पोपतन्त्रलाई  समर्थन गर्नेमा पाश्चात्य देश रोममात्र नभएर अर्को राज्यले पनि समर्थन गर्नेछ भनेर प्रकाश १३ अध्यायले भन्डोफोर गरेको यस अध्यायमा हामी हेर्नेछौँ। त्यस अध्यायमा धेरै घट्ना वा काण्डहरूको चित्रण गरिएको छ। ती घट्नाहरूको अर्थ के हो र त्यसलाई सामना गर्न हामी कसरी तयार हुने भन्ने विषयबस्तु सिकाउनु यस अध्यायको मुख्य ध्येय रहनेछ।