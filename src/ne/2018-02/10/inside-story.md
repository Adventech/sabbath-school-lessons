---
title:  कथा
date:   08/06/2018
---

#### म निस्केर गएँ

_इदा इलजाबेथ देभिज, ६५ वेस्ट भर्जिनिया, अमेरिका_
    
अमेरिकाको वेस्ट भर्जिनियामा बेक्ले सहरमा सेभेन्थ-डे एडभेन्टिस्ट चर्च छ। म सानी छँदा मेरी हजुर आमाले मलाई प्रत्येक बुधवार बेलुका बाइबल अध्ययन गर्न मलाई त्यस चर्चमा पठाउनु हुन्थ्यो। अनि फेरि बिहान साबथ चर्च जान धेरै टाढा हिँडेर जानुपर्थ्यो। मैले जानै पर्थ्यो। साबथमा मैले केही पनि गर्न सकेकी थिइन त्यसकारण चर्चमा जानै पर्थ्यो र चर्चपछि फेरि हिँडेर घर फर्कनुपर्थ्यो।

हामी सात जना दाजुभाइ र दिदी बहिनीहरू थियौँ। म सबभन्दा कान्छी थिएँ। म हजुर आमाको घरमा हुर्केकी थिएँ। मेरी हजुर आमा कट्टर एडभेन्टिस्ट थिइन्। मैले छोटो जामा लाउनु हुँदैनथ्यो। प्रत्येक शुक्रबार बेलुका मैले बाइबल पढ्नुपर्थ्यो। शुक्रबार घाम अस्ताएपछि शनिबार घाम नअस्ताएसम्म कसैले पनि काम गर्नुहुँदैनथ्यो। आइतबारको अरू कुनै पनि चर्चहरूमा जान मलाई अनुमति थिएन। मेरो जीवन केवल स्कुल र चर्चमामात्र सिमित थियो।

जब म १४ वर्षकी भएँ तब म अरू दाजुभाइ दिदी बहिनीहरूसँग न्यू योर्कमा बस्न गएँ। त्यहाँ मेरा सामु ठूला सहर, ठूला सपना र सहरी रमझमहरू थिए | मैले चर्च जान छोडेँ। कलेज पढेपछि मैले एउटा बीमा कम्पनीमा लेखापालको काम गरेँ र पछि सरकारको प्रख्यात वालस्ट्रिट धितो संस्था अर्थात् स्टक मार्केटमा अडिटर अर्थात् लेखा परीक्षक भएर काम गर्न थालेँ। म आइतबार चर्चमा जान थालेँ। मैले बिबाह पनि गरिसकेकी थिएँ।

अनि एक रात मैले सपना देखेँ। म खेत जोत्दै थिएँ। म सानी हुँदा मेरी हजुर आमाले उनको बारीमा ट्रयाक्टर लगाएर खनाउनुहुन्थ्यो। जब म ब्युँझे मैले सोचेँ, "मेरी हजुर आमाको घरमा जान मलाई सपना दिइएको होला" भनेर मैले सोँचे। मेरा श्रीमान र मैले एउटा घर बनाउन चाहेका थियौ। मेरी हजुर आमाबाट पाएको जग्गामा नै घर बनाउने मैले निर्णय गरेँ। उनको देहान्त भएको पनि धेरै समय बितिसकेको थियो। सरकारी कर्मचारी भएका मेरा श्रीमानले वेस्ट भर्जिनियामा घर बनाउन त्यति चासो देखाएका थिएनन् तैपनि जब हामी अमेरिकाको राजधानी वाशिङ्गटन डिसीमा काम गर्दै थियौँ त्यही समयमा मेरै जग्गामा घर बनेको थियो।

जब हामी कामबाट अवकास भएपछि वाशिङ्गटनबाट बेक्लेमा फर्केर आफ्नै घरमा रह्यौँ तर त्यस्तो राजधानी सहर छोडेर मेरो बाल्यकालको घरमा म किन फर्केँ होला भनेर म सोच्न थालेँ। मैले केही नयाँ साथीहरू त बनाएँ तर मैले प्रभुसँग सोधेँ, "होइन, म यस ठाउँमा किन छु?"

अनि एक दिन बाइबलको भविष्यवाणी सेमिनारमा भाग लिन मैले एउटा निम्तो मेरो हुलाकको बाकसमा पाएँ। मेरा नयाँ साथीहरूलाई मसँग आउन   अनुरोध गरेँ तर तिनीहरू मानेनन्। पछि म आफू एक्लै भएपनि जान्छु भनेर निर्णय गरेँ।

सेमिनारको चौथौँ रात प्रचारकले प्रकाश र दानिएलको पुस्तकमा उल्लेख गरिएको पशुहरूको बारेमा व्याख्या गरे।अनि म त पहिलो पल्ट एडभेन्टिस्ट सुसमाचार प्रचारको कार्यक्रममा भाग लिइरहेको पो रहेछु भनेर थाहा पाएँ। जब मैले शुरूमा कार्यक्रममा भाग लिएँ तब म एडभेन्टिस्ट सुसमाचारीय कार्यक्रममा भाग लिएको छु भनेर मेरो मनमा पनि आएको थिएन। अनि मेरी हजुर आमाले एडभेन्टिस्ट शिक्षामा मलाई हुर्काउनुभएको मैले सम्झेँ र मैले एक्लोपनाको महसुस गरेँ। म कार्यक्रममा एक्लै थिएँ र मेरो एक जना साथीपनि मसँग आउन मानेका थिएननन्। मैले सोचेँ, "यदि मैले यो कार्यक्रममा भाग लिइरहेँ भने मैले मेरा सबै साथीहरूलाई गुमाउनु पर्नेछ।"

त्यसकारण जब कार्यक्रम शुरू भयो म उठेँ र हत्त न पत्त बाहिर निस्कन ढोकामा आएँ। अनि एउटी महिला जसले मेरो नाउँ पहिलो दिनमा दर्ता गरेकी थिइन् उनले मलाई रोकेर सोधिन्, "तपाईँ कहाँ जाँदै हुनुहुन्छ?" "यी सबै कुरा मैले मेरो जीवनमा सुनिसकेको छु" मैले जवाफ दिएँ। मैले मेरी हजुर आमाको बारेमा भनेँ। उनले मलाई कहीँ जान दिएकी थिइनन् केवल चर्च जान र बाइबल पढ्नमात्र अह्राउँथिन् मैले भनेँ। तर त्यो केवल बहानामात्र थियो। तर मलाई नियास्रो लागिरहेको थियो र मसँग साथी भएको भए हुन्थ्यो भनेर मलाई लागिरहेको हुन्थ्यो।

ती महिला जसको नाउँ  नेवमी ट्रिकोमी थियो, उनी मुस्कुराइन्, उनले मलाई स्वागत गरे झैँ मलाई लागिरहेथ्यो। उनी बाइबल वर्कर थिइन्। उनले मलाई बाँकी कार्यक्रममा आउन अनुरोध गरिन्। उनको त्यो मित्रतापूर्ण व्यबहारको मलाई खाँचो भएको थियो।

म आफू बसेको मेचमा फर्केर आएँ र महिनाभरिको लामो कार्यक्रममा मैले भाग लिएँ। प्रत्येक बेलुका नाओमीले मलाई अङ्गालो मारेर मुस्कुराउँदै अभिभादन गर्थिन। उनको कामको व्यस्तताले गर्दा चाहेरपनि उनी मसँग बस्न भ्याएकी थिइनन्। तर अब कोठामा म एक्लै छैन मेरो साथी छ भन्ने अनुभव मैले गर्न थालेँ।

जब मैले प्रचारकले सुनाएका वचनहरू सुनेँ तब मलाई मेरो बाल्यकालको सम्झना भयो। म फेरि सानी छात्रा भए जस्तै आभास भइरह्यो। म सानी हुँदा पास्टरले मलाई बाइबलका सत्यहरू सिकाउनु भएको त्यो पलहरूको पनि याद आयो।

त्यही समय जब प्रचारकले बप्तिस्मा लिन चाहनेहरू को-को हुनुहुन्छ भनेर सोधे तब म पनि अगाडि सरेँ। मलाई म आफ्नै घरमा आएको छु जस्तो लागेको थियो। सेप्टेम्बर २०१६मा १६जनाले एडभेन्टिस्ट चर्चमा बप्तिस्मा लिए। त्यसमा म पनि एक जना थिएँ। ६५ वर्ष अघिको समयलाई फर्केर हेर्दा मेरी हजुर आमाले बाइबलका सत्य वचनहरू मेरो अङ्ग अङ्गमा खोपेर राखिदिनु भएको सत्यलाई मैले महसुस गरेँ। परमेश्वरले मलाई जहिले पनि सुरक्षित राख्नुहुन्थ्यो। अब मलाई थाहा भयो परमेश्वरले मलाई किन वेस्ट भर्जिनियामा बोलाउनुभयो। अब परमेश्वरले के गर्न चाहनुहुन्छ त्यसतर्फ लम्कन म सकेकी छु।

वर्ष ६५की इडा एलिजाबेथ देभिज हालमा बेक्ले सेभेन्थ-डे एडभेन्टिस्ट चर्चमा महिला सेवाकार्यक्रमको संयोजक हुनुहुन्छ। (इडा एलिजाबेथले आन्द्रुयु मेकचेसीसँग कुराकानीगरेको आधारमा तयार पारिएको )

**वेस्ट भर्जिनयाको बारेमा थप जानकारी**

- अ )  वेस्ट भर्जिनिया राज्यमा ७५प्रतिशत जग्गा जङ्लले ढाकेको छ।
- आ)  अमेरिकाको इतिहासमा वेस्ट भर्जिनियामात्र एक यस्तो राज्य हो जसलाई अब्राहम लिङ्कनले छुट्टै राज्य भएको घोषणा गरेका थिए।
- इ)  धेरै पहाडहरू भएकोले कहिलेकाहीँ वेस्ट भर्जिनियालाई अमेरिकाको स्विटजरलान्ड पनि भनिन्छ।
- ई)  वेस्ट भर्जिनिया अत्यन्त दक्षिणीउत्तर र उत्तरदक्षिणी राज्य भनेर पनि चिनिन्छ।
- उ)  अक्टोबर ६, १८९६मा प्रथम पटक पैसा तिर्न नपर्ने हुलाकी सेवा वेस्ट भर्जिनियमा शुरू भएको थियो। पछि अमेरिकाभरी त्यो अवधारणा फैलिएको थियो।
- ऊ)  वेस्ट भर्जिनिया राज्यको मुख्य जनावर कालो भालु हो ।  राज्यको मुख्य चरा  भने  कार्डिनल हो।
- ए)  सन् १९४७मा वेस्ट भर्जिनियाको हाम्लिन भन्ने गाउँमा रहेको चक यिगर विश्वको पहिलो हवाइ यात्रु थिए जो ध्वनीको गतिभन्दा छिटो उड्न सफल भएका  थिए।
