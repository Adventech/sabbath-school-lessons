---
title:  थप जानकारी
date:   08/06/2018
---

जब शैतानले परमेश्वरको दश आज्ञाहरूमाथि आक्रमण गर्छ भने त्यो परमेश्वरमाथिकै आक्रमण ठहरिन्छ। त्यसको अर्थ शैतानले परमेश्वरको सार्वभौमसत्ता र अधिकारमाथि आक्रमण गरेको प्रमाणित  गर्छ। त्यसकारण युगको अन्तका दिनहरूको निर्णायक घट्नाहरूमा शैतानले परमेश्वरका आज्ञाहरूलाई पालन गर्ने भक्तजनहरूलाई आक्रमण गर्ने निश्चय छ (प्रकाश १२:१७,१४:१२)। किनभने यस संसारको अन्तमा परमेश्वरका जनहरूलेमात्र शैतानप्रति बफादारी हुन अस्वीकार गर्नेछन्। परमेश्वरको खिलाफमा जुन युद्ध स्वर्गमा थालनी भयो त्यो युद्ध यस संसारमा चलिनै रहनेछ र जसरी शैतानलाई स्वर्गमा हराइएको थियो त्यसरी नै यस पृथ्वीबाट पनि हराइदिनेछ। स्वर्गमा शैतानले परमेश्वरसँग युद्ध गर्नुको उद्देश्य परमेश्वरका आज्ञाहरूलाई हटाउनु थियो। त्यही काम सम्पन्न गर्न उसले सृष्टिकर्तासँग बिद्रोह गर्न कदम चालेको थियो। उसलाई स्वर्गबाट फ्याकिएतापनि यस संसारमा परमेश्वर र उहाँका जनहरूसँग निरन्तर रूपमा लडाईँ जारी राख्यो। विभिन्न धर्महरूको नाउँमा मानिसहरूलाई अन्धा बनाउने र तिनीहरूलाई परमेश्वरको व्यवस्था वा नीतिलाई उल्लङ्घन गर्न लगाउने प्रयास शैतानले गरि नै रहेको छ। परमेश्वरको व्यवस्था वा दश आज्ञाहरूलाई पूरै मान्न नदिएर होस् वा एउटा आज्ञालाई मात्र  भएपनि मान्न नदिएर होस् त्यसको अन्तिम परिणाम एउटै हुनेछ, जुन शैतानको ध्येय हो। दश आज्ञाहरूमा एक आज्ञालाई मात्र नमान्दा पनि पूरै आज्ञाहरू नमानेकै ठहर्छ र त्यो मानिस सबै आज्ञाहरू नमान्ने दोषमा पर्छ। याकूब १:१०।"- एलेन जी ह्वाइट, द ग्रेट कन्त्रोभर्सी, ५८२बाट रूपान्तरित।

**चिन्तनमनन**

`अ)	संसारमा भइरहेका विभिध घट्नाहरूको बारेमा सोच्नुहोस्। अन्तको समयमा हामीले गर्नुपर्ने विश्वासका विषयमा ती घट्नाहरूले कसरी औँल्याइरहेका छन् सो सोच्नुहोस्। अरू के के घट्नाहरू हुनै बाँकी छन्?  येशूको आगमन यस बेला हुन्छ त्यस बेला हुन्छ भनेर विभिन्न समयलाई तोक्ने बानीबाट पर रहेर, अतिवादी हुनुबाट जोगिएर र बाइबलले भनेका भविष्यवाणी र एलेन जी ह्वाइटद्वारा सिकाइएका तरिका झैँ यसो हुन्छ त्यसो हुन्छ भन्ने मनस्थितिमा नलागि घटिरहेका घट्नाहरूलाई मध्य नजर राखेर शैतानको चालबाजीबाट हामी कसरी चनाखो भएर बस्ने?`

`आ)	कसैको पूजा वा आराधना गर्नु भनेको के हो? कुनै वस्तु वा मानिस वा धारणाको पूजा गर्नु भनेको के हो? अर्थात् कुनै मूर्तिको अगाडि शिर नझुकाए पनि त्यसलाई मनले ढोग्नु भनेको के हो?`

`इ)	सबै मानिसहरू अन्तिम समयको चर्चमा सामेल नभएतापनि परमेश्वरका जनहरू अन्य संम्प्रदाय, धार्मिक आस्था वा बेबिलोनरूपी थलोमा छन् भनेर याद गर्नुको अर्थ के हो? बेबिलोन जुन आधुनिक इराक कुनै खास देश नभइकन केवल प्रतीकमात्र हुनुको अर्थ के हो? मानिसहरूको राजनैतिक विश्वास, आत्मिक विश्वास जे भएतापनि तिनीहरूलाई हामीले जानेका वा थाहा पाएका सुसमाचार सुनाउने कुरालाई किन निरन्तर जारी राख्नुपर्छ?`