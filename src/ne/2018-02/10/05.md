---
title:  "बेबिलोन महान् छ"
date:   06/06/2018
---

`देहायका पदहरूले पौराणिक बेबिलोन (आधुनिक इराक) को बारेमा हामीलाई के सिकाउछ? हेर्नुहोस्: यर्मिया ५१:६,७,५२-५७ "६ “बेबिलोनबाट भाग! हरेक आ-आफ्नो ज्यान जोगाउनलाई भाग। त्यसका पापहरूको कारण तिमीहरू नाश नहोओ। यो परमप्रभुको बदला लिने समय हो, उहाँले त्यसलाई त्यसले पाउनुपर्ने दण्ड दिनुहुनेछ। ७ बेबिलोन परमप्रभुको हातमा एउटा सुनको कचौरा थियो। त्यसले सारा संसारलाई मत्त्यायो। जाति-जातिहरूले त्यसको दाखमद्य पिए, र त्यसैकारण उनीहरू बौलाहा भए।...५२ “तर यस्ता दिनहरू आउँदैछन्,” परमप्रभु भन्नुहुन्छ, “जब म त्यसका मूर्तिहरूलाई दण्ड दिनेछु, र त्यसको देशभरि नै घाइतेहरूको क्रन्दन सुनिनेछ। ५३ उँभो स्वर्गसम्म बेबिलोन उक्ले तापनि र आफ्नो अग्ला-अग्ला गढ़ीहरू बलिया पारे तापनि, त्यसको विरुद्धमा सर्वनाश गर्नेहरू म पठाउनेछु,” परमप्रभु भन्नुहुन्छ। ५४ “बेबिलोनबाट विलापको आवाज निस्किन्छ! बेबिलोनीहरूको देशबाट रुवाइको स्वर निस्कन्छ, ठूलो सर्वनाशको आवाज! ५५ परमप्रभुले बेबिलोनलाई सर्वनाश गर्नुहुनेछ, र त्यसको ठूलो हल्लालाई उहाँले दमन गर्नुहुनेछ। त्यसका शत्रुहरूका छालहरू समुद्रका ठूला-ठूला पानी झैँ गर्जनेछन्। उनीहरूका गर्जनको प्रतिध्वनि हुनेछ। ५६ सर्वनाश गर्ने बेबिलोनको विरुद्धमा आउनेछ, त्यसका योद्धाहरू पक्राउ पर्नेछन्, र तिनीहरूका धनु टुक्रा-टुक्रा पारिनेछन्, किनकि परमप्रभु बदला लिने परमेश्वर हुनुहुन्छ। उहाँले पूरै प्रतिफल दिनुहुनेछ। ५७ म त्यसका पदाधिकारीहरू र बुद्धिमान् मानिसहरूलाई, त्यसका राज्यपाल र अधिकृतहरूलाई र योद्धाहरूलाई पनि मतवाला बनाउनेछु। तिनीहरू सदाको निम्ति निदाउनेछन्, र बिउँझनेछैनन्,” महाराजा, जसको नाउँ सर्वशक्तिमान् परमप्रभु हो, उहाँ भन्नुहुन्छ।", जकरिया २:७-९ "७ “आओ, हे सियोन! उम्किआओ, तिमीहरू, जो बेबिलोनकी छोरीसित बस्दछौ।” ८ किनकि सर्वशक्तिमान् परमप्रभु यसो भन्नुहुन्छ, “त्यसले मेरो आदर गरेर तिमीहरूलाई लुट्ने जातिहरूका विरुद्धमा मलाई पठाएपछि– किनभने जसले तिमीहरूलाई छुन्छ त्यसले उहाँका आँखाको नानीलाई छुन्छ– ९ निश्चय नै म आफ्नो हात तिनीहरूका विरुद्धमा उठाउनेछु, अनि तिनीहरूकै दासहरूले तिनीहरूलाई लुट्नेछन्। तब तिमीहरूले जान्नेछौ कि मलाई सर्वशक्तिमान् परमप्रभुले पठाउनुभएको हो।", प्रकाश १७:५,६ "५ त्यसको निधारमा एउटा नाउँ लेखिएको थियो: रहस्य पृथ्वीका वेश्याहरू र घिनलाग्दा कुराहरूकी आमा महान् बेबिलोन। ६ अनि मैले त्यस स्त्रीलाई सन्तहरूको रगत र येशूका शहीदहरूको रगत पिएर मातेकी देखें। त्यसलाई देखेर म साह्रै अचम्मित भएँ।" र प्रकाश १८:२,३ "२ तिनले यसो भनेर शक्तिशाली स्वरले कराए: “महानगरी बेबिलोनको पतन भयो, यो महानगरी भूतहरूको वासस्थान, हरेक अशुद्ध आत्मा, र हरेक अशुद्ध तथा घृणित पक्षीको अखड़ा भएको छ। ३ किनकि सबै जातिहरूले त्यसको अशुद्ध कामवासनाको मद्य पिएका छन्, र पृथ्वीका राजाहरूले त्यससँग व्यभिचार गरेका छन्, र पृथ्वीका व्यापारीहरू त्यसको विलासिताको प्रभावले धनी भएका छन्।”`

बेबिलोन झुटा देवी-देवताहरूको पूजा गर्ने राजधानी थियो भनेर उसको लामो इतिहासले देखाउँछ भनेर अघिल्लो बुँदामा हामीले हेर्यौ। त्यसकारण यस युगको अन्तमा पनि बेबिलोन सारा राष्ट्रहरूलाई धोका दिने शक्तिको प्रतीक हुनगएकोमा अचम्म मान्नु हुदैन।

`अजिङ्गर वा राक्षसी पशु, समुद्रबाट निस्किएको पशु र रातो पशुलाई एक आपसमा तुलना गरेर हेर्नुहोस्। तिनीहरूमा के भिन्नता र समानता छ? हेर्नुहोस्: प्रकाश १२:३ "अनि स्वर्गमा अर्को एउटा चिन्ह देखियो: सात वटा शिर, दश वटा सिङ र शिरमा सात वटा मुकुट लाएको एउटा ठूलो रातो अजिङ्गर देखा पर्यो।", प्रकाश १३:१-३ "१ स्वर्गमा एउटा आश्चर्यजनक चिन्ह देखियो: सूर्य पहिरेकी एउटी स्त्री देखा परी, जसको पाउमुनि चन्द्रमा थियो, र त्यसले शिरमा बाह्र वटा ताराको मुकुट लाएकी थिई। २ त्यो गर्भवती थिई, र जन्माउने अवस्थाको पीडामा प्रसववेदनाले चिच्याइरहेकी थिई। ३ अनि स्वर्गमा अर्को एउटा चिन्ह देखियो: सात वटा शिर, दश वटा सिङ र शिरमा सात वटा मुकुट लाएको एउटा ठूलो रातो अजिङ्गर देखा पर्यो।" र प्रकाश १७:३ "अनि तिनले मलाई आत्मामा बोकेर एउटा उजाड-स्थानभित्र लगे। त्यहाँ सात वटा शिर र दश वटा सिङ भएको ईश्वर-निन्दाका नाउँहरूले भरिपूर्ण भएको चहकिलो रातो रङ्गको पशुमाथि बसेकी एउटी स्त्रीलाई मैले देखें।"`

सबै पशुहरूका सातवटा टाउकाहरू र दशवटा सिङहरू थिए। तिनीहरूले दानिएल ७ अध्यायमा उल्लेख गरिएका पशुहरूको रूपलाई देखाउँछन्। प्रत्येक पशुले विश्वसाम्राज्यलाई औँल्याउँछ जो एक पछि अर्को आएको थियो। त्यसरी नै रातो पशु तीन पशुहरूको तत्वले मिसिएको देखाउँछ। ती हुन् अजिङ्गर र समुद्रबाट निस्किएको पशु (मूर्तिपूजा गर्ने वा सनातन सर्वशक्तिमान परमेश्वरलाई नमान्ने रोम राष्ट्र र आफू परमेश्वरको प्रतिनिधि गर्ने शक्ति हुँ भनेर देखाउने पोपीय रोम) र जमीनको पशु (प्रकाश १३:११-१४)। "ती तिनै शक्तिहरूको साँच्चिकै गठबन्धन परमेश्वरका शत्रुहरू हुन्।"जाक बी डौखान, सिक्रेट अभ रेभलेशन, द आपोक्यालिप्स थ्रु हिब्रू आइज (हागरटाउन, मेरिल्याण्ड: रिभ्यु एण्ड हेराल्ड पव्लिशिङ्ग आसोशियशन, २००२) पृ. १६२बाट रूपान्तरित। प्रकाश १७मा थप स्त्रीको बारेमा जानकारी दिइएको छ। त्यस स्त्री रातो पशुमाथि चड्दछे। धार्मिक र राजनैतिक शक्तिहरूको गोप्य, अशुद्ध तथा अवैध सम्बन्धलाई त्यस स्त्रीले प्रतिनिधित्व गर्दछे। यस स्त्री प्रकाश १२मा उल्लेख गरिएको पवित्र स्त्रीसँग उल्टो देखिएको स्पष्ट छ। ती दुई स्त्रीहरूको तुलना:

पवित्र तथा शुद्ध स्त्री (प्रकाश १२)	, वेश्या (प्रकाश १७), स्वर्गबाट आएकीपानीहरूबाट निस्केकी सूर्य पहिरिएकी	रातो वा प्याजी र बैजनीरङ्गको वस्त्र  पहिरिएकी बार्ह ताराहरूले सजिएको मुकट लगाएकी  सुन, अमूल्य पत्थर र मोतीहरूले सजाएकी अजिङ्गरको हमलाको मारमा परेकी अजिङ्गरले सघाएकी बचेखुचेका विश्वासीहरूकी आमा	बेश्याहरूकी आमा

बेश्याहरूकी आमा भएकी बेबिलोन धेरै बेश्याहरूलाई उत्पादन गर्न व्यस्त हुन्छ। परमेश्वरलाई चुनौति दिने वा उहाँको सत विश्वासमा नहिँड्ने आमा चर्चका धेरै छोरीहरू छन् जसले सत्य विश्वासलाई त्यागेका हुन्छन्। तर बाइबल र बाइबललाई मात्र नमान्ने र परमेश्वरको सही बाटोमा नहिँड्ने इसाईहरूले जन्माएका झुटा शिक्षादीक्षा र परमेश्वरका जनहरूलाई सताउने इसाईहरूको जिम्मेवारी परमेश्वरले लिनुहुन्न। परमेश्वरका सत्य जनहरूलाई शैतानले जतिसुकै हमला गरेपनि शताब्दी औ सम्म आफ्ना विश्वासमा अडिग भएर बाँचिरहेका हुन्छन्।

सत्य बाटोबाट फर्केर परमेश्वरको जनहरूलाई सताउने बेबिलोनको पतनको बारे मानिसहरूलाई सतर्क गराएको प्रकाश १४:८मा उल्लेख गरिएको छ। ती पतित धर्मका मतियारहरूले पशुको छाप वा मार्कालाई प्रचलनमा ल्याएर मानिसहरूलाई धोका दिनेछन् भनेर प्रकाश १४:९-११मा यसरी लेखिएको फेरि हामीले हेरौँ, "९ त्यसपछि तेस्रा स्वर्गदूत चर्को सोरले यसो भन्दै तिनीहरूका पछि आए, “यदि कुनै मानिसले त्यो पशु र त्यसको मूर्तिलाई पुज्यो र निधार वा हातमा त्यसको छाप लियो भने, १० त्यसले पनि उहाँका क्रोधको कचौरामा केही नमिसाई तयार गरिएको परमेश्वरका क्रोधको कड़ा मद्य पिउनेछ, र पवित्र स्वर्गदूतहरू र थुमाको सामुन्ने आगो र गन्धकमा त्यसलाई यातना दिइनेछ। ११ तिनीहरूका यातनाको धूवाँ सदासर्वदा मास्तिर गइरहनेछ। तिनीहरू यी नै हुन् जसले त्यो पशु र त्यसको मूर्तिलाई पूजा गर्छन्, र त्यसका नाउँको छाप लिन्छन्। तिनीहरूले दिनरात कहिल्यै पनि आराम पाउनेछैनन्।” यो चेतावनी जोडतोडले फेरि दोहोर्याइनेछ। बेबिलोन वा झुटा चर्चमा रहेका मानिसहरूलाई त्यहाँबाट निस्केर आउन र अन्तको समयमा रहेका परमेश्वरको चर्चको बचेखुचेका विश्वासीहरूसँग मिल्न अन्तिम आह्वान गरिनेछ (प्रकाश १४:१-४)।