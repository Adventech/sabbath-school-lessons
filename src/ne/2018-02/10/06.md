---
title:  हे मेरा जनहरू हो, बेबिलोनी रूपी आस्थाको थलोबाट निस्केर आऊ
date:   07/06/2018
---

बर्षौँदेखि बाइबलका भविष्यवाणी अध्ययन गर्ने विद्यार्थीहरूले यस संसारमा भएका विभिन्न घट्नाहरूलाई चासोका साथ हेरिरहेका छन्। विषेश गरेर बाइबलको भविष्यवाणीसँग मिलेका यस युगको अन्तमा भइरहेका घट्नाहरूलाई तिनीहरूले नियाली रहेका छन्। उदाहरणको लागि, युगको अन्तमा अमेरिकाले खेल्ने भूमिकालाई हेर्न सकिन्छ। सन् १८५१मा नै केही एडभेन्टिस्टहरूले प्रकाश १३:११-१५मा उल्लेखित दोस्रो पशुको शक्ति अमेरिकासँग तुलना गरिरहेका थिए। त्यो पशुको स्वभावसंग अमेरिकाको स्थितिलाई मिलाउन खोज्नु अत्यन्त उल्लेखनीय तर्क मानिएको छ। सन् १८००मा पर्सिया, फ्रान्स, अस्ट्रिया-हँगेरी र बेलायत अझ ठूला विश्व साम्राज्य शक्तिहरू थिए। त्यसबेला अमेरिकामा शान्तिको लागि भर्ना गरिएका सैनिकहरू केवल बिस हजारमात्र थिए। त्यसबेला फ्रान्सको प्रख्यात सम्राट नेपोलियनसँग लड्न बेलायतले सैनिक पठाउँदा दुई लाख सैनिकहरू पठाएका थिए। विश्वको इतिहासमा यसलाई बाटरलुको युध्द (सन् १८१५मा) भनेर कहलिएको छ। त्यस युध्दमा नेपोलियन हारेका थिए। सन् १८१४मा बेलायतले अमेरिकाको राजधानी वाशिङ्गटन डीसीमा हमला गरेर त्यस राजधानीको भवनलाई ध्वस्त पारेको थियो। सन् १८६७मा सेनापति कुस्टरको नेतृत्वमा रहेको अमेरिकी फौज सेभेन्थ क्यालभरीलाई अमेरिकाका स्थानीय बासिन्दा अमेरिकन इन्डियनका अगुवा सिटिङ्ग बुलको बहादुरहरूले हराइदिएका थिए। कुनै दिन अमेरिका यस्तो विश्व शक्ति हुनेछ जसले पशुको छाप (वा आइतबारलाई मान्न बलप्रयोग गर्ने शक्ति) भनेर अनुमान गरिरहेको बेलामा अमेरिकी राज्य आफ्नै देशका स्थानीय बासिन्दा अमेरिकन इन्डियनहरूसँग घमासान लडाईँ लडिरहेको थियो। कतिपल्ट त हार्न पनि पुगेको थियो।

येशूले भविष्यवाणी गर्नुभए अनुसार संसारमा हुने घट्नाहरू पूरा भइरहेको हामीले देखिरहेका छौँ। तर संसारको अन्तमा धेरै घट्नाहरूको बारेमा खोलिन अझ बाँकी नै छ। त्यसैकारण अहिले नै हामीले "पशुको छाप" वा जबरजस्ती आइतबारलाई नै मान्न लगाउने आदेशको छाप कसैसँग पनि छैन भनेर मान्नु अत्यन्त जरुरी छ। चाहे मानिसहरूले चौथौँ आज्ञा अनुसार हप्ताको सातौँ दिन शनिबारलाई पवित्र दिन भनेर पालन गर्नेहरू होउन् वा नहोउन्।

त्यतिमात्र नभएर युगको अन्तमा हुने धेरै चिन्ह तथा घटनाहरू उघारिन बाँकी नै छ।

`प्रकाश १८:१-४ गहिरिएर पढ्नुहोस्। त्यहाँ के भइरहेको छ र त्यसमा उल्लेख गरिएका वचनहरूलाई हामीले सम्झिन किन आवश्यक छ? यस संसारमा हामी सेभेन्थ-डे एडभेन्टिस्ट हौँ भनेर दावी गरिरहदा हाम्रो लक्ष्य के हुनुपर्छ भनेर ती पदहरूले कसरी हामीलाई सिकाउँदछन्? हेर्नुहोस्: "1 यसपछि ठूलो अधिकार भएका अर्का एउटा स्वर्गदूत स्वर्गबाट तल आइरहेका मैले देखें। तिनको वैभवले पृथ्वी उज्यालो भयो। 2 तिनले यसो भनेर शक्तिशाली स्वरले कराए: “महानगरी बेबिलोनको पतन भयो, यो महानगरी भूतहरूको वासस्थान, हरेक अशुद्ध आत्मा, र हरेक अशुद्ध तथा घृणित पक्षीको अखड़ा भएको छ। 3 किनकि सबै जातिहरूले त्यसको अशुद्ध कामवासनाको मद्य पिएका छन्, र पृथ्वीका राजाहरूले त्यससँग व्यभिचार गरेका छन्, र पृथ्वीका व्यापारीहरू त्यसको विलासिताको प्रभावले धनी भएका छन्।” 4 तब मैले स्वर्गबाट यसो भनिरहेको अर्को आवाज सुनें: “हे मेरा मानिस हो, त्यसबाट निस्केर आओ, नत्रता त्यसका पापहरूसँग तिमीहरू पनि सहभागी हुनेछौ, र त्यसका विपत्तिहरू तिमीहरू भोग्नेछौ।"`

दु:खलाग्दो वा तितो सत्यलाई ती पदहरूले चित्रण गरेका छन्। यस संसारमा जोसुकै मानिसहरूले जतिसुकै अनेकौँ आशाका वचनहरू दिएर मानिसहरूलाई चित्त बुझाउन खोजेतापनि राजनैतिक, नैतिक र आत्मिक अवस्था एकदमै अन्धकारमय छ भनेर निराशजनक चित्रण ती पदहरूले कोरेका छन्।अनेकौ धर्मको नाउँमा सृष्टिकर्ता सनातन परमेश्वर पितालाई नपुज्नेहरुलाई खराब तत्वहरूले प्रभाव पार्नेछ भनेर ती पदहरूले देखाउँदछ। अनेकौँ बाद, धर्म, राजनीति, आशा, नवयुग आदिका भाषणहरूले मानिसहरूलाई लठ्ठ पारिरहेको बेलामा अर्को स्वर्गदूत स्वर्गको वैभव र ज्योतिद्वारा यस संसारलाई उज्यालो पारिनेछ भनिएको छ। परमेश्वरका विश्वासी भक्तजनहरूलाई कतिपय कुराहरू थाहा नहोला, यद्यपि तिनीहरू तिनीहरूलाई बेबिलोनरूपी निकाय वा क्षेत्रबाट निस्केर आउन त्यस स्वर्गदूतले आह्वान गरिरहेको देखाउँछ। त्यसको अर्थ युगको अन्तसम्म बेबिलोनरूपी अधर्मी स्थानबाट निस्केर आउने परमेश्वरका जनहरू चुपलागेर बस्ने होइन तर त्यस भित्र रहेका मानिसहरूलाई बोलाउन र उद्धार दिलाउन अन्तिम समयसम्म सक्रिय हुनुपर्छ प्रतिवद्ध हुनुपर्दछ।

`बेबिलोन रूपी अधर्मी स्थान वा क्षेत्रमा अझै पनि रहेका मानिसहरूलाई परमेश्वरले "मेरा जनहरू निस्केर आऊ" भनेर आह्वान गर्नु भएको वचन हाम्रो निम्ति किन अर्थपूर्ण छ? जब हामी कुनै नयाँ मानिससँग सम्पर्कमा आउँछौँ तब त्यो वचनलाई हामीले सम्झनु किन जरुरी ठान्नुपर्दछ?`