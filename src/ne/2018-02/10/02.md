---
title:  घाइते (चोटहरु) निको भएको
date:   03/06/2018
---

`प्रकाश १३:१-१०मा गरिएको चित्रणले रोमन क्याथोलिक धर्मको पोपीय शासनलाई औँल्याएको  स्पष्टरूपमा देखाउँछ। पोपको शासनले विगत समयमा गरेको र भविष्यमा गर्ने काम तथा भूमिकालाई ती पदहरूमा देखाइएको छ। पोपले खेल्ने विशेष गरेर अति महत्त्वपूर्ण भूमिका ती पदहरूमा खुलाइएको छ। अन्तिम समयमा हुने घट्नाहरूको परिप्रेक्ष्यमा पोपको भूमिका कस्तो हुनेछ भनेर त्यहाँ देखाइएको छ। हेर्नुहोस्: "१ समुद्रबाट एउटा पशु निस्किआएको मैले देखें, जसका दश वटा सिङ र सात वटा शिर थिए। त्यसका सिङमा दश वटा मुकुट थिए, र त्यसका शिरमा ईश्वर-निन्दाको नाउँ थिए। २ मैले देखेको त्यो पशु चितुवाजस्तै थियो, त्यसका खुट्टाहरू भालुका जस्ता थिए, र त्यसको मुख सिंहको जस्तो थियो। त्यस अजिङ्गरले त्यस पशुलाई आफ्नो शक्ति, आफ्नो सिंहासन र ठूलो अधिकार दियो। ३ त्यसको एउटा शिरमा चाहिँ घातक चोट लागेको जस्तो देखिन्थ्यो, तर त्यसको चोट निको भयो। अनि सारा पृथ्वी छक्क परेर त्यस पशुको पछिपछि लाग्यो। ४ मानिसहरूले अजिङ्गरको पूजा गर्दथे, किनकि त्यसले आफ्नो अधिकार पशुलाई दिएको थियो। तिनीहरूले यसो भन्दै पशुको पूजा गरे, “यो पशुजस्तो अरू को छ? यसको विरुद्धमा को लड्न सक्ने?” ५ त्यसलाई अहङ्कारी र ईश्वर-निन्दक शब्दहरू उच्चारण गर्ने मुख दिइयो। त्यसलाई बयालिस महिनासम्म अधिकार चलाउने अनुमति दिइयो। ६ परमेश्वरको विरुद्धमा निन्दा गर्न, उहाँको नाउँ र उहाँको वासस्थान, र स्वर्गमा बस्नेहरूसमेत सबैको निन्दा गर्नलाई त्यसले आफ्नो मुख खोल्यो। ७ अनि त्यसलाई सन्तहरूसँग लड़ाइँ गर्न र तिनीहरूलाई जित्न अनुमति दिइयो। सबै कुलहरू, मानिसहरू, भाषाहरू र जातिहरूमाथि त्यसलाई अधिकार दिइयो। ८ र पृथ्वीमा वास गर्ने सबैले त्यस पशुको पूजा गर्नेछन्, अर्थात् तिनीहरूले, जसको नाउँ संसारको सृष्टिदेखि नै मारिनुभएका थुमाका जीवनको पुस्तकमा लेखिएको छैन। ९ जसको कान छ त्यसले सुनोस्– १० कैदमा जानुपर्ने कैदमा नै जानेछ, तरवारले मारिनेचाहिँ तरवारले नै मारिनेछ। सन्तहरूको सहनशीलता र विश्वास यसैमा छ।"`

शताब्दी औ सम्म पश्चिम वा युरोपेली देशहरूमा मानिने धर्महरूमा रोमन क्याथोलिक चर्च मुख्य थियो। राजनैतिक क्षेत्रमा पनि रोमन क्याथोलिक चर्चको ठूलो प्रभाव थियो। रोमन क्याथोलिक चर्चको पोपको अधिकार कतिको थियो भनेर एक ज्वलन्त उदाहरण यहाँ हेरौ। एक पटक पवित्र रोमको सम्राट हेनरी चारौँले पोप ग्रिगोरी सातौँलाई रिस उठाएका थिए। पोपको  रिसको कारण ती सम्राट पोपको दरवारमा भेट्न जानु पर्ने भयो। पोप रिसले चुर भएका थिए।त्यसैले आफूलाई भेट्नभन्दा पहिले पोपले  ती सम्राटलाई तिन दिनसम्म चिसो मौसममा आफ्नो दरवारको  आँगनमा पर्खाएर राखे। अनिमात्र पोपले सम्राटलाई भेट्न दिए। राजाहरूको अहं र घमन्डलाई तोड्नु आफ्नो कर्तव्य हो भनेर पोप ग्रेगोरी सातौँ घमण्डले फुलेका थिए। 

`तर अठारौँ शताब्दीको अन्त्यतिर सुधारवादी इसाई, रोमको बौद्धिक आन्दोलन र फ्रान्सको राजनैतिक क्रान्तिले रोमको  पोपीय र धार्मिक आधिपत्यलाई चक्नाचुर पारेको थियो। सन् १७९८मा फ्रान्सको सैनिकहरूले पोप पायस छैथौँलाई कब्जा गरेर देश निकाला गरेका थिए। सन् १७९९मा उनको त्यहिँ मृत्यु भयो।`

प्रकाश १३मा पुनर्जीवित वा घाइते (घाऊ) निको भएको व्यक्तिको बारेमा उल्लेख गरिएको छ। पोप ग्रिगोरी सातौँको दिनहरूमा भएको जस्तो राजनैतिक शक्ति अहिले नहोला। तर पोपको लोकप्रियताले विश्वको धार्मिक र राजनैतिक स्तरमा ठूलो प्रभाव पारिरहेको पाइन्छ। (सोर्हौँ शताब्दीमा पोपको शक्तिबाट छुट्टिन स्थापना भएको अमेरिका जहाँ सन् २०१५मा दुवै सदनमा पोप फ्रान्सिसले सम्बोधन गरेको समाचार महत्त्वपूर्ण मान्नु पर्छ। प्रोटेस्टेन्ट वा सुधारवादी इसाईहरूको बाहुल्यता भएको अमेरिकाको दुवै सदनमा पोपले सम्बोधन गरेको इतिहासमै पहिलो पटक थियो)। बाइबलमा भविष्यवाणी गरिए अनुसार रोमन क्याथोलिक चर्चको महान् धर्मगुरू पोपको प्रभाव वढि रहेको छ र बढि नै रहनेछ (अर्थात् घाइते व्यक्ति पुनर्जीवित वा निको भएको भन्ने प्रकाश १३को भविष्यवाणी प्रत्यक्ष भएको छ)।

`रोमन क्याथोलिक मतका इसाईहरूलाई चित्त नदुखाइकन हामीले थाहा पाएको सन्देश सुनाउन र त्यसप्रति बफादारी भइरहन हामीले कसरी सिक्ने? बाइबलको वर्तमान वा समसामयिक सत्यलाई घोषणा गर्ने क्रममा बहुमतले मान्यो भन्दैमा येशूसम्मत नभएको राजनैतिक र धार्मिक शक्तिको सामु  नझुक्न किन आवश्यक छ?`