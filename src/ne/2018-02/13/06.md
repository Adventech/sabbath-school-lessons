---
title:  जिउँदा र मरेकाहरू 
date:   28/06/2018
---

यूहन्ना ११ अध्यायमा एउटा अत्यन्तै रोचक घट्ना उल्लेख गरिएको छ। जो यस प्रकार छ, येशूको साथी लाजरस बिरामी भएर मरेका थिए र उनलाई गाडिएको थियो। उनको दिदी मार्थालाई सान्त्वना दिँदै येशूले भन्नुभयो, "पुनरुत्थान र जीवन मै हुँ। जसले मलाई विश्वास गर्छ, ऊ मरेपनि जिउनेछ (यूहन्ना ११:२५)। चार दिनपछि येशू आफ्नो साथी लाजरसको चिहानमा उभिनुभयो। उहाँ केवल अर्ती वा मुखले बोल्नेमात्र व्यक्ति हुनुहुन्न तर कामबाट पनि उहाँ को हुनुहुन्छ भनेर देखाउने व्यक्ति हुनुभएकोले उहाँले चिहानको सामु सबैलाई चकित पार्दै, लाजरस राखिएको चिहानको ढुङ्गा हटाउन आदेश दिनुभयो। अनि उहाँले बोलाउनुभयो, "लाजरस, बाहिर निस्केर आऊ।" चारदिनसम्म गाडिएको झन्डै गन्हाउन लागेका लाजरस कपडाले बेरिएका भएतापनि निस्केर आए र येशूले उनको बेरिएको कपडा फुकाल्न लगाउनु भयो अर्थात् उनी यथार्थमा गन्हाएका थिएनन्। यूहन्ना ११:१-४६।

येशूलाई विश्वास गर्दैमा कोही बिरामी नै हुँदैन भन्ने होइन, न त कोही मर्दैन भन्ने नै हो। तर उहाँले वचन दिनुभए अनुसार उहाँका विश्वासीहरू मरेपनि जिउनेछन्। लाजरसको कथा एक उदाहरणमात्रै हो। पुनरुत्थान भन्नु नै मृत्युबाट बिउँतनु हो। (जसरी टायरको हावा खुस्कदा हावा हावामै बिलाएर जान्छ तर टायरको हावा विलाए जस्तो हाम्रो आत्मा कतै बिलाएर जाने होइन। जब पुनरुत्थान हुन्छ जसरी लाजरस चिनिएका थिए र उसको व्यक्तित्वको पहिचान कायमै थियो त्यसरी नै हामी पनि हुनेछौ।) त्यसैले येशूको आगमन हाम्रो सम्पूर्ण आशाको केन्द्रविन्दु हुन गएको छ।

`जब येशू बादलमा सबैले देख्ने गरेर आउनुहुनेछ तब मरेकाहरू के हुनेछन् भनेर बताइएको छ ? हेर्नुहोस्: रोमी  ६: ५ "यदि उहाँको मृत्युमा हामी उहाँसँग एउटै भएका छौं भने, उहाँको पुनरुत्थानमा पनि निश्चय नै हामी उहाँसँगै एक हुनेछौं।", १थेसलोनिकी ४:१३-१८ "१३ तर भाइ हो, सुतिगएकाहरूका विषयमा तिमीहरू अजान बस भन्ने हामी इच्छा गर्दैनौं, र तिमीहरूले आशा नहुने मानिसहरूजस्ता शोक गर्नु नपरोस्। १४ किनकि हामी विश्वास गर्छौं, कि येशू मर्नुभयो र फेरि जिइउठ्नुभयो र त्यसरी नै परमेश्वरले उहाँमा सुतिगएकाहरूलाई येशूद्वारा ल्याउनुहुनेछ। १५ प्रभुको वचनद्वारा हामी तिमीहरूलाई घोषणा गर्छौं, कि हामी, जो जीवित छौं र प्रभुको पुनरागमनसम्म बाँचिरहन्छौं, सुतिगएकाहरूलाई कुनै किसिमले पनि उछिन्नेछैनौं। १६ किनकि प्रभु स्वयम् हुकुमको गर्जनसित, प्रधान स्वर्गदूतको आवाज र परमेश्वरका तुरहीको स्वरसित स्वर्गबाट ओर्लनुहुनेछ, र ख्रीष्टमा मरेकाहरूचाहिँ पहिले बौरिउठ्नेछन्। १७ तब हामी बाँचिरहेका र छोडिएकाहरू प्रभुलाई आकाशमा भेट्न तिनीहरूका साथसाथै बादलमा उठाइलगिनेछौं, र यसरी हामी सधैँ प्रभुसँग रहनेछौं। १८ यसैकारण एउटाले अर्कालाई यी वचनहरूले सान्त्वना देओ।" र १ कोरन्थी १५:३५-५७ "३५ तर कसैले सोध्ला “मृतकहरू कसरी पुनर्जीवित हुन्छन्, र तिनीहरू कस्ता किसिमको शरीर लिएर आउनेछन्?” ३६ हे मूर्ख! जे तिमी रोप्तछौ त्यो नमरिकन सजीव हुँदैन। ३७ जे तिमी रोप्तछौ त्योचाहिँ पछि हुने शरीर होइन, तर बीउ मात्र रोप्तछौ, चाहे त्यो गहूँ, अथवा अरू कुनै किसिमको अन्न होस्। ३८ तर आफूलाई खुशी लागेबमोजिम परमेश्वरले त्यसलाई एउटा शरीर दिनुहुन्छ, र हरेक किसिमको बीउलाई त्यसैको शरीर दिनुहुन्छ। ३९ सबै शरीर एकै किसिमका हुँदैनन्। मानिसको शरीर एक किसिमको, र जीवजन्तुहरूको अर्कै किसिमको, चराहरूको अर्कै किसिमको र माछाहरूको अर्कै किसिमको शरीर हुन्छ। ४० अनि शरीर पनि स्वर्गीय र पार्थिव हुन्छन्। स्वर्गीय शरीरको तेज एक किसिमको छ, र पार्थिव शरीरको तेज अर्कै किसिमको। ४१ सूर्यको तेज एक किसिमको, चन्द्रमाको तेज अर्कै किसिमको, र ताराहरूको तेज अर्कै किसिमका हुन्छन्। किनभने एउटा तारा अर्को ताराभन्दा तेजमा भिन्दै हुन्छ। ४२ मृतकहरूको पुनरुत्थान पनि त्यस्तै हो। जुन शरीर विनाशमा गाडिन्छ, त्यो अविनाशमा जीवित हुन्छ। ४३ अनादरमा त्यो गाडिन्छ, महिमामा त्यो जीवित हुन्छ। दुर्बलतामा त्यो गाडिन्छ, शक्तिमा त्यो जीवित हुन्छ। ४४ प्राकृतिक शरीरमा त्यो गाडिन्छ, आत्मिक शरीरमा त्यो जीवित हुन्छ। प्राकृतिक शरीर छ भने आत्मिक शरीर पनि अवश्य हुन्छ। ४५ यसकारण यस्तो लेखिएको छ, “पहिलो मानिस आदम जीवित प्राणी भयो।” अन्तिम आदम जीवन दिने आत्मा भयो। ४६ पहिलोचाहिँ आत्मिक होइन, तर प्राकृतिक हो, र त्यसपछि चाहिँ आत्मिक हो। ४७ पहिलो मानिस माटोले बनिएको, पृथ्वीबाट हो। दोस्रो मानिस स्वर्गको हो। ४८ माटोले बनिएको मानिसजस्तो थियो, माटोले बनिएकाहरू पनि त्यस्तै हुन्छन्, र स्वर्गीय मानिस जस्तो छ, स्वर्गकाहरू पनि त्यस्तै हुन्छन्। ४९ जसरी हामीले माटोका मानिसको रूप धारण गरेका छौं, त्यसरी नै स्वर्गका मानिसको रूप धारण गर्नेछौं।  ५० अब भाइ हो, म तिमीहरूलाई यो भन्दछु, मासु र रगत स्वर्गका राज्यको हकदार हुन सक्दैन, न त विनाश अविनाशको हकदार हुन सक्छ। ५१ हेर, म तिमीहरूलाई एउटा रहस्य भन्दछु, हामी सबै सुत्दैनौं, तर हामी सबैको परिवर्तन हुनेछ, ५२ एकै क्षणमा, आँखाको एक निमेषमा, तुरहीको आखिरी आवाजमा। किनभने, तुरही बज्नेछ, र मृतकहरू अविनाशी भएर जीवित हुनेछन्। अनि हाम्रोचाहिँ परिवर्तन हुनेछ। ५३ किनकि यस विनाशी स्वभावले अविनाशी, र यस मरणशील शरीरले अमरत्व धारण गर्नुपर्छ। ५४ जब विनाशीले अविनाशी र मरणशीलले अमरत्व धारण गर्छ, तब लेखिएको त्यो वचन पूरा हुनेछ, “मृत्यु विजयमा निलिएको छ।” ५५ “ए मृत्यु, तेरो विजय कहाँ? ए मृत्यु, तेरो खील कहाँ?” ५६ मृत्युको खील पाप हो, र पापको शक्ति व्यवस्था हो। ५७ तर परमेश्वरलाई धन्यवाद होस्, जसले हामीलाई हाम्रा प्रभु येशू ख्रीष्टद्वारा विजय दिनुहुन्छ।" `

हाम्रो महान् आशा हाम्रो पुनरुत्थानमा छ। तर हाम्रो पुनरुत्थानमा हाम्रो शरीर कस्तो हुनेछ त? त्यस्तै हुनेछ जब येशू बौरी उठिसकेपछि उहाँको शरीर कस्तो थियो। उहाँको पुनरुत्थानमा हाम्रो आशा छ र उहाँको पुनरुत्थान भएकोले हाम्रो पनि पुनरुत्थान हुनेछ भनेर निश्चित हुन सक्छौँ।

`जब येशू दोस्रो पल्ट आउनुहुनेछ तब नमरिकन बाँचिरहेका येशूभक्तहरूको अवस्था कस्तो हुनेछ त? हेर्नुहोस्, फिलिप्पी ३:२१ "उहाँले, जुन शक्तिद्वारा सबै कुरालाई उहाँको अधीनमा ल्याउन सक्नुहुन्छ, हाम्रा हीन शरीरलाई आफ्नै महिमाको शरीरजस्तै हुनलाई परिवर्तन गरिदिनुहुनेछ।" र १ थेसलोनिकी ४:१७ "तब हामी बाँचिरहेका र छोडिएकाहरू प्रभुलाई आकाशमा भेट्न तिनीहरूका साथसाथै बादलमा उठाइलगिनेछौं, र यसरी हामी सधैँ प्रभुसँग रहनेछौं।"`

येशूको आगमनमा बाँचिरहेका येशूभक्तहरूले तिनीहरूको शरीर र रूप कायमै राख्नेछन् तर अहिलेको जस्तो नाशवान होइन। तिनीहरूको जीवन अलौकिक ढङ्गले पूर्ण रुपमा परिवर्तन हुनेछ। तिनीहरूको शरीर मरेर गएकाहरूको पुनरुत्थान हुँदा भ्रष्ट नहुने खालको हुनेछ। "आँखाको निमेषमा जीवित धर्मीहरू परिवर्तन हुनेछन्। परमेश्वरको आवाजले तिनीहरू महिमित हुनेछन्। तिनीहरू अमर हुनेछन् र जिउँदा भएका सन्तहरूको साथमा तिनीहरू आकाशमा येशूलाई भेट्न उक्लिनेछन्।"-एलेन जी ह्वाइट, द ग्रेट कन्त्रोभर्सी, पृ. ६४५बाट रूपान्तरित।

`यस संसारमा तपाईँलाई मनपर्ने चिजहरु के के हुन् ?त्यसको सूची बनाउनुहोस्। त्यो सूचीमा के के पर्छन्?  ती चिजहरुले तपाईँको अनन्त जीवनको लागि सघाउ वा बाधा के गरिरहेको छ? आफैसंग सोध्नुहोस्।   `