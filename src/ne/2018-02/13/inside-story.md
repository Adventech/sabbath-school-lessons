---
title:  कथा
date:   29/06/2018
---

#### उहाँको नाउँ लिँदा पीडा हुन्छ

क्लासमा नियमित किन नआएको भनेर १४ वर्षकी छात्रालाई पास्टरले आफ्नो अफिसमा बोलाएर सोध्छन्। ती छात्राको नराम्रो व्यवहारको बारेमा कुराकानी भइरहदा त्यहाँ त येशू र शैतानको बीचमा भएको लडाईँको बारेमा पो कुरा गर्न गइयो। जब आठ कक्षाकी डेज्बा  र होलब्रुक सेभेन्थ­डे एडभेन्टिस्ट स्कूलको चर्च पास्टरसँग कुराकानी भइरहेको थियो स्कूलको मानेजर गिजल ओर्टिजले त्यहाँ भइरहेको ठाक-ठुक वारे थाहा पाइन्। जब पास्टर फिलले येशूको नाउँ लिए तब ती छात्राको शरीर काम्यो र चिच्याउदै भन्न थालिन ×चुप लाग्नुहोस्, जब तपाईँले उहाँको नाउँ लिनुहुन्छ तब मलाई पीडा हुन्छ।" शैतानका आत्माहरूलाई जित्न येशूले शक्ति दिनुहुन्छ भन्ने उहाँका प्रतिज्ञाहरू छन् भनेर पास्टरले बाइबलबाट पढे।

पास्टरले जब जब येशूको नाउँ लिन्थे, तब तब ती छात्रा चिच्याएर ×चुप लाग्नुहोस्"  भन्थिन्। ×येशू प्रभु हुनुहुन्छ। उहाँले तिमीलाई स्वतन्त्र गर्न चाहनुहुन्छ। यदि तिमीले येशूलाई ग्रहण गर्यौ भने यो आवाज तिमीबाट सदाको निम्ति बिलाएर जानेछ" पास्टर फिलले शान्त भएर भने।

यो त बक्सिङ्ग खेलेको जस्तै भएको थियो। छात्रा चिच्याइरहेकी र पास्टर निडर भएर तिनलाई सम्हाल्न खोजिरहेका। येशूले तुरन्तै ती छात्रालाई शैतानबाट छुट्कारा दिउन् भनेर बाइबलका प्रतिज्ञाहरूलाई सम्झदै गिजलले मनमनै प्रार्थना गरिरहेकी थिइन्। जब पास्टरले फेरि अर्को बाइबलको पद पढे तब ती छात्रा त झनै चिच्याएर लडिबुडि गर्दै भुईमा पो लडिन्। ×मलाई केही भएको छैन किनभने येशूको नाउँ धेरै शक्तिशाली छ। तिमीले उहाँलाई तिम्रो हृदय देऊ। उहाँलाई समर्पण गर" पास्टर फिलले कराउँदै भने। तर डेज्बा भुईँमा लडिबुडि गर्दै चिच्याइन् ×मलाई दु:ख्छ, मलाई पीडा हुन्छ।" अनि तिनी अचानक उठेर बोर्डिङ्ग स्कूलबाट बाहिर भागिन्। ती छात्रा गिजेलतिर फर्किइन्। उनको अनुहार भन्नै नसकिने खालको थियो। छात्रा डेज्वा होइन तर शैतानले गिजेललाई हेरिरहे जस्तो उनलाई लाग्यो रे, एकछिनपछि उनी पनि डरले काम्न थालिन्।

भवनको बाहिरपट्टी  डेज्बासँग गिजेलपनि खुडिकिलामा बसिन् र पास्टर फिलिप पनि त्यहीं आइपुगे। ×जबसम्म तिमीले येशूको नाउँ लिँदैनौ तब सम्म शैतानले तिमीलाई छोड्नेछैन" भनेर पास्टरले सम्झाए। त्यतिकैमा डेज्बा घाँसमा लड्दै, चिच्याएर भन्न थालिन ×म येशूलाई ग्रहण गर्छु, म येशूलाई ग्रहण गर्छु।" ×के तिमीले तिम्रो जीवनमा येशूलाई ग्रहण गर्छ्यौ?" पास्टरले फेरि सोधे। पीडादायी आवाजमा डेज्बाले भनिन्, ×म येशूलाई मेरो जीवनमा स्वीकार्छु।" एकै छिनमा सबै शान्त भयो र दुष्ट आत्मा ती छात्राबाट निस्क्यो त्यसपछि उनी एक छिन त चल्नै नसक्ने भइन्। ×तिमीलाई थकाइ लागेको छ?" पास्टरले सोधे। ×हो" नरम भएर डेज्बाले जवाफ दिइन्।उता गिजेल भने भावुक बन्दै रून थालिन्। ×ती छात्राले जितेको देख्दा मलाई अत्यन्त खुशी लागिरहेको छ" पछि गिजेलले भनिन्। केही समयपछि डेज्बा गिजेलको सहायताले होस्टेलमा फर्किइन् र येशूको निम्ति अलग्गै बसेर दुबै जना मिलेर बाइबलका प्रतिज्ञाहरू लेखे अनि भित्तामा झुन्ड्याए। 

साउथ वेस्टर्न एडभेन्टिस्ट विश्वविद्यालयबाट स्नातक (ग्राजुएट)  भएकी २७ वर्षकी गिजेलले डेज्बाको जीवनमा घटेका घट्नामात्र होइनन् होलब्रुकका अरू कर्मचारीहरूले पनि येशू र शैतानको बीचमा भएको द्वन्द प्रत्यक्ष रूपमा देखेका थिए। एक दिन एक जना छात्रा गिजेलको अफिसमा आइन् र उनले आफ्नो ओठ चलाउन थालिन् र कुनातिर एकटकले हेरिरहिन्।त्यहाँ तिनले मरेको झट्केलो बुबालाई देखें भनेर भनिन्। गिजेलले कोठाभरी चिसो भएको अनुभव गरिन्। उनले प्रार्थना गरिन् र दुष्ट आत्मालाई निस्केर जा भन्दै हकारिन्। अनि त्यो आत्मा बिलाएर गयो।

होस्टेलमा अलौकिक क्रियाकलाप भएको कुरालाई विद्यार्थीहरूले पनि रिपोर्ट गरेका थिए। तिनीहरूले आवाजहरू सुनेका र नयाँ नयाँ कुराहरू देखेका थिए रे। जब छात्राहरूको होस्टेलमा सहायक भएर काम गर्न गिजेल गएकी थिइन् तब उनको कोठामा एक रात कालो बादलले छोपेको अनुभव गरेकी थिइन्। उनले उनको दिमागमा यो आवाज आएको सुनिन् ×अहिले नै तिमीले प्रार्थना गर्नुपर्छ।" उनले मेचमा घोप्टो पर्दै भनिन् ×हे प्रभु मलाई के भइरहेको छ सो थाहा छैन। मलाई र यी छात्राहरूलाई तपाईँका स्वर्गदूतहरूले रक्षा गरुन्।" भोलिपल्ट बिहान छात्राहरूको डिनले भनिन् ×हिजो राती मेरो कोठामा कोही आए जस्तो लाग्यो र मलाई अद्दृश्य हातले ओछ्यानमा घचेटे जस्तो लाग्यो। मेरो त सातो नै गयो र म चल्नै नसक्ने भएँ। अनि एक छिनपछि त्यो हात बिलाएर गयो।"वास्तवमा  गिजेलको प्रार्थनाले नै त्यो हात बिलाएर गएको थियो।

यस्ता अनुभव दिने खालका घटनाहरूले येशू र शैतान बीचको संघर्ष कुनै मनगढन्ते विषय नभएर वास्तिविक नै हुन् भनेर गिजेललाई विश्वास लागेको छ।

×यदि हामीले वास्ता गरेनौँ वा परमेश्वरको उपस्थिति हामीमा भएन भने शैतानको शक्तिले काम गर्दो रहेछ भनेर मैले महसुस गरेँ। यदि हाम्रा विद्यार्थीहरूलाई प्रभुको ज्योति निरन्तर रूपमा उपलब्ध गराएनौँ भने शैतानको अन्धकारले छोपिदिने रहेछ र फेरि दुष्ट आत्माले तिनीहरूलाई सताउँदो रहेछ।" गिजेलले भनिन्। गिजेलले मिसनको काम असाध्यै मन पराउँछिन्। त्यो बाहेक अरू कुनै काम गर्न उनी रुचाउदिनन्। ×हप्ताको एक दिन चर्चमा सबैको सामु बोलेर मात्र नपुग्दो रहेछ। हामी मानिसहरूसँग हिँड्नुपर्छ र तिनीहरूसँग रुनुपर्छ। मिसनको काममा थकाइ त हुन्छ नि। तर मिसनमा जस्तो जागृत जीवन मेरो कहिल्यै पनि भएको थिएन। परमेश्वरसँग काम गर्नु नै सबै कुराको सौन्दर्यताबाट सुसज्जित हुनु हो। असम्भव ठानिएका कुराहरू तपाईँको जीवनमा उहाँले सम्भव बनाउनु हुन्छ। परमेश्वरको निम्ति काम गर्नु आशिषमय कुरा हो र उहाँलाई आवश्यक भएका मानिसहरूसँग काम गर्नु झनै अत्यन्तै  रमाइलो कुरा हो |" गिजेलले थपिन्।
­
आन्ड्रुयु मेकचेस्नी 