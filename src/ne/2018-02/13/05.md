---
title:  आकाशका बादलहरूबाट
date:   27/06/2018
---

येशूभक्तहरूको आशाको केन्द्र र निर्णायक चरमबिन्दु नै बाइबल अनुसार येशूको दोस्रो आगमन हो। तर कतिपय इसाईहरूले उहाँको आगमनलाई व्यक्तिगत र आँखाले देखिनेगरी प्रत्यक्ष वा अक्षरस हुँदैन भनेर प्रचार गर्दछन्। कतिपयले त येशूको आत्मा यस संसारको चर्चमा आयो भने उहाँको दोस्रो आगमन भएको ठहरिन्छ भनेर जिकिर गर्छन्। अर्को शब्दमा भन्ने हो भने जब उहाँका जनहरूमा इसाई धर्मको नैतिक नीतिहरू  लागु हुन्छ तब उहाँको दोस्रो आगमन पूरा भएको ठहर्छ भनेर ती इसाईहरूले ठोकुवा गरेर मानिसहरूलाई सिकाउँछन्।

बाइबल अनुसार त्यस्तो शिक्षा गलत छ भन्ने कुरामा हामी विश्वस्त हुनुपर्छ। यदि कुनै न कुनैं रितिले येशूको दोस्रो आगमन भइसक्यो भनेर हामी विश्वास गर्न पुग्छौँ भने हामीमा भएको अनन्त भविष्यको आशाको अर्थ के रह्यो त ?

`नयाँ करारमा उल्लेखित देहायका पदहरूमा येशूको दोस्रो आगमनको वारेमा पढ्नुहोस्। उहाँको आगमन कुन प्रकारले हुन्छ भनेर कसरी ती पदहरूले देखाउँछन्? हेर्नुहोस्: मत्ती २४:३० " तब मानिसको पुत्रको चिन्ह आकाशमा देखा पर्नेछ, र पृथ्वीका सब जातिहरू विलाप गर्नेछन्, र तिनीहरूले मानिसको पुत्रलाई आकाशका बादलहरूमा शक्ति र ठूलो महिमासाथ आइरहेको देख्नेछन्।", १ थेस्सोलिनिकी ४:१६-१८ " १६ किनकि प्रभु स्वयम् हुकुमको गर्जनसित, प्रधान स्वर्गदूतको आवाज र परमेश्वरका तुरहीको स्वरसित स्वर्गबाट ओर्लनुहुनेछ, र ख्रीष्टमा मरेकाहरूचाहिँ पहिले बौरिउठ्नेछन्। १७ तब हामी बाँचिरहेका र छोडिएकाहरू प्रभुलाई आकाशमा भेट्न तिनीहरूका साथसाथै बादलमा उठाइलगिनेछौं, र यसरी हामी सधैँ प्रभुसँग रहनेछौं। १८ यसैकारण एउटाले अर्कालाई यी वचनहरूले सान्त्वना देओ।", प्रकाश १:७ " हेर, उहाँ बादलहरूसाथ आउँदैहुनुहुन्छ, र हरेक आँखाले उहाँलाई देख्नेछ। तिनीहरूले पनि, जसले उहाँलाई घोचे, र पृथ्वीका सबै कुलहरूले उहाँको कारण विलाप गर्नेछन्। यसै होस्। आमेन।" र २ थेसलोनिकी १:७-१० " ५ परमेश्वरको धार्मिक इन्साफको साक्षी यही हो, कि तिमीहरू परमेश्वरका राज्यको योग्य ठहरिन सक, जसको निम्ति तिमीहरू दु:ख भोगिरहेछौ। ६ परमेश्वर न्यायी हुनुहुन्छ, उहाँले तिमीहरूलाई दु:ख दिनेहरूलाई दु:ख दिनुहुन्छ, ७ र तिमी कष्ट पाएकाहरूलाई हामीहरूसँगै आराम दिनुहुन्छ। यो तब हुन्छ, जब प्रभु येशू आफ्ना शक्तिशाली स्वर्गदूतहरूसँग बल्दो आगोमा स्वर्गबाट प्रकट हुनुहुनेछ। ८ परमेश्वरलाई नचिन्नेहरूलाई र हाम्रा प्रभु येशूको सुसमाचार नमान्नेहरूलाई उहाँले दण्ड दिनुहुन्छ। ९ तिनीहरूले अनन्त विनाशको दण्ड तथा प्रभुको उपस्थिति र उहाँका शक्तिको महिमाबाट अलग हुने दण्ड भोग्नेछन्, १० जब त्यस दिन उहाँका सन्तहरूमा महिमा पाउन र विश्वास गर्नेहरू सबैलाई आश्चर्यचकित पार्न उहाँ आउनुहुनेछ, किनभने तिमीहरूलाई दिएको हाम्रो साक्षीमा तिमीहरूले विश्वास गर्यौ।" `

"आकाश खोलेको र बन्द गरेको जस्तै हुनेछ। परमेश्वरको सिंहासनबाट तेजस्वीमय महिमा चम्केको जस्तै देखिनेछ। पहाडहरू हावाले उडाएको पराल जस्तै हल्लिनेछन् र खस्रो ढुँगा जस्तै जताततै छरिनेछन्। जब उहाँको आगमन हुन्छ तब ठूलो हुरी बतासहरु गर्जिनेछन्। समुद्र प्रचण्ड रूपले हल्लिनेछ। राक्षसहरूका आवाज जस्तै बिध्वंस मच्चाउन हुरीबतास चर्किनेछन्। सारा पृथ्वी समुद्रको छालमा हुत्तिए जस्तै हुनेछ। जमीनहरू फाट्नेछन्। पृथ्वीका जगहरू नै हल्लिरहेको जस्तै हुनेछ। पहाडका लहरहरू डुब्दै जानेछन्। मानिसहरू भएका टापुहरू बिलय हुनेछन्। समुद्रका तटहरू वा समुद्रका किनाराका सहरहरू जुन सदोम जस्तै दुष्ट भएका छन् तिनीलाई क्रोधित पानीले निल्नेछ। परमेश्वरको सामु महान् बेबिलोन अब देखिनेछ ताकि परमेश्वरको प्रचण्ड क्रोधको मद्य कचौरा उनले पिउनुपर्नेछ।"-एलेन जी ह्वाइट, द ग्रेट कन्त्रोभर्सी, पृ. ६३७बाट रूपान्तरित।

येशूको आगमनमा यस्तो भयङ्कर घटना हुनेछ कि अहिले भएको पृथ्वी पूर्ण रूपमा ध्वस्त हुनेछ। त्यसबाट कोही पनि उम्कने छैन। सबैले थाहा पाउनेछन्। जुन काम येशूले आफ्नो प्रथम आगमनमा गर्नुभएको थियो त्यो उहाँले दोस्रो आगमनमा फत्ते गर्नुहुनेछ।

`येशूको आगमनको वास्तिविकता जानेर हामीले अहिले नै कस्तो जीवन जिउने सोच्नुहोस्। हाम्रो जीवनको  महत्त्वपूर्ण  चिज के हुनेछ, सोलाई मात्र ध्यान दिनु किन जरुरी छ?`