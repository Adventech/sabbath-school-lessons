---
title:  पाठ
date:   23/06/2018
---

### यस अध्यायका मूल पदहरू
यशैया १३:६,९, मत्ती २४:३०,३१, दानिएल २:३४, ३५, २ तिमोथी ४:६-८ र २ थेस्सोलिनिकी १:७:१०।

> <p>यस अध्यायको मूल सार पद</p>
> " किनकि जसरी बिजुली पूर्वबाट चम्कदा पश्चिमसम्मै उज्यालो हुन्छ,त्यसरी नै मानिसको पुत्रको आगमन हुनेछ। " (मत्ती २४:२७)

बेलायतका प्रख्यात कवि टि.एस. इलियट आफ्नो एउटा कविता यसरी शुरू गर्छन्: "मेरो शुरू नै मेरो अन्त हो।" यो वाक्य मार्मिक भएतापनि उनका शब्दहरूमा अत्यन्त शक्तिशाली सत्य कुरा लुकेको पाइन्छ। शुरूमा नै अन्त्यको अस्तित्व हुन्छ। हाम्रो सेभेन्थ-डे एडभेन्टिस्ट नाउँमा बाइबलका दुई यथार्थ सत्यहरू समेटिएका छन्। "सेभेन्थ डे अर्थात सातौँ दिन जुन दश आज्ञाहरूको एक भाग हो। परमेश्वरले नै यो संसार छ दिनमा सृष्टि गर्नुभयो भन्ने साप्ताहिक स्मारकको रूपमा साबथ स्थापना गरिएको हो र एडभेन्टिस्टले येशूको दोस्रो आगमनलाई औँल्याउँछ। हाम्रो सारा आशा, बाइबलमा उल्लेख गरिएका प्रतिज्ञाहरू र हामीले पाउने अनन्त जीवनसमेत येशूको दोस्रो आगमनमा पूरा हुनेछ।

हाम्रो शुरु वा संसारको सृष्टिभएदेखि येशूको दोस्रो आगमनसम्मको  समय धेरै वर्ष टाढा भएतापनि ती दुई घट्नाहरू एक आपसमा जोडिएका छन्। जुन परमेश्वरले हामीलाई सृष्टि गर्नुभयो (यूहन्ना १:१-३) त्यही परमेश्वर आँखाको निमेषमा र तुरहीको आवाजमा फर्केर आउनुहुनेछ, (१ कोरन्थी १५:५२ ) र  उहाँले नै अन्तिम चरणमा हाम्रो उद्धार गर्नुहुनेछ।

हामी यस अध्यायमा अन्त्यमा हुने घट्नाहरूको वारेमा छलफल गर्नेछौँ। बर्तमान युगमा भइरहेका घट्नाहरूले येशूको दोस्रो आगमनलाई कसरी औँल्याइरहेको छ, तिनै विषय यस अध्यायको छलफलको बिषय हुनेछ।