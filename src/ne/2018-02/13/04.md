---
title:  लामो भविष्यको प्रतिक्षामा
date:   26/06/2018
---

`हामीमा महान् आशा के छ र त्यसलाई हामीले किन पकडि राख्नुपर्छ? हेर्नुहोस् तितस २:१३ "हाम्रो धन्यको आशा– हाम्रा महान् परमेश्वर र मुक्तिदाता येशू ख्रीष्टका महिमाको आगमनको हामी प्रतिक्षा गर्दछौं।" `

यो जगतको उत्पत्ति कसरी भयो भनेर विश्वासकासाथ एक जना वैज्ञानिकले व्याख्या गर्दै भने, "१३ खरब वर्ष अघि अचानक एउटा बाक्लो भयानक असिमित पदार्थ कुनै अस्तित्व नभएको स्थानबाट आफै उत्पत्ति भयो। त्यो पदार्थ बिस्फोट भयो र त्यही विस्फोटबाट हाम्रो जगत र पृथ्वी उत्पन्त भयो।" तर त्यो असिमित बाक्दो पदार्थ कुनै अस्तित्व नभएको ठाउँबाट कसरी उत्पन्न भयो सो कुरा ती वैज्ञानिकले व्याख्या गरेनन्। तर उनले विश्वासद्वारा त्यो भएको अनुमानतमात्र गरेका थिए।

हाम्रो उत्पत्ति कसरी भयो र अन्त्य कसरी हुनेछ भनेर यस अध्यायको शुरूमा हामीले चर्चा गरेका थियौँ। हाम्रो शुरुवातसंगै अन्त्य पनि जोडिएको हुन्छ भन्ने मिठो आशामा हामी छौँ(अनन्त राज्यमा प्रवेश गर्ने आशामा ) तर ती वैज्ञानिकको विश्वास अनुसार हाम्रो अन्त त्यस्तो आशालाग्दो देखिदैन। किनभने जुन भयानक र ठूलो पदार्थबाट जगतको सृष्टिभयो त्यसको अन्त्य आखिरमा अस्तित्वविहीन भएर जानेछ।अनि त्यसमा भएको पृथ्वी र मानव प्राणीको अन्त्य पनि त्यस्तै हुनेछ।

तर उक्त धारणाको बिपरित बाइबलमा उल्लेख गरिएको हाम्रो उत्पत्ति धेरै तर्कयुक्त छ साथै अत्यन्तै आशाजनक पनि छ। हामीलाई सृजनुहुने परमेश्वरलाई धन्यवाद होस्, किनभने उहाँले गर्दा हाम्रो भविष्य पनि उज्यालो छ। भविष्यमा हुने कुराहरूमा हामी कति आशावादी छौ र त्यही आशामा येशूको दोस्रो आगमनको प्रतिक्षामा हामी विश्राम लिइरहेका छौँ।

`१ तिमोथी ४:६-८मा पावलले के भनिरहेकाछन् र उनको आशा यहाँ केमा राखेका छन्? हेर्नुहोस्: " ६ किनभने, म त बलिको रूपमा अर्पण हुन लागेको छु, र मेरो बिदाइको बेला आएको छ। ७ मैले उत्तम लड़ाइँ लड़ेको छु। मैले दौड सिद्ध्याएको छु। मैले विश्वासलाई बचाइराखेको छु। ८ अब उप्रान्त मेरो निम्ति धार्मिकताको मुकुट राखिएको छ, जो धार्मिकताका न्यायाधीश प्रभुले त्यस दिन मलाई दिनुहुनेछ, र मलाई मात्र होइन, तर उहाँको पुनरागमन प्रिय मान्नेहरू सबैलाई दिनुहुनेछ।"`

रोमको सम्राट् निरोको हातद्वारा पावलको शिर छेदन हुनेछ भनेर उनलाई थाहा थियो। तैपनि मुक्तिको निश्चितता र येशूको आगमनको आशामा उनी बाँचिरहेका थिए। आफ्नो धार्मिकता होइन तर येशूको धार्मिकतामा (१ तिमोथी १:१५) उनी धार्मिकताको मुकुट पाउने छु, भनेर ढुक्क भएका थिए। येशूको दोस्रो आगमनको प्रतिज्ञामा पावलको आशा थियो। उनको तत्कालीन स्थितिको बारेमा उनलाई चिन्ता थिएन (उनलाई मार्न झ्यालखानामा थुनिएको थियो)। अहिले जे भएतापनि अनन्तको भविष्य उज्यालो छ भन्ने आत्मज्ञान उनमा थियो। उनको वर्तमान र तत्कालको जीवनमा उनको ध्यान थिएन तर परमेश्वरले दिनुहुने अनन्त जीवनको महान् चित्रलाई उनले हेरिरहेका थिए।

`तपाईँको वर्तमान स्थिति जस्तोसुकै भएतापनि तपाईँमा पनि पावलको जस्तो आशा कसरी जगाइ राख्ने? परमेश्वरले कोर्नुभएको ठूलो चित्रमा हेर्न र त्यसमा प्रदान गरिने आशामा रहिरहन हामीले कसरी सिक्ने?`