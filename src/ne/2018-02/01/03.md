---
title:  दिमागमा अटाउन सक्ने भन्दा वढी ज्ञान | 
date:   02/04/2018
---

यस संसारमा पाप र खराबको शुरुवात कसरी भयो भनि हामीले व्याख्या गर्न नसकेपनि (किनकि परमेश्वरको राज्यमा यसको उपस्थितिको कुनै औचित्य छैन), धर्मशास्त्र बाइबलले खुलाउँदछ कि स्वर्गमा नै रहेको बेलामा लुशिफ़रको हृदयबाट पाप सुरू भयो । एलेन जी व्हाइटलले पापको बारेमा बिभिन्न भित्री ज्ञानहरू आफ्नो लेखन सामग्रीमा प्रस्तुत गर्नुभएको छ। तर ती बाहेक धर्मशास्त्रमा पाप स्वर्गमा कसरी शुरुभयो भन्ने विषयमा हामीलाई धेरै बताइएको छैन। यद्यपि पापको गतिविधि यस संसारमा कसरी फैलियो भनेर बाइबलले स्पष्टरूपमा वर्णन गरेको छ।

`यस पृथ्वीमा पापलाई भित्र्याउन र त्यसको जरा गाड्न आदम र हव्वालाई कसले उक्सायो भनेर उत्पत्ति ३:१-७मा उल्लेख गरिएको छ। `

> <p></p>
> "१ परमप्रभु परमेश्वरले बनाउनुभएका वन्य पशुहरूमध्ये सर्प सबभन्दा धूर्त थियो। त्यसले स्त्रीलाई भन्यो, "के परमेश्वरले तिमीहरूलाई बगैँचाको कुनै पनि रूखको फल नखानू भनी भन्नुभएको छ? २ स्त्रीले सर्पलाई भनिन्, "बगैँचाका रूखहरूका फल हामी खान सक्छौं, ३ तर बगैँचाको बीचमा भएको रूखका फलको विषयमा परमेश्वरले भन्नुभएको छ, "त्योचाहिँ नखानू र नछुनू, नत्रता तिमीहरू मर्छौ।" ४ सर्पले स्त्रीलाई भन्यो, "तिमीहरू मर्दैनौ। ५ किनकि परमेश्वर जान्नुहुन्छ कि जुन दिन तिमीहरू त्यो खान्छौ त्यही दिन तिमीहरूका आँखा खुल्नेछन्, र असल र खराबको ज्ञान पाएर तिमीहरू परमेश्वर (वा देवताहरू)जस्तै हुनेछौ।" ६ जब स्त्रीले त्यस रूखको फल खानलाई असल र हेर्नमा रहरलाग्दो, र बुद्धि पाउनलाई त्यस रूखको चाह गर्नुपर्ने रहेछ भनी देखिन्, तब तिनले त्यस रूखको फल टिपेर खाइन्, र आफ्ना पतिलाई पनि दिइन्, र उनले पनि खाए। ७ अनि दुवैका आँखा खुले, र "नाङ्गै पो रहेछौं" भनी तिनीहरूले थाहा पाए। अनि अञ्जीरका पातहरू गाँसेर आफ्ना निम्ति तिनीहरूले वस्त्र बनाए।" (उत्पत्ति ३:१­७)।  

यहाँ धेरै दुःखलाग्दो कुरा के छ भने तिनीहरूको निम्ति परमेश्वरको आदेश के हो भनि हव्वालाई थाहा थियो। उनले सो आदेश दोहोर्याएकी थिइन् |  ×'परमेश्वरले भन्नुभएको छ "तिमीहरुले यसलाई नखानु न त यसलाई छुनु नै, नत्र तिमीहरू मर्नेछौ।" धर्मशास्त्रले त्यस फललाई नछुनु भनेर केही बताइएको छैन भनेर हामीलाई थाहा छ ।तर त्यस रुखको फललाई खाएमा मृत्यु हुन्छ भन्ने सत्य कुरचाहि उनलाई थाहा थियो । 

त्यसपछि शैतानले लाज पचाएर खुल्लारुपमा हव्वाले भनेका कुरालाई काटयो "सर्पले स्त्रीलाई भन्यो "तिमी मर्दैमर्दैनौ।" ( उत्पत्ति ३:४ रूपान्तरित)।

शैतानले परमेश्वरको आदेशलाई नाङ्गोरूपमा हमला गरेको थियो। बढो चलाखिका साथ शैतानले पहिला हव्वाको ध्यान आफूतिर तान्यो र हव्वा भाग्न नखोजेको भेट्टाएपछि उसले परमेश्वरको आदेशलाई खुलेर चुनौति दियो।  अत्यन्त दुःखलाग्दो कुरा के थियो भने हव्वाले के गरिरहेकी थिइन सो उनलाई थाहा थियो। परमेश्वरको वचनलाई उनले बुझ पचाएकी थिइन्। "मलाई थाहा थिएन, मलाई थाहा थिएन।" भनेर उनी पछि हट्न चाहिन।

हव्वाले थाहा पाउँदा पाउँदै उनले शैतानको छलमा फसेर रूखको फल खाइन् र गलत बाटो रोजिन्। अदनको जस्तो सिद्ध, रमाइलो वातावरणमा पनि ज्ञानले पाप गर्नबाट रोक्न सकेन (आदमलाई पनि के सत्य हो सो थाहा थियो) भने हामीलाई ज्ञान भए पुगिहाल्छ नि भनेर अनेकौँ ज्ञान, वाद वा दर्शन प्राप्त गर्नसके पापबाट उद्धार भइहाल्छ नि भन्ने मूख्याईमा हामी पर्नुहुन्न। हो, हामीलाई परमेश्वरको वचनको आवश्यकता छ। हाम्रो जीवनमा परमेश्वरको आज्ञा के हो सो आत्मज्ञान पाउन जरुरी छ। आत्मज्ञानको साथ साथै हामीले परमेश्वरको वचनमा समर्पित हुनुपर्छ र उहाँले देखाउनुभएको सत्य अनुसार चल्ने हाम्रो चाहना हुनुपर्छ।

`परमेश्वरले एक थोक भन्नुभयो, शैतानले अर्कै थोक। परमेश्वरको बारेमा सत्य ज्ञान थाहा पाउँदा पाउँदै आदम र हव्वाले शैतानको कुरा सुन्ने निर्णय गरे। तिनीहरूको त्यो गल्तीलेगर्दा हजारौँ वर्षसम्म मानिसहरूले कसरी दु:ख पाइरहेका छन् र शैतानको कुरा सुन्ने बानीमा अझै पनि खास सुधार आएको छैन। हामीले पनि त्यही खालको भूल नगर्न कसरी सतर्क हुने? `