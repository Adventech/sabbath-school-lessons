---
title:  थप जानकारी
date:   06/04/2018
---

प्रकाश १२:७-१२ पढ्नुहोस्, । सामग्री उपलब्ध भएमा एलेन जी ह्वाइटद्वारा लिखित पाट्रियार्क र प्रोफेटसको पृ. ३३-४३को "ह्वाइ वाज सिन पर्मिटेड" पढ्नुहोस्।

> <p></p>
> "७ अनि स्वर्गमा लड़ाइँ भयो। मिखाएल र तिनका दूतहरूले त्यस अजिङ्गरसँग युद्ध गरे। अजिङ्गर र त्यसका दूतहरूले पनि युद्ध गरे, ८ तर यिनीहरू हारे, र यिनीहरूका निम्ति स्वर्गमा कुनै ठाउँ रहेन। ९ त्यो ठूलो अजिङ्गर तल फालियो। त्यो प्राचीन सर्प, जो सारा संसारलाई बहकाउने दियाबलस वा शैतान हो। त्यो पृथ्वीमा फ्याँकियो र त्यसका दूतहरू त्यसका साथसाथै फ्याँकिए। १० तब मैले स्वर्गमा यसो भनिरहेको एउटा ठूलो आवाज सुनें, "अब हाम्रा परमेश्वरको मुक्ति, शक्ति, राज्य र उहाँका ख्रीष्टको अधिकार आएको छ। किनकि हाम्रा भाइहरूलाई दोष लगाउने, जसले हाम्रा परमेश्वरको सामुन्ने तिनीहरूलाई दिनरात दोष लगाउँछ, त्यो तल फ्याँकिएको छ। ११ तिनीहरूले थुमाको रगत र आफ्ना गवाहीको वचनको कारण त्यसलाई जितेका छन्, र तिनीहरूले मृत्युसम्मै पनि आफ्नो ज्यानको माया राखेनन्। १२ यसकारण हे स्वर्गमा रहनेहरू, तिमीहरू रमाओ। तर पृथ्वी र समुद्रलाई धिक्कार छ! किनभने आफ्नो समय अल्प छ भनी थाहा पाएर दियाबलस ठूलो क्रोधसाथ तिमीहरूकहाँ तल आएको छ।"

"जबसम्म सारा सृष्टिका जीवहरूले परमेश्वरप्रतिको प्रेममा प्रतिवद्धता र बफादारिता देखाए तब सम्म परमेश्वरको जगतमा सिद्ध एकता र तालमेल थियो। तिनीहरूको सृष्टिकर्ताको चाहना पूरा गर्नुमा नै स्वर्गका दूतहरूको आनन्द थियो। परमेश्वरको महिमालाई प्रतिबिम्बित गर्न तिनीहरू खुशी मान्थे र उहाँको प्रशंसा गर्न रुचाउँथे।जहाँ  परमेश्वरप्रतिको प्रेमले प्राथमिकता पाएको थियो र एक आपसको प्रेममा पनि विश्वसनीयता र निस्वार्थता झल्किन्थ्यो। सारा जगतको सेरोफेरोमा कुनै पनि असमानता थिएन। तर त्यो सुखमय वातावरणमा परिवर्तन आयो। परमेश्वरका सारा जीवहरूलाई, आत्मनिर्णयको स्वतन्त्रतालाई धक्का पुर्याउन एक जना खडा भयो। येशूको साथमा रहने र अत्यन्तै सम्मान पाएको जीवमा पाप उत्पन्न भयो।"-एलेन जी ह्वाइट, पाट्रियार्क एण्ड प्रोफेटस्, पृ. ३५बाट रूपान्तरित।  

"परमेश्वरको प्रेमप्रति बफादारिता र प्रतिवद्धता" भन्ने एलेन जी ह्वाइटका शब्दहरू हेर्नुहोस्। प्रेमले नै बफादारिता हुन मानिसलाई अग्रसर गराउँछ र त्यसबाट निष्ठावान हुन प्रतिवद्धता गराउँछ। कुनै पनि विवाहित पति वा पत्नीले आफ्नो श्रीमान वा श्रीमतीलाई आफ्नो निष्ठा जनाउन प्रेमलाई प्रयोग गर्दछ। स्वर्गमा त्यही चलन थियो। यही चलन वा प्रतिवद्धता परमेश्वरप्रतिको सम्बन्धमा हामीहरूको हुनुपर्छ।

**चिन्तनमनन**

`अ. 	असल र खराबको युद्ध तथा महान् विवादमा शैतानको भूमिका वास्तविक छ भनेर बाइबलमा कुन कुन पदहरूले खुलाएको छ? शैतान कुनै मनगढन्ते वा केवल मानिसको दिमागमा खेलिने खराब तत्व  नभएर वास्तविक नै हो भनेर मानिसहरूलाई कसरी बुझाउने?`

`आ. 	सेभेन्थ-डे एडभेन्टिस्ट भएको हैसियतले हामीसँग अनेकौँ अचम्मरूपमा बाइबलसम्बन्धी ज्ञानहरू छन्। तर ज्ञानको आवश्यकता भएतापनि हामीलाई मुक्ति पाउन केवल ज्ञानले मात्र पुग्दैन भनेर कसरी महसुस गर्ने? येशूको निष्ठामा रहन दिमागमा वौद्धिक ज्ञानले भरेर मात्र पुग्दैन अरू के पनि चाहिन्छ?`

`इ. 	तपाईँको आफ्नै जीवनमा येशूको उपस्थितिलाई कुन कुन तरिकाले अनुभव गर्नुभएको छ? विगतमा मात्र होइन त्यो पनि अहिले नै? ती अनुभवहरूले गर्दा तपाईँले आफ्नो जीवनमा जुनसुकै दु:खकष्टको सामना गर्नुपरेतापनि येशूप्रतिको बफादारितामा तपाईँलाई कसरी अडिग हुन सघाउँछ?`

`ई.  	प्रेममा निष्ठावान हुनु भनेको के हो त्यसको बारेमा चर्चा गर्नुहोस्। यस वाक्यले गर्दा व्यवस्था र अनुग्रह र विश्वास र आज्ञाकारीतासँग भएको सम्बन्धलाई अझ राम्रोसँग कसरी बुझाउन हामीलाई मद्दत गर्दछ? प्रेममा रहेर वास्तविक स्वतन्त्रता हुनु भनेको त्यसले हामीलाई कसरी सिकाउँछ? अहिले पनि परमेश्वरप्रतिको प्रेमको निष्ठालाई हामीले कुन कुन तरिकाहरूले व्यक्त गर्न सक्छौँ?`