---
title:  कथा
date:   06/04/2018
---

#### मार्शल आइलाण्डबाट

_एलिसा अलबर्टसन, वर्ष २१_

पासिफिक समुद्रमा रहेका केही टापुकहरू मिलेर बनेको देश मार्शल आइलाण्डसमा इबाई सेभेन्थ-डे एडभेन्टिस्ट स्कुलमा चलेको क्लासको पहिलो दिनमा सानो लोमानले स्कुलको युनिफर्म लगाएको थिएन।

दोस्रो दिनमा पाँच वर्षको केटा किन्डर गार्टेन क्लासमा भने स्कुलको युनिफर्म लगाएर आयो। त्यो युनिफर्म कालो पाइन्ट र खइरो कमिज थियो। उसले क्लासमा ध्यान दिएर राम्रोसँग सुन्न सकेन। उक्त कक्षामा पढाउने शिक्षिका एलिसा अलबर्टसन थिइ। उनी अमेरिकाको अलास्का राज्यबाट भर्खरै नयाँ ठाउँमा पढ़ाउन आएकी थिइन्। तर सानो केटो लोमालाई कक्षामा बस्न मन लागेको थिएन ऊ बाहिर अरू साथीहरूसँग बाटोमा खेल्न पाए पनि हुन्थ्यो भनेर सोचिरहेको थियो। उसका अरू साथीहरू स्कुलमा जाँदैनथे।

अनि लोमन कक्षामा यताउति चल्न थाल्यो र अरू केटाकेटीहरूलाई जिस्क्याउन र  चिमोट्न थाल्यो।

चकचके लोमनलाई चुप लगाउन एलिसाले धेरै कोशिस गरिन्। चुप लाग भनिन् र अरू केटाकेटीहरूबाट अलगै राखिन्। तरपनि लोमन चुपलागेर बसेन झन्  ह़ा...हा....हीं..हीं .. गर्दै कराउन थाल्यो।

एलिसाले लोमनलाई हेडसरकहाँ लगिन्। हेडसरले लोमनलाई सम्झाउन खोजे तैपनि उसको बानी सुध्रिएन।उता किन्डर गार्टेन क्लासमा भर्खरै भर्ना भएका अरू १९ जना केटाकेटीहरू पनि धेरै चकचक गरिरहेका थिए। तिनीहरूले एक आपसमा र शिक्षिकालाई समेत चिथोरा चिथोर गर्न थाले। एक दिन त क्लासका सबै केटाकेटीहरू झ्यालबाट हाम फालेर बाहिर खेल्न जान लागेका थिए तर शिक्षिका एलिसाले तिनीहरूलाई जसोतसो गरेर रोकेकी थिइन्।

एलिसाले लोमनकी सानीआमासँग “ऊ किन त्यस्तो बदमास भएको” भनेर सोधिन्। सानीआमाले लोमनको घरको वारेमा एलिसालाई सुनाइन्। लोमनकी आमा भर्खरकी थिइन् अनि उसको बुबाचाहिँ जड्याँहा  थिए। तिनीहरू प्यासिफिक आइल्याण्डको अर्कै टापुमा बस्दथे र लोमन उसको सानीआमा र काकासँग इबेयी टापुमा बस्दथे। त्यो टापुमा १२,००० भन्दा बढी मानिसहरू बस्दथे।

लोमनको बारेमा सुनेपछि शिक्षिका एलिसालाई लोमनप्रति ज्यादै माया लागेर आयो। लोमनकी सानीआमालाई एलिसाले भनिन् "तपाईँको कुरा सुनेर मलाई कस्तो दु:ख लाग्यो। विचरा ! उसलाई मायाको खाचो छ , अनि ऊ पहिलो पल्ट स्कुलमा भर्ना भएको छ। उसलाई धेरै हेरचाह र स्नेहको आवश्यकता छ भन्ने मलाई लागिरहेकोछ।"

एक दिन लोमन शरीरभारी घाउ र निलडाम लिएर स्कुल आएको थियो।उसको एउटा आँखा पनि सुन्निएको थियो। लोमनको घरमा केही नराम्रो भएको हुनुपर्छ भन्ने एलिसाले सोचिन्।लोमंको वारेमा एलिसाले  हेडसरसँग पनि कुरा गरिन्। तर तिनीहरूले लोमनलाई सहयोग गर्ने आँट गर्न सकेनन् किनभने घरायसी झगडा वा केटाकेटीको विषयलाई त्यस ठाउँका मानिसहरू प्राय सरकारलाई दोष दिन्थे। तिनीहारू भन्दथे  बालिकालाई सहायता गर्न सरकारले वास्ता नै गर्दैन। तब एलिसा के गर्ने होला भनेर दोधारमा परिन, लोमनको परिवारलाई ऊ अटेरी र बदमास छ भनेर गुनासो पोखाउन् पनि छोडिन्। बरू परमेश्वरसँग प्रार्थना गर्न थालिन्। "एक दिन म स्कुलबाट घरमा फर्केँ। मैले रोएर प्रार्थना गरेँ। 'प्रभु लोमनालाई म कसरी सुधारु ? ऊ सुध्रिएर राम्रो भएको म हेर्न चाहन्छु।'" एलिसाले भनिन्।

क्लासरूमका बच्चाहरू सानै भएतापनि क्लासमा त आत्मिक लडाईँ भइरहेको उनलाई महसुस भयो। "यही समय हो जब तिनीहरूले असल र खराब बानीहरू सिक्दछन्। यसै बेला शैतानले केटाकेटीहरूको दिमागमा खेलबाड गर्न चाहन्छ ताकि तिनीहरूले येशूतिर ध्यान नलगाउन्।" एलिसाले आफ्नो भावना व्यक्त गरिन्। एलिसाले सम्पूर्ण विद्यार्थी र लोमन जस्ता विधार्थीलाई सम्हाल्न गार्हो भएको विषयमा  मात्र होइन तर तिनीहरूका आमाबाबुको निम्ति पनि प्रार्थना गर्न थालिन्। परमेश्वरको प्रेमले उनको क्लास विद्यार्थीहरुले भरिउन भनेर उनले पुकारा  गर्न थालिन्। प्रत्येक विद्यार्थी र तिनीहरूको परिवारको निम्ति हरेक बिहान र बेलुका उनी प्रार्थना गर्न थालिन्। "प्रार्थनाले मेरो क्लासरूम परिवर्तन हुनेछ भनेर मैले पक्का गरेकी थिएँ" एलिसाले भनिन्।

लोमनलाई कजाउन एलिसाले सबै बच्चाहरू घर गइसकेपछि पनि उसलाई भने क्लासमै राखेर उसकोनिम्ति ऊ संगै प्रार्थना गर्न थालिन्।उसलाई प्रार्थना गर्न पनि  सिकाइन्। एलिसाको पछि-पछि प्रार्थना गर्दै लोमनले पनि प्रार्थना गर्न थाल्यो, "स्वर्गमा रहनुहुने हे प्रिय पिता। आजको दिनको निम्ति तपाईँलाई धन्यवाद छ। मेरो खाना जुटाइदिनु भएको निम्ति तपाईँलाई धन्यवाद छ। क्लामा कच-कच गरें मलाई माफी  दिनुहोस्। मैले साथीहरूलाई दु:ख दिएकोमा मलाई दु:ख लागेको छ। मलाई माफ गरिदिनुहोस् र भोलि क्लासमा राम्रोसँग सुन्ने र दयालु हुने मन मलाई  दिनुहोस्।"

एक दिन प्रार्थना गरिरहेको समयमा लोमनले एलिसालाई भन्यो "मिस, मिस, म पहिले यी सबै मेचहरू मिलाऊँ छु है त?" लोमनले उसको मिसलाई सहयोग गर्न चाहेको यो पहिलो पटक थियो।

सबैको निम्ति प्रार्थना गर्न थालेको दुई हप्ताभित्रै एलिसाले आफ्नो क्लासमा केही न केही परिवर्तन आएको महुसु गरिन्।अरु बच्चाहरूले क्लासमा फोहर गर्दा पनि अब त्यसलाई लोमनले  सफा गर्न थालेको थियो। झगडा गर्ने बच्चाहरूको बीचमा उभिएर झगडा नगर भनेर सम्झाउन थाल्यो र एक आपसमा अँगालो हालेर माया गर्न सक्नुपर्छ भनेर लोमनले अरुलाई सिकाउन थाल्यो। अरू बच्चाहरूको व्यवहारमा पनि परिवर्तन आउन थालेको थियो। तिनीहरू एक आपसमा पहिलाको भन्दा मिल्न र माया गर्न थालेका थिए। "सरी, माफ गर्नुहोस्" भनेर भन्न थाले। जुन बच्चाले चित्त दुखाएका थिए तिनले पनि "ल, ल, तिमीलाई माफी भयो" भनेर अङ्गालो मार्न थाले।  यी सबै घटनाहरुले एलिसालाई आफ्नो क्लासमा परमेश्वरको प्रेम भरिरहेको महसुस भैरहेको थियो।

शिक्षकहरूले पक्षपात गर्नु त हुँदैन तर एलिसाको निम्ति लोमन धेरै नजिक हुन पुगेको थियो। एक्काइस वर्षकी एलिसाले भनिन्, 'लोमन ज्ञानी बच्चा हो। तर उसलाई मायाको अभाव थियो र उसको घरमा झैँझगडा  भैरहने भएकोले उसलाई शान्ति भनेको के हो सो कुरा महसुस हुन पाएको थिएन।" यस समयको भेटीको केही भाग इबेइ सेभेन्थ डे एडभेन्टिस्ट स्कुलका क्लासहरूको मर्मतको निम्ति सहयोग मिल्नेछ। त्यसले गर्दा लोमन जस्ता बालबालिकाहरूले प्यारो परमेश्वर पिताको वारेमा निरन्तररूपमा सिक्न सक्नेछन्।

बालकको नाउँ परिवर्तन भएको छ। मार्शलेस ठाउँ अनुसार लोमनको अर्थ "यताउती बग्ने पानी" हो।

लेखक आन्ड्रयु माचेस्नी

**मार्शन आइल्याण्ड वा टापुहरूको बारेमा छोटो जानकारी:**

अ) प्यासिफिक समुद्रमा रहेका टापुहरूको देश गणतन्त्र मार्शन आइल्याण्ड देश अमेरिकाको हवार्ड र अस्ट्रेलियाको बीचमा छ।

आ) मार्शिज र अङ्ग्रेजी भाषाहरू त्यस देशका मूल सरकारी भाषा हुन्।

इ) युनाइटेड चर्च अफ क्राइस्ट (५१.५ प्रतिशत) र एसेम्बेली अफ गड (२४.२ प्रतिशत) त्यस देशका मूल धार्मिक समूहहरू हुन्। त्यस देशका एक प्रतिशत जनताहरूमा सेभेन्थ-डे एडभेन्टिस्टहरू छन्।

ई)  ग्वाम माइक्रोनेसिया मिशन अन्तर्गत मार्शल आइल्याण्ड चलिरहेको छ।

उ)  ग्वाम माइक्रोनेसिया मिसनमा ५,५६५ चर्चका सदस्यहरू छन्। त्यहाँ २२वटा चर्चहरू र  विश्वासीहरूको १५ समूह छन्।