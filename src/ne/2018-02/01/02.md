---
title:  निष्खोट तथा सिद्ध जीवको पतन
date:   01/04/2018
---

यो संसार कुन गतिले हिँडिरहेको छ अर्थात् कस्तो अनिश्चित, त्रासपूर्ण, निराशामय तरिकाले चलिरहेको छ भनेर बुझ्न चाहन्छौँ | परमेश्वर र शैतानको बीचमा भइरहेको महान् बिवादलाई बुझ्नुपर्छ। तर त्यसले धेरै प्रश्नहरू उब्जाउँछ।सबभन्दा महत्त्वपूर्ण र सबैको चासोको प्रश्न त यो छ, त्यो बिवाद कसरी शुरूभयो? परमेश्वर र शैतानको बीचमा कलह कसरी शुरूभयो जसले गर्दा तिनीहरूको युद्धभूमिमा हामी पनि  होमिन वाध्य हुन गएका छौँ। प्रिय, अनुग्रही र दयालु सृष्टिकर्ता परमेश्वरले यो संसार तथा जगत सृष्टिगर्नुभएको हुनाले दुष्ट, पापी, आतङ्क, हिँसा, एक आपसमा द्वन्द्व, झगडा वा बाझाबाझ आदि सृष्टिको जगमा थिएन भन्नु तर्कयुक्त छ वा मनासिब देखिन्छ। त्यसकारण यस जगतको बिवाद वा कलह सृष्टिको सुरूभन्दा बाहिरको मान्नुपर्छ र यो  संसार सृष्टिभएकोले पाप आयो भन्न मिल्दैन (जसरी कुनै आमाले छोरा वा छोरी पाएपछि ती छोरा छोरी बिद्रोही भएर निस्कियो भने आमाले छोरा छोरी जन्माएको कारणले हो भन्न मिल्दैन न त आमालाई दोष दिनु नै उचित हुन्छ (अनुवादकको टिप्पणी)। यद्यपि, जगतमा भइरहेको कलह वा विवाद कुनै मनगढन्ते नभएर वर्तमान समयमा पनि चलिरहेको छ। यो वास्तविक छ र हामी जोसुकै भएतापनि जब हामी यस संसारमा जन्मिन्छौँ त्यस कलहमा कुनै न कुनै रूपमा सहभागि भइरहेका हुन्छौँ।

परमेश्वरले कुनै दाग नभएको, कुनै दोष नभएको शुद्ध बालक जस्तै निर्मल हृदय भएको लुशिफर सृष्टि गर्नुभएको थियो। तर पछि गएर उसमा के पारा चढ्यो वा के अस्वाभाविक कुरा उसले आफ्नो मनमा उब्जायो  जसले गर्दा उसको पतन भयो र यस जगतमा पाप उत्पन्न भयो? हेर्नुहोस्, देहायका पदहरू:  इजकिएल १८ जहाँ लुशिफरलाई एक सभ्यताले परिपूर्णभएको देश टुरोस र सिडोनको (आधुनिक लेबनान) राजासँग तुलना गरिएको छ) र यशैया १४:१२-१५ 

> <p></p>
> "१ परमप्रभुको यो वचन मकहाँ आयो: २ "हे मानिसको छोरो, टुरोसको शासकलाई भन्, "परमप्रभु परमेश्वर यसो भन्नुहुन्छ: "तेरो हृदयको घमण्डमा तँ भन्छस्, "म एउटा देवता हुँ। म समुद्रको बीचमा एउटा देवताको सिंहासनमा बस्तछु! " तर तँ त एउटा मानिस मात्र होस्, देवता होइनस्, यद्यपि तैंले आफैलाई एक देवता जत्तिकै बुद्धिमान् सम्झन्छस्। ३ के तँ दानिएलभन्दा पनि बुद्धिमान् छस्? के तँबाट कुनै गुप्त कुरा लुकिएको छैन र? ४ तेरो बुद्धि र समझशक्तिले तैंले आफ्नो निम्ति धेरै धन-सम्पत्ति प्राप्त गरेको छस्, र तैंले आफ्ना भण्डारहरूमा सुन र चाँदी थुपारेको छस्। ५ व्यापारमा ठूलो निपूर्णता देखाएर तैंले आफ्नो धन-सम्पत्ति बढ़ाएको छस्, र तेरो धन-सम्पत्तिको कारण तेरो हृदय घमण्डले फुलेको छ। ६ "यसकारण परमप्रभु परमेश्वर यसो भन्नुहुन्छ: "तैंले आफूलाई एउटा देवताजत्तिकै बुद्धिमान् ठान्छस्, ७ यसकारण जाति-जातिहरूमा सबैभन्दा क्रूर विदेशीहरूलाई म तँकहाँ ल्याउनेछु। तिनीहरूले आफ्ना तरवार तेरो सौन्दर्य र बुद्धिको विरुद्धमा थुत्नेछन्, र तेरो चमत्कारपूर्ण गौरवलाई वारपार छेड्नेछन्। ८ तिनीहरूले तँलाई मृत-लोकमा पुर्याउनेछन्, र हिंसक वेगसित तँ समुद्रमा मर्नेछस्। ९ तब तँलाई मार्नेहरूका सामुन्ने के तँ अझै पनि "म देवता हुँ" भन्नेछस् र? तँलाई मार्नेहरूका हातमा तँ मानिस मात्र हुनेछस्, एक देवता होइन। १० विदेशीहरूका हातमा तँ बेखतनाको मृत्युमा मर्नेछस्। मैले यो भनेको छु, परमप्रभु परमेश्वर भन्नुहुन्छ।" ११ परमप्रभुको यो वचन मकहाँ आयो: १२ "हे मानिसको छोरो, टुरोसका राजाको विषयमा विलाप गर्, र त्यसलाई भन्: "परमप्रभु परमेश्वर यसो भन्नुहुन्छ: "तँ त सिद्धताको एक नमूना थिइस्, र बुद्धिले पूर्ण सर्वाङ्गसुन्दर। १३ परमेश्वरको बगैँचा अदनमा तँ थिइस्। हरेक बहुमूल्य पत्थरले तँ सिँगारिएको थिइस्। मानिक, पुष्पराज, पन्ना, पीतमणि, आनिक्स, बिल्लौर, नीर, फिरोजा र बेरूजले तँ आभूषित थिइस्। तेरा मणिघरहरू सुनले मोहोरिएका थिए, तँ सृजेको दिनमा नै ती तयार पारिएका थिए। १४ अभिभावक करूब )(स्वर्गदूत हुनलाई तँ अभिषेक गरिएको थिइस्, किनकि त्यसरी नै मैले तँलाई नियुक्त गरेको थिएँ। परमेश्वरको पवित्र पर्वतमा तँ थिइस्। अग्निमय पत्थरहरूका बीचमा तँ हिँड्थिस्। १५ तँ सृजिएको दिनदेखि तँमा अधर्म फेला नपरेको दिनसम्म, तेरो चाल-ढङ्गमा तँ दोषरहित थिइस्। १६ तेरा चारैतिरका व्यापारद्वारा तँ उपद्रवले भरिइस्, र तैंले पाप गरिस्। यसैले मैले तँलाई परमेश्वरको पर्वतबाट अपमान गरी खेदिदिएँ, र हे अभिभावक करूब, मैले तँलाई अग्निमय पत्थरहरूका बीचदेखि धपाइदिएँ।  १७ तेरो सुन्दरताले गर्दा तेरो हृदय घमण्डले फुलियो, तैंले आफ्नो गौरवको कारण तेरो बुद्धिलाई भ्रष्ट पारिस्। यसैले मैले तँलाई जमिनमा फालिदिएँ। राजाहरूका अगि मैले तँलाई तमाशा बनाइदिए। १८ तेरा धेरै पापहरू र बेईमान व्यापारद्वारा तैंले तेरा पवित्रस्थानहरूलाई बिटुलो पारेको छस्। यसैले गर्दा मैले तँबाटै एउटा आगो निकालिदिएँ, र त्यसले नै तँलाई भस्म पार्यो। तँलाई नियालेर हेर्नेहरू सबैका दृष्टिमा मैले तँलाई जमिनमा खरानी तुल्याइदिएँ। १९ जाति-जातिहरूमा तँलाई चिन्नेहरू तँलाई देखेर भयभीत हुन्छन्। तँ एक डरलाग्दो अन्त्यमा आइपुगेको छस्, र तँ फेरि कहिल्यै रहनेछैनस्। २० परमप्रभुको यो वचन मकहाँ आयो: २१ "हे मानिसको छोरो, सीदोनतिर तेरो मुख फर्का, र त्यसको विरुद्धमा यो अगमवाणी गर्, २२ र भन्: परमप्रभु परमेश्वर यसो भन्नुहुन्छ: "हे सीदोन, म तेरो विरुद्धमा छु, तँभित्रै म महिमा प्राप्त गर्नेछु।जब म त्यसलाई दण्ड दिनेछु, र मेरो पवित्रता त्यसभित्रै प्रकट गर्नेछु, तब तिनीहरूले म नै परमप्रभु हुँ भनी जान्नेछन्। २३ म त्यसमाथि एउटा रूढ़ी पठाउनेछु, र त्यसका गल्लीहरूमा म रगत बगाउनेछु। त्यसका चारैतिर त्यसको विरुद्धमा भएको तरवारले  मारिएकाहरू त्यसभित्रै ढल्नेछन्। तब म नै परमप्रभु हुँ भनी तिनीहरूले जान्नेछन्।"

> <p></p>
> "१२ ए बिहानको तारा, प्रभातको पुत्र, तँ स्वर्गबाट कसरी खसेको छस्! उहिले जाति-जातिहरूलाई होच्याउने, तँ कसरी भूइँमा तल खसालिइस्। १३ तैंले आफ्नो हृदयमा भनिस्, "म स्वर्गमा उक्लनेछु। परमेश्वरका ताराहरूभन्दा माथि म मेरो सिंहासनलाई उच्च पार्नेछु। पवित्र पर्वतको सबैभन्दा उच्च टाकुरामा सभासद्को पर्वतमा म विराजमान हुनेछु। १४ म बादलको टुप्पाभन्दा माथि उक्लनेछु, म आफूलाई सर्वोच्च परमेश्वर जत्तिकै बनाउनेछु।" १५ तर तँ चिहानसम्म, खाड़लको तल्लो गहिराइसम्मै होच्याइस्।"  

लुसिफर स्वर्गमा बस्ने एक कलङ्करहित सिद्ध जीव थियो। उसमा कुनै खराब तत्व वा भावना वा नियत शुरूमा थिएन।परमेश्वरको सामुन्ने प्रेमिलो र आत्मिक वातावरणमा रहेको  लुशिफरमा परमेश्वरप्रति विद्रोह वा खराब भावना कसरी उत्पन्न भयो? यथार्थमा हामीलाई थाहा छैन। त्यसकारण पापको मामिला वा परमेश्वरबाट अलग हुने स्वभावलाई बाइबलले सायद "पाप वा अधर्मीको रहस्य" (२ थेसलोनिकी २:७) भनेर सम्बोधन गरेको हुनुपर्छ।

परमेश्वरले प्रत्येक जीवलाई आआफ्नो क्षमता अनुसार बुद्धि दिनुभएको छ। त्यो क्षमतालाई परमेश्वरले नियन्त्रण गर्नुहुन्न। आत्मनिर्णय, विवेक वा सोच्ने स्वतन्त्रता परमेश्वरले सृष्टि गर्नु भएको प्रत्येक प्राणीको हक हो। त्यो भन्दा वाहेक लुशिफरको दिमागमा परमेश्वरबाट पतित हुनुपर्ने अवस्थाको कुनै कारण वा तर्क छैन। एलेन जी व्हाइटले पापको उत्पति बारेमा अत्यन्तै गहिरो सोच व्यक्त गर्छिन्: "पाप किन र कसरी उत्पन्न भयो भनेर व्याख्या गर्न असम्भव छ। पाप अतिक्रमित वा जबरजस्ती भित्राइएको तत्व हो। लुशिफरको दिमागमा होस् वा यस संसारमा होस् पाप घूसपैठ भएको हो। यसको उपस्थिति वा अस्तित्वको कुनै कारणै छैन। यो रहस्यमय छ। यसको लेखाजोखा दिन आवश्यक छैन। कुनै वहाना बनाएर पापलाई पोसाएर राख्नु भनेको  पापको पक्षमा बोल्नु हो। यदि पाप गर्नुपर्ने कारण भेटियो भने र त्यसको अस्तित्वलाई देखाउन सकियो भने पाप समाप्त भएको ठहरिन्छ। -महान विवाद, पृ 492,493बाट रूपान्तरित।

पाप भन्ने शब्दलाई  खराब, दुष्ट वा अधर्मले सात्नुहोस्। एलेन जी ह्वाइटले व्यक्त गर्नुभएको भावनासँग मिलेकै हुन्छ। हो पापको उत्पत्ति कसरी भयो भनेर व्याख्या गर्न असम्भव छ यदि व्याख्या गरियो भने त्यसको अस्तित्वको कारण दिइने हुन्छ। दुष्ट घुसपैठ भएको तत्व हो र उसको अस्तित्वको कुनै कारण छैन। पाप हुनुपर्छ भन्ने छैन। यो रहस्यमय र यसको लेखाजोखा दिन आवश्यक छैन। यो यो कारणले पाप आयो भनेर भन्न सकियो भने यसको अस्तित्व मनासिब भएको देखिन्छ। यदि पाप आउनुपर्ने केही बहाना देखाउन सक्यो भने पाप पाप हुनबाट रोकिन्छ।

`विवेकको स्वतन्त्रता वा आत्मनिर्णयको स्वतन्त्रताको बारेमा सोचेर आफ्नै अनुभवलाई केलाउनुहोस्। यस संसारमा रहदा के कुरा लिनुपर्छ वा पर्दैन, मान्नुपर्छ वा पर्दैन वा निर्णय गर्नुपर्छ वा पर्दैन भन्ने कुरा प्रार्थनापूर्वक सोचेर होसियारीसाथ  लाग्नु किन जरुरी छ ?  विचार गर्नुहोस् |`