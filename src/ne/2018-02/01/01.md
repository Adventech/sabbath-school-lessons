---
title:  पाठ
date:   31/03/2018
---

### यस अध्यायका मूल पदहरू
इजकिएल २८:१,२,११-१७, उत्पत्ति ३:१-७, प्रकाश १२:१-१७, रोमी ८:३१-३९ र प्रकाश १४:१२।

> <p>यस अध्यायको मूल सार पद</p>
> " 'तब त्यो अजिङ्गर त्यस स्त्रीसँग क्रोधित भयो, र त्यसका बाँकी सन्तानसँग युद्ध गर्न गयो— अर्थात् तिनीहरूसँग, जुनहरूले परमेश्वरका आज्ञाहरू पालन गर्दछन्, र जससँग येशूको गवाही हुन्छन्। ' (प्रकाश १२:१७ रूपान्तरित-किङ्ग जेम्स बाइबल) (कतिपय नेपाली बाइबलहरूमा प्रकाश १२:१७ केवल यो मात्र छापिएको छ: "अनि त्यो अजिङ्गर समुद्रको किनारमा खड़ा भयो" परमेश्वरको आज्ञा पालन गर्ने र येशूको गवाही हुने भन्ने वाक्य हटाइएको छ"-विशेष गरेर नेपाल बाइबल सोसाइटीले मोबाइलको निम्ति बनाइएको बाइबलमा पद १८ हटाइ "अनि त्यो अजिङ्गर समुद्रको किनारामा खडा भयो" भनेर उल्लेख गरिएको छ-अनुवादकको टिप्पणी)।  

सारा जगत वा अन्तरिक्षमा भइरहेको कलहलाई कहिलेकाहीँ "महान् विवाद भनेर सम्बोधन गरिएको छ। जगत र पृथ्वीमा जे भइरहेको छ त्यो बाइबलले कसरी हेर्दछ भनेर त्यस "महान् विवाद"को बृतान्तले देखाउँदछ। हाम्रो नाट्यशालारूपी पृथ्वीमा परमेश्वर र शैतानको बीचमा भइरहेको नाटकको पृष्ठभूमिलाई यो विवादले खोलिदिन्छ। पाप, कष्ट, आतङ्क, पीडा, मृत्यु, राष्ट्रहरूको उदय र पतन, सुसमाचार प्रचार र अन्तिम दिनका घटनाहरू - यी सबै जगत वा अन्तरिक्ष विवादसँग सम्बन्धित छन्। (याद गर्नुहोस्: अन्तरिक्ष भन्दा केवल मानव विज्ञानले देखेका आकाश वा अनुसुन्धानको निम्ति सेटलाइटहरू पठाएर फोटोहरू पठाइएका विभिन्न ताराहरूको समूह वा देखिने अन्तरिक्षका भागहरूमात्र नभएर अरू धेरै अन्तरिक्षहरू छन् जुन बर्तमान मानव बिज्ञानको पहुँचमा छैन। ती स्थानहरूमा शैतानको जालमा नपरेका जीवहरू छन्। तिनीहरूले यस संसारमा परमेश्वरले देखाइरहनुभएको उहाँको प्रेम र शैतानको चर्तिकलालाई बढो चासोसाथ हेरिरहेकाछन्-अनुवादकको टिप्पणी)।

यस अध्यायमा केही निर्णायक स्थानहरूको बारेमा हेर्नेछौँ जहाँ विवाद सुरू भयो। सिद्ध जीव लुशिफरको हृदयमा परमेश्वरप्रति विद्रोहको भावना सुरूमा किन र कसरी उत्पन्न भयो त्यो रहस्यमय नै छ। त्यसले गर्दा लुशिफरमात्र होइन अरू सिद्ध स्वर्गदूतहरू साथै आदम र हव्वाको पनि पतन भयो। लुशिफर र हामीहरूको प्रथम पुर्खा आदम र हव्वाको पतन नै दुई निर्णायक विषयबस्तुहरू हुन् जसमा महान् विवाद वा कलहको जरा गाडिएकोछ र अहिले पनि परमेश्वरसँग शैतान नमिल्दा मानव पृथ्वी युद्धभूमिमा परिणत भइरहेको छ। यस संसारमा जन्मिने प्रत्येक मानव प्राणी त्यस कलह (नाटक)को कुनै न कुनै रूपमा पात्र हुन्। कोही पनि उम्कन सक्दैनन् |

असल र रसिलो समाचार त यो छ कि एक दिन यो नाटकीय झगडाको अन्त्य हुनेछ। खालि अन्त्यमात्र नभएर येशूले शैतानमाथि सधैँको निम्ति पूर्णरूपमा बिजय प्राप्त गर्नुहुनेछ। अझ राम्रो खबर त यो छ कि क्रुसमा येशूले जुन् काम हाम्रो निम्ति पूर्णरूपमा सम्पन्न गर्नुभयो त्यसले गर्दा हामी पनि त्यस बिजयमा सहभागि  हुनसक्छौँ। त्यो बिजयमा अहिलेदेखि सहभागि हुन परमेश्वरले हामीलाई आह्वान गर्नुहुन्छ। जब हामी येशूको आगमनको निम्ति निष्ठावान भएर पर्खेर बस्छौँ तब हाम्रो विश्वास  उहाँको वचन पालन गरेर बसोस् भन्ने परमेश्वरको चाहना छ।