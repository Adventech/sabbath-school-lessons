---
title:  सनातन सृष्टिकर्ताको आराधना तथा उपासना
date:   19/05/2018
---

### यस अध्यायका मूल पदहरू
प्रकाश १४:६,७, मत्ती २४:१४, गलाती ३:२२, लूका २३:३२-४३, उत्पत्ति २२:१२ र प्रकाश १४:८-१२।

> <p>यस अध्यायको मूल सार पद</p>
> "अनि अर्को स्वर्गदूत आकाशको बीचमा उडिरहेको मैले देखेँ। उनीसँग संसारमा रहेका मानिसहरूलाई प्रचार गर्न अनन्तको सुसमाचार थियो। प्रत्येक राष्ट्र, प्रत्येक जात, प्रत्येक भाषा र प्रत्येक मानिसहरूलाई सुनाउन त्यो समाचार उक्त स्वर्गदूतसँग थियो" (प्रकाश १४:६ रूपान्तरित)।

हामी सेभेन्थ-डे एडभेन्टिस्ट भएको हैसियतले बाइबलमा "भएका सत्यता" (२ पत्रुस १:१२) वा वर्तमान समयसापेक्ष सत्यलाई हामी विश्वास गर्दछौँ (अङ्ग्रेजी बाइबलमा बर्तमान सत्य- प्रिजेन्ट ट्रुथ present truth भनिएको छ भने नेपाली बाइबलमा सो वाक्य नभएको पाइन्छ)। त्यसको अर्थ यो हो कि परमेश्वरले मानिसलाई चाहिने सत्य आत्मज्ञानलाई युग अनुसार उघारिदिनुहुन्छ। त्यो ज्ञानको ज्योति आवश्यकता अनुसार झन झन उज्यालो भएर चम्किँदै जान्छ। सुसमाचारको पहिलो प्रतिज्ञा उत्पति ३:१५मा दिइएको थियो। स्त्रीको बिऊबाट उद्धारकर्ताको जन्म हुनेछ भनेर पापमा फसेको आदम र हव्वाको दिमागमा आशा रोपिइएको थियो। "उनी महान् र शक्तिशाली राष्ट्र हुनेछन् र उनले गर्दा संसारका सारा राष्ट्रहरूले आशिष पाउनेछन्" (उत्पति १८:१८ रूपान्तरित) भनेर अब्राहमलाई दिइएको प्रतिज्ञा र सुसमाचारलाई पूर्णरूपमा प्रकट गरिएको ठानिन्छ। अब्राहमलाई दिइएको भन्दा सत्य सुसमाचारको अझ सबभन्दा ठूलो प्रतिज्ञा येशैमा प्रकट गरिएको थियो।जब उहाँ आउनुभयो उहाँले यो घोषणा गर्नुभयो, "मानिसको पुत्र आफ्नो भाऊ खोज्न वा सेवा पाउन होइन तर सेवा गर्न र धेरैको बन्धनलाई फुका गर्न आफ्नो जीवन दिएर मोल तिर्न आएको हो" (मर्कूस १०:४५ रूपान्तरित)।

प्रकाश १४:६-१२मा प्रस्तुत गरिएको सन्देश बर्तमान समयसापेक्ष सु-समाचार हो भनेर आज हामी विश्वास गर्दछौँ। त्यो समाचार ती मानिसहरूको निम्ति हो जो येशू ख्रीष्टको आगमन भन्दा पहिले अन्तिम युगमा बाँचिरहेकाहरू र येशूका भक्तहरूको निम्ति पूरा हुने आशाहरूको थुप्रो।

जो मानिसहरू  जुनसुकै महासङ्कटमा पनि परमेश्वरको निष्ठामा अडिग भएर बस्छन् तिनीहरूको निम्ति निर्णायक सत्यहरू पहिलो स्वर्गदूतले के दिएका थिए सो हामी यस अध्यायमा हेर्नेछौँ।