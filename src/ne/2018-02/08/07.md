---
title:  थप जानकारी
date:   25/05/2018
---

प्रकाश १४:७मा उल्लेख गरिएको आव्हान "स्वर्ग, पृथ्वी, समुद्र र पानीका मुहानहरू सृष्टि गर्नुहुने सृष्टीकर्ताप्रतिको आदर" र प्रस्थान २०:११मा परमेश्वरले "छ दिनमा स्वर्ग, पृथ्वी, समुद्र र त्यहाँ भएका यावत थोकहरू परमेश्वरले सृष्टि गर्नुभयो" भन्ने पदहरु चौथौँ आज्ञासँग मिल्छ भनेर बाइबलका विद्वानहरूले स्वीकार गरिरहेका छन्। तर प्रकाशको पुस्तकमा "पानीका मुहानहरू" सृष्टि गर्नुहुने भनेर पनि सृष्टिकर्तालाई औँल्याइएको  कुरालाई अर्थपूर्ण मान्नु पर्छ।

बाइबलका विद्वान जोन बाल्डविनले यो तर्क गर्दछन्: "प्रस्थान २०:११मा उल्लेख गरिएको पानी भएको समुद्र परमेश्वरले नै सृष्टि गर्नुभएको हो भनेर थाहा पाउँदा पाउँदै प्रभु येशूले आफ्नो दूतलाई किन "पानीको मुहानहरू" थप्न दिनुभयो? रुख, चराचुरुङ्गी, माछा वा पहाड जस्ता अन्य सृष्टिहरूलाई उल्लेख नगरी पानीको मूहानै किन भनियो? "पानीको मुहान" भनेर उल्लेख गर्दा सायद परमेश्वरको भइसकेको विशेष न्यायको समयतर्फ मानिसहरूको ध्यान आकर्षित गर्न चाहनुभएको हुनुपर्छ। जब नोहाको समयमा जलप्रलय भयो त्यसबेला पानीका मुहानहरू फुटेका थिए,जहाँ परमेश्वर नै न्यायको परमेश्वर हुनुहुन्छ भन्ने सत्यतालाई मानिसले स्वीकारुन भन्ने परमेश्वर चाहनुहुन्छ | उहाँ अनन्तसम्म विश्वासयोग्य र अनुग्रही पनि हुनुहुन्छ भन्ने सत्यलाई सबैले स्वीकार गरेको उहाँ चाहनु हुन्छ। जलप्रलयसँग "पानीका मुहान"को व्याक्यलाई हेर्दा पाठकवर्गहरूलाई त्यसको व्यक्तिगत र आत्मिक अर्थलाई गम्भीरतापूर्वक लिन आवश्यक देखाउँछ। प्रकाश १४मा उल्लेखित पहिलो स्वर्गदूतद्वारा घोषणा गरिएको अन्तिम समयमा हुने नयाँ प्रक्रियागत घट्नाहरूको साथै परमेश्वरको न्यायप्रति सजग रहन सबैलाई आह्वान गरिएको छ भनेर ठानिनुपर्छ।"-जोन बाल्डविनद्वारा सम्पादित, क्रियशन, क्याटवस्ट्रोफ र क्यालभरी: ह्वाइ अ ग्लोबल फ्लद इज भाइटल टु द डक्ट्रिन अक्ष आटोनमेन्ट (हागरटाउन, मेरिल्याण्ड: रिभ्यु एण्ड हेराल्ड पब्लिशिङ्ग आसोशियशन, २०००), पृ. २७बाट रूपान्तरित।

**चिन्तनमनन**

`अ.  	यशैया ५३:६मा यसरी लेखिएको छ: "हामी सबै जना भेँडा झैँ आ-आफ्नै तालले बरालिएका छौँ।"  "हामी सबै जना" भन्ने हिब्रू शब्द कुलानु cullanu हो। त्यही पदमा यशैयाले भन्दछन् कि परमेश्वरले येशूमाथि हामी सबैको "पाप अधर्म वा दुष्टताहरू थुपार्नुभएको छ"। "हामी सबैको" भन्ने त्यहाँको वाक्यमा पनि cullanu कुलानु हो। पापको समस्या यति ठूलो छ कि त्यसको समाधान केवल येशूले गर्नुभयो त्यो यथेष्ट छ भनेर उक्त शब्दले कसरी देखाउँछ?`

`आ. 	क्रुसमा टाँगिएको अपराधीको कथाबाट हामीले अरू के-के पाठहरू सिक्न सक्छौँ? मानौँ त्यस अपराधीलाई क्षमा दिइयो र क्रुसबाट तल झारियो र जीवित भयो रे? त्यसपछि उसले  कस्तो खालको फरक जीवन जिउथ्यो होला?(विचार गर्नुहोस्)हाम्रो जीवनलाई परिवर्तन गर्न ख्रीष्टको शक्ति कतिको महत्वपूर्ण छ भनेर त्यो कथाले हामीलाई के सिकाउदछ?`