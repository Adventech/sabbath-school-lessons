---
title:  कथा
date:   25/05/2018
---

#### पेट्रोल पम्पमा भएको संयोगको भेट

_जोन पिना, ५७ वेस्ट भर्जिनिया, अमेरिका_

एक दिन अमेरिकाको वेस्ट भर्जिनियाको पेट्रोल पम्पमा कामगरिरहेका जोन पिन्याले कारमा पेट्रोल हाल्न खोज्दा प्राविधिक कारणले गर्दा पम्पले काम गरेन। उसको लागि त्यो समय अत्यन्त खराब भएको थियो। २३ वटा पेट्रोल पम्प भएको माउन्ट होप भन्ने ठाउँमा व्यापार अत्यन्त राम्रोसँग चलिरहेको थियो तर क्रेडित कार्डलेचाहीँ काम गर्न छोडेको थियो। त्यसकारण मानिसहरूले मेशिनमा पैसा हालेरमात्र पेट्रोल पाइपबाट आउनुपर्थ्यो। त्यसमा पनि खुद्रा पैसा निकाल्ने स्वचालिन मशिनपनि बिग्रेको थियो। एउटा ठूलो क्याडिलाक कार पेट्रोल पम्पमा आएर आफ्नो कारमा फटाफट पेट्रोल भर्यो। जोन र उसको महिला साथीले आफ्नो पसलबाट त्यो हेरिरहेका थिए। त्यो मानिस पेट्रोल पम्पको पसलमा पस्यो। "हजुर, तपाईँले भरेको पेट्रोलको पैसा ४० डलर भएको छ, त्यसकारण तिर्नुहोस्। त्यो मानिस के गरूँ के गरूँ भयो। "मसँग केवल क्रेडित कार्डमात्र छ। पैसा छैन।" आपद मान्दै त्यो मानिसले जवाफ दियो। जोन पेट्रोल पम्पको मानेजरकहाँ गयो र के गर्ने भनेर सोध्यो। “ग्राहकले पैसा दिन नसकेपछि पेट्रोलपम्पमै कार छोडेर कतैबाट भएपनि पैसा लिएर आउनु भन” भनेर मेनेजरले भन्यो। तर रातिहुँदो पैसा खोज्न गाह्रो हुने कुरा ग्राहकले भन्यो। त्यो मानिस हेर्दा निक्कै भलाद्मी देखिन्थ्यो त्यसैले जोनले भन्यो, "म तपाईँको पैसा तिर्छु तर तपाईँको लाइसेन्स छोडेर जानुहोस्। तपाईँले पैसा ल्याउनुभएपछि म तपाईँको लाइसेन्स फर्काइदिन्छु।यो कुराले त्यो मानिस ज्यादै आभारी भयो र ग्राहकले जोनसँग हात मिलाएर बचन दियो, "म भोलि अवश्य फर्कनेछु।" जब ग्राहक त्यहाँबाट निस्क्यो तब जोनको महिला साथीले उसलाई “बहुला” भन्दै गाली गर्न थालिन्, "तिमीले त्यो चालिस डलर गुमायौ। तर जोनले विश्वासकासाथ भने "अहँ, म विश्वास गर्छु ग्राहक फर्की आउनेछ" जोनले नहिचकिच्याइकन भन्यो। भोलिपल्ट ग्राहक फर्केर आयो चालिस डलर दिंदै भन्यो, "भाइ, तिमीलाई धेरै-धेरै धन्यवाद म तिम्रोलागि केही सहयोग गर्न सक्छु?" तर त्यो काम गरेवापत जोनले थप पैसाको इनाम पाउने अपेक्षा गरेको थिएन त्यसैले भन्यो, " त्यसकोलागि धन्यवाद हामी सबै ठिकै छौ। परमेश्वरले तपाईँलाई आशिष दिउन्। तपाईँको दिन राम्रो होस्। अनि ती ग्राहक "परमेश्वरले तपाईँहरूलाई पनि आशिष दिउन्" भन्दै  विदा भए।

अनपेक्षित भेट

त्यो रात जोनले  दिउँसो भएको घट्नाको बारेमा आफ्नी श्रीमती शारनलाई भने। त्यही समयमा उनका ससुरा जीम बाइबलको बारेमा छलफल गर्न उनको घरमा आएका थिए अनि त्यतिकैमा दिउँसोको घट्नाको बारेमा कुरा बन्द गरे। जिम सेभेन्थ-डे एडभेन्टिस्ट थिए र जोनलाई आफ्नो चर्चमा आउन निम्तो दिइरहन्थे। त्यो साँझमा पनि जिमले आउदो शनिबार चर्चमा आउन जोनलाई  निम्तो दिए। "हुन्छ यस पटक म चर्च आउँछु" भन्दै जोनले वचन दिए।

जोन अमेरिकाको प्रान्त क्लिभलान्डमा आइतवार पालन गर्ने घरमा हुर्केका थिए र कहिलेकाहीँ उनकी श्रीमतीसँग चर्च जान्थे। उनकी श्रीमती सेभेन्थ-डे एडभेन्टिस्ट चर्चमा जन्मिएकी थिइन् तर पछि उनले चर्च छोडेकी थिइन्। वेस्ट भर्जिनयाको बक्ले शहरमा भएको जोनको ससुराको एडभेन्टिस्ट चर्चमा कहिल्यै पनि उनीहारू गएका थिएन्। तर यस पटक तिनीहरूले जिमको निम्तोलाई स्वीकार गर्दै चर्च गएका थिए।  

साबथको बिहानी पख अलिक असजिलो मान्दै जोन आफ्नो ससुरा जिमसँगै बसेका थिए।उक्त साबथको बिहानी आराधना सेवापछि पास्टर चर्चको ढोकानेर पुगेका थिए अनि जिमले जोनलाई भने, "ज्वाइँ, तपाईँ एक पटक हाम्रो पास्टरसँग भेट गर्नुहोस्।" "हुन्छ, मसँग बाइबलको बारेमा केही प्रश्नहरू छन् जुन प्रश्नहरू उहाँसँग सोध्न चाहन्छु" जोनले जवाफ दिए, पास्टर बाहिर ढोकातर्फ जाँदै गर्दा जोनलाई ती पास्टरलाई त कहीँ देखे जस्तो लग्यो। पास्टरले जिमसँग हात मिलाए र जोनलाई हेर्दै भने, "हैन, तपाईँलाई त कहीँ देखे जस्तो लाग्छ?" ती दुई जना मानिसहरू एकछिनसम्म त एक आपसमा हेराहेर गरिरहे। अनि एकछिनपछि जोनले आश्चर्यकासाथ भन्यो, "ओ तपाईँ हाम्रो पेट्रोल पम्पमा आउनुभएको थियो।" " ए ! हो त नि , तपाईँले नै मेरो पेट्रोलको पैसा तिरी दिनुभएको थियो।" भन्दै पास्टरले भने।  

आराधना सेवापछि जोन र पास्टर सिमगजोश्याले जिमलाई अघिल्लो साता पेट्रोल पम्पमा के भएको थियो भन्ने विषयमा जानकारी गराए। 

अन्तरबार्ताको क्रममा जोनले भने "मेरो निम्ति त्यो आशिषको समय थियो। संयोग वा भाग्यको खेल भनेर मैले सोचेको थिए तर त्यो त आशिषमा परिणत भयो।"

बाँकी कथा

एडभेन्टिस्ट पास्टरसँगको भेटघाटले जोनको मनमा गहिरो प्रभाव पारेको थियो। जोन बक्लेमा रहेको चर्चमा साबथको सेवाकार्यमा आउन थाले। पछि उनको घर नजिकै रहेको एडभेन्टिस्ट चर्चमा जोनकी श्रीमतीले बप्तिस्मा लिइन्।

यसको त्रैमासिक भेटीको केही भाग वेस्ट भर्जिनियामा ३५वटा सुसमाचार प्रचार गर्ने आयोजनाको निम्ति सहयोग दिइनेछ। स्पेनसर चर्चमा ३० जना विश्वासीहरू छन्। एक जना विलियम इनाकोन नाउँ गरेका एल्डरले दुई हप्ता सुसमाचार प्रचारको काम गर्न सार्वजनिक सभागृह भाडामा लिने योजना गरेका छन्। अहिलेको भेटीको केही भाग त्यसको निम्ति प्रयोग गरिनेछ। सुसमाचार प्रचार गर्ने अभियान चलिरहेको बेलामा जोन अरूसँग मिलेर केही छापिएका सामग्रीहरू बाड्ने र घरदैलोमा भेट-घाट गर्न पनि जान्छन्। तर सभापछि बप्तिस्मा लिन अनुरोध गरिएको कागजमा भने उनले सही गरेनन्। बप्तिस्मा हुनु दुई दिन अघि चर्चको पास्टर दानिएल मोरिकोन र अर्का साथी जोनको घरमा गए र किन येशूलाई मुक्तिदाता भनेर स्वीकार गर्न गाह्रो मान्नु भएको भनेर सोधे। "येशूका चेला वा अन्य विश्वासी मानिसहरूलाई म हेर्छु तर म उनीहरू जस्तो सफा मन भएको छु जस्तो मलाई लाग्दैन" जोनले उत्तर दिए। "यदि तपाईँले अरू मानिसलाई हेरेर बस्नु भयो भने तपाईँले कहिल्यै पनि बप्तिस्मा लिनुहुनेछैन"  भन्दै पास्टरले जवाफ दिए। पास्टरको उक्त वचनले जोनको मन छोयो र अर्को दिन  जोनले पास्टरलाई फोनबाट सोध्यो, "म भोलि नै बप्तिस्मा लिन चाहन्छु। मैले के ल्याउनुपर्छ?" अरूसँगै जोनले पनि त्यहिँ दिन बप्तिस्मा लिए।

चर्चका विश्वासीहरूमा येशूको कृपा र भलाई देखेर आफूले पनि बप्तिस्मा लिएको हुँ भनेर जोन भन्छन्। ५७ वर्षका जोन अहिले त्यही स्पेन्सर चर्चको डिकन भएका छन् र उनी अरू मानिसहरुको माझमा पनि प्रभु येशूको भलाइलाई देखाउन  सकियोस भन्ने चाहन्छन्। "म यस ठाउँमा रहेको  ३० वर्ष भयो र मानिसहरूले म परिवर्तन भएको देखिरहेका छन्। अब म मेरो गाउँ, ठाउँका मानिसहरूको माझमा गएर येशूको बारेमा सुनाउन चाहन्छु"  भनी जोन भन्छन्। :-आन्ड्रु मेकचेसनी