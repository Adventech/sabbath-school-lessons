---
title:  परमेश्वरको भय मान, श्रद्धा गर र उहाँको महिमा गर  (प्रकाश १४:७)
date:   22/05/2018
---

सारा संसारमा अनन्तको सुसमाचारको घोषणाको चर्चा गरेपछि पहिलो स्वर्गदूतले आफ्नो सन्देशलाई अझ थप्दछन्। जब हामी अनन्तको सुसमाचार फैलाउँछौँ तब त्यसमा पनि सुसमाचार सन्देशमा रहेका अरू सत्यहरूलाई पनि समावेश गर्नुपर्छ। त्यसमा वर्तमान समयसापेक्ष सत्यलाई ओगटनुपर्छ। प्रकाश १४:७लाई समावेश गर्नु जरुरी छ।

`प्रकाश १४:७ अनुसार परमेश्वरको भय मान, श्रद्धा गर र उहाँको महिमा गर भन्नुको अर्थ के हो? हामीले त्यो प्रक्रिया कसरी पूरा गर्ने? सुसमाचारको सन्देशमा त्यो धारणा कसरी मिल्दछ? हेर्नुहोस्: "तिनले चर्को स्वरमा भने, “परमेश्वरसँग डराओ, र उहाँलाई महिमा देओ। किनकि उहाँको इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।” `

परमेश्वरप्रति श्रद्धा राख्नु, उहाँलाई भावपूर्ण सम्मान गर्नु भन्ने शब्दलाई भय वा डरमा व्याख्या गरिएको भयतापनि उहाँको आदर गर्नु र उहाँलाई महिमा दिनु फरक-फरक विषय होइनन्। यदि हामीले परमेश्वरलाई हृदयदेखि श्रद्धा राख्छौँ वा बाइबलमा देखाइए अनुसार भय मान्छौँ भने हामी उहाँको महिमा पनि गर्नेछौँ। उहाप्रतिको भय र प्रेम संगसंगै गरिने कुराहरु हुन्।

`परमेश्वरलाई महिमा दिने सन्दर्भमा उहाँको भय मान्नु वा उहाँलाई श्रद्धा गर्नु भनेको के हो भनेर देहायका केही पदहरूले स्पष्ट पर्दछन् | उत्पत्ति २२:१२  "उनले भने, ‘तिम्रो हात त्यस केटामाथि नउठाऊ, र त्यसलाई केही नगर्। अब मैले थाहा पाएँ तिमी परमेश्वरसँग डराउँदोरहेछौ, किनकि तिम्रो छोरो, तिम्रो एकमात्र छोरालाई पनि मबाट तिमीले रोकेर राखेनौ।”, प्रस्थान २०:२० "१८ जब सारा मानिसहरूले गर्जन, बिजुली र तुरहीको आवाज सुने र पर्वतबाट धूवाँ उठिरहेको देखे, तब तिनीहरू थरथर काँपे र टाढ़ै उभिरहे। १९ तिनीहरूले मोशालाई भने, “तपाईं हामीसित कुरा गर्नुहोस् र हामी सुन्नेछौं, तर परमेश्वर हामीसित नबोलून्, नत्रता हामी मर्नेछौं।”  २० मोशाले मानिसहरूलाई भने, “नडराओ, किनकि परमेश्वर तिमीहरूलाई जाँच्नलाई, र उहाँको भय तिमीहरूका सामु रहोस्, र तिमीहरूले पाप नगर भनेर आउनुभएको छ।” , अय्यूब १:७-१२ "७ परमप्रभुले शैतानलाई सोध्नुभयो, “तँ कहाँबाट आइस् ?” त्यसले भन्यो, “पृथ्वीमा चारैतिर घुमफिर गर्दै आएको हुँ।” ८ तब परमप्रभुले शैतानलाई सोध्नुभयो, “के तैंले मेरो दास अय्यूबलाई याद गरिस् ? परमेश्वरको डर राख्ने र दुष्ट कामबाट अलग रहने त्यो जस्तो निर्दोष र सोझो मानिस पृथ्वीमा अरू कोही छैन।” ९ शैतानले परमप्रभुलाई यसो भनेर जवाफ दियो, “अय्यूबले त्यसै परमेश्वरको डर राखेका हुन् त ?” १० के तिनलाई, तिनका घराना र तिनका सबै धन-सम्पत्तिलाई तपाईंले चारैतिरबाट बार हालेर रक्षा गर्नुभएको छैन?  तिनका सबै काममा तपाईंले आशिष् दिनुभएको छ, अनि तिनका गाईबस्तुहरू देशभरि अनगिन्ती बढ़ेका छन्। ११ तर आफ्नो हात पसारेर तिनका सबै चिजमाथि प्रहार गर्नुहोस्, र तिनले तपाईंलाई तपाईंकै मुखको सामुन्ने सराप्नेछन्।” १२ तब परमप्रभुले शैतानलाई भन्नुभयो, लौ त, त्यसकहाँ जे-जति छन्, सबै तेरै हातमा भयो। केवल अय्यूबको शरीरलाई चाहिँ नछो।” तब शैतान परमप्रभुको उपस्थितिबाट निस्केर गयो।", उपदेशक १२:१३ "अब सबै कुरा सुनिएका छन्– कुराको निष्कर्ष यही हो। परमेश्वरको भय राख र उहाँका आज्ञाहरू पालन गर। किनभने मानिसले गर्नुपर्ने सारा कर्तव्य यही नै हो।" र मत्ती ५:१४-१६ "१४ “तिमीहरू संसारका ज्योति हौ। डाँड़ामा बसालिएको सहर लुक्न सक्दैन।  १५ मानिसहरूले बत्ती बालेर पाथीले त छोप्दैनन्, तर सामदानमा राख्दछन्, र घरमा हुने सबैको निम्ति त्यसले उज्यालो दिन्छ।  १६ यसरी नै तिमीहरूको ज्योति मानिसहरूका सामुन्ने चम्कोस्, र तिनीहरूले तिमीहरूका सुकर्म देखून्, र स्वर्गमा हुनुहुने तिमीहरूका पिताको महिमा गरून्।"`

परमेश्वरको भय मान्नु वा उहाँमाथि श्रद्धा राख्नु, उहाँका वचनहरू पालन गर्नुसँग सम्बन्धित छ। जब हामी परमेश्वरको वचनलाई पालन गर्छौँ तब जे ठीक छ त्यही गर्ने हुन्छौँ र हामी उहाँको महिमा गर्नेहुन्छौँ। उहाँमाथि आदर गर्नुको अर्थ केवल उहाँको सामु डर मान्नु वा झुक्नुमात्र होइन त्यो भन्दा गहिरो भावनाले हामीलाई अभिप्रेरित गर्नुपर्छ। पापले गर्दा हामी पतित भएका छौँ। जोसुकै भएतापनि हामी पापी छौ। हामी मृत्युको निम्ति योग्यका छौँ। आफूले गरेका पाप, अपराध, दुष्ट कामको बारेमा महसुस भएपछि कतिजनाले हीनता बोध गर्दै र दिक्क़ मान्दै न्यायी र धर्मी परमेश्वरको सामु म त केवल मर्नको लागि मात्र योग्यको छु भनेर स्वीकार गरे पनि होलान् | यो नै परमेश्वरप्रतिको भय हो। त्यही भयले हामीलाई प्रथमत क्रुसमा दिइने क्षमातिर डोर्याउँछ र दोस्रोमा हाम्रो पापलाई सफा गर्न वा पापबाट स्वतन्त्र हुन परमेश्वरको शक्तिलाई दावी गर्न पुग्छौँ। यदि क्रुसको अस्तित्व स्वीकरेनौ भने हामीमा अनन्त जीवन पाउने सम्भावना हुँदैन (मत्ती १०:२४-३३ "२४ “चेला आफ्ना गुरुभन्दा र कमारो आफ्ना मालिकभन्दा श्रेष्ठ हुँदैन।  २५ चेला आफ्ना गुरुजस्तो र कमारो आफ्ना मालिकजस्तो हुनु यथेष्ट छ। यदि तिनीहरूले घरका मालिकलाई नै बालजिबुल भनेका छन् भने, उनका परिवारकाहरूलाई झन् कति बढ़ी भन्लान्?   २६ “यसकारण तिनीहरूसँग नडराओ। किनभने ढाकेर प्रकट नहुने र लुकेर थाहा नहुने केही छैन।  २७ जे म तिमीहरूलाई अन्धकारमा भन्दछु, त्यो तिमीहरूले उज्यालोमा भनिदेओ, र जे तिमीहरूले कानमा सुन्छौ, त्यो घरका धुरीहरूबाट प्रचार गर।  २८ तिनीहरूसँग नडराओ जसले शरीरलाई मार्छन्, तर आत्मालाई मार्न सक्दैनन्। बरु आत्मा र शरीर दुवैलाई नरकमा नाश गर्न सक्नेसँग डराओ।  २९ के एक पैसामा दुई भँगेरा बिक्दैनन्? तीमध्ये एउटा पनि तिमीहरूका पिताको इच्छाविना भूइँमा खस्नेछैन।  ३० तिमीहरूका शिरका केशहरू पनि सबै गन्ती भएका छन्।  ३१ यसकारण तिमीहरू नडराओ, तिमीहरू धेरै भँगेराभन्दा बढ्ता मूल्यवान् छौ।  ३२ “यसकारण हरेक जसले मानिसहरूका सामु मलाई स्वीकार गर्छ, म पनि उसलाई स्वर्गमा हुनुहुने मेरा पिताको सामुन्ने स्वीकार गर्नेछु।  ३३ तर हरेक जसले मलाई मानिसहरूका सामुन्ने इन्कार गर्छ, म पनि उसलाई स्वर्गमा हुनुहुने मेरा पिताको सामुन्ने इन्कार गर्नेछु।"  

`तपाईँले आफ्नो जीवनमा परमेश्वरसँग डर मान्नु भन्ने कुरालाई कसरी लिनु भएको छ? यसले हाम्रो आत्मिक जीवनमा कसरी सुधार गर्छ र परमेश्वरले हामीलाई अर्हाउनु भएको कुरालाई विश्वाससाथ पालन गर्न कसरी सघाउँछ?`