---
title:  उहाँको न्यायको घडी आएको छ (प्रकाश १४:७)
date:   23/05/2018
---

पहिलो स्वर्गदूतको सन्देशमा परमेश्वरको भय मान्नु र उहाँको महिमा गर्नुसँग न्याय गाँसिएको (प्रकाश१४:७ले) देखाइएको छ। यदि बाइबल कुनै विषयमा स्पष्ट छ भनेर देखाउँछ भने उहाँ परमेश्वर न्यायशील र न्यायकर्ता हुनुहुन्छ भन्ने स्पष्ट धारणामा छ। आजको संसार कमजोर न्यायको संसार हो। त्यो न्यायको कमी एकदिन बिलाएर जानेछ र परमेश्वरले सबैको न्याय गरी तिनीहरूको काम र नियतको चिरफार समेत गरी फैसला गर्नुहुनेछ। 

यस सन्दर्भमा परमेश्वरको भय मान्नु उचितै ठान्नुपर्दछ। त्यसैकारणले अनन्तको सुसमाचारमा न्यायको वास्तविकतालाई पनि समावेश गरिएको छ। अनन्तको सुसमाचार र न्यायको बीचमा के सम्बन्ध छ? सुसमाचारको अर्थ असल सन्देश वा समाचार हो, यदि यो असल समाचार हो भने हामी पापी भएर परमेश्वरको व्यवस्थालाई तोडयौँ भनेतापनि हाम्रो पाप अनुसार पापको ज्याला र दण्ड भोग्नुपर्ने छैन भनेर ढुक्क हुनसक्छौँ। जसरी क्रुसमा टाँगिएको अपराधीले क्षमा पायो त्यसरी नै हामीले पनि येशूलाई विश्वास गर्दा हाम्रो पापको क्षमा हामीले पाउनेछौँ।

`देहायका पदहरू पढेर तपाईँ आफैले आफैलाई सोध्नुहोस्, मेरो आफ्नै असल काम वा चरित्र कतिको (न्यायसंगत) हिसाबकिताब दिने खालको छ? हेर्नुहोस्: मत्ती १२:३३-३७ "३३ “कि रूखलाई असल बनाओ, र त्यसको फल असल हुनेछ। कि रूखलाई खराब बनाओ र त्यसको फल पनि खराब हुनेछ। किनभने फलबाट नै रूख चिनिन्छ। ३४ ए सर्पका बच्चा हो! तिमीहरू आफै दुष्ट छौ, असल कुरा कसरी बोल्न सक्छौ? किनभने हृदयमा भरिएका कुराहरू नै मुखबाट निस्कन्छन्। ३५ असल मानिसले आफू भित्र भरिएका असल थोकबाट असलै थोक निकाल्छ, तर दुष्ट मानिसले आफूमा भरिएको दुष्टताबाट दुष्ट थोक नै निकाल्छ। ३६ म तिमीहरूलाई भन्दछु, हरेक व्यर्थको कुरा जो मानिसहरू बोल्दछन्, न्यायको दिनमा तिनीहरूले त्यसको लेखा दिनुपर्नेछ।’ ३७ किनकि तिम्रा वचनहरूले तिमी निर्दोष ठहरिनेछौ, र तिम्रा वचनहरूले तिमी दोषी ठहरिनेछौ।”, उपदेश १२:१४ "किनकि हामीले गरेको हरेक काम, असल होस् वा खराब होस्, प्रत्येक गुप्त कुरासमेत सबैको न्याय परमेश्वरले गर्नुहुनेछ।", रोमी १२:१-११ "१ यसकारण अर्कालाई दोष लाउने ए मानिस, तिमी जोसुकै भए तापनि, केही बहाना छैन, किनकि जेमा तिमी अर्कालाई दोष लगाउँछौ, त्यसैमा आफै पनि दोषी ठहरिनेछौ, किनभने तिमी दोष लाउनेले पनि त्यही काम गर्छौ। २ यस्ता काम गर्नेहरूमाथि परमेश्वरको इन्साफ ठीकसँग पर्छ भनेर हामी जान्दछौं। ३ ए मानिस, तिमीले यस्ता काम गर्नेहरूलाई दोष लाउँछौ, र आफै पनि त्यही काम गर्छौ भने, के परमेश्वरको इन्साफबाट उम्कन्छु भन्ने तिमी ठान्छौ? ४ अथवा परमेश्वरको कृपाले तिमीलाई पश्चात्तापमा डोर्याउँछ भन्नेलथाहा नपाएर, के तिमी उहाँको दया, सहनशीलता र धैर्यको प्रशस्ततालाई तुच्छ ठान्छौ?  ५ तर परमेश्वरको धार्मिक इन्साफ प्रकट हुने त्यस क्रोधका दिनको लागि आफ्नो कठोर र अपश्चात्तापी हृदयले गर्दा तिमीले आफ्नो निम्ति क्रोध थुपारिरहेछौ। ६ किनकि उहाँले हरेक मानिसलाई उसको कामअनुसार दिनुहुनेछ। ७ धैर्यसँग असल काम गरेर महिमा, इज्जत र अमरत्व खोज्नेहरूलाई चाहिँ उहाँले अनन्त जीवन दिनुहुनेछ। ८ तर झगड़ालु, सत्यको पालन नगर्ने, र दुष्टतामा हिँड्नेहरूमाथि चाहिँ क्रोध र रिस पर्नेछ। ९ खराब काम गर्ने हरेक मानिसमाथि सङ्कष्ट र आपद् आइपर्नेछ, पहिले यहूदीमाथि र अन्यजातिहरूमाथि पनि। १० तर असलकाम गर्ने हरेकलाई पहिले यहूदीलाई अनि अन्यजातिलाई पनि गौरव, इज्जत र शान्ति प्राप्त हुनेछ। ११ किनकि परमेश्वरले पक्षपात गर्नुहुन्न।" र १ कोरन्थी ४:१-५ "१ यसरी मानिसले हामीहरूलाई ख्रीष्टका सेवक र परमेश्वरका रहस्यहरूका भण्डारे ठान्नुपर्दछ। २ त्यसबाहेक यो आवश्यक छ, कि भण्डारेहरू विश्वासयोग्य ठहरिनुपर्छ। ३ तर तिमीहरूबाट वा मानिसको कुनै अदालतबाट मेरो इन्साफ हुनु, यो त मेरो निम्ति अति सानो कुरो हो, म आफै पनि आफ्नो इन्साफ गर्दिनँ। ४ मेरो आफ्नै विरुद्धमा केही छ भन्ने मलाई थाहा छैन, तर त्यसले मलाई निर्दोष साबित गर्दैन। मेरो न्याय गर्ने त प्रभु नै हुनुहुन्छ। ५ यसकारण तोकिएको समयभन्दा अघि न्याय नगर, प्रभु आउञ्जेल पर्ख। उहाँले अँध्यारोमा लुकेका कुराहरूलाई प्रकाशमा ल्याउनुहुनेछ, र मानिसका हृदयका अभिप्रायहरू प्रकट गरिदिनुहुनेछ। तब हरेक मानिसले परमेश्वरबाट आफ्नो प्रशंसा पाउनेछ।"`

हाम्रो शिरको प्रत्येक रौँ गन्नुहुने परमेश्वरले यस संसारको न्याय गर्नुहुनेछ। त्यसैकारणले अनन्तको सुसमाचार हाम्रो निम्ति शुभ सन्देश हो। न्याय त आउँछ तर जो येशूको नाउँमा आफ्नो पाप धुन्छ, पवित्र हुन्छ र निर्दोष भएर निष्ठावान भएर बस्छ तिनीहरूले सजायँ भोग्नुपर्ला भनेर डराउनुपर्दैन (१ कोरन्थी ६:११ "११ तिमीहरू कोही यस्तै थियौ, तर तिमीहरू धोइयौ, पवित्र पारियौ, प्रभु येशू ख्रीष्टको नाउँमा हाम्रा परमेश्वरका आत्माद्वारा निर्दोष ठहराइयौ)। किनभने येशू ख्रीष्ट धर्मी र वचनवद्ध हुनुहुन्छ र उहाँकै धार्मिकताले गर्दा हामी न्यायको दिनलाई पार गर्नेछौँ।

"पापले ल्याउने नतिजालाई मानिस आफैले सामना गर्न सक्दैन। आफ्नो दोषलाई स्वीकार्दै त्यो मानिस पापै पापको दाग भएको पोशाक लगाएर परमेश्वरको सामु उभिन्छ। तर सबै जना जो पश्चाताप गरेर आफ्नो जीवनलाई विश्वासद्वारा उहाँमा सुम्पिन्छ उहाँ हाम्रो निम्ति वकिल भएर परमेश्वरको सामु खडा हुनुहुन्छ। ती क्षमा पाएका पापीहरूको अभियोगको निम्ति उहाँले पैरवी वा बिन्ति गर्नुहुन्छ र शक्तिशाली क्रुसको तर्कलाई अघि सारेर उहाँले दोष दिनेलाई हराउनुहुन्छ। क्रुससम्मै परमेश्वरको व्यवस्थालाई सिद्ध पालन गरेर स्वर्ग र पृथ्वीमा सबै शक्ति उहाँले प्राप्त गर्नुभएको छ। दोषी मानिसको निम्ति उहाँको पिताको दया र मिलनलाई उहाँले दावी गर्नुहुन्छ।"-एलेन जी ह्वाइट, टेस्टिमोनिज फर द चर्च, ठेली ५, पृ. ४७१बाट रूपान्तरित।

`हामीलाई क्षमाको आवश्यकता कतिको छ भनेर न्यायको वास्तविकताले कसरी प्रकट गर्दछ? जसरी येशूमा परमेश्वरले हामीलाई क्षमा दिनुभयो र अनुग्रह दिनुभयो त्यसरी नै हामीले अरूलाई पनि क्षमा र अनुग्रह दिन कसरी सक्षम् हुने?`