---
title:  क्रुसमा टाँगिएको अपराधी र "अनन्तको सुसमाचार"
date:   21/05/2018
---

प्रकाश १४:६ अनुसार सारा संसारमा गएर सुसमाचार प्रचार गर्नु भनेकै अनन्तको सु-समाचार हो। यस संसारमा कुनै पनि थोकले आशा नदिएको सन्दर्भमा येशूको सन्देश आशाको वाणी हो।

`सारा पापीहरूलाई उपलब्ध गराइएको त्यो महान् आशा नै अनन्तको सुसमाचार हो भनेर लूका २३:३२-४३को कथाले कसरी प्रकट गर्दछ? हेर्नुहोस्, "३२ अब तिनीहरूले दुई अपराधीहरूलाई उहाँसँगै मृत्युदण्ड दिनलाई लगे। ३३ जब तिनीहरू खप्परे भन्ने ठाउँमा आए, तब त्यहाँ तिनीहरूले उहाँलाई क्रूसमा टाँगे, र ती अपराधीहरूमध्ये एक जनालाई दाहिनेपट्टि र अर्कालाई देब्रेपट्टि क्रूसमा टाँगे। ३४ अनि येशूले भन्नुभयो, “हे पिता, यिनीहरूलाई क्षमा गर्नुहोस्, किनकि यिनीहरूले के गर्दैछन् सो जान्दैनन्।” अनि तिनीहरूले उहाँको वस्त्र भाग गरेर चिट्ठा हाले। ३५ मानिसहरू उभिएर हेरिरहेका थिए। शासकहरूले उहाँको ठट्टा गर्दै भने, “यसले अरूलाई बचायो, यो परमेश्वरका ख्रीष्ट तथा उहाँका चुनिएका जन हो भने यसले आफैलाई बचाओस्।”  ३६ सिपाहीहरूले पनि आएर उहाँलाई सिर्का दिँदै यसो भनेर गिल्ला गरे, ३७ “तँ यहूदीहरूका राजा होस् भने आफूलाई बचा।”  ३८ “यो यहूदीहरूको राजा हो” भन्ने दोष-पत्र पनि उहाँको मास्तिर थियो। ३९ क्रूसमा टाँगिएका अपराधीहरूमध्ये एक जना अपराधीले उहाँको अपमान गर्दै भन्यो, “के तिमी ख्रीष्ट होइनौ? तिमी आफैलाई र हामीलाई बचाऊ।”  ४० तर त्यसलाई हकारेर अर्कोले जवाफ दियो, “तँ पनि त्यही दण्डमा परेको छस्, तापनि परमेश्वरको डर मान्दैनस्? ४१ हाम्रो दण्ड त न्यायोचित छ, किनकि हामीले त आफ्नो कामको उचित फल भोगिरहेका छौं, तर यी मानिसले त केही अनुचित काम गरेका छैनन्।” ४२ तब त्यसले भन्यो, “हे येशू, तपाईं आफ्नो राज्यमा आउनुहुँदा मलाई सम्झनुहोस्।”  ४३ उहाँले त्यसलाई भन्नुभयो, “साँच्चै म तिमीलाई भन्दछु, आजै  तिमी मसित स्वर्गलोकमा हुनेछौ।”`

त्यो अपराधी खास निष्ठुर अपराधी त थिएन तर येशूलाई विश्वास गर्ने विवेकलाई कडा रूपमा प्रतिकार गर्दथ्यो। जसले गर्दा त्यो पापको गहिराइमा झन-झन डुब्यो र अन्तमा उसले पक्राऊ खायो र अपराधी भनेर उसको बिरुद्धमा मुद्दा चलाइयो र अन्तमा क्रुसमा टाँग्ने फैसला गरियो भनेर एलेन जी ह्वाइटले द डिजाएर अभ एजेज्, पृ. ७४९मा बताउँछिन्।

अत्यन्त ठूलो अपराधी वा पापी मानिसमा गनिन पुगेको त्यस चोरलाई के भयो त? जब ऊ क्रुसमा झुण्डिरहेको थियो त्यसबेला येशू को हुनुहुन्थ्यो भन्ने आभास् उसले पायो र चिच्यायो: "हे प्रभु, जब तपाईँ आफ्नो राज्यमा आउनुहुन्छ त्यसबेला मलाई सम्झनुहोस्!" (लूका २३:४२)।

त्यसको जवाफ येशूले कसरी दिनुभयो? के उहाँले यो भन्नुभयो ?कि: साथी म तिमीलाई सहायता त गर्न चाहन्छु, तर मलाई विश्वास नगरिकन पापमा झन झन डुब्न नहुने थियो? वा फरिसी पण्डितहरूतिर लक्षित गर्दै आफ्ना चेलाहरूलाई भन्नुभएको: तिमीहरूको धार्मिक जीवन धर्मशास्त्रका विद्वान र फरिसी पण्डितहरूको भन्दा असल हुनुपर्छ अनिमात्र तिमी स्वर्गको राज्यमा पस्न सक्छौ भनेर उसलाई सुनाउनुभयो त ?(मत्ती ५:२०) के येशूले त्यस अपराधीको बिगत पाप, भुल आदिलाई खोतल्नु भयो त?

अहँ। बरू त्यो पापी अपराधी मानिस जसको चरित्रमा दोषहरू थिए र शुरूमा उसले पनि येशूलाई गाली गरेको थियो (मत्ती २७:४४) उसले कुनै धार्मिक कामहरू गरेको थिएन र धर्मका रीतिहरू पालन गरेर परमेश्वरको अगाडि असल वा धर्मी हुने कुनै पुण्य गरेको थिएन तैपनि येशूले उतिर आफ्नो अनुहार फर्काउनुभयो।

तत्कालीन त्यो व्यक्ति येशूलाई विश्वास गरी नयाँ हुन गएको थियो र उहाँले खास गरेर भन्नुभयो: अहिले नै म तिमीलाई भन्दछु, तिमीलाई यो वचन दिँदछु कि तिम्रो पाप, तिम्रो अपराध, तिम्रो गलत कामहरू र कमजोरीहररु सबै क्षमा भएका छन् र तिमी मसँग स्वर्गमा हुनेछौ" (लूका २३:४३ रूपान्तरित)।

`यो नै अनन्तको सुसमाचार हो। पहिलो स्वर्गदूतको सन्देशको जग नै यही हो। यो सत्य आत्मज्ञानबिना व्यवस्थाको वारेमा ज्ञान, साबथको बारेमा जानकारी वा मानिस मरेपछि के हुन्छ, येशूको आगमन आदि शिक्षादीक्षाको कुनै काम छैन। सारा सन्देशको मुटु अनन्त सुसमाचारलाई आत्मसात गरिएन भने बाइबलको बारेमा जतिसुकै धुरन्धर विद्वान भएपनि त्यसको अर्थ के रहन्छ त? क्रुसमा टाँगिएको अपराधीको कथाबाट तपाईँमा के आशा पल्हाउन सक्छ?`