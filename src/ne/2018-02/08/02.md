---
title:  सुसमाचारको विश्वव्यापीकरण
date:   20/05/2018
---

`प्रकाश १४:६, मत्ती २४:१४ र २८:१९मा एउटै खालको कस्तो विषयबस्तु प्रस्तुत गरिएको छ? हाम्रो चर्चको अस्तित्वको उद्देश्य नै अरूलाई सु-समाचार सुनाउनु र गवाही दिनु हो भनेर ती पदहरूले हामीलाई कसरी बुझाउँछ? हेर्नुहोस्: प्रकाश १४:६ "अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो।", मत्ती २४:१४ "अनि राज्यको यो सुसमाचार सारा संसारमा सबै जातिहरूका लागि गवाहीको निम्ति प्रचार गरिनेछ, त्यसपछि अन्त्य आउनेछ।" र मत्ती २८:१९ "यसकारण जाओ, र सबै देशका जातिहरूलाई चेला बनाओ, पिता र पुत्र र पवित्र आत्माको नाउँमा तिनीहरूलाई बप्तिस्मा देओ।"`

`पाप भनेको कुनै निश्चित स्थान वा मानिसमा मात्र नभएर विश्वव्यापी छ। यस संसारमा जताततै पापै पापले राज गरेको छ। त्यसैले येशूलाई विश्वास गर्छु भन्ने प्रत्येक उपासकले विश्वव्यापी रूपमा उहाँको सुसमाचार सुनाउन उसलाई खटाइएको हो भनेर प्रतिवद्धता जनाउनुपर्छ। "प्रत्येक राष्ट्र, देश, जाति, भाषा र मानिसले" गल्ति गरेका छन्, तिनीहरूले परमेश्वरको व्यवस्थालाई उलङ्घन गरेका छन् र तिनीहरू सबै जना "पापको बन्धनमा" बाँधिएका छन् वा बन्धकमा छन्। अदनको बगैचामा आदमको पतनले गर्दा प्रत्येक मानव प्राणी, प्रत्येक देश, प्रत्येक जाति र मानिस पापबाट सुरक्षित छैन। हामी सबैले पापको परिणाम तुरन्तै भोगिरहेका छौँ। यदि त्यसबाट उद्धार गर्ने उपाय उपलब्ध गराइएन भने हामी सबैले अनन्त मृत्युको सामना गर्नुपर्नेछ।`

त्यो उपाय वा पापको औषधी हामीलाई उपलब्ध गराइएको छ। त्यो हो, येशूको जीवन, मृत्यु, पुनरुत्थान र स्वर्गको मन्दिरमा येशूले हाम्रो निम्ति गरिरहनुभएको सेवाकार्य। येशू नै हाम्रो पापको समाधान वा औषधी हुनुभएको छ। येशू ख्रीष्टमा परमेश्वरले ठूलो आशा के दिनुभएको छ सो सबैले थाहा पाउनु अनिवार्य छ। त्यसैकारण कुनै न कुनै रूपमा संसारका विभिन्न देशहरूमा गएर येशूको सन्देश सुनाउन सेभेन्थ-डे एडभेन्टिस्टहरू क्रियाशील छन्। बिषेश गरेर येशूको नाउँ कहिल्यै पनि नसुन्नेहरूकहाँ पुग्न तिनीहरू प्रयत्नशील छन्।

`अरूलाई सुसमाचार सुनाउँदा सुसमाचार सुनाउनेको आफ्नै आत्मिकी जीवनमा के फाइदा हुन्छ? त्यसैकारण अरूलाई सिकाउनु नै येशूको आगमनको सही प्रतिक्षा गर्ने उत्तम विकल्प हो भन्ने बिचारप्रति तपाई सहमत हुनुहुन्छ ?`