---
title:  अन्तिम समयमा शैतानले ल्याउने छलहरू
date:   26/05/2018
---

### यस अध्यायका मूल पदहरू
प्रकाश २:१३,२४, २ कोरन्थी ११:१३-१५, भजन १४६:४, उत्पत्ति १-२:३ र प्रकाश १३:१-१७।

> <p>यस अध्यायको मूल सार पद</p>
> "७ अनि स्वर्गमा लड़ाइँ भयो। मिखाएल र तिनका दूतहरूले त्यस अजिङ्गरसँग युद्ध गरे। अजिङ्गर (राक्षस) र त्यसका दूतहरूले पनि युद्ध गरे, ८ तर यिनीहरू हारे, र यिनीहरूका निम्ति स्वर्गमा कुनै ठाउँ रहेन। ९ त्यो ठूलो अजिङ्गर तल फालियो– त्यो प्राचीन सर्प, जो सारा संसारलाई बहकाउने दियाबलस वा शैतान हो। त्यो पृथ्वीमा फ्याँकियो र त्यसका दूतहरू त्यसका साथसाथै फ्याँकिए।"

स्वर्गबाट शैतान निकालिनुभन्दा अघि लुशिफरद्वारा त्यहाँका स्वर्गदूतहरूलाई परमेश्वरको बिरुद्धमा उचालेर धोखा दिन खोजिएको थियो। "परमेश्वरको समिप्यताबाट निस्केर स्वर्गदूतहरूको बीचमा असन्तुस्टिको बिऊ शैतानले रोप्यो। आफू परमेश्वरकै आदरमा चलेको छु भन्ने कुराको देखावटी गर्दै शैतानले आफ्नो बदनियतलाई लुकाएको थियो। सारा जगतका जीवहरूको बीचमा कार्यान्वयन भइरहेको परमेश्वरको बिधिको शासन अर्थात् व्यवस्थाको खिलाफमा शैतानले स्वर्गदूतहरूलाई उत्तेजित बनायो। "परमेश्वरको व्यवस्था वा विधिको शासन अनावश्यक रूपमा हामीमाथि जबरजस्ती लादिएको हो" भनेर शैतानले स्वर्गदूतहरूको बीचमा परमेश्वरको शासनपद्वतिप्रति असन्तोष फैलायो।"-एलेन जी ह्वाइट, द ग्रेट कन्त्रोभर्सी, पृ. ४९५बाट रूपान्तरित। अदनको बगैँचामा शैतानले सर्पको रूप लिएर हव्वालाई छल गर्यो। परमेश्वरको बिरुद्धमा गएर मानिसहरूलाई आफूतिर आकर्षित गर्न र छल गर्न शैतानले अदनको बगैँचादेखि हजारौँ वर्षसम्म आफ्नो प्रयास जारी राखेको छ र राखि नै रहनेछ (प्रकाश २०:८)। दुर्भाग्यवस शैतान हामीभन्दा शक्तिशाली र चतुर छ। त्यसैकारण हामी  ऊ देखि सुरक्षित भएर रहन येशूको वचनमा निष्ठावान भएर बस्नुपर्छ। "जो जो तिमीहरू तिमीहरूको प्रभु परमेश्वरलाई पकडिरहेका छौ तिमीहरू आज जीवितै छौ। तिमीहरू सबै जना उहाँमा निष्ठावान भएर बसेका छौ" (व्यवस्था ४:४ रूपान्तरित)। जुन नीति यहाँ उल्लेख गरिएको छ त्यो केवल पौराणिक इस्राएलीहरूको निम्तिमात्र नभएर आजका हामी विश्वशीहरुकालागि पनि हो।

शैतानले प्रभावकारी रूपमा अनेकौँ छल गरेर मानिसहरूलाई परमेश्वरको नीति र उहाँको बिरुद्धमा लैजान कस्तो प्रयास गर्नेछ र त्यसबाट हामी कसरी सुरक्षित रहने भनेर यस अध्यायमा हामी हेर्नेछौँ।