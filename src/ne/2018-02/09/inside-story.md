---
title:  कथा
date:   01/06/2018
---

#### घचघच्याउने पर्चा
_वानिटा सेटलिफ, ६७ वेस्ट भर्जिनिया, अमेरिका_

सात जना दाजुभाइ र दिदीबहिनीहरूमा वानिटा कान्छी थिइन्। उनी अमेरिकाको वेस्ट भर्जिनियाको आपलेशियन माउन्टेनमा रहेको गरिब किसान परिवारका जन्मिएकी थिइन्। सानोमा उनलाई चर्च जान मन पर्दैनथ्यो। गर्मीको मौसममा उनकी आमाले प्रत्येक आइतबार ६ किलोमिटर हिँडाएर तिनीहरुलाई चर्च लान्थिन्। "साँच्चिकै हामी चर्चमा जान चाहेका थिएनौ। हामीलाई अरु केटाकेटीहरूले जिस्काउँथे किनभने तिनीहरू कारमा चढेर जान्थे तर हामी भने हिँडेर जानुपर्थ्यो। त्यसैले चर्च मेरालागि रमाइलो थिएन" वानिटाले भनिन्। आफ्नो घरमा वानिटाले बाइबल कहिल्यै पनि देखेकी थिइनन्। उनका आमाबाबुले पढ्न र लेख्न जान्दैनथे र धर्मको बारेमा त्यस्तो चासो पनि देखाएका थिएनन्। पहाडको चर्चमा नै बप्तिस्मा लिएर हामीले मुक्ति पाएका थियौ भनेर तिनीहरू भन्दथे। वानिटाको बाल्यकाल धेरै नराम्रो थियो। उनको बुबा लडाईँमा अपाङ्ग भएका थिए र किसानी काम गर्दथे। धेरै थरीका मानिसहरू तिनीहरूका घरमा आवतजावत गर्दथे, कोही त नराम्रा मानिसहरू पनि हुन्थे। 

"मेरो घरमा मलाई असाध्यै दुख थियो।धेरै दुखकासाथ मेरो बाल्यकाल बितेको थियो।त्यसैले त्यो गाउँमा फर्केर पनि जान मन लाग्दैन। जहिले पनि त्यहाँ जानुपर्दा मलाई जान नपरेपनि हुन्थ्यो जस्तो लाग्थ्यो" वानिटाले भनिन्। अहिले वानिटा ठूली भइसकेकी र विवाह पनि गरी सकेकी थिइन्। उनले दुई पल्ट बैवाहिक सम्बन्ध तोड्नुपरेको थियो। जीवनमा आइपरेका दुखसंगै उनले रक्सी पिउन थालिन् र धेरै केटा साथीहरू बनाउन पुगिन्। धेरै थरीका काम पनि गरिन् , उनको दुई छोरीहरू पनि थिए। अहिले त उनकी छोरीले चर्च जाउँ न ममी भनेर अनुरोध गर्दा उनी झर्किने र गाली गर्ने भएकी थिइन्। “म पाखण्डी हुन चाहन्न। रातभरी पार्टीमा गएर भोलिपल्ट बिहानचाहिँ चर्चमा म जान चाहान्न।” भन्थिन्।  

एक दिन वानिटाले आफ्नो चिठीको बाकस खोल्दा त्यहाँ प्रकाशको पुस्तकमा लेखिएको भविष्यवाणीको बारेमा सृंखलाबद्ध सेमिनार गर्ने ठाउँमा आउन उनलाई निम्तो दिएको उनले पाइन् । उनले चिठीको बाकसमा धार्मिक पर्चाहरू पहिला पनि पाएकी थिइन्। तर पहिलेको भन्दा अहिलेको चिठीको निम्तोमा केही भिन्नता पाइन् र त्यहाँ जान मनले चाहना गरिरहेको जस्तो आभास् पाइन्। " मानौ कुनै मानिसले पछाडिबाट त्यहाँ जान कर गरिरहेको जस्तो उनले महसुस गरिन्। यस्तो अनुभव उनलाई पहिला कहिल्यै पनि भएको थिएन। त्यसकारण म त्यहाँ गएँ" भनेर उनले भनिन्।

वेस्ट भर्जिनियाको बक्ले सहरमा रहेको एडभेन्टिस्ट चर्चले आयोजना गरेको सुसमाचाररीय कार्यक्रममा उनी शुरूकै दिनमा भाग लिन आइपुगिन्। त्यो सभा सार्वजनिक सभागृहमा भएको थियो। प्रायजसो त्यो सहरमा मानिसहरुको चहलपहल केही हुँदैनथ्यो। त्यस सहरमा १७,२०० मानिसहरू बस्दछन्। इसाईहरुको बारेमा उनलाई थोरै मात्र थाहा थियो र सेभेन्थ-डे एडभेन्टिस्टहरुले शनिवार आराधना गर्छन् भनेर पनि उनलाई केही हदसम्म थाहा थियो। त्यसकारण उक्त सभामा उनले एक जना एडभेन्टिस्टलाई भेट्ने बित्तिकै "तपाईँहरू किन शनिबार आराधना गर्नुहुन्छ?" भनेर सोधी हालिन्। ती मानिसले "यस वारेमा पछि पास्टरले सिकाउनुहुनेछ" भनेर जवाफ दिए। उनको प्रश्नको जवाफ चित्त बुझ्दो तरिकाले तत्कालै नपाएकोमा उनी निराश पनि भएकी थिइन्। अर्को रात पनि उनी त्यही कार्यक्रममा आइन। त्यसबेला पनि प्रचारकले साबथको बारेमा बोलेनन्। फेरि वानिटाले अर्को चर्चको सदस्यलाई आफ्नो प्रश्न दोहोर्याइन।त्यहाँपनि यसको बारेमा पछि थाहा पाउनुहुनेछ भन्ने जवाफमात्र उनले पाइन्। "मेरो लागि यो विषय झनै रहस्यमय भएको थियो। मलाई जवाफ तुरन्तै चाहिएको थियो तर तिनीहरूले मलाई किन त्यो प्रश्नको जवाफ दिएनन्  भन्ने कुरा मैले बुझ्न सकेकी थिइन" वानिटाले भनिन्।

त्यसले गर्दा अर्को बेलुका पनि तिनले त्यो सभामा आउनै पर्ने भयो। आफ्नो हुलाकको बाकसमा पर्चा पाएको बेलामा नै उनले आफ्नो भविष्यको बारेमा सोच्न थालेकी थिइन्। उनले बाइबल कहिल्यै पनि पढेकी थिइनन् र बप्तिस्मा पनि लिएकी थिइनन्  र न्यायको दिनको वारेमा बुझ्न थाल्दा उनी झन त्रसित हुन थालेकी थिइन्।

सुसमाचारीय कार्यक्रमको चौथौँ हप्ता सम्म उनी दिनदिनै सभामा आएकी हुनाले उनलाई बाइबल उपहार दिइयो। उनले जीवनमा पहिलो पल्ट त्यो बाइबल पढ्न थालेकी थिइन्। प्रचारकले भनेका पदहरू पनि बाइबलमा पढ्न थालिन्। जब प्रचारकले आखिरमा आएर सातौँ दिन साबथको बारेमा बोले तब उत्पत्ति  २:२-३ अनुसार परमेश्वरले नै सातौँ दिन छुट्याउनुभएको उनलाई महसुस भयो। प्रस्थान २०:८-११मा फेरि परमेश्वरको चाहना पनि उल्लेख गरिएको उनले देखिन्। येशूले साबथ पालन गरेको उनले थाहा पाइन् साथै धेरै इसाईहरूले सिकाए बिपरित येशूले व्यवस्थालाई रद्द गर्न होइन तर त्यसालाई उघार्न र सम्मान गर्न उहाँ आउनुभएको (यशैया ४२:२१) पनि उनले भेट्टाइन्। अनि साबथको सन्देश वानिटाले ग्रहण गरिन्। "मैले बाइबल पढ्न थालेँ र यसमा के लेखिएको छ सो पनि ध्यान दिएर पढ्न थालेँ" उनले भनिन्। सेप्टेम्बर २०१६मा अन्य १५ जनासँगै वानिटालेपनि बप्तिस्मा लिइन्। सन् २०१५मा संकलित तेह्रौ साबथस्कूलको भेटीले वेस्ट भर्जिनियाभरि आयोजना गरिएको सुसमाचारीय कार्यक्रमा बक्ले पनि एक थियो।

६७ वर्षकी वानिटाले आफ्नो हृदय येशूलाई दिएपछि उनको जीवनमा परिवर्तन आएको धेरै मानिसहरूले देखेका थिए।अहिले उनी मुख पनि छोड्दिनन् र रक्सी पनि खादिनन् र भट्टीमा पनि जाँदिनन्। "म एकदम रिसाउँथे। म खराब मानिस जस्तै थिएँ। अब म पहिलेको भन्दा शान्त छु। मेरो छोरीले नराम्रो शब्द बोलेपनि म माफ देऊ भनेर भन्छु" वानिटाले भनिन्। कहिलेकाहीँ तल-तल  लाग्थ्यो उनले भनिन्। विगतका तिता जीवनका क्षणहरू उनले रक्सी पिउँदा बिर्सन्थिन्। तर अब होसियारीसाथ चुनिएका साथीहरूले गर्दा उनी परिक्षाबाट जोगिन उनलाई सहयोग मिलेको थियो।

"कस्ता मानिसहरूसँग तपाईँ सङ्गत गर्नुहुन्छ त्यस विषयमा तपाईँ होसियार हुनुपर्छ। यदि तपाईँ रक्सी पिउने मानिससँग हिड्न थाल्नुभयो भने तपाईँले पनि रक्सी खान सक्नुहुन्छ|" उनले भनिन्। अब उनी सबभन्दा असल मित्र येशूसँग रहन चाहन्छिन्। तपाईँको भेटीले गर्दा उनलाई येशूतिर डोर्याउन सहयोग मिलेको छ। त्यसको लागि तपाईँहरूलाई धन्यवाद।

-आन्ड्रयु मेकचेसनी 

**वेस्ट भर्जिनियाको बारेमा केही जानकारी**

- अ)  प्रायजसो अमेरिकाको वेस्ट भर्जिनियाका चर्चहरू माउन्टेन भ्यु कन्फरेन्स अन्तर्गत छन्। त्यहाँ २,३०३ चर्चका सदस्यहरू छन् र ३३वटा चर्चहरू छन्।
- आ) नर्थ अमेरिका डिभिजनमा ५,४९३ चर्चहरू छन् र १,२२५,३१७ सेभेन्थ-डे एडभेन्टिस्टहरू छन्। अमेरिकाको जनसंख्या ३६०,६०५,००० (३६ करोड) छ। त्यसको अर्थ प्रत्येक २९४ मानिसहरूमा एक जना एडभेन्टिस्ट छन्।
- इ) सन् १७८५देखि १७९०सम्म अमेरिकाको राजधानी न्युयोर्क सहरमा थियो।
- ई) कालो सिमी, भिण्डी, भन्टा, तिल, जुनेलो र खरबुजाहरू खानाको परिकारहरूमा प्रयोग गर्छन्। केही मसलाहरू पनि पाइन्छ। प्रायजसो ती खानाका परिकारहरू अफ्रिकाबाट आएका थिए। अफ्रिकाका दासहरूले अफ्रिकाको स्वादहरू अमेरिकामा भित्र्याएका थिए।