---
title:  दुई ठूला भ्रम वा छलहरू (१ कोरन्थी ११:१३-१५)
date:   28/05/2018
---

`मानिसहरूलाई फसाउन शैतानको शक्तिका जालहरू कस्ता कस्ता छन् भनेर देहायका केही पदहरूले हामीलाई कसरी बताउँछन्? हेर्नुहोस्: २ कोरन्थी ११:१३-१५ " १३ किनकि त्यस्ता मानिसहरू झूटा प्रेरितहरू र छली काम गर्नेहरू हुन्, र ख्रीष्टका प्रेरितहरूको भेष लगाएर हिँड्नेहरू मात्र हुन्। १४ र यो कुनै अचम्मको कुरा होइन, किनकि शैतानले पनि ज्योतिर्मय स्वर्गदूतहरूको भेष धारण गर्छ। १५ यसकारण यो कुनै अनौठो कुरा होइन, कि त्यसका दासहरूले पनि धार्मिकताका दासहरूका रूपमा आफ्नो भेष बद्लन्छन्। तिनीहरूको अन्त्य तिनीहरूका कामअनुसार हुन्छ।", २ थेस्सोलिनिकी २:९,१० " ९ शैतानको कामकाजबमोजिम पापको मानिस सारा शक्ति र छलपूर्ण चिन्हहरू र चमत्कारसहित, १० र नाश हुनेहरूलाई छलमा पार्ने समस्त दुष्टतासहित आउनेछ, किनकि तिनीहरूले सत्यलाई प्रेम गर्न र त्यसरी बाँच्न इन्कार गरे।", प्रकाश १२:९ " त्यो ठूलो अजिङ्गर तल फालियो– त्यो प्राचीन सर्प, जो सारा संसारलाई बहकाउने दियाबलस वा शैतान हो। त्यो पृथ्वीमा फ्याँकियो र त्यसका दूतहरू त्यसका साथसाथै फ्याँकिए।" र प्रकाश २०:१० " १० तिनीहरूलाई बहकाउने त्यो दियाबलस आगो र गन्धकको कुण्डमा फालियो, जहाँ त्यो पशु र झूटो अगमवक्ता पनि थिए। त्यहाँ तिनीहरूले दिनरात सदासर्वदै यातना भोग्नेछन्।"`

युगको अन्तमा शैतानले अनेकौँ छल गरेर उहाँका विश्वासीहरूलाई भडकाउनेछ भनेर येशूले चेलाहरूलाई दिनुभएको चेतावनी हामीले अघि नै हेर्यौँ। ती छलहरूमा शैतानले आउनेवाला ख्रीष्ट आफै हुँ, भविष्यवक्ता हुँ, स्वामी र भगवान हुँ भनेर मानिसहरूलाई धोखा दिनेछ | (मत्ती २४:५)

झुटा ख्रीष्ट वा उद्धारकर्ता वा भगवान भनेर आउनेहरू र झुटा भविष्यवक्ताहरू वा भविष्यका कुराहरू जानेको छु भनेर दावी गर्नेहरूमात्र युगको अन्तमा हुने शैतानका जालहरू होइनन्। परमेश्वरसँग ठूलो द्वन्द्व वा लडाईँ गर्ने हाम्रो शत्रुकोसाथमा सकेसम्म सबैलाई धोखा दिने धेरै चालबाजीहरू खेल्ने योजनाहरू उससँग छ। ती चालबाजीहरूको बारेमा हामीले सतर्क हुन जरुरी छ र केवल बाइबललाई जानेर अनि बाइबलले सिकाए अनुसार चलेर मात्र शैतानसँग हामी भिड्न सक्छौँ।

एलेन जी ह्वाइट शैतानले ल्याउने दुई ठूला छलहरू के-के हुन् भनेर व्याख्या गर्दछिन्: मानिस अमर छ र पवित्र साबथ दिन शनिवारबाट सारेर आइतबारमा भयो भन्ने दुई धोखापूर्ण चालहरूप्रति हामी गम्भीर हुनुपर्छ। आत्मा अमर छ भनेर सिकाइनु र मानिसहरू कहिल्यै मर्दैन तर अनेकौँ रूप धारण गर्छ भनेर विश्वास दिलाउन खोज्नु केवल आइतबार नै इसाईहरूले मान्नुपर्ने दिन हो भनेर पाश्चात्य देश रोममा रहेको रोमन क्याथोलिक धर्मका पक्षधरहरु वा पोपतिर झुकाव गर्न उक्साउँनु हो। मानिस मरेपछि प्रेत हुन्छ र तिनीहरूसँग कुरा गर्न सकिन्छ भन्ने जस्ता शैतानका झुट आध्यात्मिकवादको अभियानलाई चर्को बनाउन अमेरिकाका प्रोटेस्टेन्ट वा सुधारवादी इसाईहरूले हात फैलाउनेछन्, बाइबलको सत्य परमेश्वरको सत्यतालाई भड्काउन ती इसाईहरूले रोमन क्याथोलिक चर्चको शक्तिसँग हातेमालो गर्नेछन्। यसरी प्रेतात्मावाद, प्रोटेस्टेन्ट इसाईहरू र रोमको रोमन क्याथोलिक चर्च एक भएर अमेरिकाले विवेकको स्वतन्त्रतालाई कुल्चिदिनेछ।"-द ग्रेट कन्त्रोभर्सी, पृ. ५८८ बाट रूपान्तरित।

एलेन जी ह्वाइटले लेख्नुभएको धेरै वर्षभएपछि ती कुराहरू इसाई जगतमा कसरी अचम्म तरिकाले पूरा भइरहेका छन् सो कुरालाई अचम्मै मान्नुपर्छ। आत्मा अमर छ भन्ने सिद्धान्तमा एक हुन प्रोटेस्टेन्ट वा सुधारवादी इसाईहरू र रोमन क्याथोलिक चर्च एकमत हुने दुई भ्रम जारी भइरहेको सन्दर्भमा हामी सेभेन्थ-डे एडभेन्टिस्टको भूमिका संवेदनशील नै रहेको पाइन्छ (त्यसैकारणले पनि होला सेभेन्थ-डे एडभेन्टिस्टहरू इसाई होइनन् भनेर प्रोटेस्टेन्टहरूले आरोप लगाउँछन्। हो ,बाइबलीय शिक्षाबिरोधी अन्य इसाईहरूको कित्तामा हामी उभिएका छैनौँ।-अनुवादकको टिप्पणी)।

`अन्तिम दिनहरूमा चर्चकै माध्यमबाट किन नहोस् शैतानले ल्याउने अनेकौँ छलहरूको सामना गर्न केवल बाइबलको सत्य आत्मज्ञान र तिनको पालना गर्ने  अठोटमात्र शक्तिशाली हतियार किन हुन्छ?`