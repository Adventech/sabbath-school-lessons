---
title:  झुक्याउने सबभन्दा ठूलो चालबाजी (प्रकाश २:१३,२४)
date:   27/05/2018
---

यस अध्यायको शुरूमा "स्वर्गमा भएको द्वन्द्व"को बारेमा चर्चा गरिएको थियो। त्यो द्वन्द्व दुर्भाग्यवस स्वर्गबाट फैलिदै यो संसारमा पनि पुगेको थियो।

इसाई समेत गरेर धेरै मानिसहरू वा धर्मका पक्षधरहरूले यस जगतव्यापी संघर्षलाई स्वीकारेका छन्। तिनीहरूले परमेश्वरको खिलाफमा उभिने राक्षसरूपी शैतानलाई पनि विश्वास गर्दछन। तर कतिका लागि परमेश्वर र शैतान बीचमा भइरहेको संग्राम केवल पौराणिक कथामा मात्र सिमित भएको छ वा काल्पनिक विज्ञानको फिलिम जस्तो मात्र देखाइएको छ र त्यो केवल यस संसारमा भएको खराब, दुष्टता र पीडालाई देखाउने संस्कारमात्र हुन् भनेर चित्त बुझाउने गरेको पाइन्छ। शैतानको बारेमा बाइबलमा जे भनिएको छ, त्यो दुई हजार वर्ष अघिको कथामात्र हो भनेर बुद्धिजीवि भनाउँदाहरूले पनि सिकाउँदछन्।त्यो घट्ना केही वर्ष अघि मात्र पनि एउटा काल्पनिक विज्ञानको सिनेमा बनेको थियो (र अहिले पनि बन्नेक्रम त जारी नै छ)। त्यो फिल्मको नाउँ हो “स्टार वार”। त्यो मनगढन्ते वा काल्पनिक उपन्यासको आधारमा बनाइएको थियो।जहाँ यो संसारभन्दा बाहिरका ग्रहहरूमा भएका जीवहरूलाई चित्रण गरिएको छ। एउटा खल नायक डार्थ भेदर भन्ने खराब व्यक्तित्वको चित्रण गरिएको छ। उसले आफ्ना फौजहरू साना तिना, ठूला बायुयानहरू पठाएर यस संसारका असल जीवहरूलाई नाश गर्ने खेल खेल्दछ र असल नायकका फौजहरूसँग युद्ध गरेर परास्त गर्न खोज्छ। त्यो फिल्म अत्यन्तै लामो पनि छ। अन्तमा महान् युद्धमा खलनायकलाई हराइदिन्छ। त्यही अनुरुप यस संसारमा असल र खराब बिचको युद्ध काल्पना वा सामान्य कुरा हुन् भनेर बिशाल जनमानसको दिमागमा पसिरहेको पाइन्छ।

`तर बाइबलले परमेश्वर र शैतानको बीचमा भएको र भइरहेको युद्ध काल्पनिक नभएर वास्तविक नै हो भनेर जिकिर गर्दछ। बिगतमा, वर्तमान र भविष्यमा हुने युगको अन्तमा शैतानले कस्तो वास्तविक भूमिका खेलेको थियो, खेलिरहेको छ र खेल्नेछ भनेर प्रकाशको पुस्तकमा उल्लेखित देहायका केही पदहरूले कसरी खुलाउँछन्? हेर्नुहोस्: प्रकाश २:१३,२४ "१३ मलाई थाहा छ, तिमी कहाँ बस्छौ, त्यहीँ जहाँ शैतानको सिंहासन छ। तरै पनि तिमीहरू मेरो नाउँमा स्थिर बस्छौ। मेरो विश्वासयोग्य साक्षी एन्टिपासको समयमा पनि ममाथिको आफ्नो विश्वास तिमीहरूले त्यागेनौ। शैतान बस्ने ठाउँमा तिमीहरूकै माझमा तिनी मारिए।...२४ तर तिमी थिआटीरामा भएको यो शिक्षा नमान्ने तथा कतिले भने झैँ शैतानका गहिरा कुराहरू नसिक्ने बाँकी तिमीहरूलाई म भन्दछु, म तिमीहरूमाथि अरू कुनै भार राख्दिनँ। २५ त्यसो भए तापनि जे तिमीहरूसँग छ, म नआउञ्जेल त्यसलाई थामिराख।", प्रकाश १२ "४ त्यसको पुच्छरले स्वर्गको एक तिहाइ ताराहरूलाई सोहोरेर पृथ्वीमा फालिदियो। बालक जन्मनासाथ त्यसलाई निलिहालूँ भनी त्यो अजिङ्गर बालक जन्माउन लागेकी स्त्रीको सामुन्ने खड़ा थियो। ५ त्यस स्त्रीले सारा जातिलाई फलामको डन्डाले शासन गर्ने एउटा छोरो जन्माई। त्यसको बालक परमेश्वरकहाँ उठाइएर उहाँको सिंहासनमा लगियो। ६ त्यो स्त्रीचाहिँ उजाड-स्थानभित्र भागी, जहाँ एक हजार दुई सय साठी दिनसम्म त्यसको पालनपोषण होस् भनेर परमेश्वरले त्यसको लागि ठाउँ तयार राख्नुभएको थियो। ७ अनि स्वर्गमा लड़ाइँ भयो। मिखाएल र तिनका दूतहरूले त्यस अजिङ्गरसँग युद्ध गरे। अजिङ्गर र त्यसका दूतहरूले पनि युद्ध गरे, ८ तर यिनीहरू हारे, र यिनीहरूका निम्ति स्वर्गमा कुनै ठाउँ रहेन। ९ त्यो ठूलो अजिङ्गर तल फालियो– त्यो प्राचीन सर्प, जो सारा संसारलाई बहकाउने दियाबलस वा शैतान हो। त्यो पृथ्वीमा फ्याँकियो र त्यसका दूतहरू त्यसका साथसाथै फ्याँकिए। १० तब मैले स्वर्गमा यसो भनिरहेको एउटा ठूलो आवाज सुनें, “अब हाम्रा परमेश्वरको मुक्ति, शक्ति, राज्य र उहाँका ख्रीष्टको अधिकार आएको छ। किनकि हाम्रा भाइहरूलाई दोष लगाउने, जसले हाम्रा परमेश्वरको सामुन्ने तिनीहरूलाई दिनरात दोष लगाउँछ, त्यो तल फ्याँकिएको छ। ११ तिनीहरूले थुमाको रगत र आफ्ना गवाहीको वचनको कारण त्यसलाई जितेका छन्, र तिनीहरूले मृत्युसम्मै पनि आफ्नो ज्यानको माया राखेनन्। १२ यसकारण हे स्वर्गमा रहनेहरू, तिमीहरू रमाओ। तर पृथ्वी र समुद्रलाई धिक्कार छ! किनभने आफ्नो समय अल्प छ भनी थाहा पाएर दियाबलस ठूलो क्रोधसाथ तिमीहरूकहाँ तल आएको छ।” १३ जब त्यस अजिङ्गरले आफू पृथ्वीमा फ्याँकिएको देख्यो, तब त्यसले छोरो जन्माउने त्यस स्त्रीलाई खेद्यो। १४ तर त्यस स्त्रीलाई त्यस सर्पको सम्मुखबाट उजाड-स्थानमा उड़ेर जानलाई ठूलो गरुडका दुई पखेटा दिइए। त्यो उजाड-स्थान साढ़े तीन वर्षसम्म त्यस स्त्रीको पालनपोषणको निम्ति तयार गरिएको थियो। १५ त्यस स्त्रीलाई बाढ़ले बगाओस् भनेर त्यस सर्पले स्त्रीको पछि आफ्नो मुखबाट नदीजस्तै पानी निकाल्यो। १६ तर पृथ्वीले त्यस स्त्रीलाई सहायता गर्यो, र अजिङ्गरले आफ्नो मुखबाट निकालेको नदी पृथ्वीले आफ्नो मुख उघारेर निलिदियो। १७ अनि त्यो अजिङ्गर समुद्रको किनारमा खड़ा भयो।" (कुनै कुनै नेपाली बाइबलमा पद १८लाई उल्लेख नगरि १७ पद दिएर छोट्याइएको छ। हुनुपर्ने पद यो हो: "तब त्यो अजिङ्गर त्यस स्त्रीसँग क्रोधित भयो, र त्यसका बाँकी सन्तानसँग युद्ध गर्न यो, अर्थात् तिनीहरूसँग, जुनहरूले परमेश्वरका आज्ञा पालन गर्दछन्, र येशूको गवाही दिन्छन्। १८ अनि त्यो अजिङ्गर समुद्रको किनारमा खडा भयो।" नेपाल बाइबल सोसाइटी, २०६९को संस्करण), प्रकाश १३:१-५ "१ समुद्रबाट एउटा पशु निस्किआएको मैले देखें, जसका दश वटा सिङ र सात वटा शिर थिए। त्यसका सिङमा दश वटा मुकुट थिए, र त्यसका शिरमा ईश्वर-निन्दाको नाउँ थियो। २ मैले देखेको त्यो पशु चितुवाजस्तै थियो, त्यसका खुट्टाहरू भालुका जस्ता थिए, र त्यसको मुख सिंहको जस्तो थियो। त्यस अजिङ्गरले त्यस पशुलाई आफ्नो शक्ति, आफ्नो सिंहासन र ठूलो अधिकार दियो। ३ त्यसको एउटा शिरमा चाहिँ घातक चोट लागेको जस्तो देखिन्थ्यो, तर त्यसको चोट निको भयो। अनि सारा पृथ्वी छक्क परेर त्यस पशुको पछिपछि लाग्यो। ४ मानिसहरूले अजिङ्गरको पूजा गर्दथे, किनकि त्यसले आफ्नो अधिकार पशुलाई दिएको थियो। तिनीहरूले यसो भन्दै पशुको पूजा गरे, “यो पशुजस्तो अरू को छ? यसको विरुद्धमा को लड्न सक्ने?” र प्रकाश २०:१-१० "१ त्यसपछि अतल कुण्डको साँचो र एउटा ठूलो साङ्लो हातमा लिएका एउटा स्वर्गदूत स्वर्गबाट ओर्लन आएका मैले देखें। २ तिनले त्यो अजिङ्गर, त्यो प्राचीन सर्प, जो दियाबलस वा शैतान हो, त्यसलाई पक्रे, अनि एक हजार वर्षका निम्ति बाँधेर राखे। ३ तिनले त्यसलाई अतल कुण्डमा फालिदिए, र त्यो कुण्ड बन्द गरी मोहोर लगाइदिए, ताकि एक हजार वर्ष अन्त्य नभएसम्म जाति-जातिहरूलाई त्यसले बहकाउन नपाओस्। त्यसपछि केही समयको निम्ति त्यसलाई फुक्का गरिनुपर्छ। ४ तब मैले सिंहासनहरू र त्यसमाथि बस्नेहरूलाई देखें, जसलाई इन्साफ गर्ने अधिकार दिइएको थियो। तब येशूका गवाहीको निम्ति र परमेश्वरका वचनको निम्ति शिर काटिएकाहरू, र त्यो पशु र त्यसका मूर्तिको पूजा नगर्नेहरू र त्यसको छाप निधार वा हातमा नलगाउनेहरूका आत्माहरूलाई मैले देखें। तिनीहरू फेरि जीवित भए, र तिनीहरूले ख्रीष्टसँग एक हजार वर्षसम्म राज्य गरे। ५ अरू मरेकाहरूचाहिँ ती एक हजार वर्ष नबितुञ्जेल जीवित भएनन्। यो पहिलो पुनरुत्थान हो। ६ पहिलो पुनरुत्थानमा सहभागी हुनेहरू धन्य र पवित्र हुन्। यिनीहरूलाई दोस्रो मृत्युको शक्तिले केही गर्न सक्दैन, तर तिनीहरू परमेश्वर र ख्रीष्टका पूजाहारी भएर उहाँसँग एक हजार वर्षसम्म राज्य गर्नेछन्। ७ एक हजार वर्ष बितेपछि शैतान त्यसको कैदबाट छोडिनेछ, ८ र पृथ्वीका चारै दिशामा भएका देश-देशका मानिसहरूलाई बहकाउन, अर्थात् गोग र मागोगलाई लड़ाइँको निम्ति भेला गर्न निस्केर आउनेछ। तिनका संख्या समुद्रका बालुवा जत्तिकै हुनेछन्। ९ तिनीहरूले सारा पृथ्वीभरि गएर सन्तहरूका छाउनीको वरिपरि र प्रिय सहरलाई घेरे, तर स्वर्गबाट आगो बर्सेर तिनीहरूलाई भस्म पार्यो। १० तिनीहरूलाई बहकाउने त्यो दियाबलस आगो र गन्धकको कुण्डमा फालियो, जहाँ त्यो पशु र झूटो अगमवक्ता पनि थिए। त्यहाँ तिनीहरूले दिनरात सदासर्वदै यातना भोग्नेछन्।" `

यस संसारका बासिन्दाहरूको बीचमा शैतानको कस्तो महान् शक्ति छ र उसले कसरी आफ्नो शक्तिलाई प्रदर्शन गर्छ वा अन्तिम दिनमा गर्नेछ भन्ने विषयसँगै  प्रकाशको पुस्तकले उसको भन्डाफोर गर्दछ। सनातन परमेश्वरलाई विश्वास गरेर मानिसहरूले मुक्ति नपाउन् भन्ने उसको प्रयासमात्र नभएर येशूप्रति निष्ठावानहुनेहरूलाई कसरी यातना दिनेछ भनेर पनि प्रकाशको पुस्तकमा खुलाइएको छ।

पावलले २ कोरन्थी २:११मा शैतानको युक्ति वा चर्तिकलाहरू भनेर उल्लेख गर्दछन्। ग्रीक भाषामा त्यो दिमाग “नोमाटा” (noemata) हो। मानिसहरूको दिमागमा यो संसारमा शैतानको अस्तित्व नै छैन यी सब केवल काल्पनामात्र हुन् भन्ने कुरा घुसाउने शैतानको सबभन्दा ठूलो चालबाजीलाई त्यस शब्दले बुझाउँछ। विश्वासै नलाग्ने अवास्तविक वा काल्पनिक शत्रुको शक्तिबाट सुरक्षित हुन कसले खोज्छ वा प्रयास गर्दछ र? यो पनि अचम्म छ कि कतिपय इसाईहरू वा क्रिश्चियन हुँ भनेर दावी गर्नेहरूले पनि शैतानको वास्तविक अस्तित्वलाई गम्भीर रूपमा लिदैनन्। संसारको अन्तमा ती इसाईहरूले नै भन्नेछन् कि बाइबलका वचनहरू केवल अवधारणाहरूमात्र हुन् र त्यसलाई वास्तविकरूपमा लिनुहुन्न। बाइबलमा उल्लेखित शैतानका चर्तिकलाहरू केवल मानिसहरूलाई चित्त बुझाउनका लागि मात्र लेखिएका हुन् र त्यसलाई साँच्चिकै हो भनेर लिनुहुन्न भनेर बाइबल जान्नेहरूले नै सिकाइरहेको पाइन्छ। बाइबलले बताए अनुसार शैतानको क्रियाकलाप वास्तविक रूपमा जताततै देखिरहेतापनि धेरै मानिसहरूले शैतानको अस्तित्वलाई अस्वीकार गर्दा हामीले चाहिँ बाइबलको शिक्षालाई गम्भीर रूपमा लिनु कतिको आवश्यक छ सो बुझ्नु जरुरी छ।

`प्रकाशको पुस्तकले अन्तिम युगमा शैतानले गर्ने अनेकौँ छलकपट र चालबाजीको चर्चा गरेता पनि प्रकाश १२:११ अनुसार हामीले कस्तो महान् आशा राखेर बाँचिरहनुपर्छ भनेर निर्णय गर्ने? शैतानको बिरुद्धमा जमेर बस्ने हाम्रो शक्तिको स्रोत के हो? हेर्नुहोस्: " ११ तिनीहरूले थुमाको रगत र आफ्ना गवाहीको वचनको कारण त्यसलाई जितेका छन्, र तिनीहरूले मृत्युसम्मै पनि आफ्नो ज्यानको माया राखेनन्। १२ यसकारण हे स्वर्गमा रहनेहरू, तिमीहरू रमाओ।"`