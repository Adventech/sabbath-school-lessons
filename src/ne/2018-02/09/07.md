---
title:  थप जानकारी
date:   01/06/2018
---

विशेष गरेर साबथको भूमिकालाई ध्यानमा राखेर बिकासबादी सिद्धान्तले मानिसहरूलाई कसरी भड्काइरहेको छ सो सोच्नुहोस्। उक्त बिकासबादको सिद्धान्तलाई शुरुवात गरेर फैलाउने चार्ल्स डार्बिन हुन्। परमेश्वर र शैतानको बीचमा भइरहेको बैचारिक युद्धको बारेमा उनलाई थाहा त थिएन तैपनि यदि परमेश्वर प्रेमिलो र करुणामय हुनुहुन्छ भने खराब, दुष्ट र कष्ट यस संसारमा किनभयो भन्ने कुरालाई बुझ्न उनलाई कठिन भएको थियो। परमेश्वर र शैतानको बीचमा भइरहेको युद्धको आत्मज्ञानलाई थाहा नपाउँदा उनले विकासबादको सिद्धान्तद्वारा असल र खराबको बारेमा उत्तर खोजे। १८००औँ शताब्दीमा चार्ल्स डार्विनले बिकासबादको सिद्धान्तलाई नयाँ संस्करणद्वारा फैलाइरहेको बेलामा उक्त सिद्धान्तको प्रत्येक तर्कलाई प्रतिवाद गर्न परमेश्वरले एक समूहलाई खडा गर्नुभयो, त्यो थियो सेभेन्थ-डे एडभेन्टिस्ट चर्च। यसलाई संयोग मानिदैन। प्रायजसो अरू इसाईहरूले चुपचाप त्यस सिद्धान्तलाई मानेका थिए भने सेभेन्थ-डे एडभेन्टिस्टहरुले साबथको शिक्षालाई अघि राखेर परमेश्वरको सृष्टिवादलाई फैलाए। जसरी डार्विनको बाद वा सिद्धान्त फैलिएको थियो त्यही समयमा सेभेन्थ-डे एडभेन्टिस्ट चर्च पनि द्रुतगतिमा फैलिएको थियो।

यदि एलेन जी ह्वाइटले लेख्नु भएको देहायको कथन डार्विनले पढेर विश्वास गरेको भए संसारका बुद्धिजिवी भनाउँदाहरू डार्विनको ठूलो मानवीय सोचको भ्रममा पर्ने थिएनन्। उनले गरेर नै परमेश्वरको अस्तित्वलाई अस्वीकार गर्दै यो संसार अकस्मात  सृष्टी हुन आएको हो, सुक्ष्म जीवद्वारा हात्ती जस्ता ठूला जनावर र मानिस बिकसित हुदै आएको हो भन्ने जस्ता सृष्टिको वारेमा गलत धारणा बिकास भएको थियो। एलेन जी ह्वाइट लेख्दछिन्: "यो पृथ्वी श्रापले क्षतबिक्षत भएतापनि अझै प्रकृति मानिसको निम्ति सिकाउने पाठ्यपुस्तक भइरहेको  ठान्नुपर्छ। यसले असल थोकहरूमात्र देखाउँदैन तर जताततै खराबी, दुष्टता फैलिरहेको देखाउँदछ। पृथ्वी, वातावरण, समुद्र, हावा आदि सबै ठाउँहरूमा दुष्ट शैतानले फैलाएको प्रदुषण प्रदुषित भइहेको छ। परमेश्वरको चरित्र र असल ज्ञान लेखिएको ठाउँमा अब शैतानले फैलाएको दुष्टता र खराब ज्ञान लेखिन पुगेको छ। प्रकृतिबाट नै असल र खराबको ज्ञान पाइने हुनाले पापको परिणाम कस्तो हुन्छ भनेर मानिसले निरन्तररूपमा थाहा पाउन सकिरहेका छन्।"-एडुकेशन, पृ. २६बाट रूपान्तरित।

बिकासवादको सिद्धान्तदले परमेश्वर र पतित संसारको चरित्र र स्वभावलाई बंग्याइदिएको छ। दुर्भाग्यवस त्यो बिकासबादी सिद्धान्तले परमेश्वरलाई होइन शैतानका मतियार र छलहरूलाई ढोग्न पुग्ने छन्, विशेष गरेर युगको अन्तमा।

**चिन्तनमनन**

`अ. 	धेरै इसाईहरूले पनि शैतानको वास्तविक अस्तित्वलाई किन अस्वीकार गर्छन्? बाइबलले सिकाएको स्पष्ट शिक्षाबाट हामी तर्केर गयौँ भने हामी कस्तो खतरामा हुनेछौ भन्ने कुरा ती विषयवस्तुले हामीलाई कसरी सिकाउँछ?`

`आ. 	कोही मानिस मर्न लागेको छ वा आफू अर्कै लोकमा पनि पुगेको छु  भन्नेहरुलाई तपाईँ के भन्नुहुन्छ?`

`इ. 	बिकासबादको सिद्धान्तलाई सरासर स्वीकार गर्ने विद्यार्थी (पाठ्यपुस्तकहरूद्वारा), बुद्धिजिवी वा कुनै मानिस अन्तिम दिनहरूमा शैतानले ल्याउने अनेकौँ छलसँग किन सामेल हुन सक्छ?`