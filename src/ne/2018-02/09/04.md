---
title:  आत्मा अमर छ अर्थात् मानिस कहिल्यै मर्दैन
date:   29/05/2018
---

`मानिस मरेपछि उसको अवस्था कस्तो हुन्छ भनेर देहायका पदहरूले हामीलाई के सिकाउँछन्? प्रेतात्माबादबाट सुरक्षित हुन ती पदहरू जान्न किन आवश्यक छ? हेर्नुहोस्: उपदेशक ९:३-१० "३ सूर्यमुनि हुने प्रत्येक काममा दुष्टता छ। सबैलाई एकै अन्त्य आइपर्छ। मानिसहरूका हृदय दुष्टताले भरिएका हुन्छन्, र तिनीहरूका जीवनकालभरि नै तिनीहरूका हृदय पागलपनाले भरिन्छन्, अनि त्यसपछि तिनीहरू मरेकाहरूसँग मिल्नजान्छन्। ४ बाँचिरहनेहरूका साथमा हुनेसँग आशा हुन्छ। जिउँदो कुकुरको स्थिति मरेको सिंहको भन्दा असल हो। ५ किनभने हामीहरू मर्नेछौं भनी जीवितहरूले जान्दछन्, तर मरेकाहरूले त केही पनि जान्दैनन्। तिनीहरूका निम्ति केही प्रतिफल हुँदैन। तिनीहरूको सम्झना पनि लोप हुन्छ। ६ तिनीहरूका प्रेम, घृणा, ईर्ष्या सबै लोप भएका हुन्छन्। सूर्यमुनि गरिएको कुनै काममा तिनीहरूको फेरि कहिल्यै भाग हुँदैन।  ७ आफ्नो बाटो लाग, आफ्नो खानेकुरा आनन्दसँग खाऊ, खुशी मनले आफ्नो दाखमद्य पिऊ, किनभने तिमीले गरेको काममा अहिले परमेश्वरको निगाह रहेको छ। ८ सधैँ सेतो वस्त्र पहिराऊ, र कपालमा तेल लगाऊ। ९ परमेश्वरले सूर्यमुनि दिनुभएको यस व्यर्थ जीवनकालमा आफूले प्रेम गरेकी पत्नीसँग जीवनको सुख-भोग गर। किनभने यस जीवनमा र सूर्यमुनि तिमीले गरेको परिश्रममा तिम्रो भाग त्यही नै हुन्छ। १० तिम्रो हातमा जे काम छ त्यो आफ्नो पूरा शक्तिले गर, किनभने चिहानमा, जहाँ तिमी जान्छौ, त्यहाँ न त केही गर्ने, न योजना गर्ने, न ज्ञान, न बुद्धि नै हुन्छ।", भजन ११५:१७,१८ "१७ मरेकाहरूले परमप्रभुको प्रशंसागर्दैनन्, मृत-लोकमा जानेहरूले उहाँको प्रशंसा गर्दैनन्।  १८ तर हामी त अहिले र सदासर्वदा परमप्रभुको स्तुति गर्दछौं। परमप्रभुको प्रशंसा गर!", भजन १४६:३,४ "३ आफ्नो भरोसा संसारका शासकहरूमाथि नराख, मरणशील मानिसमाथि, जसले बचाउन सक्दैनन्। ४ जब तिनीहरूको आत्मा निस्कन्छ, तिनीहरू माटोमा मिलिहाल्छन्। त्यही दिन तिनीहरूका योजनाहरू पनि नष्ट हुन्छन्।", १ कोरन्थी १५:१६-१८ "१६ किनकि यदि मृतकहरूको पुनरुत्थान नहुने भए ता ख्रीष्ट पनि मृतकबाट जीवित पारिनुभएन। १७ ख्रीष्ट पुनर्जीवित पारिनुभएन भने तिमीहरूको विश्वास व्यर्थ छ, र तिमीहरू अझसम्म आफ्ना पापमा नै छौ। १८ तब त ख्रीष्टमा सुतिगएकाहरू पनि नष्ट भएका छन्।" र दानिएल १२:२ "पृथ्वीको धूलोमा सुतेका भीड़हरू उठ्नेछन्, केही अनन्त जीवनको लागि र अरूहरूचाहिँ शर्म र अनन्त तिरस्कारको लागि।"`

पश्चिमी देशहरूमा केही दशक भयो मरेका मानिसहरूको बारेमा विशेष ध्यान गएको पाइन्छ। तिनीहरूको हृदय बन्द भएको र सास बन्द भएपछि तिनीहरूलाई मृत घोषणा गरिन्छ। अनि तिनीहरूलाई बिउँताउन धेरै प्रयास गरिन्छ र कतिपय समयमा बिउँतिएको पनि पाइन्छ। त्यसबेला आफू मरिसकेपछि आफू अर्कै लोकमा पुगेको र त्यहाँ पृथ्वीभन्दा अपार विश्वास गर्न नसिकने चेतनाको अनुभव भएको बताउँछन्। कतिले त आफ्नो हंस माथि उडेको र माथि हावामा तैरिएको र तल आफ्नो शरीरलाई देखेको पनि बताउँछन्। कतिपयले आफ्नो शरीर अलौकिक स्थानमा पुगेर त्यहाँका अनेकौँ न्यानो र चम्किलो जीवहरूसँग कुरा गरेको भन्छन्। तिनीहरूमा दया र प्रेमले भरिएको अनुहार देखिएको बताउँछन्। अझ कतिपयले त आफ्ना मरेका नातेदारहरूसँग भेटेको पनि भन्दछन्।

यस्तो खालको अनुभवलाई वैज्ञानिकहरूले NDE एनडिइ अर्थात् मर्न लागेको बेलामा भएको अनुभव भनेर नाउँ दिएका छन्। यो एनडिइ बिवादस्पद भएतापनि कतिपय इसाईहरूले त्यसलाई प्रयोग गरेर मानिसहरू मरेपछि तिनीहरूको आत्माचाहिँ जीवितै हुन्छन् भनेर सिकाउँदछन् वा मानिस मरेपछि स्वर्ग वा नरकमा जान्छन् भनेर प्रमाणित गर्न खोज्छन्। (नेपालको परिप्रेक्षमा यो कुनै नौलो कुरो होइन, पितृपूजा, तन्त्रमन्त्र, झाँक्री, धार्मिक दृष्टिकोण आदिको माध्यमबाट मानिस मरेपनि आत्मा मर्दैन त्यो कि त स्वर्ग र नरकको बीचमा तैरिएर भूत भएर बस्छ, कि त स्वर्ग कि नरकमा जान्छ वा अरू कुनै अवतार लिन्छ भनेर विश्वास गर्छन्)। 

तर एनडिइ अनुभव वा केही समय मरेर बिउँतने जस्ता अनुभव भनेको शैतानले फैलाएको दुईमध्ये एक गलत शिक्षा वा भ्रम हो। जबसम्म मानिस मरेपछि उसको आत्मा वा हंस अरूमा जान्छ भनेर विश्वास गरिन्छ तब त्यसले टुनामुना,तन्त्रमन्त्रतिर मानिसलाई तान्छ। यस खालको विश्वासले मानिसलाई येशूको खाँचो छैन भन्ने देखाउँछ। (श्राध्द, काजकिरिया वा पितृ जस्ता अनेकौँ पूजा आजा आदि गरियो भने मरेको मानिस पितृलोकबाट स्वतन्त्र भएर स्वर्गमा जान्छ भन्ने विश्वासले येशूको आवश्यकता नभएको देखाउँछ। आखिरमा कोही मर्यो भने उसको निम्ति धर्मकर्म गरेर नै उसले मुक्ति पाउँछ भने उसलाई येशूको आवश्यकता किन पर्यो भन्ने मनस्थितिले मानिसको दिमाग ओगटेको हुन्छ)।

अचेत भएर मर्न लागेको तर पछि होसमा आउने अवस्था वा एनडिइ अनुभव गरेका मानिसहरूले अलौकिक वा मरेका आफन्तहरूलाई भेटेको बताउँछन्। तिनीहरूले ती जीवहरूलाई प्रेम, शान्ति र भलाईको सन्देश सुनाएको बताउँछन् तर येशू ख्रीष्टमा पाउने मुक्ति, पाप र , येशूको दोस्रो आगमन तथा आउने  न्यायको बारेमा केही सिकाउँदैनन् किनभने यी कुराहरू बाइबलको मौलिक वा आधारभूत शिक्षाहरू हुन्। लगभग अचेत भएर मर्न लागेको घडीमा भएको अनुभवले स्वर्गको अनुभव दिएको र  आधारभूत इसाई शिक्षाको स्वाद पाइसकेको भनेर ती मानिसहरूले दावी गर्छन्। यो न्यू एज वा पूर्वीय देशको धार्मिक, सांस्कृतिक र सामाजिक परम्परा अनुसारको विश्वासले गर्दा येशूप्रतिको झुकाव कम हुनजान्छ। आफू अचेत हुँदा  स्वर्गीय आनन्द वा विशेष ज्योतिको अनुभव पाएको भनेर दावी गर्नेले त्यसैमा अडिग रहन जिकिर गर्दछ। तर पहिला येशूलाई विश्वास गर्नेले पनि उहाँलाई विश्वास गर्न आवश्यक नभएको त्यस खालको मानिसले बताउँदछन्।

`यदि हामी इसाई हौँ भनेर दावी गर्दछौँ भने हामीले देखेका, सुनेका वा मनले मान्न कर गरिएका फरक अनुभवहरु यदि बाइबल सम्मत छैनन् भने, तिनको पछिलाग्नुको सट्टा केवल बाइबलमा नै  अडिग भएर बसिरहन किन आबश्यक छ?`