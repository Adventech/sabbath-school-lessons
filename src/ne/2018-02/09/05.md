---
title:  साबथ र विकासवादको अनुमानित सिद्धान्त
date:   30/05/2018
---

मानिसको आत्मा वा हंस कहिल्यै मर्दैन, कि त सोझै स्वर्ग जान्छ वा नर्क जान्छ, वा अर्को जन्म लिएर बिभिन्न जीव जन्तुको रुप लिन्छ भन्ने सिकाएर मानिसहरूलाई भ्रममा पार्न शैतान सफल भएको छ भने उत्तिकै सफलता बाइबलले आदेश गरेको साबथ दिनलाई शनिबारबाट आइतवारमा सारियो भनेर इसाई जगतलाई झुक्याउनमा पनि  शैतान खप्पिस हुन पुगेको छ। इसाई इतिहास पल्टाएर हेरियो भने प्रायजसो सबै इसाईहरूले साबथ दिन शनिवारलाई लत्याएको पाइन्छ। उन्नाइसौँ शताब्दीको शुरूमा साबथ दिनको गरिमालाई अझ तल झार्न शैतानले अर्को छललाई मानिसहरूको दिमागमा घुसाइ दिएको  थियो रछ | त्यो हो बिकासबादको सिद्धान्त वा यो संसार अचानक उत्पत्ति भयो र मानिस सुक्ष्म प्राणी र बनमान्छेबाट बिकसित भएको हो।

`उत्पत्ति १-२:३सम्म पढियो भने सनातन सृष्टिकर्ता परमेश्वरले नै हाम्रो पृथ्वी सृष्टि गर्नुभएको हो र त्यो सृष्टि गर्न उहाँलाई छदिन लाग्यो भनेर ठोकुवा गरेको पाइन्छ। हेर्नुहोस्: "१ आदिमा परमेश्वरले आकाश र पृथ्वी सृष्टि गर्नुभयो। २ पृथ्वी आकारविनाको र शून्य थियो। अथाह समुद्रमाथि अन्धकार थियो, र परमेश्वरका आत्मा पानीमाथि परिभ्रमण गर्दैरहनुहुन्थ्यो। ३ अनि परमेश्वरले भन्नुभयो, “उज्यालो होस्।” तब उज्यालो भयो। ४ अनि परमेश्वरले उज्यालोलाई हेर्नुभयो, त्यो असल थियो। उहाँले उज्यालो र अँध्यारोलाई अलग-अलग गर्नुभयो। ५ परमेश्वरले उज्यालोलाई “दिन” र अँध्यारोलाई “रात” भन्नुभयो। साँझ पर्यो र बिहान भयो– पहिलो दिन। ६ अनि परमेश्वरले भन्नुभयो, “पानीका बीचमा एक क्षेत्र होस्, र त्यसले पानीलाई दुई भाग गरोस्।” ७ परमेश्वरले सो बनाएर क्षेत्रमुनिको र माथिको पानीलाई अलग-अलग गर्नुभयो। तब त्यस्तै भइहाल्यो। ८ परमेश्वरले यस अन्तरिक्षलाई आकाश भन्नुभयो। साँझ पर्यो र बिहान भयो– दोस्रो दिन। ९ अनि परमेश्वरले भन्नुभयो, “आकाशमुनि भएको पानी एक ठाउँमा जम्मा होस् र ओबानो भूमि देखा परोस्।” तब त्यस्तै भइहाल्यो। १० परमेश्वरले ओबानो भूमिलाई “पृथ्वी” भन्नुभयो, र जम्मा भएको पानीलाई “समुद्र” भन्नुभयो। अनि परमेश्वरले हेर्नुभयो, त्यो असल थियो। ११ तब परमेश्वरले भन्नुभयो, “भूमिले वनस्पति, बीउ हुने बोट-बिरुवाहरू र आफ्नो-आफ्नो किसिमको बीउ हुने फल फल्ने वृक्षहरू पृथ्वीमा उमारोस्।” तब त्यस्तै भइहाल्यो। १२ भूमिले वनस्पति, बीउ हुने बोटहरू र आफ्नो-आफ्नो किसिमको बीउ हुने फल फल्ने वृक्षहरू उमार्यो। अनि परमेश्वरले हेर्नुभयो, त्यो असल थियो। १३ साँझ पर्यो र बिहान भयो– तेस्रो दिन। १४ अनि परमेश्वरले भन्नुभयो, “अन्तरिक्षमा दिन र रात छुट्ट्याउनलाई ज्योतिहरू होऊन्। तिनीहरू ऋतुहरू, दिनहरू र वर्षहरू छुट्ट्याउन चिन्हको रूपमा काम गरून्। १५ र पृथ्वीमा प्रकाश दिनलाई अन्तरिक्षमा ती ज्योतिहरू होऊन्।” तब त्यस्तै भइहाल्यो। १६ अनि परमेश्वरले दुई विशाल ज्योतिहरू बनाउनुभयो– ठूलो ज्योति दिनमाथि प्रभुत्व गर्न, र सानो ज्योति रातमाथि प्रभुत्व गर्न। उहाँले ताराहरू पनि बनाउनुभयो। १७ अनि परमेश्वरले पृथ्वीमा प्रकाश दिनलाई, १८ दिन र रातमाथि प्रभुत्व गर्न अनि उज्यालो र अँध्यारोलाई अलग-अलग गर्नलाई ती आकाशमा राख्नुभयो। र परमेश्वरले हेर्नुभयो, त्यो असल थियो। १९ साँझ पर्यो र बिहान भयो,चौथो दिन।  २० अनि परमेश्वरले भन्नुभयो, “पानी जीवित जन्तुहरूले प्रशस्त गरी भरिऊन्। र पंक्षीहरूचाहिँ पृथ्वीमाथि अन्तरिक्षमा उडून्।” २१ यसैले समुद्रका विशाल जलजन्तुहरू, पानीहरूमा भरिएका चलहल गर्ने किसिम-किसिमका सबै जीवित प्राणीहरू र जात-जातका पखेटा भएका सबै पंक्षीहरु परमेश्वरले सृष्टि गर्नुभयो। र परमेश्वरले हेर्नुभयो, त्यो असल थियो। २२ अनि परमेश्वरले तिनीहरूलाई यसो भनेर आशिष् दिनुभयो, “फल्दै-फुल्दै, वृद्धि हुँदै र समुद्रमा भरिँदैजाओ। र पंक्षीहरुको पनि पृथ्वीमा वृद्धि हुँदैजाओस्।” २३ अनि साँझ पर्यो र बिहान भयो– पाँचौँ दिन। २४ अनि परमेश्वरले भन्नुभयो, “पृथ्वीले जात-जातका जीवित प्राणीहरू, अर्थात् जात-जातका पालिने पशुहरू, घस्रने जन्तुहरू र जात-जातका वन-पशुहरू उत्पन्न गरोस्। तब त्यस्तै भयो। २५ परमेश्वरले पृथ्वीका जात-जातका वन-पशुहरू, जात-जातका पालिने पशुहरू र जमिनमा घस्रने जात-जातका जन्तुहरू बनाउनुभयो। र परमेश्वरले हेर्नुभयो, त्यो असल थियो। २६ फेरि परमेश्वरले भन्नुभयो, “मानिसलाई आफ्नै स्वरूपमा, हाम्रै प्रतिरूपमा बनाऔं। तिनीहरूले समुद्रका माछाहरू, आकाशका पन्क्षीहरू, पालिने पशुहरू र जमीनमा चलहल गर्ने सबै जन्तुहरूमाथि अधिकार गरून्।” २७ यसैकारण परमेश्वरले मानिसलाई आफ्नै स्वरूपमा सृष्टि गर्नुभयो। परमेश्वरकै प्रतिरूपमा उहाँले तिनलाई सृष्टि गर्नुभयो। नर र नारी नै गरी उहाँले तिनीहरूलाई सृष्टि गर्नुभयो। २८ परमेश्वरले तिनीहरूलाई आशिष् दिनुभयो, र तिनीहरूलाई भन्नुभयो, “फल्दै-फुल्दै, वृद्धि हुँदै, पृथ्वीमा भरिँदै र त्यसलाई आफ्नो वशमा पार्दैजाओ। समुद्रका माछाहरू, आकाशका पंक्षीहरु तथा पृथ्वीका सबै जीवित प्राणीहरूमाथि अधिकार गर।” २९ तब परमेश्वरले भन्नुभयो, “हेर, म तिमीहरूलाई पृथ्वीका सबै बीउ उमार्ने बोटहरू र फलमा नै बीउ हुने सबै फलका रूखहरू दिन्छु। ती तिमीहरूलाई आहाराको निम्ति हुनेछन्। ३० र पृथ्वीको हरेक पशु, आकाशको हरेक पंक्षी र जमीनमा चलहल गर्ने हरेक जन्तु– हरेक प्राणी जसमा जीवन छ– तिनीहरूका आहाराको निम्ति म हरिया वनस्पति दिन्छु।” तब त्यस्तै भयो। ३१ आफूले बनाउनुभएको हरेक कुरा परमेश्वरले हेर्नुभयो। र त्यो साह्रै राम्रो थियो। साँझ पर्यो र बिहान भयो– छैटौँ दिन।" र उत्पत्ति २:१-४ "१ यसरी आकाश र पृथ्वी र तिनमा भएका सबै कुरा बनाइसिद्धिए। २ आफूले गर्नुभएका काम छैटौँ दिनमा परमेश्वरले सिद्ध्याउनुभयो। र सातौँ दिनमा आफूले गर्नुभएका सबै कामबाट उहाँले विश्राम लिनुभयो। ३ अनि परमेश्वरले सातौँ दिनलाई आशिष् दिनुभयो र त्यसलाई पवित्र तुल्याउनुभयो, किनभने आफूले सृष्टिमा गर्नुभएका सारा कामबाट यसै दिनमा उहाँले विश्राम लिनुभयो। ४ आकाश र पृथ्वीका सृष्टिको वृत्तान्त यही हो।" `

सरसर्ती हेर्दा माथिका पदहरूले सृष्टिको बारेमा दुई विषयवस्तुलाई औँल्याउँछन्। प्रथमत: जे-जेति सृष्टि भए ती योजना अनुसार र समय अनुसार सृष्टि भएका थिए।न त अकस्मात वा कुनै तारा बिस्फोट भएर वा कुनै देवले आफूखुरी तरिकाले पृथ्वी डल्लो बनाएर सृष्टि गरेको हो। जुन प्रक्रिया अपनाएर यो पृथ्वी सृष्टि गरियो त्यसमा कुनै पनि अकस्मात भन्ने शब्द जोडिने अवस्था देखिदैन। दोस्रोमा प्रत्येक जीवनको सृष्टि आ-आफ्नै रूपमा सृष्टि भएको हो भनेर स्पष्ट पारिएको छ। हरेक जीव जन्तुहरु जातजातै छुट्याएर आ-आफ्नो पहिचानकासाथ सृष्टि भएको थियो। बिकासबादको सिद्धान्त अनुसार कुनै कोश वा कण अकस्मात सृष्टिभएर त्यहिकोषबाट सारा जीवहरु खरबौँ वर्ष लगाएर बिकसित हुँदै जीव जन्तु, प्रकृति, मानव आदि सृष्टि भए भन्ने अनुमानित विकासबादलाई बाइबलले समर्थन गर्दैन।

उत्पत्तिको पुस्तकमा लेखिए अनुसार अक्षरस वा जे लेखिएको छ त्यही अनुसार पढे पनि सृष्टि अनियोजित वा जथाभावी तरिकाले सृष्टिभएको थियो भनेर देखाउँदैन साथै सबै जीव जन्तुको साझा पूर्खा एउटै हुन् भनेर बाइबलले देखाउँदैन।

अनि चार्ल्स डार्बिन आफ्नो छोराको मृत्युले बिरक्तिएर परमेश्वरको अस्तित्वलाई अस्वीकार गर्दै उनी बिकासबादको सिद्धान्तलाई फैलाउँछन्। जे जति सृष्टि भए ती अकस्मात र अनियोजित तरिकाले सृष्टि भएका हुन् र यस संसारका सबै जीवजीवातका मूल पूर्खा एउटै हुन्।

तब कतिपय मानिसहरू चाहे इसाई नै हौँ भनेर दावीगर्नेहरु पनि सृष्टिलाई बाइबलको मौलिक वा आधारभूत सृष्टिको बृतान्तको बिपरित बिकासबादको आँखाले हेर्न किन रुचाउँछन् त? परमेश्वरको अस्तित्वलाई नमान्ने वा आनाकानी गर्नेहरूले मात्र नभएर कतिपय इसाईहरूले पनि आफ्नो विश्वासलाई बाइबलले औँल्याएको सृष्टि अनुसार नभएर आफ्नो शिक्षादीक्षा र बिकासबादको सिद्धान्तसँग तालमेल गरेर विश्वास गरिरहेको पनि पाइन्छ।

अन्तिम युगमा हुने विभिन्न घट्नाहरूमा बिकासवादको सिद्धान्त घुस्न जाँदा शैतानले ल्याउने छल झन उदांगो भएको पाइन्छ। परमेश्वरले छ दिन लगाएर संसार सृष्टि गर्नुभएको प्रमाण दिन स्मारकको रूपमा रहेको हप्ताको सातौँ दिन शनिबारको पवित्रतालाई गम्भीर रूपमा लिन नमान्ने तर पृथ्वीलाई अहिलेको अवस्थामा आउन खरबौँ वर्ष लाग्यो भनेर अनगिन्ती बुद्धिजिवी भनाउँदाहरू, इसाई भनाउँदाहरू र वैज्ञानिक भनाउँदाहरू सिकाइरहेछन्। बिकासबादको सिद्धान्तले छ दिनको सृष्टिलाई पौराणिक, मनगढन्ते वा काल्पनिक र मिथक अर्थात् मिथ्यामा झार्दछ। रोम राज्यको स्थापना ब्वाँसाहरूले हेरचाह गरेको रोमुलस र रुमसले स्थापना गरेका हुन् भनेर प्रचार गरे जस्तै सृष्टिको कथा पनि त्यही रूपमा जनमानसमा फैलाइएको छ। खरबौँ वर्ष लागेर बनिएको वा पृथ्बी आफै सृष्टि भएको हो भनेर विश्वास गर्ने, आइतबारलाई (विश्राम) मान्ने इसाईहरूसँग नमिली हप्ताको सातौँ दिन शनिवारको पक्षमा उभिएर दु:ख, कष्ट, हेला, सतावट सहन को चाहन्छ र? (प्रायजसो सबै इसाईहरूले सेभेन्थ-डे एडभेन्टिस्टलाई इसाई होइन् भनेर जिकिर गर्दछन्। त्यसको कारण एउटै हो कि सेभेन्थ डे एडभेन्टिस्टहरूले हप्ताको सातौँ दिन बिश्रामबार शनिबारलाई मात्र साबथ दिन मानेर परमेश्वर नै सृष्टिकर्ता हुनुहुन्छ भनेर देखाउँनु हो।)