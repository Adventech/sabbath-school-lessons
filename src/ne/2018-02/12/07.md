---
title:  थप जानकारी
date:   22/06/2018
---

" आर-मागेड्डनको युद्धमा लड्ने पशुहरूको चित्रणमा रहस्यमय जीवहरू समावेश भएको र धेरै ठाउँमा कुरूप घट्नाहरूको चित्रण गरिएको पाइन्छ। त्यस अन्धकार पृष्ठभूमिमा उज्यालो ज्योति  जस्तो येशूको आवाज निस्कन्छन् "हेर, म चोरजस्तै आउनेछु! जो मानिस ब्युँझिरहन्छ र आफूसँग वस्त्र राख्छ (येशूको धार्मिकताको वस्त्र), त्यो मानिस धन्यको हो। जब म आउँछु तब उसको नग्नता लाजमर्दो तरिकाले उदाङ्गो हुँदैन।" (रूपान्तरित)। आर-मागेड्डोनको भयानक युद्धको बीचमा येशूले बोल्नुभएको बाणीले व्यक्तिगत रूपमा येशूको आगमनको निम्ति हामीले कसरी तयार हुनुपर्छ भन्ने कुरालाई देखाउँछ। युगको अन्तको निम्ति हामी कसरी तयार हुन सक्छौ भनेर पनि हामीलाई सजग गराइएको छ।

अर्को पदले हाम्रो आशालाई बढाउदछ जुन प्रकाश १७:१४मा छ: "तिनीहरूले थुमाको विरुद्धमा युद्ध गर्नेछन्, र थुमाले तिनीहरूलाई जित्नुहुनेछ, किनकि उहाँ प्रभुहरूका प्रभु  र राजाहरूका राजा हुनुहुन्छ। उहाँको साथमा हुनेहरूचाहिँ बोलाइएका, चुनिएका र विश्वासयोग्य हुन्।” यहाँ ठूलो युद्धको अन्तमा मानिसहरूको एक ठूलो फौज देखा पर्नेछन्। तिनीहरूको काम अरू मानिसहरूलाई अस्त्रद्वारा नाश गर्ने होइन तर परमेश्वरको आवाजप्रति विश्वासिलो भएर बस्न र आफूहरूलाई परमेश्वरले चुन्नुभएको छ भनेर ढुक्क हुन, बर्तमान दिनहरूमा राष्ट्र राष्ट्रहरूको बीचमा भएका झगाडा, विद्रोह र त्यसलाई साम्य गर्न सैनिक परिचालन गर्ने भन्दा ती भक्तजनहरूको फौज फरक हुनेछ। वर्तमान परिप्रेक्षमा आर-मागेड्डनको युद्ध दिमागमा भइरहेको युद्ध हो।त्यो हृदयमा हुने युद्ध पनि हो। मारिएको थुमाप्रति निष्ठावान हुन हृदयस्पर्सी आह्वान गरिएको छ।"-यान पावलसन, आर्मगेड्डोन आट द डोर, पृ. १९३बाट रूपान्तरित।

**चिन्तनमनन**

`अ) 	कतिपय मानिसहरूले प्रकाशको पुस्तकमा उल्लेख गरिएका  स्थानहरूमा नै अक्षरस  घट्नाहरु हुनेछन् भनेर जिकिर गर्दछन् तिनलाई तपाईँ कसरी सम्झाउनुहुन्छ? यसरी बाइबललाई व्याख्या गर्नु गलत हो भनेर कसरी बुझाउने?`

`आ) 	बेबिलोनको प्रभाव कुनै स्थानीय स्तरमामात्र नभएर सारा संसारमै फैलिन्छ भन्ने विषय हामीले हेर्यौँ। बेबिलोन रूपी परमेश्वरबाट मानिसहरूलाई अलग राख्ने कस्ता कस्ता शिक्षादीक्षाहरू वा चर्तीकलाहरू छन् जसबाट हामी सजग हुन सक्छौँ?`

`इ) 	संसारसँग  सम्झौता गरेर जब चर्च र  संसार एक हुन्छ तब मात्र बेबिलोनको पतन हुन्छ" भनेर एलेन जी ह्वाइटले व्यक्त गर्नुभएको भावना कति प्रभावकारी छ ? यसले हामीलाई सजग गराउँछ त ?`