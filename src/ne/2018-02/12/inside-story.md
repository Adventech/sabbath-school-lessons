---
title:  कथा
date:   22/06/2018
---

#### दुष्ट आत्माले मसँग बोल्यो

_पियर अर्टिज, २४ आरिजोना, संयुक्त राज्य अमेरिका_

अमेरिकाको आरिजोना राज्यमा रहेको स्थानीय जाति जसलाई इन्डियन भनिन्छ, तिनीहरूको निम्ति खोलिएको होलब्रुक सेभेन्थ­डे एडभेन्टिस्ट इन्डियन स्कूलमा पियर केटाहरूको होस्टेलको प्रमुख वा डिन छन्। उनको होस्टेलमा २८ जना केटाहरू थिए। एक पटक राती उनी सुत्ने तरखर गर्दै थिए, अचानक टेलिफोनको घन्टी बज्यो। होस्टेलमा काम गर्ने उनको सहयोगीले एक जना विद्यार्थी केटा डेबिट मध्य रातमा बाहिर जान जबर्जस्ति गरिरहेको समाचार सुनायो।

पियर हतार हतार लुगा लाउदै कोठाबाट बाहिर निस्के। १७ वर्षको डेबिट सडकमा घुमिरहने गुण्डा थियो जसलाई होस्टेलमा ल्याइएको थियो। ऊ कस्तो केटा हो भनेर पियरलाई थाहा थियो। आरिजोनाको राजधानी  फिनिक्समा डेबिटको जीवन बर्बाद हुने देखेर उसको आमाले उसलाई बोर्डिङ्ग स्कूलमा राख्न ल्याएकी थिइन्।

त्यो रात पियरपनि डेबिटसँगै बाहिर जुनेली रातमा सँगसँगै केही मिनेट चुपचाप हिँडे। एक ठाउँमा पुगेपछि तिनीहरू एउटा ढुङ्गामा बसे र आकाशतिर हेर्दै तारा र नक्षत्रहरूको बारेमा कुराकानी गर्न थाले । अनि अचानक डेबिटले भन्यो, ×मसँग दुष्ट आत्माले कहिलेकाहीँ कुरा गर्छ।" ×तिमीले  के भन्न खोजेका हौ?" पियरले सोधे। ×हो दुष्ट आत्मा वा डिमनहरूले मसँग कुरा गर्छन्। कसैलाई पिट्न र खराबी गर्न ती आत्माहरूले मलाई उक्साउँछन्।" त्यो किशोरले भन्यो। ×किन होला?" पियरले सोधे। ×मलाई थाहा छैन। यो स्कूलमा आएपछि त झन झन ती शैतानका आत्माहरूले मसँग चर्को स्वरले बोलिरहेका छन् |" विवस हुँदै डेबिटले भन्यो। डिनले यसैबेला प्रार्थनागर्नु पर्छ भनेर सल्लाह दिए। उनले शिर निहुराएर कुराकानीमा सहभागी हुन परमेश्वरसँग प्रार्थना गरे। आँखा खोलिसकेपछि पियरले भने, ×तिम्रो जीवनमा शैतानले किन नराम्रोसँग काम गरिरहेको छ म सोचिरहेको छु।" ×किन? मलाई भन्नुस्" डेबिटले अनुरोध गर्यो। ×किनभने यहाँ आउनुभन्दा अघि शैतानका आत्माहरू र अरू दुष्ट आत्माहरूको बारेमामात्र तिमीले सिकेका थियौ। अब तिमी येशू र उहाँको मायासँग सम्पर्कमा आइरहेका छौ।त्यसो गरेको शैतानले मनपराउर्दैन" पियरले नहिच्किचाइकन भने। ×आर्टिज सर, म चर्चको बारेमा बुझ्दिन। जबरजस्ती चर्चमा हामीलाई भित्राइन्छ र जबरजस्ती पास्टरको कुरा सुन्नपर्छ र उसले भने अनुसार हामीले चल्नुपर्छ" दिल खोलेर डेबिटले जवाफ दियो।

×डेबिट, सडकमा गुण्डाहरूसँग हिँडडुल गर्दा तिमीलाई कस्तो लागेको थियो?" पियरले  सोधे। ×त्यो त अत्यन्त रमाइलो हुन्थ्यो। हामी परिवार जस्तै थियौँ। हाम्रो अगुवालाई हामीले कहिल्यै पनि भेटेनौँ। उसले काम अर्हाउँदा, काम खाममा लेखेर ढोकामुनि छिराउँथ्यो र उसले भनेबमोजिम हामी काम गर्थ्यौँ। हामी सबै जना परिवार जस्तै भएर काम गर्थ्यौँ" डेबिटले नहिच्किचाइकन भन्यो। ×ए हो र? तिमीले गुण्डाको मालिकलाई कहिल्यै पनि देखेनौ तर उसले हुकुम गरे अनुसार तिमी काम गर्थ्यौ। त्यसले तिमीलाई परिवारसँगै रहे जस्तो भान भइरहेको थियो, होइन त?" पियरले पनि आफ्नो मनको कुरा डेबिटलाई भने। ×डेबिट, तिमी जहाँ छौ त्यो चर्च हो र चर्च पनि एक परिवार हो। तर बाहिर गएर निष्ठुरभएर नराम्रो काम गर्नुको सट्टा हामी राम्रो काम गर्दै छौँ" पियरले आफ्नो भनाइलाई थपे। डिनले के भन्न खोजिरहेका थिए सो कुरा डेबिटलाई थाहा भयो र ऊ रून थाल्यो। डेबिट रून सक्छ भनेर पियरलाई थाहा थिएन तर उसको आँखाबाट आँसु झरिरहेको थियो। डेबिटको रुवाइ कुकुरको छाउराले कुईँ कुईँ गरे जस्तै लग्यो पियरलाई। ×सर, परमेश्वरले मलाई मन पराउनुहुनेछैन" रूँदै डेबिटले भन्यो। ×यो कुरा तिमीलाई थाहा छै। तिमीले उहाँलाई चिनेका पनि छैनौ।" पियरले भने। × मैले मानिसलाई मारेको छु  र तपाईँहरूले कसैलाई पनि मार्नुहुन्न भनेर मलाई थाहा छ। म धेरै बदमाश र निष्ठुर छु, त्यसकारण परमेश्वरले मलाई मन पराउनुहुन्न होला" डेबिटले आफ्नो मन खोल्यो। बाइबलमा हत्याराहरूको पनि कथा छ तर परमेश्वरले तिनीहरूलाई कसरी क्षमा दिनुभयो भनेर पियरले डेबिटलाई सुनाउँछन्। ×यदि तिमीले बाइबलमा भएका सबै हत्याराहरूको बारेमा कथा लेख्यौ भने एउटा किताबै बन्छ। त्यसकारण परमेश्वरले हत्याराहरूलाई पनि माया गर्नुहुन्छ" भनेर पियरले सम्झाए। ×ती दुष्ट आत्माहरूले कहिलेकाहीँ मसँग कुरा गर्नुभन्दा बढी काम गर्छन्। तिनीहरूले मेरो शरीरलाई आफ्नो कब्जामा लिन्छन् र मलाई निष्फिक्री हल्लाउँछन् अनि मेरो मुखबाट फिँज नै फिँज निस्कन्छ म त्यसलाई रोक्नै सक्दिँन" डेबिटले आफ्नो दु:खको कुरा सुनायो।

दुष्टात्मासँग संघर्ष गरिरहेको त्यो किशोरको कुरा सुनेर डिनको हृदय भावुक भयो।×त्यसैकारण त हामी यहाँ होलब्रुकमा छौँ। यो परमेश्वरको ठाउँ हो। यहाँ शैतानको शक्तिले काम गर्न सक्दैन। यदि तिमीलाई केही नराम्रो भयो भने हामी तिम्रो लागि प्रार्थना गर्न सक्छौँ। तिम्रो निम्ति हामी सबै जना मिलेर शैतानसँग लड्न सक्छौँ" आश्वासन दिँदै पियरले भन्यो। कुराकानी गरिरहँदा मलाई जाडो भएरहेको थियो। रातको एक बजेको थियो। डेबिटसँग पियरले प्रार्थना गरे अनि दुवै जना होस्टेलमा सुत्न गए।

डेबिटले उसको जीवनमा येशूलाई ग्रहण गर्यो कि गरेन पियरलाई थाहा छैन। डेबिट फिनिक्समा भागेर फेरि गुण्डाहरूसँग सम्मिलित भयो भनेर पछि थाहा पाए। तर एक पटक जुनेली रातमा आफ्नो जीवनसँग संघर्ष गरिरहेको केटालाई येशूको बारेमा कुरा गर्ने मौका पाउँदा पियर आभारी थिए।

दुई वर्षसम्म होस्टेल प्रमुख भएर काम गरेका २४ वर्षका पियर भन्छन् ×मेरो कोठामा सानो झ्याल छ। त्यहाँ केटाहरूले मलाई हात मिलाउन सक्छन्। हामीहरूकहा ६५ जना विद्यार्थीहरू आउँछन् र जान्छन्। आज छ भोलि हुन्छ भन्ने छैन। तर हामीले रोपेको बिरुवा हुर्कनेछ भनेर हामीले परमेश्वरमाथि भरोसा राख्नुपर्छ। जहाँ जहाँ हाम्रा विद्यार्थीहरू जान्छन् परमेश्वरको प्रेम तिनीहरूले अनुभव गरुन् भनेर म परमेश्वरसँग प्रार्थना गर्दछु" ढुक्क भएर पियरले भन्छन्।

७२ वर्षदेखि चलि आएको पुरानो होलब्रुक सेभेन्थ­डे एडभेन्टिस्ट इन्डियन स्कूलमा नयाँ ब्यायमशाला र क्याफ्टेरिया बनाउन यस त्रैमासिकको भेटीले सहयोग मिल्नेछ।

केटाको नाउँ परिवर्तन गरिएको छ

आन्ड्रुयु मेकचेसनी

**आरीजोनाको बारेमा जानकारी**

- अ)  अमेरिकाको स्थानीय आप्रवासी नाभाहो इन्डियनहरू धेरैजसो आरिजोना राज्यमा रहन्छन्। आरिजोनाको भूभाग २७,४२५ माइल अर्थात् ७१,०३० वर्ग किलोमिटर छ। आरिजोना राज्य युटाह र न्यू मेक्सिको मिलेर बनेको छ। नाभाहो राज्य अमेरिकाको दस वटा सानो सानो राज्य भन्दा पनि ठूलो छ। आरिजोनाको राजधानी विन्दो रकमा छ।
- आ)  स्थानीय आप्रवासीको निम्ति आरिजोनाको नाभाहो राज्यमा सन् १९६८मा पहिलो कलेजको स्थापना भएको थियो। त्यसलाई नाभाहो कम्युनिटी कलेज भनिन्थ्यो।अहिले यसलाई दिने कलेज भनिन्छ।