---
title:  पाठ
date:   16/06/2018
---

### यस अध्यायका मूल पदहरू
प्रकाश १४:८, प्रकाश १६::१९, यशैया ५२:९, प्रकाश १८:१-१०, प्रकाश १६:१२-१६, १ राजा १८:१-४० र १ कोरन्थी १५:१,२।

> <p>यस अध्यायका मूल सार पद</p>
> "त्यसको निधारमा एउटा नाउँ लेखिएको थियो: रहस्य पृथ्वीका वेश्याहरू र घिनलाग्दा कुराहरूकी आमा महान् बेबिलोन।" प्रकाश 17:5 (रूपान्तरित)।

प्रकाशको पुस्तक अनेकौँ प्रतीकको प्रयोगको कारण झट्ट बुझ्न कठिन छ। कतिपय भाषा र प्रतीक सिधै पुरानो करारबाट निकालिएका छन्। उदाहरणमा बेबिलोन नाउँ छ पटक प्रकाशको पुस्तकमा प्रयोग भएको छ। तर त्यो शब्दले खास गरेर पौराणिक बेबिलोन वा नाबूकदनेसरको राज्यलाई औँल्याएको होइन। त्यो राज्य त सयौँ वर्ष अघि बितेको इतिहासको पानाले बताउँछ। तर सत्य र असत्य के हो भनेर पुरानो करारले देखाएको प्रतीकलाई यूहन्नाले प्रयोग गरेका हुन्। राजनैतिक र धार्मिक शक्ति जसले परमेश्वरका जनहरूलाई दवाएका थिए र सताएका थिए ती शक्तिहरूले संसारको अन्तमा पनि परमेश्वरका जनहरूलाई सताउने छन् भनेर त्यस शक्तिलाई बेबिलोन भनेर सम्बोधन गरिएको हो।

त्यस्तै आर-मागेड्डोन भन्ने शब्द पनि केवल प्रकाशको पुस्तकमामात्र देखिन्छ। त्यो शब्द हिब्रू भाषाबाट निकालिएको देखिन्छ। "मेगिडोको पहाड" भन्ने स्थान पौराणिक इस्रायलमा एक ठाउँ थियो। कतिपय मानिसहरूले त्यही ठाउँ अर्थात मेगिडोमा संसारको अन्तमा महान् युद्ध हुनेछ भनेर धेरैले अनुमान गरेको पाइन्छ। बेबिलोन र आर-मागेड्डोन भनेको के हो र बाइबलले ती प्रतीकहरूलाई कसरी व्याख्या गर्दछ सो विषयलाई हामी यस अध्यायमा हेर्नेछौँ।