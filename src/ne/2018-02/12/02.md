---
title:  "प्रचण्ड क्रोधको मद्य"
date:   17/06/2018
---

`प्रकाशको पुस्तकको देहायका पदहरूमा बेबिलोनको बारेमा छ ठाउँमा सम्बोधन गरिएको छ। पुरानो करारमा पनि बेबिलोनलाई सम्बोधन गरिएको सन्दर्भमा प्रकाशको पुस्तकले अन्तिम समयलाई लक्षित गरेर उल्लेख गरेको बेबिलोनले हामीलाई के सिकाउँछ? हेर्नुहोस्: प्रकाश १४:८ "अनि एउटा अर्को स्वर्गदूत, अर्थात् दोस्राचाहिँ यसो भन्दै पछिपछि लागे, “पतन भयो! जाति-जातिलाई आफ्नो व्यभिचारका क्रोधको मद्य पिउन लाउने महान् बेबिलोनको पतन भयो।”, प्रकाश १६:१९ "त्यो महानगरी तिन भागमा टुक्रा-टुक्रा भयो, र देश-देशका सहरहरू ध्वंस-विध्वंस भए। परमेश्वरलाई महान् बेबिलोनको याद आयो, र उहाँले आफ्नो क्रोधको भयानक मद्यले भरिएको कचौरो त्यसलाई पिउन दिनुभयो।" , प्रकाश १७:५ "त्यसको निधारमा एउटा नाउँ लेखिएको थियो: रहस्य पृथ्वीका वेश्याहरू र घिनलाग्दा कुराहरूकी आमा महान् बेबिलोन।" र प्रकाश १८:२,१०,२१ "2 तिनले यसो भनेर शक्तिशाली सोरले कराए: “महानगरी बेबिलोनको पतन भयो, यो महानगरी भूतहरूको वासस्थान, हरेक अशुद्ध आत्मा, र हरेक अशुद्ध तथा घृणित पक्षीको अखड़ा भएको छ।...१० 9 त्यससँग व्यभिचार गर्ने र सुख-विलासमा रहने पृथ्वीका राजाहरू त्यो जलेको धूवाँ देखेर त्यसको निम्ति रुनेछन् र बिलौना गर्नेछन्। 10 त्यसको यातनाको डरले टाढ़ै उभिएर तिनीहरूले यसो भन्नेछन्, “हाय! हाय! तँ महानगरी, तँ शक्तिशाली बेबिलोन! एकै छिनमा नै तेरो दण्ड तँमाथि पर्यो।... 21 तब एउटा शक्तिशाली स्वर्गदूतले ठूलो जाँतोजस्तै एउटा ढुङ्गा उठाए, र यसो भनेर त्यसलाई समुद्रमा फाले, “यसरी नै महानगरी बेबिलोन ठूलो वेगले फालिनेछे, र त्यो फेरि कहिल्यै पाइनेछैन।"`

कतिले बाइबललाई दुई सहरहरूको कथा भनेर भन्दछन्। ती सहरहरू हुन् यरुशलेम र बेबिलोन। यरुशलेम परमेश्वरको र उहाँसँग गरिएको करार अनुसार चल्ने मानिसहरूको सहर हो भनेर बाइबलमा औँल्याइएको छ। (भजन १०२:२१, यशैया ५२:९, यशैया ६५:१९ र प्रकाश ३:१२) तर बेबिलोन: सताउने बेश्या, जड्याँहा, दवाउने, हिँस्रक, झुटोधर्म र परमेश्वरको विरुद्धमा सरासर खडा भएर चुनौति दिने सहरको रूपमा चिनिन्छ।

उदाहरणमा बाबेलको धरहरालाई लिन सकिन्छ (उत्पत्ति ११:९)। बाबेल भन्ने हिब्रू भाषाको त्यही शब्द हो जुन शब्दले बेबिलोनको राज्यलाई पनि सम्बोधन गरिएको छ। जब पत्रुसले बेबिलोनको चर्चबाट अभिवादन पठाउँछन, त्यसबेला उनी जीर्ण भएको बेबिलोन अर्थात् आधुनिक इराकको एक भागमा थिए। तर उनले बेबिलोन भन्दा रोमलाई सम्बोधन गरेका थिए जसले चर्च वा परमेश्वरका जनहरूलाई सताइरहेको थियो। प्रकाशको पुस्तक सहित सम्पूर्ण बाइबलमा बेबिलोन भन्ने शब्द प्रयोग गरिन्दा त्यो केवल आधुनिक इराक अर्थात् पौराणिक बेबिलोनलाई मात्र सम्बोधन नगरिएर सनातन परमेश्वरको दुश्मनी तत्वलाई जनाएको पाउँछौँ। रोमको भूमिकालाई हेर्दा र त्यसले परमेश्वरका सत्य वचनलाई लुकाएर दुष्टतालाई उचाल्ने तत्वको सन्दर्भमा जब पत्रुसले ×बेबिलोन× भनेर सम्बोधन गर्दछन् त्यसलाई अर्थपूर्ण मान्नुपर्छ।

`संसारमा र परमेश्वरका जनहरूलाई नराम्रो प्रभाव पार्ने बेबिलोनको वारेमा देहायका पदहरुले कसरी देहम्बोधन गरेको छ? हेर्नुहोस: प्रकाश १४:८ "अनि एउटा अर्को स्वर्गदूत, अर्थात् दोस्राचाहिँ यसो भन्दै पछिपछि लागे, “पतन भयो! जाति-जातिलाई आफ्नो व्यभिचारका क्रोधको मद्य पिउन लाउने महान् बेबिलोनको पतन भयो।” र प्रकाश १८:३ "3 किनकि सबै जातिहरूले त्यसको अशुद्ध कामवासनाको मद्य पिएका छन्, र पृथ्वीका राजाहरूले त्यससँग व्यभिचार गरेका छन्, र पृथ्वीका व्यापारीहरू त्यसको विलासिताको प्रभावले धनी भएका छन्।”`

प्रकाशको पुस्तकमा उल्लेख गरे अनुसार बेबिलोन अत्यन्त भ्रष्ट र सारा संसारमा कुनै न कुनै हदमा भ्रष्ट प्रभाव पार्ने शक्तिको प्रतीक हो भन्ने कुरामा दुईमत छैन। "उनको बेश्याको मद्यको क्रोध" (प्रकाश १४:८) भन्दा झुटो शिक्षादीक्षा, झुठो धर्म वा मानिसलाई सृष्टिकर्ता परमेश्वरबाट टाढा राख्ने आस्था र भ्रष्ट चालचलन र त्यसको दुस्परिणामलाई सम्बोधन गर्दछ। बेबिलोन दुष्ट, आतङ्ककारी, भ्रष्ट र खराब शक्तिको सञ्जाल हो जसले सारा संसारलाई कुनै न कुनै रूपमा प्रभाव पार्दछ (प्रकाश १८:३)।

`आजको संसारलाई हेर्नुहोस्। समाचार पत्रहरू पढ्नुहोस्। टेलिभिजन वा मोबाइलमा हेर्नुहोस्। मानिसहरू कसरी भ्रष्ट भइरहेका छन्, मानिसहरू अनेकौँ धर्म, राजनैतिक र सामाजिक बादहरूको नाउँमा कसरी अन्यौलमा परिरहेका र जात, वर्ण, वर्ग आदिको नाउँमा कसरी लडाई गरिरहेका छन्? ती कुराहरूको प्रभाव हामीमा पर्न नदिइ हाम्रो विश्वास येशूमा कसरी अडिग राख्ने र उहाँको वचनमा कसरी वचनबद्ध भएर बस्ने भनेर हामीले आफैलाई कसरी सजग गराउने?`