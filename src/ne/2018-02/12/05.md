---
title:  'आर-मागेड्डोन र कार्मेलको पहाड: भाग १'
date:   20/06/2018
---

आखिरमा आर-मागेड्डोन महान् युद्ध भनेको के हो त? प्रथमत: त्यो नाउँले बुझिने अर्थ "मेगिड्डोको पहाड" हो। मेगिड्डो भन्ने स्थान त छ तर त्यहाँ कुनै पहाड छैन। तर त्यस ठाउँको परिसरमामा कार्मेल पहाडचाहिँ थियो। कतिपय बाइबलका विद्वानहरूद्वारा कार्मेल पहाडलाई मेगिड्डोको पहाड भनेर औँल्याइएको पाइन्छ।

अझ यथार्थमा भन्नुपर्दा कार्मेलको पहाडमा अगमवक्ता एलिया र बाल देवताका झुटा पूजारी वा अगमवक्ताहरूसँग जुन मुठभेड भएको थियो, जसमा ती पूजारीहरूले हार खाएका थिए, त्यो घट्नाले प्रकाश १३ अध्यायको प्रतीक वा सांकेतिक वयान हो अर्थात् पछि के हुनेछ सोको वारेमा उक्त घट्नाले देखाउँछ भन्ने बाइबलका विद्वानहरूको मत रहेको पाइन्छ। 

प्रकाश १६:१३ले देखाएको पशु, अजिङ्गर वा राक्षसी सर्प, झुटो भविष्यवक्ता वा सनातन परमेश्वरबाट मानिसलाई अलग राख्ने पूजारीहरूको चर्तिकला प्रकाश १३ले देखाउँछ भने यसै पुस्तकको अध्याय ९ मा पिता,पुत्र, पवित्र आत्मारूपी त्रिएक परमेश्वरको नक्कली स्वरूपलाई मान्न लगाउनेछ भनेर पनि हामीले हेर्यौँ।

प्रकाश १३ को निर्णायक पदहरू १३ र १४ हुन्। त्यसमा दोस्रो पशुले अनेकौँ आश्चर्य, अलौकिक र मानिसहरूलाई आकर्षित पार्ने अचम्मका कामहरू गरेर देखाउनेछ र सारा मानिसहरूलाई चकित पार्नेगरी आकाशबाट आगो पनि बर्षाउने छ भनेर पद १३ मा बताइएको छ। ती विभिन्न घट्नाहरूले परमेश्वर र शैतानको बीचमा सिधा मुठभेड हुनेछ जब सत्य परमेश्वरलाई पूजा गर्ने र पशुको मूर्ति वा प्रतीकलाई पूजा गर्नेहरू छुट्टिन्छन्। (प्रकाश १३:१४)

`प्रकाशको पुस्तकमा उल्लेख गरिएका अन्तिम समयमा हुने केही विपयस्तुलाई, १ राजा १८:१-२१मा कसरी पर्दाफास वा खुलासा गर्न खोजिएको छ सो नियालेर पढ्नुहोस्: " १ धेरै समयपछि तेस्रो वर्षमा (अर्थात् तीन वर्षसम्म अनिकाल भएपछि) परमप्रभुको यो वचन एलियाकहाँ आयो: “गएर आहाबकहाँ तिमी आफै उपस्थित होऊ, र म देशमा वृष्टि (वर्षा) पठाउनेछु।” २ यसैले एलिया आहाबकहाँ आफै उपस्थित हुनलाई गए। त्यस बेला सामरियामा घोर अनिकाल परेको थियो, ३ र आहाबले आफ्नो राजमहलका जिम्मावाल ओबदियालाई बोलाइपठाए। (ओबदिया परमप्रभुका एक भक्त विश्वासी थिए। ४ जब ईजेबेलले परमप्रभुका अगमवक्ताहरूलाई हत्या गरिरहेकी थिइन्, तब ओबदियाले एक सय जनालाई लिएर तिनीहरूलाई अन्नपानी दिएर पचास-पचास गरी दुई ओड़ारमा लुकाइराखेका थिए।) ५ आहाबले ओबदियालाई भनेका थिए, “देशका चारैतिर सबै खोलानाला र बेँसीहरूतिर जाऊ।सायद हामीले घोड़ाहरू र खच्चरहरूलाई जीवित राख्न केही घाँस पाउन सक्छौं होला, र हामीले हाम्रा पशुहरूलाई मार्नुपर्नेछैन।” ६ यसैले तिनीहरूले  निरीक्षण गर्नलाई आपसमा देश बाँड़े, र आहाब एकलै एकातिर र ओबदिया अर्कोतिर लागे। ७ जब ओबदिया बाटोमा हिँड़िरहेका थिए, तब एलियाले उनलाई भेटे। ओबदियाले तिनलाई चिनेर भूइँसम्मै घोप्टो परेर भने, “हे मेरा प्रभु, के तपाईं साँच्चै एलिया नै हुनुहुन्छ कि?” ८ तिनले जवाफ दिए, “म नै हुँ। ‘एलिया यहाँ छ’ भनी गएर तिम्रा मालिकलाई भन।” ९ ओबदियाले सोधे, “मैले के गल्ती गरें र तपाईं आफ्नो दासलाई मार्न भनी आहाबको हातमा सुम्पँदैहुनुहुन्छ? १० जीवित परमप्रभु तपाईंका परमेश्वरको नाउँमा शपथ खाएर म भन्छु, कि मेरा मालिकले तपाईंलाई खोज्न भनी कसैलाई नपठाउनुभएको कुनै जाति अथवा राज्य बाँकी छैन। जब कुनै जाति वा राज्यले तपाईं त्यहाँ हुनुहुन्न भनी दाबी गरे, तब तिनले ‘हामीले  त्यसलाई पाउन सकेनौं’ भनी उनीहरूलाई शपथ खान लाए। ११ तर अब तपाईं मलाई भन्नुहुन्छ, ‘गएर तिम्रा मालिकलाई एलिया यहाँ रहेछ भनी भन’। १२ मैले तपाईंलाई छोड्ने बित्तिकै परमप्रभुका आत्माले तपाईंलाई कहाँ लगिहाल्नुहोला? यदि मैले गएर आहाबलाई भनें र तिनले तपाईंलाई भेट्टाएनन् भने, मलाई नै मार्नेछन्। तापनि म तपाईंको दासले त मेरो बाल्यावस्थादेखि नै परमप्रभुको आराधना गर्दैआएको छु। १३ हे मेरा प्रभु, जब ईजेबेलले परमप्रभुका अगमवक्ताहरूलाई मार्दैथिइन्, तब मैले के गरें भनी तपाईंले सुन्नुभएको छैन र? मैले पचास-पचास गरी तिनीहरूमध्येका एक सय जनालाई ओड़ारमा लुकाइराखें र तिनीहरूलाई अन्नपानी जुटाइदिएँ। १४ अनि अब तपाईं मलाई भन्नुहुन्छ, ‘गएर तिम्रा मालिकलाई एलिया यहाँ रहेछ भनी भन’। तिनले त मलाई मारिहाल्नेछन्। १५ एलियाले भने, “सर्वशक्तिमान् परमप्रभु जसको सेवा म गर्दछु, उहाँको जीवनमा शपथ खाएर म भन्दछु, म आज निश्चय नै आहाबकहाँ स्वयम् उपस्थित हुनेछु।”  १६ तब ओबदिया आहाबलाई भेट्न गए, र तिनलाई भनिदिए, र आहाब एलियालाई भेट गर्न गए। १७ जब आहाबले एलियालाई देखे, तब तिनले एलियालाई भने, “इस्राएललाई कष्ट दिने तिमी नै हौ?”  १८ एलियाले जवाफ दिए, “इस्राएललाई कष्ट मैले दिएको होइनँ, तर तपाईं र तपाईंका पिताका परिवारले पो हो। तपाईं परमप्रभुका आज्ञा त्यागी बाल देवताहरूको पछि लाग्नुभएको छ। १९ अब तपाईंले मलाई कर्मेल डाँड़ामा भेट गर्न इस्राएलबाट सारा मानिसहरूलाई बोलाउनुहोस्। अनि बालका ती चार सय पचास अगमवक्ता र अशेराका चार सय अगमवक्ता, जसले ईजेबेलको टेबिलमा बसेर खाने गर्दछन्, ती पनि लिएर आउनुहोस्।”  २० यसैले आहाबले समस्त इस्राएलीहरूमा समाचार पठाए, र सबै अगमवक्ताहरूलाई कर्मेल डाँड़ामा भेला गराए। २१ एलियाले मानिसहरूका अगि आएर भने, “तिमीहरू कहिलेसम्म दोधारमा बसिरहन्छौ? यदि परमप्रभु नै परमेश्वर हुनुहुन्छ भने उहाँलाई पछ्याओ। तर यदि बाल परमेश्वर हो भने त्यसलाई पछ्याओ।” तर मानिसहरूले केही भनेनन्।"`

यहाँ लेखिएका धेरै कुराहरूलाई हेर्दा त्यसले परमेश्वर र शैतानको बीचमा भइरहेको बैचारिक द्वन्दको चित्रण गरेको देखाउछ। एलियाले पद १८मा राजालाई स्पष्टरूपमा के भइरहेको छ सो बताउँछन्: मानिसहरूले परमेश्वरको व्यवस्थालाई त्यागे र असत्य देवीदेवताहरूलाई पूजा गर्दैछन्। परमेश्वरलाई त्यागेर अधर्मी बन्ने र पापी संसारमा के भएको थियो र के भइरहेको छ भनेर  इतिहासको पाना र वर्तमान अखबारहरूले बताइरहेको छैन त? तिमीहरुले सारा स्वर्ग, पृथ्वी, समुद्र र पानीका मुहानहरू सृजनुहुने परमेश्वरप्रभु सनातन परमेश्वरको पूजा वा आराधना गरिरहेका छौँ? (प्रकाश १४:७) कि अरू कुनै थोकलाई पूजा गरिरहेकाछौँ। परमेश्वरको सट्टा पशु र उसको प्रतीकलाई मानिसहरूले ढोगीरहेको प्रकाशको पुस्तकले प्रकाश १३ ले खुलाएको छ। यहाँ हामीलाई मध्यमार्ग दिइएको छैन: कि त हामी परमेश्वरको पक्षमा उभिरहेकाछौँ कि त शैतानको। अहिले र आर-गेड्डनको युद्धमा होमिनु भन्दा पहिले हामी कसको पक्षमा उभिरहेकाछौँ भन्ने देखाइरहने विषय अत्यन्त निर्णायक छ भन्ने कुरा बुझ्न जरुरी छ। कार्मेलको पहाडमा के भयो त्यसले झन स्पष्टरूपमा हामीलाई देखाउँछ।  त्यो भाग ५मा हेर्नेछौँ।