---
title:  आर-मागेड्डोन
date:   19/06/2018
---

कतिपय इसाईहरुलाई समेत प्रकाशको पुस्तकको बारेमा धेरै ज्ञान छैन। तैपनि उक्त पुस्तकमा भएको एक शब्द वा चित्रले चाहिँ धेरै ख्याती पाएको छ: त्यो हो आर्मगेड्डन (प्रकाश १६:१६ "तिनीहरूले राजाहरूलाई त्यस ठाउँमा भेला गरे जसलाई हिब्रू भाषामा आर-मागेड्डोन भनिन्छ।")। परमेश्वरलाई विश्वास नगर्ने सांसारिक वा लौकिक संस्कृतिमा पनि यो शब्द प्रख्यात छ। यसले संसारमा हुने अन्तिम युद्धको बारेमा चित्रण गर्दछ, जसले यो पृथ्वी भविष्यमा ध्वस्त हुनेछ भन्ने वारेमा मानिसहरूलाई सूचित गरिरहेको छ। अमेरिकाको प्रख्यात फिल्म संस्था हलिउडले आर-मागेड्डोन नाउँ गरेको फिल्म बनाएको छ। एक महान् (ठूलो) पिण्ड आकाशबाट खसेर यो पृथ्वीमा ठोकिनेछ र पृथ्वी छिया छिया भएर ध्वस्त हुनेछ भनेर उक्त फिल्मले देखाएको छ। त्यसको अर्थ परमेश्वरलाई विश्वास नगर्ने, चर्चमा नजाने सांसारिक मानिसहरूको दिमागमा पनि एक दिन पृथ्वी ध्वस्त हुनेछ भन्ने कुरामा विश्वास रहेको  देखिन्छ।

फेरि कतिपय इसाईहरूले प्रकाशको पुस्तक पढेर अक्षरस रूपमा आर-मागेड्डोन को अर्थ मध्यपूर्वदेशहरूमा हुने ठूलो सैनिक युद्धलाई औँल्याउँछन्। संसारको अन्तमा ती देशहरू बीच ठूलो भिडन्त भएर यो संसार ध्वस्त हुनेछ भनेर प्रकाशको पुस्तक पढ्ने विद्वानहरू निश्कर्ष निकाल्दछन्। एउटा फिल्ममा दुई करोड सैनिकहरू पूर्वी इस्राएलमा गएर आक्रमण गरेको घटना देखाइन्छ। विभिन्न सैन्य शक्ति र अस्त्रसस्त्रको प्रदर्शन र राजनैतिक द्वन्दले संसारको अन्त हुनेछ भन्छन् भने अन्तिम युद्ध इस्राएलको मेगिड्डोन भन्ने ठाउँमा भयानक युद्ध भएर पृथ्वीको अन्त हुनेछ भनेर बाइबलका विद्वानहरूले नै बताइरहेकाछन्। तर संसारको अन्तको बारेमा बाइबलले सबैले अनुमान गरेको भन्दा एकदम फरक चित्र देखाउँदछ। बाइबलले आर-मागेड्डोनको युद्धलाई अन्तिम चरणको युद्ध भनेको छ। यो कुनै राष्ट्रहरूको खिचातानीपूर्ण युद्ध होइन तर शैतान र परमेश्वरको बीचमा भइरहेको युद्धको अन्तिम युद्ध हो। कुनै राजनैतिक, आर्थिक र धार्मिक संघर्षले ल्याउने युद्ध आर-मागेड्डोनको युद्ध होइन तर ती तत्वहरूले केही भूमिका भने अवश्य खेलेका हुन्छन्। यसमा कुनै सन्देह छैन।

`प्रकाश १६:१२-१६मा चित्रण गरिए अनुसार आर-मागेड्डोनको बारेमा हामी के सिक्न सक्छौँ? हेर्नुहोस्: " 12 तब छैटौँ स्वर्गदूतले आफ्नो कचौरो महानदी यूफ्रेटिसमा खन्याए, र नदीको पानी सुकिहाल्यो र पूर्वबाट आउने राजाहरूका निम्ति मार्ग तयार भयो। 13 तब मैले अजिङ्गरको मुखबाट, त्यस पशुको मुखबाट र झूटो अगमवक्ताको मुखबाट भ्यागुताहरूजस्ता तीन वटा घृणित आत्माहरू निस्किरहेका देखें। 14 तिनीहरू चमत्कार देखाउने दुष्टात्माहरू हुन्। तिनीहरू समस्त संसारका राजाहरूकहाँ जाँदछन्, र सर्वशक्तिमान् परमेश्वरको महान् दिनमा युद्ध गर्नलाई तिनीहरूलाई भेला गर्छन्। 15 “हेर, म चोरजस्तै आउनेछु। त्यो धन्य हो, जो जागा रहन्छ र आफ्नो वस्त्रको रक्षा गर्छ। नत्रता त्यो नाङ्गै हिँड्नेछ, र त्यसको नग्नता देखिनेछ।” 16 तिनीहरूले राजाहरूलाई त्यस ठाउँमा भेला गरे जसलाई हिब्रू भाषामा आर-मागेड्डोन भनिन्छ।"`

माथि चित्रण गरिएको भाषा अक्षरस नभएर साङ्केतिक हो भनेर थाहा पाउनुपर्छ। ड्रागन वा भयानक अजिङ्गरजस्तो सर्पको मुखबाट भ्यागुता जस्ता आत्माहरू आइरहेको, झुटो अगमवक्ताको मुखबाट र पशुको मुखबाट पनि ती भ्यागुताहरू निस्किरहेका रे! (झुटो अगमवक्ता वा भविष्यवाणी गर्ने व्यक्ति भन्दा प्रकाश १३:११मा उल्लेखित जमीनको पशु भन्ने जनाउँछ भने अजिङ्गर भन्दा प्रकाश १३ मा उल्लेख गरिएको परमेश्वरको विरोधी शक्ति हुन्छ)। परमेश्वर र शैतानको बीचमा हुने महान् युद्धमा शैतान वा दुष्टका आत्माहरूले (प्रकाश १६:१४) सर्वशक्तिमान परमेश्वरसँग युद्ध गर्नेछन्। आर-मागेड्डोनको अर्थ जसरी खुले पनि त्यो युद्ध कुनै राष्ट्र-राष्ट्र बीचमा हुने स्थानीय युद्ध नभएर विश्वव्यापी रुपमा हाम्रा प्रभू येशू र शैतानबीचको लडाईँ हो। त्यो आर-मागेड्डों भन्ने ठाउँमा हुने स्थानीय लडाईँ पनि होइन न त आधुनिक इराक अर्थात बेबिलोनमा हुने लडाईं नै हो।

`ती विभिन्न घट्नमाहरूको बीचमा पनि अत्यन्तै रमाइलो सुसमाचारको सन्देश हाम्रा प्रभू येशूले हामीलाई दिनुभएको छ।हेर्नुहोस् (प्रकाश १६:१५) उहाँको आगमनको प्रतिज्ञा र हामीलाई उहाँको धार्मिकताको वस्त्रले ढाक्नु आवश्यक भएको कुरा उक्त वचनमा उल्लेख गरिएको छ। वर्तमान परिप्रेक्षमा पनि हामी आत्मिक लडाईँ लडिरहेका  छौ भन्ने कुरा पनि उक्त पदहरुमा हामी देख्दछौ। हेर्नुहोस्: “हेर, म चोरजस्तै आउनेछु। त्यो धन्य हो, जो जागा रहन्छ र आफ्नो वस्त्रको रक्षा गर्छ। नत्रता त्यो नाङ्गै हिँड्नेछ, र त्यसको नग्नता देखिनेछ।” `