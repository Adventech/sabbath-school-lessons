---
title:  हप्ताको सातौँ दिन साबथलाई आइतबारमा परिवर्तन गर्ने ठूलो प्रयास
date:   10/05/2018
---

पाप भनेको के हो भनेर औँल्याउने वा परिभाषा दिने परमेश्वरको दश आज्ञाहरू  पालन  गर्नु पर्छ भन्ने कुरा अझै पनि कायमै छ| (याकूब २:८-१३ "८ यदि “आफ्ना छिमेकीलाई आफूलाई झैँ प्रेम गर” भन्ने पवित्र-धर्मशास्त्रको राजकीय व्यवस्थालाई साँच्चै पूरा गर्दछौ भनेता असलै गर्दछौ। ९ यदि तिमीहरूले भेदभाव देखायौ भनेता तिमीहरू पाप गर्दछौ, र व्यवस्थाद्वारा अपराधी ठहरिन्छौ। १० किनकि जसले सम्पूर्ण व्यवस्था पालन गर्छ तर एउटै कुरामा चुक्छ भने, व्यवस्थाका सबै कुरामा त्यो दोषी ठहरिएको हुन्छ। ११ किनकि जसले “व्यभिचार नगर्” भन्नुभयो, उहाँले “हत्या नगर्” पनि भन्नुभयो। तसर्थ यदि तिमीले व्यभिचार गर्दैनौ तर हत्या गर्दछौ भने, तिमी व्यवस्थाका अपराधी भएका छौ। १२ यसकारण तिमीहरूको बोली र व्यवहार स्वतन्त्रताको व्यवस्थाबमोजिम न्याय पाउनेहरूका जस्तै होस्। १३ किनकि जुन मानिसले कृपा गरेको छैन, त्यसको न्याय कृपाविना नै हुन्छ। कृपा न्यायमाथि विजयी हुन्छ)। अचम्म यो छ कि इसाई भनाउँदा धेरै विश्वासीहरूले बाइबलले अनुमोदन नगरेको भएपनि आइतबारलाई नै पवित्र दिन भनेर किन मान्दछन् त? 

दानियल ७ अध्यायमा चार किसिमका महान् साम्राज्यहरूको उदयको बारेमा वर्णन गरिएको छ। तिनीहरूमा बेबिलोन (आधुनिक इराक), मिड-पर्सिया, ग्रीस र रोम जुन चौथौँ र अन्तिम पृथ्वीको साम्राज्यहरु हुन्। विश्वको अन्तिम शक्तिशाली साम्राज्यको अन्तिम अवस्थामा पुग्दा त्यस राज्यबाट सानो सिङ निस्केर त्यो शक्तिशाली बनेको दानियलले आफ्नो स्पप्न दर्शनमा देखेका थिए (दानिएल ७:८)। त्यो सानो शक्तिशाली राज्य रोमी साम्राज्यको भाग नै थियो तर रोमी साम्राज्यको अन्तिम समयमा उदय भएको थियो। इतिहासलाई केलाएर हेर्दा त्यो सानो  सिङ रोमन क्याथोलिक चर्च र त्यसको मुख्य अगुवा पोप हो भनेर जनाउँछ। त्यो शक्ति पाश्चात्य देश रोमबाट सिधै उठेको थियो र अहिले पनि रोमी साम्राज्यको पतन भएपनि त्यो सानो सिङको बिगबिगी अहिले पनि जारी नै छ। सन् १६००मा इतिहासकार थोमस हब्स लेख्दछन्, "विश्वलाई नियन्त्रण गर्ने त्यो महान् धार्मिक शक्ति को हो भनेर नियाल्दा पोपतन्त्र नै हो जुन मरिसकेको रोमी साम्राज्यको भूत हो जो कि रोमी साम्राज्यको चिहानमाथि बसेर मुकुट  लगाएर बसिरहेको छ।"-लिभियथान, (अक्स्फोर्ड: अक्सफोर्ड युनिभर्सिटी प्रेस, १९९६), पृ. ४६३बाट रूपान्तरित।

`पवित्र साबथ सातौँ दिनको सट्टा आइतबारमा सार्न लगाइयो भन्ने जानकारी पाउन दानियल ७:१९-२५ले कसरी सिकाउँछ? हेर्नुहोस्: "१९ “तब मैले त्यो चौथो जनावरको साँचो अर्थ जान्न चाहें, जुनचाहिँ फलामका दाँत र काँसाका नङ्ग्रा भएको अरूभन्दा फरक र अत्यन्तै डरलाग्दो थियो– त्यो जनावर जसले आफ्नो शिकारलाई चपाएर खाइदियो र बाँकी रहेकालाई खुट्टाले कुल्चीमिल्ची पार्यो। २० मैले त्यसको टाउकोमा भएका दश सिङका बारेमा र त्यहाँबाट निस्केको अर्को सिङको बारेमा पनि जान्न चाहें, जसको सामु ती मध्ये तिन वटा सिङ झरे– त्यो सिङ जो अरूभन्दा प्रभावशाली देखिन्थ्यो र जसका आँखा र अभिमानपूर्ण कुरा गर्ने मुख थिए। २१ जसै मैले हेरें, त्यो सिङ पवित्र जनहरूका विरुद्ध लड़ाइँ गर्दैथियो र तिनीहरूलाई परास्त गर्दैथियो, २२ जबसम्म ती अति प्राचीन आएर सर्वोच्चका पवित्र जनहरूको पक्षमा इन्साफको घोषणा गरे, अनि समय आयो जब तिनीहरूले राज्य अधिकार गरे  २३ “तिनले मलाई यसरी बताए: ‘चौथो जनावरचाहिँ पृथ्वीमा देखा पर्ने चौथो राज्य हो। योचाहिँ अरू राज्यहरूभन्दा फरक हुनेछ र समस्त पृथ्वीलाई कुल्चीमिल्ची पारी निल्नेछ। २४ दश सिङहरू त्यस राज्यबाट आएका दश राजाहरू हुन्। त्यससपछि पहिलेको भन्दा फरक, अर्को राजा खड़ा हुनेछ। उसले तिन राजाहरूलाई दबाउनेछ। २५ उसले सर्वोच्चको विरुद्धमा बोल्नेछ र उहाँका पवित्र जनहरूलाई अत्याचार गर्नेछ र ठहर्याइएका समय र व्यवस्थाहरू फेर्न प्रयत्न गर्नेछ। पवित्र जनहरू साढ़े तिन वर्षसम्म उसको हातमा सुम्पिइनेछन्।"`

दानिएलको पुस्तक हिब्रू अर्थात् अरामिक भाषामा लेखिएको  थियो। त्यस भाषामा पद २५को सानो सिङको शक्तिले परमेश्वरको व्यवस्थालाई परिवर्तन गर्न खोज्नेछ भनिएको छ। विश्वको कुन राज्यले परमेश्वरको व्यवस्थालाई वास्तविकरूपमा परिवर्तन गरे त? इतिहासमा सबै कुराहरू धमिलिएको भएतापनि हामीलाई थाहा छ कि रोमको रोमन क्याथोलिक चर्चको धार्मिक अगुवा पोपले सातौँ दिन साबथलाई शनिबारबाट आइतबार सारेका थिए। येशूको पुनरुत्थानभएको केही शताब्दीपछि रोमन क्याथोलिक चर्चले आइतबार मान्ने परम्परा शुरू गरेको थियो भने पन्द्रौँ शताब्दीमा रोमन क्याथोलिक चर्चको खिलाफमा उठेको बाइबल र बाइबललाई मात्र मान्ने भन्ने इसाई सुधारबादी आन्दोलनले पनि आइतबारलाई मान्ने परम्परालाई कायमै राखे। त्यो एक्काइसौँ शताब्दीमा पनि जारी नै रहेको छ। आज जतिसुकै बाइबललाई मात्र मान्छु भन्ने प्रायजसो सुधारवादी वा प्रोटेस्टेन्ट इसाईहरूले हप्ताको पहिलो दिन आइतबारलाई नै साबथ भनेर मान्दछन् जुन बाइबलको निर्देशन बिपरित छ।

`प्रकाश १३:१-१८सँग दानियल ७:१-८, २१-२५लाई तुलना गर्दा संसारको अन्तिम युगमा हुने घट्नाहरूलाई झण्डै उस्ता उस्तै रुपमा चित्रण गरिएको छ। हेर्नुहोस्: प्रकाश १३:१-१७ "८ र पृथ्वीमा वास गर्ने सबैले त्यस पशुको पूजा गर्नेछन्, अर्थात् तिनीहरूले, जसको नाउँ संसारको सृष्टिदेखि नै मारिनुभएका थुमाका जीवनको पुस्तकमा लेखिएको छैन। ९ जसको कान छ त्यसले सुनोस्– १० कैदमा जानुपर्ने कैदमा नै जानेछ, तरवारले मारिनेचाहिँ तरवारले नै मारिनेछ। सन्तहरूको सहनशीलता र विश्वास यसैमा छ। ११ अनि पृथ्वीबाट निस्किरहेको अर्को एउटा पशु मैले देखें। त्यसको पनि थुमाका जस्तै दुई वटा सिङ थिए, र अजिङ्गरजस्तै त्यो बोल्दथ्यो। १२ त्यसले पहिलो पशुको उपस्थितिमा त्यही पशुको सारा अधिकार चलाउँदथ्यो, र पृथ्वी र त्यसका सम्पूर्ण बासिन्दाहरूलाई पहिलो पशुको पूजा गर्न लाउँथ्यो, जसको घातक चोट निको भएको थियो। १३ मानिसका आँखाको अगि आकाशबाट पृथ्वीमा आगो झार्नेजस्ता ठूला-ठूला चिन्हहरू पनि त्यसले गर्यो। १४ पहिलो पशुको उपस्थितिमा जुन चमत्कार देखाउने शक्ति त्यसलाई दिइएको थियो, त्यहीद्वारा त्यसले पृथ्वीका बासिन्दाहरूलाई बहकायो। तरवारको चोट खाएर पनि जीवित भएको त्यस पहिलो पशुको सम्मानमा एउटा मूर्ति बनाउने हुकुम त्यसले तिनीहरूलाई दियो। १५ त्यस पहिलो पशुको मूर्तिमा सास हालिदिने अनुमति त्यसलाई दिइयो, यस हेतुले कि पशुको त्यो मूर्ति बोल्न सकोस्, र त्यस पशुको मूर्तिलाई नपुज्नेहरू मारिऊन्। १६ अनि त्यसले साना र ठूला, धनी र गरीब, फुक्का र कमारा सबैलाई तिनीहरूका दाहिने हात वा निधारमा छाप लगाउन लायो। १७ त्यो छाप नभईकन कसैले पनि किनमेल गर्न नपाउने भयो। त्यो छापचाहिँ त्यस पशुको नाउँ वा त्यसका नाउँको संख्या हो। १८ बुद्धिमत्ता यसैमा छ: जसको समझ छ, त्यसले त्यस पशुको संख्या जोडोस्, किनकि त्यो कुनै मानिसको संख्या हो, र यो संख्याचाहिँ छ सय छयसट्ठी हो।" र दानियल ७:१-८, २१-२५ "१ बेबिलोनका राजा बेलसजरको पहिलो वर्षमा दानिएल आफ्नो ओछ्यानमा पल्टिरहँदा तिनले सपना र दर्शनहरू देखे। तिनले त्यस सपनाको सार लेखे। २ दानिएलले भने, “मेरो दर्शनमा राती मैले हेरिरहँदा मेरो अगि आकाशका चार बतासहरूले ठूलो समुद्रलाई मन्थन गरेका थिए। ३ एक-अर्काबाट फरक चार ठूला पशुहरू समुद्रबाट निस्के। ४ “पहिलोचाहिँ सिंहजस्तै थियो, र त्यसका पखेटाहरू चीलका जस्तै थिए। त्यसका पखेटाहरू नचुँड़ाएसम्म मैले हेरिरहें, र त्यो मानिसजस्तै दुई खुट्टाले उभिने गरी जमिनबाट उठ्यो र त्यसलाई एउटा मानिसको हृदय दिइयो।  ५ “अनि मेरो अगि दोस्रो पशु थियो, जुनचाहिँ भालुजस्तै देखिन्थ्यो। त्यसलाई शरीरको एकपट्टिबाट उठाइयो, र त्यसका मुखका दाँतहरूका बीचमा तीन वटा करङहरू थिए। त्यसलाई यस्तो आज्ञा दिइयो: ‘उठ् र खानसक्ने जत्ति मासु खा!’  ६ “त्यसपछि मैले हेरें, र त्यहाँ मेरो अगि अर्को पशु थियो, जुनचाहिँ चितुवाजस्तै देखिन्थ्यो। अनि त्यसको पिठिउँमा चराको जस्तै चार वटा पखेटाहरू थिए। त्यस पशुका चार वटा टाउकाहरू थिए, र त्यसलाई शासन गर्ने अधिकार दिइयो।  ७ “त्यसपछि राती दर्शनमा मैले देखें र मेरो अगि भयङ्कर र डरलाग्दो र अत्यन्तै शक्तिशाली चौथो पशु थियो। यसका ठूला-ठूला फलामका दाँतहरू थिए। त्यसले आफ्नो शिकारलाई चकनाचूर पारी खाइदिन्थ्यो र बाँकी रहेकालाई खुट्टाले कुल्चीमिल्ची पार्थ्यो। अघिका पशुहरूभन्दा त्यो फरक थियो र त्यसका दश वटा सिङहरू थिए। ८ “जसै म ती सिङहरूका बारेमा विचार गर्दैथिएँ, मेरो अगि एउटा सानो सिङ थियो, जुनचाहिँ तिनीहरूमध्येबाट उम्रेको थियो, र पहिलेका सिङहरूमध्ये तिन वटाचाहिँ त्यसको सामु जरैसमेत उखेलिए। मानिसका आँखाजस्तै त्यस सिङका आँखा थिए, र अहङ्कारी कुरा गर्ने त्यसको मुख थियो।...२१ जसै मैले हेरें, त्यो सिङ पवित्र जनहरूका विरुद्ध लड़ाइँ गर्दैथियो र तिनीहरूलाई परास्त गर्दैथियो, २२ जबसम्म ती अति प्राचीन आएर सर्वोच्चका पवित्र जनहरूको पक्षमा इन्साफको घोषणा गरे, अनि समय आयो जब तिनीहरूले राज्य अधिकार गरे २३ “तिनले मलाई यसरी बताए: ‘चौथो जनावरचाहिँ पृथ्वीमा देखा पर्ने चौथो राज्य हो। योचाहिँ अरू राज्यहरूभन्दा फरक हुनेछ र समस्त पृथ्वीलाई कुल्चीमिल्ची पारी निल्नेछ। २४ दश सिङहरू त्यस राज्यबाट आएका दश राजाहरू हुन्। त्यसपछि पहिलेको भन्दा फरक, अर्को राजा खड़ा हुनेछ। उसले तिन राजाहरूलाई दबाउनेछ। २५ उसले सर्वोच्चको विरुद्धमा बोल्नेछ र उहाँका पवित्र जनहरूलाई अत्याचार गर्नेछ र ठहर्याइएका समय र व्यवस्थाहरू फेर्न प्रयत्न गर्नेछ। पवित्र जनहरू साढ़े तिन वर्षसम्म उसको हातमा सुम्पिइनेछन्।"`

दानिएलले दर्शनमा देखेका पोपको आधिपत्यलाई जनाउने शक्तिको प्रतीक पछिल्लो रोमको थियो, त्यसलाई नै उल्लेख गरेर प्रकाशको पुस्तकमा त्यस शक्तिद्वारा परमेश्वरका ती जनहरू सताइने छन् भनिएको छ। ती शक्तिको हुकुम नमानेर पशुको आराधना नगर्ने विश्वासीहरूमाथि रिस खन्याइनेछ भनेर प्रकाशको पुस्तकले देखाउँछ।

`संसारको अन्तमा मानिसहरूले कस्को आराधना गर्दारहेछन् भनेर टुङ्गो लगाउने निर्णायक दिन हप्ताको सातौँ दिनले बताउने भएकोले प्रकाश १४:६,७ बिशेष गरेर ७ले र प्रस्थान २०:११को चौथो आज्ञाले औँल्याएको विषयलाई हामीहरूले कसरी लिने? हेर्नुहोस्: प्रकाश १४:६,७ "६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्तको सुसमाचार तिनीसँग थियो। ७ तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।”  `