---
title:  पवित्र बिश्रामबार शनिबारबाट आइतबार?
date:   08/05/2018
---

हामी सेभन्थ डे एडभेन्टिस्टहरूलाई अरु सम्प्रदायका इसाई विश्वासीहरूले तिमीहरु इसाई होइनौ किनभने परमेश्वरले खारेज गर्नुभएको परमेश्वरको व्यवस्था कायमै राखेका छौ भनि हामीलाई भन्दछन्| तर आफ्ना सम्प्रदायलाई भने अनुग्रह प्राप्त  भएको हुनाले दश आज्ञालाई पालन गर्नु पर्दैन भनी उनीहरू ठोकुवा गर्दछन्। तर वास्तविक रूपमा तिनीहरूले अरू नौ आज्ञाहरूको बारेमा नभनिकन चौथो आज्ञा खारेज भयो भनेर जिकिर गर्दछन्। तिनीहरूले खास गरेर त्यो भन्दा पनि सातौँ दिन बिश्रामबार वा साबथलाई हप्ताको पहिलो दिन आइतबारमा सारियो भनेर सिकाउँदछन्।जुन येशूको पुनरुत्थानको सम्मानमा सारिएको हो भनेर तिनीहरू विश्वास गर्दछन्। सातौँ दिनबाट पहिलो दिन आइतबारमा बिश्रामबार सारियो भनेर बाइबलमा एथेष्ठ प्रमाणहरू छन् भनेर पनि तिनीहरू ढुक्क हुन्छन्।

देहायका केही पदहरूलाई नै लिएर धेरै इसाईहरूले पुरानो करारको सातौँ दिनबाट आइतबार वा हप्ताको पहिलो दिन नयाँ करारमा परिवर्तन गरियो भनेर निर्धक्क़सँग विश्वास गर्दछन्। जब हामी ती पदहरू पढ्दछौँ तब हामीले यो सोध्न आवश्यक छ: कि ती पदहरूले हप्ताको सातौँ दिनमा पवित्र बिश्राम दिनलाई मान्ने चलन आइतबारमा सारेर परिवर्तन गरियो कि हप्ताको पहिलो दिनमा के भयो भनेर वर्णन मात्र गरिरहेको छ? के ती घट्नाहरूले परमेश्वर सृष्टिकर्ता हुनुहुन्छ भनेर प्रमाणित गर्ने सातौँ दिन पवित्र बिश्रामदिनलाई हप्ताको पहिलो दिनमा सारियो भनेर अनुमोदन गरेको छ ? हेर्नुहोस्:

`यूहन्नाले यूहन्ना २०:१९-२५मा बन्द कोठामा चेलाहरू के कारण भेला भएका थिए भनेर वयान दिन्छन्। के ती पदहरूले हप्ताको पहिलो दिनमा येशूको आराधना गर्न भेला भएका थिए भनेर बताउँछ त त्यो पनि साँझमा? कतिपय इसाईहरूले हो भनेर विश्वास गर्दछन्। हेर्नुहोस्: "१९ त्यही दिन, अर्थात् हप्ताको पहिलो दिनको साँझ, जब यहूदीहरूको डरले चेलाहरू ढोकाहरू बन्द गरेर भित्र बसेका थिए, येशू आएर तिनीहरूका माझमा उभिनुभयो, र तिनीहरूलाई भन्नुभयो, “तिमीहरूलाई शान्ति!” २० यति भनेर उहाँले तिनीहरूलाई आफ्ना हात र कोखा पनि देखाउनुभयो। प्रभुलाई देखेर चेलाहरू अति खुशी भए। २१ तब येशूले फेरि तिनीहरूलाई भन्नुभयो, “तिमीहरूलाई शान्ति! जसरी पिताले मलाई पठाउनुभयो, त्यसरी म पनि तिमीहरूलाई पठाउँदछु।” २२ अनि यति भनेर उहाँले तिनीहरूमाथि श्वास फुकेर भन्नुभयो, “पवित्र आत्मा लेओ। २३ जसका पाप तिमीहरू क्षमा गर्छौ, तिनीहरूलाई क्षमा हुन्छ, र जसका पाप तिमीहरू क्षमा गर्दैनौ क्षमा हुनेछैन।"  २४ येशू आउनुहुँदा बाह्र जनामध्ये एक जना, दिदुमस भन्ने थोमाचाहिँ, तिनीहरूसँग थिएनन्। २५ यसकारण अरू चेलाहरूले तिनलाई भने, “हामीले प्रभुलाई देख्यौं।”  तर तिनले उनीहरूलाई भने, “जबसम्म म उहाँका हातमा किलाहरूका डोब देख्दिनँ, र किलाहरूका डोबमा मेरा औँला हाल्दिनँ, उहाँको कोखामा मेरो हात हाल्दिनँ, तबसम्म म विश्वास गर्नेछैनँ।”  `

`के लूकाले देहायका पदहरूमा पवित्र बिश्रामबार दिन सातौँ दिनबाट पहिलो दिनमा सारियो भनेका छन्? हेर्नुहोस्: प्रेरित २०:४-८ "४ तब बेरिया-निवासी पुरसका छोरा सोपात्रोस, थेसलोनिकेबाट अरिस्तार्खस र सिकन्दस, डर्बीका गायस, अनि तिमोथी र एशियाका तुखिकस र त्रोफिमस तिनको साथ गए। ५ यिनीहरू अगाडि नै पुगेर हामीलाई त्रोआसमा पर्खिरहेका थिए। ६ तब हामीचाहिँ अखमिरी रोटीको चाड़का दिनहरूपछि फिलिप्पीबाट जहाजमा यात्रा गरी पाँच दिनमा त्रोआसमा तिनीहरूकहाँ आयौं, र त्यहाँ सात दिन रह्यौं।  ७ हप्ताको पहिलो दिनमा जब हामी रोटी भाँच्नलाई जम्मा भयौं, तब पावलले चाहिँ भोलिपल्ट जाने इच्छा गरेका हुनाले, तिनीहरूसँग मध्यरातसम्म बातचित गरिरहे। ८ हामी भेला भएको माथिल्लो तलाको कोठामा धेरै बत्तीहरू थिए।" र प्रेरित २:४२-४७ "४२ तिनीहरू प्रेरितहरूका शिक्षा, सङ्गति र रोटी भाँच्न र प्रार्थनामा भक्तिसाथ लागिरहन्थे। ४३ हरेकको हृदयमा भय उत्पन्न भयो, र प्रेरितहरूद्वारा धेरै अचम्मका काम र चिन्हहरू भए। ४४ विश्वास गर्नेहरू जति सबै एकसाथ बस्थे, र तिनीहरूका सबै थोक साझा थिए। ४५ तिनीहरूले आफ्ना सम्पत्ति र मालसामान बेचिकन जस-जसलाई जे-जे कुराको खाँचो पर्थ्यो सबैलाई ती बाँड़िदिन्थे। ४६ तिनीहरू एकै मनका भई मन्दिरमा एकसाथ उपस्थित हुन्थे, र घर-घरमा रोटी भाँच्थे, र तिनीहरू खुशी र शुद्ध हृदयले मिलीजुली खान्थे, ४७ र परमेश्वरको प्रशंसा गर्दै, र सबै मानिसहरूबाट शुभेच्छा पाउँदै बस्थे। उद्धार पाउनेहरूलाई प्रभुले दिनदिनै तिनीहरूको संख्यामा थपिदिनुहुन्थ्यो।"`

`१ कोरन्थी १६:१-४मा पावलले विश्वासीहरूलाई हप्ताको पहिलो दिन भेटीहरू जम्मा गरेर राख्नु भनेर आग्रह गर्दछन्। उनी चाहान्छन् कि उनी आउँदा त्यहाँ भेटीहरू जम्मा गर्न समय निकाल्न नपरोस्, तर के पावलले सातौँ दिन शनिबारबाट आइतबारमा आराधना वा बिश्रामको दिन सारियो भनेर ती पदहरूले सिकाउँदछ त? हेर्नुहोस्: "१ अब सन्तहरूका निम्ति भेटीको विषयमा गलातियाका मण्डलीहरूलाई मैले दिएको आदेशअनुसार तिमीहरूले गर्नू: २ प्रत्येक हप्ताको पहिलो दिन तिमीहरू हरेकले आ-आफ्नो कमाइअनुसार केही धन छुट्ट्याएर जम्मा गर्दै राख्नू, ताकि म आउँदा भेटी संग्रह गर्नु नपरोस्। ३ अनि म आएपछि तिमीहरूले चाहेका मानिसहरूलाई परिचयपत्र दिएर तिमीहरूका भेटी लिई यरूशलेम पठाउनेछु। ४ तर म पनि जान ठीक देखियो भने तिनीहरू मसँग जानेछन्।"`

इसाई प्रचारक वा बाइबलका विद्वान शिक्षकहरूले पनि माथिका ती पदहरूलाई लिएर सातौँ दिन साबथ खारेज भयो र आइतबारको दिनले प्राथमिकता पायो भनेर प्रमाणित गर्न खोज्दछन्। हप्ताको केही पहिला दिनहरूमा चेलाहरू किन भेला भए भनेर केही कारणहरूले बताए बाहेक तिनीहरूद्वारा सातौँ दिन बिश्रामबार साबथलाई परिवर्तन गरेर पहिलो दिनमा सेवा आराधना सारियो भनेर कुनै पनि पदले पुष्टि गर्दैन। ती पदहरू लेखिएको केही शताब्दीपछि इसाईहरूले सूर्यको पूजा गर्ने दिन आइतबारलाई आराधना गर्ने दिन भन्ने प्रथा चलाउन थालेका थिए। तर ती इसाईहरूले नै ती बाइबलका पदहरूमा नभएका चलनलाई छ भनेर घुसाउन कोसिस गरेको स्पष्ट हुन्छ।

