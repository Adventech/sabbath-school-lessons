---
title:  दश आज्ञाको परिवर्तन
date:   05/05/2018
---

### यस अध्यायका मूल पदहरू
रोमी ८:१, ७:१५­२५, रोमी ७:१­१४, यूहन्ना २०:१९­२३, प्रेरित २०:६,७, दानिएल ७:२३­२५ र प्रकाश १३:१­१७।

> <p>यस अध्यायको मूल सार पद</p>
> ×सर्बोच्च परमेश्वरको विरुद्धमा उसले बोल्नेछ र उहाँका पवित्र जनहरूलाई दमन गर्न प्रयास गरिनेछ साथै समय र व्यवस्थाहरूलाई परिवर्तन गर्न खोज्नेछ। समय, समयहरू र आदि समयको निम्ति पवित्र जनहरू उसको हातमा सुम्पिनेछ" (दानिएल ७:२५ रूपान्तरित)।

बाइबलमा यस युगको अन्तमा हुने विभिन्न घट्नाहरू उल्लेख गरिएको कुरा हामीलाई थाहा छ। तर ती विभिन्न घट्नाहरूको केन्द्रविन्दु परमेश्वरको व्यवस्थाको बारेमा उठ्ने प्रश्न हो। त्यसमा पनि मुख्य गरेर चौथौँ आज्ञा हो जसमा प्रत्येक मानिसलाई सातौँ दिन साबथ हो र त्यसलाई मान्नु भन्ने परमेश्वरको आज्ञा समावेश गरिएको छ। व्यवस्था वा परमेश्वरको दश आज्ञा चाहे त्यो साबथ पालन गर्ने कुरा नै किन नहोस् त्यसले हामीलाई मुक्ति दिँदैन भन्ने कुरा हामीलाई राम्रोसँग थाहा छ। मुक्ति भनेको प्रभु येशूमा विश्वास गरेरमात्र पाइन्छ अरू केहिबाट होइन भन्ने कुरामा हामी सतप्रतिसत सहमत छौँ। तर यो पनि हामीले बुझेका छौँ कि युगको अन्तमा हामी कसको पक्षमा उभिरहेका छौँ भनेर सार्वजनिक रूपमा देखाउने प्रमाण सातौँ दिन साबथसमेत परमेश्वरको व्यवस्था वा दश आज्ञाहरूलाई शिरोपर गरिरहेका छौँ कि छैनौँ भन्ने कुराले देखाउँछ। त्यसको अर्थ हामी परमेश्वरको नीतिमा चलेर उहाँको पक्षमा छौँ कि उहाँको विद्रोहीको पक्षमा हामी उभिरहेका छौँ।

हामी कुन पक्षमा (कित्तामा) उभिरहेका छौँ भनेर युगको अन्तमा  हुने विभिन्न घट्नाहरूले हामीलाई देखाउँछ। ती घट्नाहरूको मुख्य वा निर्णायक घट्नालाई प्रकाश १३ र १४मा उल्लेख गरिएको छ। राजनैतिक र धार्मिक शक्तिहरू मिलेर संसारका मानिसहरूलाई झुट्टा आराधनामा लाग्न जबरजस्ती गरिनेछ। ती जबरजस्ती लादिने धर्म परमेश्वरले आज्ञा गर्नुभएको प्रकाश १४:७को बिपरित हो जसमा आफ्ना जनहरूलाई यसरी आह्वान गरिएको छ, ×स्वर्ग र पृथ्वी, समुद्र र पानीको मुहानहरू सृजनुहुने परमेश्वरको आराधना गर।" त्यसको अर्थ केवल सनातन सृष्टिकर्ता परमेश्वरको मात्र आराधना वा पूजा गर्नु हो अरू कसैलाई होइन। यस अध्यायमा हामीले परमेश्वरको व्यवस्था वा दश आज्ञाको बारेमा अध्ययन गर्नेछौँ । त्यसमा विशेष गरेर साबथको बारेमा हेर्नेछौँ। युगको अन्तमा हुने परमेश्वरको व्यवस्थालाई परिवर्तन गर्न खोज्ने विभिन्न शक्तिहरूको चलखेल र त्यसले हामीलाई कसरी प्रभाव पार्छ सो को अध्ययनलाई हामी केवल स्पर्समात्र गर्नेछौ।