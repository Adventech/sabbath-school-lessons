---
title:  उपसंहार
date:   11/05/2018
---

शैतानलाई बाइबलमा अजिङ्गर, ड्रागन वा पशुको संज्ञा दिइएको छ। शैतानले नै ड्रागन जस्तो भएर स्वर्गमा परमेश्वरसँग युद्ध गरेको थियो (प्रकाश १२:७)। त्यही शैतान जो संसारमा पनि उग्र रूप लिएर परमेश्वरका जनहरूसँग युद्ध गर्दछ। परमेश्वरको आज्ञा पालन गर्ने र येशूको गवाही हुने परमेश्वरका जनहरूसँग (प्रकाश १२:१७ कुनै कुनै नेपाली बाइबलमा यो वाक्य हटाइएको छ) शैतान र उसका मतियारहरूले लडाईँ गर्छन्। शैतानले आफ्नो भाऊ खोजेर सारा जगतले उसलाई पूजा गरेको ऊ चाहन्छ| (प्रकाश १३:१-४ "१ समुद्रबाट एउटा पशु निस्किआएको मैले देखें, जसका दश वटा सिङ र सात वटा शिर थिए। त्यसका सिङमा दश वटा मुकुट थिए, र त्यसका शिरमा ईश्वर-निन्दाको नाउँ थियो। २ मैले देखेको त्यो पशु चितुवाजस्तै थियो, त्यसका खुट्टाहरू भालुका जस्ता थिए, र त्यसको मुख सिंहको जस्तो थियो। त्यस अजिङ्गरले त्यस पशुलाई आफ्नो शक्ति, आफ्नो सिंहासन र ठूलो अधिकार दियो। ३ त्यसको एउटा शिरमा चाहिँ घातक चोट लागेको जस्तो देखिन्थ्यो, तर त्यसको चोट निको भयो। अनि सारा पृथ्वी छक्क परेर त्यस पशुको पछिपछि लाग्यो। ४ मानिसहरूले अजिङ्गरको पूजा गर्दथे, किनकि त्यसले आफ्नो अधिकार पशुलाई दिएको थियो। तिनीहरूले यसो भन्दै पशुको पूजा गरे, “यो पशुजस्तो अरू को छ? यसको विरुद्धमा को लड्न सक्ने?” )। त्यसकारण स्वर्गमा शैतानले शुरू गरेको युद्धलाई यस संसारमा पनि ऊ जारी राख्न खोज्दछ। शैतानले लडाईँ गर्ने मूल विषयबस्तु नै परमेश्वरको व्यवस्थाको बिरुद्ध हो। "चौथो आज्ञाले परमेश्वरलाई स्वर्ग र संसारको सृष्टिकर्ता भनेर खुला रूपमा प्रकट गर्दछ। सृष्टिकर्ता सनातन परमेश्वर र सृष्टि गरिएका तर देवी देवता भनेर दावी गर्ने मिथ्या देवताहरूको बीचमा फरक देखाउने मूल सुत्र नै साबथ आज्ञा हो। पवित्र पारिएको सातौँ दिन साबथ परमेश्वर नै सृष्टिकर्ता हुनुहुन्छ भनेर धरोहरको रूपमा प्रमाणित भएर खडा भइरहेको छ। छ दिन काम गरेर त्यस दिन बिश्राम लिन पनि परमेश्वरले मानिसहरूलाई आज्ञा दिनुभएको छ। परमेश्वर नै जीवनको स्रोत हुनुहुन्छ भनेर सारा मानव जगतले दिमागमा राखून् र त्यस दिनलाई श्रद्धा राखेर परमेश्वरको आराधना गरोस् भन्ने हेतुले हप्ताको अरू दिनहरूबाट त्यो दिन अलग राखिएको हो। तर मानिसहरूले गर्नुपर्ने सृष्टिकर्ता परमेश्वरप्रतिको निष्ठालाई शैतानले बहकाइदिइरहेको छ। (येशूलाई विश्वास गरे पुगिहाल्छ नि दश आज्ञाको चासो किन राख्नु पर्यो र?) भनेर मानिसहरूलाई परमेश्वरको आज्ञालाई नमान्न शैतानले भरमग्दुर प्रयास गरिरहेको छ। त्यसकारण शैतानले विशेष गरेर परमेश्वर नै सृष्टिकर्ता हुनुहुन्छ भनेर औँल्याउने चौथो आज्ञाको बिरुद्धमा आफ्नो प्रयास केन्द्रित गर्दछ।"-एलेन जी ह्वाइट, द ग्रेट कन्त्रोभर्सी, पृ. ५३,५४बाट रूपान्तरित।

परमेश्वर स्वर्ग र पृथ्वीका सृष्टिकर्ता हुनुभएकोले नै हामी उहाँको उपासना गर्दछौँ। हप्ताको सातौँ दिन शनिबार उहाँ सृष्टिकर्ता हुनुहुन्छ भन्ने आधारशीला हो। परमेश्वर सृष्टिकर्ता हुनुहुन्छ भन्ने चिन्ह सातौँ दिन बिश्रामबार सृष्टिको शुरूदेखि नै दिइएको हो (उत्पत्ति २:१-३)। परमेश्वरको अधिकार र सार्वभौमसत्तालाई जनाउने साबथ दिनलाई शैतानले हमला गरिरहने कुरालाई हामीले आश्चर्य मान्नुहुन्न। सातौँ दिन साबथले परमेश्वरको परिचयलाई देखाउनेभएकोले नै शैतानले त्यस दिनको गरिमालाई खतम गर्न इसाई भनाउँदाहरूकै प्रयोग भइरहनु दु:ख लाग्दो कुरो हो। संसारको अन्तमा परमेश्वरका जनहरू हुनेछन् जसले उहाँको प्रतिष्ठालाई कायम गरेर उहाँप्रतिको निष्ठामा अडिग भएर बस्दछन्। तिनीहरूले परमेश्वर नै आराधनाको योग्य हुनुहुन्छ भनेर औल्याउने हप्ताको सातौँ दिनमात्र नभएर दश आज्ञाको सम्पूर्ण आज्ञाहरूको आत्मसात् गर्नेछन्।

**चिन्तनमनन**

`अ. 	पापको वास्तविकताको बारेमा चर्चाचाहिँ गर्छन् तर परमेश्वरको दश आज्ञाचाहिँ खतम भयो भनेर सिकाउने इसाई विश्वासीहरूको समस्या के हो? तिनीहरूको तर्कमा तिनीहरू नै मेल नखाइरहेको विषयलाई कसरी औँल्याउने?`

`आ. 	हप्ताको सातौँ दिन साबथको सट्टा आइतबारलाई नै पालन गर्नुपर्छ भनेर जिकिर गर्ने इसाईहरूसँग तपाईँले कसरी तर्क गर्नुभएको छ? कस्तो खालको तर्क तपाईँले उपयोग गर्नुभयो र त्यो कतिको प्रभावकारी छ? हप्ताको सातौँ दिन साबथ पालन गर्नु भनेको कामबाट मुक्ति पाउन खोज्नु हो भनेर विवाद गर्न खोज्ने इसाईहरूलाई तपाईँले कसरी चित्तबुझ्दो तरिकाले सम्झाउने?`

`इ.	जब हामी अरूसँग साबथ र अन्तिम समयमा हुने घट्नाहरूको बारेमा चर्चा गर्छौँ "पशुको छाप वा आइतबारलाई पवित्र दिन मान्ने विषयहरु, आदेश वा  जिकिरलाई अझसम्म पूर्णरूपमा कार्यान्वयन भएको छैन भनेर जान्नु किन जरुरी छ?`