---
title:  कथा
date:   11/05/2018
---

#### सम्बन्ध जोड्नु

_डार्लिन् थिसन, ४५ अलबर्ट क्यानाडा_
   
क्यानाडाको अलबर्ट प्रान्तमा रहेको सेभेन्थ-डे एडभेन्टिस्ट मामावी आटोस्केटन नाटिभ स्कूल जुन स्थानीय बासिन्दाहरूको लागि खोलिएको थियो, त्यहाँ पढ्ने एक जना आड्रियस भन्ने आठ कक्षाको विद्यार्थीको मैले काम शुरू गरेकै वर्षमा मृत्यु भएको थियो। ऊ रक्सी खाने दुर्व्यसनमा फसेको थियो। रक्सीको सुरमा ऊ घरबाट बाहिर गएको बेलामा एउटा कारले उसलाई ठक्कर दिएपछि ऊ त्यहीँ मरेको थियो। त्यस दिन बिहान मलाई साह्रै नमजा लागिरहेको थियो। त्यो दिन पनि विद्यार्थीको मृत्यु भएकोले स्कूल बन्द भएको थियो। मैले काम गर्न थालेको दोस्रो वर्षमा पनि अर्को विद्यार्थीको मृत्यु भयो। फ्रान्सिस बफालो भन्ने त्यो विद्यार्थी एकदम ठूलो जिउको थियो। तर ऊ भलाद्मी र मायालु थियो। मोटर पार्क गर्ने ठाउँमा ऊ आफ्नो साथीसँग कुरा गर्दै थियो त्यतिनै बेला  अचानक एउटा ड्राइभरले सम्हाल्न नसकेको कारले उसलाई कुल्चेको थियो।

ती दुई विद्यार्थीहरूको मृत्युले मलाई ज्यादै शोकित बनाएको थियो। ती केटाहरूको अन्त्येष्टीमा मैले आँखाबाट आशु रोक्न खोजेको थिएँ। म शिक्षक भएको नाताले ती केटाहरूसँग मेरो राम्रो सम्बन्ध थियो। यदि म रोए भने म आफैलाई रोक्न सक्दिन भनेर मलाई थाहा थियो।त्यतिनै बेला मेरो शरीर कक्र्याक कुक्रुक  भयो म त बिस्फोट हुन लागे जस्तै भएको थिएँ।

अन्त्यष्टीको समयमा मेरो मनमा नानाथरी प्रश्नहरू उब्जिरहेका थिए। ती केटाहरूमा मैले कस्तो प्रभाव पारेँ होला भन्ने कुराले मलाई सताइरहेको थियो। के स्कूलबाट तिनीहरूले परमेश्वरपको प्रेमलाई बुझे त? के हामीले तिनीहरूलाई पर्याप्त सिकायौँ त ? के तिनीहरूले मर्ने बेलामा परमेश्वरसँग पुकार गरे? ती केटाहरूको असमायिक मृत्युले गर्दा प्रत्येक दिन विद्यार्थीहरूलाई येशूकहाँ ल्याउनु  पर्ने कुराको याद मलाई आइरहेको थियो। तिनीहरूको सम्बन्ध येशूसँग भएको म चाहान्थे, ताकि तिनीहरूको जीवनमा परिवर्तन आओस्। शिक्षक भएको हैसियतले मेरो प्रयासको परिणाम सधैँ त देख्दिन तर कता कता मेरो मनमा आशाचाहीँ पल्हाएको थियो।

एक पटक अफ्रिकाको मोजाम्बिकमा अनाथालय खोल्न आड्रासँग काम गर्न गएँ। मेरो तिन कक्षाका विद्यार्थीहरूलाई म कहाँ जान्छु र के गर्नेछु भनेर उत्सुकसाथ बताएको थिएँ र मेरो सट्टामा अर्को शिक्षक आउनेछन् भनेर  मैले भनेको थिएँ। एक जना टियन्ड्रा भन्ने सानी छात्राले त मैले स्कूलै छोड्न लागेको भन्ने ठानिन्। उनलाई धेरै नरमाइलो लागेको रहेछ र उनले गुनासो गरिन् अनि हेडसरको अफिसमा उनलाई बोलाइयो। स्कूलमा किन गुनासो गरेकी भनेर हेडसरले सोध्दा उनले भावुक भएर भनिन्, " बिछोड हुँदा के हुन्छ भनेर तपाईँलाई थाहा छैन र?"तर हेडसर कोठाबाट बाहिर निस्केर हाँसे। एउटी सानी छात्राले कस्तो ठूलो मान्छेले जस्तो भावुक कुरा गरेकी, भन्दै मन खोलेका थिए।

मैले अनुमान गरे अनुसार नै टियन्ड्रा थिइन्।मैले उनलाई त्यागेँ भनेर उनी दु:ख मान्दै क्लासमा सुक्क-सुक्क गर्दै थिइन्। उनी र मेरो बीचमा केही न केही भावनात्मक सम्बन्ध थियो, म क्लासमा नहुँदा उनलाई मैले छोडेँ भन्ने लाग्दो रहेछ।

जब म मोजाम्बिकमा काम सकेपछि त्यही स्कूलमा फेरि फर्केर आएँ तब स्कूलको हेडसरले मलाई फोन गरेर भने "एक जना विद्यार्थीले तपाईँसँग कुरा गर्न चाहेकी छिन्।"  साच्चै नै उनी टियन्ड्रा नै थिइन्।

"हेलो? तपाईँ कहिले स्कूलमा फर्केर आउनुहुनेछ?" टियान्ड्राले मलाई सोधिन्। "भोलि" भनेर मैले जवाफ दिएँ। "हुन्छ" भनेर उनले भनिन्।त्यसपछि उनलाई आनन्द भएको थियो किनभने हामीहरूको सम्बन्ध पुनर्स्थापित भएको थियो।

सबै शिक्षकहरूले विद्यार्थीहरूसँग कुनै न कुनै रूपमा भावनात्मक सम्बन्ध गासेका हुन्छन् र तिनीहरूले दैनिक रुपमा हामीलाई नदेख्दा तिनीहरूको मन अँध्यारो हुन जान्छ।

गत वर्ष सन् २०१६मा तिन कक्षाका विद्यार्थीहरूलाई मैले क्रुसमा मर्नुभएको येशूको बारेम सिकाउँदा सबै विद्यार्थीहरू चुपचाप भएका थिए। कसैले त्यस्तो प्रेम गरेको थाहा पाएपछि तिनीहरूको अनुहारमा आश्चर्यका रेखाहरू कोरिएका थिए। आफ्नो छोराको निम्ति भन्दा अरु कसैको निम्ति मर्नु मलाई सजिलो हुन्छ भनेर मैले तिनीहरूलाई भनेको थिएँ। "परमेश्वरले तिमीहरूलाई यस्तो धेरै माया गर्नुहुन्छ कि तिमीहरूको निम्ति उहाँले आफ्नै पुत्रलाई त्याग्नुभयो।" मैले तिनीहरूलाई भनेँ। एक जना विद्यार्थीले त अचम्म मान्दै सोधे "हो र? मेरो निम्ति उहाँ मर्नुभयो?" जब बालबालिकहरूलाई सम्हाल्ने घरका दाजु र दिदीहरू आ-आफ्नो घरमा आए, तब एक जना छात्राले घरमा कोलाहलको सामना गर्नुपरेको थियो। उनकी कान्छी बहिनीलाई घरबाट बाहिर अर्कै घरमा राखिएको थियो र उनको आमाले उनलाई फर्काउन खोजेकी थिइन्। पहिलो कक्षाका विद्यार्थीहरूलाई चिन्ता लागेको थियो। केही विद्यार्थीहरूले त उनलाई जिस्क्याउन थाले। एक दिन ती छात्रा क्लासबाट बाहिर रोइरहेकी थिइन् र के भयो भनेर मैले सोधेँ। "क्लासका साथीहरूले मेरी बहिनीलाई मरे" भनेर उनले भनिन्। के उनीसँग म प्रार्थना गर्न सक्छु कि भनेर मैले भने। उनको हात समातेर मैले उनको बहिनीको निम्ति प्रार्थना गरेँ। प्रार्थना पछि मैले उनलाई भनेँ, "तिम्रो बहिनी येशूको हातमा छिन्। तिमीलाई हलुको भइरहेको छ?"  उनलाई सारा बोझ उनको काँधबाट झरेको जस्तो लागेको थियो नभन्दै बाहिर गएर अरूसँग खेल्न थालिन्।

शिक्षक भएकै कारणले यस्ता धेरै क्षणहरू आउँछन् जहाँ येशूको प्रेमलाई देखाउन सक्छौँ। साना साना भाइबहिनीहरूलाई येशूकहाँ म ल्याउन चाहन्छु। अनन्त जीवनको बारेमा प्रभाव पर्ने काममा म चुक्न चाहान्न।

डार्लिन् थिइसनले आन्द्रु मेकचेस्नीलाई भनेको आधारमा तयार पारिएको  तथा हो

**क्यानाडाको बारेमा थप जानकारी**

अ)  उत्तर अमेरिकी समुद्र तथा खोलामा रहने बिभर क्यानाडाको राष्ट्रिय जनावर हो।

आ) क्यानाडाको अलबर्टा भन्ने प्रान्त ५० वर्षदेखि मुसारहित क्षेत्र भएको छ।

इ)  विनीपिग भन्ने भालुको वच्चा क्यानाडाबाट लन्डनको चिडियाखानामा सन् १९१५मा लगिएको थियो। एक जना क्रिस्टोफर रबिन मिल्न भन्ने केटालाई त्यो भालु यस्तो मन परेको थियो कि चिडिया खानामा त्यस विनी नाउँ गरेको भालुलाई हेर्न बारम्बार जान्थे। उनको त्यो चाखले उनको बुबा एए मिल्नलाई प्रेरणा जाग्यो र विनि द पुह भन्ने कथाहरू लेखेका थिए।

ई) सन् २०१० को विन्टर औलोम्पिकमा क्यानाडाले धेरै सुनको तक्मा जितेको थियो।

उ)  क्यानाडाको कुवेक शहरमा होटेल द ग्लान्स छ जहाँ ४०० टन बरफ र १२,०० टनको बरफले प्रत्येक वर्ष त्यस होटेलको निर्माण गरिन्छ। प्रत्येक वर्ष त्यो होटेल पग्लिन्छ र अर्को वर्ष फेरि बनाइन्छ।