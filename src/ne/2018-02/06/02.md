---
title:  प्रतिज्ञा
date:   06/05/2018
---

"जो मानिस शारीरिक स्वभावलाई पोस्न होइन तर आत्मिक स्वभावलाई उचाल्न येशू ख्रीष्टमा रहेर हिँड्दछ त्यसलाई अब पापी भनेर दोष लगाइनेछैन|" (रूपान्तरित) भनेर रोमी ८:१मा गरिएको बाचालाई बाइबलका धेरै वाचाहरूमध्ये एक अत्यन्तै महान् वाचा मान्नुपर्छ। अगाडि जे जे छलफल गरियो यी शब्दहरू ती सबैको निष्कर्ष भने पनि हुन्छ। रोमी ८ भन्दा अगाडि पावलले जे-जे भने त्यसलाई बुझ्न सकेमात्र रोमी ८:१मा उल्लेख गरिएको प्रतिज्ञा र आशाको बारेमा राम्रोसँग बुझ्न सकिन्छ।

`रोमी ८:१मा उल्लेख गरिएको वचनलाई आत्मसात् गर्न वा त्यो वचनलाई जतन गरेर मनमा राखिरहन रोमी ७:१२-२५लाई बुझ्न जरुरि छ | हेर्नुहोस्: "१२ यसैले त भाइ हो, पापमय स्वभावअनुसार जीउनलाई हामी पापमय स्वभावप्रति बाध्य छैनौं। १३ किनकि पापमय स्वभावअनुसार जिउँछौ भने, तिमीहरू मर्छौ, तर यदि पवित्र आत्माद्वारा शरीरका कार्यहरू तिमीहरूले निर्मूल पार्यौ भने, तिमीहरू जिउनेछौ। १४ किनभने सबै, जो परमेश्वरका आत्माले डोर्याइएका हुन्छन्, तिनीहरू नै परमेश्वरका सन्तान हुन्। १५ किनभने फेरि डरमा पर्नलाई दासत्वको आत्मा तिमीहरूले पाएका छैनौ, तर तिमीहरूले धर्मपुत्र हुने आत्मा पाएका छौ। यसैले जब हामी परमेश्वरलाई  "अब्बा, पिता" भनी पुकार्छौं, १६ त्योचाहिँ हामी परमेश्वरका सन्तान हौं भनी पवित्र आत्माले हाम्रो आत्मासँग गवाही दिनुभएको हो। १७ र सन्तान हौं भनेता उत्तराधिकारी पनि हौं, परमेश्वरका उत्तराधिकारी र ख्रीष्टसँग साझे-उत्तराधिकारी। उहाँसँग दु:ख भोग्छौं भनेता हामी उहाँसँगै महिमित पनि हुनेछौं।  १८ म विचार गर्दछु, कि हामीमा जुन महिमा प्रकट गरिनेछ, त्यससँग वर्तमान समयका कष्टहरू तुलना गर्न योग्य छैनन्। १९ सृष्टि बड़ो उत्कण्ठाले परमेश्वरका पुत्रहरू प्रकट हुने कुराको प्रतीक्षा गर्छ। २० सृष्टि व्यर्थताको वशमा पारियो, त्यसको आफ्नै इच्छाले होइन, तर उहाँको इच्छाले, जसले त्यसलाई वशमा पार्नुभयो, यसै आशामा, २१ कि सृष्टि त्यसको आफ्नै विनाशको बन्धनबाट मुक्त गराइनेछ, र त्यसले पनि परमेश्वरका सन्तानको महिमित स्वतन्त्रता प्राप्त गर्नेछ। २२ हामी जान्दछौं, सारा सृष्टि अहिलेसम्म एकसाथ प्रसववेदनाको आर्तनाद गरिरहेछ। २३ सृष्टि मात्र होइन, तर हामी आफै पनि, जसमा पवित्र आत्माको पहिलो फल छ, सन्तानको रूपमा ग्रहण गरिनलाई, अर्थात् हाम्रो देहको उद्धारको निम्ति प्रतीक्षा गरेर हामी आफै पनि भित्र-भित्रै आर्तनाद गर्दछौं। २४ किनकि यही आशामा हामीले मुक्ति पाएका थियौं। अब देखिनेचाहिँ आशा त आशा नै होइन। किनकि देखेका कुराको आशा कसले गर्छ र?  २५ तर यदि हामी आफूले नदेखेका कुराको आशा गर्छौं भने, धैर्यसाथ हामी त्यसको प्रतीक्षा गर्छौं।"     `

पावलले विशेष गरेर आफ्नो बारेमा हो कि वा विश्वासीको बारेमा चर्चा गरिरहेकको हो भन्ने तर्कमा इसाई जगतमा अत्यन्त ठूलो बादबिवाद भइरहेका छन् तर पावलले पापको वास्तविकताको बारेमा चर्चा गरिरहेको कुरामा कसैको असहमति छैन। जो कोहि पनि वा मै हुँ भन्ने इसाईहरूले पनि पावलले उल्लेख गरेको संघर्षमा कुनै न कुनै रूपमा आफू पनि संलग्न भइरहेको अनुभवलाई काल्पनिक भन्दैनन्। आत्मा वा अन्तरविवेक र शारीरिक चाहनाको बीचमा घनघोर संग्राम कसलाई भएको छैन र? जे गर्नुपर्छ त्यो नगरिकन जे गर्नुहुन्न त्यो गर्न कतिपय समयमा कतिपय वाध्य भएका पनि होलान्? याद गर्नुहोस्, पावलको निम्ति परमेश्वरको आचारसहिँता वा दश आज्ञाले दिएको समस्या होइन तर आफ्नो शारीरिक पापमय स्वभावले दिएको हो। ठीक काम गर्ने इच्छा भएतापनि कतिपयहरु गलत काम गर्न पनि पुगेका होलान्?  येशूमा पुनर्जीवन पाएपछि पापसँग संघर्ष नै गर्नु पर्दैन भनेर पावलले चर्चा गरिरहेका पनि होइनन् भनेर कसैले भनेपनि परमेश्वरको पछि लाग्दा के गर्ने के नगर्ने भन्ने खालका द्विविधाहरुको सामना कसले गर्नु परेको छैन होला र?

त्यसले गर्दा यो प्रख्यात क्रन्दन पावलले उच्चारण गर्दछन्, "म कस्तो अभागी मानिस! यो मर्ने शरीरबाट मलाई कसले छुट्कारा गर्ला?" (रोमी ७:२४ रूपान्तरित)।  तर त्यसको जवाफ उनले येशूमा पाउँछन्। प्रत्येक विश्वासी वा येशूभक्त जो पवित्र आत्माको अगुवाईमा येशूको अनुग्रह अनुसार हिँड्छ त्यसलाई अब दोषी ठहराइदैन वा पापी भनेर त्यसलाई सजायँ दिइन्न भन्ने महान् प्रतिज्ञाले मानिसको कहालिलाग्दो स्थिति वा क्रन्दनलाई शान्त पार्दछ। हो, येशूलाई विश्वास गर्ने जुनसुकै परमभक्तले पनि अनेक किसिमको आर्थिक, शारीरिक, सामाजिक, व्यक्तिगत संङ्घर्ष र परीक्षा वा प्रलोभनको सामना गर्नु पर्छ। पाप भनेको काल्पनिक नभएर वास्तविक हो। जब विश्वासीहरू येशूलाई विश्वास गरेर उहाँको कदममा हिँड्दछन् तब परमेश्वरको व्यवस्थाले देखाउने दोष अब तिनीहरूमाथि थुप्रिदैन बरू व्यवस्था अनुसार चल्न हृदयदेखि तिनीहरू राजी हुन्छन्। यसरी तिनीहरू आत्मामा हिँडेका ठहरिन्छन् मानवीय शारीरिक स्वभावलाई उचाल्न होइन।

`रोमी ८:१ फेरि पढ्नुहोस्। पावलले यहाँ भनिरहेको वचनमा तपाईँको कस्तो सरोकार छ? रोमी ८:१ किन हाम्रो निम्ति अद्भूत प्रतिज्ञा भएको छ?`