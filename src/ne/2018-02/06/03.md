---
title:  परमेश्वरको व्यवस्था वा दश आज्ञा र पाप
date:   07/05/2018
---

अगाडिको बुँदामा हामीले पाप भनेको कुनै मनगढन्ते कुरा नभएर चाहे इसाई होस् चाहे नहोस् सबैको निम्ति वास्तविक नै हो भनेर रोमी ७:१५-२५ अनुसार हेर्यौँ। यद्यपि त्यो भन्दा अगाडिका पदहरूमा  पावलले परमेश्वरको दश आज्ञाहरू वा व्यवस्थाको बारेमा औल्याउँदा पाप भनेको हाम्रो जीवनको निम्ति कतिको वाधक र हत्यारा हुन् भनेर देखाइएको थियो।

`परमेश्वरको व्यवस्था वा दश आज्ञाहरू र पापको बीचमा के सम्बन्ध के सम्बन्ध छ? पावलले रोमी ७:१-१४मा कोही मानिस पनि परमेश्वरको व्यवस्था वा दश आज्ञाहरूले मुक्ति पाउन सम्भव छैन भनेर कसरी व्याख्या गरेका छन्? हेर्नुहोस्: १ यसकारण अब ख्रीष्ट येशूमा भएकाहरूलाई दण्डको आज्ञा छैन। २ पाप र मृत्युको व्यवस्थाबाट मलाई जीवनका आत्माको व्यवस्थाले ख्रीष्ट येशूमा मुक्त पारेको छ। ३ पापमय स्वभावले दुर्बल पारिएको हुनाले व्यवस्थाले जे गर्न सकेन परमेश्वरले गर्नुभयो, अर्थात् उहाँले आफ्ना पुत्रलाई पापमय शरीरको स्वरूपमा पापबलिझैँ पठाउनुभयो। यसरी उहाँले पापलाई शरीरमा नै दण्ड दिनुभयो, ४ यस हेतुले कि व्यवस्थाको उचित आवश्यकता हामीमा पूर्ण होस्, हामी जो पापमय स्वभावअनुसार होइन, तर पवित्र आत्माअनुसार चल्दछौं। ५ किनभने पापमय स्वभावअनुसार चल्नेहरूले शरीरका कुरामा मन लगाउँछन्, तर आत्माअनुसार चल्नेहरूले आत्माका कुरामा मन लगाउँछन्। ६ किनभने, पापमय स्वभावमा मन लगाउनुचाहिँ मृत्यु हो, तर पवित्र आत्मामा मन लगाउनु जीवन र शान्ति हो। ७ किनभने पापमय शरीरतिर लागेको मनचाहिँ परमेश्वरप्रति शत्रुता हो। परमेश्वरका व्यवस्थाको अधीनमा त्यो हुँदैन, न त त्यो कहिल्यै हुन सक्छ। ८ पापमय स्वभावको वशमा हुनेहरूले परमेश्वरलाई प्रसन्न पार्न सक्दैनन्। ९ यदि साँच्चै परमेश्वरका आत्मा तिमीहरूमा वास गर्नुहुन्छ भने, तिमीहरू पापमय स्वभावमा होइन, तर पवित्र आत्मामा हुन्छौ। तर कुनै मानिसमा ख्रीष्टका आत्मा हुनुहुन्न भनेता त्यो उहाँको हुँदैहोइन। १० यदि ख्रीष्ट तिमीहरूमा हुनुहुन्छ भने, पापको कारणले तिमीहरूका शरीर मरेका भए तापनि तिमीहरूका आत्मा धार्मिकताको कारणले जिउँदा हुन्छन्। ११ तर यदि येशूलाई मरेकाबाट जीवित पार्नुहुनेका आत्मा तिमीहरूमा वास गर्नुहुन्छ भने, ख्रीष्ट येशूलाई मरेकाबाट जीवित पार्नुहुनेले नै तिमीहरूमा वास गर्नुहुने उहाँका आत्माद्वारा तिमीहरूका मरणशील शरीरलाई पनि जीवन दिनुहुनेछ। १२ यसैले त भाइ हो, पापमय स्वभावअनुसार जिउनलाई हामी पापमय स्वभावप्रति बाध्य छैनौं। १३ किनकि पापमय स्वभावअनुसार जिउँछौ भने, तिमीहरू मर्छौ, तर यदि पवित्र आत्माद्वारा शरीरका कार्यहरू तिमीहरूले निर्मूल पार्यौ भने, तिमीहरू जिउनेछौ। १४ किनभने सबै, जो परमेश्वरका आत्माले डोर्याइएका हुन्छन्, तिनीहरू नै परमेश्वरका सन्तान हुन्।"`

पावलले यहाँ के सिकाइरहेका छन् त्यसमा दुई निर्णायक विषयबस्तुहरू छन्। प्रथमत: हाम्रो निम्ति परमेश्वरको व्यवस्था समस्या होइन। परमेश्वरको व्यवस्था "पवित्र, उचित वा न्यायपूर्ण र असल" छ। तर समस्याचाहिँ पाप हो जसले हामीलाई मृत्युमा लैजान्छ। अर्को बिषयचाहिँ हाम्रो पाप र मृत्युबाट परमेश्वरको व्यवस्था वा दश आज्ञाहरूले मुक्ति दिन असम्भव छ। परमेश्वरको व्यवस्थाले पाप र मृत्युको समस्यालाई औँल्याउँछ। अझ पाप र  मृत्युको समस्याको वास्तविकतालाई व्यवस्थाले छर्लङ्ग पार्दछ। तर व्यवस्थाले पाप र मृत्युको समस्यालाई समाधान गर्न केही उपाय पनि उपलब्ध गराउँदैन।

केवल बाइबललाई हल्का रूपमा हेर्ने मानिसहरूले मात्र ती पदहरूलाई लिएर परमेश्वरको व्यवस्था वा दश आज्ञाहरू निलम्बन भयो भनेर पावलले भन्दछन् भनेर जिकिर गर्दछन्।तर त्यो विचार पावलको विचारभन्दा बिपरित छ। दश आज्ञा वा व्यवस्थाको गरिमा अब छैन भनेर पावलले  कुनै पनि स्थानमा भनेका छैनन् तर त्यसलाई पालन गर्नुपर्छ भनेर सिकाउँदछन्।खास पावलको आसय परमेश्वरको व्यवस्था वा दश आज्ञाले मानिसमा नैतिकताको पाठ सिकाउने भएकोले त्यो व्यवस्था मानिसको जीवनको निम्ति नभैनहुने आचारसंहिता हो भन्न खोजेका छन्| किनभने यसले मात्र पापको वास्तविकतालाई औँल्याउँछ (अर्थात कुनै मानिसले परमेश्वरको व्यवस्था मान्दैन वा उसको नीतिमा दश आज्ञालाई ठाउँ दिदैन भने उसलाई पापको उचित परिभाषा पनि थाह हुँदैन न त विवेकले नै पापलाई वास्ता गर्छ)।तर, जब मानिसमा पापको वास्तविकताको ज्ञान हुन्छ तब उसलाई सुसमाचारको आवश्यकता भएको महसुस हुन्छ। परमेश्वरको व्यवस्था वा दश आज्ञाहरूको बारेमा पावलले आफ्नो धारणा यसरी स्पष्ट पार्दछ, "अब हामी के भन्ने त? के व्यवस्था वा दश आज्ञाहरू पाप हो त? अहँ कदापी होइन! बरू त्यसको बिपरित, परमेश्वरको व्यवस्था वा दश आज्ञाको ज्ञान ममा छैन भने मलाई पाप भनेको के हो सो थाहा हुने थिएन। अर्काको लोभ गर्नु भनेको पाप हो भनेर मलाई कसरी थाहा हुने, यदि दश आज्ञा वा व्यवस्थाले "तिमीले लोभ नगर्नु" भनेर उल्लेख नगरेको भए?" (रोमी ७:७ रूपान्तरित)।

`रोमी ७:१२-१४ फेरि गहिरिएर पढ्नुहोस्। परमेश्वरको व्यवस्था वा दश आज्ञाहरूको बारेमा चर्चामात्र पावलले यहाँ गरिरहेका छैनन् तर त्यसको आवश्यकताको बारेमा पनि कसरी जिकिर गर्दछन्? हेर्नुहोस् "१२ यसैले त भाइ हो, पापमय स्वभावअनुसार जिउनलाई हामी पापमय स्वभावप्रति बाध्य छैनौं। १३ किनकि पापमय स्वभावअनुसार जिउँछौ भने, तिमीहरू मर्छौ, तर यदि पवित्र आत्माद्वारा शरीरका कार्यहरू तिमीहरूले निर्मूल पार्यौ भने, तिमीहरू जिउनेछौ। १४ किनभने सबै, जो परमेश्वरका आत्माले डोर्याइएका हुन्छन्, तिनीहरू नै परमेश्वरका सन्तान हुन्।"`

याद गर्नुहोस् परमेश्वरको व्यवस्था वा दश आज्ञाहरूले मृत्युलाई उत्पन्न गराउँदैन तर पापले गराउँछ। तर मृत्युको समाधान के हो त भन्दा त्यसको जवाफ दश आज्ञामा छैन। तर सुसमाचारमा छ। जो मानिसहरू इसाई हौँ र ख्रीष्टद्वारा मुक्ति पाएका छौँ भनेर दावी गर्छन् तिनीहरूले नयाँ आत्माले भरिएर उहाँको सेवा गर्नु आवश्यक छ (रोमी ७:६ रूपान्तरित)। त्यसको अर्थ हामी विश्वासद्वारा येशूसँग सम्बन्ध राखेर जिउँछौँ। उहाँले गर्नुभएको काम र उहाँको धार्मिकताले हाम्रो मुक्तिले पूर्णता पाउँदछ| (जुन रोमीको पुस्तकभन्दा अघिका मूल विषयबस्तु हुन्।)

`तपाईँको आफ्नै जीवनमा परमेश्वरको व्यवस्थालाई शिरोपर गरेर चल्न उहाँको अनुग्रहको आवश्यकता भएको कसरी अनुभव गर्नुभएको छ?`