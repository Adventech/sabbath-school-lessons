---
title:  थप जानकारी
date:   27/04/2018
---

मुक्तिको निम्ति गरिएको प्रतिज्ञा हाम्रो हुनसक्छ तर येशूलाई विश्वास गरे पुगिहाल्छ नि अरू केही गर्नुपर्दैन भनेर गलत आश्वासनमा पर्नुहुँदैन। आफ्नो आत्मिक परिवर्तन वा जीवन परिवर्तनको अनुभव नगरि येशूलाई विश्वास गरे स्वत मुक्ति पाइन्छ भन्ने धारणा मुक्तिको गलत आश्वासन भनेर मान्नु जरुरी छ। येशूले भन्नुभयो, "मलाई प्रभु प्रभु भन्ने सबै स्वर्गको राज्यमा पस्न सक्दैन तर जसले मेरा पिताको इच्छा पालन गरेर चल्छ त्यसले मात्र मुक्ति पाउछ। त्यसबेला धेरैले भन्नेछन्, 'के हामीले तपाईँको नाउँमा प्रचार गरेनौँ  वा भविष्यवाणी बोलेनौँ र, के तपाईँको नाउँमा दुष्ट आत्माहरूलाई धपाएनौँ र के तपाईँको नाउँमा अचम्म अचम्मका कामहरू गरेर देखाएनौँ र?' तर म तिनीहरूको मुखैमा भन्नेछु, 'खै तिमीहरूलाई मैले कहिल्यै चिनेको छैन: हे अधर्मीहरू मबाट टाढा होऊ!'" (मत्ती ७:२१-२३ रूपान्तरित)। ती मानिसहरूले दुईवटा दुर्भाग्यपूर्ण गल्ती गरेका थिए। प्रथमत: ती मानिहरूले प्रभुकै नाउँमा जति महान् कामहरू गरेतापनि तिनीहरूले परमेश्वरको इच्छाको पालन गरेका थिएनन् जुन परमेश्वरको व्यवस्थालाई पालन गर्नुपर्थ्यो। येशूले यो भन्नुभएन, "तिमी पापरहित नहुनेहरू मबाट टाढा जाऊ" न त "निर्दोष" वा सिद्ध नहुनेहरूलाई।" तर उहाँले भन्नु भयो "अधर्मीहरू", अग्रेजीमा "अवैध" भनेको छ वा ग्रीक भाषामा आनोमियन (anomian) हो। त्यसको अर्थ गैरकानुनी वा व्यवस्था बिना हो। दोस्रोमा, तिनीहरू आफैले के गरेँ वा तिनीहरूको कामको उपलब्धिको बारेमा जिकिर गरेका थिए: के हामीले तपाईँको नाउँमा यो गरेनौँ र? वा त्यो गरेनौँ र? वा तपाईँकै नाउँमा अचम्मका कामहरू गरेनौँ र? यो कस्तो हो? आफ्नै धर्मकर्म वा असल कामले परमेश्वरको सामु निर्दोष भएर देखाउँदा येशूबाट कति टाढा हुन सक्ने रहेछ भनेर उक्त तितो सत्यलाई हामीले के भन्ने? केवल येशूले के गर्नुभयो वा उहाँप्रतिको विश्वासमा निष्ठावान भएर बसिरहदा मात्र हामीले मुक्ति पाउँछौँ। हाम्रो मुक्तिको सुनिश्चितता हाम्रै कामद्वारा होइन तर येशूले हाम्रो निम्ति गर्नु भएको बलिदानमा छ। के तपाईँलाई मुक्तिको आश्वासन चाहिन्छ? तर परमेश्वरको व्यवस्थालाई शिरोपर गरेर चल्नुहोस् र येशूको धार्मिकताको काममा भरपर्नुहोस् र तपाईँलाई चाहिने आश्वासन तपाईँले पाउनुहुनेछ।
 
**चिन्तनमनन**

`अ. 	मार्टिन लुथरले यसो भनेका थिए: "जब म आफूलाई हेर्छु, तब म कसरी मुक्ति पाउँछु भन्ने कुरा मलाई थाहा हुँदैन। जब म येशूलाई हेर्छु तब म मुक्तिबाट कसरी बँचित हुनसक्छु र भन्ने कुरा मलाई थाहा हुँदैन।" ती वचनहरूमा के महान् आत्मज्ञान लुकेको छ? यो मर्मलाई हाम्रो साथमा सधैँ राख्नु किन जरुरी छ?`

`आ. 	संसारको उत्पत्ति हुनुभन्दा अघि नै मुक्तिको निम्ति हामीलाई चुनिएको थियो भन्ने धारणालाई अझ सोच्नुहोस्। यसको अर्थ सबै जनाले स्वत मुक्ति पाउँछन् भन्ने किन हुन सकेन? के कसैले मुक्ति नपाउनुमा परमेश्वरले तिनीहरूको पुर्पुरोमा मुक्ति नलेखिएको कारणले हुन सक्छ र ? (नेपालको लोकप्रिय धारणा) कि तिनीहरू आफै मुक्तिको बिषयमा निर्णायक बनेर? यसलाई गहिरिएर सोच्नुहोस्।`

`इ. 	परमेश्वर पिता, पुत्र र पवित्र आत्माले प्रेम गर्नुभएतापनि यस संसारमा खराबीको अस्तित्व वास्तिविक रुपमा नै भएकोले परमेश्वर र शैतानको बीचमा भइरहेको महान् विवाद केवल कल्पना वा मनगढन्ते कुरा होइन भनेर हामीले कसरी स्वीकार्ने?`