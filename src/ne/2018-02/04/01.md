---
title:  मुक्ति र युगको अन्त
date:   21/04/2018
---

### यस अध्यायको मूल पदहरू
यूहन्ना १४:९, सपन्याह ३:१७, यूहन्ना १:१-३, रोमी ८:३८,३९, भजन ९१:१५,१६, प्रकाश १४:६,७ र एफिसी १:४,५।

> <p>यस अध्यायको मूल सार पद</p>
> "यो नै प्रेम हो: हामीले उहाँलाई प्रेम गरेको कारणले होइन तर उहाँले पहिला हामीलाई प्रेम गर्नुभयो। त्यो प्रेम उहाँले हामीहरूको पापको प्रायश्चितको निम्ति उहाँको पुत्र पठाउनुभएर बलि दिनुभएको थियो" (१ यूहन्ना ४:१० रूपान्तरित)।

इसाई धर्म र अन्य धर्महरूबीच ठूलो अन्तर छ। सबै धर्मका स्थापकहरूद्वारा के सिकाइयो भनेर जोड दिइन्छ तर ती संस्थापक वा धर्मलाई शुरू गर्नेहरूले सम्पूर्ण मानव जातिको निम्ति के गरे भनेर भनिएको छैन। अर्थात् मानव कल्याणका निम्ति ती स्थापकहरूले जे गरेतापनि तिनीहरूको कामले कसैलाई मुक्ति दिन सक्दैन। ती धर्मका स्थापकहरूले मानिसहरूलाई केवल यो मात्र सिकाउन सक्छन् कि मुक्ति पाउन वा स्वर्गमा जान तिनीहरूले के गर्नुपर्छ (मानौँ मुक्तिको शुरूवात मानिस आफैबाट भएको हो)।

त्यसको ठीक बिपरित येशूभक्तहरूले यो जिकिर गर्दछन् कि येशूले केवल सिकाउनुमात्र भएन वा शिक्षादीक्षामात्र दिनुभएन तर हामीहरूलाई मुक्ति उपलब्ध गराउन उहाँ आफैले के गर्नुभयो (रोमी ८:३)। क्रुसमा उहाँको मृत्यु (रोमी ५:८), उहाँको पुनरुत्थान (१ पत्रुस १:३) र स्वर्गमा रहेको पवित्र मन्दिरमा उहाँले के गरिरहनुभएको छ (हिब्रू ७:२५)-उहाँका ती कामहरूलेमात्र हामीलाई मुक्ति दिन सक्छ। हाम्रो कुनै त्याग, तपस्या, धर्मकर्म, दानदक्षिणा, अथक प्रयासबाट हामीले मुक्ति पाउन सक्दैनौँ। "यदि मानिसमा भएका सबै असल काम वा गुणहरू, उसको पवित्र वा सिद्ध जीवन, उच्च आदर्शको स्वभाव र उसमा भएको अत्यैन्तै महान् प्रेमलाई जम्मा गरेर उसको मुक्तिको निम्ति तपाईँले स्वर्गका दूतहरूसामु प्रस्तुत गर्नुभयो भने त्यो षडयन्त्रपूर्ण छ भनेर त्यसलाई अस्वीकार गरिनेछ।"-एलेन जी ह्वाइट, फेथ एण्ड वर्कस्, पृ. २४बाट रूपान्तरित।

यो अचम्मको तर तितो सत्य अन्तिम समयमा अनेकौँ छलकपट, खतरापूर्ण धार्मिक दर्शनहरूको बीचमा रहिरहनेको निम्ति झन महत्त्वपूर्ण, समसामयिक र समयसापेक्षित छ भनेर स्वीकर गर्नु जरुरी छ।