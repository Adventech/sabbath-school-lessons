---
title:  अनन्तको सुसमाचार 
date:   26/04/2018
---

`प्रकाश १४:६,७ अनुसार "अनन्तको सुसमाचार" के हो?`

> <p>प्रकाश १४:६,७</p>
"६ अनि अर्को स्वर्गदूतलाई मध्य आकाशमा उड़िरहेका मैले देखें। पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो। ७ तिनले चर्को सोरमा भने, “परमेश्वरसँग डराओ, र उहाँलाई महिमा देओ। किनकि उहाँका इन्साफको घड़ी आएको छ। स्वर्ग, पृथ्वी, समुद्र र पानीका मूलहरू बनाउनुहुनेलाई दण्डवत् गर।” 

सुसमाचारलाई अनन्तको भनेर सम्बोधन गरिएको छ। परमेश्वर बदलिनुहुन्न भन्ने यो अर्को प्रमाण हो। परमेश्वरको सुसमाचार अपरिबर्तानीय हुन्छ। जसले यसलाई हृदयदेखि ग्रहण गर्छ सबैको निम्ति यो अनन्तको सुसमाचार दिइएको छ भनेर आश्वासन दिइएको छ। यस सुसमाचारले परमेश्वरको परिवर्तन नहुने प्रेमको बारेमा प्रकट गर्दछ र यो सन्देश सारा संसारमा जानु आवश्यक छ। सबैलाई सुसमाचार सुन्ने सूचनाको हक भएकोले तिनीहरूले सुन्ने अवसर पाउनुपर्छ। त्यसैकारणले परमेश्वरले उहाँका जनहरूलाई यो सन्देश फैलाउन आह्वान गर्नुभएको छ।

`एफिसी १:४-६मा भनिएको छ "४ उहाँको सामुन्ने पवित्र र निष्कलङ्क होऔं भनेर संसारको उत्पत्तिभन्दा अघिबाटै उहाँले हामीलाई चुन्नुभयो। ५ उहाँको इच्छाको लक्ष्यअनुसार ख्रीष्ट येशूद्वारा प्रेममा उहाँले हामीलाई आफ्ना सन्तान हुनलाई अघिबाटै नियुक्त गर्नुभएको थियो, ६ यस हेतुले कि उहाँले हामीलाई आफ्ना प्रिय पुत्रमा सित्तैँमा दिनुभएको आफ्नो महिमामय अनुग्रहको प्रशंसा होस्।" ती पदहरूले वास्तविकरूपमा सुसमाचार झन कतिको अनन्त रहेछ भन्ने कुरालाई कसरी बताउँछ?`

संसारको उत्पत्ति वा संसारको जग बसाल्नुभन्दा अघिदेखिनै येशूमा हामीलाई चुन्नुभएको छ | "अनन्तको सुसमाचारको" बारेमा चर्चा गर्दा अब हामीले के भन्ने? संसारको सृष्टि भन्दा अघि अझ भन्ने हो भने संसारमा पाप आउनुभन्दा अघि नै परमेश्वरमा हामीले मुक्ति पाऔँ भन्ने उहाँको योजना थियो। केही शब्दहरू हेर्नुहोस्: "चुनिएको", "सन्तान हुन अघिबाटै नियुक्त भएको", "उहाँको प्रेममा" "आफ्ना सन्तान हुन"। परमेश्वरमा हामीले अनन्त जीवन पाऔ भन्ने परमेश्वरको महान् इच्छा कतिको रहेछ भनेर माथिका पदहरूले कसरी औँल्याउँछन् त्यो कतिको मार्मिक छ सो हामीले बुझ्नुपर्छ। यो पनि उहाँले बिगतको अनन्त समयमा निर्धारण गर्नुभएको थियो भनेर औँल्याएको छ। यसले उहाँको अनुग्रहलाई स्पष्ट रूपमा देखाउँदछ। मानिसले गर्ने कुनै धार्मिक काम वा असल कामले होइन तर परमेश्वरकै प्रेमिलो चरित्रले हाम्रो निम्ति मुक्तिको प्रावधान स्थापना भएको थियो (यसै सन्दर्भमा: २ थेस्सोलिनिकी २:१३ "१३ प्रभुले प्रेम गर्नुभएका भाइहरू, तिमीहरूका निम्ति हामी परमेश्वरमा सधैँ धन्यवाद चढ़ाउन बाध्य छौं, किनकि शुरुदेखि नै पवित्र आत्माको पवित्र तुल्याउने कामद्वारा र सत्यतामाथिको विश्वासद्वारा बाँच्नलाई परमेश्वरले तिमीहरूलाई चुन्नुभयो।" र २ तिमोथी १:९ "९ उहाँले हामीलाई उद्धार गर्नुभयो, र एउटा पवित्र बोलावटद्वारा बोलाउनुभयो। हाम्रो कामको आधारमा होइन, तर उहाँको आफ्नै अभिप्राय र अनुग्रहको आधारमा हो, जो उहाँले ख्रीष्ट येशूमा युग-युग अघिदेखि हामीलाई दिनुभएको थियो)। हामी अस्तित्वमा आउनुभन्दा अघि नै उहाँमा हामीले मुक्ति पाऔँ भनेर उहाँले चुन्नुभएको थियो भने त्यस मुक्तिको निम्ति हामीले के काम गर्न सक्छौँ र? तर त्यसलाई ग्रहण गर्ने वा नगर्ने आत्मनिर्णयको अधिकार हामीलाई नै सुम्पिएको छ।

उहाँबाट चुनिएकाहरूले जीवनमा मुक्ति पाइएका छन् भनेर तिनीहरूले कसरी देखाउने? "उहाँको प्रेममा रहेर पवित्र र निर्दोष जीवन बिताउन" (एफिसी १:४) पनि हामीलाई अघिबाटै नियुक्त गर्नुभएको छ।
  
`येशू ख्रीष्ट आउनुभन्दा अघि युगको अन्तमा दिइने सन्देशको सुसमाचार फैलाउन हामीलाई जिम्मा दिइएको छ। तर हाम्रै जीवनमा त्यो अनन्तको सुसमाचारको वास्तविकतालाई अनुभव गर्न किन जरुरी छ जसले गर्दा अरूलाई पनि हामीले सुनाउन सकौँ?`