---
title:  पिताको प्रेम
date:   22/04/2018
---

पिताकहाँ आफूद्वारा मात्र आउन सम्भब छ भनेर आफूलाई क्रुसमा टाँगिनुभन्दा केही समय अघि येशूले आफूसँग नजिक रहेका चेलाहरूलाई भन्नुभएको थियो। अनि त्यसबेला फिलिपले उहाँलाई सोधे, "हे प्रभु, हामीलाई पिता देखाउनुहोस्। यो भए हामीलाई पुग्छ।" (यूहन्ना १४:८ रूपान्तरित)।

फिलिपको प्रश्नलाई येशूले कसरी जवाफ दिनुभयो? उक्त जवाफले हामीलाई परमेश्वर पिताको बारेमा के सिकाउँदछ? परमेश्वरको बारेमा अनेकौँ गलत धारणा र अडकलबाजी लगाउने प्रवृत्तिलाई येशूको जवाफले कसरी स्पष्ट पार्दछ? हेर्नुहोस् यूहन्ना १४:९

> <p>यूहन्ना १४:९</p>
> "९ येशूले तिनलाई भन्नुभयो, “फिलिप, यतिको समयसम्म म तिमीहरूसँग छु, तैपनि तिमीले मलाई चिन्दैनौ? जसले मलाई देखेको छ, त्यसले पितालाई देखेको छ। तिमी कसरी भन्न सक्छौ, ‘हामीलाई पिता देखाइदिनुहोस्?’ "

कतिपय इसाईहरूले पुरानो करारको परमेश्वरको बारेमा गलत धारणा राखेर उहाँ त अत्यन्त कडा, न्यायी र रिसाहा परमेश्वर हुनुहुन्छ भनेर पुरानो करारको पुस्तकलाई पन्छाएर पढ्न नरुचाइएको पाइन्छ। तर नयाँ करारमा देखाइएको परमेश्वर अत्यन्त मायालु, अनुग्रही, नरम कोमल र क्षमाशीलले हुनुहुन्छ भनेर  कतिपय इसाईहरूले परमेश्वर पिता र येशूको बीचमा तुलना गर्दछन्। पिता र येशूको बीचमा अलग दृष्टिकोणले हेर्नु मनासिब छैन। उहाँ त्यही परमेश्वर हुनुहुन्छ र त्यही स्वभावको परमेश्वर हुनुहुन्छ, चाहे पुरानो करारमा होस् वा नयाँ करारमा होस्।

येशू आउनुभएको धेरै कारणहरूमध्ये एक प्रमुख कारणचाहीँ परमेश्वर पिताको बारेमा सत्य पहिचान प्रकट गर्न आउनुभएको थियो। शताब्दीयौँ सम्म परमेश्वर र उहाँको स्वभावको बारेमा गलत चित्रण गरिएको पाइन्छ। यो गलत धारणा केवल अन्य जाति वा मूर्तिपूजकहरूको बीचमा मात्र नभएर इसाईहरूको बीचमा पनि जताततै फैलिएको पाइन्छ। "परमेश्वरको बारेमा गलत बुझाई भएकोले यो पृथ्वी अन्धकारमय भएको छ। येशू यसकारण आउनुभयो कि परमेश्वरको बारेमा अन्धकारमा रहेकाहरूमाझ उहाँको बारेमा सत्य ज्योति चम्किओस् , संसारलाई परमेश्वरतिर फर्किउन् र शैतानको धोखेवाज चाललाई चूडाउन।"-एलेन जी ह्वाइट, द डिजाएर अफ एजेज्, पृ. २२बाट रूपान्तरित। येशू यस संसारमा आउनुभएको धेरै कारणहरूमध्ये ती केही हुन्।

परमेश्वर मानिस जस्तो परिवर्तनशील हुनुहुन्न। यदि पुरानो करारमा घटिएका विभिन्न घट्नाहरूको वरिपरि भएका तथ्यहरूलाई अध्ययन गरियो भने उहाँ नयाँ करारको जस्तै दयालु र मायालु परमेश्वर हुनुहुन्छ भनेर हामीलाई थाहा हुन्छ। "परमेश्वर प्रेम हुनुहुन्छ" भनेर १ यूहन्ना ४:८मा भनिएको छ। (यहाँ येशूमात्र प्रेम हुनुहुन्छ भनिएको छैन)। उहाँ बदलिनु हुन्न। "येशू ख्रीष्ट हिजो, आज सधैँभरि समान वा उस्तै हुनुहुन्छ" (हिब्रू १३:८ रूपान्तर)।

यो पनि सम्झनु असल छ कि क्रुसमा टाँगिनु भएको परमेश्वर पुरानो करारको परमेश्वर नै हुनुहुन्छ।

परमेश्वर रिसाउनमा ढिलो, विश्वासिलो वा भरपर्दो, करुणामयी, अनुग्रही र प्रेमले भरिपूर्ण हुनुहुन्छ (भजन १४५:८)। परमेश्वरको प्रेमले कहिल्यै पनि फेल खाँदैन (भजन १४३:८) र उहाँका उपासकहरूसँग उहाँ रमाइलो मान्नुहुन्छ (भजन १४७,११)। आफ्ना जनहरू सम्पन्न होऊन् भन्ने परमेश्वर चाहनुहुन्छ र उहाँले तिनीहरूलाई आशा दिनुहुन्छ (यर्मिया २९:११)। प्रेमले भरपूर भएर उहाँले उहाँका जनहरूलाई हप्काउनुहुन्न बरू प्रसन्न भएर गीत गाउनुहुन्छ (सपन्याह ३:१७)। परमेश्वर ती गुणहरू र अरू धेरै गुणहरूले सम्पन्न हुनुभएको सत्य परमेश्वर  हुनुहुन्छ।

`परमेश्वरलाई प्रतिनिधित्व गर्ने येशू हुनुहुन्छ भन्ने आत्मज्ञानको बारेमा सोच्नुहोस्। परमेश्वरदेखि विशेष डर राखनेको निम्ति ती ज्ञान किन अचम्मका र आशलाग्दा सत्य हुनसक्छन्? `