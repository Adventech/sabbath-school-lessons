---
title:  हामीलाई मुक्ति दिने परमेश्वरको प्रतिवद्धता 
date:   25/04/2018
---

कतिपय सेभेन्थ-डे एडभेन्टिस्टहरूले आफ्नो कमजोरीका कारण आफूले मुक्ति पाउने हो कि नपाइने हो भनेर तर्क गर्दछन्। तिनीहरूमा परमेश्वरको आश्वासन र आत्मविश्वासको कमी भएको कारणले भविष्यको बारेमा जान्न चाहन्छन्। बिशेष गरेर मुक्ति पाउने कुरामा तिनीहरु विस्वस्त हुन चाहन्छन्। तिनीहरू असल हुन र परमेश्वरलाई रिझाउन धेरै परिश्रम गर्दछन् तैपनि कमजोरीका कारण आफ्नो प्रयासमा कमी भएको अनुभव गर्दछन् र मुक्ति पाइदैन होला भनेर खिन्न हुन्छन्।आफ्नो जीवनलाई तिनीहरू हेर्दछन् र जीवनको यात्रामा खास त्यस्तो आत्मिक प्रगति नभएको महसुस गर्दछन्। येशूको स्वभाव र चरित्रसँग दाँज्दा उहाँ र आफूमा ठूलो भिन्नता पाउछन। विशेष गरेर येशूको यो वचनले त झन तिनीहरूलाई घाइते नै पार्न सक्छ, "ढोका साँगुरो छ र बाटो सानो वा साँघुरो छ जसले अनन्त जीवनतिर डोर्याउँछ। केवल थोरै मात्र त्यहाँ पुग्न सक्छन् |" (मत्ती ७:१४)। हामी मध्ये कोहि त्यो अनन्त जीवनको गन्तब्य स्थानमा पुग्ने हौ कि नपुग्ने हौ भनेर द्विविधामा परेका त छैनौ होला?

युगको अन्तमा तयारी भएर बस्नको निम्ति अहिले नै हामीलाई मुक्ति मिलेको आश्वासन वा आत्मबिश्वासको आवश्यकता छ। अहिले नै मुक्तिको वास्तविकतालाई तिनीहरूले प्रकट गर्नुपर्छ ताकि तिनीहरूले भविष्यमा कुनै डर नमानी सामना गर्न सकून। हामीले अघि नै भन्यौँ कि सारा जीवित त्रिएक परमेश्वर हाम्रो मुक्तिको निम्ति सक्रिय हुनुभएको छ। जसले गर्दा हामीले मुक्ति पाउँछौँ भन्ने आत्मविश्वास लिएर जिउन सक्नुपर्छ।

**देहायका पदहरू पढ्नुहोस्। मुक्तिको निम्ति परमेश्वरले हाम्रो निम्ति के गर्नुभयो र के गर्नुहुनेछ भनेर ती पदहरूलाई हामीलाई के आशा र प्रतिज्ञा दिएको छ?**

`भजन ९१:१४-१६`

> <p>भजन ९१:१४-१६<?p>
> "१४ परमप्रभु भन्नुहुन्छ, “त्यसले मलाई प्रेम गरेको हुनाले, म त्यसलाई छुटाउनेछु। त्यसले मेरो नाउँ ग्रहण गरेको छ, यसकारण म त्यसको रक्षा गर्नेछु। १५ त्यसले मेरो पुकार गर्नेछ,  र म त्यसलाई उत्तर दिनेछु। त्यसका दु:खको घड़ीमा म त्यससँग हुनेछु, म त्यसलाई छुटकारा दिनेछु, र आदर गर्नेछु। १६ लामो आयु दिएर म त्यसलाई सन्तुष्ट तुल्याउनेछु,  र त्यसलाई म उद्धारको दर्शन दिनेछु।”,

`योयल २:३१,३२`

> <p>योयल २:३१,३२</p>
> "३१ परमप्रभुको त्यो महान् र भयङ्कर दिन आउनुभन्दा अघि सूर्य अँध्यारोमा र चन्द्र रक्तमा परिवर्तन हुनेछन्। ३२ परमप्रभुको नाउँ लिने हरेकले उद्धार पाउनेछ। किनकि परमप्रभुले भन्नुभएअनुसार सियोन पर्वत र यरूशलेममा परमप्रभुले बोलाउनुभएअनुसार बाँचेकाहरूको छुटकारा हुनेछ।”

`यूहन्ना १०:२७-३०`

> <p>यूहन्ना १०:२७-३०</p>
> "२७ “मेरा भेड़ाहरूले मेरो सोर सुन्छन्, र तिनीहरूलाई म चिन्छु, र तिनीहरू मेरो पछि आउँछन्। २८ तिनीहरूलाई म अनन्त जीवन दिन्छु, र तिनीहरू कहिल्यै नष्ट हुनेछैनन्, र कसैले तिनीहरूलाई मेरो हातबाट खोसी लैजानेछैन। २९ मेरा पिताले ती मलाई दिनुभएको छ; उहाँ सबैभन्दा महान् हुनुहुन्छ। पिताको हातबाट कसैले तिनीहरूलाई खोसी लानेछैनन्। ३० पिता र म एक हौं।”

`रोमी १०:५-१३`

> <p>रोमी १०:५-१३</p>
> "५ मोशा लेख्छन्, “व्यवस्थामा आधारित भएको धार्मिकता पालन गर्ने मानिस त्यसैबाट जिउनेछ।” ६ तर विश्वासमाथि आधारित भएको धार्मिकताले यसो भन्छ, “मन-मनमा यसो नभन, ‘स्वर्गमा को उक्लने?’ (अर्थात् ख्रीष्टलाई तल ल्याउनलाई), ७ वा आफ्नो मनमा यसो पनि नभन, ‘पातालमा को ओर्लने?” ‘ (अर्थात् मरेकाहरूबाट ख्रीष्टलाई माथि ल्याउनलाई)। ८ तर यसले के भन्छ? “वचन तिम्रो नजिकै छ, तिम्रो मुखैमा र तिम्रो हृदयमा,” अर्थात् विश्वासको वचन, जो हामी प्रचार गर्दछौं। ९ किनकि यदि तिमीले येशूलाई प्रभु हुन् भनी आफ्नो मुखले स्वीकार गर्यौ, र परमेश्वरले उहाँलाई मरेकाहरूबाट जीवित पार्नुभयो भनी आफ्नो हृदयमा विश्वास गर्यौ भने तिम्रो उद्धार हुनेछ। १० किनकि मानिसले आफ्नो हृदयले विश्वास गर्छ र ऊ निर्दोष ठहरिन्छ, अनि उसले आफ्नो मुखले स्वीकार गर्छ र उद्धार पाउँछ। ११ धर्मशास्त्र भन्छ, “उहाँमाथि भरोसा राख्ने कोही लाजमा पर्नेछैन।” १२ किनकि यहूदी र अन्यजातिमा केही भेद छैन। उहाँ एउटै प्रभु सबैका प्रभु हुनुहुन्छ, र उहाँलाई पुकार्नेहरू सबैलाई आफ्नो प्रशस्त आशिष् दिनुहुन्छ। १३ किनकि “प्रभुको नाउँ पुकार्ने हरेकले उद्धार पाउनेछ।”

`१ यूहन्ना ५:११-१५`

> <p>१ यूहन्ना ५:११-१५</p>
> "११ गवाहीचाहिँ यही हो, कि परमेश्वरले हामीलाई अनन्त जीवन दिनुभयो, र यो जीवन उहाँका पुत्रमा छ। १२ जससँग पुत्र हुनुहुन्छ, त्यसससँग जीवन छ, जससँग परमेश्वरका पुत्र हुनुहुन्न, त्यससँग जीवन हुँदैन। १३ तिमीहरूले अनन्त जीवन पाएका छौ भन्ने कुरा जान भन्ने हेतुले परमेश्वरका पुत्रको नाउँमा विश्वास गर्ने तिमीहरूलाई यो पत्र लेख्दैछु। १४ परमेश्वरमा हाम्रो पूर्ण भरोसा छ कि उहाँको इच्छाबमोजिम जे मागे तापनि उहाँले हाम्रो कुरा सुन्नुहुन्छ। १५ हामीले प्रार्थनामा जेसुकै मागे तापनि परमेश्वरले सुन्नुहुन्छ भनी हामी जान्दछौं भने, यो पनि जान्दछौं कि उहाँलाई हामीले जे मागेका छौं त्यो हामीलाई प्राप्त भएको छ।" 

हामीलाई आह्वानमात्र होइन पवित्र जीवन जीउन आदेश पनि दिइएको छ। तर यस्तो जीवन ख्रीष्टलाई विश्वास गरेर अहिलेदेखि नै मुक्तिको आभास् पाउन सक्छौ। तर हाम्रो आफ्नै बल, प्रयासले पवित्र वा सिद्ध जीवन बिताएर मुक्ति पाइन्छ भन्ने चाहिँ होइन। मृत्युकै मुखमा परेतापनि हामी उहाँप्रति बफादारी र निष्ठावान त हुनुपर्छ नै तर परमेश्वरमा बफादारी र निष्ठावान हुने बरदान केवल हामीमा भएको मुक्तिको आशामा मात्र हामी भरपरिरहनुपर्छ। परमेश्वरका जनहरू अन्तिम दिनहरूमा निष्ठावान, आस्थावान, विश्वासिलो र आज्ञाकारी भएको भेट्टाइनेछन्। ती गुणहरू हामीमा तब हुन्छ जब ख्रीष्टले हाम्रो निम्ति के गर्नुभयो सो कुरामा हामी आत्मविश्वासकासाथ चल्दछौँ।