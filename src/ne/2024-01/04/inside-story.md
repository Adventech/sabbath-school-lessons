---
title:  कथा
date:   26/01/2024
---

### सुसमाचारका झट्काहरू

शकुन्तला र ज्वाय (भारत)

एक दिन विज्ञापन कार्यकारिणीको कोठामा एक गीति समूहले अत्यन्तै मिठो स्वरले गीत गाएको आवाज बाहिरबाट पसिरहेको थियो। त्यस कार्यकारिणीलाई त्यो गीतले झट्का दिइरहेको थियो। उक्त कार्यकारिणीको निम्ति यस्तो गीत सुन्ने पहिलो पल्ट थिएन। उनी भारतको बङ्गलुरु अर्थात् बङ्गलोरको विज्ञापन एजेन्सीको अफिसमा काम गरिरहँदा सङ्गीत बजिरहन्थ्यो।

सङ्गीतले उनलाई झट्का लागेको यो पहिलो पल्ट पनि थिएन। तर यसबेला उनी चुपचाप रहन सकिनन्।

आफ्नो अफिसको दोस्रो तलामाथि गएर झ्यालबाट शकुन्तलाले हेरिन्। उनको अफिसको अगाडीको भवनबाट मानिसहरू भित्र बाहिर गरिरहेको उनले देखिन्। त्यस भवनमा के भइरहेको रहेछ भनेर उनी छक्‍क परिन्। उनले आफ्ना पाखुराहरूलाई हेरिन् र तिनीहरूमा गुजबम्प वा झट्काले फोको उठिरहेको थियो। त्यस भवनमा के भइरहेको छ सो आफै हेर्न उनमा तिब्र इच्छा जाग्यो। उनी बिस्तारै आफ्नो अफिसबाट बाहिर निस्किन् र गीतको आवाज आइरहेको भवनमा पसिन्। त्यस भवनमा पस्दा उनलाई असजिलो लागिरहेको थियो किनकि त्यहाँ उनले कसैलाई पनि चिनेको थिएन। भवनको ढोकामा पसेर, "के म आउन सक्छु र त्यहाँ के भइरहेको छ हेर्न सक्छु र?" भनेर ढोकामा उभिएको एक जना मानिससँग उनले सोधिन्। "आउनुहोस् र बस्नु होस्," मुस्कुराएर दयालु स्वभावले त्यस मानिसले भन्यो। शकुन्तला भित्र गएर गीत सुन्न थालिन्। तर गीति समूहले गीत गाइरहेको थिएन त कुनै बाजाबिना एक जना मानिस गीत गाइरहेको थियो।

गीत गाउन सकेपछि सुरो भएर शकुन्तला त्यस मानिसकहाँ गएर सोधिन्, "अर्गान बाजा खोइ त? मलाई झट्का दिने गीतहरू खोइ त?" त्यो सुनेर त्यो मानिस छक्‍क पर्‍यो।

शकुन्तलाले उनको अफिसबाट केही हप्‍तासम्म प्रत्येक शनिबार गीत सुनीरहेकी थिइन्। त्यहाँ बजाएको सङ्गीत र गीत केवल शनिबारमा मात्र गाइन्थ्यो वा बजाइन्थ्यो।

त्यो भवन चर्च थियो। उनी ती सङ्गीतहरू सुन्न अर्को दुई शनिबार चर्चमा आइन्। जब गीति समूहले गीत गाउन थाले उनले उनको अगाडी रहेको भजनको किताब हेरिन्। उनले उनलाई झट्का दिइरहेको दुई गीत त्यस किताबमा भेट्टाइन्। "द ओल्ड रगड क्रस" र "बी स्टिल माइ सोल" भन्ने भजनहरू थिए।

तेस्रो शनिबार उनी गीत सुन्न मात्र होइन येशूको बारेमा प्रवचन सुन्न पनि बसिन्। "चर्चमा येशूको बारेमा सुनेको त मलाई मन पर्‍यो। येशूको बारेमा मलाई मन परेकोले मेरो घरमा देवीदेवताहरूको फोटो मैले किन राख्‍ने?" भनेर सोचिन्। घर गएर उनको भित्तामा रहेका देवीदेवताहरूका फोटोहरू झिकिन् र अरूलाई दिइन्।

साबथमा उनी चर्चमा गइरहिन्। जब उनले भजन सुन्दै थिइन् उनलाई झट्का लागिरहेको थियो।

केही समयपछि पास्टरले उनलाई उनका अरू परिवारलाई पनि आउन निम्तो दिए। "म ल्याउनेछु," उनले भनिन्।

अनि तिनीहरू आए। उनको छोरो ज्वाय, अनि उनका नातीनातीनाहरू र उनका घरेलु कामदार पनि आउन थाले। त्यहाँ बाइबल अध्ययन पनि भयो। त्यसपछि परिवारले आफ्नो हृदय येशूलाई सुम्पे।

शकुन्तला चर्चको सक्रिय सदस्य भइन् र उनको नाती युवाहरूको पास्टर भएको छ।

आज शकुन्तला ८४ वर्षकी छिन् र विज्ञापन एजेन्सीबाट उनले अवकाश पाएकी छिन्। तर २००५ मा उनले सुनेको सङ्गीतप्रति उनी आभारित छिन्। त्यस सङ्गीतले गर्दा उनलाई येशूतिर अगुवाइ गरिएको थियो।

"जब गीति समूहले गीत गाउँछ, अझ पनि मलाई झट्का हुन्छ," उनले सुनाइन्।