---
title:  थप जानकारी
date:   26/01/2024
---

एलेन ह्वाइटद्वारा लिखित, पाट्रियार्क एण्ड प्रोफेटसको पृ. १९५-२०८ मा उल्लेखिन "द नाइट अभ रेस्लिङ्ग ।" परमेश्वरको सामु कुनै नलुकिएको भरोसा र प्रार्थनाको शक्ति र महत्‍वको बारेमा याकूबको अनुभावबाट हामी के सिक्नसक्छौँ?

परमेश्वरमा आफ्नो जीवन पूरै भरोसा राख्‍नेहरूको निम्ति परमेश्वर अटल आश्रय हुनुहुन्छ भनेर भजनका लेखकहरूले दिएका वयानहरूले हाम्रो आस्थालाई मजबूत पार्दछ । उहाँका शक्तिशाली बाहुबलमा हामी भर पर्‍यौँ भने उहाँले हाम्रो जीवनलाई सशक्त बनाउनु हुन्छ । "परमेश्वरमाथि भरोसा राख्‍नेहरूलाई उहाँले ठूला ठूला काम गर्नुहुन्छ । कतिपय इसाई हौँ भनेर दावी गर्नेहरूमा ठुलो शक्तिको अनुभव गरेका हुँदैनन् । यसको कारण छ, तिनीहरू आफ्नै ज्ञान र बुद्धिमा भरोसा राख्‍दछन् । तिनीहरूलाई दिने उहाँको शक्तिको प्रवाह गर्न तिनीहरूले नै उहाँलाई अवसर दिनु हुन्न । प्रत्येक आपतकालिन परिस्थितिमा उहाँलाई विश्‍वास गर्ने भक्तहरूलाई उहाँले सहायता गर्नुहुन्छ ।

तर उहाँका बल पाउन तिनीहरूले आफ्नो पूरै भरोसा उहाँमाथि राख्‍नुपर्छ र विश्‍वासिलो भएर उहाँका आदेशहरू पालन गर्नैपर्छ ।"-एलेन जी. ह्वाइट, पाट्रियार्क एण्ड प्रोफेटस, पृ. ४९३ ।

यद्यपि, कतिपय भजनहरूबाट हामी गम्भीर चुनौति पाउन पाउँछौँ । त्यहाँ लेखिएका प्रतिज्ञाहरू र हाम्रो वर्तमान परिस्थितिसँग तालमेल नभएको पाउँछौँ । यस्तो परिस्थितिहरूमा परमेश्वरको भलाइमा भरोसा राख्‍न हामी सिक्नुपर्दछ । त्यो भरोसा क्रूसमा नै अत्यन्तै शक्तिशाली रूपमा प्रकट गरिएको थियो ।

फेरि कतिपय समयमा, भजनसंग्रहलाई असत्य आशाहरूलाई पनि फलाउन सक्दछ । सैतानले भजन ९१:११,१२ लाई भ्रष्ट पारेर प्रयोग गरेको थियो येशूले त्यसको आपत्ति जनाउनु भएको थियो । परमेश्वरमाथि भरोसा राख्‍नुको अर्थ उहाँलाई परीक्षा गर्नु होइन (मत्ती ४:५-७) । यस मामिलामा हामी अन्यौलमा पर्नुहुन्न । कतिपय समयमा मानिसहरूले परमेश्वरको भन्दा आफ्नो चाहनालाई पूरा गर्न भजनका पुस्तकहरूबाट पदहरू दावी गर्छन् । उहाँको इच्छा बिरुद्ध भजनलाई प्रयोग गर्दा हामीले उहाँलाई नै परीक्षमा पार्न खोज्छौँ ।

"ख्रीष्टको चर्च वा कुनै पनि येशूभक्तले पाउने ठुला ठुला विजयहरू प्रतिभाशाली, शिक्षित, धनी वर्ग र मानिसहरूको निगाहाले पाउने होइन । तर परमेश्वरसँग गोप्य कोठामा रहने खुबीले गर्दा मानिसहरूले जीवनमा विजय हासिल गर्न सक्छन् । परमेश्वरको शक्तिशाली र बाहुबललाई पक्रेर विश्‍वासद्वारा इमान्दारपूर्वक रोइकराइ प्रार्थना गर्दामात्र विश्‍वासीहरूले सही बिजय पाउन सक्छ।" -एलेन ह्वाइट, पाट्रियार्क एण्ड प्रोफेटस्, पृ. २०३ ।

**चिन्तनमनन**:

`जब आपदबिपद, कठिनाइ, प्रतिकूल र पीडादायी समयमा परमेश्वरमाथि भरोसा राख्‍नु भनेको के हो सो सोच्नुहोस्। भजनसंग्रहमा उल्लेख गरिएका परमेश्वरका जनहरूलाई दिनुहुने उहाँको सुरक्षाका प्रतिज्ञाहरूको बाबजुद पनि ती भिषण परिस्थितिहरू तिनीहरूमा किन आइपर्छन्? यो पनि ख्याल गर्नुहोस्, ती भजनहरूमा अचम्मका प्रतिज्ञाहरू लेख्‍ने राजा दाउदले पनि के अनेकौँ भिषण परिस्थितिहरूको सामना गरेनन् र? विगत र वर्तमान समयमा पनि के परमेश्वरका जनहरूले भिषण परिस्थितिहरूको सामना गरिरहेका थिएनन् र छैनन् र?`

`सबै परिस्थितिहरूमा परमेश्वरलाई बिना शङ्का विश्‍वास गर्ने मनस्थितिको विकाश हामीले कसरी गर्ने (उदाहरणमा भजन ९१:१४; भजन १४३:८,१०; भजन १४५:१८-२०)। केले गर्दा परमेश्वरमाथिको भरोसा हामी गुमाउन सक्छौँ? असल समयमा परमेश्वरमाथि भरोसा राख्‍ने बानिले खराब समयमा पनि भरोसा राख्‍ने निर्णायक मनस्थिति कसरी हुन सक्छ?`