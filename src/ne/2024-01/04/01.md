---
title:  परमप्रभु परमेश्वरले सुन्‍नुहुन्छ र उद्धार गर्नुहुन्छ
date:   20/01/2024
---

### यस अध्यायका मूल पदहरू
भजन १३९:१-१८; भजन १२१; भजन १७:८; मत्ती २३:३७; १ कोरन्थी १०:१-४ र हिब्रू ४:१५।

> <p>यस अध्यायको मूल सार पद</p>
> "धर्मात्मा रोएर चिच्याउँछ, तिनीहरूको रोदन परमेश्वरले सुन्‍नुहुन्छ, र तिनीहरूको कष्टबाट तिनीहरूलाई उहाँले मुक्त गर्नुहुन्छ।" भजन ३४:१७ रूपान्तर।

परमेश्वर सार्वभौम सृष्टिकर्ता हुनुहुन्छ, सारा जगत ब्रम्हाण्डलाई उहाँले समाली राख्‍नुहुन्छ र उहाँ व्यक्तिगत बास्तविक परमेश्वर हुनुहुन्छ भनेर प्रकट गर्नुहुन्छ भनेर भजनसंग्रहमा बारम्बार उल्लेख गरिएको छ। त्यतिमात्र होइन, उहाँकै अग्रसरतामा उहाँले आफ्ना जनहरूसँग व्यक्तिगत सम्बन्ध राख्‍नुहुन्छ र त्यो सम्बन्ध कायम राख्‍न उहाँ इच्छुक हुनुहुन्छ भनेर भजनसंग्रहका लेखकहरूले जिकिर गर्दछन्।

चाहे स्वर्गमा होस्, चाहे विश्‍व ब्रम्हाण्डमा होस् वा यस संसारमा उहाँका जनहरूसँग होस्, परमपिता सृष्टिकर्ता परमेश्वर नजिक हुनुहुन्छ (भजन ७३:२३,२४)। उहाँको सिंहासन स्वर्गमा नै स्थापना गर्नुभएतापनि (भजन १०३:१९) र बादलहरूमाथि माथि चढ्नुभएतापनि यस पृथ्वीमा नम्रभन्दा नम्र, दीन दु:खीहरूको क्रन्दन उहाँले सुन्‍नुहुन्छ र तिनीहरूको नजिक हुनुहुन्छ, यदि तिनीहरूले उहाँलाई उहाँको सत्यतामा पुकारा गर्‍यो र सत्यवादीमा हिँडेर प्रार्थना गर्छन् भने (भजन १४५:१८)। परमेश्वर जीवित परमेश्वर हुनुहुन्छ र उहाँ सत्यवादी हुनुहुन्छ भनेर भजनसंग्रहका लेखकहरूले दृढतासाथ कतिवद्ध व्यक्त गर्दछन्। उहाँलाई पुकार गर्नेहरूलाई सहयोग गर्न उहाँ सक्रिय हुनुहुन्छ भनेर पनि भजनसंग्रहमा जिकिर गरिएको छ (भजन ५५:१६-२२)। भजनसंग्रहका भजनहरू अर्थपूर्ण सटीक वा स्पष्ट छन्। ती भजनहरू जीवित परमेश्वरलाई सम्बोधन गरिएकोले र उहाँले प्रार्थनाहरू सुन्‍नुहुन्छ र जवाफ दिनुहुन्छ भन्‍ने अटुट विश्‍वास ती लेखकहरूमा भएकोले नै ती भजनहरू विशेष अर्थपूर्ण छ।

यो पनि हामी याद गर्नुपर्छ कि परमेश्वरले हाम्रा प्रार्थनाहरू जवाफ दिनुहुन्छ यदि हामी उहाँको नजिक रहन्छौँ, उहाँमा नै विश्‍वास गरेर र उहाँका आज्ञाहरू पालन गर्छौँ भने। यो भन्दा कमसल, देखावटी, औपचारिक विश्‍वास वा आस्था उहाँको निम्ति स्वीकार्य हुनेछैन। परमेश्वरलाई विश्‍वास गर्छु त भन्‍ने तर अनेकौँ बहानाहरू बनाएर उहाँका आज्ञाहरू र वचन पालन नगरी उचित जीवन निर्वाह नगर्ने वा गर्न नचाहने जो सुकै मैहुँ भन्‍ने इसाईहरू वा सेभेन्थ-डे एडभेन्टिस्ट नै किन नहुन् तिनीहरूको प्रार्थनाको जवाफ उहाँले दिनुहुन्छ भन्‍ने उहाँको वाध्यता छैन। यसो ज्वलन्त उदाहरण, पौराणिक इस्राएलको इतिहासले सप्रमाणित प्रस्तुत गर्दछ।