---
title:  रक्षक र उद्धारक
date:   24/01/2024
---

प्रस्थानमा इस्राएलीहरूको यात्राको विवरणको कथालाई पावलले कसरी वर्णन गरिएको छ? त्यसबाट हामीले के आत्मिक पाठ सिक्न सक्छौँ? हेर्नुहोस् १ कोरन्थी १०:१-४ "1 भाइ हो, तिमीहरूले यो कुरा जान भनी म चाहन्‍छु, कि हाम्रा पुर्खाहरू सब बादलमुनि थिए, र सबै समुद्रको बीचबाट भएर गए। 2 अनि मोशामा तिनीहरू सबैले बादल र समुद्रमा बप्‍तिस्‍मा पाएका थिए। 3 सबैले एउटै आत्‍मिक भोजन खाए। 4 सबैले आत्‍मिक पानी पिए, किनकि तिनीहरूका साथसाथै हिँड्ने आत्‍मिक चट्टानको पानी तिनीहरूले पिए। त्‍यो चट्टानचाहिँ ख्रीष्‍ट नै हुनुहुन्‍थ्‍यो।"

`भजन ११४मा परमेश्वरले इस्राएलीहरूलाई कसरी उद्धार गर्नुभयो भन्‍ने काब्यशैलीमा कसरी वर्णन गरिएको छ?`

इस्राएलीहरूलाई मिश्र देशको बन्धनबाट परमेश्वरले गर्नुभएको उद्धारको वयान काब्यशैलीमा गरेको मार्मिक र अचम्मको छ। पुरानो करार भरि होस् वा नयाँ करारमा होस् परमेश्वरले आफ्ना इस्राएली जनहरूलाई गर्नुभएको उद्धार उहाँको शक्ति प्रदर्शनको चित्रणको रूपमा लिएको छ। पावलले कोरन्थीमा परमेश्वरको शक्तिको गुणागान गर्दछन्। वर्तमान परिप्रेक्ष्यमा त्यो कथा प्रतिकको रूपमा लिन्छ। येशू ख्रीष्टबाट पाउने मुक्तिलाई त्यस कथा प्रतिकको रूपमा लिएको छ। परमेश्वरले आफू सृष्टिकर्ता हुनुभएको हैशियतले आफ्नो सार्बभौम शक्ति प्रयोग गर्नुभएर उहाँका जनहरूलाई उद्धार गर्नुभएको चित्रण भजन ११४मा व्यक्त गरिएको छ। उहाँको शक्ति प्रकृतिमाथि पनि छ र प्रकृतिलाई नै प्रयोग गर्नुभएर उहाँका जनहरूलाई उद्धार गर्नुभएको थियो। इस्रायलीहरू प्रतिज्ञा गरिएको देशमा यात्रा गरिरहेको समयमा तिनीहरूले सामना गर्नुपर्ने सामु समुद्र, यर्दन नदी, पहाड र डाँडाहरूको काव्यशैलीमा गरिएको चित्रणले प्राकृतिक र मानव शक्तिहरू इस्राएलीहरूको विरुद्धमा खडा भएका थिए (व्यवस्था १:४४, यहोशू ३:१४-१७)। सार्बभौम परमेश्वर ती सबै तत्त्वहरूमाथि शक्तिभएको त्यस भजनमा चित्रण गर्दछ। स्वर्गको यरुशलेममा यात्रा गर्दा परमेश्वरका जनहरूले अनेकौँ खतराहरूको समाना जहिले र जहाँ पनि गरिरहेका थिए र छन् पनि। परमेश्वरका जनहरू पहाडहरूभन्दा माथि स्वर्ग र पृथ्वीका सृष्टिकर्तातिर (भजन १२१:१) नजर राख्‍दै अघि बढ्नुपर्छ भनेर भजनसंग्रहका लेखकहरूले आह्वान गर्दछन्। एक दिन येशूले समुद्रमा आँधीलाई शान्त गर्नुभएको कथा भजन ११४ले हाम्रो दिमागलाई कब्जा गर्न सहयोग गर्दछ। चर्च डराउनुपर्दैन भनेर येशूले घोषणा गर्नुभएको त्यस कथाले बताउँदछ। सारा संसारलाई उहाँले जित्‍नुभएको थियो (मत्ती ८:२३-२७, यूहन्ना १६:३३)। त्यसले गर्दा उहाँका जनहरू संसारका गतिविधिहरूसँग डराउनुपर्दैन।

आफ्ना जनहरूको निम्ति परमेश्वरले गर्नुभएको कामले उहाँको उपस्थितिमा सारा पृथ्वी नै काम्नुपर्दछ (भजन ११४:७)। थर थर काम्नुको अर्थ उहाँ परमेश्वर हुनुहुन्छ र उहाँको आराधना गर्नुपर्छ भनेर स्वीकार गर्नु हो, तर उहाँदेखि भयभित भएर लुक्नु होइन (भजन ९६:९, भजन ९९:१)। परमेश्वर आफ्नो साथमा भएकोले उहाँमाथि विश्‍वास, आस्था र भरोसा राख्‍नेहरू डराउन आवश्यकता छैन।

`परमेश्वरका जनहरूले सामना गर्नुपर्ने केही आत्मिक खतराहरू के के छन् र तिनीहरूबाट सुरक्षित हुन परमेश्वरको शक्तिमाथि हामी भर पर्न सक्छौँ भनेर कसरी सिक्ने? जसरी भजनका लेखकहरूले अनेकौँ विग्नबाधा, कठिनाइ, सङ्कटहरूको सामना गरेका थिए, त्यसरी नै हामी पनि सामना गर्दछौँ वा गरिरहेकाछौँ। यद्यपि, हाम्रो साथमा प्रभु हुनुहुन्छ भन्ने आत्मिक ज्ञानले हामीलाई कसरी हौसला प्रदान गर्दछ?`