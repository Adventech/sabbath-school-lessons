---
title:  परमेश्वरको हेरचाहको मायालु आश्‍वासन
date:   22/01/2024
---

`प्रभु येशूले हामीलाई चिनाउनुभएको परमेश्वर हामीबाट कुनै टाढा पहाड, मन्दिर वा आकाशमा रहनुहुने होइन तर हाम्रो दैनिक क्रियाकलापमा संलघ्न हुनुहुन्छ वा उहाँ हाम्रो जीवनको बाटोमा चिरपरिचित हुनुहुन्छ भनेर भजनसंग्रहमा लेखिएका देहायका पदहरूले कसरी पुष्टि गर्दछ? हेर्नुहोस्: भजन 40:1-3; भजन 50:15; भजन 55:22; भजन 121।`

परमेश्वर सनातन र जीवित परमेश्वर हुनुहुन्छ भनेर बाइबलमा हामीलाई आफ्नो चिनारी गर्नुभएको छ अर्थात् प्रकट गर्नुभएको छ। उहाँलाई पुकारा गर्नेहरूलाई तिनीहरूको खातिर सक्रिय हुनुहुन्छ। "परमेश्वर सधैँ मेरो सामुन्‍ने हुनुहुन्छ" भन्‍ने आभास् भजनको लेखकले व्यक्त गर्दछन् (भजन १६:८)। त्यसकारण, उनले परमेश्वरमाथि भरोसा राखेर उनलाई आवश्यक परेको बेलामा उनले पुकारा गर्दछन् (भजन ७:१; ९;१०)। पीडा, कष्ट र अन्धकारको गहिरो खाल्डोमा परेको बेलामा उसले क्रन्धन गर्छन् भने प्रभुले सुन्नुहुन्छ (भजन १३०:१,२)। त्यसको अर्थ मानिसको कुनै पनि जीवनको परिस्थिति वा वातावरण छैन जहाँ उहाँको सर्वव्यापकताबाट लुक्न सक्दैन। सारा लोक उहाँको आधिपत्यमा छ। त्यसकारण, जतिसुकै बिचल्ली अवस्थामा भजनका लेखक परेतापनि उनी कहिल्यै पनि आशारहित हुनुपर्दैनथ्यो। उनको क्रन्धन सुन्‍न परमेश्वर जहिले पनि तत्पर हुनुहुन्छ।

भक्तको व्यक्तिगत जीवनमा परमेश्वरको उपस्थिति हुने भएकोले भजन १२१ मा उहाँको स्तुति प्रशंसा गरिएको छ। उहाँको शक्तिमा यी समावेश भएका छन्: (१) "उहाँले तिम्रो खुट्टालाई चिप्लन दिनुहुन्‍न," भजन १२१:३। बाइबलमा खुट्टा वा पाइलाको चित्रण प्रायजसो मानिसको जीवनको यात्रालाई बुझाउँछ (भजन ६६:९, भजन ११९:१०५, हितोपदेश ३:२३)। "चाल" भन्‍ने हिब्रू भाषामा संसारलाई परमेश्वरले दिनुहुने सुरक्षालाई जनाउँछ (भजन ९३:१) र सियोन वा उहाँको सहरको सुरक्षा पनि (भजन १२५:१)। (२) इस्रायलको संरक्षक प्रभु कहिल्यै पनि सुत्‍नु हुन्न वा रुग्नुहुन्‍नु भनेर गरिएको चित्रणले उहाँ निरन्तररूपमा चनाखो हुनुहुन्छ र उहाँका जनहरूलाई सहयोग गर्न जहिले पनि उहाँ तयार हुनुहुन्छ (भजन १२१:३,४)। (३) प्रभु तिम्रो "छायाँ" हुनुहुन्छ (भजन १२१:५,६)ले जब इस्राएलीहरू मरुभूमिमा यात्रा गरिरहेका थिए त्यसबेला तिनीहरूमाथि बादलको छायाँले तिनीहरूलाई सुरक्षा गरेको याद दिलाउँछ (प्रस्थान १३:२१,२२)। त्यसरी नै प्रभुले उहाँका जनहरूलाई भौतिक र आत्मिक विश्राम दिनुहुन्छ। (४) परमेश्वर तिनीहरूको दाहिने हात हुनुहुन्छ (भजन १२१:५)। दाहिने हातको अर्थ मानिसको बलियो हातको चित्रण गर्दछ। तुरन्तै चल्ने वा सक्रिय हुने हात (भजन ७४:११, ८९:१३)को चित्रण गर्दछ। यसले परमेश्वरको नजिकता र निगाहाको पनि चित्रण गर्दछ (भजन १६:८, भजन १०९:३१, भजन ११०:३)। (५) परमेश्वरको निरन्तर सुरक्षालाई भजन १२१:६,८ले स्वीकार्दछ। आफ्ना भक्तहरूलाई परमेश्वरले सबै दुष्ट वा खराबहरूबाट सुरक्षित राख्‍नुहुन्छ। न त "घाम वा चर्को गर्मीले" न त "जुन" वा चिसोले तिनीहरूलाई ढलाउन सक्छ। तिनीहरू "बाहिर जाँदा" र "भित्र आउँदा" परमेश्वरले तिनीहरूलाई सुरक्षा गर्नुहुन्छ। यो कवितामयशैलीले परमेश्वरको चित्रण गर्दा उहाँका जनहरूप्रति उहाँको कहिल्यै नथालिकने निरन्तर हेरचाहालाई विशाल र व्यापक रूपमा चित्रण गर्दछ।

ती सबैको अर्थ के हो त? परमेश्वरको कृपालु र मायालु हेरचाहामाथि भजनको लेखकले भरोसा राखेका थिए भनेर स्पष्ट पार्दछ। हामी पनि परमेश्वरमा भरोसा राख्‍न सक्दछौँ भनेर यकिन हुन सक्दछौँ।

`तपाईँमाथि परमेश्वरको हेरचाहा भएको छ भन्‍ने अनुभव कहिल्यै गर्नुभएको छ? परमेश्वरले तपाईँभित्रै रहेर र तपाईँको निम्ति काम गर्न उहाँसँग हातेमालो तपाईँले कसरी गर्न सक्नुहुन्छ?`