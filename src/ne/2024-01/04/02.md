---
title:  मेरो संरचना तथा आकार तपाईँबाट लुकिएको छैन
date:   21/01/2024
---

`भजन १३९:१-१८ पढ्नुहोस्। यहाँ परमेश्वरको शक्ति (भजन १३९:१-६), उपस्थिति (भजन १३९:७-१२), र उहाँ कतिको असल हुनुहुन्छ (भजन १३९:१३-१८)मा काव्यशैलीमा कसरी चित्रण गरिएको छ? परमेश्वरको महानताले उहाँका प्रतिज्ञाहरूको कसरी बताउँछ?`

के तपाईँले कुनै कङ्गाललाई सहयोग गर्न कहिल्यै प्रयास गर्नुभएको छ? त्यसरी नै कतिपयले तपाईँलाई सहायता गर्न चाहन्छन् तर तपाईँको आवश्यकता तिनीहरूलाई थाहा छैन। हामीलाई अत्यन्तै माया गर्ने र हाम्रो निम्ति उत्तम हित चाहने मानिसहरूसँग हाम्रो हिमचिम होला, तर तिनीहरूभन्दा परमेश्वरसँग हाम्रो बारेमा सिद्ध, सटीक र परिपक्‍व ज्ञान छ। हाम्रा परिस्थितिहरूको बारेमा उहाँ पूरा सजग हुनुहुन्छ र हामीलाई सहयोग गर्ने उहाँका स्रोतहरू अपार छन्। त्यसकारण, हामीलाई सहयोग गर्ने हामीलाई उद्धार गर्ने र सहयोग गर्ने उहाँका वाचाहरू हल्का, देखावटी वा कुरामात्र होइन होइन्, तर तिनीहरू अटल आश्‍वासन र दृढ भरोसामा आधारित छन्।

परमेश्वरको बारेमा भजनका लेखकको ज्ञान यति महान्, अपार र विशेष छ कि उनी आमाको गर्भमा हुँदा पनि उनी परमेश्वरबाट लुकिएको थिएन (भजन १३९:२)। परमेश्वरको ज्ञान वा अन्तरदृष्टि समयसँग सरोकार छैन (भजन १३९:२), हाम्रो अदृश्य जीवन पनि उहाँलाई थाहा छ (भजन १३९:२,४) र भजनका लेखकको पूरै अस्तित्व कहाँ छ, के गर्छ र कुन ठाउँमा उनी छन् (भजन १३९:२,३) सो उहाँलाई पूरै थाहा छ। उहाँ सृष्टिकर्ता हुनुभएकोले नै उहाँमा त्यो अचम्मको ज्ञान छ। उहाँ उहाँका जनहरूसँग घनिष्ठ हुनुहुन्छ र उहाँले तिनीहरूलाई विभिन्न तरिकाहरूले हेरविचार गर्नुहुन्छ।

हाम्रो बारेमा उहाँलाई सबै थोकको सम्पूर्ण ज्ञान छ भन्‍ने अचम्मको सत्यले उहाँबाट हामी तर्सिनु हुन्‍न तर येशूका पाखुराहरूमा हामीलाई धकेल्न सक्दछ र हाम्रो निम्ति क्रूसमा उहाँले के सम्पन्‍न गर्नुभयो त्यसले गर्दा उहाँको पाऊ मुनि पर्न हामीलाई घचघचाउन सक्दछ। येशूमा आस्था वा विश्‍वास राख्‍दा उहाँले हामीलाई उहाँको धार्मिकताको खास्तो ओढाउनुहुन्छ। त्यो खास्तो यथार्थमा परमेश्वरको आफ्नै धार्मिकता हो (रोमी ३:५,२१), हाम्रो धर्मकर्मले पाउने धार्मिकता होइन।

परमेश्वरको उपस्थिति नर्क वा चिहान र अन्धकार पनि हुन्छ भनेर भजन १३९:८,११,१२ले वयान गर्दछ। ती ठाउँहरूमा परमेश्वर रहनुहुने त होइन (भजन ५६:१३)। उहाँको उपस्थिति पूर्वमा वा "बिहानका पखेटाहरूमा" र समुद्रको अत्यन्तै किनाराको भागमा (पश्‍चिम) पनि हुन्छ भनेर चित्रण गरिएको छ (भजन १३९:९)। विश्‍व ब्रम्हाण्डमा कुनै ठाउँ छैन जहाँ परमेश्वरको पहुँच छैन। परमेश्वर ब्रम्हाण्ड वा सृष्टिको भाव नएतापनि उहाँ सबैको नजिक हुनुहुन्छ। उहाँले सृष्टिमात्र गर्नुभएन तर सम्माल्नु वा सँभार पनि गर्नुहुन्छ (हिब्रू १:३)।

हाम्रो बारेमा सम्पूर्ण ज्ञान उहाँमा भएकोले हामीलाई पुनर्जीवन वा पुनर्स्थापित पनि गर्न सहयोग गर्न सक्षम हुनुहुन्छ। उहाँप्रतिको हामीमा भएको आत्मज्ञानले उहाँको महानता देखाएकोले उहाँप्रति भावविभोर भएर उहाँको स्तुतिप्रशंसा गर्न पुग्छौँ र भजनका लेखकले जस्तै उहाँमाथिको भरोसा पुननविकरण गर्न सक्छौँ। त्यसले गर्दा हामीमाथिको उहाँको निगरानी, निरीक्षण, अनुशासनलाई सहस्र स्वीकार्छौँ। त्यस प्रक्रियाले परमेश्वर र हामीसँगको सम्बन्धलाई वाधा दिने कुनै पनि समस्याहरू उहाँले हटाउन सक्नुहुन्छ।

`आफ्नो सबै गोप्य कुराहरू, नियतहरू र चालाहरू परमेश्वरलाई थाहा भएकोले उहाँसँग कतिपय मानिसहरू तर्सिन पनि सक्छन्। तर सुसमाचारको सन्देशमात्र हाम्रो आशा किन हुनसक्छ?`