---
title:  बिपत्तीमा, कठिनाइमा र प्रतिकूल परिस्थितिमा प्रभु शरणस्थान हुनुहुन्छ
date:   23/01/2024
---

`अनेकौँ बिपत्ती, कठिनाइ र प्रतिकूल परिस्थितिको समयमा भजनका लेखकले गरे त? हेर्नुहोस्: भजन 91:1-7।`

भजनका लेखकले उनको जीवनमा अनेकौँ आपत्ति, विपत्ति र कठिनाइहरू सामना गर्न वाध्य भएको थियो। ती सबै विषम परिस्थितिमा उनी बिचलित नभएर सबै स्थितिहरूलाई परमेश्‍वरलाई नै सुम्पेका थिए। प्रत्येक प्रतिकूल परिस्थितिमा उहाँ नै आश्रय स्थान हुनुहुन्छ। आफ्नो जीवनको सबै परिस्थितिहरूमा परमेश्‍वरमाथि भरोसा राख्‍नुपर्दछ। उहाँ नै सबैको स्वामी हुनुहुन्छ भन्‍ने आत्माज्ञानले सुसज्जित हुनु हाम्रो रोजाइको अधिकार हो। यदि दु:ख र कष्ट परेको बेलामा उहाँलाई भरोसा राख्दा उहाँले हेर्नुहुन्‍न भने त्यसको केही काम छैन। भजनका लेखकले यो गवाही दिन्छ: "प्रभुको बारेमा म यो भन्छु कि उहाँ मेरो शरणस्थान र किल्ला हुनुहुन्छ। उहाँ मेरो परमेश्‍वर हुनुहुन्छ। उहाँमाथि नै म भरोसा राख्दछु।" भजन ९१:२। यो उद्‍गार उनले विगतको अनुभवको आधारमा गरेका थिए। र अब उनको वर्तमान र भविष्यमा उहाँमाथि भरोसा र आस्था राख्‍दा उनले बल पाउनेछ भन्‍ने कुरामा उनी विश्‍वस्त थिए। परमेश्‍वर महान् उच्च स्थानमा बस्नुहुने र शक्तिशालि हुनुहुन्छ भनेर भजनका लेखकले ठोकुवा गर्दछन्। उहाँ सबै महानताहरूभन्दा अपार हुनुहुन्छ।

परमेश्‍वरमा हुने सुरक्षा पनि भजनको लेखकले सुनाउँदछन: परमेश्‍वर, छत्रछायाँ, गोप्य स्थान र लुक्ने स्थान हुनुहुन्छ (भजन ९१:१), उहाँ शरणस्थान र किल्ला हुनुहुन्छ (भजन ९१:२), उहाँका पखेटाहरू छन्, उहाँ ढाल र पेटी हुनुहुन्छ (भजन ९१:४) र हाम्रो घर वा बासस्थान हुनुहुन्छ (भजन ९१:९)। भजनका लेखकको संस्कारमा ती चित्रणहरूले आफू रहने सुरक्षित स्थानलाई देखाउँछ। अत्यन्तै चर्को घाममा छायाँ पाउँदा हामी कति रमाउँछौँ। पौराणिक इस्राएलको इतिहासमा शत्रुहरूले परमेश्‍वरका जनहरूलाई धेरै खेदो गरेका थिए। त्यसबेला तिनीहरू किल्लामा शरण लिन जाँदा र आफ्ना ढालहरूले शत्रुका वाणहरूलाई छेक्दा तिनीहरू सुरक्षित भएको महसुस गरेका थिए।

`भजन १७:८ र मत्ती २३:३७ पढ्नुहोस्। ती पदहरूमा के प्रतिक प्रयोग गरिएको छ र त्यसले हामीलाई के बताउँछ?`

"तपाईँका पखेटाहरूको छायाँमा रहनु" भन्‍ने चित्रण अत्यन्तै भावुक चित्रण हो (भजन १७:८, भजन ५७:१, ६३:७)। आमा चराले आफ्ना बचेराहरूलाई आफ्ना पखेटाहरूले छोपेर कसरी सुरक्षा दिन्छ त्यसरी नै परमेश्वरले उहाँका जनहरूलाई सुरक्षा दिनुहुन्छ। प्रभुलाई चिलसँग तुलना गरिन्छ जसले आफ्ना साना चिलहरूलाई आफ्ना पखेटाहरूले सुरक्षा दिन्छिन् (प्रस्थान १९:४, व्यवस्था २:११)। प्रभुलाई आमा कुखुरासँग पनि तुलना गरिन्छ जसले आफ्ना चल्लाहरूलाई आफ्ना प्वाँखहरूले छोप्न बोलाउँछिन्।

`तर, यो तितो सत्यलाई हामी अस्वीकार गर्न सक्दैनौँ। कतिपय समयमा आपद र विपदले हामीलाई हान्दछन् र परमेश्वरको सुरक्षा नभएको हामी महसुस गर्दछौँ। त्यस बखतमा हामी के भन्‍ने? ती सबै आघात, पीडा र विपदहरू आयो भन्दैमा परमेश्वर हामीसँग हुनुहुन्‍न भनेर कसरी यकिन हुने?`