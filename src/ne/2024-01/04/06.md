---
title:  परमेश्वरको पवित्र मन्दिरबाट सहायता
date:   25/01/2024
---

`नि:सन्देह हाम्रो सहायता परमेश्वरबाट आउँछ र येशूले यो वाचा गर्नुभएको छ कि उहाँ जहिले पनि हाम्रो साथमा हुनुहुनेछ (मत्ती २८:२०)। यसको अर्थ हाम्रो दु:खकष्ट वा जीवनको संघर्षमा उहाँ पनि हाम्रो साथमा रहेर संघर्घ गर्नुहुन्छ। हामी एक्लैले दु:ख पाएका हुँदैनौँ। यद्यपि, तल दिएका पदहरूले प्रभुले दिने सहायता कहाँबाट आउने रहेछ भनेर ठोकुवा गर्दोरहेछ? हेर्नुहोस्: भजन 3:4; भजन 14:7; भजन 20:1-4; भजन 27:1-5; भजन 36:8; भजन 61:4 र भजन 68:५,35।`

आत्मिक र भौतिक वा शारीरिक आश्रय स्थान र सहयोग पठाउने स्थानको प्रधान बिचार पवित्र मन्दिरको सन्दर्भमा प्रायजसो देखा परेको पाइन्छ। परमेश्वर रहनुहुने पवित्र स्थान सहायता गर्ने स्थान, सुरक्षाको स्थान र मुक्ति दिन स्थान हो। पवित्र स्थानमा दु:ख,कष्ट र बिचल्लीमा परेका उहाँका जनहरूले आश्रय लिन्छन्। परमेश्वरले टुहुरा र विधवाहरूलाई रक्षा गर्नुहुन्छ र उहाँकै पवित्र स्थानबाट उहाँका जनहरूलाई सशक्त बनाउन बल दिनुहुन्छ। जब "सौन्‍दर्यमा सिद्ध सियोनबाट परमेश्‍वर चम्किनुहुनेछ" (भजन 50:2), तब परमेश्वरका धार्मिक र न्यायोचित न्यायहरूको घोषणा गरिन्छ र उहाँका आशिषहरू बहन्छ (भजन ८४:४, १२८:५, १३४:३)।

परमेश्वरको पवित्र मन्दिरमा पाउने आश्रय संसारको कुनै पनि ठाउँभन्दा अपार छ किनकि त्यस पवित्र स्थानमा परमेश्वर नै व्यक्तिगत रूपमा उपस्थित हुनुहुन्छ। भवन भएको पवित्र स्थानमात्र नभएर परमेश्वरकै उपस्थिति भएको पवित्र स्थान उहाँका जनहरूको निम्ति सुरक्षित स्थान हो। त्यसरी नै उहाँ रहनु हुने सियोन पहाड अरू कुनै प्राकृतिक पहाडहरूभन्दा उच्च र सुरक्षित छ (भजन ६८:१५,१६, यशैया २:२।

"हाम्रा सबै कमजोरीहरूप्रति संवेदनशील वा सहानुभूति नभएका हाम्रा प्रधान पुजारी हुनुहुन्न, तर उहाँ हामी जस्तै सबै थोकहरूको परीक्षमा पर्नुभएको थियो, तर उहाँमा कुनै पाप थिएन। त्यसकारण, निडर भएर उहाँको अनुग्रहको सिंहासन सामु आऔँ। अनि, हामीलाई चाहेको समयमा उहाँको अनुग्रह, कृपा, निगाहा र दया पाउनेछौँ।" हिब्रू ४:१५,१६। भजनका लेखकहरूले व्यक्त गरेको अनुसार पावलका ती वचनहरूसँग के समानान्तर छ?

पवित्र स्थानमा रहनु हुने परमेश्वरको पवित्रताले सारा मानिसहरू पापी छन् र उहाँको निगाहको योग्य नै छैन भनेर भजनका लेखकहरूले जिकिर गर्दछन्। यदि मानिसहरूलाई प्रभुले उद्धार गर्नुहुन्छ भने उहाँको विश्‍वसनीयता र अनुग्रहको आधारमामात्रै हुन्छ (भजन १४३:२, ९-१२)। परमेश्वरको अगाडि हाम्रो कुनै असल धर्मकर्म वा क्रियाकलाप गर्न सक्छौँ जसले गर्दा हामी उहाँबाट निगाहा पाउन सक्छौँ। तर जब मानिसहरू केवल पश्‍तात्ताप गरि परमेश्वरको अनुग्रहलाई स्वीकार गर्‍यौँ र उहाँसँग ठिक र न्यायोचित सम्बन्ध राखेर उभिन सक्यौँ भनेमात्र हामीले उहाँबाट क्षमा पाउँछौँ र उहाँको उद्धारको बाचालाई हामी दावी गर्न सक्छौँ। पवित्र मन्दिर वा स्थानको गरिने सेवाकार्यले येशूमा पाइने मुक्तिको प्रतिनिधित्व गर्दछ।