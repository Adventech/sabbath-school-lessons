---
title:  आराधना गर्दा मानिसहरूले ल्याउने बलि, भेटी आदिहरूप्रति परमेश्वर कहिले प्रशन्न हुन्न?
date:   21/03/2024
---

`देहायका पदहरूमा के महत्त्वपूर्ण विषयबस्तुहरूलाई सम्बोधन गरिएको छ? परमेश्वर आफैले निर्धारण गर्नुभएको बलिदान तथा त्यागका भेटीहरूप्रति (प्रस्थान २०:२४) किन खुशी हुनुहुन्न? हेर्नुहोस्, भजन ४०:६÷८, भजन ५०:७÷२३ र भजन ५१:१६÷१९`

धर्मको खोल ओढेर आराधना, पूजा, पाठहरूको दुरुपयोग गर्नेहरूप्रति भजनसंग्रहका लेखकहरूले घोर आपत्ति जनाउँछन्। परमेश्वरका अगमवक्ताहरूले पनि त्यसरी नै विरोध जनाएका थिए। इस्राएलीहरूले ल्याउने बलि र विभिन्न धार्मिक उत्सबहरूप्रति परमेश्वरको आपत्ति त होइन, तर धर्मकै नाउँमा आराधना र आत्मियताको बीचमा भएको दुरीप्रति उहाँको घोरबिरोध हो।

इस्राएलीहरूका बलि र भेटीहरू प्रति परमेश्वरले विरोध गर्नुभएको होइन तर तिनीहरूको दुष्ट चालामाला र अन्याय, अत्याचार र शोषणप्रति उहाँको घोर बिरोध हो। तिनीहरूले आआफ्नो व्यक्तिगत जीवनमा नै ती दुष्ट कामहरू गरेका थिए (भजन ५०:८, १७÷२१)। बलिदान, भेटी र आराधनाको विरोधमा भजनका लेखकहरूले सम्बोधन गरेका होइनन् तर बेकारका भेटी, बलिदान र झारा तार्ने वा औपचारिक अर्थात् देखावटी आराधनाप्रति थियो। आराधना गर्ने मानिसहरू अधर्मी, दुष्ट काम गर्छन् र एक आपसमा शोषण वा दमन गर्दछन् तर परमेश्वरको पवित्र स्थानमा आएर आफूहरू कति न कतिको धर्मात्मा छु भनेर दम्भ गर्ने भक्तहरूप्रति परमेश्वरले घोर आपत्ती जनाउनुहुन्छ।

भित्री श्रद्धाभावले गरिने आराधना र विभिन्न भेटी ल्याएर र तरिकाहरू अपनाएर आराधना गर्नेमा एकता भएन भने त्यो आराधनाको अर्थ हुँदैन। आराधना कुन नियतले गरिन्छ त्यो सोच्नु अनिवार्य छ। यदि परमेश्वरको नीतिमा नचली र उहाँप्रति हृदयदेखि श्रद्धाभावले उहाँको आराधना गरिएन भने त्यो आराधना कार्य केवल संस्कार र चलनमा मात्र झर्दछ। परमेश्वरको मार्गमा चल्नुभन्दा मानिसहरूले संस्कारलाई ग्राह्यता दिएको हुन्छ। परम्परा वा संस्कारको नाउँमा गरिने परमेश्वरको उपासनाले मानिसहरूलाई उहाँतिर नजिक ल्याउँदैन न त उहाँप्रति आकर्षित नै हुन्छ। तिनीहरूको आराधनाको फोकस नै तिनीहरूले गर्ने विधि पूरा गर्नेमा हुन्छ। यथार्थमा आराधनाको फोकस परमेश्वर हुनुपर्दछ। देखावटी, औपचारिक, परम्परागत शैलीमा गर्ने आराधना वा चर्चमा गएर सेवाकार्य गर्ने परमेश्वरको लक्ष्यको उल्टो हुन्छ। आराधना वा पवित्र मन्दिरमा गर्ने सेवाकार्यहरूले परमेश्वरलाई नै औँल्याउनुपर्दछ। ती विधिहरूले के र कसलाई प्रकट गरिएको छ सोमा ध्यान दिनु जरुरी छ।

यूहन्ना ४:२३,२४ पढ्नुहोस्। आराधना गर्दा भजनहरूमा सावधानी गर्न सिकाएकोसँग येशूको वचन कसरी ठिकसँग मिल्दछ? हेर्नुहोस, "23 तर बेला आइरहेछ, र त्‍यो बेला अहिल्‍यै हो, जब सच्‍चा आराधकहरूले पितालाई आत्‍मा र सत्‍यतामा आराधना गर्नेछन्। किनकि आराधना गर्ने यस्‍तै आराधकहरूलाई नै पिताले खोज्‍नुहुन्‍छ। 24 परमेश्‍वर आत्‍मा हुनुहुन्‍छ, र उहाँका आराधकहरूले आत्‍मा र सत्‍यतामा आराधना गर्नुपर्छ।”

परमेश्वरको आराधना गर्दा बलिदान, भेटी देखावटी धर्मकर्म पर्याप्‍त छैन। आराधकहरूको हृदय पश्‍चात्तापीले भरिएन भने, विश्‍वास तथा आस्थामा तिनीहरू चलिएन र आफ्ना पापप्रति दु:ख मनाव गरिएन भने ती सबै बलि तथा भेटीहरूको कुनै अर्थ नै हुँदैन। तत्कालिन इस्राएली मानिसहरूले पश्‍चात्ताप गर्दै भित्री हृदयदेखि धन्यवादी भएर पशुहरू ल्याएमात्र परमेश्वरको निम्ति मान्य हुन्थ्यो। सच्चा हृदयले ल्याएका बलिदा, भेटीहरू धार्मिकताका बलिहरू हुन् भनेर भजन ५१:१९,५०:१४मा उल्लेख गरिएको छ। देखावटी, औपचारिक पूरा गर्न वा संस्कारको नाउँमा गरिने पूजापाठ वा आराधनालाई येशू आफैले यशैयाले व्यक्त गरेका भावनालाई उदृध गर्नुहुन्छ, "6 यसरी तिमीहरूले आफ्‍नो परम्‍पराको खातिर परमेश्‍वरको वचनलाई बेकम्‍मा गराएका छौ। 7 ढोंगी हो, यशैयाले तिमीहरूका विषयमा ठीकै अगमवाणी बोले, 8 ‘यस जातिले मलाई ओठले मात्र आदर गर्छ, तर तिनीहरूको हृदय मबाट टाढ़ा छ। 9 तिनीहरू व्‍यर्थमा मेरो उपासना गर्दछन्, तर तिनीहरूका शिक्षा मानिसहरूले सिकाएका विधि मात्र हुन्’।” मत्ती 15:6-9। धर्मको खोल लगाएर परमेश्वरको मन्दिरमा आएर आराधना गर्ने सर्वसाधरण इस्राएली र धर्मगुरुहरूको समस्याहरू के थियो जुन भजनका लेखकहरूले अनुभव गरेका थिए त्यही अनुभव पृथ्वीमा आफ्नो सेवाकालमा येशूले गर्नुभएको थियो। (के अहिले पनि औपचारिक पूरा गर्न चर्चमा आराधना गर्नेहरूको केही कमी छ त?)।

`हामी एडभेन्टिस्टहरूमा जतिसुकै दिव्यज्ञान र सत्यको बारेमा जानकारी भएतापनि सत्य थाहा नै थाहा छ भनेर औपचारिक विधिहरू अपनाए पुग्छ र परमेश्वर प्रशन्न हुनेछ भन्ने धरापमा नपर्न के गर्नु पर्छ?`