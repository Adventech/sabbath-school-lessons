---
title:  कथा
date:   22/03/2024
---

### बाँची रहन खुशी

शिव (भारत)

भारतमा शिबले केवल परम्परा देवी देवताहरूलाई मात्र पूजा गर्दथे। उनलाई परमेश्वरको बारेमा थाहा थिएन। तर जब उनकी हुर्किएकी छोरी आरतीले अर्को परमेश्वर येशूलाई विश्‍वास गर्ने निर्णय गर्दा उनी छक्‍क परे। नयाँ भगवानको बारेमा शिबले शङ्कालु दृष्टिले हेरेका थिए। तर जब आरतीले येशूलाई प्रार्थना गर्दा उनमा सकारात्मक परिवर्तन आएकोले उनले सुर्ता गर्न छोडे। शिबले उनका अरू देवी देवताहरूलाई पूजा गरिनै रहे। उनी वृद्ध अवस्थामा थिए र उनको निम्ति नयाँ परमेश्वरको आवश्यक नभएको महसुस गरेका थिए।

एक दिन शिब घरमै नराम्रोसँग लडे। उनकी छोरीले उनलाई अस्पतालमा दगुर्‍याइन्। केही दिनपछि छोरीले उनलाई स्याहार गर्न घरमा ल्याइन्। जब आरतीले फोनबाट साथीहरूसँग कुराकानी गर्दथिन् तब शिबले उनको निम्ति आफ्नो बाबु छिटो निको होस् भनेर प्रार्थना गर्न अनुरोध गरेकी उनले सुने।

तीन महिनापछि शिब राम्रोसँग निको भयो। उनले उनका देवीदेवताहरूलाई पूजा गर्दै रहे।

अनि फेरि उनी लडे। यस समय उनी अस्पतालमा १५ दिनसम्म भर्ना भयो। उनको करङ्ग अलिकती भाँचेको थियो। डाक्टरले उनलाई पूरा आराम गर्न सल्लाह दिए। जब उनी घरमा फर्के तर उनको स्वास्थ्य खस्किन्दै जान थालेको थियो। उनकी छोरी आरती आफ्नो बाबुको निम्ति चिन्ताग्रस्त भइन्। अनि उनलाई सेभेन्थ÷डे एडभेन्टिस्ट जीवनशैली सुधार गृहमा लगिन्। त्यहाँ एडभेन्टिस्ट डाक्टरको हेरचाहमा शिबलाई राम्रोसँग सुधार हुन थाल्यो र बलियो पनि हुन थाले। मार्क नाउँ गरेको जवान मानिसले शिबलाई स्याहार गर्न उनको कोठामा आउँथ्यो। मार्क प्रति शिब आभारित हुन थाले। मार्कबाट शिबले येशूको प्रेमको अनुभव पहिलोपल्ट महसुस गरे। मार्कको दयाबाट उनले येशूलाई देख्‍न पुगेका थिए।

आराधना सेवामा शिब चर्चमा जान थाले। शिब चार महिनासम्म त्यस जीवन सुधार गृहमा बसे। प्रत्येक शनिबार उनी चर्चको आराधना सेवामा भाग लिन्थे। उनले येशू, साबथ र स्वस्थ खाने कुराको बारेमा सिके।

एक दिन साबथमा आगन्तुक प्रचारकले येशूको बारेमा प्रवचन दिए। उनको प्रवचनले शिबको मन छोयो। आफ्नो हृदय येशूलाई दिने उनको तिब्र चाहना भयो।

तर घरपरिवारका समस्याहरूले शिबको दिमाग आत्मिक कुरामा ध्यान दिन बिर्सन थाले। येशूको निम्ति जिउने उनको निर्णयलाई पनि उनले बेवास्ता गर्न थाले। उनको स्वास्थ्य फेरि बिग्रिन्दै गयो।

एडभेन्टिस्ट डाक्टरको सहयोगले उनमा फेरि बल आउन थाल्यो।

प्रत्येक पल्ट येशूबाट पर जाँदा उनको स्वास्थ विग्रेको शिबले महसुस गर्न थाले। शरीरलाई सम्हाल्ने चुनौतीहरूलाई उनले सम्हाल्न सकेका थिएन। प्रत्येक पल्ट उनी आफ्नै जीवनशैली अपनाए तब उनले आफ्नो स्वास्थ्यलाई ठिक राख्‍न सङ्घर्ष गर्नुपरेको थियो। येशूले उनी आफ्नै बाटोमा लाग्न नचाहनु भएको उनले महसुस गरे। येशूले आफूसँग रहन बोलाउनुभएको उनले महसुस गरे। त्यसबेला शिबले आफ्नो जीवन येशूलाई सुम्पिने निर्णय गरे। उनले आफ्नी छोरीलाई बोलाइन् र भने, "म भोली मर्नुभन्दा पहिले येशूलाई मेरो व्यक्तिगत मुक्तिदाता भनेर ग्रहण गर्न चाहन्छु।" नराम्रोसँग लडेको दश महिना पछि उनले आफ्नो हृदय येशूलाई सुम्पे। पश्‍चात्तापको नदीमा उनको पुरानो जीवन पखालिएको थियो। ७८ वर्षको वृद्ध भारतको नदीबाट नयाँ भएर ख्रीष्टको बालक भएर पुनर्जन्म लिए।

आज शिबले कुनै पनि देवीदेवताहरूलाई पूजा गर्दैनन। उनले स्वर्ग र पृथ्वी सृष्टि गर्नुहुने परमेश्वरलाई मात्र पुज्दछन्।

"चिया, कफी र चुरोट छोड्न मलाई येशूले सहयोग गर्नुभयो। आज मेरो स्वास्थ्य ठिक छ र राम्रै भएको छ र म दिनको तीनपल्ट प्रार्थना गर्छु," येशूलाई धन्यवाद दिँदै शिबले सुनाए। आजसम्म पनि बाँचिरहनु पाएकोले येशू प्रति उनी आभारित छ।

"मेरी छोरीले स्वास्थ्य सुधार गृहमा लगेकोले म येशूप्रति आभारित छु। नत्र भने येशूको बारेमा मलाई थाहा हुने थिएन र उहाँ मेरो व्यक्तिगत मुक्तिदाता हुनुहुन्छ भनेर मैले ग्रहण गर्न सक्ने थिइँन," येशू प्रति आभारित हुँदै शिबले सुनाए।