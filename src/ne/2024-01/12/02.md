---
title:  परमेश्‍वरको पवित्र स्थानमा हातहरू उचाल
date:   17/03/2024
---

`भजन १३४ मा आराधना कहाँ गरिन्छ भनेर उल्लेख गरिएको छ? प्रभुको आराधना गर्दा त्यसको नतिजा के हुन्छ?`

भजन १३४ले गन्ती ६:२४-२६को हारुनले इस्राएलीहरूलाई पुजारीय आशिर्वाद दिएको याद दिलाउँछ (भजन ६७:१ पनि हेर्नुहोस्)। परमेश्‍वर र मानिसहरूको बीचमा सम्बन्ध गाँसिन्दा त्यसबाट पाउने आशिषको नीतिलाई उल्लेखनीय रूपमा प्रस्तुत गर्दछ। परमेश्‍वरको पवित्र भवनमा मानिसहरूले उहाँलाई धन्यवाद चढाउँछन् र परमेश्‍वरले उहाँका जनहरूलाई सियोनबाट आशिष दिनुहुन्छ। परमेश्‍वरले दिनुहुने आशिषमा निष्पक्ष रूपमा सबै जीवहरूमा फैलिन्छ किनकि उहाँ नै स्वर्ग र पृथ्वीका सृष्टिकर्ता हुनुहुन्छ। सियोन भन्ने शब्दले उहाँका करारमा बाँधिएको जनहरूका बिचमा विषेश ईश्‍वरीय आशिषको सम्बन्ध भएको ठाँउलाई जनाउँछ। अनुग्रहको करारभित्रै रहेर नै इस्राएलीहरूले प्रभुलाई धन्यवाद चढाउने र उहाँबाट आशिष पाउने अवसर प्रयोग हुन्छ।

`देहायका पदहरूमा परमेश्‍वरका भक्तजनहरू वा उहाँको आराधना गर्नेहरूको चित्रण कसरी गरिएको छ, हेर्नुहोस्: भजन 18:1-3; भजन 36:7-10; भजन 113 र भजन 135:1-7।`

परमेश्‍वरलाई पुजा वा आराधना गर्नेहरू उहाँका सेवकहरू हुन् भनेर भजनसंग्रहले प्रायजसो चित्रण गर्दछ। "परमेश्‍वरको भवनमा राति को उभिन सक्छ?" (भजन १३४:१)। रातमा पहरा दिने लेबीहरू (१ इतिहास ९:२३-२७) र दिन र रातमा परमेश्‍वरको प्रशंसा गर्ने लेबीहरूलाई सम्बोधन गरिएको हुनसक्छ (१ इतिहास ९:३३)। अदृश्य परमेश्‍वरलाई इस्राएलीहरूले आराधना गर्दथे। उहाँको कुनै पनि मूर्ति बनाएर वा आकार बनाएर आराधना गर्न सकिन्दैथे। पवित्र भवन परमेश्‍वरको महिमालाई प्रतिबिम्ब गरेको देखाउँथ्यो। मानिसहरूका पवित्र राजाको सामु निडर भएर पापीहरू आउन सक्ने सुरक्षित वातावरण त्यस भवनमा हुन्थ्यो। परमेश्‍वरले आफ्ना नीति, नियम, व्यवस्था र आदेशहरू दिनुभएको थियो। तिनीहरूलाई पालन गरे पवित्र भवनमा उहाँको उपस्थिति भएको आभास् उहाँका भक्तजनहरूले पाउँथे।"4 उहाँकहाँ जाओ, जो जीवित पत्‍थर हुनुहुन्‍छ। मानिसहरूबाट इन्‍कार हुनुभएको, तर परमेश्‍वरको दृष्‍टिमा उहाँ चुनिनुभएको र बहुमूल्‍य हुनुहुन्‍छ। 5 तिमीहरू पनि येशू ख्रीष्‍टद्वारा परमेश्‍वरको दृष्‍टिमा ग्रहणयोग्‍य आत्‍मिक बलिदान चढ़ाउने पवित्र पूजाहारीगिरीको निम्‍ति जीवित पत्‍थरहरूझैँ आत्‍मिक घर बन्‍दैजाओ। 6 किनभने धर्मशास्‍त्रमा भनिएको छ, “हेर, सियोनमा एउटा छानिएको र बहुमूल्‍य कुने-ढुङ्गो म बसाल्‍छु, र जसले उहाँमाथि विश्‍वास गर्छ त्‍यो शर्ममा पर्नेछैन।” 1 पत्रुस 2:4-6। पत्रुसका भाषामा नयाँ करारमा पनि भजनसंग्रहमा व्यक्त गरेको त्यही धारणा हामी पाउँदछौँ। परमेश्‍वरका जनहरू उहाँका पवित्र पूजाहारी हुन्, तिनीहरूका सृष्टिकर्ता र मुक्तिदाता प्रभु येशू ख्रीष्टलाई स्तुति, प्रशंसा र धन्यवाद तिनीहरूले चढाउँछन्। उहाँले तिनीहरूको निम्ति धेरै असल गुणहरू गर्नुभएकोले र सबै असल थोकहरूले सुसज्जित पारिदिनुभएकोले उहाँका भक्तजनहरू आभारित थिए र छन् पनि।

`हामी नयाँ करार युगका येशूका भक्तहरू हौँ। हामीमा पनि पूजाहारीय भूमिका खेल्ने अवसर दिइएको छ। सारा संसारको लागि हामी सुसमाचारका माध्यम हौँ। प्रभावकारी माध्यम हुन हामी के के उपायहरू अपनाउन सक्छौँ?`