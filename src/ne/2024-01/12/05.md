---
title:  सारा राष्ट्रहरूको सामु उहाँको महिमाको घोषणा गर
date:   20/03/2024
---

`भजन ९६ परमेश्वरलाई गर्ने आराधनामा विभिन्न पक्षहरू छन्। ती के हुन् केलाएर पढ्नुहोस्`

"आराधना वा परमेश्‍वरको उपासना गर्दा विभिन्न विषय वस्तुहरू समावेश हुनुपर्दछ: भजन वा गीत गाउनुपर्छ (भजन ९६:१,२), उहाँ कतिको भलो र असल हुनुहुन्छ भनेर उहाँको प्रशंसा गर्दै धन्यवादको आवाज उठाउनु पर्छ र उहाँको महानताको तारिफ गर्नुपर्छ (भजन ९६:३,४), उहाँको पवित्र भवनमा दशांश, भेटी र उपहारहरू ल्याउनुपर्छ (भजन ९६:८) र आराधनाको मुख्य पक्षमा अरूहरूलाई सुसमाचारको घोषणा गर्दै उहाँको राज्षको आगमनको बारेमा सुनाउनुपर्दछ (भजन ९६:२,३,१०)। त्यसकारण, सुसमाचारीय कार्यक्रममा आराधना गर्दा गीत गाउने, स्तुतिप्रशंसा गर्ने, उपहार ल्याउने र सुसमाचार सुनाउने विषयबस्नुहरू अलग राखेर गरिँदैन। सारा राष्ट्रहरूमा परमेश्‍वरको मुक्ति दिने सन्देशको घोषणा गर्दै आराधनाका विषयवस्तुहरू समावेश हुँदा आराधकहरूले आत्मिक वातावरणको अनुभव गर्दछन्। आराधना वा उपासनाका कारणहरूलाई सोच्दा मानिसहरूले यी सन्देशहरू तिनीहरूको दिमागमा घुस्दछन्: "परमेश्‍वर महान् हुनुहुन्छ" (भजन ९६:४), "संसारका मानिसहरूका सबै देवीदेवताहरू केवल मूर्तिहरू मात्र हुन्, तिनीहरूले होइन, सनातन परमेश्वरले नै आकाश र पृथ्वी सृष्टि गर्नुभएको हो" (भजन ९६:५), "प्रभुले नै शासन गर्नुहुन्छ" (भजन ९६:१०) र "उहाँ संसारको न्याय गर्न" आउनुहुँदैछ" (भजन ९६:१३)। त्यसकारण, सुसमाचारको लक्ष्य नै अरू मानिसहरूलाई परमेश्‍वरका जनहरूसँग सम्मिलित गराउनु र अन्तमा आएर सारा सृष्टिले प्रभुको आराधना वा उपासना गर्नु हो (भजन ९६:११-१३)।

परमेश्वर सृष्टिकर्ता, राजा र न्यायकर्ता हुनुहुन्छ भनेर भित्री हृदयदेखि हामीले पहिचान गर्न सक्यौँ भने उहाँको आराधना गर्ने भावना उब्जिन्छ (भजन ९६:५,१०,१३)। त्यसकारण, परमेश्वरको आराधना गर्दा परमेश्वरका विगतका सृष्टि जस्ता कामहरूलाई याद गर्ने समावेश हुन्छ र वर्तमान संसारलाई उहाँले समाल्नुभएका र शासन गर्नुभएको अचम्मको उपस्थिति र भविष्यको काममा हामी समावेश हुने आशालाई हृदयमा जलाइ राख्‍ने भावना आराधनामा जगाइ रहेको हुन्छ। अन्तको समयमा उहाँले गर्नुहुने न्याय र नयाँ स्वर्ग तथा नयाँ पृथ्वीमा हाम्रो जीवन नयाँ हुनेछ भन्ने आशा आराधना गर्दा सम्झिरहनुपर्दछ।

जब भजनमा परमेश्वरको न्यायको बारेमा चर्चा गरिन्छ तब उहाँको शासन प्रणालीमा शान्ति, न्याय र संसारको भलोको निम्ति व्यवस्था गर्ने स्थितिलाई बुझाउँछ। हामीलाई थाहा छ वर्तमान संसार अन्याय, अत्याचार, कष्ट र दमनको विगिविगीमा छ। त्यसकारण, परमेश्वरले न्याय गर्नुहुनेछ भन्ने ज्ञानले सारा संसार नै खुशीले गदगद हुनु स्वभाविकै हो (भजन ९६:१०÷१३, भजन ९८:४÷९)। परमेश्वर धार्मिक न्यायकर्ता हुनुहुन्छ भन्ने धारणलाई आत्मसात गरेर उहाँको आराधना गर्दा सो आराधना पवित्र हुनुपर्छ र उहाँको सामु थरथर काम्नुपर्छ भन्ने मनस्थिति हुनुपर्दछ। आराधना गर्दा केवल झारा तार्ने र ओपचारिक प्रक्रिया पूरा गर्न हल्का पाराले गर्नुहुन्न भन्ने कुरामा सजग हुनुपर्दछ (भजन ९६:९)। आराधना गर्दा अत्यन्त आनन्दित हुनुपर्छ र उहाँमाथि भरोसा राखिरहेको छ भन्ने मनस्थितिमा रहनुपर्दछ (भजन ९६:१,२:११÷१३) साथै पवित्र भय र अगाढ श्रद्धा भक्तिदेखाउनुपर्दछ (भजन ९६:४,९)।

भजन ९६ मा आह्वान गरिएको परमेश्वरलाई गरिने आराधनामा उहाँ सृष्टिकर्ता र न्यायकर्ता हुनुहुन्छ भन्ने धारणा संसारलाई सुनाउने अन्तिम सुसमाचारका सन्देशहरूलाई प्रतिविम्बित गर्दछ। यी प्रकाश १४:६÷१२मा उल्लेख गरिएको तीन स्वर्गदूतहरूको सन्देशहरू हुन्। यो भजनमा युगको अन्तमा दिने सन्देशमा दिने विषयवस्तुहरू समावेश भएको देखिन्छ: सृष्टि, मुक्ति (अनन्तको सुसमाचार), आराधना र न्याय।यी सबै विषयहरू यस भजनमा छ।

`यो भजनसँग तीन स्वर्गदूतका सन्देशहरू तुलना गर्नुहोस् (प्रकाश १४:६÷१२)। दुवै भजन र तीन स्वर्गदूतहरूका सन्देशहरूमा त्यही आधारभूत सत्यहरू संसारमा सुनाउनुपर्छ भनेर हामीलाई कसरी सिकाउँछ?`