---
title:  कहिल्यै अन्त नहुने परमेश्वरको आराधना
date:   16/03/2024
---

### यस अध्याका मूल पदहरू
भजन १३४; यशैया ४२:१०-१२; प्रकाश १४:३; भजन १५; भजन १०१:१-३; भजन ९६; प्रकाश १४:६-१२; यूहन्ना ४:२३,२४।

> <p>यस अध्यायको मुल सार पद</p>
> "मेरो जीवनभरि म परमप्रभुको भजन गाउँदैरहनेछु, म बाँचुञ्‍जेल मेरा परमेश्‍वरमा प्रशंसाको स्‍तुति गाउनेछु।" भजन 104:33।

परमेश्वरको आराधना वा उपासना गर्दा उहाँबाट पाउने अनुग्रह र शक्ति बढ्दछ। उहाँप्रति श्रद्धा भावनाको जागृत हुँदा भजनका लेखकसँगै हामीमा यो प्रश्‍न उब्जिन्छ: "परमप्रभुले मेरो निम्‍ति धेरै उपकार वा गुणहरू गर्नुभयो, त्‍यसको साटो म उहाँलाई के चढ़ाऊँ?" भजन 116:12। त्यसको अनिवार्य जवाफ त परमेश्‍वरप्रति भक्तिभाव राखेर उहाँप्रति बफादार भएर जीवन बिताउन प्रतिबद्ध हुने प्रण गर्नु हो।

भजनमा जब इस्राएल भनेर सम्बोधन गरिन्छ तब केवल राष्ट्र र जातिमात्र होइन तर मानिसहरूको ठुलो जमात भनेर बुझाउँछ (भजन २२:२२,२५, ३५:१८)। मूख्यत: इस्राएलीहरूलाई परमेश्‍वरको स्तुतिप्रशंसा गर्न र सारा राष्ट्रहरू सामु उहाँको गवाही बन्न उहाँले तिनीहरूलाई रोज्नुभएको थियो। केवल यहूदी जातिमात्र होइन विश्‍वका सबै मानिसहरू उहाँको आराधनामा सम्मिलित होऊन् भन्ने परमेश्‍वरको चाहना थियो। परमेश्‍वरका जनहरू धर्मी, प्रभुको आराधना गर्ने, उहाँमा आशा राख्‍ने र उहाँलाई प्रेम गर्ने भनेर परिचित होऊन् भन्ने उहाँको चाहना थियो।

जब विश्‍वासीहरू भेला भएर प्रभुको स्तुतिप्रशंसा गर्दछन् त्यो समय आराधनाको निम्ति आदर्श र उदाहरणीय मानिन्छ। तर यसको अर्थ इस्राएलमा व्यक्तिगत मानिसले गर्ने प्रार्थना र स्तुति थोरै महत्त्व छ भन्‍न खोजेको होइन। त्यसको बिपरित परमेश्‍वरको व्यक्तिगत आराधना गर्दा सामुहिक आराधनामा बल पुर्‍याउँछ र जोश र सच्चा हृदयले उहाँको प्रशंसाको नविकरण हुन्छ (भजन २२:२२,२५)। त्यसको फलस्वरूप त्यस व्यक्तिले आफ्ना विश्‍वासीहरूसँगको सम्बन्धमा गतिशील, प्रभावकारी र आत्मियता बढ्ने सम्भावना पूरा हुन जान्छ। परमेश्‍वरको आराधना गर्ने समाजलाई धर्मी र सोझाहरूको समुदाय भनेर भजन १११:१ मा उल्लेख गरिएको छ। नैतिकवान, ठिक र इमान्दार समूदायले परमेश्‍वरलाई चिनेको हुन्छ (भजन ३६:१०) र परमेश्‍वरले पनि तिनीहरूलाई चिनेको हुन्छ (भजन ३७:१८)। त्यसले गर्दा आराधकहरूका जीवनका प्रत्येक पक्ष र लक्ष्यमा परमेश्‍वरको उपस्थितिप्रति सजग भएको हुन्छ।