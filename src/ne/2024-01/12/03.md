---
title:  परमेश्वरको निम्ति नयाँ गीत गाऔँ
date:   18/03/2024
---

`देहायका पदहरूमा के साझा धारणा छ? हेर्नुहोस्, भजन 33:3; भजन 40:3; भजन 96:1; भजन 98:1; भजन 144:9 र भजन 149:1।`

भजनसंग्रहले मानिसहरूलाई नयाँ गीत गाओ भनेर आह्वान गर्दछ। त्यो नयाँ गीत वा भजन के हो त? संसारमाथि परमेश्‍वरको प्रभुत्त्व, यश, महिमा र सार्वभौमसत्ता कायम भइरहेकोले त्यसको पहिचान स्वीकार्नुपर्दछ। उहाँ सारा पृथ्वीका सृष्टिकर्ता र न्यायकर्ता हुनुभएकोले उहाँको हेरचाहा र मुक्ति प्रति हामी कृतज्ञ भएर उहाँसँगको सम्बन्धमा हामीले ताजा राख्‍नुपर्दछ। शत्रुहरू र मृत्युबाट उद्धार, इस्राएलीहरूप्रति उहाँको विशेष निगाहा भएको आदि अनुभव नै नयाँ गीत गाउने व्यक्तिगत धारणा हुनुपर्दछ। परमेश्वरको प्यार, दया र अचम्मका कामहरूप्रति आभारित भएर उहाँको स्तुति प्रशंसा त गर्नैपर्छ, तर नयाँ गीत भनेको विशेष गीत हो। आनन्दले भावविभोरले प्रज्वलित हुँदै परमेश्‍वरलाई गरिने प्रतिज्ञाको नविकरण गर्न विषेश नयाँ गीत रचिन्छ र गाउनुपर्दछ। परमेश्‍वरको ईश्‍वरीय उद्धारको नयाँ अनुभवले उहाँ नै सृष्टिकर्ता र चक्रवती राजा हुनुहुन्छ भनेर स्वीकार्दा उहाँको स्तुतिप्रशंसा गर्न प्रेरणा मिल्दछ। "नयाँ गीत" भनेर साझा धारणाले परमेश्‍वरमाथि भरोसा राख्‍नुपर्छ भनेर औँल्याउँछ। उहाँका अचम्मका कामहरू र दु:खकष्टमा उहाँको उद्धार र अरूहरूको कारणले गर्दा उहाँको स्तुतिप्रशंसा गर्नुपर्छ।

`देहायका बाइबलका पदहरूले "नयाँ गीत" भन्दा कसलाई सम्बोधन गर्दछ? हेर्नुहोस्: यशैया 42:8-13, प्रकाश 5:6-10 र प्रकाश 14:1-5।`

इस्राएलीहरूलाई परमेश्‍वरका नजिक भएका जनहरू हुन् भनेर बढो स्नेहपूर्वक सम्बोधन गरिएको छ (भजन १४८:१४)। सारा संसारका सबै जातिहरूमा इस्राएलको स्थान अत्यन्त विशेष थियो भनेर जनाइएको थियो। त्यसकारण, इस्रायलीहरू अत्यन्तै आभारित भएर परमेश्‍वरको स्तुतिप्रशंसा गर्न शुभअवसर मान्नुपर्दथ्यो। येशू मानिसहरूका उद्धारकर्ता हुनुभएकोले संसारका सबै विश्‍वासीहरूले उहाँको निम्ति नयाँ गीत गाएर उहाँको प्रशंसा गर्नुपर्दछ भनेर बाइबलले आह्वान गर्दछ। थुमाको रगतले पाउने मुक्ति पाउँछ भन्ने विशेष गवाही वा सन्देश त्यस नयाँ गीतमा उल्लेख गरिएको हुन्छ। "नयाँ गीत" ताजा गीत हो भनेर चित्रण गर्दछ जुन् कसैले पहिला कहिल्यै पनि सुनेको थिएन। परमेश्‍वरको अनुग्रही उपस्थिति व्यक्तिको जीवनमा भएको उल्लेखनीय अनुभवले उसको हृदय पुनर्जागृत भएर उहाँको निम्ति नयाँ गीत सम्झनाको निम्ति गाइन्छ। नयाँ गीतले आशा पनि व्यक्त गर्दछ। परमेश्‍वरको निरन्तर उपस्थिति आफूमा भइरहेको विशेष अनुभवलाई मध्यनजर राखेर उहाँको महिमा र भविष्यमा उहाँसँग सहभागी हुन पाउने प्रावधानले उत्साहित भएर उहाँको स्तुतिप्रशंसा गरिन्छ। सच्चा भक्ति र आराधना विभिन्न भेटी र त्यागहरूभन्दा अपार हुनुपर्छ। परमेश्‍वरसँगको सम्बन्धमा जहिले पनि ताजापन, गतिशील र प्रगतिशील भएको जीवनशैलीले देखाउन सक्नु नै उहाँको सच्चा र पक्‍का आराधाना वा उपासना हो। नयाँ गीत परमेश्वरप्रति व्यक्त गरिने नयाँ भावना हो। प्रत्येक दिन परमेश्वरले हामीलाई के गर्नुभयो सोप्रति आभारित हुँदै उहाँलाई प्रेम गर्दै श्रद्धापूर्वक उहाँको भजन गाउनुपर्दछ।

`तपाईँको जीवनमा परमेश्‍वरका आशिषहरूको बारेमा सोच्नुहोस्। यदि तपाईँले नयाँ गीत गाउनुपर्‍यो भने त्यो के होला?`