---
title:  थप जानकारी
date:   22/03/2024
---

एलेन जी॰ ह्वाइटद्वारा लिखित अ कल टु स्टान्ड अपार्टको पृ॰ ३९÷४२को "हाउ टु प्रे"।

हामी मानव प्राणी हौँ। दिन दिनै हामीले कुनै कुनै गलत काम गरिरहेका हुन्छौँ वा सोचिरहेका हुन्छौँ। जब हामी आराधना गर्न आउँछौँ तब त्यसको केन्द्रविन्दुमा सच्चा पश्‍चात्ताप समावेश हुनुपर्दछ: "पश्‍चात्तापमा आफ्नो पापप्रति दु:खित हुनु हो र त्यसबाट फनक्‍क फर्किने अठोट गर्नु हो। जबसम्म पापको स्वभावलाई हामी देख्‍दैनौँ तबसम्म हामीले पापलाई त्याग्ने छैनौँ। जबसम्म हृदयदेखि नै पापबाट फर्किँदैनौँ तबसम्म हाम्रो जीवन वास्तिविक रूपमा परिवर्तन हुँदैन।'पश्‍चात्तापको सही स्वभावलाई धेरैले बुझ्न सकेको हुँदैन। लाखौँ मानिसहरूले आफ्नो पापप्रति दु:खित हुन्छन् र बाहिरबाट सुधारपनि गरिन्छ। आफूले गरेका गल्तीहरूले आफूहरूलाई नै दु:ख ल्याउँछ भनेर तिनीहरू डर मानेर पछुताव गर्ला। तर बाइबलीय आधारमा त्यो सही पश्‍चात्ताप होइन। पापको भन्दा आफ्नो दु:खको बिलौना गर्ला। यस खालको अपसोच एसावको थियो जब आफ्नो जन्मसिद्ध अधिकार सदाको निम्ति गुमेको थियो। बाटोमा स्वर्गदूतले तरवार लिएर उभेको देख्‍दा बेलामको सातोपुल्टो गएको थियो। आफ्नो जीवनको अन्त्य हुनेछ भनेर उसले स्वीकारेको थियो। तर यस खालको पश्‍चात्तापमा पापप्रति सच्चा पश्‍चाताप हुँदैन, असल लक्ष्यमा हिँड्न परिवर्तन हुँदैन र आफ्नो पाप वा खराब कार्यप्रति वाक्‍क हुँदैन। आफ्नो प्रभुलाई गद्दारी गरेपछि यहूदा इस्करयोटी चिच्याएको थियो, 'मैले निर्दोष रगतलाई धोका दिएर पाप गरेँ।' मत्ती २७:४। एलेन जी॰ ह्रवाइट, स्टेप्स टु क्राइस्ट, पृ॰ २२,२३।

"मानिसका हातहरूले निर्माण गरेका मन्दिरहरूमा परमेश्वर नरहनुभएतापनि उहाँका जनहरू उहाँको नाउँमा जम्मा हुने ठाउँहरूमा उहाँको उपस्थिति हुनुभएर ती ठाउँहरूलाई उहाँले सम्मान गर्नुहुन्छ। जब उहाँको ज्ञान पाउन मानिसहरू जम्मा हुन्छन्, आफ्ना पापहरूलाई स्वीकार गर्दछन् र एक आपसको निम्ति प्रार्थना गर्छन् तब तिनीहरूको बिचमा पवित्र आत्माद्वारा उहाँ उपस्थित हुनेछ र तिनीहरूलाई भेट्नुहुनेछ भनेर उहाँले बाचा दिनुभएको छ। तर उहाँको आराधना गर्न जम्मा हुने सबैमा प्रत्येक खराब तत्त्व पन्छाउनु पर्दछ। जबसम्म पवित्र आत्मा, सत्य र पवित्रताको सुन्दरतामा तिनीहरूले उहाँको उपसना गर्दैन तब तिनीहरू भेला हुनुको कुनै अर्थ हुँदैन। ‍औपचारिक र देखावटी धर्मात्मा देखाउन जम्मा हुनेलाई प्रभुले यो घोषणा गर्नुहुन्छ: 'तिनीहरू केवल ठिक्‍क पारेर ओठेभक्ति गर्न जम्मा हुन्छन्, तिनीहरूले मुखलेमात्र मलाई आदर गर्छन् तर तिनीहरूका हृदयहरू मबाट धेरै टाढा छन्। मत्ती १५:८,९। "आराधकहरूले पितालाई आत्‍मा र सत्‍यतामा आराधना गर्नेछन्। किनकि आराधना गर्ने यस्‍तै आराधकहरूलाई नै पिताले खोज्‍नुहुन्‍छ। २४ परमेश्‍वर आत्‍मा हुनुहुन्‍छ, र उहाँका आराधकहरूले आत्‍मा र सत्‍यतामा आराधना गर्नुपर्छ।” यूहन्ना ४:२३÷२४। त्यसकारण, सत्य आराधकहरू पवित्र आत्मामा र सत्यतामा परमेश्वरको उपासना गर्नुपर्छ।" एलेन जी॰ ह्वाइट, प्रोफेटस् एण्ड किङ्गस्, पृ॰ ५०।

**चिन्तनमनन**:

`आराधना गर्नेहरूले परमेश्वरलाई दिने सबभन्दा महान वा बहुमूल्यको भेटी के हो? (भजन ४०:६÷१०, रोमी १२:१,२)।`

`व्यक्तिगत र सामुदायिक आराधनाको बिचमा के सम्बन्ध छ? हामीलाई दुवैको किन आवश्यक छ? एक आपसमा त्यसले कसरी प्रभाव पार्दछ र आराधनामा उत्साह दिँदछ?`

`कतिपय मानिसहरू आराधनामा केवल प्रार्थना गर्ने, भजन गाउने, बाइबल पढ्ने र आत्मिक पुस्तकहरू पढ्ने मात्र हो भनेर सोच्दछन्। हुन त ती क्रियाकलापहरू आराधनाको निम्ति जरुरी, तर आराधना के तिनीहरूमा मात्रै सिमित रहनुपर्दछ र? आराधना कस्तो हुनुपर्छ भन्ने केही उदाहरणहरू प्रस्तुत गर्नुहोस्।`

`एलेन जी॰ ह्वाइटले लेख्‍नुभएको थियो, "दुखी र अपसोच हृदयले उहाँको सेवा गर्नुपर्छ भन्ने मनोवृत्तिमा कोही पनि हुनुहुन्न। प्रभुको आराधना आनन्दमय हुनुपर्छ र आराधना भनेको उहाँको काममा सहभागी हुने हो।"÷स्टेप्स टु क्राइस्ट, पृ॰ १०३। प्रभुको आराधना कसरी रमाइलो तरिकाले गर्नुपर्छ वा उहाँको आराधना गर्दा कसरी रमाउनु पर्दछ?`