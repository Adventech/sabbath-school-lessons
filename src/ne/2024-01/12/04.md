---
title:  प्रभु, तपाईँको पवित्र भवनमा को रहन सक्छ, अर्थात् त्यहाँ तपाईँको आराधना गर्न को योग्यको छ?
date:   19/03/2024
---

भजन १५मा परमेश्वरको समिपमा आराधना गर्न को योग्यको छ अर्थात् उहाँकहाँ उपसना गर्न आउन को सुहाउँछ भनेर स्पष्ट पारेको छ। हेर्नुहोस्, "१ हे परमप्रभु, तपाईँको पवित्र पालमा को बस्न सक्छ? तपाईँको पवित्र पर्वतमा को चढ्न सक्छ?२ केवल त्यो मानिस बस्न सक्छ जसको जीवन पवित्र छ र जसले असल कामहरू गर्न सक्छ। जसले सत्य बोल्छ, केवल त्यो मात्र तपाईँको पर्वतमा बस्न सक्छ।३ यस्तो मानिसले अरूको विषयमा खराब बोल्दैन। उसले आफ्नो छिमेकीको विरूद्धमा नराम्रो गर्दैन। उसले आफ्ना परिवारका मानिसहरूको विषयमा लज्जाजनक कुराहरू गर्दैन।४ त्यो मानिसले तिनीहरूलाई अस्वीकार गर्छ जसले परमेश्वरलाई घृणा गर्छ। तर उसले तिनीहरूलाई सम्मान गर्छ जसले परमप्रभुलाई आदर गर्छ। यस्तो मानिसले आफूलाई हानि गराएर पनि आफ्नो प्रतिज्ञा कायम राख्छ।५ उसले कसैलाई ऋण दिन्छ तर ब्याज लिंदैन। अनि निर्दोष मानिसहरूलाई नोक्सान पार्न घूस लिंदैन। यदि ऊ कुनै असल मानिस जस्तै बाँच्छ भने ऊ सदा परमेश्वरको नजिक हुनेछ।"

यहाँ सोधिएको प्रश्‍नको जवाफ निचोडमा भन्ने हो भने परमेश्‍वरको व्यवस्था, मर्म र अगमवक्ताहरूले विश्‍वासीहरूबाट अपैक्षा गरिएको जीवनशैलीको सारांश हो। तिनीहरूका कामहरू धर्मपराण र उचित हुनुपर्दछ र तिनीहरूको चरित्रले परमेश्‍वरको प्रतिबिम्ब गर्नुपर्दछ (व्यवस्था ६:५, मिका ६:६-८)। परमेश्‍वरको आराधना गर्ने स्थल पवित्र स्थान हो र त्यहाँ भएका सबै थोकहरू पुजाहारीहरूसमेत परमेश्‍वरमा समर्पित भएको हुन्छ। त्यसकारण, परमेश्‍वरको पवित्र स्थानमा उहाँको समिपमा रहने आराधक पवित्र हुनु जरुरी छ। इस्राएलमा पवित्रताको अर्थ व्यापक छ। जीवनका सबै पक्षहरूलाई एकत्रित पार्दै नीतिवान र चरित्रवान भएर परमेश्वरको गर्नुपर्दथ्यो। केवल औपचारिक, झारा टार्ने र देखावटी आराधना परमेश्‍वरको निम्ति मान्य हुँदैन। परमेश्वरका जनहरूलाई विधिविधानहरू यसकारण दिएको थियो कि तिनीहरू पुजाहारीहरूको राज्यको जीवन बिताउन सक्षम हुन सकोस्। तिनीहरूमा भएका सबै क्षमता परमेश्‍वरमा समर्पित गर्नुपर्दथ्यो। राजकीय पुजारी हुनुको अर्थ परमेश्‍वरको उपस्थितिमा पवित्र जीवन बिताउनु पर्दछ। अरू राष्ट्रहरूमा पनि इस्राएलीहरूले पाएका करारको आशिष फैलाउन अपेक्षा गरिएको थियो।

`पवित्र हुनुको अर्थ के हो? हेर्नुहोस्: भजन २४:३,४ र भजन १०१:१-४।`

शुद्ध र सिद्ध हृदय हुनु परमेश्‍वरको भक्तको महान् गुण हो। हिब्रू भाषामा सिद्धलाई टामिन tamin भन्छ जसको अर्थ पूर्णता र सम्पूर्णता हो। असल, परिपक्व र सिद्ध बिरूवा नबिग्रेको र स्वस्थ हुन्छ (इजिकिएल १५:५)। बलिलाई चढाउने पशुहरू टामिन वा खोटरहित हुनुपर्दछ (लेबी २२:२१-२४)। सिद्ध भन्दा सबै थोकमा सत्यवादी भएको जनाउँछ (अय्यूब ३६:४)। त्यसकारण, सिद्ध हृदय शुद्ध र पवित्र हुन्छ (भजन २४:४)। इमान्दारी, नैतिकवान हृदय हुनु नै सिद्ध हृदय हो। शुद्ध हृदय भएको मानिसले परमेश्‍वरलाई खोज्छ वा उहाँको चाहना गर्दछ (भजन २४:६) र परमेश्‍वरबाट क्षमा पाएर त्यो व्यक्ति पुनर्स्थापित हुन्छ (भजन ५१:२-१०)। परमेश्‍वरको अनुग्रह र उहाँको धार्मिकतालाई स्वीकारेर चल्दा निर्दोष जीवन बिताउने चाहना उब्जेर आउँछ। परमेश्वरका सेवकहरूलाई उहाँको अनुग्रह प्रदान हुन्छ र त्यसले उहाँप्रति श्रद्धालु हुन र उहाँको भय मान्न सक्षम हुन्छ। अर्थात् उहाँसँगको सङ्गतिमा कुनै बाधा अर्चन आउन नदिएर भक्तजन जिउँदछ र उहाँको वचनमा त्यो व्यक्ति समर्पित हुन्छ। धर्मी र परमेश्‍वरमा समर्पित जीवनले परमेश्‍वरको जय हुन्छ तर आफ्नो जय वा आफ्नो भाउ खोज्दैन। भजन १५ले औँल्याएका अत्यन्तै आवश्यकताहरू नकारात्मक तरिकाले उल्लेख गरिएको छ (भजन १५:३-५)। यो परमेश्‍वरको निगाहा पाउन होइन तर त्यहाँ उल्लेख गरिएका परमेश्‍वरबाट अलग गरिने तत्त्वहरूबाट पन्छिएर बस्नु हो।

`परमेश्‍वरबाट टाढा राख्‍ने तत्त्वहरूबाट स्वविवेक प्रयोग गरेर अलग हुन हामी कसरी निर्णय गर्दै जीवन बिताइरहने? परमेश्‍वर र हाम्रो बिचमा आउने तगारोहरू के हुन र त्यसबाट हामी कसरी पन्छिएर बस्ने?`