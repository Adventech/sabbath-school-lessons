---
title:  इतिहासमा परमेश्वरको सर्वोच्चता
date:   07/03/2024
---

`भजन १३५मा ऐतिहासिक घट्नाहरू जल्दोबल्दो रूपमा लेखिएका छन्। भजनका लेखकले तिनीहरूबाट के पाठ सिकेका थिए?`

परमेश्वरको विश्‍वसनीयता, भलो र बफादारीप्रति भजन १३५का लेखकले उहाँको स्तुति प्रशंसा गर्न आह्वान गर्दछन्। उहाँले सृष्टिमा (भजन १३५:६,७), प्रस्थानमा भएको इस्राएलको मुक्तिको इतिहास (भजन १३५:८÷१०) र प्रतिज्ञा गरिएको देशमा बिजय प्राप्‍त गर्न सकेकोले (भजन १३५:१०÷१२) परमेश्वर स्तुति प्रशंसाको योग्य हुनुभएको थियो।

परमेश्वरका विशेष निजि सम्पत्ति गर्न उहाँलले इस्राएलीहरूलाई रोजेर उहाँको अनुग्रह प्रकट गर्नुभएको थियो (भजन १३५:४)। "विशेष निजी सम्पत्ति" भन्ने शब्दले परमेश्वर र उहाँका जनहरूको बिचमा भएको विशेष करारको सम्बन्धलाई जनाउँछ (व्यवस्था ७:६÷११; १ पत्रुस २:९,१०)। परमेश्वरको आफ्नै सार्वभौम इच्छा प्रयोग गर्नुभएको आधारमा इस्राएलीहरूलाई चुन्नुभएको थियो। तर इस्राएलीहरू अरू जातिहरूभन्दा महान्, सर्वोच्च र श्रेष्ठ जाति भएको भनेर घमण्ड गर्ने आधार छैन। संसारप्रति परमेश्वरको सर्वोच्च लक्ष्यहरू इस्राएलीहरूबाट सुरु भएको थिएन तर सृष्टिमा थिए भनेर भजन १३५:६,७ले जिकिर गर्दछ। त्यसकारण, सारा संसारलाई मुक्ति दिने योजनामा आफ्नो हात दिन इस्राएलले नम्र भएर अघि बढ्नुपर्दथ्यो। तिनीहरूलाई दिएको जिम्मेवारीलाई तिनीहरूले पूरा गरे परमेश्वरको योजना सफल हुनुपर्दथ्यो (भजन १३५:८÷१३)। परमेश्वरले उहाँका जनहरूको पक्षमा न्याय गर्नुहुने र तिनीहरूमाथि उहाँको करुणा हुनेछ भन्ने आत्मज्ञानमा इस्राएलीहरू निपुण हुनुपर्दथ्यो (भजन १३५:१४)। समाजमा दविएको, तिरस्कृत र पिडित वर्गको पक्षमा परमेश्वरले न्याय गर्नुहुनेछ (भजन ९:४, भजन ७:८, भजन ५४:१, दानिएल ७:२२)। परमेश्वरले उहाँका जनहरूलाई उचाल्नुहुने र तिनीहरूलाई सुरक्षित गर्नुहुनेछ भनेर प्रतिज्ञा गरिएको छ (व्यवस्था ३२:३६)। त्यसकारण, परमेश्वरका जनहरू उहाँमाथि भरोसा राखेर उहाँसँग गरिएको करारमा बफादारी हुन भजन १३५ले उत्साहित गर्दछ।

मूर्तिहरू केही पनि होइन र यस संसारमा परमेश्वरको विशेष सर्वोच्चता कायम छ भन्ने आत्मज्ञानले सुसज्जित भए उहाँ जनहरू उहाँमाथि बफादार हुनेछ (भजन १३५:१५÷१८)। आशाविहिन, शक्तिविहिन, अकर्मण्य र निकम्मा मूर्तिहरूमाथि भरोसा राख्‍ने मानिसहरू पनि ती मूर्तिहरू जस्तै हुनेछ भनेर भजन १३५:१८मा जिकिर गर्दछ। चौथो आज्ञालाई दुइ प्रकारले प्रस्तुत गरेर भजन १३५:१८लाई अचम्मसँग पुष्टि गरेको छ (प्रस्थान २०:८÷११, व्यवस्था ५:१२÷१५)। सृष्टिमा र संसारको इतिहासमा परमेश्वरको शक्ति समान अरू कोही नभएकोले परमेश्वरका जनहरू उहाँमाथिमात्र भरोसा राख्‍नुपर्छ र उहाँको मात्रै आराधना गर्नुपर्दछ। उहाँ हाम्रो सृष्टिकर्ता र मुक्तिदाता हुनुभएको हैशियतले हाम्रो भक्ति केवल उहाँमाथि मात्र हुनुपर्दछ। उहाँलाई बाहेक अरू कुनै थोकलाई पुजा गर्नु, मान्नु र ढोग्नु नै मूर्तिपूजा गरिएको ठहर्दछ।

`हाम्रो जीवनमा मूर्तिहरू छैन भनेर कसरी निश्‍चित हुने? हामीले महसुस गर्नुभन्दा पनि हृदयमा मूर्तिहरूलाई सजाएर राख्‍नु किन सजिलो छ?`