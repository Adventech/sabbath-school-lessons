---
title:  इतिहास सम्झनु र परमेश्वरको स्तुतिप्रशंसा गर्नु
date:   04/03/2024
---

`भजन १०५मा के ऐतिहासिक घट्नाहरू उल्लेख गरेकाछन् र तिनीहरूबाट के पाठहरू सिक्न जोड गरिएको छ?`

प्रभु र उहाँका इस्राएली जनहरूसँग भएको करारको सम्बन्धको नतिजाले घटेका विभिन्न मुख्य घट्नाहरूको सिँहावलोकन भजन १०५मा प्रस्तुत गरिएको छ। परमेश्वरले अब्राहमसँग गर्नुभएको करारमा उनलाई र उनका वंशलाई प्रतिज्ञा गरिएको देश दिने वाचा थियो। इसहाक र याकूबलाई त्यही करार पूष्टि गरिएको थियो। युसूफ, मोशा, हारुनको सक्रियतामा इस्राएलीहरू कनानमा विजय प्राप्‍त गर्दा त्यो करार पूरा भएको थियो। परमेश्वरका जनहरूका सबै पुष्टाहरूलाई आशा दिइएको छ भनेर भजनले बताउँदछ किनभने विगतको समयमा परमेश्वरको अचम्मको कामले नै आफ्ना जनहरूप्रति सदाकाल अपरिवर्तनीय प्रेम उपलब्ध छ भन्ने जमानत वा ग्यारेन्टी थियो (भजन १०५:१÷५,७,८)।

भजन १०५ भजन ७८सँग मिल्दछ। उहाँका जनहरूको इतिहासमा परमेश्वरको बफादारितालाई दुवै भजनहरूले जोड दिएका छन्। परमेश्वरको महिमा गर्न र उहाँप्रति बफादार हुन प्रेरणा मिलोस् भनेर ती विवरणहरू प्रस्तुत गरेका थिए। तर भजन ७८मा जस्तै भजन १०५मा मानिसहरूका विगत भुलहरू उल्लेख गरिएको छैन। भजन १०५को उद्देश्य फरक भएको पाइन्छ।

भजन १०५ मा बरु इस्राएलका महान् कुलपिताहरूका जीवनीहरू प्रस्तुत गरिएको छ। तिनीहरूको धैर्यता र कठोरमा पनि अटल हुने स्वभाव परमेश्वरबाट पाएका थिए भनेर त्यस भजनमा उल्लेख गरिएको छ। कुलपिताहरूका निरन्तर प्रयास र परमेश्वरप्रति बफादारिताले गर्दा तिनीहरूलाई ठुलो इनाम मिलेको थियो। यसरी भजन १०५मा कुलपिताहरूको विश्‍वास र परमेश्वरप्रतिको भरोसाको अनुसरण गर्नुपर्छ भनेर आह्वान गर्दछ। त्यसले गर्दा कष्टको बेलामा उद्धार पाउन मानिसहरू पर्खिन सकून्।

भजन १०५मा परमेश्वरको भजन गाउने नै उल्लेख गरिएको छ (भजन १०५:१÷७)। परमेश्वरको स्तुतिप्रशंसा सही अर्थमूलक तरिकाले गर्न परमेश्वरका जनहरूले तिनीहरूको इतिहास थाहा पाउनुपर्छ भनेर त्यस भजनको आशय छ। हाम्रो विश्‍वासले कतिको मान्यता पाएको छ र गिन्ती नै गर्न नसक्ने कारणहरूले गर्दा परमेश्वरको स्तुति प्रशंसा किन गर्नुपर्छ भनेर हाम्रो इतिहासले बताउँछ।

परमेश्वरलाई आराधना गर्नेहरू अब्राहम र याकूबका सन्तान हुन् भनेर सम्बोधन गरिएको छ। अब्राहमबाट ठुलो राष्ट्र बनाउने परमेश्वरको प्रतिज्ञा (उत्पत्ति) हामीबाट पूरा हुन्छ भन्ने मनस्थितिमा हामी हुनुपर्दछ। अब्राहम, इस्साहक, याकूब कुलपिताबाट परमेश्वरको प्रतिज्ञा सर्दै सर्दै उहाँका जनहरू र तिनीहरूका पुस्ताहरूमा निहित हुने छ भनेर भजनका लेखकले उल्लेख गर्दछन्। परमेश्वरका न्याय वा फैसला यस पृथ्वीका सबै मानिसहरूमा लागु हुन्छ भनेर भजनका लेखकले जिकिर गर्दछन् (भजन १०५:७)। हाम्रा परमेश्वर सारा पृथ्वीका सार्बभौम परमेश्वर हुनुहुन्छ भनेर र उहाँको प्रेम सबै मानिसहरूमा फैलिन्छ भन्ने ज्ञान उहाँका उपासकहरूले नबिर्सून भनेर लेखकले सुनाउँछन् (भजन ९६:१, भजन ९७:१)। प्रत्येक पुस्ताका विश्‍वासीहरू परमेश्वरप्रति बफादार हुनुपर्दछ भन्ने स्पष्ट आह्वान भजनका लेखकले दिन चाहेको आभास हामी पाउँछौँ।

`अब्राहम र कुलपतिहरूको पङ्क्तिमा सेभेन्थ÷डे एडभेन्टिस्टहरूको स्थान कहाँ छ भनेर हामीले कसरी ठान्ने? गलाती ३:२९मा लेखिएको छ, " यदि तिमीहरू ख्रीष्‍टका हौ भनेता तिमीहरू अब्राहामका सन्‍तान हौ, र प्रतिज्ञाबमोजिम उत्तराधिकारीहरू हौ।" यस परिवेशमा इतिहासबाट हामीले के पाठहरू सिक्नुपर्दछ?`