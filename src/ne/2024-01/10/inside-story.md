---
title:  कथा
date:   08/03/2024
---

### चकित पार्ने आवाज

रेक्स (भारत)

सन १९८० मा भारतमा दिउँसो सुतिरहेको बाबुलाई एउटा चकित पार्ने आवाजले उठायो। "यदि तिमी आज मर्नेभए तिमीले के गर्नेछौ?" त्यस आवाजले सोध्यो। बाबुको सातोपुत्लो गयो। घरमा उनीसँग कोही पनि थिएन। उनले घरमा यताउति हेरे कोही देखेनन्। उनलाई कसले बोलेको हो सो भेट्टाउन प्रयास गरे, तर घरमा कोही पनि थिएन। बाबु चिन्तित भयो। "मलाई बोल्ने को हो?" भनेर चिच्याए। कसैले पनि जवाफ दिएन। उनी झन चिन्तित भए। उनले प्रार्थना गरे, "हे परमेश्वर, को मसँग बोलेको मलाई थाहा दिनुहोस्।" तर घर सुनसान थियो। बाबुले के गर्ने थाहा नै पाएन।

एक घन्टा आधा पछि बाहिर ढोकामा कसैले ढकढक गर्‍यो। त्यहाँ सुसमाचारका पुस्तकहरू बेच्‍ने सेभेन्थ÷डे एडभेन्टिस्ट उभिरहेका थिए। उनलाई भेटेर बाबु अचम्मिभ भए। त्यही व्यक्तिले धेरै घन्टा अघि ढोका ढकढकाएको थियो। त्यस व्यक्तिले बाइबलको बारेमा केही बताइरहेको थियो तर उनले सुन्न चाहेन र उनलाई ढोका बन्द गरेर आफू सुत्‍न गएका थिए। बाबु आफू असल इसाई हुँ भन्नेमा विश्‍वास थियो। तर उनले कहिल्यै पनि बाइबल पढेका थिएनन् न त उनीसँग बाइबल नै थियो। त्यस व्यक्तिले बाइबलको बारेमा सुनाउन चाहेको थियो तर उनले चासो देखाएका थिएनन्।

तर आवाज सुनेपछि त्यो सुसमाचार प्रचारक देखेर खुशी भए। उनले बाइबलको बारेमा अरू जान्न चाहे। अब उनी सुन्न तयार थिए।

त्यस पुस्तक विक्री गर्ने सुसमाचारवाहकले बाबुलाई केही नयाँ कुराहरू सुनाए। कुराकानी गरेर त्यस व्यक्ति घरबाट गएपछि बाबु आफैले सत्य जान्ने निर्णय गरे। उनले आफ्नै बाइबल भएको चाहना गरे। बाबु पादरी वा रोमन क्याथोलिक फादरकहाँ गएर बाइबल किने। त्यो सस्तो थिएन। उनले महँगै भएपनि बाइबल किने र लगनशील भएर बाइबल पढ्न थाले। बाइबल पढेपछि तीनवटा प्रश्‍नहरू उनमा खडाभए। ती प्रश्‍नहरू लिएर पादरीकहा गए। "हामीले मूर्तिको अगाडि किन ढोग्छौँ? हामीले किन आइतबार पालन गर्छौँ?" उनले सोधे। ती प्रश्‍नहरूले पादरी खुशी भएनन्। "त्यसैकारणले त हामी मानिसहरूलाई बाइबल वितरण गर्दैनौँ" उनले भने।

बाबु खुशी भएन। त्यस पादरी अर्थात् रोमनक्याथोलिक चर्चमा जान पनि छोडे। बरू उनले आफ्नी श्रीमती र १६ र १० वर्षका छोराहरूलाई अर्कै आइतबार चर्चमा गए।

केही समयपछि एडभेन्टिस्टले उनी रहेको सहरमा सुसमाचार प्रचारको कार्यक्रम आयोजना गर्‍यो। बाबुले आफू र परिवारलाई त्यस कार्यक्रममा भाग लिन गए। उनले प्रचारकलाई त्यही प्रश्‍नहरू सोधे जुन उनले पादरीसँग सोधेका थिए। पछि बाबु, आमा र तिनीहरूका १६ वर्षको छोरा एडभेन्टिस्ट चर्चमा सरिक भए।

तर तिनीहरूको आफन्त र छिमेकीहरू तिनीहरूदेखि खुशी थिएनन्। बाबुका पाँच दाजुभाइहरू थिए र दुई दीदि बहिनीहरू थिए। तिनीहरूले एडभेन्टिस्ट भएका बाबु र परिवारसँग बोल्न पनि अस्वीकार गरे। सबै छिमेकीहरू बाबुको पहिलो चर्चमा संलघ्न थिए। तिनीहरूले पनि परिवारसँग कुराकानी गर्न अस्वीकार गरे। साबथमा छुट्टी नपाएकोले बाबुले आफ्नो काम छोड्न वाध्य भयो।

धेरै वर्षसम्म परिवारको जीवनमा परिवर्तन भएको थियो। कान्छो छोरो रेक्सलाई सार्वजनिक स्कूलबाट निकालेर एडभेन्टिस्ट स्कुलमा राख्‍न बाबु र आमाले निर्णय गरे।

रेक्सलाई १२ वर्षको हुँदा इ॰डी॰ थोमास मेमोरियल हाइस्कुलमा भर्ना गरियो। ऊ त्यहाँ त वर्षसम्म पढ्यो। त्यहाँ उनले आफ्नो हृदय येशूलाई दियो। त्यसपछि ऊ स्पाइसर एडभेन्टिस्ट युनिभर्सिटीमा पढे। अहिले उनी पास्टर भएको छ। आज उनि भारतको एडभेन्टिस्ट चर्चको अगुवा भएका छन्। उनी साउठ इन्डिया युनियनकोको साबथस्कुलको निर्देशक छन्।

उनको बुबाको देहान्त भएको छ। उनले आफ्नै सहरमा पहिलो एडभेन्टिस्ट चर्च् खोलेका छन्। अनि उनी बाइबल सिकाउने कर्मचारी भए र चर्चहरू स्थापना गर्न सक्रिय भएका छन्। उनको सक्रियतामा धेरैले येशूलाई विश्‍वास गरेका छन्।

४० वर्ष अघि दिउँसो सुतिरहेको बेलामा बाबुलाई एउटा आवाजले उठाएकोप्रति उनी आभारित छन्। उनका बाबुआमाले उनलाई एडभेन्टिस्ट आवासिय स्कुलमा पठाएकोमा उनी खुशी छन्। दुई अनुभवहरूले उनको जीवन अनन्तसम्मको लागि परिवर्तन भएको रेक्सले विश्‍वास गर्छन्।

"म इ॰डी॰ थोमस हाइस्कुलको ग्राजुयत भएकोमा म गौरवान्वित छु। त्यस स्कुले मलाई सत्य सिकायो र आज म परमेश्वरको सेवक छु," खुशी भएर रेक्सले बताए।

÷आन्ड्र्यु मेकचेस्नी