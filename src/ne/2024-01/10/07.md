---
title:  थप जानकारी
date:   08/03/2024
---

प्रेरित ७ र हिब्रू ११। इतिहासमा परमेश्वरले आफ्ना जनहरूलाई सार्वभौम अगुवाइको लक्ष्य के हो भनेर नयाँ करारमा कसरी देखाएको छ?

ऐतिहासिक भजनहरू यथार्थमा परमेश्वरले आफ्ना जनहरूसँग कारोबार गर्नुभएका गवाहीहरू हुन्। आफ्ना जनहरूप्रति परमेश्वर कतिको बफादारी हुनुभएको थियो भनेर भजनसंग्रहले प्रभावकारी रूपमा प्रस्तुत गर्दछ। इस्राएलको इतिहासमा जे भएतापनि त्यही इस्राएलीहरूतर्फबाट नै संसारको मुक्तिदाता जन्म लिने लक्ष्य पूरा भएको थियो। नासरथका येशू नै संसारको निम्ति प्रतिज्ञा गरिएको मुक्तिदाता हुनुहुन्थ्यो। अनेकौँ दु:ख, कष्ट र परीक्षाले परमेश्वरका जनहरूलाई सताएतापनि तिनीहरूलाई उहाँले त्याग्नुभएको छैन र सबै थोक उहाँकै सर्वोच्च नियन्त्रणमा छ भनेर भजनहरूले पुष्टि गर्दछन्। उहाँ इतिहासको सर्वोच्च परमेश्वर हुनुहुन्। परमेश्वरका जनहरू उहाँप्रति गद्दारी गरेतापनि उहाँले गर्नुभएको प्रतिज्ञाबाट हट्नुहुन्न भनेर भजनका लेखकहरूले पुष्टि गर्दछन्। तर परमेश्वरप्रति निरन्तर रूपमा गद्दारी गर्ने, पश्‍चात्ताप नगर्ने हठी व्यक्ति वा मानिसहरू उहाँको करारको आशिषबाट बञ्‍चित भएका थिए र हुनेछन्। इस्राएलीहरूले परमेश्वरको बदनाम गर्दा जुन नतिजा तिनीहरूले भोग्नु परेको थियो त्यो सबैको निम्ति चेतावनी हुनुपर्दछ। जसरी कतिपय इस्राएलहरूले परमेश्वरको खिलाफमा चल्दा नाश भए त्यसरी नै इसाई भनेर दावी गर्ने तर उहाँको मार्गमा नहिँड्ने र उहाँलाई विश्‍वासघात गरेर चल्छ भने तिनीहरूको पनि त्यही गति हुनेछ। परमेश्वरप्रति निरन्तर बफादार भएर बस्न र उहाँमा आशा गरिरहन भजनका लेखकहरूले उत्साह दिन्छन्। "भविष्यको बारेमा डराउनुपर्ने हाम्रो केही कारण छैन। तर परमेश्वरले हामीलाई कसरी अगुवाइ गर्नुभयो भन्ने कुरा हामीले कहिल्यै पनि बिर्सिनु हुन्न। विगतको इतिहासमा उहाँले सिकाउनुभएका पाठ वा शिक्षाहरू हाम्रो हृदयमा सजाइ राख्‍नु जरुरी छ।"÷एलेन जी॰ ह्वाइट, लाइफ स्केचेस अभ एलेन जी॰ ह्वाइट, पृ॰ १९६।

परमेश्वरका जनहरू प्रगति गर्दै निडर भएर अघि बढ्न तिनीहरूले इतिहासबाट तथ्यहरू थाहा पाउनै पर्दछ। भजन १०६ कमसेकम हप्‍ताको एक फेरा भएतापनि पढ्नु पर्छ भनेर एलेन जी॰ ह्वाइटले सल्लाह दिन्छिन् (टेस्टिमोनिज टु मिनिस्टरस् एण्ड गस्पल वर्कर्स, पृ॰ ९८)।

परमेश्वरका जनहरूको इतिहासमा यो यकिन गरिएको छ कि उहाँले गर्नुभएको प्रतिज्ञा कहिल्यै पनि अपूर्ण हुँदैन। यो केवल विगतको इतिहासलाई जनाएको मात्र होइन तर प्रत्येक व्यक्तिको वर्तमान जीवनमा पनि उहाँको प्रतिज्ञा पूरा हुन्छ। येशूको प्रथम् आगमनले यो पुष्टि गर्दछ कि उहाँको दोस्रो आमगन पनि पूरा हुनेछ र परमेश्वरले नयाँ पृथ्वीमा न्यायी र शान्तिको राज्य स्थापना गर्नुहुनेछ।

**चिन्तनमनन**:

`इतिहासमा परमेश्वरले उहाँका विश्‍वासी जनहरूलाई अगुवाइ गर्नुभएको विवरणलाई याद गर्दा के आशिषहरू हामी पाउन सक्छौँ? विगतको इतिहासमा भएका घट्नाहरू बिर्सन्दा वा बेवास्ता गर्दा त्यसका के नतिजाहरू हुन्छ? हामी चर्च भएको हैशियतले पौराणिक इस्राएललाई प्रतिबिम्बित गरिरहेका हुन्छौँ। विगतको इतिहास नबिर्सिने नीति हामीले पनि कसरी अबलम्बम गर्नुपर्छ?`

`परमेश्वरको दैविक हेरचाह हामीमाथि छ भनेर भजनले देखाएको विवरणले हामीलाई कस्तो हौशला मिल्दछ? हामी पनि धिरज र सार्वभौम परमेश्वरमा भरोसा राखेर कसरी अघि बढ्ने? कतिपय समयमा स्थितिहरूलाई हामीले बुझ्न सक्दैनौँ तैपनि उहाँमा नै भरोसा राखेर कसरी अघि बढिरहने?`

`हाम्रो व्यक्तिगत र सामुहिक आराधना कार्यक्रममा परमेश्वरका जनहरूको इतिहासको बारेमा अध्ययन गर्नुपर्छ भनेर कसरी यकिन हुने? हाम्रा छोराछोरीहरूलाई नै परमेश्वरका जनहरूको वर्तमान इतिहास सुनाउन किन राजी हुनुपर्दछ?`