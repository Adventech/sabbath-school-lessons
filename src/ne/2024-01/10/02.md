---
title:  कसैले रोक्न नसकिने परमेश्वरको बफादारिता वा विश्‍वसनीयता
date:   03/03/2024
---

`भजन ७८ पढ्नुहोस्। यस भजनमा तीन मुख्य ऐतिहासिक युगहरू उल्लेख गरेका छन्। प्रत्येक युगमा भइरहेका पाठहरूबाट भजनका लेखक आसाफले सिक्दछन्?`

यस भजनमा इस्राएलको इतिहासको समिक्षा गरिएको छ। त्यसमा इस्राएलीहरूप्रति परमेश्वरको बफादारिता वा विश्‍वसनीयताको बारेमा जोडडार उल्लेख गरिएको छ भने इस्राएलीहरूको विश्‍वासघातको बारेमा खुलासा गरिएको छ। ती घट्नाहरूले आउँदो पुस्तालाई सिकाउनुपर्न पर्दछ र पुर्खाहरूका गल्तीहरूलाई नदोहर्‍याउन सजग गराउँछ। परमेश्वर आफ्नो करारमा भरपर्दो र विश्‍वासीलो हुनुहुन्छ भनेर तिनीहरूले सिकिरहनुपर्दछ। इतिहास अर्तिकथाको रूपमा भजनका लेखकले प्रयोग गरेका छन् (भजन ७८:२)। त्यसको अर्थ, भजनका लेखकको सन्देशलाई गहिरोसँग सोच्नुपर्दछ र त्यस सन्देश आफूहरूको निम्ति हो भनेर ती इस्राएलीहरूले महसुस गर्नुपर्दछ। येशूको अर्तिकथाद्वारा सिकाउने कलालाई (मत्ती १३:३४,३५) भजन ७८:२मा उल्लेख गरेर भविष्यवाणीको रूपमा प्रस्तुत गरिएको छ।

प्रस्थानको समयलाई (प्रस्थान ७८:९÷५४) सम्झना गरेर त्यसको विवेचना भजनमा उल्लेख गरिएको छ। कनानमा तिनीहरूको बसोबास (भजन ७८:५५÷६४), र दाउदको समयलाई पनि याद दिलाउँछ (भजन ७८:६५÷७२)। परमेश्वरको महिमित कामहरू यसमा उल्लेखित गरिएकाछन् भने परमेश्वरसँग गरिएको करार मानिसहरूले भङ्ग गरेकाले तिनीहरूको गति के भयो सो पनि उल्लेख गरिएको छ। परमेश्वरप्रति विभिन्न तरिकाहरूले गद्दारी गरेका कहानीहरू इस्राएलको इतिहासमा कोरिएको छ। विशेष गरेर तिनीहरूको मूर्तिपुजाप्रति परमेश्वर दिक्‍क हुनुभएको थियो (भजन ७८:५८)।

परमेश्वरप्रति विश्‍वासघात गर्ने इस्राएलीहरूको जरा भजनका लेखकले जोडदार प्रकट गर्दछन्: परमेश्वरले तिनीहरूलाई के गर्नुभयो सो तिनीहरूले बिर्से, उहाँमाथि भरोसा राखेन र बरु उहाँको पो परीक्षा गरे (भजन ७८:१८,४१,५६) र उहाँको विरुद्ध बिद्रोह गरे, उहाँको व्यवस्था पालन गर्न तिनीहरू असफल भए, उहाँसँग गरिएको करारलाई र उहाँका वचन र गवाहीहरूलाई तिनीहरूले बेवास्ता गरे (भजन ७८:१०,३७,५६)। इस्राएलीहरूका विश्‍वासघातका विवरणहरू प्रस्तुत गरेर इतिहासमा परमेश्वरले तिनीहरूलाई त्याग्नुभएको थियो भनेर बारम्बार उल्लेख गरिएको छ। तिनीहरूमा भएको मुख्य पाप वा परमेश्वरमाथि भरोसा राख्‍नुमा असफल हुँदाको नतिजाले इस्राएलीहरूले दु:खकष्ट पाएका थिए (भजन ७८:७,८)।

परमेश्‍वरको असिमित धैर्यता, प्यार र अनुग्रहको विपरित इस्राएलीहरूको निरन्तर हठी स्वभाव र आत्मिक अन्धोपनदेखि सबै जना चकित हुनु स्वभाविकै हो। नयाँ पुस्ताहरूले आफ्ना पूर्खाहरूबाट कसरी सिक्ने?

इस्राएलीहरूको विगतको इतिहास पढेर तिनीहरू कस्ता मानिसहरू रहेछन् भनेर तिनीहरूप्रति दिक्‍क हुनुभन्दा पहिले हामीले पहिले आफूहरूलाई नै हेर्नुपर्दछ। के हामीहरूले हामीहरूप्रति परमेश्वरले गर्नुभएको अचम्मका कामहरूलाई बिर्सिने बानी छैन र र उहाँसँग गरिएको करार वा बप्‍तिस्मामा गरिएको शपथलाई बेवास्ता गरिरहेका छैनौँ र? आफ्नै काम, धर्मकर्महरूमा भर पर्न भजनका लेखकले हामीलाई भनेको छैन। मानिसहरूको आफ्नै प्रयासहरू कतिको बेकार रहेछ भनेर भजन ७८ले देखाउँछ। हामी पनि परमेश्वरको बफादारीताप्रति निरन्तर रूपमा सजग भइरहनुपर्दछ र उहाँको अनुग्रहलाई हामीले हाम्रा हृदयमा सजाइ राख्‍नुपर्दछ। नत्र भने हामी पनि विगतका इस्राएलीहरूको गतिभन्दा गतिलो हुनेछैनौँ। परमेश्वरका जनहरूको असफल संग्राम (भजन ७८:९,६२÷६४) किन भयो वा (असफल इसाई किन भयो)? भन्दा परमेश्वरको बफादारबाट अलग भएर मानवीय प्रयासहरूमा भर परेको कारणले हो। हाम्रो जीवनमा परमेश्वरको सहभागी बिना हाम्रो जीवन नै विनाशको पथमा लम्किरहेको हुन्छ।

`तपाईँको विगतका भूलहरूले तपाईँले के पाठहरू सिक्नुभएको छ?`