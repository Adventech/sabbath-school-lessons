---
title:  इतिहासलाई सम्झनु र पश्‍चात्ताप गर्नु
date:   05/03/2024
---

`भजन १०६ मा ऐतिहासिक घट्नाहरू उल्लेख गरेका छन्। तिनीहरू के उल्लेखनीय पाठहरू छन्?`

भजन १०६ले पनि इस्राएलको इतिहासका मुख्य मुख्य घट्नाहरू प्रस्तुत गर्दछ। प्रस्थान, मरुभूमिमा यात्रा र कनानमा इस्राएलीहरूले बिताएको जीवनको बारेमा उल्लेख गरिएको छ। पूर्खाहरूको जघन्य पाप र अपराध भावी पुस्ताहरूमा पनि सरेकोले तिनीहरू निर्वासनमा जानुपरेको पनि यस अध्यायमा जोड गर्दछ। यो भजन इस्राएलीहरू बेबिलोनमा निर्वासन जीवन बिताएको बेलामा वा तिनीहरू आफ्नो देशमा फर्केको बेलामा रचिएको हुनसक्छ। पवित्र आत्माको प्रेरणाद्वारा परमेश्वरका जनहरूको ऐतिहासिक विवरण लेखेका हुन्। परमेश्वरका जनहरूले विगतको इतिहासबाट पाठहरू सिकून् भन्ने उद्देश्यले ती घट्नाहरू लेखिएका हुन्।

यस भजनमा पनि आफ्नो अनुग्रहको करारप्रति परमेश्वर बफादार हुनुभएको औँल्याउँछ। उहाँकै सक्रियतामा ती जनहरू विगतसमयमा उद्धार गर्नुभएको थियो। उहाँका पश्‍चात्तापी जनहरूप्रति उहाँको निगाहा उपलब्ध छ र विभिन्न राष्ट्रहरूबाट उहाँका भक्तजनहरू जम्मा गरिनेछ भन्ने आशा यस भजनमा दिलाएको छ (भजन १०६:४७)। उद्धार पाउन परमेश्वरसित गरिएको निगाहाको बिन्ति कुनै मनगढन्ते, हावादारी वा चाहनामात्र होइन।तर विगतको इतिहासमा परमेश्वरको उद्धारीय कार्यको विश्‍वसनीयतामा आधारित वर्तमान उद्धारको निम्ति गरिएको प्रार्थना हो। परमेश्वरका जनहरूले बाँधेको करारप्रति विगत समयमा उहाँ बफादार हुने निरन्तर स्वभाव भएकोले अहिले पनि उहाँको प्रतिवद्धता जारी छ (भजन १०६:१÷३) भनेर आशावादी भएर प्रार्थना गर्नुपर्छ भन्ने यस भजनले आह्वान गर्दछ।

इस्राएलीहरूको ऐतिहासिक असफलहरूलाई भजन १०६ मा दोहोर्‍याइएको विषेश कारण छ। बर्तमान भक्त जनहरूका पापहरूको स्वीकार र तिनीहरूका पूर्खाहरूभन्दा आफूहरू पनि असल नभएको मानेर नै लेखिएको हो। वर्तमान पुस्ता अझ पहिलेको भन्दा धेरै खराब छ किनभने विगतका पुस्ताहरूका पापहरूले गर्दा तिनीहरू परमेश्वरतिर फर्किन झन्झत मानेको पाइन्छ। विगतका मानिसहरूले जानाजानि दुष्ट मार्गहरूमा लागेतापनि परमेश्वरको धैर्यता र अनुग्रद्वारा तिनीहरूलाई उद्धार गरेको बृतान्त वर्तमान पुस्तालाई थाहा छ। यो केवल इस्राएलीहरूको निम्ति मात्र होइन, हाम्रो निम्ति पनि सत्य हो। परमेश्वरको चरित्र र हामीलाई मुक्ति दिने अनुग्रह येशूले क्रूसबाट प्रकट गरिएको इतिहास हाम्रो माझमा छ। मानिसहरूले जतिसुकै जघन्य पाप वा अपराध गरेतापनि (भजन १०६:८÷१०,३०) तिनीहरूको पापको बाबजुद पनि परमेश्वरको अटल प्रेम जारी नै छ भन्ने सन्देश हाम्रो निम्ति शुभसन्देश भएको मान्नुपर्दछ। मोशा र फिनियासले परमेश्वरसँग बिन्ति गरेर उहाँको क्रोध शान्त गरिएको थियो। यसले येशू पनि उहाँका विश्‍वासीहरूको निम्ति गर्नुहुने प्रार्थनाको अर्थपूर्णतालाई बुझाउँछ। बिगतमा परमेश्वरले देखाउनु भएको अनुग्रहलाई व्यक्तिगत रूपमा हामीले अहिले अनुभव गर्न सकियो भने मात्र हाम्रो जीवन पनि परिवर्तित हुनसक्छ। भजन १०६ हाम्रो पनि हुन सक्छ।

`भजन १०६:१३मा लेखिएको छ: " तर तिनीहरूले चाँड़ै उहाँका कार्यहरू बिर्सिहाले, र उहाँका सल्‍लाहको प्रतीक्षा तिनीहरूले गरेनन्।" हाम्रो जीवनमा पनि यही बिर्सिने बानी किन सजिलो छ?`