---
title:  विगतबाट सिक्ने पाठहरू
date:   02/03/2024
---

### यस अध्यायका मुल पदहरू
भजन ७८, भजन १०५, गलाती ३:२९, भजन १०६, भजन ८०, गन्ती ६:२२÷२७ र भजन १३५।

> <p>यस अध्यायको मुल सार पद</p>
> " ती जुन कुराहरू हामीले सुनेका र जानेका छौं, र जुन कुरा हाम्रा पिता-पुर्खाहरूले हामीलाई भनेका छन्। हामी यी कुराहरू तिनीहरूका छोराछोरीहरूबाट लुकाएर राख्‍नेछैनौं, तर आउने पुस्‍तालाई परमप्रभुका महिमामय कार्यहरू र उहाँको सामर्थ्‍य अनि उहाँले गर्नुभएका आश्‍चर्यपूर्ण कामहरूको वर्णन गर्नेछौं।" भजन 78:3-4।

धेरै भजनहरूमा परमेश्वरको स्तुति प्रशंसाद्वारा उहाँको शक्तिशाली मुक्तिको बारेमा वर्णन गर्दछन्। ती भजनहरू प्रायजसो "मुक्तिको इतिहासका भजनहरू" वा "ऐतिहासिक भजनहरू" भनेर सम्बोधन गरिएको छ। इतिहासबाट सिक भनेर कतिपय भजनहरूले परमेश्वरका जनहरूलाई आह्वान गरिएको छ। तिनीहरूको आफ्नै र पुर्खाका गल्तीहरूबाट सिक भनेर औल्याइएको छ। कतिपय भजनहरूमा विगत समयमा परमेश्वरका जनहरूका निम्ति उहाँका अचम्मका कामहरू जोड दिएका छन्। ती कामहरूलाई याद गर्दा परमेश्वरप्रति तिनीहरूको निष्ठामा बल पुगोस् भनेर भन्ने आशय प्रकट गरेका छन्। तिनीहरूको कठिनाइबाट राहत दिन परमेश्वर कतिवद्ध हुनुभएको छ भनेर तिनीहरूले थाहा पाउनु जरुरी छ।

कतिपय समयमा ऐतिहासिक भजनहरूका विशेष आह्वानहरूमा हाम्रै जीवन पनि गाँसिएको पाउँछौँ। विगका परमेश्वरका जनका इतिहास हाम्रो जस्तै रहेछ भनेर हामी पनि दावी गर्न सक्छौँ। परमेश्वरका ऐतिहासिक जनका परिवारमा ख्रीष्टद्वारा हामीलाई पनि समावेश भएको छ (रोमी ८:१५, रोमी ९:२४÷२६, गलाती ४:६,७)। पौराणिक इस्राएलीहरूको ऐतिहासिक वर्णन यथार्थमा आत्मिक पूर्खाका लेखाजोखा हो। त्यसकारण, तिनीहरूको विगतको इतिहासबाट हामी सिक्नुपर्दछ किनकि त्यो हाम्रो पनि इतिहास हो।

विगतको इतिहासको अध्ययनको अन्तिम लक्ष्य यो होकि प्रत्येक पुस्तामा कोही न कोही मानिसहरूले महत्वपूर्ण भाग खेलेका छन् भनेर थाहा पाउनुपर्छ। परमेश्वर र सैतानको बीचमा भइरहेका महान् बैचारिक द्वन्द्वमा परमेश्वरका सार्वभौम लक्ष्यहरू छन् भनेर उजागर गर्नु हो, जसमा परमेश्वरका जनहरूले केही न केही महत्त्वपूर्ण भागहरू खेलिरहेका हुन्छन्।