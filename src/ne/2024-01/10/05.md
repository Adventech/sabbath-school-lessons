---
title:  परमेश्वरको बिरुवाको अर्तिकथा
date:   06/03/2024
---

`भजन ८० पढ्नुहोस्। यसमा परमेश्वरका जनहरूको चित्रण गरिएको छ। तिनीहरूले कुन महान् आशाको निम्ति बिन्ति गर्दछन्?`

मिश्र देशबाट उखारेर ल्याएको बिरुवाको बगैँचा इस्राएल हो भनेर यस भजनमा चित्रण गरिएको छ। तिनीहरूलाई दमनकारी भूमिबाट प्रशस्त फल भएको प्रतिज्ञा गरिएको देशमा परमेश्वरले ल्याउनुभएको थियो। बगैचा भन्ने चित्रणले इस्राएलीहरूलाई परमेश्वरले रोज्नुभएको देखाउँछ र तिनीहरूले उहाँले नै हेरचाह गर्नुभएको थियो (उत्पत्ति ४९:११,१२,२२, व्यवस्था ७:७÷११)। तर, परमेश्वरको बगैँचामा उहाँकोफ क्रोध बज्रिएको छ भनेर भजन ८०:१२ले बताउँछ। बगैँचाको बिनाश भनेको परमेश्वरको न्याय त्यहाँ भएको थियो भनेर अगमवक्ताले बताउँछन् किनकि त्यस बगैचाका बिरुवाहरू खराब भएको थियो (यशैया ५:१÷७, यर्मिया २:२१)।

तर भजन ८०ले परमेश्वरको न्यायको बारेको कारण बताएको छैन। परमेश्वरको गहिरो र अपार अनुग्रहको बाबजुद पनि मानिसहरूको बिचमा उहाँको उपस्थिति लामो समयसम्म नहुनु भएको महसुस गर्नुपर्दा अगमवक्ता अलमलिन पुगेका थिए। परमेश्वरको क्रोध र उहाँको न्यायको बिचमा र उहाँको अनुग्रह र क्षमाशीलतामा भइरहेको तनावले गर्दा उहाँको क्रोधले जित्‍नेछ र उहाँका जनहरू सदाको निम्ति पूरै नागन्ती ६श हुनेछ भन्ने डर लेखकलाई भएको थियो (भजन ८०:१६)।

`गन्ती ६:२२÷२७मा लेखिएको आशिषलाई भजन ८०मा कसरी प्रयोग गरिएको छ?`

हारुन र उनका छोराहरूले पाएका प्रतिज्ञाले परमेश्वरका जनहरूलाई दिएको निरन्तर आशिष कायम हुने बताउँछ (गन्ती ६:२२÷२७)। मानिसहरूले पाउने दु:खकष्ट वा दयनीय अवस्थामाथि परमेश्वरको अनुग्रहले बिजय पाउनेछ भन्ने आशालाई यस आशिषमा पल्हाइ दिएको छ: "हामीलाई पुनर्स्थापित गर्नुहोस्, हे परमेश्वर; हजुरको मुहार हामीमा चम्काउनुहोस्, र हामीले मुक्ति पाउनेछौँ!" भजन ८०:३, भजन ८०:७,१९।

हिब्रू भाषाको "पुनर्स्थापित" भन्ने शब्द "फर्कनु" भन्ने साधारण शब्दबाट आएको हो। यो शब्द बाइबलमा बारम्बार प्रयोग गरिएको छ। उहाँका बरालिएका जनहरू उहाँतिर फर्किन उहाँले आह्वान गर्नुहुन्छ। यो पश्‍चात्ताप भन्ने शब्दसँग नजिकै जोडिएको छ। पापलाई त्यागेर परमेश्वरतिर फर्किने धारणा यो शब्दको छ। " म नै परमप्रभु हुँ भनी चिन्‍ने हृदय तिनीहरूलाई म दिनेछु। अनि तिनीहरू मेरा प्रजा हुनेछन्, र म तिनीहरूका परमेश्‍वर हुनेछु, किनभने तिनीहरू आफ्‍नो सम्‍पूर्ण हृदयले मकहाँ फर्कनेछन्।" यर्मिया 24:7।

`पश्‍चत्ताप गर्दा परमेश्वरतिर फेर फर्किन पाएको अनुभव तपाईँलाई कस्तो भएको थियो?`