---
title:  थप जानकारी
date:   16/02/2024
---

एलेन जी॰ ह्वाइटको स्टेप्स टु क्राइस्टको पृ॰ १७-२२को "सिनर्स निड अभ क्राइस्ट ।"

परमेश्वरका जनहरू सबै मिलेर "उहाँका करुणा वा दया सदाकाल रहिरन्छ" भनेर आवाज उठाइरहन भजनसंग्रहमा बारम्बार दोहोर्‍याइएको छ । उहाँको अनन्तको प्रेमको उत्सब मनाउँदै ती वाक्य उच्चारण गर्नुपर्दछ (भजन १०६:७, १०७:१, भजन ११८:१-४,२९, भजन १३६) । "परमेश्वरको प्रशंसा नगर्नुको अर्थ उहाँले हामीलाई दिनुभएका फाइदाहरूलाई बिर्सनु हो र उहाँका बरदान वा उपहारहरूप्रति सराहना नगर्नु हो। परमेश्वरको बारेमा बोल्नु र सोच्नु मात्र उहाँको स्तुतिप्रशंसा गर्नु होइन । परमेश्वरको महामहिम गौरवलाई स्विकार्दै उहाँका गुणहरू, दया र ज्ञानबुद्धिलाई याद गर्दै उहाँको स्तुतिप्रशंसा गर्नुपर्दछ ।" -हान्स लारन्डल, डेलिभरेन्स इन द सामस्, पृ॰ १७८ ।

परमेश्वरको दया सदाकालसम्म रहिरन्छ भन्ने गम्भीर स्वीकारलाई उहाँको खेसद khesed परिप्रेक्ष्यमा सम्झिनुपर्दछ ।

त्यो हो उहाँको करार जसमा उहाँको दया सजिएको छ र उहाँका जनहरूप्रति उहाँको बफादारिता । परमेश्वरप्रति विद्रोह र मानव पापको सामु उहाँको ती प्रतिवद्धता अपरिवर्तनीय छ ।

"हामी उहाँको विरुद्धमा पाप गरेका छौँ र उहाँको निगाहा पाउन हामी योग्यका छैनौँ । तैपनि उहाँ आफैले हाम्रा ओठहरूमा यी अचम्मको बिन्ति राखि दिनुभएको छ, 'तपाईंका नाउँको खातिर हामीलाई तुच्‍छ नठान्‍नुहोस् । तपाईंको महिमित सिंहासनको अनादर नगर्नुहोस् । हामीसित गर्नुभएको आफ्‍नो करारको सम्‍झना गर्नुहोस्, र त्‍यो भङ्ग नगर्नुहोस् ।' यर्मिया १४:२१। हाम्रा पापहरूलाई स्विकार्दै र हामी अयोग्यका छौँ भन्दै जब उहाँकहाँ आउँछौँ तब हाम्रा क्रन्धनहरू सुन्न उहाँले प्रतिवद्धता जाहेर गर्नुभएको छ । यदि हामीलाई उहाँले दिनुभएको वचनलाई उहाँले नै पूरा गर्नु भएन भने उहाँको सिंहासनमाथि नै प्रश्‍न उठ्दछ ।" एलेन जी॰ ह्वाइट, क्राइस्ट अब्जेक्त लेसनस्, पृ॰ १४८ ।

परमेश्वर उनीमाथि अनुग्रही हुनुहुन्छ (भजन १०३:२) भन्ने अनुभवले उनालाई उत्साह दिँदै भजनका लेखकले यी शब्दहरू उच्चारण गर्दछन्, "थिचोमिचोमा परेकाहरू सबैका निम्‍ति परमप्रभुले धार्मिकता र न्‍यायको काम गर्नुहुन्‍छ।" भजन १०३:६ । भजनका लेखकको व्यक्तिगत गवाहीको अन्तिम लक्ष्यमा उनको जीवनमा परमेश्वरको माया र दयाले भरिएको थियो भनेर अरूहरूलाई पनि सुनाउनु हो ताकि तिनीहरूले पनि तिनीहरूको हृदय परमेश्वरमा खुला राखून् र उहाँको उद्धार गर्ने अनुग्रह प्राप्‍त गर्दै उहाँको स्तुतिप्रशंसा गरून् (भजन ९:११,१२; भजन २२:२२-२७; भजन ६६:१६) ।

**चिन्तनमनन**:

`मानिसहरूको मुक्तिको निम्ति परमेश्वरको दया अनन्तको छ भन्नेको व्यवहारिक अर्थमा के हो? परमेश्वरको दया निरन्तर रूपमा छ भन्दैमा मानिसहरू पाप गरिरहनुहुन्न भनेर त्यसले कसरी बताउँछ?`

`हामीलाई परमेश्वरले दिनुहुने हाम्रा पापका क्षमा र पापप्रति उहाँले गर्नुहुने न्यायको बिचमा हामीले कसरी तालमेल गर्ने?`

`परमेश्वरको दया नयाँ करारमा पनि व्यक्त गरेको छ भने भजनसंग्रहमा व्यक्त गरेको उहाँको दयासँग कसरी मिल्दछ (एफिसी २:४,५; १ तिमोथी १:१६; तितस ३:५; हिब्रू ४:१६)?`