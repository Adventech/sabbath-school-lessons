---
title:  कथा
date:   16/02/2024
---

### बालक विहिन खुशी विधवी

रत्‍नमाया (नेपाल)

नेपालकी रत्‍नमाया १३ वर्ष हुँदा विवाह गरेकी थिइन्। वैवाहिक जीवन धेरै वर्ष बितेतापनि उनको बच्चा भएको थिएन। उनी बाँझी भएकीले गाउँघरमा मानिसहरू उनमाथी नराम्रो दृष्टिले हेर्थे। उनका साथी र आफन्तहरूले उनी श्रापित स्त्री भनेर हेप्दथे। उनको श्रीमानले पनि उनलाई दोष दिन्थे र उनी रक्सीमा चुर्लुभ्म डुव्थे। तर संसारको सबै थोकभन्दा आफ्नै बच्चा भएको रत्‍नमायाले चाहेकी थिइन्। उनले गर्भवति हुन धेरै पूजाआजा गरिन् तर केहीले पनि सहायता गरेनन्। अनि आफ्नो दिन धेरै खराब भइरहेकै बेलामा उनको श्रीमान अचानक मृत्यु भयो। त्यसले गर्दा रत्‍नमायाको दिक्‍क झन बढ्यो। अब उनी बालक विहिन र विधवी भएर जिउने पीडामा परिन्। उनी एक्लै भएको महसुस गरिन्। अरूहरूले नातीनातीनासँग खुशी भएर खेलिरहँदा उनलाई पीडा हुन्थ्यो।

कोभिड÷१९ को महामारीले गर्दा उनी महिनौँसम्म कहीँ जान सकिनन्। उनको गाउँमा लकडाउन भएको थियो। उनी जिउन पनि चाहिनन्।

एक दिन उनको भतिजा उनलाई उनको सानो छाप्रो घरमा भेट्न आयो। बिस्तारै लकडाउन निषेधाज्ञा खुकुलो हुँदै थियो। भतिजाले उनलाई चर्चमा आउन आग्रह गर्‍यो। "मेरो चर्चमा आउनुहोस्। तपाईँले धेरै नयाँ कुराहरू सुन्न सक्नुहुनेछ र तपाईँले उपहार पनि पाउनु हुनेछ," भतिजाले आग्रह गर्‍यो। महामारीको बेलामा चर्चले चामल र कम्बलहरू चर्चले आवश्यक परेको परिवारहरूलाई बाँडिरहेको थियो।

रत्‍नमाया चर्चमा जाने निर्णय गरिन्। साबथमा भएको आराधना सेवा देखेर उनी छक्‍क परिन्। उनी येशूलाई विश्‍वास नगर्ने घरमा जन्मेकी र हुर्केकी थिइन्। उनी पहिलो पल्ट चर्चको कार्यक्रममा भाग लिएकी थिइन्। उनलाई विषेश गरेर भजनहरू मनपराइन्। जब मानिसहरूले येशूको बारेमा भजन गरेको उनले सुनिन् उनको हृदयमा शान्ति भएको अनुभव गरिन्। चर्चका मानिसहरूले उनीसँग राम्ररी अभिभादन गरे र उनीसँग कुराकानी गरे। उनलाई कसैले नहेपेको र गिल्ला नगरेको देख्‍दा उनी आश्‍चर्यचकित भइन्। बाँझी भएकोले उनकै दोष हो भनेर चर्चका मानिसहरूले उनलाई दोष लगाएनन्। तर सबैले दयालु र मायालुभएर उनीसँग बोले।

साबथ पछि चर्चका धेरै महिलाहरू रत्‍नमायाको घरमा आउन थाले। तिनीहरूले उनलाई बाइबल सिकाए र उनीसँग प्रार्थना गरे।

रत्‍नमाया प्रत्येक शनिबार चर्चमा जान थालिन्। प्रत्येक पल्ट जब उनी चर्चमा गइन् तब उनलाई राम्रो लागेको थियो र उनले चर्चका मानिसहरूसँग कुराकानी गर्न थालिन्। येशूले उनलाई धेरै प्रेम गर्नुहुन्छ भनेर थाहा पाएर उनी धेरै खुशी भएकी थिइन्।

उनमा एक्लोपना हराउन थाल्यो र दिक्‍क पनि लाग्न छोड्न थाल्यो। उनको जीवनमा गुमिरहेको आनन्द उनले येशूमा पाएको थियो। अब उनी संसारमा सबभन्दा धेरै खुशी भएको व्यक्ति भएको महसुस गर्न थालेकी थिइन्प। "प्रभुले मलाई मेरो हृदयमा शान्ति दिनुभयो। परमेश्वरको प्रेम प्रति म सधैँ आभारित छु। मेरो जीवनमा उनले गर्नुभएको सबै थोकको निम्ति म खुशी छु," मुस्कुराउँदै उनले सुनाइन्।

आज रत्‍नमाया ६५ वर्षकी छिन् र येशू प्रतिको विश्‍वासमा उनी बढिरहेकी छिन्। उनी कहिल्यै पनि स्कुलमा गइनन्, पढ्न र लेख्‍न पनि सक्दैन। तर उनी चर्चको महिलासँग बाइबल अध्ययन गर्दैछिन् र सेभेन्थ÷डे एडभेन्टिस्ट रेडियो सुन्छिन्।

फिलिप्पी ४:४ रत्‍नमायाको निम्ति मन पर्ने पद हो जहाँ पावलले लेखेका छन्, "आनन्दित होऊ। फेरि पनि भन्छु आनन्दित होऊ।"

"मेरो श्रीमान पनि छैन, छोराछोरीहरू पनि छैन तर अब कहिल्यै पनि एक्लोपना महसुस गरेको छैन किनकि मेरो प्रभु र मुक्तिदातामा म खुशी र आनन्दित हुन सक्छु। मेरो प्रभु मसँग जहिले पनि हुनुहुन्छ र उहाँले मलाई सबै थोकहरूभन्दा माया गर्नहुन्छ।"

÷आन्ड्र्यु मेकचेस्नी