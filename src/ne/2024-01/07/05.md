---
title:  परमेश्वरको महान् राजसी र दयाको निम्ति स्तुतिप्रशंसा
date:   14/02/2024
---

`भजनसङ्ग्रह ११३ र १२३मा परमेश्वरका बहुपक्षिय चरित्रको बारेमा उल्लेख गरिएको छ। ती के हुन्?`

भजन ११३ र १२३ दुवैले परमेश्वरको महान् राजसी र दयाको बारेमा प्रशंसा गर्दछन्। परमेश्वरको शाही प्रभावलाई उहाँको नाउँको महानताबाट प्रकट गरिएको छ भने उहाँको सिंहासन उच्च स्थानमा छ भनेर बताउँछ। त्यो स्थान सबै राष्ट्र र जगत् ब्रम्हाण्डभन्दा माथि छ (भजन ११३:४,५; भजन १२३:१)।"हाम्रा प्रभु परमेश्वर जस्तो अरू को छ र? " भजन ११३:५। यो आस्थाको वक्तव्य हो। इस्राएलका परमेश्वरलाई कुनै पनि संसार र संसारका माथिका शक्तिले चुनौति दिन सक्छ।

अथाह उच्च स्थानमा रहनुहुने परमेश्वर नम्र हुन राजी भएको र आकाश वा ब्रम्हाण्डहरू र पृथ्वीलाई हेर्न निहुरिनुहुन्छ भनेर वर्णन गरिएको छ (भजन ११३:६)। परमेश्वर जतिसुकै उच्च स्थानमा रहनुभएतापनि यस संसारको गतिविधीलाई हेर्न उहाँ चुक्नुहुन्न। यस संसारको मामिलामा आफू समावेश हुन र आवश्यक परेका र गरिबहरूलाई उद्धार गर्न उहाँ दया देखाउन राजी हुनुभएको उहाँको अनुग्रहको कारणले हो। उहाँका सेवकहरूका निम्ति उहाँका उदार हात लुकिएको छैन। उहाँ टाढा स्वर्गहरूमाथि रहनुभएतापनि आफ्ना जनहरूलाई सहायता गर्न हरदम तत्पर हुनुहुन्छ।

परमेश्वरको महानता र हेरचाह कसरी गर्नुहुन्छ भन्ने ज्ञान हामीलाई पूरा छैन। तर उहाँकका दयाका कामहरू र करुणाहरूको गतिविधी देख्‍दा हामीलाई अचम्म नै लाग्दछ। आवश्यकतामा परेकाहरू, गरिब र पिडित तथा दविएका परमेश्वरका जनहरूले परमेश्वरको निगाहा पाएको व्यक्तिगत अनुभव पाउँदा उहाँको सार्वभौम शक्ति सराहनीय नै हुन्छ। कतिपय समयमा ती पिडित मानिसहरूको जीवन उहाँको हस्तक्षेपले गर्दा कायापलत भएको हामी देख्छौँ। अति उच्च स्थानमा रहनुहुने परमेश्वरले आफ्नो शक्तिलाई प्रयोग गरेर समाजबाट पिछडिएकाहरूलाई उत्थान गर्नु भएको प्रमाण जताततै छ। मानिसहरू परमेश्वरकहाँ आउन स्वतन्त्र छ। उहाँ मानिसहरूको अनुग्रही सृष्टिकर्ता र सँभारकर्ता हुनुभएको र उहाँका भक्त जनहरू उहाँका प्रिय सन्तान भएको हैशियतले तिनीहरू उहाँकहाँ सुरो भएर आउन सक्छन्। उहाँ सर्वशक्तिमान र सार्वभौम परमेश्वर हुनुभएतापनि आफ्ना जनहरूप्रति हेर्ने दृष्टिकोण प्रेम वा वात्सल्यपूर्ण नै हुन्छ।

त्यसकारण, उहाँलाई गरिने आराधना वा उपासना उहाँको महानताको कारणले मात्र नभएर उहाँको प्रेम र भलाइप्रति अभिप्रेरित भएर गरिएको हुन्छ। उहाँप्रति गरिने स्तुति र प्रार्थना समय र स्थानको सिमाना हुँदैन (भजन ११३:२,३)। परमेश्वरको महानता र करुणाको उत्तम प्रदर्शन येशू ख्रीष्टबाट गरिएको छ। उहाँ स्वर्गबाट निहुरिन राजी हुनुभयो र क्रूसको निच मृत्यु पनि भोग्नुभयो ताकि पतित मानव जातिको उत्थान होस् (फिलिप्पी २:६÷८)। परमेश्वरको आराधना र स्तुति गर्नुपर्ने महान् कारण नै क्रूस हो। क्रूसको माध्यमद्वारा हामीप्रति उहाँको सर्वहित उच्चस्तरमा प्रदर्शन गर्नुभएको छ।

`क्रूसले तपाईँको व्यक्तिगत जीवनलाई कसरी असर पारेको छ सो सोच्नुहोस्। तपाईँलाई येशूले कसबाट उद्धार गर्नुभएको छ? तपाईँको दिमागमा क्रूसलाई किन सर्वोपरी राख्‍नु जरुरी छ?`