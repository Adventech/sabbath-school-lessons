---
title:  ममा शुद्ध वा चोखो हृदय सृजना गर्नुहोस्
date:   12/02/2024
---

`परमेश्वरसँग दयाको भिष भजनका लेखकले किन माग्दछन्? हेर्नुहोस् भजन ५१:१÷५`

दाउदको जीवनमा भएको आत्मिक अन्धकारको क्षणमा (२ शमूएल १२) आफ्नो हृदय परमेश्वरको सामु पोखाउँछन्। आफ्नो पापको निम्ति परमेश्वरसँग दाउदले क्षमाको भिष माग्दछन्। परमेश्वरले दिनु हुने क्षमा उहाँको अनुग्रहको असाधारण उपहार हो। परमेश्वरका कोमल करुणाहरूकै आधारमा दाउदले क्षमा माग्दछन् (भजन ५१:१)। आफू आफ्नो पाप अनुसार दण्ड भोग्नुपर्ने योग्य भएको स्विकारेतापपनि (भजन १०३:१०) परमेश्वरकै चरित्रको आधारमा क्षमा पाउन उनले बिन्ति गर्दछन्। परमेश्वर दयालु, विश्‍वासिलो र करुणाले भरिएको हुनुहुन्छ (प्रस्थान ३४:६,७, भजन ५१:१)। ती चरित्रलाई दावी गरेर परमेश्वरसँग क्षमा माग्छन्।

`भजन ५१:६÷१९ पढ्नुहोस्। यहाँ पापको क्षमालाई कसरी चित्रण गरिएको छ? परमेश्वरले दिनुहुने क्षमाको लक्ष्य के हो?`

परमेश्वरले दिनुहुने क्षमामा केवल राज्यको कानुनले निर्दोष फैसला गरेको मात्र समावेश भएको हुँदैन। परमेश्वरले दिनुहुने क्षमा मानिसको भित्री अन्तस्करण सम्म पुग्छ र चेतनालाई नै घचघच्याउँछ। त्यसको फलस्वरुप त्यो व्यक्तिमा गहिरो परिवर्तन हुन्छ (भजन ५१:६, हिब्रू ४:१२)। पापको क्षमा पाउने व्यक्तिले परमेश्वरबाट पाएको क्षमा हल्का रूपमा लिँदैन तर गम्भिर भएर आभारित हुन्छ। यथार्थमा भन्ने हो भने परमेश्वरको क्षमामा नयाँ सृष्टि वा नयाँ जीवन पाएको भनेर त्यस व्यक्तिको अनुभव हुन्छ (भजन ५१:१०, यूहन्ना ३:३÷८)। हिब्रू भाषा बारा' bara’ लाई "सृष्टि वा सृजना" भनेर अनुवाद गरिन्छ। यसको अर्थ परमेश्वरमा भएको सृष्टि गर्ने शक्तिलाई औँल्याउँछ (उत्पत्ति १:१)। केवल परमेश्वरले मात्र मानिसलाई नव जीवन दिनुहुन्छ वा नयाँ सृजना गर्न सक्नुहुन्छ। पश्‍चात्तापी हृदय भएको मानिसलाई केवल परमेश्वरले मात्र मौलिक परिवर्तन गर्न सक्नुहुन्छ जुन स्थायी परिवर्तन हो (२ कोरन्थी ४:६)।

हिसपबाट आफूलाई सफा गर्न दाउदले परमेश्वरसँग अनुरोध गर्दछन् (लेबी १४:२÷८, भजन ५१:७)। आफूले गरेको पाप र अपराधले गर्दा आफूलाई परमेश्वरको उपस्थितिबाट टाढा राखिएको अनुभव दाउदले गर्दछन्। तत्कालिन समाजमा कुष्ट रोग लागेका मानिसहरू समाजबाट बहिष्कार गरिन्थ्यो। कुष्ट रोग भएको मानिस अशुद्ध वा फोहर भएको स्थितिमा रहन्थ्यो (भजन ५१:११)। मन्दिरमा गरिने कुनै पनि पूजाआजा र बलिहरूले उनका पाप क्षमा भएर उनको जीवन पुनर्स्थापित हुनेछ भन्ने आशा उनमा थिएन। पहिला नै सोचेको परस्त्री गमन र हत्याको क्षमा पाउन कुनै पनि बलिले गरिन्दैनथ्यो। यो परमेश्वरले नै नै मोशालाई दिएको व्यवस्थामा थियो (प्रस्थान २१:४, लेबी २०:१०)।

परमेश्वरले दिनुहुने बिनाशर्तको अनुग्रहले मात्र दाउदको टुक्रिएको र चुर्ण भएको अर्थात् भित्री हृदयदेखि सत्य र इमान्दारी पश्‍चात्तापलाई परमेश्वरले उनको जीवनलाई पुनर्स्थापित गरिन सक्थ्यो। उहाँको अनुग्रह नै बलिको रूपमा दाउदलाई चोखो पारेर उनको जीवन परमेश्वरसँग फेरि तालमेल हुन सक्थ्यो (भजन ५१:१६,१७)। हिसपबाट सफा गर्न अनुरोध गर्दा दाउदले आफूलाई परमेश्वरको उपस्थितमा फेरि राख्‍न अनुरोध गरेका थिए।

`यदि राजनैतिक छलकपट, दाउपेच गरेर, परस्त्रीगमन गर्ने, धोखा दिने, हत्यारा र दुष्ट स्वभावले प्रेरित भएको दाउदलाई त परमेश्वरले क्षमा गर्न सक्नुहुन्छ भने तपाईँ हामी पापमा चिप्लिन्दा के आशामा रहन सक्छौँ?`