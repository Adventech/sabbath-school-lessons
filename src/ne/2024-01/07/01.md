---
title:  तपाईँको दया र करुणा सारा जगत् ब्रम्हाण्डहरूमा पुग्दछ
date:   10/02/2024
---

### यस अध्यायका मुल पदहरू
भजन १३६, भजन ५१, भजन १३०, भजन ११३ र भजन १२३।

> <p>यस अध्यायको मुल सार</p>
> "हे परमप्रभु, जातिहरूका बीचमा म तपाईँको प्रशंसा गाउनेछु। मानिसहरूका बीचमा म तपाईँको विषयमा गाउनेछु। किनकि तपाईँको करुणा स्‍वर्गसम्‍म महान् छ, र तपाईँको विश्‍वसनीयताले आकाशै छुन्‍छ। हे परमेश्‍वर, तपाईँ स्‍वर्गभन्‍दा पनि उच्‍च हुनुहोस्, तपाईँको महिमा सारा पृथ्‍वीभरि व्‍याप्‍त होस्!" भजन 57:9-11।

आत्मिक अर्थात् अध्यात्मिक क्षेत्रमा आफू दयनीय र दरिद्र भएको र परमेश्वरलाई आफूहरूले दिनुपर्ने कुनै पनि असल थोक नभएको भनेर भजनका लेखकहरूले महसुस गर्दछन्। त्यसको अर्थ आफूहरूसँग त्यस्तो केही छैन जसले परमेश्वरको सिंहासनको सामु स्यावास पाएर उभिन सकून् (भजन ४०:१७)। हामीलाई जस्तै तिनीहरूलाई पनि अनुग्रहको आवश्यकता भएको तिनीहरूले स्विकार्दछन्। त्यो अनुग्रह परमेश्वरको मात्रै हो। छोटकरीमा भन्नुपर्दा तिनीहरूलाई सुसमाचारको आवश्यकता छ।

मानिसहरू परमेश्वरको करुणा र दयामा पूरै भरोसा राख्‍नुपर्छ भनेर भजनका लेखकहरूले जिकिर गर्दछन्। भाग्यवस, परमेश्वरको अनुग्रह, करुणा र दया क्षणिक नभएर अनन्त कालसम्म उपलब्ध गराइएको छ। सृष्टिमा र परमेश्वरका जनहरूको इतिहासमा उहाँको दयाले निरन्तरता पाएको हामीले सिक्दछौँ (भजन १३६)। सनातन परमेश्वरको सामु मानिसको जीवन क्षणिक छ। त्यो घाँस जस्तै छ। तर परमेश्वरले मानव कमजोरीप्रति दया देखाउनुहुन्छ र तिनीहरूको शक्तिलाई नविकरण गर्नुहुन्छ (भजन १०३:३,५)।उहाँमा नै उहाँका भक्तजनहरूको अनन्त जीवनको प्रतिज्ञा निहित भएको छ।

आफ्नो करारप्रति कतिवद्ध हुनुभएको छ भन्ने आत्मज्ञान पाएर परमेश्वरका जनहरू ढुक्‍क हुन सक्दछन्। जुनसुकै प्रतिकुल वा असहज वातावरणमा पनि परमेश्वरका जनहरूले उहाँलाई बिन्ति चढाउन सक्दछन् किनकि तिनीहरूको बिन्ति स्वर्गका करुणामय परमेश्वर पितातिर निर्देशित गरिएको हुन्छ (भजन १०३:१३, भजन ६८:५, भजन ८९:२६)। जब परमेश्वरप्रति आशक्त भएर उहाँको अनुग्रह र प्रेमको अनुभव तिनीहरूले गर्दछन् तब उहाँको आराधना गर्न र सेवा गर्न ताजा बल पाउँदछन्। उहाँलाई बाहेक कसैको सेवा नगर्ने प्रतिवद्धता ती जनहरूको हुन्छ।