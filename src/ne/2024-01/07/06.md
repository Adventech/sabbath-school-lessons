---
title:  हामीप्रति उहाँले देखाउनुभएको गुणहरूलाई नबिर्सौँ
date:   15/02/2024
---

`परमेश्वरका दया, करुणा र कृपालाई भजन १०३मा कसरी चित्रण गरिएको छ, हेर्नुहोस्`

"परमेश्वरका धेरै आशिषहरूलाई भजन १०३मा गनिएको छ। उहाँका सबै उपकारहरू नबिर्सनु भनेर पद २मा उल्लेख गरिएको छ भने ३÷६मा ती उपकार वा आशिषहरूले जीवनलाई फस्ताइ दिन्छ। ती आशिषहरू परमेश्वरको अनुग्रहले भरिएको स्वभावमाबाट नै उब्जिएका हुन् र इस्रायलसँग गरिएको करार (भजन १०३:७÷१०)प्रति उहाँ बफादार हुनुभएकोले हो। मानिसको कमजोरपनि र अस्थायी जीवनलाई प्रभुले सम्झि राख्‍नुहुन्छ। उहाँका जनहरूलाई उहाँले करुणा देखाउनुहुन्छ (भजन १०३:१३÷१७)। याद गर्नु भनेको केवल सम्झिनु मात्र होइन। यसमा क्रियाकलापप्रति आफ्नो समर्पणता समावेश भएको हुन्छ। परमेश्वरले उहाँका जनहरूलाई उहाँले उद्धार गर्नुहुन्छ र सम्माल्नुहुन्छ। भजन १०३:११÷१६मा चित्रण गरिएका शक्तिशाली प्रतीकहरूले परमेश्वरको महान् अतुलनीय अनुग्रहलाई व्याख्या गर्छन् जुन अपार र अनन्तको जगत ब्रम्हाण्डसँग मात्र तुलना गर्न सकिन्छ (यशैया ५५:९)। त्यस प्रेमिलो र दयालु परमेश्वरप्रति मानिसहरूको प्रतिक्रिया कस्तो हुनुपर्दछ त?

पहिला त उहाँलाई प्रशंसा र स्तुति चढाउनुपर्दछ (भजन १०३:१,२)। उहाँले प्रदान गर्नुहुने भौतिक र आत्मिक गुण वा आशिषहरू हामीले बुझ्नु पर्दछ (उत्पत्ति ४९:२५, भजन ५:१२)। परमेश्वर सबै आशिषहरूका स्रोत हुनुहुन्छ। हामी परमेश्वरभन्दा तल भएकोले उहाँका आशिषहरूप्रति आभारित भएर उहाँलाई धन्यवाद र स्तुति चढाउनुपर्दछ (१ राजा ८:६६, अय्यूब २९:१३)। मानिसहरूलाई भलो गरेर परमेश्वरले आशिष दिनुहुन्छ र त्यसको प्रत्युत्तरमा उहाँमा भएका असल गुणहरूको तारिफ गर्नुपर्दछ। उहाँको अनुग्रही स्वभावप्रति हामी श्रद्धा देखाउनुपर्दछ।

दोस्रोमा, उहाँका सबै करार र हामीलाई दिनुभएका गुणहरूलाई याद गर्दै उहाँको प्रशंसा गर्नुपर्दछ (भजन १०३:२,१८÷२२)। परमेश्वर र उहाँको बीचमा भएको सम्बन्धलाई याद गरिरहनु सम्बन्धलाई बलियो बनाइ राख्‍न निर्णायक तत्त्व हो। जसरी परमेश्वरले उहाँका जनहरूलाई दिनुभएका प्रतिज्ञाहरू उहाँले सम्झिनुहुन्छ त्यसरी नै उहाँको बफादारीतालाई सम्झिनु मानिसहरूको कर्तव्य हो। उहाँलाई प्रेम गरेर र उहाँका आज्ञाहरू पालन गरेर उहाँलाई हामी याद गरिरहेकाछौँ भनेर देखाउँदछौँ।

ती धारणाहरूलाई मनमा राखेर एलेन जी॰ ह्वाइटको यी शब्दहरू धेरै उचित भएको ठान्नुपर्दछ: "प्रत्येक दिन एक घन्टा येशूको जीवनको बारेमा याद वा साधना गर्नु हाम्रो निम्ति उपयोगी हुन्छ। येशूको जीवनको प्रत्येक चालहरूलाई ख्याल गर्नुपर्दछ। येशूको जीवनको प्रत्येक क्षणलाई कल्पना गर्दै बुझ्न प्रयास गर्नुपर्छ। विशेष गरेर उहाँका अन्ति क्षणहरूलाई ध्यान दिनुपर्दछ। जब हामीप्रति उहाँको महान् बलिदानको बारेमा ध्यान गर्छौँ तब उहाँप्रति हाम्रो भरोसाले निरन्तरता पाउँछ र उहाँप्रति हाम्रो प्यार जाग्दछ। अनि हामी उहाँको आत्मा वा भावनामा गहिरोसँग बुनिन पुग्दछौँ। यदि हामीले अन्तमा मुक्ति पाउन चाहन्छौँ भने क्रूसको पाऊमा पश्‍चाताप गर्दै नम्र भएर आउने सिकाउने पाठ हामी सिक्नैपर्दछ।"÷डिजाएर अभ एजेज, पृ॰ ८३।