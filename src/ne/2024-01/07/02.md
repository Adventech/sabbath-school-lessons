---
title:  उहाँको सदाशयता र दया सदाको निम्ति स्थिर छन्
date:   11/02/2024
---

`भजन १३६मा एउटा प्रमुल विषयवस्तुले ठाउँ ओगटेको छ। भजनका लेखकले दावी गरेको विषयबस्तु कहाँ पाइन्छ भनेर जिकिर गर्दछन्?`

सृष्टि (भजन १३६:४÷९) र इस्राएलको इतिहासमा (भजन १३६:१०÷२२) परमेश्वरले दया प्रकट गर्नुभएकोले उहाँको स्तुतिप्रशंसा गर्न भजन १३६ले परमेश्वरका जनहरूलाई आह्वान गर्दछ। "दया" हिब्रू भाषामा खेसड khesed हो जसको अर्थ अटल प्रेम हो। परमेश्वरको सृष्टिप्रति र इस्राएलसँग गरिएको उहाँको करारप्रति उहाँको माया र बफादारिता प्रकट गर्नुभएको थियो। परमेश्वरको अपार शक्ति र उहाँको वैभवता उहाँको अटल प्रेममा आधारित छन् भनेर भजन १३६ले देखाउँदछ।

सनातन सृष्टिकर्ता देवहरूको परमेश्वर र प्रभुहरूका प्रभु हुनुहुन्छ भन्नुको अर्थ हिब्रू भाषामा उहाँ सबभन्दा महान् र उच्च परमेश्वर हुनुहुन्छ भनेर बुझाउँछ (भजन १३६:१÷३)। त्यसको अर्थ यसले अरू देवीदेवताहरूको अस्तित्व स्वीकार गरेको होइन तर उहाँमात्रै परमेश्वर हुनुहुन्छ भनेर बुझाउँछ।

उहाँले गर्नुहुने महान् अद्‍भुत र आश्‍चर्य कामहरू अरू कसैले पनि प्रतिलिपि गरेर देखाउन सक्दैन। यसले नै उहाँको प्रभुत्वको कसैले अस्वीकार गर्न नसक्ने प्रमाण हो (भजन १३६:४)। परमेश्वरले नै आकाश, नक्षेत्र, सारा ब्रम्हाण्ड, तारा पुञ्‍ज, पृथ्वी र ग्रहहरू सृष्टि गर्नुभएको थियो। उहाँलाई विश्‍वास नगर्ने मूर्तिपूजकहरूले ती सृष्टिलाई पूजा गर्दछन् (व्यवस्था ४:१९)। तर मानिसहरूले सृष्टि गरेका र पूजा गरेका देवीदेवताहरूको भन्डाफोर भजनसङ्ग्रहले गर्दछ। ती देवीदेवताहरो स्रोत मानव जगत हो र मानिसमा नै तिनीहरूको अधिकार निहित भएको छ। तिनीहरू केवल सृष्टिका उत्पादन हुन्। तिनीहरू रचिएका हुन् तर तिनीहरू सृष्टिकर्ता वा रचनाकार होइनन्। यसैमा सारा जगतले पूजा गर्ने देवीदेवता र सृष्टिकर्ताको भिन्नता पाइन्छ।

परमेश्वरको बलियो हात र फैलिएको पाखुरा (भजन १३६:१२) भन्ने चित्रणले उहाँको शक्तिको प्रभावकारिता र उहाँको दयाको प्रभुत्व टाढा टाढा सम्म फैलिन्छ भनेर देखाउँछ।

सृष्टि र मानव जगतको इतिहासमा उहाँले देखाउनुभएको परमेश्वरको दयाले उहाँमाथि भरोसा राख्‍न र उहाँको करारप्रति बफादार भइरहनु उहाँका जनहरू अभिप्रेरित हुनुपर्दछ। बारम्बार दोहोर्‍याइएको "उहाँका प्रेम अनन्त कालसम्म रहिरन्छ" भन्ने वाक्य १३६ भजनमा २६पल्ट उल्लेख गरिएको छ। परमेश्वर बदलिनुहुन्न र उहा विगतको निगाहा प्रत्येक पुस्तामा दोहोर्‍याउनुहुन्छ भन्ने सत्यतामा उहाँका उपासकहरू ढुक्‍क हुनुपर्छ भनेर जोड गर्दछ। परमेश्वरले आफ्ना जनहरूलाई याद गरिरहनुहुन्छ (भजन १३६:२३) र उहाँको अनुग्रहको करारप्रति उहाँ बफादार हुनुहुन्छ। परमेश्वरको अटल प्रेममा विश्‍वास गर्नु नै बाइबलीय विश्‍वास र शिक्षाको सार हो वा केन्द्रविन्दु हो। यो सत्य आत्मज्ञान पाउने उपासकहरूले उहाँको आराधना आनन्दसाथ ढुक्‍क भएर गर्दछन् साथै तिनीहरू उहाँमा घनिष्ठ भएर बस्छन् र कमजोरमा चिप्लियो भने तिनीहरू पश्‍चात्ताप गर्दछन्।

भजन १३६को २३÷२५ पदहरूले परमेश्वरको विश्‍वव्यापी हेरचाह यस पृथ्वीमा फैलाउनुहुन्छ भनेर व्यक्त गर्दै त्यो भजन बन्द गर्दछ। परमेश्वरको दया केवल इस्राएल र इस्राएली जन वा यहूदीहरूलाई मात्र होइन सारा सृष्टिका जीवहरूमा पनि फैलिएको छ। त्यसरी भजन १३६ले परमेश्वरको जगतव्यापी मुक्ति दिने अनुग्रहको बारेमा बताउँछ र सारा संसार नै इस्राएलसँग मिलेर प्रभुको स्तुतिप्रशंसा गर्न आह्वान गर्दछ (लूका २:१०, यूहन्ना ३:१६ र प्रेरित १५:१७ पनि पढ्नुहोस्)।

`"परमेश्वरको प्रेम अनन्तकालसम्म रहिरन्छ" भन्ने वाक्यले हाम्रो बदलिमा क्रूसमा मर्नु भएको येशूद्वारा परमेश्वरको बारेमा महान् सत्यलाई कसरी उजागर गर्दछ?`