---
title:  थप जानकारी
date:   05/01/2024
---

एलेन जी. ह्वाइटद्वारा लिखित देहायका सामग्रीले यस अध्याय बुझाउँछ: प्रोफेटस एण्ड किङ्गस "द टेम्पल एण्ड इटस डेडिकेशन," पृ. २९१:२९२ र मेसेजेज टु योङ्ग पिपुलको "द बेनिफिटस् अभ म्युजिक" पृ. २९१,२९२

भजनसंग्रहको पुस्तकमा १५० वटा भजनहरू छन् । ती भजनहरू पाँच पुस्तकहरूको समूह हो: पुस्तक १ (भजन १-४१), पुस्तक २ (भजन ४२-७२), पुस्तक ३ (भजन ७३-८९), पुस्तक ४ (भजन ९०-१०६) र पुस्तक ५ (भजन १०७-१५०) । बाइबलका पहिला पाँच पुस्तक वा पेन्टाटुकको समानान्तरमा भजनको पुस्तक पाँच समूहमा विभाजित गरिएको छ । यो पौराणिक यहूदी परम्परा अनुसार छ। भजनसंग्रह केवल दाउदलेमात्र लेखेको होइन । पहिला नै रहेका केही सङ्कलन गरेका भजनहरू यसमा समावेश भएको छ। उदाहरणमा, कराहिटका सङ्कलनहरू (भजन ४२-४९, ८४, ८५, ८७, ८८), आसाफीका सङ्कलन (भजन ७३-८३), उच्च हर्षोउल्लासका गीतहरू (भजन १२०-१३४), र हल्लेलुयाह भजनहरू (भजन १११-११८) । भजन ७२:२०ले दाउदका भजनहरूको सानो सङ्कलनलाई औल्याउँछ।

प्रायजसो भजनहरू राजा दाउद र ई.पू. दशौँ शताब्दीमा राजाहरूको समयसँग गाँसिएको भएतापनि भजनसंग्रहको सङ्कलन देहायका शताब्दीहरूभरी रचिएका थिए: विभाजित राजाहरूको समयमा, निर्वासन र निर्वासन पछिको कालमा। अहिलेका भजनसंग्रहरू साना साना सङ्कलनहरूलाई एकै ठाउँमा राखेर एज्राको नेतृत्वमा राखिएका थिए भन्ने लोकप्रिय धारणा छ । नयाँ मन्दिरका सेवाकार्यहरूको स्थापनाको निम्ति ती भजनहरू एकत्रित पारेका थिए भन्न सकिन्छ ।

शास्त्रीहरूले भजनहरूलाई एकत्रित पारेर वर्तमान अवस्थामा रहेको भजनसङ्ग्रहको पुस्तक निकालेको भएतापनि यसको स्रस्ता परमेश्‍वर नै हुनुहुन्छ भन्ने कुरामा विवाद छैन । भजनका लेखकहरू जस्तै शास्त्रीहरू पनि परमेश्‍वरप्रति समर्पित सेवकहरू नै थिए। तिनीहरूको काम परमेश्‍वरबाटै निर्देशित भएको थियो (एज्रा ७:६,१०) । भजनसंग्रहमा परमेश्‍वर र मानिसहरूको मिलन स्वभावले मानव अवतार लिनुभएको येशूसँग ईश्‍वरीय मिलनसँग तुलना गर्न सकिन्छ । "तर बाइबलमा समावेश भएका परमेश्‍वरले दिनुभएका सत्यहरू मानवीय भाषामा व्यक्त गरिएका हुन्। यसले ईश्‍वरीय र मानवीय मिलनलाई प्रस्तुत गर्दछ। यो मिलन वा एकता येशूको स्वभावमा थियो । उहाँ परमेश्‍वरको पुत्र र मानिसको पुत्र हुनुहुन्थ्यो । यसरी बाइबलको बारेमा पनि यही सत्यता छ। ख्रीष्ट "वचन देहधारी हुनुभएको थियो र हाम्रो माझमा रहनुभयो ।"-एलेन जी. ह्वाइट, द ग्रेट कन्त्रोभर्सी, पृ. ८ ।

**चिन्तनमनन्**:

`भजनसंग्रह ईश्‍वरीय-मानव प्रार्थनाहरू र स्तुतिहरू हुन् भन्नुको अर्थ के हो? यो धारणा गहिरो र बुझ्न गहिरो भएतापनि आफ्ना जनहरूको नजिक परमेश्‍वर आउन चाहनुहुन्छ भनेर त्यसले हामीलाई सहयोग गर्दछ? परमेश्‍वर मानव जीवन र हामी प्रत्येकको नजिक उहाँ हुनुभएको भजनहरूले कसरी प्रकट गर्दछ?`

`तपाईँहरूकै जीवनमा भजनसंग्रहको उपादेयीता कसरी पाउनुभएको छ? कठिन परिस्थतिमा भजनसंग्रहबाट तपाईँले आशा र सान्त्वना कसरी पाउनुभएको थियो?`