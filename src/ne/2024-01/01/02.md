---
title:  पौराणिक इस्राएलमा आराधनाको निम्ति प्रयोग गरिएको भजनसंग्रह
date:   31/12/2023
---

`कुन अवसरहरूको निम्ति भजनसंग्रह लेख्‍न उत्साहित भएको थियो र परमेश्‍वरका जनहरूले कहिले प्रयोग गरेका थिए भनेर देहायका पदहरूले यसरी बताउँछन्: १ इतिहास १६:६-१०; भजन १८:१,२; भजन १८:१-३; भजन ३०:१,२; भजन ९२:१-३; भजन १०५:१,२; कलस्सी ३:१५,१६; याकूब ५:१३।`

सामाजिक र व्यक्तिगत आराधना कार्यक्रमको निम्ति भजनसंग्रह रचेका थिए। परमेश्‍वरको पवित्र मन्दिरमा भजनहरू गाउन ती भजनसंग्रह रचेका थिए। ती भजनहरू केवल पाठ गर्नेमात्र नभएर गीतै गाएर प्रभुको स्तुतिप्रशंसा गरिन्थ्यो। त्यहाँ बाजाहरू हुन्थ्यो (भजन ६१:१), धुनहरू हुन्थ्यो (भजन ९१:१) र सङ्गीत कार्यक्रम गर्न अगुवाहरू हुन्थे (भजन ८:१)।

हिब्रू भाषाको बाइबलमा भजनसंग्रहको शिर्षकलाई टेहिलिम tehilim राखिएको छ। यसको अर्थ परमेश्‍वरको स्तुतिप्रशंसाहरू हो। शिर्षकले नै त्यस पुस्तकको लक्षलाई सम्बोधन गर्दछ। अङ्ग्रेजी भाषामा भजनसंग्रहको पुस्तक ग्रीक भाषाको सामोइ psalmoi बाट आएको हो। यो सेप्टुजिन्ट बाइबलबाट उतारेको हो। यो हिब्रू बाइबलको ग्रीक भाषामा अनुवाद गरिएको हो। यो दोस्रो र तेस्रो ई.पू. शताव्दीको काम थियो।

इस्राएलीहरूले गर्ने आराधना कार्यक्रममा भजनहरू गाउनु अत्यन्तै आवश्यक थियो। उदाहरणमा, मन्दिर समर्पणमा, धार्मिक पर्वहरूमा, जुलुसमा र यरुशलेममा करारको सन्दुक ल्याएको समयमा भजनहरू गाएका थिए। "यात्राहरूको निम्ति भजन" (भजनसंग्रह १२०-१३४) भन्ने भजनहरू इस्राएलीहरू यरुशलेममा तिर्थ यात्रा गर्नेबेलामा गाउँने परम्परा थियो। यरुशलेममा तीन मूख्य बार्षिक पर्वमा इस्राएलीहरू भेला हुन्थे (प्रस्थान २३:१४-१७)। "मिश्र देशबाट आउँदा गाएको भजन जसलाई "इजिप्टशियन हालेल' (Egyptian Hallel) (भजन ११३-११८) भनिन्छ र तीन मूख्य वार्षिक पर्वमा गाउने भजनलाई महान् हालेल "The great Hallel" (भजन १३६) भनिन्छ। यी भजनहरू औँशी र मन्दिरको समर्पणमा गाउँथे। मिश्र हालेलले निस्तार चाडमा गाउने मूख्य भजन थियो। निस्तार चाडको भोज सुरु हुनुभन्दा अघि भजन ११३-११४ गाउँथे भने भजन १४५-१५० भोजको अन्तमा गाइन्थ्यो (मत्ती २६:३०)। "दैनिक हालेल" (भजन १४५-१५०) पवित्र सभाघर वा सिनिगगमा हुने बिहानका प्रार्थनाहरूमा गाउँथे। केवल आराधना वा उपासना गर्ने बेलामामात्र भजन गाउँदैनथ्यो, तर भजनहरूले परमेश्‍वरको मन्दिरमा आराधना कसरी गर्ने भनेर पनि सिकाइन्थ्यो। भजन २२लाई उतारेर येशूले प्रार्थना गर्नुभएको थियो (मत्ती २७:४६)। सुरुको चर्चको जीवनमा पनि भजनसंग्रहले उल्लेखनीय भूमिका खेलेको थियो (कलस्सी ३:१६, एफिसी ५:१९)।

`पौराणिक इस्राएलमा जस्तो पृथ्वीको मन्दिर वा पवित्र स्थानमा परमेश्‍वरको आराधना हामी गर्दैनौ, तैपनि हाम्रो आफ्नै आराधनामा भजनसंग्रहलाई कसरी उपयोग गर्ने, चाहे व्यक्तिगतमा होस् वा भेलामा होस्?`