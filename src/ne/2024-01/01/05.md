---
title:  प्रेरणादायी प्रार्थनाहरू
date:   03/01/2024
---

`प्रार्थनाको बारेमा देहायका पदहरूले हामीलाई के सिकाउँदछ? हेर्नहोस्, २ शमूएल २३:१-७; रोमी ८:२६-३०।`

इस्रायलीहरूलाई प्रार्थना र परमेश्‍वरको स्तुति प्रशंसा गर्न भजनसंग्रहले प्रेरणा दिएको थियो। परमेश्‍वरका आवाज र उहाँका जनहरूका आवाज भजनसंग्रहमा मिसिएका छन्। परमेश्‍वरसँग कस्तो जम्का सम्बन्ध भएको छ भनेर भजनसंग्रहले प्रस्तुत गरिएको छ।

भजनसंग्रहका लेखकहरूले परमेश्‍वरलाई यसरी सम्बोधन गर्दछन्, "मेरा परमेश्‍वर," "ओ प्रभु, स्वामी," र "मेरा राजा" भजन ५:२, ८४:३)। भजनसंग्रहका लेखकहरूले परमेश्‍वरले तिनीहरूको क्रन्दन सुनुन् भनेर यसरी सम्बोधन गर्दछन्, "तपाईँको कान थाप्नुहोस्" (भजन ५:१), "मेरो प्रार्थना सुन्नुहोस" (भजन ३९:१२), "मतिर हेर्नुहोस्" (भजन २५:१८), "मलाई जवाफ दिनुहोस्" (भजन १०२:२), र "मलाई उद्धार गर्नुहोस्" (भजन ६:४)। कोही मानिस जीवित परमेश्‍वरलाई प्रार्थना गरिरहेका छन् भनेर स्पष्टरूपमा ती भावनाहरूले व्यक्त गर्दछन्।

भजनसंग्रहमा भएको प्रार्थना र प्रशंसाको उल्लेखनीय सौन्दर्यता र अनुरोधमा हाम्रो ध्यान जान्नु जरुरी छ। ती भजनहरू परमेश्‍वरको वचन नै हुन्। उहाँले नै धर्मीहरूलाई धर्मात्मा र शुद्ध प्रार्थना र प्रशंसा गर्न तिनीहरूको हृदयमा राख्‍नुहुन्छ। तिनीहरूले गर्ने हृदयका चित्कारहरू उहाँकै प्रेरणाद्वारा व्यक्त गरेका थिए। त्यसकारण, भजनहरूले परमेश्‍वरका जनहरूको उहाँसँगको सम्बन्धमा घनिष्ठता ल्याउँछ। पावलले रोमी ८:२६,२७मा यो पुष्टि गर्दछ, "हाम्रो कमजोरीमा पवित्र आत्माले हामीलाई सहयोग गर्नुहुन्छ। हामीले के प्रार्थना गर्नुपर्छ सो हामीलाई नै थाहा छैन। हाम्रो निम्ति पवित्र आत्मा आफैले परमेश्‍वरसँग पहल गर्नुहुन्छ। उहाँले नै हाम्रो निम्ति सुस्केराहरू हाल्दै परमेश्‍वरसँग बिन्ति चढाउनुहुन्छ, जुन सुस्केरा हामीले उच्चारण पनि गर्न सक्दैनौँ। हाम्रा हृदयहरू खोतल्नु हुने परमेश्‍वरलाई पवित्र आत्माको दिमागमा के छ भनेर थाहा हुन्छ। पवित्र आत्माले नै परमेश्‍वरको इच्छा अनुसार सन्तहरूको निम्ति प्रार्थना तथा पहल गर्नुहुन्छ।"(रूपान्तरित)।

येशूले पनि भजनसंग्रहबाट उद्‍धृत गर्नुभएको थियो। जस्तै लूका २०:४२,४३मा उहाँले भजन ११०:१बाट सिधै उतार्नुभएको थियो, "-अब दाउद आफैले भजनसंग्रहको पुस्तकमा यसरी लेखिएका थिए; "प्रभुले मेरा प्रभुलाई भन्नुभयो," जबसम्म तिम्रा शत्रुहरूलाई तिम्रो पाउदानमा राख्दिनँ तबसम्म मेरा दाहिने हाततिर बस्नु।" (रूपान्तरित)।

कतिपय भजनहरू विशेष ऐतिहासिक परिप्रेक्षहरूका उपज थिए र तिनीहरूलाई सम्बोधन गर्दै लेखेका थिए। भजनसंग्रहका लेखकहरू आफैको र इस्राएल राष्ट्रका अनुभवहरू समेतेर भजनहरू रचेका थिए। यसमा व्यक्त गरेका आत्मिक गहिर्‍याइले जीवनको विभिन्न परिस्थितिहरूलाई सम्बोधन गर्दछ। भजन संग्रह कुनै विशेष संस्कृति, धार्मिक, जातिय र लैँगिक सिमाभित्र छैन। जब तपाईँ आफैँ भजनसंग्रहबाट विभिन्न अंशहरू पढ्नुहुन्छ तब त्यसमा मानव जीवनका विभिन्न भावना, मिजास र अनुभवहरू व्यक्त गरेको पाउनुहुन्छ। त्यहाँ तपाईँले आशा, प्रशंसा, त्रास, रिस, दिक्दारी, दु:ख, शोक आदिहरूलाई नलुकाइकन उजागर गरेका छन्। मानिसहरू जुन युगमा भएतापनि जहाँ भएतापनि वा जुनसुकै परिस्थितिमा भएतापनि माथि उल्लेख गरिएका भावनाहरूको सामना गरिनै रहेका हुन्छन्। हाम्रै अनुभवहरूका लवजमा भजनसंग्रह हामी सबैलाई बोल्दछ वा व्यक्त गर्दछ।

`येशू आफैँले भजनसंग्रहहरूलाई प्रयोग गर्नुहुँदा हाम्रै विश्‍वास तथा आस्थाको अनुभवमा तिनीहरूले कतिको महत्त्वपूर्ण भूमिका खेल्न सक्नेरहेछ भनेर हामीलाई कसरी बताउँछ?`