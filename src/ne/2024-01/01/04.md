---
title:  प्रत्येक अवसरको निम्ति भजन
date:   02/01/2024
---

`मानव जीवनमा वाध्य भएर चाहेर पनि नचाहेर दु:ख र कष्टको अनुभव गर्नैपर्दछ। त्यसको साथै कतिपय समयमा सुख र आनन्दको पनि अनुभव गरिन्छ। ती तिता र मिठा अनुभव तथा परिस्थितिहरूलाई देहायका भजनहरूले कसरी उजागर गरेका छन् वा परमेश्‍वरमाथि अगाढ विश्‍वास भएकाहरूले आनन्दमात्र होइन भयाभव अवस्था वा परिस्थितिको पनि सामना गर्नुपर्छ भने नलुकाइ खुलासा गरेको पढ्नु होस्: भजन ३; भजन ३३:१-५; भजन १०९`

परमेश्‍वरप्रति आस्था र भरोसा राख्‍ने समाजमा रहेका मानिसहरू मानव अनुभव पूर्णरूपमा भजनसंग्रहले खुलासा गरेका छन् साथै तिनीहरूको जीवनमा जुनसुकै परिस्थितिको सामना गर्नुपरेतापनि तिनीहरू परमेश्‍वरको निष्ठामा अडिग भएर उहाँको उपासना गर्न सक्छन् भनेर पनि भजनसंग्रहले प्रकट गर्दछ। कुन परिस्थिति वा अवसरमा परमेश्‍वरको आराधना गर्न सकिन्छ भनेर देहायका बुँदाहरूले देखाउँछ:

परमेश्‍वर सारा सृष्टिका सृष्टिकर्ता महाराजा हुनुहुन्छ। उहाँमा राजकीय शक्ति छ। उहाँ न्यायी र विश्‍वासिलो हुनुहुन्छ। उहाँको गौरब र यश गाउन रचिएका भजनहरू भजनसंग्रहमा रचिएका छन्।

परमेश्‍वरले हामी बाँचौस् भनेर अनगिन्तियौँ आशिषहरू दिनुभएको छ। त्यसप्रति अत्यन्तै आभारित भएर उहाँप्रति धन्यवाद व्यक्त गर्नुपर्दछ। भजनसंग्रहमा धन्यवाद व्यक्त गरेका धेरै भजनहरू छन्।

दु:ख, कष्ट, आतङ्कित र पीडादायी समस्याहरू आएको बेलामा परमेश्‍वरमा बिलौना प्रकट गर्ने भजनहरू गाएर उहाँबाट राहत तथा उद्धारको अपेक्षा गर्दै गाउने भजनहरू।

धार्मिक र उचित जीवन कसरी बिताउने भनेर व्यवहारिक नीति, निर्देशन र ज्ञानबुद्धि दिने ज्ञानवर्द्धक भजनहरू पनि समावेश भएको छ।

शाही भजनहरू जसले ख्रीष्टलाई औल्याउँछन्। उहाँ सारा विश्‍वब्रम्हाण्डका राजा हुनुहुन्छ र परमेश्‍वरका जनहरूको उद्धारकर्ता हुनुहुन्छ।

ऐतिहासिक भजनहरू जसले इस्राएलको विगत समयहरूलाई याद दिलाउँछ। इस्राएलीहरूप्रति उहाँले गर्नुभएको विश्‍वासका उल्लेखनीय कामहरू पनि बताइएको छ। यसमा परमेश्‍वरसँग गरिएको इस्राएलीहरूको विश्‍वासघात पनि उल्लेख गरिएको छ। आउने पुस्ताहरूले पूर्खाका गलत कदमहरू नदोहोर्‍याउन् र परमेश्‍वरमा भरोसा राखेर उहाँको करारमा विश्‍वाससाथ अडिग भएर बसुन् भन्ने अर्तीहरू पनि यही भजनसंग्रहमा कोरिएको छ।

यो काव्यशैलीमा लेखिएको भजनसँग्रहले पाठक वर्गहरूका निम्ति विशेष शैलीहरू छन् जसले तिनीहरूको ध्यान उलेखनीय रूपमा खिँच्दछन्। अनुवाद गर्दा कतिपय काब्यशैलीका मिठासहरू हराएतापनि हाम्रो आफ्नै मातृभाषामा अनुवाद गर्दा केही न केही मिठासहरू व्यक्त गर्न सकिने भएकोले ती भजनसंग्रहका धेरै जसो रसहरूलाई हामीले सराहना गर्न सक्छौँ। ती शैलीहरूमा केही यहाँ प्रस्तुत गरिएको छ:

समानान्तर (पाराललीजम Parallelism)। कुनै पनि शब्दलाई बुझाउन खोज्दा विभिन्न शब्द, वाक्यांश र बिचारहरू उल्लेख गरेर त्यस शब्द वा भावनाको अर्थ खोल्न प्रयास गरिएको हुन्छ। यस समान्तार शैलीले शब्दको एकै अर्थ तर विभिन्न शब्दहरूले व्याख्या गर्न खोज्छ। उदाहरणमा: भजन १०३:१मा लेखिएको छ, "हे मेरो आत्मा, परमप्रभुको प्रशंसा गर! प्रत्येक मेरो अङ्गले उहाँको पवित्र नाउँको गुण-गान गरोस्।" यहाँ "मेरो आत्मा'"को अर्थ "मभित्र रहेको सबै थोक" वा मानिसको आत्मिक, शारीरिक, आत्मिक र मानसिक पक्षहरू भन्ने बुझाउँछ।

इमाजेरी Imagery ले पाठक वर्गको शारीरिक भावनाहरूलाई प्रभावकारीरूपमा बुझाउने प्रतिक, चित्रण वा काल्पनिक शब्दहरू हुन्। उदाहरणमा भजन १७:८मा परमेश्‍वर हाम्रो शरणस्थान भनेको छ। तर त्यो प्रभावकारीरूपमा बुझाउन "उहाँका पखेटाहरूको छायाँमा" भनेको छ।

मेरिजम Merism दुई वैकल्पिक वा एक आपसमा उल्टो वा बाझिएका शब्दहरू उल्लेख गरेर व्यक्त गर्ने भावना। उदाहरणमा भजन ८८:१मा लेखकले "दिन र रात तपाईँको सामु रोइरहेको छु" भनेर उल्लेख गरिएको छ अर्थात् नरोकिकन रोइरहेको भन्ने बुझाउँछ।

शब्दखेलले हँस्यौली वा हल्का तरिकाले शब्द प्रयोग गरेर आत्मिक सन्देशलाई उल्लेखनीयरूपमा प्रस्तुत गर्दछ। उदाहरणमा भजन ९६:४,५मा Elohim इलोहिम जसको अर्थ "देवताहरू" र इलिलिम Elilim को अर्थ "मूर्तीहरू" भन्ने बुझाउँछ। राष्ट्रका देवीदेवताहरू Elohim इलोहिम भनेर मानेतपनि तिनीहरू केवल इलिलिम Elilimकात्र वा अजिव "मूर्तीहरू" हुन्।

अन्तमा आएर "सेला" शब्द प्रयोग गरिएको छ। यो छोटो अन्तराल शब्द हो। परिच्छेदको अंशमा यो शब्द प्रयोग गर्दा एक छिन रोकिनुपर्ने र परिच्छेदको अंशलाई एकछिन रोकेर त्यसप्रति मनन गर्नुपर्ने देखाउँछ। कुनै पनि सङ्गीतको भागको बिचमा एक छिन रोकेर अघि बढ्नुपर्ने बुझाउँछ (भजन ६१:४)।