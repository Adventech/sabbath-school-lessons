---
title:  भजनसंग्रहका लेखकहरू
date:   01/01/2024
---

भजनसंग्रहको धेरैजसो शिर्षकहरूमा राजा दाउदको नाउँ उल्लेख गरेको पाइन्छ। इस्राएलको आराधना समारोहमा भजनहरू रचेर गाउन दिन उनी सक्रिय थिए। उनी इस्राएलको अत्यन्तै मिठो भजन रचयीताको नाउँमा प्रख्यात छ (२ शमूएल २३:१)। विभिन्न भजनहरू रचना गर्ने दाउद नै हुन् भनेर नयाँ करारले समर्थन गरेको पाइन्छ (मत्ती २२:४३-४५; प्रेरित २:२५-२९३४,३५; प्रेरित ४:२५; रोमी ४:६-८)। मन्दिरमा सेवा गर्ने सङ्गीतकारहरूले धेरै भजनहरू रचेका थिए। ती सङ्गीतकारहरू लेबी कूलका थिए। उदाहरणमा, भजन ५० र ७३-८३का रचयीता आसाफ थिए; भजन ४२, ४४-४९, भजन ८४÷८५ र भजन ८७÷८८का रचयीताहरू कोराका छोराहरू थिए; भजन ८८को रचयीता इज्राहाइट (एज्राको बंश) हीमान थिए; र भजन ८९ पन इज्राइट बंशको इथान थिए। ती बाहेक सोलोमन (भजन ७२, भजन १२७) र मोशाले (भजन ९०) भजनहरू रचेका थिए।

`देहायका भजनहरू पढ्नुहोस्। ती भजनका लेखकहरू कुन परिस्थितिहरूमा गुज्रिरहेका थिए भनेर ती भजनहरूले कसरी बताउँछ? हेर्नुहोस्: भजन २५:१-५; भजन ४२:१,२; भजन ७५:१-३; भजन ७७:१-५; भजन ८४:१-३; भजन ८८:१-९; भजन ८९:१-३`

भजनसंग्रहका लेखकहरूलाई पवित्र आत्माले नै प्रेरणा गर्नुभएको थियो। तिनीहरूमा भएका प्रतिभा तथा क्षमताहरू परमेश्‍वरको सेवाको सेवाको निम्ति प्रयोग गरेका थिए। तिनीहरूले विश्‍वासीहरूको समाजलाई पनि सेवा पुर्‍याएका थिए। भजनसंग्रहका लेखकहरू परमेश्‍वरलाई भित्री हृदयदेखि नै सकली अर्पित गरेका थिए र तिनीहरूका विश्‍वास अत्यन्तै उल्लेखनीय थियो। तिनीहरूले अनेकौँ निराश, परिक्षा र प्रतिद्वन्दीहरूको सामना गर्नुपरेका थिए। यस मामिलामा हामी पनि अछुतो छैनौँ। भजनसंग्रह धेरै वर्ष अघि नै लेखेको भएतापनि, तिनीहरू कुनै पुराण वा धार्मिक पाठ गर्ने नभएर हामीले अहिलै नै गरिरहेका कतिपय अनुभवहरू ती धेरै जसो भजनका कविताहरूले प्रतिबिम्ब गरेको वर्णन हो। " हे परमप्रभु, परमेश्वर, तपाईं मेरो रक्षक हुनुहुन्छ, रातदिन म तपाईंलाई प्रार्थना गरिरहेकोछु।मेरो प्रार्थनाहरू प्रति कृपया ध्यान दिनुहोस्। कृपादानको निम्ति मेरो प्रार्थना सुनी दिनुहोस्। मेरो प्राणसँग प्रशस्त त्यस्तो पीडा छँदै थियो! म चाँडै मर्ने छु।"यो क्रन्दन तीन हजार वर्ष अघिको मात्र नभएर अहिलेको २१सौँ शताव्दीमा रहेको मानिसको हो।

कतिपय भजनका लेखकहरू अत्यन्तै कठिन, भयाभव र नाजुक परस्थितिमा गुज्रिरहेका थिए भने कतिपय भजनहरू खुशी र आनन्द भएर व्यक्त गरेका थिए। भजनसंग्रहका कतिपय लेखकहरूले परमेश्‍वसँग सहायताको निम्ति चित्कार गरेका थिए। आफूहरू अयोग्य भएतापनि परमेश्‍वरको निगाहाप्रति तिनीहरू कृतज्ञ थिए। परमेश्‍वरको विश्‍वसनीयता र प्रेमको निम्ति तिनीहरूले उहाँको महिमा गरेका थिए। अनि तिनीहरूले उहाँप्रति अटुट भक्तभावको दिन प्रतिवद्धता व्यक्त गरेका थिए। यथार्थमा भन्ने हो भने, भजनसँग्रह परमेश्‍वरको उद्धार दिने योजनाका गवाहीहरू थिए। परमेश्‍वरको अनुग्रह र आशाहरूलाई पनि ती भजनहरूले प्रकट गरेका थिए। विश्‍वासद्वारा परमेश्‍वरलाई ग्रहण गर्नेलाई उहाँका प्रतिज्ञाहरू तिनीहरूको हुन्छ भनेर यकिन गराएको छ। परमेश्‍वरको क्षमा र नयाँ जीवनको उपहारलाई सबैले उपभोग गर्नु उत्तम हुन्छ भनेर भजनका लेखकहरूले दावी गर्दछन्। फेरि त्यसैबखत यस पतित संसारमा परमेश्‍वरका जनहरूले पनि सामना गर्ने दु:ख, कष्ट, कठिनाइ र तकलिफहरूलाई भजनसँग्रहका लेखकहरूले ढाकछोप गरेका छैनन्।

`भजनसंग्रहका रचयीता जस्तै परमेश्‍वरमाथिको विश्‍वासमा अटल रहनेहरू, अहिले हामीले सामना गरिरहेका संघर्षहरूबाट अलग भएका रहेनछन् भन्ने ज्ञानले हामीलाई कसरी आशा र सान्त्वना मिल्दछ?`