---
title:  कथा
date:   05/01/2024
---

### साइमन (उत्तर भारत)

असल सुरुवात

उत्तर भारतको एउटा सहरमा बस्ने साइमन दौडमा भाग लिन एकदम मन पराउँथ्यो। जमैकाका धावक उसान बोल्ट उसको निम्ति हिरो थियो। उनी संसारको सबभन्दा छिटो दगुर्ने धावकको नाउँमा प्रख्यात थियो। एक दिन उसान बोल्टले टेलिजनमा व्यक्त गरेका भावना साइमनले कहिल्यै पनि बिर्सेको थिए। "म नौ सेकेन्डमा दगुर्न चार वर्ष तालिम लिएको थिएँ," उसानले भनेका थिए। खेलाडीले केही सेकेन्ड दगुर्न मात्र धेरै वर्ष तालिम लिएको कुरा सुन्दा साइमन छक्‍क परेको थियो। दौडमा भाग लिन तालिम लिनै पर्ने रहेछ भनेर उसले महसुस गर्‍यो। धावक हुन तालिम लिनुपर्छ भनेर साइमनका बाबुआमाले पनि महसुस गरेका थिए। साइमनलाई उचित तालिम दिने स्कूलमा भर्नु गर्नुपर्छ भनेर तिनीहरूले निर्णय गरेर। आफ्नो सहर आनीमा रहेको सेभेन्थ÷डे एडभेन्टिस्ट स्कुलमा साइमनलाई भर्ना गर्न बाबुले निर्णय गरे तर साइमनकै निम्ति कुन स्कुल उत्तम होला भनेर उनले जान्न चाहेका थिए।

"साइमन ५ वर्ष भइसकेको छ, उसलाई कुन स्कुलमा राखे असल होला?" भनेर साइमनको बाबुले दाजुलाई सोधे। "यही हाम्रो ठाउँमा रहेको स्कुलमा भर्ना गर्नुपर्छ। यो स्कुल तिम्रो घर नजिक छ," भनेर दाजुले सल्लाह दिए। घरबाट स्कुल केवल दस मिनेट मात्र थियो। त्यसकारण, साइमनलाई स्थानीय सेभेन्थ÷डे एडभेन्टस्ट स्कुलमा किन्डरगार्टेनमा भर्ना गरियो।

पहिलो दिनमा साइमन स्कुलमा जान चाहेन। आफ्नी आमासँग रूँदै ऊ स्कुल गयो। आमाले स्कुल छोडेपछि पनि ऊ कराइ नै रहे। आफ्नो कोठामा आमा नदेख्‍दा ऊ धेरै डराएको थियो। तर बिहानको आराधनामा भाग लिँदा उसको आँशु तुरन्तै सुकेको थियो। गुरु आमाहरूले बालबालिकाहरूलाई येशूको बारेमा गीत गाउन सिकाए। स्कुलको हेड मिसले बाइबलबाट कथा पढिन्। गीत र कथाहरूलाई साइमनले मन परायो। छोटो समयमा नै साइमनले अरू केटाकेटीहरूलाई साथी बनायो। तिनीहरूसँग कुरा गर्न, पढ्न र घुलमिल गर्न पाउँदा साइमन खुशी भएको थियो। एक वर्षपछि साइमन एक क्लासमा गयो। त्यसपछि ऊ चार क्लास पुग्यो। त्यस स्कुलमा पढ्दा पढ्दै उसले इमान्दार हुने, दयालु हुने र सहयोगी हुने भावनाहरू सिक्यो। येशूले जस्तै असल हुन उसले सिकेको थियो। अनि, ऊ दगुर्न पनि सिक्यो।

एक दिन एक जना गुरुआमाले स्कुलका बालबालिकाहरूलाई यो सुनाइन्, "तिमीहरू दगुर्नुपर्छ किनकि यो तिमीहरूको स्वास्थ्यको निम्ति असल छ।"

अनि स्कुलमा हिँड्नुको सट्टा दिनदिनै दगुर्न थाल्यो। कहिलेकाहीँ स्कुलमा पहिला को पुग्छ भनेर आफ्ना साथीहरूसँग दगुर्दथ्यो। कहिलेकाहीँ घरबाट अलि अबेर भयो भने झन छिटो दगुर्थ्यो। स्कूलपछि साइमन साथीसँग पार्कमा घुम्न जान्थ्यो। केटाहरू ५÷१० मिनेट दगुर्थे र थकाइ मार्थे। अनि फेरि आधा घन्टा दगुर्थे।

जब साइमन सुरुमा दगुरेको थियो, उसलाई गार्‍हो भएको थियो। उसलाई धेरै गर्मी भएको थियो र पसिना पनि आएको थियो। धेरै महिना दगुरेपछि उसलाई आउने पसिना पनि हरायो र दगुर्नु पनि सजिलो भएको थियो। उसलाई दगुर्न मजा नै लागेको थियो। उसको मिजास पनि राम्रो भयो र होम वर्क पनि सजिलो भएको थियो।

शारीरिक कसरतको महत्त्वको बारेमा साइमनले सिक्यो। एलेन ह्वाइट भन्नुहुन्छ, "तिम्रो माँसपेशीहरू प्रयोग गर्न दिएको हो, निष्क्रिय हुन होइन। यदि तिमीले नियमित रूपमा व्यायाम गर्‍यौ भने तिम्रो दिमागलाई राम्रोसँग सन्तुलनमा राख्‍दछ। तिम्रा सोचबिचारहरू शुद्ध वा सफा हुन्छ, तिम्रो चरित्र धेरै राम्रो हुन्छ र निन्द्रा पनि सजिलैसँग आउँछ र तिमी स्वस्थ हुन्छौ। पवित्र सत्य आत्मज्ञान तिमीलाई स्षष्ट हुनेछ र तिम्रो नैतिक शक्ति पनि उच्च हुनेछ र तिमी फुर्तिलो पनि हुनेछौँ," टेस्टिमोनिज फर द चर्च, ठेली ३, पृ॰ ३३५।

आज, साइमन २१ वर्ष भयो र विश्‍वविद्यालयमा अध्ययन गर्दैछ। स्कुलले नै उसलाई राम्रो विद्यार्थी हुन सहयोग गरेको थियो भनेर साइमनले बताउँछ। स्कुलमा नै उसले दगुर्न सिकेको थियो। उसले येशूको बारेमा स्कुल मै सिक्यो। उसले असल तालिम स्कुलमा पाएको थियो।

"यही स्कुलमा नै मलाई नैतिकवान र मर्यादा हुन मलाई परमेश्वरले सहयोग गर्नुभयो," भनेर साइमनले सुनायो।