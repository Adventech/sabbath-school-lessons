---
title:  भजनसंग्रहको संसार
date:   04/01/2024
---

`भजनसंग्रहका लेखकहरूका जीवन अत्यन्तै तलमाथि थियो। तिनीहरूको संसार खास गरेर आजको भन्दा फरक थिएन। तिनीहरू पनि दु:ख, कष्ट र आनन्दको उपभोग गरेका थिए। यद्यपि, तिनीहरूको जीवनमा परमेश्‍वरले कस्तो ठाउँ लिएका थिए भनेर देहायका पदहरूले कसरी बताउँछन्? हेर्नुहोस्, भजन १६; भजन ४४:४-८; भजन ४६:१-३; भजन ४७; भजन ५७; भजन ६२:५-१२; भजन ८२; भजन १२१`

भजनसंग्रहका लेखकहरूको संसारको केन्द्रविन्दु पूरै परमेश्‍वरमा भएको पाइन्छ; आफ्नो जीवनका सम्पूर्ण अनुभवहरू परमेश्‍वरमा समर्पण गरेका थिए। तिनीहरूको प्रार्थना र स्तुतिप्रशंसाहरू परमेश्‍वरमा नै अर्पित थिए। परमेश्‍वर सार्बभौम सृष्टिकर्ता हुनुहुन्छ, उहाँ सारा संसारका राजा र न्यायकर्ता हुनुहुन्छ। उहाँका भक्तजनहरूलाई तिनीहरूको आवश्यकता उहाँले नै उपलब्ध गराउनुहुन्छ। त्यसकारण, उहाँमाथि सदाकाल भरोसा राख्‍न सकिन्छ। उहाँका जनहरूका शत्रुहरूले पनि यो सोध्छन्, "जब परमेश्‍वरका जनहरू लडिरहेकोबेलामा तिमीहरूको परमेश्‍वर कहाँ छ?" (भजन ४२:१०)। परमेश्‍वरको उपस्थिति उहाँका जनहरूसामु सदा छ र उहाँ कहिल्यै पनि बिफल नहुनुभएको परमेश्‍वर हुनुहुन्छ। त्यसकारण, परमेश्‍वरका जनहरूको निम्ति उहाँ सधैँ तिनीहरूको साथमा हुनुहुन्छ। अन्तमा यस संसार र सारा सृष्टिका जीवहरूले परमेश्‍वरको आराधना गर्नेछन् भन्ने भजनका लेखकहरूले जिकिर गर्दछन् (भजन ४७:१, भजन ६४:९)।

परमेश्‍वरमा केन्द्रित भएको जीवनको केन्द्रविन्दु उहाँको आराधना हो। जुन आराधना वा परमेश्‍वरको उपासना गर्ने संस्कार भजनका लेखकहरूको समयमा थियो आजको परिप्रेक्षमा बुझ्नेभन्दा मौलिकरूपमै फरक छ। बाइबलीय समयको संस्कार र संस्कृति वा सभ्यतामा प्रत्येक मानिस र समाजको जीवनको केन्द्रविन्दु स्वभावैले परमेश्‍वरको आराधना गर्नु थियो। यसमा कुनै दुईमत छैन। त्यसकारण, परमेश्‍वरका जनहरूको जीवनमा भएका असल र खराबहरूलाई व्यक्त गरिन्दा आराधनाकै रूपमा गरिन्थे। परमेश्‍वरले भजन भजनमा लेखेका प्रार्थनाहरू सुन्नुहुन्छ। तिनीहरू जहाँ भएतापनि परमेश्‍वरले उहाँको आफ्नै शाश्‍वत समयमा जवाफ दिनुहुन्छ (भजन ३:४, १८:६, २०:६)।

परमेश्‍वर स्वर्गमा बस्नुहुन्छ भन्ने कुरालाई भजनका लेखकहरू सजग भएका थिए। फेरि त्यसैबखत उहाँ सियोनमा बस्नुहुन्छ जुन उहाँका जनहरूको पवित्र स्थान हो। एकै समयमा परमेश्‍वर टाढा र नजिक र सर्वव्यापि हुनुहुन्छ र उहाँको मन्दिर वा पवित्रस्थानमा पनि हुनुहुन्छ (भजन ११:४), उहाँ लुकिरहनु पनि हुन्छ (भजन १०:१) र उहाँ सबैको सामु खुला पनि हुनुहुन्छ (भजन ४१:१२)। उहाँको सामु नजिक र टाढा भन्ने हुँदैन। उहाँको सर्वव्यापकतानै उहाँ सत्य परमेश्‍वर हुनुभएको विशेषता हो (भजन २४:७-१०)। परमेश्‍वरको गतिशिलताले आत्मिक जगतमा तनाव ल्याउने परिस्थितिलाई भजनसंग्रहका लेखकहरूले बुझेका थिए। परमेश्‍वरको भलाइ र उपस्थितिप्रति तिनीहरू सजग भएकोले नै तिनीहरू जुनसुकै परिस्थितिमा गुज्रनुपरेतापनि उहाँमाथि आशा राखेर तिनीहरूले बल प्राप्‍त गर्न सकेका थिए। तिनीहरूलाई थाहा छ कि परमेश्‍वरले आफ्नै समयमा जहिले पनि हस्तक्षेप गर्नुहुनेछ भन्ने विश्‍वासमा भजनसंग्रहका लेखकहरू पर्खिन सकेका थिए।

`केवल हाम्रो अस्तित्वको सिमित पक्षहरूलाई लिएर परमेश्‍वरलाई हामी बुझ्न सक्दैनौँ भनेर भजनसङ्ग्रहले हामीलाई कसरी बुझाउन खोजेको छ? तपाईँको जीवनको कुन भागहरू होला जसले तपाईँले नै प्रभुलाई टाढा राखिरहुनुभएको छ?`