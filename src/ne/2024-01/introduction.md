### भजनसंग्रहको पुस्तक: परमेश्वर र मानिसमा आत्मियता जोड्दै मिलन

साहित्य शैलीमा छन्। त्यहाँ उल्लेख गरिएका स्तुति, प्रशंसा, व्यक्त गरिएका आनन्द र शोक र नैराश्यका भावनाहरू व्यक्तिगत रूपमा मनन गरेका छन् भने सार्वजनिक थलोहरूमा गाएका छन। सर्वसाधारण मानिसहरू, राजा, कवि, पुजारीहरूले गाएका थिए। धार्मिक र पश्चाताप गरेका पापीहरूले तिनीहरूलाई रचेका थिए। परमेश्वरमा विश्‍वास गर्ने मानिसहरूले ती भजनहरू प्रार्थना र भजनकोरूपमा पुस्तौँ पुस्तासम्म प्रयोग गरिरहेका छन्। भजनसंग्रहको आफ्नै विशेषता छ। बाइबलका प्रायजसो सबै पुस्तकहरूले हामीसँग बोल्दछन् भने भजनसंग्रहले हाम्रो निम्ति र हामीसँग बोल्दछन्। भजनसग्रह आशिष, आशा र पुनर्जागरणका स्रोतहरू हुन्। व्यक्तिगत आत्मआलोचना गर्ने र व्यक्तिगत जीवनका आशय खोतल्दछन् भने परमेश्वरका महानताहरूलाई यसले प्रतिबिम्बित र वर्णन गर्दछ। पापबाट स्वतन्त्र भएका मानिसहरूको भित्रीदेखिनै गरेका चित्कारहरू व्यक्त गरेका छन् भने युद्धबन्दीको मारमा परिरहेका मानिसहरूले परमेश्वरतिर मन फर्काएर उहाँमा समर्पित भावनाहरू भजनमा व्यक्त गरेकाछन्। कतिपय मानिसहरूका आफ्नै भावना र अनुभवहरूको प्रतिध्वनी गर्दछन् भने कतिपयले आफ्नै प्रार्थनाहरूलाई परिरमार्जित गरेर यसलाई प्रयोग गरेकाछन्। यसरी प्रयोग गरिएको यो पुस्तकको उपादेयीताप्रति कसैले अनौठो मान्नु आवश्यकछैन। पन्द्रौँ शताब्दीका इसाई सुधारवादी अगुवा मार्टिन लुथरले भजनको पुस्तकको बारेमा मुक्तकंठले प्रशंसा गर्दछन् यसरी सटिकरूपमा व्यक्त गरेका थिए:" परमेश्वरप्रतिको स्तुति, प्रशंसा र आनन्द र आभारलाई आदर्शरूपमा व्यक्त गर्ने शब्दहरू भजनको पुस्तकमा बाहेक अन्त कहाँ पाइएला? यसमा सन्तहरूका हृदयका भावनाहरू व्यक्त गरेको पाइन्छ। जब भजनको पुस्तक तपाईँहरूले पढ्नुहुन्छ तब तपाईँहरू सुन्दर र रमणीय फूलको बगैँचामा घुमिरहनुभएको पाउनुहुन्छ। भजनको पुस्तक अध्ययन गर्दा मानौँ हामी माथि नझत्रतिर हेरिरहेको अनुभव गर्दछौँ। पापले गर्दा हृदयविधारक शोक र चित्कारका भावनाहरू यसमा भन्दा अन्त कहाँ पाइन्छ र? पाप, अधर्म, अत्याचार र दुष्टतामा चुर्लुम्म रमाउनेहरूप्रति परमेश्वरको क्रोधका आगोमा तिनीहरूको भविष्यलाई जल्दोबल्दोरूपमा प्रस्तुत गरेको सन्तहरूले हेर्न वाध्य भएको दृश्य पनि भजनको पुस्तकमा तपाईँहरूले हेर्न सक्नुहन्छ। त्यसैकारण भजनको पुस्तक सबै सन्तहरूको निम्ति अति प्रिय किन भयो भन्ने कुरो हामी सजिलैसँग बुझ्न सक्छौँ। प्रत्येक व्यक्ति र प्रत्येक अवसरमा भजनको पुस्तकमा भएको साम्रग्री उपयोगी भएको पाइएको छ। यो पुस्तक पाठकको आत्मिक, मानसिक आवश्यकता यसरी पूरा भएको वा उपयुक्त भएको देख्दछ कि मानौँ त्यो पुस्तक उसैको निम्ति लेखिएको हो। यो पुस्तकमा लेखिएका शब्दहरू अतुलनीय छ वा अरू कुनै पनि पुस्तकमा पाइन्दैन। यसमा लेखिएको जस्तो उच्च कोटीका शब्द वा सामग्रीको बराबरीमा अरू कुनै पुस्तक पनि छैन।"- मार्टिन लुथरस्: सेलेक्सन फ्रम हिज राइद्दिङ्गस्, जोन डिलेनबर्गरले सम्पादन गरिएको (न्यु योर्क: आन्कर, १९६२) पृ ३९,४०।

भजनको पुस्तकले उपलब्ध गराएको हाम्रो जीवन परिवर्तन गर्ने अनुभवमा सामेल हुनु आवश्यक छ। पुस्तौँदेखि विश्वासीहरूले गाएको, त्यसमा आधारित प्रार्थनाको शक्तिलाई हामीले पनि उपभोग गर्न हामीलाई आह्वान गरेको नपन्छाऔँ। स्तुति, प्रशंसा, बिन्ति, पापको स्वीकार, बिलाप र धन्यवाद सार्बभौम परमेश्वरलाई युगौदेखि विश्वासीहरूले चढाइरहेको स्तोत्रमा हामी पनि समावेश हुन सक्यौँ भने हामीले परमेश्वरको अनुग्रह, माया, सहनशीलता, क्षमाशीलता र न्यायको विद्याको आत्मिक ज्ञान र ज्योति हासिल गर्न परमेश्वर सक्छौँ।

तब भजनको कुनै मन्त्र वा धर्मको प्रक्रिया पूरा गर्न औपचारिकरूपमा पाठ गरेमात्र पुग्दछ र? के यसलाई केलाएर अध्ययन गर्नु जरुरी नै छ त? बाइबलको कुनै पनि पुस्तक जस्तै भजनको पुस्तक पनि विशेष ऐतिहासिक पृष्ठभूमिमा, आत्मिक शास्त्रिय ज्ञान र साहित्यीक सन्दर्भमा लेखिएको थियो। आधुनिक पाठकवर्गहरूलाई भजनको पुस्तक हृदयमा सिँगार्ने अभिप्रायले यो अध्ययन पुस्तक लेखिएको हो। भजनको पुस्तक परमेश्‍वरका जनहरूको प्रार्थना हो। जब येशू मानव अवतार लिएर आउनुभयो तब उहाँले यही पुस्तकमा आधार गरेर प्रार्थना गर्नुभएको थियो। तर यो पनि हामीले ख्याल गर्नु जरुरी छ कि यस पुस्तकमा केही हदसम्म येशूको जीवनीमा आधारित हामीलाई प्रस्तुन गरिएको प्रार्थना हो। तिनीहरू मानव प्राणीलाई प्रकट गरिएको परमेश्वरका मर्म, भावना, योजना र लक्षहरू हुन्। भजनको पुस्तकको अध्ययनको अर्को लक्ष हो यसमा परमेश्वरले गर्नुभएका कामहरू, उहाँले गरिरहनुभएका कामहरू र यस संसारक निम्ति येशूले गर्नुभएका कामहरू सिक्नु हो।

भजनको पुस्तक १५० कविताहरूको संगालो भएतापनि यो जसरी पायो त्यसरी राखिएको संगालो होइन। परमेश्वरको धेरै मानिसहरूको साधारणतया आत्मिक यात्राको साक्षी यस पुस्तकमा कोरिएको छ। भजनसंग्रहको यात्राको सुरु परमेश्वरमाथिको अगाढ आस्था वा विश्‍वासबाट सुरु हुन्छ। परमेश्वरको प्रभुत्वमा हामी रह्‍यौँभने हाम्रो जीवनले दिगो र सुरक्षित पाउँछ भनेर बताइएको छ। धर्मी, असल र उचित काम गर्नेहरूले इनाम पाउँछन् भने दुष्ट,, खराब, स्वार्थी, अरूको मोलमा आफ्नो भाउ खोज्ने, निर्दयी र आतङ्ककारीहरूले दण्ड भोग्नुपर्नेछ भनेर खुलासा गरिएको छ। जब हामी यस पुस्तको अध्ययनमा अघि बढ्छौँ एउटा तितो सत्यलाई पनि हामी स्वीकार्न पुग्छौँ। परमेश्वरमाथि आस्था राखेर असल, न्यायोचित र अरूको भलोको निम्ति व्यवस्थितरूपमा बाँच्न चाहेतापनि हामीलाई बाधा दिन, ध्वस्त पार्न वा बिचलित पार्न सैतान र उसका मतियारहरूले भरमग्दुर प्रयास गरिरहेका छन् भनेर यही पुस्तकमा हामी नियाल्न पुग्नेछौँ। तब के परमेश्वरको प्रभुत्व कायमै छ त? यस संसार हाम्रो निम्ति बिरानो देश हो, तैपनि विश्‍वासीहरूले प्रभुको प्रशंसा वा स्तुति कसरी गाउने त?

हाम्रो जीवनको यात्रामा परमेश्वरप्रतिको विश्‍वास अझ गाढा होस् भन्ने यस लेखिका र प्रकाशकको चाहना हो। यही पुस्तकबाट हामीले परमेश्वरलाई दिनदिनै भेट्न खोजौँ। उहाँसँग दिल खोलेर आत्मियतामा बाँड्दै त्यस दिनसम्म अघि बढ्दै जाऔँ जुन दिनमा प्रभु येशूसङ्ग मुखामुख भेट्नेछौँ।

यस अध्ययन पुस्तिकाका लेखिका ड्रागोसलाभसान्ट्राक पुरानो करारमा पिचडी गर्नुभएको थियो। उहाँ सेभेन्थ-डे एडभेन्टिस्ट इन्साइक्लोपिडियाको व्वस्थापक निर्देशक हुनुहुन्छ। यो निकाय सेभेन्थ-डे एडभेन्टिस्टको विश्‍वको मूख्यालय जनरल कन्फरेन्समा छ। उहाँले सेभेन्थ-डे एडभेन्टिस्ट इन्टरनाशनल बाइबल कमेन्टरीको निम्ति भजन ७६-१५०को ठेली लेख्‍नुभएको थियो।