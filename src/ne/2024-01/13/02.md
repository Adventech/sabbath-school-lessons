---
title:  प्रतिक्षा गर्न आह्वान
date:   24/03/2024
---

`देहायका पदहरूमा परमेश्वरका जनहरूले के गर्नुपर्छ भनेर आग्रह गरिएको छ? हेर्नुहोस्, भजन २७:१४, भजन ३७:७÷९,३७÷४०, भजन ३९:७, भजन ६९:६, गलाती ५:५ र रोमी ८:१८÷२५`

हाम्रो जीवनमा धेरै तनावहरूको सामना गर्नुपर्छ। ती तनावहरूमा सायद सबभन्दा ठूलो त पर्खिरहने तनाव हुन होला। हामी जो भएतापनि, जहाँ रहेतापनि र जे काममा लागेतापनि हामी सबै जना कुनै न कुनै कुराको निम्ति पर्खिरहेका हुन्छौँ। पसलमा होस् वा डाक्टरकहाँ होस् हामी पर्खिनुपर्ने वाध्य हुन्छ जुन् हामीलाई सधैँ मन पर्दैन, मन पर्छ त?

अनि परमेश्वरको लागि पर्खिने कुरामा हामी के भन्ने त? प्रभुमा पर्खिने वा उहाँका प्रतिज्ञाहरूमा प्रतिक्षा गर्ने भन्ने कुरा केवल भजनका पुस्तकहरूमा मात्र होइन सारा बाइबलमा छरिएको छ। यस शब्दलाई परिचालन गर्ने शब्द लगनशीलता वा धैर्य धारण गर्नु हो। निराशको समयमा धैर्यधारण गरी अघि बढिरहनु नै हामीमा हुनुपर्ने सर्वोच्च समर्पित गुण हो। हामीले प्रतिक्षा गर्दा हामीले अपेक्षा गरेको अनुसार परमेश्वर हाम्रो बाटोमा नआउन सक्छ। परमेश्वरमा समर्पित भक्तमा पर्खिने बानी हुन्छ। परमेश्वर विश्‍वास योग्य हुनुहुन्छ र उहाँमा भरोसा राख्‍न सक्छौँ भन्ने आत्मज्ञान उसमा हुन्छ। हाम्रा सबै सहज र असहज परिस्थिति वा समस्याहरू उहाँलाई नै सुम्पे हाम्रै चरम हितको निम्ति क्रियाशील हुनेछ भनेर प्रभुमा भरोसा राख्‍दै अघि बढिरहनुपर्दछ। कतिपय समयमा हामी अघि बढ्ने बाटो नदेखिन सक्छ।

परमेश्वरले उहाँको समयमा काम गर्नुहुनेछ भनेर पर्खिनुको अर्थ हल्लेर बस्ने होइन। सुख्खा मरुभूमिमा पानीको निम्ति प्यास गर्नु जस्तै (भजन ६३:१) उहाँको तिब्र चाहना गर्नु हो। परमेश्वरले दिनु हुने धेरै आशिषहरूको निम्ति भजनका लेखक प्रतिक्षा गर्दछन्। तर परमेश्वरको नजिक हुने तिब्र चाहना अरू सबै चाहनाहरूभन्दा सर्वोपरी हुनुपर्दछ। हाम्रो जीवनका सबै आवश्यकताहरूभन्दा उहाँसँग रहने चाहना उच्च हुनुपर्दछ।

पावलले रोमीको पुस्तकमा अचम्म लाग्दो भावना व्यक्त गरेका छन्। परमेश्वर र सारा सृष्टि नै संसारको पुनर्स्थापनाको निम्ति पर्खिरहेका छन्। युगको अन्तमा परमेश्वर र उहाँका जनहरूको बीचमा मिलन हुने आशिषको समयको प्रतिक्षामा परमेश्वर र उहाँका जनहरू छन्। पावलले लेख्दछन्: "सृष्‍टि बड़ो उत्‍कण्‍ठाले परमेश्‍वरका पुत्रहरू प्रकट हुने कुराको प्रतीक्षा गर्छ।" रोमी 8:19। यो कस्तो विश्‍वासै गर्न नसकिने प्रतिज्ञा हो!

यद्यपि, मुक्तिलाई मूर्त रूप दिन र परमेश्वरसँग मिलन हुन पर्खिरहेको समयमा सारा सृष्टि नै प्रसब बेदना जस्तै आर्तनाद गरिरहेको हुन्छ (रोमी ८:२२)। अहिलेको समयमा पनि परमेश्वर आफ्ना जनहरूसँग पवित्र आत्माद्वारा साथ दिइरहुनुभएको छ। यस परिवेशमा मुक्तिको योजनाको गवाही बन्न हामीलाई बोलाइएको छ (प्रेरित १:४÷८)। मुक्तिको योजना नयाँ सृष्टिका साकार हुनेछ। त्यही नयाँ सृष्टिको निम्ति हामी पर्खिरहेकाछौँ। हामी एडभेन्टिस्ट इसाईहरूको आशा नै परमेश्वरले दिनुहुने मुक्तिको योजनाको अन्तिम रूप हो। एडभेन्टिस्ट भन्ने शब्दले नै त्यही आशाको निम्ति पर्खिरहेको भन्ने बुझाउँछ। हामी प्रतिक्षा गर्छौँ तर हामीलाई थाहा छ यो बेकारको होइन। येशूको पहिलो आगमनमा उहाँको मृत्यु र पुनरुत्थान नै उहाँको दोस्रो आगमनको ग्यारेन्टी हो। दोस्रो महिमित आगमनको निम्ति नै उहाँ पहिला मानव चोला लिएर आउनुभएको थियो।

`परमेश्वरबाट तपाईँले के अपेक्षाहरू गरेर पर्खिरहनुभएको छ? उहाँमा विश्‍वास र भरोसा राखेर पर्खिन कसरी सिक्दछौँ? विशेष गरेर हामीले प्रार्थना गर्दा पनि त्यसको जवाफ हामीले अपेक्षा गरेको अनुसार नपाएतापनि उहाँमाथि को निष्ठामा किन ढलमलिनु हुन्न?`