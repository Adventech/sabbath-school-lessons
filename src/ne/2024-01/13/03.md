---
title:  आमाको दुध छोडाएको बालकमा हुने शान्ति
date:   25/03/2024
---

`परमेश्वरसँगको हाम्रो सम्बन्धको बारेमा भजन १३१ले कसरी खुलासा गरिएको छ?`

परमेश्वरका भक्तहरूलाई नै दु:ख, कष्ट र सताउने विश्‍वमा उहाँका भक्तहरू बाँच्नु परेको छ। यस संसार प्रलोभन र सैतानका चालबाजीले भरिएको छ। यो संसारमा सबै सुविस्तासँग बाच्न कठिन छ। आफू परमेश्वरको बालक हो भन्ने ताजा विश्‍वास र उसको जीवन परमेश्वरमा नै भर पर्दछ भन्ने धारणाले भजनका लेखकले सान्त्वना पाउँदछ। भजनका लेखक जतिसुकै हस्ती भएतापनि उनी परमेश्वरको सानो बालक हुन् भन्ने धारणाले उनका सबै घमण्ड, प्रतिष्ठा आदि चक्नाचुर हुन्छ। परमेश्वरको अगाडि आफ्नो सबै मान, मर्यादा, धनसम्पत्ति, यश आदिको कुनै मूल्य हुँदैन। अहंकार गर्ने वा घमण्ड गर्नु धोखा हो। यसले मानिस आफै सबैको केन्द्रविन्दु हो भनेर सिकाउँछ र आफूभन्दा पर उसले हेर्न असक्षम हुन जान्छ। परमेश्वरको उच्च वास्तविकतालाई अहँकारी, घमण्ड र सेखी गर्नेले देख्‍न नसक्ने हुँदा त्यो व्यक्ति अन्धो हुन्छ। त्यसको विपरित धर्मीहरूले तिनीहरूका आँखाहरू परमेश्वरतिर लगाउँछन् (भजन १२३:१,२)। परमेश्वरको महानतालाई स्वीकार गर्दा त्यो तिनीहरू नम्र हुन्छन्, स्वार्थी हुने, आफ्नो भाऊ खोज्ने र बेकारका महत्त्वाकाँक्षाबाट तिनीहरू स्वतन्त्र हुन्छन्। आफूले नभ्याएका वा आफूलाई नसुम्पेका ठुला ठुला कुरा विषयवस्तुहरूमा र धेरै उच्च मामिलामा आफू संलघ्न नहुने वा नअल्झिने भनेर भजनका लेखकले प्रतिवद्धता गर्दछन् (भजन १३१:१)। संसारमा परमेश्वरका कामहरू कुनै पनि मानवीय समझशक्ति भन्दा अपार छन् भनेर उपर्युक्त भावना व्यक्त गरिएको छ। सानो भन्दा सानो वा सरल वस्तुहरूको संरचना कतिको जटिल छ र हाम्रो समझशक्ति भन्दा बाहिरको छ भनेर आधुनिक विज्ञानले नै प्रमाणित गरिरहेको छ। अझ भन्ने हो भने यस भौतिक संसारको जतिसुकै ज्ञान भएतापनि अझ कतिपय थोकहरू अत्यन्त रहस्यमय भइरहेको पाइरहेको छ।

अनि त्यसैबेला भजन १३१:२मा दुध छोडाएको बालक झैँ भन्ने चित्रण अत्यन्तै प्रभावकारी छ। परमेश्वरको सामु शान्त र चुपचाप बस्नुपर्ने भावना त्यसले व्यक्त गर्दछ। परमेश्वरलाई नै च्यापेर बस्नुपर्छ भनिएको छ। आफ्नी प्रिय आमासँगको सम्बन्धलाई त्यस पदले औँल्याउँछ। जन्मैदेखि ठूलो नहुञ्‍जेल आमासँग गहिरो सम्बन्ध हुन्छ। बालकको वृद्धि विभिन्न तहमा उकालो जाँदै गर्ला तर आमाको प्यार हृदयमा टाँसीरहेकै हुन्छ। हामी अनावश्यक थोक र घमण्डबाट हट्दै गर्दा परमेश्वरले हामीलाई खँदिलो खाना दिनुहुन्छ। त्यो खानाको बारेमा येशूले व्यक्त गर्नुभएको थियो, "मलाई पठाउनेको इच्छा पूरा गर्नु र उहाँको काम सिध्याउनु नै मेरो खाना हो" (यूहन्ना ४:३४, हिब्रू ५:१२÷१४)। भजन १३१ मा उल्लेख गरिएको बालकको जस्तै भरोसाले परिपक्‍व विश्‍वास वा निष्ठालाई बताउँछ। जीवनमा आउने कठिन परिस्थितिबाट गुज्रिन्दै परमेश्वर प्रति आस्थावान हुने र उहाँको वचनप्रति सत्यवादी हुने येशूभक्तको चरित्र हुन्छ। आफ्नो जीवनको आधार नै उसले परमेश्वरमा भेट्टाएको हुन्छ। यस भजनको अन्तमा परमेश्वरका जनहरूको हुने हितमा ध्यान आकर्षित गर्दछ। अन्तमा आएर, परमेश्वरप्रति हाम्रो अनुभवले चर्चलाई बलियो बनाउन हामीलाई आह्वान गरिएको छ। हामीप्रति परमेश्वरको विश्‍वसनीयता र भलाइलाई व्यक्तिगत रूपमा अनुभव गर्न सक्यौँ भने विश्‍वासमा सङ्घर्ष गरिरहनेहरूलाई हामीले बलियो बनाउन सक्ने हुन्छौँ। चर्चमै हामीले येशूको बारेमा गवाही दिन सक्छौँ। चर्चमा नै धेरै जनाले येशूको प्यारको अनुभव गर्न आवश्यक भइरहेको हुन्छ।

`हेर्नुहोस् मत्ती 18:1-5। येशूले यहाँ हामीलाई के भनिरहनुभएको छ? हाम्रो निम्ति त्यसको व्यवाहारिक पक्ष के हो?`