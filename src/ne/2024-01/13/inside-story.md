---
title:  कथा
date:   29/03/2024
---

### लक्ष्यप्रेरित युवा

नाथान (भारत)

लेबनानमा मिसिनेरी सेवा गरेर आफ्नो घर भारतमा फर्किँदा नाथन ६ वर्षको थियो। ऊ सानै थियो र सुसमाचार प्रचार गर्ने सेवा कार्यक्रममा भाग लिन उसको चासो थिएन।

तर जब नाथान १२ वर्षको भयो तब स्थितिमा परिवर्तन हुन थाल्यो। चर्चमा एक साबथ पछि अर्को साबथमा बालबालिकाहरूका मिसन कथाहरू सुन्दा ऊ आकर्षित हुन थाल्यो। उसले पुराना, नयाँ, बालबालिका, युवा र वयस्कहरूको मिसन कथाहरू पढन थाल्यो। जब उसले कथाहरू पढ्यो तब परमेश्वरको निम्ति केही गर्ने चाहना उसको दिमागमा उब्जिन थाल्यो। "यदि परमेश्वरले मेरो उमेरका केटाकेटीहरूलाई प्रयोग गर्नुहुन्छ भने उहाँले मलाई किन प्रयोग गर्नु हुन्न?" उसले सोच्यो।

अनि कोभिड÷१९को महामारीले भारतमा महिनौँसम्म लकडाउन भयो। नाथानको बुबा पास्टर थिए। बाबुआमाहरूको अनुरोधमा उनले अनलाइनबाट युवाहरूको निम्ति बाइबल अध्ययन गर्ने कार्यक्रम चलाउन थाले। लकडाउनको समयमा मानिसहरू चर्चमा जान सक्दैनथे। अनलाइनमा सुरुमा केही युवाहरू मात्रै थिए तब पछि १५ जनाले भाग लिए। १० वर्षका मुनिका केटाकेटीहरूले पनि भाग लिन थालेका थिए।

अनि आफ्नो बाबुले आमासँग कुरा गरेको नाथानले सुन्यो, "युवाहरूको कार्यक्रममा साना बालबालिकाहरूले भाग लिन ठिक छैन। अनलाइन बाइबल सिक्ने समूहमा दुई विशेष तहका सहभागीहरू छन्।"

अनि खाने बेलामा नाथानले आफ्नो विचार बाबुआमासँग राख्यो। उसले साना नानीहरूलाई कार्यक्रम राख्‍ने प्रस्ताव राख्यो। बाबुआमाले मन पराए र तुरन्तै सुरु गर्न उत्साह दिए। नाथानले घरमा भएको पुस्तकालयका सामग्रीहरू उत्तेजित भएर तुरन्तै हेर्न थाल्यो। उसले प्रत्येक कार्यक्रमा अर्थर माक्सवेलका बाइबलका कथाहरूबाट कथा पढ्ने र लिन्डा कोहलको परमेश्वरले मलाई २८ तरिकाहरूले प्रेम गर्नुहुन्छ भनेर छोटो बाइबल अध्ययन गर्ने निर्णय गर्‍यो। परमेश्वरले नाथानको प्रयासलाई आशिष दिनुभयो। छर छिमेकी र भारतका अन्य ठाउँहरूबाट अनलाइन बालसङ्गति सामेर भए। प्रत्येक हप्‍ता १२ बालबालिकाहरू त्यस कार्यक्रममा भाग लिएका थिए।

अझ धेरै गर्ने चाहना

बाइबल अध्ययन समूहको अगुवा गर्न नाथानलाई रमाइलो नै लागेको थियो।परमेश्वरको काममा उहाँले उसलाई प्रयोग गरिरहनुभएको उसले अनुभव गर्‍यो। तर उसले अझ धेरै काम गर्न चाहेको थियो।

एक वर्षपछि कोभिड÷१९ को लकडाउन हत्यो। आफ्नो प्राणको निम्ति सङ्घर्ष गरिरहेकी केटीको बारे उसले प्रवचन सुन्यो। उनको निम्ति उनका साथी, छिमेकी र टाढाका मिसिनेरीहरूले प्रार्थना गर्दै थिए। त्यो केटी आफू मर्नुभन्दा तीन महिना मात्र प्रार्थना गरेकी थिइन् भनेर प्रचारकले सुनाए। तर उनको प्रार्थानाले धेरै मानिसहरूलाई प्रभावित पारेको थियो।

नाथानले सोच्यो, "म पनि प्रार्थना गर्नुपर्छ। स्कुलका मेरा साथी, अरू साथी र छिमेकीमा रहेका युवायुवतीहरूको निम्ति म प्रार्थना गर्न सक्छु," उसले सोच्यो। नाथन पढेको सेभेन्थ÷डे एडभेन्टिस्ट स्कुलमा कक्षाहरू सुरु भएको थियो। उनका धेरै साथीहरू येशूको आस्थामा थिएनन्।

कसको लागि प्रार्थना गर्ने भनेर नाथानले सोचे। येशूप्रतिको विश्‍वासमा चासो देखाउनेहरूलाई पहिले प्रार्थना गर्ने निधो गरयो। तिनीहरूको निम्ति प्रार्थना गर्नु नै उपलब्धीमूल भएको उसले सोच्यो। अनि उसको साथी अरुणको निम्ति प्रार्थना गर्न सुरु गर्‍यो। बिहानको आराधनामा अरुण गाउन मन पराएको र आराधनमा दिएको वचन उसले ध्यानसँग सुनिरहेको उसले देखेको थियो। त्यसकारण, उसले अरुणको निम्ति प्रार्थना गर्न थाल्यो।

एक दिन नाथानले अरुणलाई भन्यो, "मलाई खुशी लाग्छ कि तिमीले येशूको बारेमा चासो देखाएका छौ।" अरुण धेरै मुस्कुराएर भन्यो, "मलाई गीतहरू गाउन मन लाग्छ। धेरै समय अघिदेखि नै मैले येशूलाई मेरा अरू देवीदेवताहरूमध्ये एकलाई ग्रहण गरेको छु।" नाथानले उसको बारेमा अरू जान्न चाह्यो। "तिम्रा बाबुआमाल यस इसाई स्कुलमा तिमीलाई किन भर्ना गर्‍यो?" नाथानले सोध्यो।

"हामी गाउँको खेतबारीमा रहन्छौँ। हाम्रो घर नजिक आउने स्कुलको बस केवल एडभेन्टिस्ट स्कुलको मात्रै थियो। तिनीहरूको कुराकानी पछि तिनीहरूको बिचमा विशेष मित्रता गाँसिन पुग्यो। जब समय भयो तब नाथानले अरुणलाई येशूलाई आफ्नो प्रेमको बारेमा सुनाउँथ्यो। ती बिऊहरू बढेर फलदायी होस् भनेर उसको निम्ति प्रार्थना गर्दथ्यो।

जब नाथानले येशूको बारेमा चर्चा गर्दथ्यो तब जय नाउँ गरेको कक्षाको अर्को केटाले उसले पूजेका देवीदेवताहरूको शक्तिको बारेमा बखान गर्दथ्यो। आफ्नो परिवारको आस्थाप्रति जय गम्भिर थियो। उसले दिनदिनै टिका लगाएर स्कुलमा आउँथ्यो। जयले उसका देवताहरूकोव बारेमा नाथानलाई सुनाउन थाल्यो। जयको निम्ति पनि नाथानले प्रार्थना गर्न थाल्यो।

एक दिन नाथानले आराधनाको समयमा कम्प्युटर चलायो। नाथानको कम्प्युटर ज्ञान प्रति जय प्रभावित भयो। नाथानको प्रशंसा गर्दै आफ्नो धर्मको भजन बजाउन सक्छु कि भनेर सोध्यो।

नाथानले मिथो मिजासमा भन्यो, "म त इसाई सङ्गित र भजन मात्र बजाउँछु।" त्यस पछि जयले नाथानसँग धेरै महिनासम्म केही बोलेन। नाथानले अरू साथीहरूको निम्ति प्रार्थना गर्दै रहे। परमेश्वरले तिनीहरूको हृदय छुनुभएकोमा उसलाई आनन्द लागिरहेको थियो।

एक दिन जय नाथानकहाँ आएर अचानक भन्यो, "मलाई प्रभुको प्रार्थना सिकाइ देऊ।" नाथानले त विश्‍वासै गर्न सकेन। जयको निम्ति प्रार्थना गर्न आवश्यक नभएको नाथानले सोचको थियो। अब त उसले प्रभुको प्रार्थना पो सिकाइ देऊ भन्छ।

येशूलाई आफूले प्रेम गरेको बारेमा नाथानले जयलाई सुनाउन थाल्यो। समय बितेपछि जयले उसका देवीदेवताहरूको बारेमा सुनाउन रोकेको नाथानले महसुस गर्‍यो। कहिलेकाहीँ त ऊ टिका नै नलगाइकन स्कुलमा आएको नाथानले देख्यो।

"हाम्रो प्रभुले जयलाई सत्यको विरोध गर्नुबाट सत्यलाई खोज्ने साथी भएको छ। म विश्‍वास गर्छु कि केही समयमा नै जयले सत्यलाई भेट्टाउनेछ र सत्यले उसलाई स्वतन्त्र गर्नेछ," नाथानले बतायो।

परमेश्वरको काममा आफूलाई प्रयोग गरिरहेको छ भनेर नाथान विश्‍वस्त छ। अझ धेरै काम गर्न उसले प्रार्थना गर्दैछ।

÷आन्ड्र्यु मेकचेस्नी