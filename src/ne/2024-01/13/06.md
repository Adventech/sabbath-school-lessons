---
title:  हर्ष र आनन्द बिहान आउँछ
date:   28/03/2024
---

`देहायका पदहरूमा दिनको कुन समयमा परमेश्वरको उद्धार आउँछ भनेर प्रतीकको रूपमा दिएको छ र किन? हेर्नुहोस्, भजन ५:३; भजन ३०:५; भजन ४९:१४; भजन ५९:१६; भजन ९२:१÷२; भजन ११९:१४७; २ पत्रुस १:१९ र प्रकाश २२:१६`

परमेश्वरको उद्धार गर्ने काम प्रायजसो बिहान हुन्छ भनेर अपेक्षा गर्नुपर्छ भनेर भजनका लेखकहरूले बताउँछन्। परमेश्वरको निगाह बिहान प्रकट हुन्छ। लामो रातभरको दु:ख, कष्ट, द्वन्द्व र उदासिनता बिहान अन्त हुन्छ (भजन १३०:५)। भजन १४३मा परमेश्वरले वर्तमान मृत्युको अन्धकारलाई (भजन १४३:३) बिहानको उज्यालोमा उल्ट्‍याइ दिनुहुन्छ (भजन १४३:८)। खाल्डोमा जाकिएकालाई (भजन १४३:७) धार्मिकता वा सोझो बाटोमा लगाउनुहुन्छ (भजन १४३:१०)।

`मर्कूस १६:१÷१० पढ्नुहोस्। हामीले चर्चा गरिरहेको बिहान के हुन्छ र हाम्रो निम्ति त्यो सुनौलो बिहान किन महत्त्वपूर्ण छ?`

येशू ख्रीष्टको पुनरुत्थानको बिहानले परमेश्वरको मुक्तिको अनन्त बिहानको ढोका खोलिएको थियो। उहाँलाई विश्‍वास गर्ने सबैलाई त्यो मुक्ति उपलब्ध छ। जब येशूका चेलाहरूले पुनरुत्थान हुनुभएको येशूलाई देखे तब भजन ३०:५ चरितार्थ भएको थियो "आँसु रातभरि मात्र बग्‍छ, तर बिहान आनन्‍द आउँदछ।" येशूका चेलाहरू रातभर बिलाप गरिरहेका थिए। परमेश्वरको निगाह र बिनाशर्त हामीमा हुने प्रेमले मात्र हाम्रा रोदन वा विलाप आनन्दमा परिणत हुन्छ (भजन ३०:५,७)।

जसरी बिहानीको ताराले नयाँ दिनको जन्मदिनको घोषणा गर्दछ, त्यसरी नै परमेश्वरका जनहरूमा भएको विश्‍वासले अनन्त जीवनको वास्तविकतालाई घोषणा गर्दछ (२ पत्रुस १:१९)। येशूलाई चम्किलो र बिहानीको तारा भनेर सम्बोधन गरिएको छ (प्रकाश २२:१६)। उहाँको राज्य स्थापना गर्न हामी उत्सुकतापूर्वक पर्खिरहेका छौँ। त्यसबेला रात, खराब र मृत्यु कहिल्यै फेरि हुनेछैन (प्रकाश २१:१÷८,२५)। अन्तमा आएर हामीले गर्ने सबै चर्चाहरूलाई छोडेर हाम्रा प्रभुको प्रतिक्षामा छौँ भनेर चर्चा गर्दछौँ। येशूको आगमनको प्रतिक्षा निश्‍चयनै हाम्रो निम्ति दामी छ।

"युशूफको बहालमा लिएको चिहानमा ख्रीष्टले बिजयउल्लाससाथ यो घोषणा गर्नुभएको थियो, 'पुनरुत्थान र जीवन मै हुँ'। परमेश्वरले मात्र ती शब्दहरू उच्चारण गर्न सक्नुहुन्छ। सबै सृष्टि जीवहरू परमेश्वरको चाहना र शक्तिले बाँचिरहेको हुन्छ। परमेश्वरबाट आउने जीवनमा तिनीहरू भर परिरहेको हुन्छ। उच्च स्वर्गदूतदेखि निच जीवलाई जीवनको स्रोतबाट नै जीवन बगिरहेको हुन्छ। परमेश्वरसँग एक हुनुभएकोले मात्र यो भन्न सक्नुहुन्छ ' 17 पिताले मलाई यसैकारण प्रेम गर्नुहुन्‍छ, किनकि म आफ्‍नो प्राण फेरि फिर्ता लिने हेतुले अर्पण गर्छु। 18 कसैले मबाट मेरो प्राण लिन सक्‍दैन, तर म आफ्‍नै इच्‍छाले आफ्‍नो प्राण अर्पण गर्दछु। आफ्‍नो प्राण अर्पण गर्ने अधिकार मसित छ, अनि फेरि लिने अधिकार पनि मसित छ। यो आज्ञा मैले मेरा पिताबाट पाएको छु।" यूहन्ना १०:१७,१८ ख्रीष्टको ईश्वरीय स्वभावमा मात्र मृत्युका सिक्रीहरू चुँडाल्न सक्नुहुन्छ।"÷एलेन जी॰ ह्वाइट, द डिजाएर अभ एजेज्, पृ॰ ७८५।

`हामी जन्मेकै बेलामा हाम्रो कोषहरूका मृत्यु लेखिरहेको हुन्छ भन्ने कहावत छ। हामी पतितहरूको निम्ति यो सत्य हो तैपनि येशूको पुनरुत्थानमा हाम्रो क्षणिक वा अस्थाई मृत्युको बारेमा के प्रतिज्ञा गरिएको छ? हाम्रो निम्ति मृत्यु केवल क्षणिक मात्र हो भन्ने आत्मज्ञानलाई किन कहिल्यै पनि बिर्सिनुहुन्न?`