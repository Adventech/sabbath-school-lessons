---
title:  परमेश्वरको साबथको विश्रामको निम्ति प्रतिक्षा
date:   27/03/2024
---

`साबथ दिनमा गाउने भजनमा दुई उल्लेखनीय पक्षहरू के हुन्?, हेर्नुहोस् भजन ९२`

परमेश्वरका महान् हातका कामहरूको प्रशंसा (भजन ९२:४,५) र धर्मीहरू अदनको बगैँचा जस्तो देखिने (भजन ९२:१२÷१४) चित्रणले सृष्टिलाई औँल्याएको स्पष्ट छ। पापको प्रवेश गर्नुभन्दा अघि साबथ मनाउने पहिलो पक्ष त्यो थियो। परमेश्वर न्यायकर्ता हुनुभएकोले शत्रुहरूमाथि उहाँको विजयको गुणगान पनि भजनले गाउँछन् (भजन ९२:७÷१५)। साबथको दोस्रो विषयवस्तुलाई पनि यहाँ औँल्याएको छ, त्यो दुष्ट तथा खराब तत्त्वबाट मुक्ति (व्यवस्था ५:१२÷१५)। त्यसरी भजन ९२ले परमेश्वरको विगतको सृष्टिको महिमा गर्दछ भने वर्तमानमा उहाँले पृथ्वीलाई समालिरहनुभएको पनि खुलासा गरिएको छ। यसले युगको अन्तमा परमेश्वरले ल्याउनु हुने शान्ति र सुव्यवस्थालाई पनि औँल्याउँछ।

परमेश्वर अत्यन्तै उच्चको हुनुभएकोले भक्तजनहरू साबथमा विश्राम लिन सक्छन् (भजन ९२:१)। उच्च स्थानहरूमा उहाँको सर्वोच्च स्थान भएकोले भक्तजनहरूका शत्रुहरूमाथि अतुलनीय फाइदा भएको हुन्छ।

यद्यपि, परमेश्वर उच्च स्थानमा हुनुभएतापनि उहाँलाई बोलाउने भक्तजनहरू तिनीहरूलाई उद्धार गर्न उहाँ सधैँ तत्पर हुनुहुन्छ। परमेश्वरको सृष्टि र मुक्तिको कामले मानिसहरूले उहाँको आराधना गर्न र उहाँलाई प्रेम गर्न प्रेरित हुनुपर्दछ। यस पतित संसारमा मुक्तिको आशाबिना जिउनुको कुनै अर्थ छैन।हामी माया गरौँला, दु:ख पाऔँला र मरौँला तर अनन्त जीवनको आशाबिना (यो प्रक्रियामा लाग्नु हामी पशुभन्दा गएगुज्रेको हुन्छौँ र अझ भन्ने हो भने निष्ठुर र आशारहित मानिसको अस्तित्वले पशुको पनि बेइज्जत हुन्छ, कुनचाहीँ पशुले आमसंहार गर्न अस्त्रहरू बनाउँछ र?)। त्यसकारण, प्रभुको प्रशंसा उहाँ हाम्रो सृष्टिकर्ता भएर मात्र होइन उहाँ हाम्रो मुक्तिदाता पनि हुनुभएकोले गर्नुपर्दछ।

"ताजा तेल" भन्ने सन्देशले भजनको लेखकको परमेश्वरलाई सेवा गर्ने नयाँ भक्तिको पुननविकरण गर्नु हो। उनी परमेश्वरको सेवक हुन पुनसमर्पित भएको हुन्छ (भजन ९२:१०)। पौराणिक इस्राएलमा चुनिएका पुजाहारी र राजाहरूलाई तेलले अभिषेक गरिन्थ्यो (प्रस्थान ४०:१५, १ शमूएल ११:१)। तैपनि, भजनको लेखकले अनौठो हिब्रू भाषा प्रयोग गरेका छन्। त्यो हो बलाल balal। यो शब्दले केवल तेललाई मात्र बुझाउँदैन तर त्यसमा बलिको केही भाग पनि मिसाएको देखाउँछ (प्रस्थान २९:२, लेबी २:४,५)। भजनका लेखकले बलाल भन्ने विशेष शब्द प्रयोग गर्दा आफू परमेश्वरको निम्ति जीवित बलि भएर आफ्नो सम्पूर्ण जीवन नै उहाँमा समर्पित भएको देखाउन चाहन्छ (रोमी १२:१)।

साबथमा समर्पित भन्ने भावना भजनमा उल्लेख गर्दा अचम्म मान्न जरुरी छैन किनभने परमेश्वरले आफ्ना जनहरूलाई पवित्र गर्नुहुन्छ भन्ने चिन्ह साबथ हो (प्रस्थान ३१:१३)। खजुरको रूख र लेबनानको देवदारु रूखको चित्रणले परमेश्वरका जनहरू विश्‍वासमा बढिरहेको देखाउँछ र उहाँको अचम्मका लक्ष्यहरू र प्रेमप्रति विश्‍वासीहरूको सराहनालाई औँल्याउँछ। प्रभुका जनहरूसँग गरिएको अनन्तको करारको चिन्ह साबथ हो (इजकिएल २०:२०)। त्यसकारण, परमेश्वरका जनहरूको निम्त साबथ विश्राम अत्यन्तै जरुरी छ किनभने यसले तिनीहरूलाई शक्तिसम्पन्न गराउँछ। साबथको अवधारणाले उहाँलाई विश्‍वास गर्दै र उहाँमाथि भरोसा राख्‍दै करारका प्रतिज्ञाहरू पूरा गरिने प्रतिक्षामा उहाँका विश्‍वासीहरू रहन सक्षम बनाउँछन् (हिब्रू ४:१÷११)।

`भजन ९२ फेरी दोहोर्‍याएर पढ्नुहोस्। यहाँ हाम्रो निम्ति के महान् आशा कोरिएको छ? यसमा के भनिएको छ त्यसले अहिले नै हामीलाई कसरी सान्त्वना पाउँदछौँ?`