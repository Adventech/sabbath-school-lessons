---
title:  थप जानकारी
date:   29/03/2024
---

एलेन जी॰ ह्वाइटको स्टेप्स टु क्राइस्टको पृ॰ ६७÷७५को "ग्रोइङ्ग अप इन्टु क्राइस्ट।"

प्रभुमा पर्खिन भजनका लेखकहरूले तिब्र अनुरोध गर्दछन्। "प्रभुमा विश्राम गर र धैर्यतासाथ उहाँको निम्ति पर्खनु" (भजन ३७:७)। पर्खँदा हामीलाई झ्याउ लाग्छ, बोझ हुन्छ र एक्लोपना भएको महसुस हुन्छ भनेर येशू स्वर्गमा उक्लिनुभएको बेलामा चेलाहरूको अवस्था कस्तो थियो सो हामीले याद गर्नुपर्छ (प्रेरित १:४÷११)। तिनीहरूकै सामुन्ने येशूलाई स्वर्गमा उत्रिनुभएको थियो। अनिश्‍चित भविष्यमा उहाँ फर्किने समयसम्म पर्खिन उहाँले तिनीहरूलाई आदेश दिनुभएको थियो।

येशूले तिनीहरूलाई छोडेर जानुभएको थियो। त्यस दिन येशूका चेलाहरूले जस्तो परमेश्वरको आशिष पाउन कसले तिब्र चाहना गरेका थिए होलान्? तिनीहरू सबै मिलेर यो चिच्याए होलान्, "प्रभु अहिले नै हामीलाई तपाईँसँग लानु होस्।" तैपनि पिता परमेश्वरको प्रतिज्ञा र येशूको आगमनको निम्ति प्रतिक्षा गर भनेर चेलाहरूलाई निर्देशन दिइएको थियो। चेलाहरू निराश र विचल्लित भएका थिए भन्ने कुरामा हामी अचम्म मान्नुपर्दैन। तर तिनीहरूलाई येशूले दिनुभएको निर्देशन अनुसार तिनीहरू यरुशलेममा फर्के र पवित्र आत्माको बरदानको निम्ति पर्खे, अनि संसारमा सुसमाचार तिनीहरूले शक्तिसम्पन्न भएर प्रचार गरे (प्रेरित १:१२÷१४, प्रेरित २)।

यदि येशूले हाम्रो जीवनमा पवित्र आत्माद्वारा काम गर्नुभएन भने पर्खिने प्रभुको आज्ञाको केही अर्थ हुँदैन। हाम्रो कमजोर मानसिकतालाई पर्खिने आदेश पालन गर्ने कुनै पनि मानवीय उत्साहले साथ दिन सक्दैन। येशूसँग व्यक्तिगत सम्बन्ध गाढा भए मात्र उहाँलाई धैर्यतासाथ हामी पर्खिनु सक्छौँ। "यदि हाम्रो हृदयमा येशू रहनुहुन्छ भने उहाँ हामीमा नै रहेर काम गर्नुहुनेछ 'उहाँको दुवै इच्छा पालन गर्न र उहाँको आफ्नै असल समयमा रमाइलो मान्दै उहाँले काम गर्नुहुनेछ।' फिलिप्पी २:१३। उहाँले जस्तै हामी काम गर्नेछौँ। हामीले येशूको मनोभावना प्रकट गर्नेछौँ। उहाँलाई प्रेम गरेर हामी उहाँसँग टाँसिएर बस्नेछौँ। हामीले पावलले व्यक्त गरेका भावनामा हामी समाहित हुनेछौँ, " 15प्रेमसित सत्‍य बोल्‍दै हरेक कुरामा हामी उहाँसम्‍मै, अर्थात् ख्रीष्‍टसम्‍मै बढ्दैजाऔं, जो शिर हुनुहुन्‍छ। 16 उहाँबाट नै सारा शरीर प्रत्‍येक जोर्नीद्वारा जोडिएको र बाँधिएको भई प्रत्‍येक भागले ठीक-ठीक काम गरी सुगठित हुनेछ र प्रेममा वृद्धि हुँदैजानेछ।" एफिसी 4:15-16।" एलेन जी॰ ह्वाइट, स्टेपस् टु क्राइस्ट, पृ॰ ७५। जब हामी प्रभुको आगमनको निम्ति धैर्य धारण गरेर निरन्तर पर्खिरहन्छौँ तब भजनसंग्रहमा व्यक्त गरेका शान्ति र सन्तुष्टिको उपभोग हामीले गर्न सक्नेछौँ। हाम्रा प्रार्थना र गीतहरू त्यहाँ हुनेछ जहाँ दिन दिनै परमेश्वरको हृदय र हाम्रो हृदयको मिलन हुन्छ।

**चिन्तनमनन**:

`हाम्रो आत्मिक जीवनमा प्रतिक्षा गर्नु किन महत्त्वपूर्ण छ? बाइबलमा उल्लेख गरेका केही आस्थाका महापुरुषहरूले गरेका प्रतिक्षाको बारेमा चिन्तन गर्नुहोस्। तिनीहरू पर्खेकोले नै तिनीहरू कसरी शुद्ध भएका थिए र तिनीहरूको विश्‍वासमा बल मिलेको थियो? रोमी ४:१९÷२२, हिब्रू ११।`

`हाम्रो प्रतिक्षा कहाँ गएर अन्त्य हुन्छ? (भजन ३७:३४÷४१)। सबै कुराहरूको आखिरमा समाधान भएपछि हामीलाई के प्रतिज्ञा दिइएको छ? यस जीवनमा अन्याय, अत्याचार, शोषण, दमनले गर्दा पिरोलिएको हामीलाई यस भजनले कस्तो सान्त्वना दिन्छ? हेर्नुहोस् भजन 37:32-39।`

`मरेकाहरूको बारेमा सोच्दा र तिनीहरूको आफ्नै अनुभवलाई हेर्दा (उपदेशक ९:५) तिनीहरूको निम्ति प्रभुको प्रतिक्षा अन्त भइसकेहो हुन्छ। यसबाट हामीले पनि के आशा पाउन सक्छौँ?`