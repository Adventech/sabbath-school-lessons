---
title:  बाली भित्र्याउनु
date:   26/03/2024
---

`भजन १२६ पढ्नुहोस्। परमेश्वरका जनहरूलाई बल र आशा केले दिएको हुन्छ? यहाँ के चर्चा गरिएको छ जसबाट हाम्रै वर्तमान जीवनमा प्रयोग गर्न सक्छौँ वा अनुभव गर्न सक्छौँ?`

विगतको समयमा परमेश्वरले अचम्म तरिकाले उद्धार गर्नुभएको स्मरण गर्दा परमेश्वरका जनहरूको निम्ति कहिल्यै नसुक्ने प्रेरणाको स्रोत हुन्छ। तिनीहरूको भविष्यको आशाको स्रोत पनि त्यही हुन्छ। विगतको उद्धारीय कार्य यस्तो महान् छ कि त्यो त सपना नै पूरा भएको जस्तै अनुभव हुन्छ (यशैया २९:७,८)। परमेश्वरको प्रशंसा गर्ने त्यो पुस्ता हो जसलाई उहाँले युद्ध बन्दीबाट उद्धार गर्नुभएको थियो (भजन १२६:१) तर अहिले तिनीहरू नै बन्दकमा छन् भनेर भजन १२६:४ले आभास दिन्छ। यद्यपि, विगतको आनन्द र राहतलाई भजनहरूद्वारा व्यक्त गरिएको भावनाले वर्तमान अनुभवलाई हौशला दिएको हुन्छ। बाइबलको इतिहासलाई नयाँ पुस्ताले जीवित राखेको हुन्छ। बर्तमान पुस्ताले पनि ती विगतका घट्नाहरूको प्रत्यक्षदर्शी भएको जस्तै ती घट्नाहरूको याद गर्दै तिनीहरूलाई जीवित राखिरहेको हुन्छ। यसरी परमेश्वरले विगतमा जे महान् कामहरू गर्नुभयो त्यसलाई उहाँका भक्तजनहरूले हृदयमा सजाइ राख्दा हाम्रै आस्थालाई जीवित राख्‍न सक्छ। विगतको इतिहासमा उहाँका भक्तजनहरूलाई मात्र होइन हामीलाई पनि परमेश्वरले उद्धार गर्नु हुन्छ भन्ने आशा जलाइ राख्‍न सक्छौँ।

विगतको स्मरणले वर्तमान आशालाई नविकरण गर्न स्फूर्ति प्रदान गर्न सक्छ। "दक्षिणको खोलो" भन्ने चित्रणले (भजन १२६:४) आफ्ना जनहरूको निम्ति परमेश्वरले प्रभावकारी काम गर्नुभएको थियो भनेर देखाउँछ। यहूदाको दक्षिण प्रान्त मरुभूमि थियो। वर्षाको याममा त्यहाँका खोलाहरू अचानक सृजना भएर द्रुत गतिले बग्दथ्यो। त्यस क्षेत्रमा आउने बसन्त ऋतुको र वर्षा याममा वर्षिने पानीले त्यस स्थानको खेतबारीलाई सफल बनाउँथ्यो (व्यवस्था ११:१४, २८:१२)। त्यसरी नै आँशु बगाएर रोप्‍ने र आनन्दले कटानी गर्ने (भजन १२६:५,६) चित्रणले परमेश्वरको शक्तिशाली प्रतिज्ञालाई बुझाउँछ। कठिन परिस्थितिमा पनि परमेश्वरले अगुवाइ गर्नुभएर भविष्यको खुशीयालीमा विश्‍वासीहरू सहभागी हुने प्रतिज्ञाको आभास दिन्छ। पौराणिक कालमा बाली काट्ने समयमा इस्राएलीहरूले पहिलो फसल यरुशलेमको मन्दिरमा चढाउन ल्याइन्थ्यो (प्रस्थान ३४:२२,२६)। बाली भित्र्याउने समय भनेको ती इस्राएलीहरूको निम्ति आत्मिक पाठ हुन्थ्यो। कठिन परिश्रम गर्दा खेतबारी र बगैँचामा प्रशस्त फसल हुन्थ्यो। ती प्रशस्त फसलहरू तिनीहरूको इनाम हुन्थ्यो जसले तिनीहरूलाई आनन्द ल्याउँथ्यो। त्यो तिनीहरूको निम्ति आत्मिक प्रतीक पनि थियो। वर्तमान समयमा परमेश्वरका जनहरूले दु:खकष्ट पाउँदा युगको अन्तमा तिनीहरूले मुक्तिको आनन्द उपभोग गर्न सक्नेछ। प्रशस्त फसलको चित्रणले परमेश्वरको राज्यको पुनर्स्थापनालाई औँल्याउँछ। यो यसै पृथ्वीमा येशूको दोस्रो आगमनमा सम्पन्न हुनेछ (आमोस ९:१३÷१५, मत्ती ९:२७)। यहाँ पनि प्रतिक्षा गर्नुपर्ने विषयवस्तुलाई औँल्याउँछ। जसरी बाली लगाउँदा त्यसको कटानी गर्न पर्खिनुपर्दछ त्यसरी नै हाम्रो परिश्रमको फल र नतिजाको निम्ति हामी पर्खिनुपर्दछ।

`तपाईँको र अरूको जीवनमा परमेश्वरले नबिर्‍याइकन काम गर्नुभएको बारेमा सोच्नु होस्। अहिले तपाईँ जुन सुकै परिस्थितिमा भएतापनि विगतको अनुभवहरूबाट तपाईँले कस्तो आशा पाउन सक्नुहुन्छ?`