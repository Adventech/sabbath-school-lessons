---
title:  तपाईँको वचन मेरो हृदयमा लुकाइ राखेको छु
date:   18/02/2024
---

`परमेश्वरका दश आज्ञाहरू झर्को नमानि कसरी पालन गर्ने र तिनीहरूलाई पालन गर्दा के के आशिषहरू पाउन सकिन्छ? हेर्नुहोस्, भजन ११९:१÷१६, 119:161-168।`

परमेश्वरसँग दिन दिनै हिँड्ने चलनलाई यस संसारमा तिर्थयात्रा गरिरहने हो भनेर बाइबलले बताउँछ। परमेश्वरसँग उहाँको धार्मिकताको बाटोमा विश्‍वासद्वारा हिँडिन्छ। विश्‍वासको जीवन परमेश्वरको व्यवस्था, नीतिमा चलेर कायम हुन्छ (भजन ११९:१)। परमेश्वरको चम्किलो अनुहार हेरेर हिँड्नु उहाँसँग हिँड्नु हो (भजन ८९:१५)। यसको अर्थ भिन्नाभिन्नै तवरले हिँड्नु होइन। परमेश्वरको अनुहार हेरेर हिँड्नुको अर्थ उहाँको व्यवस्था वा दश आज्ञाहरूलाई शिरोपर गरेर वा उचालेर हिँड्नु हो। परमेश्वरको कानुन वा व्यवस्थामा हिँड्नुको अर्थ उहाँलाई सम्पूर्ण हृदयले खोज्नु हो (भजन ११९:१,२,१०)।

"निर्दोष वा चोखो बिताएर हिँड्नु" भनेका धार्मिक जीवन व्यतित गर्नु हो (भजन ११९:१)। निर्दोष, शुद्ध वा चोखो जीवन भनेको कुनै खोट नभएको बलि परमेश्वरलाई चढाउनु हो जुन उहाँको निम्ति स्विकार्य हुन्छ (प्रस्थान १२:५)। त्यसरी नै धार्मिक जीवन बिताउन व्यक्ति जीवित बलि हो (रोमी १२:१)। त्यस व्यक्तिले पापप्रति मोहमा नफसी शुद्ध र निर्दोष जीवन बिताउँछ। परमेश्वरमा समर्पित जीवन सिद्ध वा सन्त जीवन हो। त्यसको अर्थ त्यो व्यक्ति ठिक निर्देशित जीवनमा चलिरहेको छ जसले परमेश्वरलाई प्रशन्न पार्दछ (भजन १०१:२,६; १८:३२)।

परमेश्वरका विधि वा दश आज्ञाहरू पालन गर्नु भनेको विधिवाध वा परम्परावाद वा पुरानो करारबादसँग कुनै सरोकार छैन। त्यसको विपरित परमेश्वरको दश आज्ञा अनुसार चल्यो भने ठिक र गलत, र असल र खराबलाई छुट्याएर चल्नु हो (भजन १११:१०, १ इतिहास २२:१२)। मानिसको सम्पूर्ण व्यक्तित्वलाई असर पारेर चल्नु हो केवल औपचारिक वा बाहिर मात्र ठिक्‍क परेर चल्नु होइन। निर्दोष वा चोखो जीवन बिताउनु, परमेश्वरका आज्ञाहरू पालन गर्नु, परमेश्वरलाई पूरा हृदयले खोजेर चल्नु भनेको ती तिन तत्त्वहरूलाई अलग नगरि बिताउने मर्यादित मानिसको जीवन हो (भजन ११९:१,२)। तिनीहरूले मानिसको मनस्थितिलाई मजबुत पार्दछ।

यस संसारको निम्ति परमेश्वरको चाहना के हो भनेर उहाँका दश आज्ञाहरूले प्रकट गर्दछ। बुद्धिमानी भएर कसरी जिउने र स्वतन्त्र र शान्तिपूर्वक कसरी जिउने भनेर ती आज्ञाहरूले सिकाउँदछ (भजन ११९:७÷११,१३३)। भजनका लेखक परमेश्वरको व्यवस्थामा अत्यन्तै हर्षित हुन्छन् किनकि उनप्रति परमेश्वर बफादार हुनुहुन्छ भनेर त्यस व्यवस्थाले सिकाउँछ (भजन ११९:७७,१७४)। " तपाईँको व्‍यवस्‍थासँग प्रेम गर्नेहरूलाई ठूलो शान्‍ति हुन्‍छ, र तिनीहरूले ठेस खाने कुनै कारण रहँदैन।" भजन 119:165। ठेस खानु भन्ने चित्रणले मानिस नैतिक पतन हुनु हो भनेर देखाउँछ। भजनका लेखकको पाऊमा बत्ति (भजन ११९:१०५) भएको जस्तै परमेश्वरको वचनले हामीलाई अनेकौँ प्रलोभनबाट सुरक्षित राख्‍दछ (भजन ११९:११०)।

`येशू ख्रीष्टले आफ्नो जीवनमा परमेश्वरको वचनको शक्तिलाई कसरी प्रयोग गर्नुभयो (मत्ती ४:१÷११)? परमेश्वरको व्यवस्था वा दश आज्ञाहरूलाई हृदयदेखि पालन गर्दा हामीलाई कस्तो शक्ति मिल्ने रहेछ भनेर येशूकै अनुभवबाट हामीले कसरी सिक्न सक्छौँ?`