---
title:  हाम्रा दिनहरू गन्न सिकाउनुहोस्
date:   19/02/2024
---

`यस संसारमा मानिसले जतिसुकै मै हुँ भनेर हुकारेतापनि आखिरमा निचोडमा ऊ के हो त? हेर्नुहोस् देहायका केही भजनहरू: भजन ९०; भजन १०२:११ र भजन १०३:१४÷१६`

अनन्तको ज्योतिको सामु पतित मानिसको अस्तित्व केवल वाफ मात्र हो। परमेश्वरको सामु एक हजार वर्ष एक रात जस्तै हो जुन तीन वा चार घन्टा मात्र रहन्छ (भजन ९०:४)। परमेश्वरको समयसँग तुलना गर्दा मानिसको जीवन त्यसै उडेर जाने हो (भजन ९०:१०)। सबभन्दा बलियो, बहादुर मानिस तर कमजोर भन्दा पनि कमजोर बिरूवा जस्तै हो (भजन ९०:६; १०३:१५,१६)। तैपनि उसको छोटो जीवन परिश्रम र कष्टले भरिएको हुन्छ (भजन ९०:१०)। परमेश्वरलाई नै नमान्ने नास्तिकहरू पनि यस जीवनको छोटोपनादेखि शोक व्यक्त गर्दछ। अनन्त जीवन छ भनेर तिनीहरूले थाहै पाएतापनि त्यसको वास्ता नगरी तिनीहरू चलिरहेका हुन्छन्। मानिसको स्थिति सृष्टिकर्ता परमेश्वरको स्याहारको सन्दर्भमा भजन ९० लेखिएको हो। उहाँका जनहरूसँग प्रभु पुस्तौँ पुस्तासम्म रहनुभएको छ (भजन ९०:१,२)। हिब्रू भाषाको वर्डमा'अन wordma’on को अर्थ रहने स्थान भन्ने बुझाउँछ। परमेश्वरका जनहरूका निम्ति उहाँ शरणस्थान वा आश्रय दिनुहुने प्रभु हुनुहुन्छ (भजन ९१:९)। परमेश्वरले आफ्नो धार्मिक क्रोध समाल्नु हुन्छ र उहाँको अनुग्रह ताजा भइरहन्छ। "तपाईँको क्रोधको शक्ति कसलाई थाहा छ र?" भनेर भजनका लेखकले उद्‍गार व्यक्त गर्दछन् (भजन ९०:११)। त्यसको अर्थ पापको विरुद्धमा परमेश्वरको पूरा क्रोध कसैले पनि अनुभव गरेको छैन। त्यसकारण, मानिसहरू पश्‍चात्ताप गर्न समय अझै बाँकि छ र धर्मी जीवन बिताउन ज्ञान र बुद्धि पाउने अझै समय छ।

बाइबलमा ज्ञान र बुद्धि केवल मानिसको बौद्धिक क्षमता मात्र होइन तर परमेश्वरप्रति श्रद्धा देखाउने आत्मज्ञान पनि हो। त्यकारण, हाम्रो दिन गन्न (भजन ९०:१२) हामीलाई उहाँको ज्ञान वा बद्धिको आवश्यकता छ। हाम्रो दिन थाहा पाउनुको अर्थ हाम्रा दिनहरू सिमित छन् भनेर महसुस गर्नु हो। बुद्धि पुर्‍याएर जिउनु भनेको हाम्रो जीवन क्षणिक हो भनेर सजक हुनु हो र अनि हाम्रो जीवनलाई विश्‍वास र आज्ञाकारीको बाटोमा हिँडाउनु पर्छ। पश्‍चात्तापी हृदय भएर (भजन ९०:८,१२) परमेश्वरकहाँ आउँदा मात्रै हामी उचित जीवन यापन गर्न बुद्धिज्ञान पाउँछौ। अनि उहाँले हामीलाई उहाँको क्षमाशीलता, करुणा र दयाका बरदानहरू दिनुहुन्छ (भजन ९०:१३,१४)।

हामी मानिस भएर सृष्टि भएको कारणले हामी समस्यामा फसेका होइनौँ तर पाप र यसले संसारमा ल्याएको दुर्दसाले गर्दा पापको भुमरीमा छौँ। पापको ज्यादति र विध्वंसको प्रभाव हामी सबैमा र जताततै व्यापक भएको पाउँछौँ।

तर मानिसको दयनीय स्थितिबाट उकास्न येशूले खेल्नुभएको भूमिकाको निम्ति उहाँलाई धन्यवाद छ (यूहन्ना १:२९, यूहन्ना ३:१४÷२१)। नत्र भने हामी यस संसारमा जिउनुको कुनै अर्थ हुँदैन र हाम्रो जीवन आशारहित नै भइरहनेछ।

`हाम्रो जीवन जतिसुकै छिटै अन्त्य भएतापनि येशूमा हामीलाई के प्रतिज्ञा दिइएको छ? हेर्नुहोस् यूहन्ना ३:१६। उहाँबिना हाम्रो जीउनको आशा के छ र?`