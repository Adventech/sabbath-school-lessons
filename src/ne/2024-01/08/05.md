---
title:  दुष्ट मार्गमा चल्दा मानिसलाई छलकपट, दुष्ट र बेइमान हुन अग्रसर गराउँछ
date:   21/02/2024
---

`भजनका लेखकले केको निम्ति प्रार्थना गर्दछन्? हेर्नुहोस्, भजन १४१`

भित्री र बाहिरबाट आउने परीक्षा वा दुष्ट चालबाट सुरक्षित राख्‍न प्रार्थना भजन १४१को लक्ष्य हो। भजनका लेखक दुष्टहरूको चालबाजीमा मात्र खतराको अनुभव गरेका होइनन् (भजन १४१:९,१०) तर तिनीहरूजस्तै हुने प्रलोभनमा फस्न नदिन उनले प्रार्थना गर्दछन्। उनको आफ्नो पहिलो कमजोरी त बोल्ने कुरामा आत्मनियन्त्रण नभएको हो, त्यसकारण, उनका ओठहरूका ढोकामा परमेश्वरले नै सुरक्षा गार्ड राखिदिनुहोस् भनेर उनले प्रार्थना गर्दछन् (भजन १४१:३)। यो चित्रणले बाइबलको समयमा सहरलाई सुरक्षा गर्न सहरका ढोकाहरूमा सुरक्षा गार्ड राख्‍न चलनलाई देखाउँदछ।

दुष्टहरूका मिठामिठा कुराहरूमा परेर (भजन १४१:४,५) धर्मी मानिसहरूको अर्ति र सल्लाहलाई लत्याउने मनस्थितिबाट जोगाउन परमेश्वरको जनले प्रार्थना गर्दछ। असल मानिस र खराब मानिसको कुरालाई छुट्याउने सामर्थ नहुँदा भजनका लेखका हृदयमा द्वन्द्व चलिरहेको थियो। निरन्तर प्रार्थना र परमेश्वरमाथि पूरा भरोसा राख्दा मात्रै परमेश्वरका जनलाई फसाउने चालबाजीबाट सुरक्षित हुन सक्छ (भजन १४१:१,२)।

`प्रलोभन, चालबाजीको धुर्त र प्रगतिशील स्वभाव यी भजनहरूमा कसरी चिणण गरिएको छ? हेर्नुहोस्, भजन १:१ र भजन १४१:४`

भजन १४१:४मा प्रलोभन वा छलकपटमा फसाउने प्रगतिशील स्वभावको चित्रण गर्दछ। पहिलो त, मानिसको हृदय स्वभावैले खराब काम गर्न झुकेको हुन्छ। दोस्रो, खराब काम गरिरहने बानी स्वभावबाट बच्न पनि प्रार्थना गर्दछ किनकि त्यसले गर्दा नराम्रो कामबाट सुरक्षित भएर बस्न सक्दैन। तेस्रो, दुष्टहरूका मिठा मिठा कुराहरूले मानिसको मनलाई फसाउँछ। त्यसको अर्थ तिनीहरूको कामलाई असलै भनेर स्विकारिन जान्छ।

भजन १:१ मा परमेश्वरको जनलाई परमेश्वरको मार्गमा नहिँड्न अनेकौँ प्रलोभन र लालचहरू आउँछन्। त्यसले गर्दा दुष्ट र अधर्मी पापीहरूको मार्गमा उसलाई हिँडाउँछन्। अनि तिनीहरूसँगै बसेर परमेश्वरका जनहरूलाई हेप्‍ने र गिल्ला गर्ने वातावरणमा उक्त जन रुचाउन थाल्छ। पापी, अधर्मी, दुष्ट र गिल्ला गर्नेहरू: हामी तिनीहरू जस्तै हुनुहुन्न वा हामीलाई परमेश्वरको मार्गमा नहिँडाउन तिनीहरूलाई अवसर दिनु हुन्न।

प्रगतिशील, आकर्षित, धुर्त, प्रलोभन र लालचमा फसाउने स्वभावलाई भजनहरूले चित्रण गर्दछ। परमेश्वरमा मात्रै पूरा भरोसा भएर चल्दा मात्र हामी येशूभक्तको विजयी जीवन बिताउन सक्दछौँ। मानिसले के बोल्छ त्यसको महत्त्वलाई भजनहरूले जोड गर्दछ। हामीलाई फसाउने मिठा मिठा आवाजहरूमा नफस्न र नसुन्न भजनका लेखकहरूले बताउँछन्। दुष्ट र धर्मी मानिसहरूको अन्त्य हुने कुरामा मध्ये नजर राखेर जिउन परमेश्वरसँग ज्ञान र बुद्धि खोज्नु पर्दछ (भजन १:४÷६, भजन १४१:८÷१०)। तर परमेश्वरका जनहरूलाई निर्दोष साबित गर्ने अन्तिम फैसला भविष्यमा नै निहित गरिएको छ। त्यसको अर्थ परमेश्वरका विश्‍वासी जनहरू उहाँमा नै विश्‍वास र भरोसा राखेर उहाँकै धैर्यतासाथ प्रतिक्षा गरिरहनुपर्छ भनेर प्रतिवद्धतामा रहिरहनु जरुरी छ।