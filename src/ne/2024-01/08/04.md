---
title:  प्रभुले गर्नुहुने परीक्षा
date:   20/02/2024
---

`जब परमेश्वरले हामीलाई जाँच्नुहुन्छ त्यसमा के के समावेश भएको हुन्छ? हेर्नुहोस्, भजन ८१:७,८; भजन ९५:६÷११; र भवन १०५:१७÷२२`

इस्राएलीहरू मरुभूमिमा यात्रा गर्ने क्रममा मेरिबाह भन्ने ठाउँमा आइपुगेका थिए। यस ठाउँमा तिनीहरूले परमेश्वरको परीक्षा गरेका थिए। उहाँको विश्‍वसनियताप्रति तिनीहरूले चुनौती नै दिए। तिनीहरूलाई खानेकुराहरू उपलब्ध गराउन उहाँसँग कचकच गरे (प्रस्थान १७:१÷७; भजन ९५:८,९)। उहाँको शक्तिलाई तिनीहरूले प्रश्‍न गरे। भजन ८१मा त्यही घट्नालाई उल्टो पारेर परमेश्वरले नै तिनीहरूको परीक्षा गर्नुभएको थियो भनेर उल्लेख गरेको रोचक मान्नुपर्दछ (भजन ८१:७)। मानिसहरूले उहाँको आज्ञालाई अबहेलना गर्दा र उहाँमाथिको विश्‍वास वा भरोसामा कमी भएको देखाउँदा (भजन ८१:११) तिनीहरू परमेश्वरको परीक्षामा असफल भएका थिए। मेरिबाह भनेर सम्बोधन गरिएकोमा दुई सन्देशहरू छन्। पहिलो त, परमेश्वरका जनहरूले विगतका पुस्ताहरूका गल्तीहरूलाई दोहोर्‍याउनु हुँदैन। बरु तिनीहरू उहाँमाथि नै भरोसा राखेर उहाँका मार्गहरूमा हिँड्नुपर्दछ (भजन ८१:१३)। दोस्रो सन्देश, परीक्षमा मानिसहरू असफल भएतापनि तिनीहरूको दु:खमा राहत दिन वा उद्धार गर्न परमेश्वर आउनुभएको थियो (भजन ८१:७)। परमेश्वरको विगतमा उद्धार गर्ने अनुग्रहले नयाँ पुस्तालाई उहाँको अनुग्रह उपलब्ध छ भनेर विश्‍वस्त गरिएको छ।

युसूफलाई परेको दु:खकष्ट परमेश्वरको वचनमाथि उनको विश्‍वासको जाँच गरिएको थियो जसले गर्दा उनको भविष्य निर्धारण भएको थियो (उत्पत्ति ३७:५÷१०, भजन १०५:१९) भनेर भजन १०५ले खुलासा गरिएको छ। "जाँचिएको" भन्ने शब्द हिब्रू भाषामा ट्सराप Tsarap पद १९मा लेखिएको छ। यसको अर्थ खारिएको, परिष्कृत वा शुद्ध गरिएको हो। यसरी परमेश्वरले युसूफलाई गर्नुभएको परीक्षामा उनमा भएको विश्‍वासमा केही खोट वा शङ्का हटाउनको निम्ति थियो। परमेश्वरको प्रतिज्ञामा कुनै शङ्का नगरी उहाँमाथि भरोसा राखेर बल दिने त्यो परीक्षाको उद्देश्य थियो। परमेश्वरकै अगुवाइमा चल्न उनलाई तालिम दिइएको थियो।

परमेश्वरले गर्नुहुने ईश्‍वरीय अनुशासनले परमेश्वरका जनहरूलाई बलियो बनाउँछ र उहाँको प्रतिज्ञालाई पूरा गर्न तिनीहरूलाई तयार पार्दछन्। यो युसूफको उदाहरणबाट देखाइएको थियो (भजन १०५:२०÷२२)। तर, परमेश्वरको शिक्षा वा निर्देशनलाई बेवास्ता गर्दा मानिस हठी हुन्छ र उसको हृदय कठोर हुन्छ। "परमेश्वरको व्यवस्था वा नीतिलाई प्रश्‍न नगरी सिघ्र पालन गर्न उहाँले अपेक्षा गर्नुहुन्छ। तर सैतानको छलमा परेर मानिसहरू सुत्दछन् र दिमाग सिथिल हुन्छ। सैतानले मानिसहरूलाई अनेकौँ बहाना र षडयन्त्रहरू रचेर मानिसहरूका चिन्ताहरूलाई जित्दछ। त्यसको ज्वलन्त उदाहरण हव्वालाई बगैँचामा सैतनले सुनाएको कुरा हो। उसले भन्यो, "चिन्ता गर्नुपर्दैन तिमी मर्ने नै छैनौ।" अवज्ञा गर्दा मानिसको हृदय कठोर बनाउँछ। गल्ती गर्नेको चेतनालाई नै सिथिल पारिदिन्छ। त्यतिमात्र नभएर अरूहरूका विश्‍वासलाई पनि भ्रष्ट पारिदिन्छ। सुरुमा ठानिएको खराब वा गलतलाई दिमागमा राख्‍दा तिनीहरूको अगाडि त्यो खराब वा गलत मनस्थिति कमजोर हुन जान्छ। त्यसलाई निरन्तर रूपमा सोचिरहँदा त्यो पाप वा खराब हो कि होइन भनेर मनमा प्रश्‍न उठिरहन्छ। त्यसको फलस्वरुप विवेकलाई नै भ्रष्ट पारेर पापलाई पाप भनेर हेर्न नसकिने बनाउँछ र मानिस सजिलैसँग गलत काममा फस्दछ।"÷एलेन जी॰ ह्वाइट, टेस्टिमोनिज फर द चर्च, ठेली ४, पृ॰ १४६।

`पापले मानिसको हृदय कसरी कठोर पार्छ भन्ने तपाईँकै अनुभव के छ? त्यस सोचले हामीलाई क्रूसतिर किन डोर्‍याउनु पर्दछ? परमेश्वरको आज्ञालाई पालन गर्न चाहिने बल वा शक्ति कहाँबाट उपलब्ध हुन्छ?`