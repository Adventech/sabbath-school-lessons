---
title:  न्यायोचित, उचित, असल र धर्मपरायण जीवन बिताउँदा पाउने आशिषहरू
date:   22/02/2024
---

`परमेश्वरको उपासना गर्ने, उहाँप्रति श्रद्धा राख्‍ने र उहाँको महिमा गर्ने भक्तजनहरूलाई के आशिषहरू उपभोग गर्न सकिन्छ भन्ने प्रतिज्ञा देहायका भजनहरूले कसरी खुलाउँछन्? हेर्नुहोस्, भजन १:१÷३; भजन ११२:१÷९; र भजन १२८`

परमेश्वरको भय मान्ने, उहालाई श्रद्धा राख्‍ने र उहाँका वचन अनुसार हिँड्नेहरूलाई धेरै आशिषहरू पाउने प्रतिज्ञा गरिएको छ। तिनीहरूमा शान्ति सबभन्दा ठूलो हो। धर्मी मानिस नदीको किनारामा रोपिएका रूखहरू जस्ता हुन् भनेर भजन १ले चित्रण गरिएको छ। तिनीहरूले फलहरू आफ्ना ऋतुहरूमा दिन्छन् र त्यसको पाट ओइलाउँदैन (भजन १:३; यर्मिया १७:७,८; इजकिएल ४७:१२)। यी तुलनाले सबै आशिषका स्रोतहरूको पहिचान गर्दछ। परमेश्वरको पवित्र मन्दिरमा रहेर उहाँसँग निरन्तर रूपमा प्रेमिलो सम्बन्धमा रहिरह्‍यो भने उहाँले दिनुहुने आशिषको दावी गर्न सक्छौँ। दुष्टहरू भुस जस्ता हुन्, तिनीहरूको स्थायीत्व हुँदैन, तिनीहरूको बलियो स्थान हुँदैन न त भविष्य। तर धर्मीहरू जरा भएका फलदायी रूख जस्तै हो। परमेश्वरको नजिक रहन्छ तिनीहरू अनन्त जीवनको अनुभव अहिलेदेखि नै अनुभव गर्न सक्छन्।

भजन १२८:२,३मा मसीहको राज्यमा हुने आशिषहरू उल्लेख गरिएको छ। आफ्नै अञ्‍जिरको रूखमुनि बस्न पाउनु भनेको शान्ति र सम्मुन्नतिमा रहनु हो (मीका ४:४)। यरुशलेममा हुने शान्तिले (भजन १२२:६÷८; भजन १२८:५,६) मसीहले सबै दुष्ट र खराबहरूलाई अन्त्य गर्ने आशा देखाउँछ र उहाँले नै यस पृथ्वीमा शान्तिको पुनर्स्थापित गर्नुहुन्छ। "मुक्ति पाउनेहरूको सम्पत्ति भनेको तिनीहरूले पाउने देश हो (हिब्रू ११:१४÷१६)। त्यहाँ स्वर्गका गोठालाले आफ्ना बगाललाई जीवित पानीका मुहानहरूमा डोर्‍याउनुहुन्छ। जीवनको रूखले आफ्नो फल प्रत्येक महिना फलाउँछ र त्यसका पातहरू राष्ट्रहरूको सेवाको निम्ति प्रयोग गरिन्छ। त्यहाँ निरन्तर बगिरहने स्पटिकको जस्तो सङ्गलो नदीहरू हुन्छ। तिनीहरूमा भएका रूखहरू फरफराउँछ र मुक्तिधनद्वारा उद्धार गरिएका जनहरूका मार्गहरूमा तिनीहरूले छायाँ दिन तयार गरिरहेका हुन्छन्। त्यहाँ विशाल उपत्यकाहरू फैलिएका छन् जुन सुन्दर डाँडाहरूले तिनीहरूलाई रमणीय बनाउँछन् र त्यहाँ परमेश्वरका पहाडहरू छन् र तिनीहरूका उच्चाइहरू भव्य छन्। त्यहाँका शान्तिमय फाँटहरू जीवित खोलाहरू हुन्छन् जहाँ यस पृथ्वीमा तिर्थयात्री, भौँतारिरहेका र परदेशी भएका परमेश्वरका जनहरूले आफ्नो घर पाउनेछन्।"÷एलेन जी॰ ह्वाइट, द ग्रेट कन्त्रोभर्सी, पृ॰ ६७५।

नयाँ करारले ख्रीष्टको आगमनमा हामीमा भएको आशा पूरा हुनेछ भनेर वर्णन गरिएको छ। उहाँको आगमनमा नै नयाँ पृथ्वीको सृजना हुनेछ (मत्ती २६:२९, प्रकाश २१)। त्यसकारण, धर्मीहरूले यस जीवनमा धेरै आशिषहरू पाएतापनि तिनीहरूको पूर्णता युगको अन्तमा हुने परमेश्वरको राज्यमा हुनेछ। परमेश्वरका जनहरूको निम्ति उहाँको निगाहा आउने संसारमा पर्खिरहेको छ।

`परमेश्वरले हाम्रो निम्ति के सुरक्षित राख्‍नुभएको छ त्यसको ग्यारेन्टी क्रूसमा जे भयो त्यसले किन देखाउँदछ? नयाँ करारमा उल्लेख गरिएका प्रतिज्ञाहरूले अहिले नै हामीले कसरी सान्त्वना पाउन सक्छौँ?`