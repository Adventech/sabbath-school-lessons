---
title:  थप जानकारी
date:   23/02/2024
---

आजको युगमा बुद्धिज्ञान कसरी पाउने भन्दा कसरी सुखी र खुशी हुने तरखरमा मानिसहरू लागिरहेकाछन्। मानिसहरू बुद्धिमानी हुनुभन्दा खुशी भएको मन पराउँछन् । तर ईश्‍वरीय विद्या वा बुद्धिज्ञानबिना के हामी साँच्‍चिक्‍कै खुशी हुन सक्छौँ त? भजनसँङ्ग्रहले स्पष्ट रूपमा बताउँदछ कि परमेश्वरबिना हामी खुशी र सुखी हुन सक्दैनौँ । खुशी हुने कि बुद्धि पाउने भनेर रोज्न हामीलाई बाइबलमा भनेको छैन । तर परमेश्वरबाट पाउने ज्ञानबुद्धिले हामी सक्‍कली खुशी र सुखी हुन सक्दछौँ ।

हिब्रू भाषाको सरल भाषाले माथिको विषयलाई चित्रण गर्न सक्छ। हिब्रू भाषामा "कदम" भन्ने शब्द बहुवचन आश्रुरे ashrurey हो यो "खुशी" आश्रे ashrey जस्तै उच्चारण गरिन्छ। यथार्थमा कदमहरू हुन् कदममात्र होइन। खुशी वा सुखी जीवन बिताउन परमेश्वरले पहिल्याउनुभएको कदमहरूमा हिँड्नुपर्दछ (भजन १:१,१७:५, ३७:३१, ४४:१८, ८९:१५ र भजन ११९:१) । बाइबलमा ज्ञानबुद्धि र सुखी जीवन वा खुशी जीवन अवधारणा नभएर वास्तविक अनुभव हो ।

परमेश्वरसँग सम्बन्ध राखेर हिँड्दा मानिस सचमुच रूपमा सुखी र खुशी हुन सक्छ । परमेश्वरप्रति श्रद्धा राख्दै, उहाँको स्तुति प्रशंसा गर्दै, उहाँमा बल पाउँदै र उहाँमा भरोसा राख्‍दै हिँड्नुपर्दछि । भजन २५:१२-१५मा यो लेखिएको छ, "12 परमप्रभुको डर मान्‍ने मानिस को छ? त्‍यो हिँड्नुपर्ने बाटो, परमप्रभुले त्‍यसलाई सिकाउनुहुनेछ । १३ त्‍यसले सुख-चैनमा आफ्‍नो दिन बिताउनेछ, र त्‍यसका सन्‍तानले देशमा अधिकार जमाउनेछन् । १४ परमप्रभुको भय मान्‍नेहरूसँग उहाँको घनिष्‍ठता हुन्‍छ, र उहाँले तिनीहरूलाई आफ्‍नो करार बताइदिनुहुन्‍छ । १५ मेरा आँखा सधैँ परमप्रभुतिर नै छन्, किनकि उहाँले मात्र मेरा खुट्टाहरू पासोबाट छुटाइदिनुहुनेछ ।"

"हाम्रो सामु उज्याला चित्रणहरू प्रस्तुत गरिएकोमा परमेश्वरलाई धन्यवाद छ । उहाँले दिनुभएको उहाँका आशिषमय आशा र आश्‍वासनहरूलाई एकै ठाउँमा जम्मा गरौँ ताकि हामीले तिनीहरूलाई निरन्तर रूपमा हेरिरहन सकौँ: परमेश्वरको पुत्र उहाँका पिताको सिंहासन छोडेर, दैविकतालाई मानवताको वस्त्र धारण गर्नुभयो ताकि उहाँले मानव जातिलाई सैतानको पासोबाट उम्काउ सकून् । हाम्रो निम्ति उहाँले पाउनुभएको विजयले मानिसहरूका निम्ति स्वर्ग खोलिएको छ। त्यहाँ त्यो बैठक खुला गरिएको छ जहाँ परमेश्वरले आफ्नो ढाकिएको महिमालाई उघार्नुभएको छ जुन मानिसलाई प्रकट गरिएको छ । पापले गर्दा ल्याएको सत्यानाश, भ्रष्ट र दुर्दशाको खाल्दोबाट मानिसलाई येशूले उचाल्नुभएर अनन्त परमेश्वरसँग फेरि सम्बन्ध गाँस्नुभएको छ । ईश्‍वरीय परीक्षालाई सहनुभएकोले उहाँ विश्‍वासद्वारा हाम्रो मुक्तिदाता हुनुभएको छ । ख्रीष्टले धार्मिकताको वस्त्र पहिरनुभएको छ । उहाँ आफ्नो सिंहासनमा उच्च पारिनुभएको छ । ती चित्रणहरूमा हामी ध्यान गरौँ भनेर परमेश्वरको चाहना हामीमाथि छ ।"-एलेन जी॰ ह्वाइट, स्टेप्स टु क्राइस्ट, पृ॰ ११८ ।

**चिन्तनमनन**:

`परमेश्वरको वचन केवल निर्देशन वा शिक्षामात्र नभएर हाम्रो आनन्तको स्रोत कसरी हुन सक्छ? परमेश्वरको वचनलाई अध्ययन गरेर त्यसलाई चपाएर र पचाएर रहनुको अर्थ येशू ख्रीष्टमा गाँसिनु भनेको कसरी हुन सक्छ (यूहन्ना १:१, यूहन्ना १५:५)?`

`परमेश्वरको शिक्षा र आवाजलाई निरन्तर रूपमा विवेकले अस्वीकार गरिरह्‍यो भने मानिसलाई के हुन्छ (भजन ८१, भजन ९५)? त्यसको बेजोग किन हुन्छ होला?`

`कतिपय समयमा अधर्मी, पापी र दुष्टहरूको बाटो मन पर्ने जस्तो किन हुन्छ र धर्मीको सरसल्लाहलाई वास्ता नगर्नुपर्ने जस्तो किन देखिन्छ (भजन १४१)? अर्थात दुष्ट, नास्तिक र अधर्मीहरू धर्मीहरूभन्दा फलिफाप भए र खुशी भएको हामी किन देख्छौँ?`