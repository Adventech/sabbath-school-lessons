---
title:  कथा
date:   23/02/2024
---

### येशूले छुनुहुँदा

रूपमाया (नेपाल)

रूपमायाको जीवन धेरै खराब थियो। झन झन खराब नहोस् भनेर चाहना गर्दा पनि झन झन खराब भएको थियो। उनी तल्लोस्तरको अछुत जातमा जन्मेकी थिइन्। उनको अछुत जातले गर्दा उनी जीवनभर अशुद्ध भएर जिउनु परेको थियो र मर्नेबेलामा पनि अशुद्धै भएर मर्नुपर्ने उनको त्रास थियो। उनले जन्माएका छोराछोरीहरू पनि अशुद्ध नै हुन्थे। उनको अछुत र पिडित जातको दागलाई केहीले पनि पखाल्न सक्दैनथ्यो। आफू कुनै मानव प्राणीभन्दा गएगुज्रेको महसुस गरेकी थिइन्। उनी १४ वर्षकै उमेरमा विवाह गरेकी थिइन्। नेपालमा कानुनले बन्देज लगाएतापनि बालबिवाहको चलन सामान्य नै मानिन्छ।

विवाह भएतापनि उनको जीवनको सुधार भएको थिएन। रूपमायाको श्रीमानको कुनै जग्गाजमिन थिएन। बाँच्नको निम्ति ती दुवैले अरूहरूको खेतबारीमा काम गर्नुपर्थ्यो। रूपमायाले सात छोराछोरीहरूलाई जन्माइन्। तिनीहरूको दयनिय अवस्थाले गर्दा तिनीहरूलाई राम्रोसँग उनले खान लाउन दिन सकेको थिएन। त्यसकारण, जब तिनीहरू हुर्कन थाले अरू र आफन्तहरूका घरमा बालश्रमको निम्ति पठाउन वाध्य भएको थियो।

एक दिन उनको दुई वर्षको छोरो उच्च ज्वरले मर्‍यो। त्यसपछि उनका दुई छोराहरू हराए। उनले अर्कै सहरमा रहेको तिनीहरूको दीदिको घरमा तिनीहरूलाई पठाएको थियो। होटेलमा काम गरिरहेकी दीदिले घरमा पठाउन केही पैसा जम्मा गरेको भन्ने खबर पठाएको थियो। ११ र १३ वर्षका छोराहरूलाई तिनीहरूको दीदिको घरमा गएर पैसा ल्याउन अर्‍हाएकी थिइन्। दीदिबाट पैसा लिएर आएर बस चढेपछि तिनीहरू घरमा कहिल्यै पनि फर्केनन्। कसैले एउटा बसको दुर्घटना भएको सुनायो। ती दाजुभाइ ती बसमा हुन सक्छ भनेर उनले अनुमान गरिन्। छोराहरूको लास उनले भेट्टाउन सकिनन्।

फेरि घरमा फेरि आपत आयो। रूपमायाको श्रीमान बिरामी थिए। परिवारसँग पैसा नहुँदा डाक्टरकहाँ जान सकेन र उनको मृत्यु नै भयो।

नेपालमा अछुत जाति र विपिन्न वर्ग हुनु त कठिन नै थियो तर जब अछुत जातमा विधवी हुनुपर्ने झन खराब थियो। अरू अछुतहरूले पनि उनलाई हेप्दथे। एक वर्षसम्म रूपमाया शोकमै डुवीरहिन्। उनले काम गर्न पनि छोडिन् त्यसले गर्दा उनले खान पनि पाइनन्। उनी खाना खान पनि चाहिनन्। तर उनी आफ्नो श्रीमान र गुमाएका तीन छोराहरूको चिन्तामा डुबिन्। उनको जीवन बरबाद भएको थियो र बेकारमा जन्मेको रहेछु भनेर सोच्न थालिन् र आत्महत्या गर्ने सोचमा परिन्।

"मेरी आमाले मलाई किन जन्माइन्। ती सबै दुर्भाग्यहरू माथि किन पर्‍यो?" भनेर निराशको भूमरीमा उनी परिरहेकी थिइन्। अनि एक दिन एक जना अपरिचित मानिस उनको घरमा आए। तिर्थ सेभेन्थ÷डे एडभेन्टिस्ट चर्चमा स्वयंसेवकको रूपमा काम गर्दैथिइन्। उनले रूपमायाको बारेमा छिमेकीबाट सुनेकी थिइन्। उनले खाना र औषधी रूपमायालाई ल्याइ दिए र उनको निम्ति प्रार्थना गर्न थालिन्।

"मेरो चर्चमा तपाईँ आउनुहोस्। तपाईँको निम्ति हामी प्रार्थना गर्नेछौँ," तिर्थले भनिन्। तिर्थले रूपमायाकहाँ बराबर भेट्न जान थालिन्। उनले खाना, औषधी र प्रार्थना मन पराइन्। धेरै वर्षपछि उनको हृदयमा आशा पल्हाउन थाल्यो। उनी एडभेन्टिस्ट चर्चमा जान थालिन्।

आठ वर्षपछि रूपमाया एडभेन्टिस्ट चर्चको विश्‍वासी भएकी छिन्। अहिले उनी ६५ वर्षकी छिन् र उनी उनको एउटा छोरी र बुहारीसँग रहन्छिन्। उनको प्रभावबाट उनकी बुहारी पनि चर्चमा सम्मिलित भइन्।

आफूले सबै थोक गुमाएतापनि येशूले गर्दा आफू खुशी भएको रूपमायाले सुनाइन्। उनी अछुत भनेर कतिले उनलाई हेप्ला तर उनी खुशी छिन् किनभने उनको हृदयलाई येशूले छुनुभएको छ।

"मेरा श्रीमान र एउटा छोरोको मृत्यु भयो र दुई छोराहरू बेपत्ता भए। तीस वर्ष भयो तिनीहरूको बारेमा अत्तोपत्तो छैन। मैले सबै थोक गुमाएँ। तर मेरो जीवनमा येशू हुनुहुन्छ। जब येशू आउनुहुन्छ एकदिन मेरा प्रियहरूलाई भेट्नेछु भन्ने मेरो ठूलो आशा छ," आशाले भरेर रूपमायाले यो कथा सुनाइन्।