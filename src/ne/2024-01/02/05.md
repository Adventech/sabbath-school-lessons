---
title:  निराशाको जीवनबाट आशा वा बेदनाभित्र लुकिएको आशा
date:   10/01/2024
---

येशूका भक्त हौँ भन्दैमा उहाँलाई विश्‍वास गर्नेहरूले बेदना, नैराश्यता, सन्ताप, पीडा, कष्ट र समस्याको सामना गर्नु वाध्य हुँदैन भन्ने झुठो आश्‍वासन बाइबलले कदापी दिएको छैन। यसको ज्वलन्त उदाहरण प्रभु येशू आफै हुनुहुन्छ। त्यसकारण, येशूलाई विश्‍वास गरे सबै ठिक हुन्छ भन्ने लोकप्रिय इसाईहरूले सिकाएका र प्रचारबाजीमा कोही पनि फस्न बुद्धिमानी देखिँदैन। येशूलाई विश्‍वास गर्ने र उहाँमाथि भरोसा राख्‍ने हामी सबैले कतिपय समयमा ती अनुभवहरूमा पौडी खेल्न पुगेका हुन्छौँ, र ती समयमा हामी यो चित्कार त गर्छौँ नि "यस्तो कुरो मलाई नै किन भयो?"

भजनसंग्रहका लेखकहरू कुनै बिरहरू नभएर हामी जस्तै मानिसहरू थिए र हामीले भोगेका वा भोग्नुपरेका विकराल परिस्थितिहरू तिनीहरूले पनि भोग्न वाध्य भएका थिए भनेर तिनीहरूले नै व्यक्त गरेका भावनाहरूले प्रकट गर्दछन्। नि:सन्देह, कतिपय समयमा हाम्रै पाप र अधर्मको कारण अनेकौँ नराम्रो परिस्थिति भोग्दछौँ, तर अरू समयहरूमा हामीले भोग्नु परेका कठिनाइ र समस्याहरू अनुचित भएको देखिन्छ। यस्ता समस्याहरू भोग्नु नै हामीमाथि अन्याय भएको महसुस गर्दछौँ। यस्तो परिस्थिति कसले भोगेन होला?

`भजन १३ पढ्नुहोस्। यसमा के दुई मूख्य मिजास वा मुडहरू तेर्स्याइका छन् जुन तपाईँले फरक पाउनुहुन्छ? भजनको लेखकले साधारण दृष्टिकोणमा मौलिक परिवर्तन कसरी भए होला भनेर तपाईँले महसुस गर्न सक्नुहुन्छ?`

यस भजनका लेखकले परमेश्‍वरमाथि अगाढ निष्ठा थियो, उहाँमाथि पूरा भरोसा थियो, उहाँलाई हृदयदेखि नै विश्‍वास गर्दथे, तै पनि यो चित्कार गर्न वाध्य भएर परमेश्‍वरमाथि यो गुनासो गर्दछन्: "ओ, प्रभु कहिलेसम्म? तपाईँले मलाई के सधैँभरी बिर्सनुहुन्छ त? कतिसम्म तपाईँले तपाईँको अनुहार मबाट लुकाउनुहुन्छ?" भजन १३:१। दयालु परमेश्‍वर पिताको सामु ती भावना, दुखेसो र धारणा गलतै भएतापनि हामीमध्ये कसले त्यो दुखेसो उहाँमाथि पोखाएनौँ होला? (के परमेश्‍वरले हामीलाई कहिल्यै बिर्सनु हुन्छ त?

फेरि अर्को गलत लोक धारणाको फन्दामा नपर्न भजन १३ ले औँल्याउँछ। त्यो हो जब हामी प्रार्थना गर्छौँ तब हाम्रो दृष्टि वा फोकस हामीमा र हाम्रा समस्याहरूमा राख्‍नु। यदि यो भजनलाई आत्मसात गर्न सक्यौँ भने हाम्रो जीवनलाई परिवर्तन गर्न सक्छ। परमेश्‍वरले उहाँका जनहरूसँग गर्नुहुने कारोबारमा उहाँको विश्‍वास र स्वभाव परिवर्तन भएको हुँदैन भन्ने प्रतिवद्धता यस भजनले हाम्रो सामु प्रस्तुत गर्दछ।

हो, बिलाप, दुखेको वा गुनासो प्रकट गरेर यो भजन सुरु गर्दछ। तर यस भजनको निर्णायक लक्ष्य नै केवल यो बिलाप प्रकट गर्नु होइन। यो बिलाप प्रकट गरेर भजन १३को अन्त्य गरिएको छैन।

परमेश्‍वरमाथि जानाजानी व कुनै शङ्का नै नगरी भरोसा राख्‍नुपर्छ भनेर भजन १३ ले हामीलाई सिकाउँदछ। उहाँको उद्धार गर्ने शक्तिमा हामी भरपर्नैपर्दछ भनेर यसले औँल्याउँछ (भजन १३:५)। त्यसको फलस्वरुप हाम्रा त्रास, चिन्ता र सन्तापहरू (भजन १३:१-४) बिस्तारै परमेश्‍वरले दिनुहुने मुक्ति वा उद्धारीय काममा गाभिन सक्ने हुन्छौँ। अनि हामी बिलापबाट प्रशंसाको अनुभवमा परिवर्तन हुन थाल्छौँ र निराशबाट आशामा उक्लिन्दै जान सक्छौँ (भजन १३:५,६)। तर भजन १३लाई केवल धार्मिक पाठ वा स्तोत्र भनेर अर्थहिन बनाएर मन्त्र जस्तै जप्दा त्यसको फाइदा कसैलाई पनि हुँदैन। मानिसलाई आधिकारिक तवरले परिवर्तन गर्ने यस भजनको लक्ष्यलाई त्यस विधि वा प्रक्रियाले पूरा गर्दैन। जब भजनसंग्रहका भजनहरूलाई हामी प्रार्थनाको रुपमा प्रयोग गर्छौँ तब पवित्र आत्माको सहायता माग्नुपर्दछ ताकि ती भजनहरूले माग गरेको अनुसार चल्न उहाँले हामीलाई शक्तिसम्पन्न गराउन्। भजनहरू परमेश्‍वरका वचन र गवाहीहरू हुन्। विश्‍वासी पाठकबृन्धहरूले तिनीहरूमा भएका सन्देशहरू पढ्ने वा सुन्‍नेमात्र नभएर त्यस अनुसार आफ्ना क्रियाकलाप, चरित्र र स्वभावहरू परिवर्तन गर्न भजनसंग्रहले अपेक्षा गर्दछ। भजनसंग्रहमा भएका प्रतिज्ञाहरू परमेश्‍वरको अनुग्रहले विश्‍वासीहरूको जीवनमा चरितार्थ भएर देखाउन सकून् भन्‍ने लक्ष्य राखि यस भजनसंग्रह प्रस्तुत गरिएको छ। त्यसको अर्थ हो, हामीले हाम्रो जीवन परमेश्‍वरको वचन अनुसारले निर्माण गर्न दिनु, उहाँको सदिच्छामा चल्न दिनु र येशूसँग एक हुन दिनु हो। परमेश्‍वरको इच्छालाई सिद्धरुपमा उहाँका मानव अवतार लिनुभएको येशूले नै भजनसंग्रहका भजनहरूलाई उतारेर आफ्ना प्रार्थनाहरूमा प्रयोग गर्नुभएको थियो।

`तपाईँको दु:ख, कष्ट र परीक्षाहरूले गर्दा तपाईँ परमेश्‍वरको नजिक हुन कसरी आकर्षित गर्दछ? यदि तपाईँले सावधानी अपनाउनुभएन भने तिनीहरूले तपाईँलाई परमेश्‍वरबाट टाढा पनि राख्‍न सकिन्छ। त्यसबाट तपाईँ कसरी जोगिने?`