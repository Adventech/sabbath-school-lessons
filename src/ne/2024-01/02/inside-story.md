---
title:  कथा
date:   12/01/2024
---

### अपेक्षा नगरिएको शिक्षा

अभिशेक

औरङ्गाबाद (मध्य भारत)

मध्य भारतको ‍औरङ्गावादमा तीन वर्षे अभिशेकको निम्ति बाबुआमाले राम्रो स्कुल खोज्दै थिए। धेरै पैसा नलाग्ने स्कुल कहाँ छ भनेर बाबुले उनका साथीहरूसँग सोधे। आमाले पनि छिमेकीसँग अभिषेकको निम्ति छिमेकीहरूसँग सोधपूछ गर्दै थिइन्। बाबुआमाहरू गरिब थिए तैपनि अभिषेकले असल शिक्षा पाऊन् भन्ने तिनीहरूको चासो थियो। तिनीहरूको घर नजिक रहेको सेभेन्थ÷डे एडभेन्टिस्ट स्कुलमा पठाउन तिनीहरूलाई कसैले सल्लाह दियो। बाबुआमा भोलिपल्ट नै त्यस स्कुलमा छोरालाई भर्ना गर्न गए। त्यो दिन शनिबारको दिन थियो र त्यो स्कुल खुल्छ भनेर तिनीहरूले अपेक्षा गरेका थिए। "हामीलाई स्कुलको हेड मास्टरकहाँ लैजानुहोस्," भनेर स्कुलको चौकिदारलाई तिनीहरूले अनुरोध गरे। त्यो चौकिदारले बाबु र आमालाई त्यही स्कुलको परिसरमा रहेको चर्चमा लग्यो।

चर्चभित्र त मानिसहरू आराधना गरिरहेको देखेर बाबुआमा छक्‍क परे। त्यस दिन स्कुल बन्द भएको तिनीहरूले महसुस गरे तर तिनीहरू त्यतिकैमा फर्केन। तिनीहरू चर्चभित्र गए, तिनीहरू त्यहाँ बसे र पर्खिरहे।

साबथमा आराधना कार्यक्रम हुँदै थियो। भारतमा धेरै भाषाहरू बोल्दछन्। तर चर्च स्थानीय भाषामा चलिरहेको थियो। चर्चमा बोलीरहेका सबै वचनहरू तिनीहरूले बुझे।साबथको प्रवचनमा पास्टरले साबथको बारेमा बोले।

बाबुआमा त्यसबेला पनि दोस्रो पल्ट छक्‍क परे। तिनीहरू इसाई त थिए तर हप्‍ताको सातौँ दिन साबथको बारेमा तिनीहरूले बाइबलबाट कहिल्यै सुनेका थिएनन्। अनि स्कुल शनिबार किन बन्द भएको थियो भनेर तिनीहरूले बुझे। सातौँ दिन काम नगर्नु भनेर बाइबलले दिएको निर्देशन अनुसार स्कुलले पालना गरेको थियो। बाबुआमाले साबथको बारेमा अझै जान्न चाहे। आराधनाको कार्यक्रम सकेपछि तिनीहरूले आफूहरूलाई साबथको बारेमा सिकाउन पास्टरसँग अनुरोध गरे। ती दम्पत्तिलाई बाइबल अध्ययनको निम्ति पास्टरले निम्तो दिए। जब बाबु र आमा पास्टरसँग बाइबल अध्ययन गर्दै थिए, अभिषेक पनि त्यस स्कुलको किन्डरगार्टेनमा भर्ना भयो। किन्दरगार्टेनमा अभिषेकले बाइबल सिक्न थाल्यो। हरेक दिन शिक्षिकाले कक्षामा बाइबलका कथाहरि सुनाउँथिन्। अभिषेकले दाउद र गोलियाथको कथा विशेष गरेर मन पराएको थियो। "तिमी तरवार, छुरी र भाला लिएर मसँग लड्न आउँछौ तर म सारा सेनाहरूका प्रभु इस्राएलको परमेश्वरको नाउँमा आउँदछु," भनेर सानो दाउदले गोलियाथलाई चुनौती दिएको थियो। १ शमूएल १७:४५।

सानै भएतापनि अभिषेक सारा सेनाहरूका प्रभुको नाउँमा आफू अघि बढ्ने निर्णय गरेको थियो। आफू सानै भएतापनि जीवनमा आउने सबै राक्षसहरूसँग सामना गर्न र तिनीहरूलाई जित्‍न परमेश्वरले उसलाई सहायता गर्नेछ भनेर अभिषेकलाई थाहा थियो।

जब बाबुआमा र अभिषेकलाई बाइबलबाट सिक्न थालेका थिए तिनीहरूको घरपरिवारको जीवनमा परिवर्तन हुन थालेको थियो। परिवारले पनि साबथलाई पालना गर्न थाल्यो। बाबु र आमाले तिनीहरूका हृदयहरू येशूलाई सुम्पे।

जब अभ अभिषेक ठुलो भयो उसले चर्चका कार्यक्रमहरूमा भाग लिन थाल्यो। ऊ अगमवक्ता शमूएल जस्तै थिए जसले चर्चमा जे गर्न पनि खुशीसाथ गर्दथे। उसले डिकनहरूलाई तिनीहरूको काममा सहयोग गर्दथ्यो। मेच मिलाउन र माइक ठिक छ कि छैन भनेर उसले हेर्दथ्यो।

आज परिवार आस्थामा बलियो छ र प्रभुमा बढ्दैछ। अभिषेक १९ वर्षको छ र विश्‍वविद्यालयमा पढिरहेको छ।

"म येशूको सुसमाचार फैलाउन चाहन्छु र येशू छिट्टै आउँदै हुनुहुन्छ भनेर मानिसहरूलाई सुनाउन चाहन्छु," मुस्कुराएर उसले बतायो।