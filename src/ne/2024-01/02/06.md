---
title:  हे प्रभु, हामीलाई पुनर्स्थापित गर्नुहोस्
date:   11/01/2024
---

`भजन ६० पढ्नुहोस्। यो प्रार्थनामा प्रयोग गर्ने उपयुक्त भजन हो। तर यो भजन कुन अवसरमा प्रयोग गर्न उपयुक्त छ सोच्नुहोस्। भजनसंग्रहमा लेखिएका बिलापका समयमा पनि जीवनका आनन्दमय मौसमहरूलाई मध्येनजर राखेर त्यस भजनबाट हामी कसरी फाइदा लिन सक्छौँ?`

शारीरिक, मानसिक, आत्मिक र सामाजिक कष्टहरू गुज्रिरहेको बेलामा बिलाप गर्न बिलापका भजनहरू रचेका हुन् भनेर लोक धारणा छ। मानवीय कठिनाइको आर्तनाद वा प्रार्थना गर्न ती भजनहरू रचेका थिए भनेर कतिपयले बुझेका छन्।

यद्यपि, हामी खुशी भएको समयमा पनि ती भजनहरू पढ्नुहुन्न भन्‍नेछैन। कतिपय समयमा भजनमा व्यक्त गरिएका शब्दहरू र आराधना गर्नेहरूको तत्कालिन अनुभवहरू नमिल्न सक्छन् वा अप्रासाङ्गित हुन सक्छन्। त्यसको अर्थ दु:ख । कष्टमा नपरेका आरधकहरूले बिलापका भजनहरूबाट फाइदा वा हौशला लिन सक्छन्।

पहिलो त तिनीहरूले यो स्वीकार्न सक्छन् कि दु:ख, पीडा, कष्ट र बेदना मानवीय जीवनको प्रायजसो अनुभवहरू हुन्। दुष्ट होस् वा परमेश्‍वरलाई विश्‍वास गर्ने र उहाँको निष्ठामा रहने सबैलाई दु:ख आउँछ भन्ने कुरामा सबै सजग हुनुपर्दछ। सबै थोक परमेश्‍वरको नियन्त्रणमा छ भनेर भजनहरूले हामीलाई ढुक्‍क गराउन खोज्दछ। दु:ख, कष्टको बेलामा ती बिपदहरूको सामना गर्न उहाँले शक्ति दिनुहुन्छ र त्यसबाट उहाँले राहत दिनुहुन्छ भनेर भजनका लेखकहरूले हामीलाई विश्‍वस्त गराउँदछ। यस भजनमा पनि दु:ख, कष्टको बिचमा (तपाईँले पृथ्वीलाई नै हल्लाउनुभयो," भजन ६०:२) भजनका लेखकले परमेश्‍वरले गर्नुहुने उद्धारमा आफ्नो अन्तिम आशा राखेका थिए भनेर बताउँदछ।

दोस्रो, बिलापका भजनहरूले हामीलाई दु:ख र कष्टमा परेकाहरूप्रति करुणा देखाउन सिकाउँदछ। जब हामी व्यक्तिगत प्रार्थनामा होस् वा सार्वजनिक प्रार्थनामा होस् हामीले परमेश्‍वरप्रति आभार व्यक्त गर्दछौँ र खुशी व्यक्त गर्दछौँ तब हामीभन्दा कम भाग्यमानीहरूप्रति सजग हुनु जरुरी ठान्नुपर्दछ। हामीसँग अहिले असल थोकहरू होला तर हाम्रा वरिपरि रहेका कतिपय मानिसहरू अभावले ग्रस्त भइरहेको हामीमध्ये कसलाई थाहा नहोला? यी बिलापका भजनहरूलाई प्रार्थनामा प्रयोग गर्दा कतिपय मानिसहरू कठिन परिस्थितिहरूमा परिरहेकाहरूलाई याद गर्न हामीलाई सहयोग गर्दछ। जब हामी भजनहरू पढ्दछौँ तब दु:खमा परेकाहरूप्रति माया, दया र करुणा जाग्दछ र तिनीहरूको सेवा गर्ने चाहना हाम्रो मनमा उब्जिन्छ। यही मनस्थिति येशूको पनि थियो।

"यस संसार सैतानको दु:ख, कष्ट, रोगव्याधीको बिशाल खेलको रङ्गशाला हो, तर बिरामीहरूलाई निको पार्न र सैतानका बन्धकहरूलाई उद्धार गर्ने घोषणा गर्दै येशू आउनुभएको थियो (अर्थात् उहाँले यस संसारलाई उहाँको अनुग्रहको प्रयोगशाला बनाउनुभएको थियो)। उहाँ आफ्नै स्वास्थ्य र बल हुनुहुन्थ्यो। बिरामी, दु:ख, पीडा, शोकमा परेका र दुष्ट आत्माहरूले सताएकाहरूलाई चङ्गाइ गर्न र उद्धार गर्न उहाँले आफ्नो जीवन प्रदान गर्नुभएको थियो। उहाँबाट निको हुन चाहने कोही व्यक्तिलाईपनि उहाँले फर्काउनुभएको थिएन। उहाँको निको पार्ने शक्ति सबैमा थियो। आफ्ना रोगहरूबाट राहत पाउन उहाँसँग अनुरोध गर्नेहरूले ती रोगहरू आफ्नै कारणले आएको थियो भनेर उहाँलाई थाहा थियो। तैपनि तिनीहरूलाई निको पार्न उहाँ अस्वीकार गर्नुभएन। ती बिचरा मानिसहरूमा उहाँको निको पार्ने गुण पसेको थियो तब तिनीहरू आफू पापी भएको स्वीकार गर्न पुगेका थिए र तिनीहरूका शारीरिक मात्र होइन आत्मिक रोगहरू पनि उहाँले निको पार्नुभएको थियो। सुसमाचारको त्यो शक्ति अहिले पनि उपलब्ध भएको छ, तर त्यही परिणामहरू आज हामीले किन देखिरहेका छैनौँ?" एलेन जी॰ ह्वाइट, बेलफियर मिनिस्त्री, पृ॰ २४,२५।

`अहिले नै तपाईँको सम्पर्कमा आएको कोही व्यक्ति छ जसलाई तपाईँको प्रार्थनामात्र होइन तपाईँको सेवा गर्ने स्पर्शको पनि आवश्यक छ?`