---
title:  अत्यन्तै विकराल वा पीडको समयमा स्मरण गर्नुपर्ने भजन
date:   09/01/2024
---

भजनसंग्रहको पुस्तक भक्तहरुको निम्ति उपासनामा प्रयोग वा पाठ गर्ने स्तोत्र वा स्तुतिमात्र होइन। यो पुस्तकका अध्यायहरू पढेर आजको धार्मिक बिधि पूरा गरेँ भनेर ढुक्‍क पार्ने यस पुस्तकको आशय होइन। हो, यस पुस्तकमा उल्लेख गरिएका भजनहरूले परमेश्‍वरसँग दिल खोलेर कसरी बातचित वा प्रार्थना गर्ने भनेर सिकाउँदछ। तर यस पुस्तकको मुल लक्ष भनेकै मानिसहरूको आध्यात्मिक, शारीरिक, मानसिक जीवनका अनुभवहरू परमेश्‍वरसम्मत छ कि छैन भनेर केलाउँदछ र त्यसै अनुसार चल्न यसले माग गर्दछ। अनि, जुनसुकै परिस्थितिमा पनि परमेश्‍वरमा आशा र भरोसा राखेर बाच्‍न सकिन्छ भनेर यसले आशा दिलाउँछ। परमेश्‍वरका वचन अनुसार चल्ने मानिसहरूमा उहाँको उपस्थिति भइरहन्छ भनेर पक्‍का आश्‍वासन दिँदछ।

`अत्यन्तै दु:ख, कष्ट र पीडाको बिचमा पनि परमेश्‍वरमाथि भरोसा राख्‍न सकिन्छ भनेर भजन २२ले हामीलाई कसरी सिकाउँछ?`

भजन २२:१ मा मानवीय बिलापका शब्दहरू व्यक्त गरिएका छन्। दु:ख, कष्ट र पीडामा परेका मानिसहरू शोकित हुनु र एक्लोपना वा सबैले र परमेश्‍वरले पनि छोड्यो भन्ने महसुस गर्नु मानव स्वाभाविक हो भनेर यस अध्यायमा व्यक्त गरेका मानवीय मर्महरूले प्रकट गर्दछ: "हे मेरा प्रभु, मेरा परमेश्‍वर तपाईँले मलाई किन त्याग्नुभयो? मलाई सहायता गर्न तपाईँ किन टाढा रहुनभएको छ? मेरा पीडाका भावनाहरूलाई तपाईँले बेवास्ता गर्नुहुन्छ?"

यहाँ व्यक्त गरिएका शब्दहरू इसाईहरूको बिचमा अत्यन्तै प्रख्यात छन्, किनभने जब येशूलाई कष्टकर, निष्ठुर र आततायी क्रूसमा किला ठोकेर झुन्ड्याइएको थियो उहाँले ती शब्दहरू नै उच्चारण गर्नुभएको थियो। (मत्ती २७:४६)। भजनका लेखकहरूले अनुभव गरेका पीडा र व्यक्त गरेका चित्कारहरू येशूकै अनुभवमा पनि कति उल्लेखनीय वा केन्द्रविन्दु थिए भनेर देखाउँदछ। अर्थात्, मानवीय कष्टहरू येशूकै अनुभवमा नौलो नभएको भनेर खुलासा गरिएको छ। कतिपय समयमा जब हामी दु:ख, कष्ट भोग्दछौँ त्यसबेला हामीलाई सबैले त्यागे भनेर चित्कार गर्दछौँ, यथार्थमा भन्ने हो भने हाम्रो चित्कारमा येशू पनि सहभागी हुन्छ भन्नेमा अत्युक्ति हुँदैन।

यद्यपि, दु:ख, कष्ट, पीडा र परीक्षाहरूमा पनि यी शब्दहरू भजनका लेखकले व्यक्त गरेका थिए: "मेरा दाजुभाइदिदी बहिनी र आफन्तहरूको बिचमा तपाईँको नाउँको घोषणा गर्नेछु; तिनीहरूको जमघटमा म तपाईँको प्रशंसा गर्नेछु।" भजन २२:२२।

हुन त भजन २२:१ र भजन २२:२२ मा व्यक्त गरेका भावनाहरू लेखक दुविधा र अन्यौलतामा परेकै बेलामा सँगसँगै व्यक्त नगरेको हुन सक्छ। तैपनि भजनका लेखकले आफ्नो निष्ठा वा आस्था परमेश्‍वरमा भएको व्यक्त गरेका थिए। उनको परिस्थिति जुनसुकै प्रतिकूल वा अनुकूल भएतापनि परमेश्‍वरको स्तुति गर्न आफू नछोड्ने अठौत व्यक्त गरेका थिए।

यहाँ भन्न खोजिरहेको कुरो यो हो कि जब हामी प्रार्थनामा ती शब्द वा भावनाहरू व्यक्त गर्दछौँ तब हामी हाम्रो वर्तमान परिस्थितिभन्दा पनि अपार भएर बाँच्नुपर्दछ भनेर त्यस भजनले सिकाउँदछ। हामी परमेश्‍वरमा नै विश्‍वास गरेर त्यस अवस्थाको समयलाई प्रतिक्षा गर्न सक्दछौँ कि उहाँको अनुग्रहले हाम्रो जीवन उहाँको चाहना अनुसार पुनर्स्थापित हुनेछ।

जब भजनसंग्रहका भजनहरूलाई हाम्रै जीवनमा गाभिएर परमेश्‍वरको आराधना वा उपासना गर्दछौँ तब हाम्रो आत्मिक जीवनमा नयाँ आयाम थप्न सकिन्छ वा आत्मिक तहमा पुग्न सकिन्छ। आफ्ना भावना, समझ र अनुभवहरूलाई परमेश्‍वरको सामु दिल खोलेर व्यक्त गर्न सकिन्छ भनेर भजनहरूले सिकाएतापनि ती लेखकहरूलाई तिनीहरूकै तत्कालिन जिर्ण अवस्थामा उहाँले छोड्नुभएको थिएन भनेर हामीलाई देखाउँदछ। परमेश्‍वरको सामु आफ्ना पीडाका बोझहरू, नैराश्यता, रिस, बेदना, उदासिनताका भारीहरू बिसाउनुपर्छ र जुनसुकै परिस्थितिमा पनि उहाँमाथि भरोसा आराधकहरूले राख्‍न सकिन्छ भनेर भजनसंग्रहले सिकाउँदछ। बिलापबाट उचिल्दै परमेश्‍वरको स्तुति प्रशंसा गर्ने तहमा जब भजनका लेखकहरू पुग्दछन् तब परमेश्‍वरमा विश्‍वास र भरोसा राख्‍दा तिनीहरूको आत्मिक परिवर्तन भएको थियो भनेर देखाउँदछ। प्रार्थनाद्वारा उहाँबाट पाउने अनुग्रह र सान्त्वनाले मानव जीवनको बहुआयामिक पक्षहरूको रूपान्तर हुन सक्छ।

`अहिले हामी जुनसुकै दु:ख, कष्ट र परीक्षाहरू भोगिरहेतापनि हामी तिनीहरूबाट अपार भएर परमेश्‍वरको प्रेम र भलाइमा भरोसा राख्‍न सक्छौँ भनेर हामीले कसरी सिक्ने?`