---
title:  थप जानकारी
date:   12/01/2024
---

भजन ४२:८ र एलेन जी॰ ह्वाइटको एजुकेशन पुस्तकको पृ॰ १५९-१६८ को "पोइट्री एण्ड सन्ग" पढ्नुहोस् । ती प्रेरणादायी बचनहरू अनुसार तपाईँको प्रार्थना र भजन कसरी मिल्न गएको पाउनुभएको छ?

पश्‍चात्ताप गरेर बिलौना गरेर रचिएका दाउदका भजनहरू (उदाहरणमा भजन ५१) भित्री आत्माको आर्तनाद हो भनेर एलेन जी॰ ह्वाइटले वर्णन गर्नुहुन्छ । दाउदका ती भजनहरूले उनी पापको स्वभावप्रति हृदयदेखि कति दु:खित भएका थिए र परमेश्‍वरसँग क्षमा पाउन पुकार गरेका थिए भनेर देखाउँदछ (स्टेप्स टु क्राइस्ट, पृ॰ २४,२५) । भजनसंग्रहलाई विश्‍वासीहरूले कण्ठ गर्नुपर्छ भनेर उनले उत्साह दिनुभएको छ । भजनहरूलाई दिमागमा राख्‍न सक्यो भने तिनीहरूको जीवनमा परमेश्‍वरको उपस्थिति भएको अनुभव गर्न सकिन्छ। जब दु:ख, कष्ट र परीक्षाहरू आउँछन् र त्रासको वातावरणमा हामी पर्दछौँ तब येशू आफैले ती भजनहरूलाई मनन गरेर आफ्नो आवाज उठाउने बानी गर्नुभएको भजनहरूले हामीलाई नै परमेश्‍वरतिर उचाल्दछ । उनले यो पनि व्यक्त गर्नुभएको छ: "पवित्र गीत वा भजनहरूका शब्दहरूले कतिपय समयमा मानिसको हृदयमा गुम्सिरहेका दु:खीत र विश्‍वासका भावनाहरूलाई पोखाउन सकिन्छ । ती भजनहरूले मानिसमा आशा, प्रेम आनन्द फस्टाइ दिन्छ । हो, भजनसंग्रहका धेरैजसो भजनहरू प्रार्थना हो ।" एजुकेशन पृ॰ १६२-१६८ ।

जब भजनसंग्रहका भजनहरूलाई उतारेर हामी प्रार्थना गर्छौँ र गीत गाउँछौँ हामी पनि भजनका लेखकहरूमा भएको आशा, साहस, सुरोपना, दृढता र धैर्यतालाई निरन्तता दिन सक्ने हुन्छौँ। यस संसारमा हामी एक्लै छैनौँ, त्यसकारण, जुन परिस्थितिमा हामी परेतापनि हाम्रो आत्मिक यात्रालाई निरन्तरता दिनुपर्छ पर्छ भनेर ती भजनहरूले हामीलाई हौसला र सान्त्वना दिँदछ । येशूभक्तको इतिहासमा अनगिन्तियौँ विश्‍वासीहरू पनि अन्धकारको परिस्थितिमा गुज्रेका थिए र परमेश्‍वरको अनुग्रहले तिनीहरू विजयी भएका थिए भनेर ती भजनहरूबाट हामीले सिक्दछौँ । फेरि त्यसै समयमा, हाम्रो निम्ति परमेश्‍वरसँग गरिरहनुभएको प्रार्थना वा बिन्तीको झलक ती भजनहरूले देखाउँदछ । उहाँ हाम्रो निम्ति सधैँ प्रार्थना वा बिन्ती गरिरहनुहुन्छ (हिब्रू ७:२५) ।

जब भजनहरूलाई प्रयोग गरेर प्रार्थना र आराधना गरिन्छ तब विश्‍वासी समूदायले मानव स्वभाव र मिजासका सम्पूर्ण दायराहरूप्रति सजग भएका हुन्छन् र आराधनाको अनुभवमा आराधकहरूले विभिन्न मानवीय पक्षहरू समावेश गर्न सकिन्छ भनेर ती भजनहरूले सिकाउँदछ । भजनहरू ईश्‍वरीय प्रार्थना र गीतहरू हुन् । त्यसले गर्दा भजनसंग्रहलाई निरन्तर रूपमा आराधनामा समावेश गर्दा आराधकहरूको समूदायलाई परमेश्‍वरको चाहनामा केन्द्रित गराउँछ र उहाँको चङ्गाइ गर्ने शक्तिशाली अनुग्रहको अनुभव गर्न सकिन्छ ।

**चिन्तनमनन**:

`प्रार्थना गर्ने भने धार्मिक विधि पूरा गर्न एउटै स्तुति वा प्रार्थनालाई दोहोर्‍याइ प्रार्थना गर्नेमात्र प्रार्थनाको विधि किन होइन? भजनसंग्रहलाई आत्मसात गरेर बाइबलमा लेखिएका भजनहरूबाट हाम्रो प्रार्थनाको जीवन कसरी अर्थमूलक बनाउन सकिन्छ र तिनीहरूबाट फाइदा पनि कसरी लिन सक्दछौँ?`

`हाम्रो सामूदायीक प्रार्थनाको अनुभवमा भजनसंग्रहका भजनहरूले हाम्रा आत्मिक जीवनलाई कसरी विकास गर्न सकिन्छ? आराधना गर्ने समयमा भजनसंग्रहलाई कसरी प्रयोग गर्ने भनेर चिन्तनमनन गर्नुहोस्।`

`यस संसारमा मानव जीवनको विश्‍वासको यात्रा कतिको जटिल रहेछ भनेर बाइबलले ढाकछोप नगरी भजनसंग्रहले कसरी प्रकट गर्दछ? फेरि त्यसै समय परमेश्‍वरको निको पार्ने निगाहा र अनुभवको शक्तिलाई पनि ती भजनहरूले कसरी उजागर गर्दछन्?`