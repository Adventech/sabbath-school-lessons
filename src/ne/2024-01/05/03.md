---
title:  मृत्युको ढोकामा
date:   29/01/2024
---

`देहायका पदहरूमा के अनुभवहरू वर्णन गरिएका छन्? ती पदहरूमा व्यक्त गरिएको भावनासँग के तपाईँ पनि परिचित हुनुहुन्छ त? हेर्नुहोस्, भजन ४१:१÷४; भजन ८८; भजन १०२`

बिरामी र मृत्युबाट राहत पाउन गरिएका माथिका प्रार्थनाहरूले परमेश्वरका जनहरू पनि यस संसारमा हुने दु:ख, कष्ट र मृत्युबाट मुक्त छैन भनेर प्रमाणित गर्दछ। परमेश्वरप्रति आशक्त हुने र उहाँको भक्तिमा हिँड्ने भजनका लेखकले अनुभव गरेका भयानक पीडाहरूको बारेमा प्रकट गर्दछन्। उनी कमजोरी र नातागत भएको, घाँस जस्तै ओइलिएको, खान पनि नसक्ने, मर्नको निम्ति अलग्याइएको, चिहानको मुर्दा जस्तै लडिरहेको साथीहरूको गिल्ला सहनुपरेको, दु:ख, कष्ट, निराश, सन्ताप र वेदनाले उनलाई गुटमुट्याइएको थियो। उनका हाडहरू छालामा टाँसिएका थिए अर्थात् उनी जिउँदो कङ्गाल भएको थियो। इस्रायलीहरू मनपरि हिँडेको र परमेश्वरलाई वेवास्ता गरेर उहाँका निर्देशन र आज्ञाहरूलाई पन्छाएर चलेकोले प्रभुले नै ती स्थितिहरू आउन दिनुभएको हो भनेर धेरै भजनहरूमा लेखकहरूका आर्तनाद व्यक्त गर्दछन्। पापले नै अनेकौँ बिमार, पीडा र दु:ख ल्याउँछ भनेर भजनको लेखकले जिकिर गर्दछन्। त्यसकारण, आफूलाई निको बनाउनु अघि लेखकले क्षमा माग्छन् (भजन ४१:३,४)। परमेश्वरका अनजान, निर्दोष जनहरू पनि दु:ख, कष्ट पाउनु जीवनको तितो सत्य हो भनेर भजन ८८ र भजन १०२ ले खुलासा गर्छन्। परमेश्वरलाई विश्‍वास गरेर र उहाँमाथि भरोसा राखे पनि ती विषम् परिस्थितिहरू किन आउँछन् भनेर बुझ्न नसेकतापनि त्यो खप्‍न वाध्यता भएको परमेश्वरका जनहरूले स्वीकार गर्नै पर्छ। भजन ८८मा भजनका लेखकले उनलाई मृत्युको पासोमा परमेश्वरले नै हुट्याउनुभएको हो भनेर उहाँलाई आरोप लगाउँछन् (भजन ८८:६÷८)। परमेश्वरलाई भयानक दोष लगाएर दुखेसो पोखाएतापनि लेखकले आफ्नो बिलाप उहाँलाई विश्‍वास गरेर नै व्यक्त गरेको देखाउँदछ। विलाप आफैँ पनि विश्‍वासको क्रियाकलाप हो भनेर त्यस भजनमा स्पष्ट रूपले देखाउँदछ। ती दु:ख र समस्याहरू सार्वभौम परमेश्वरले नै आउन दिनुभएको भएतापनि उहाँको बालकलाई उसको हितको निम्ति उहाँले पुनर्स्थापित गर्नुहुनेछ भनेर लेखक ढुक्‍क हुन्छन्।

मृत्यु शैयामा परेका भजनका लेखकले परमेश्वरका अचम्मका कामहरू सम्झिन्छन्, उहाँ कति मायालु, विश्‍वासिलो र धर्मी हुनुहुन्छ भनेर स्वीकार्दछन् (भजन ८८:१०÷१२)। आपद विपद् परमेश्वरले नै ल्याउनुभएको हो भनेर आभास पाएतापनि भजनका लेखकले परमेश्वरसँगै टाँसिएर बसेको हुन्छ। आफूले दु:खकष्ट पाएतापनि परमेश्वरको प्रेमलाई लेखकले अस्वीकार गर्दैन र उनको मुक्ति केवल परमेश्वरमा मात्र छ भनेर जिकिर गर्दछन्। त्यसको अर्थ भजनका लेखकले जस्तोसुकै कष्ट भोग्नुपरेतापनि परमेश्वरको अनुग्रहको दिव्यज्ञान आफूमा भएको देखाउँछ। दु:ख र अनुग्रह एक आपसबाट अलग हुनुपर्छ भन्ने छैन भजनका लेखकले हामीलाई बताउँछन्।

संक्षेप्‍तमा भन्नुपर्दा, दु:खकष्ट परमेश्वरले नै आउन दिनुभएकोमा र उहाँले उद्धार गर्नुहुनेछ भन्ने विश्‍वासमा अडिग हुँदा आखिरमा परमेश्वरकै सार्वभौमसत्तालाई प्रमाणित गर्दछ। सबै थोक परमेश्वरकै नियन्त्रणमा छ भन्ने ज्ञानमा हामी रहन सक्यौँ भने हाम्रो दु:खित हृदयमा आशा पल्लाउँदछ। जब हामी येशू ख्रीष्टको कष्टलाई दृष्टिगत गरेर भजन ८८ पढ्छौँ तब उहाँको प्रेमको गहिर्‍याइप्रति चकित हुन्छौँ। मानव जातिलाई मुक्ति दिन येशू आफै पनि मृत्युको ढोकाबाट पार हुन उहाँ राजी हुनुभएको थियो।

`पापले गर्दा येशूलाई क्रूसमा झुण्डिनु परेको र उहाँको वेदनाको बारेमा चिन्तन गर्नुहोस्। परमेश्वर ख्रीष्टमा रहनुभएर हामीले पाउने दु:खभन्दा ज्यादै कष्ट र वेदना सहनुभएको वास्तविकतालाई सोच्नुहोस्। के त्यस सम्झनाले हाम्रो दु:ख, कष्ट र परीक्षामा पनि परमेश्वरप्रति आभारित भएर विश्‍वासको दियो हाम्रो हृदयमा जलाइ राख्‍न सहयोग गर्दैन र?`