---
title:  के उहाँको प्रतिज्ञा सदाको निम्ति असफल वा बेकारको हुन्छ र?
date:   31/01/2024
---

`भजन ७७ पढ्नुहोस्। यसका लेखकले कुन अनुभवको सामना गरिरहेका थिए?`

विगत समयमा भएका पीडादायी घट्नाहरूको याद गर्दै लेखेको भजन ७७ बिलापले भरिएकोछ। ती परिस्थितिहरूको सामना गर्न परमेश्वरसँग सहायताको निम्ति प्रार्थना र बिन्ति चढाएका थिए (भजन ७७:१÷६)। शोक र विलाप गर्दै भजनका लेखकले आफ्नो पूरै ध्यान परमेश्वरतिर लगाउँछन्। परमेश्वरबाट आउने सान्त्वना र राहत बाहेक अरू कतैबाट आएको सान्त्वना र राहतलाई उनले अस्वीकार गरेका थिए। यद्यपि, जब उनले परमेश्वरलाई सम्झेका थिए उनलाई भारी पीडा वा अफसोच भएको थियो (भजन ७७:३)। हिब्रू भाषामा बिलाप वा व्याकुललाई हामह hamah भनेर लेखिएको छ। यसले प्रायजसो बाढीको गज्रनलाई चित्रण गर्दछ (भजन ४६:३)। यसको अर्थ भजनका लेखकको पूरै जीवन नै अति वेचैन वा व्याकुल थियो।

परमेश्वरलाई सम्झेर त्यस्तो गहिरो व्याकुल भावना लेखकलाई कसरी भयो होला? दिमागै खलबलाउने खालका धेरै प्रश्‍नहरूले उनको व्याकुल हुने कारणहरू देखाउँछ (भजन ७७:७÷९)। के परमेश्वर बदलिनुभयो? आफूले नै बाँधेको करार के परमेश्वरले नै तोड्नुभयो?

यथार्थमा विगतमा परमेश्वरको उद्धारिय क्रियाकलाप र वर्तमानमा भजनका लेखकको व्याकुल अवस्थामा परमेश्वर चुपचाप रहनुभएको परिप्रेक्ष्यमा उनलाई परमेश्वरले त्याग्नुभएको थियो भन्ने आभास उनले पाएका थिए। यदि परमेश्वर बदलिनुभयो भने भजनका लेखकको कुनै आशा नहुने देखिएको थियो। तर लेखकको दिमागमा परमेश्वरले त्याग्नु नै भएको छैन होला भन्ने सोचमा घमासान भइरहेको थियो।

फेरि, भजनका लेखक त सुत्‍नै सकेको थिएन किनकि प्रभुले उनलाई जागै राख्‍नुभएको थियो (भजन ७७:४)। आफ्नो कामको लक्ष्य पूरा गर्न परमेश्वरले अरू मानिसहरूलाई यसै खालको राती सुत्‍न नसक्ने बानीलाई प्रयोग गर्नुभएको थियो भनेर बाइबलका चरित्रहरूले देखाएका छन् (उत्पत्ति ४१:१÷८, एस्थर ६:१, दानिएल २:१÷३)। राती धेरै अवेर सम्म भजनका लेखक सुत्‍न नसक्दा विगतको समयमा परमेश्वरले उनका जनहरूलाई गर्नुभएका उद्धारका कार्यहरूलाई याद दिलाइरहेको थियो। त्यसले गर्दा परमेश्वरप्रति आफ्नो प्रतिवद्धता नविकरण हुन पुगेको थियो (भजन ७७:५,१०)।

परमेश्वरबाट पाएको आश्‍वासनले भजनका लेखकको व्यक्तिगत परिस्थितिको बारेमा व्याख्या गरेको छैन। तैपनि परमेश्वरको विश्‍वसनियता र उहाँमाथि भरोसा राख्‍न सक्ने (अय्युबले जस्तै) मामिलाको अनुमोदन भएको थियो। विश्‍वासमा परमेश्वरमा पर्खन भजनका लेखकलाई उत्साहित गराउँछ। उहाँ त्यही परमेश्वर हुनुहुन्छ जो विगतमा इस्राएलीहरूको निम्ति अनेकौँ आश्‍चर्य काम गर्नुभएको थियो (भजन ७७:११÷१८)। त्यही परमेश्वरप्रति आस्था राखिराख्‍नु अनिवार्य छ भनेर भजनका लेखकलाई बुझाउँछ। भजनका लेखकले यो पनि महसुस गर्दछन् कि दुखकष्टमा परमेश्वरका पाइलाहरू (भजन ७७:१९) नदेखिएतापनि विषम परिस्थितिमा उहाँको अगुवाइ हुन्छ भन्ने उनले विश्‍वास गर्न पुगेको थियो। मानव आँखाले नदेखिएतापनि उहाँको उपस्थिति भइनै रहन्छ भन्ने कुरामा भजनका लेखक आश्वस्त भएका थिए। परमेश्वरले आफ्नो अस्तित्व विभिन्न तरिकाले प्रकट गर्नुहुनेभएकोले उहाँका रहस्यमय र सार्वभौम तरिकाहरूको स्तुतिप्रशंसा भजनका लेखकले व्यक्त गर्दछन्।

`तपाईँको विगत जीवनमा प्रभुले गर्नुभएको कामको बारेमा सोच्नुहोस्। तपाईँले अहिले जे सामना गरिरहनुभएको छ विगतको सत्यताले तपाईँलाई कसरी सहयोग गर्न सक्छ? सोच्नुहोस्।`