---
title:  बिरानो देश वा सनातन सृष्टिकर्ता साबथको परमेश्वरलाई
date:   27/01/2024
---

### यस अध्यायका मूल पदहरू
भजन ७९:५-१३, भजन ८८:३-१२, भजन ६९:१-३, भजन २२:१, भजन ७७, भजन ७३:१-२० र १ पत्रुस १:१७।

> <p>यस अध्यायको मूल पदp</p>
> "बिरानो देशमा परमप्रभुका गीत हामी कसरी गाउन सक्‍छौं?" भजन १३७:४।

टाढा रहेको, पापले लादेको, भ्रष्ट, दुराचारी, दुष्ट, खराब तत्त्वहरूले अड्डा जमाएको, अन्याय, आतङ्क, अत्याचार, कष्ट, पीडा, मृत्यु र बर्बरताले अड्डा जमाएको असिद्ध संसारमा नै कसरी भजनसंग्रहको पुस्तक रचिएको थियो भन्ने ज्ञान पाउन त्यस पुस्तकको भित्री गहिर्‍याइमा पुग्न हामीलाई आवश्यक छैन। सार्वभौम प्रभुले सृष्टि गर्नु भएको र सञ्‍चालन गर्नुभएको स्थायीत्व दिने लक्ष्यले रचिएको यस पृथ्वीमा उहाँका धर्मी वा उचित विधिहरूलाई पाप र दुष्टताले निरन्तर रूपमा चुनौति दिँदै खतरामा पारिरहेको छ। जब पापले यस संसारमा भ्रष्टताको ज्यादतिले अड्डा जमाएकोले परमेश्वरका जनहरूलाई यो पृथ्वी दिनदिनै बिरानो भइरहेको छ। नैतिक मूल्य मान्यतालाई औझेलो पारेको र खराब तत्त्वहरूले राज गरेको यस वास्तविक संसारमा रहनु भजनसंग्रहका लेखकहरूका निम्ति समस्या नै भइरहेको थियो (र ती भजन गाउनेहरूको निम्ति पनि समस्या नै भइरहेको छ)। आफ्नै देशको नागरिक भएतापनि आस्थाको जीवनमा धक्‍का परिरहेको परिप्रेक्ष्यमा विश्‍वासीहरूको निम्ति आफ्नै देश पनि बिरानो भइरहेको छ। (येशूमा सत्यवादी भएर बाँच्न चाहनेको निम्ति कतिपय समयमा "बिदेशी धर्म अङ्गालेको" भनेर आक्षेप लगाएर विश्‍वासीहरूलाई हेप्ने वा तुच्छ ठान्ने) यस संसारका राष्ट्रहरूमा परमेश्वरमा आस्था राखि कसरी बाँचिरहने?

परमेश्वर सार्वभौम हुनुहुन्छ र उहाँले आफ्नो शक्तिद्वारा शासन गर्नुहुन्छ र उहाँले धार्मिकताको आधारमा न्याय गर्नुहुन्छ भनेर भजनसंग्रहका लेखकहरूले व्यक्त गरेका हामीले पढ्यौँ। उहाँका भक्त जनहरूलाई दु:ख र कष्ट परेको समयमा उहाँले अतुत रूपमा सुरक्षा दिनुहुन्छ र उहाँ अनन्तको परमेश्वर हुनुहुन्छ भनेर तिनीहरूले स्वीकारेका छन्। सार्वभौम र असल प्रभुको राज्यमा पनि दुष्ट र खराब तत्त्वहरूको किन विगिविगि चलिरहेको छ भन्ने विषयमा भजनको लेखकहरू अकमक्‍क परिरहेका थिए वा हामीमा कसलाई त्यस्तो भावना नहोला? भ्रष्ट, अनैतिक र अत्याचारको भुमरीमा परमेश्वर कहाँ हुनुहुन्छ भनेर सोध्ने को नहोला? कतिपय समयमा भजनहरू विरोधाभास वा अन्तरविरोधको समयमा रचेको पनि पाइन्छ। तिनीहरूको आततायी परिस्थितिमा परमेश्वर चुपचाप भएर हेरिरहनुभएको थियो भनेर तिनीहरूले आक्रोस व्यक्त गरी प्रार्थना गरेको पनि भजनको पुस्तकमा खुला रूपमा उल्लेख गरिएको पाइन्छ। देखावटीमा परमेश्वर चुपचाप रहनुभएको साथै उहाँको उपस्थितिको अनुभव पनि भजनका लेखकहरूले व्यक्त गरेका भजनहरू भजनसंग्रहको पुस्तकमा पाइन्छ।