---
title:  थप जानकारी
date:   02/02/2024
---

भजन ५६ पढ्नुहोस् । एलेन जी॰ ह्वाइटको स्टेप्स टु क्राइस्टको पृ॰ ११५-१२६ को "रिज्वाइसिङ्ग इन द लर्ड" पढ्नुहोस् ।

अपरिचित देश वा आफू जहाँ भएतापनि विदेशी भएको महसुस गर्ने परमेश्वरका जनहरूले प्रभुका भजनहरू दिल खोलेर कसरी गाउने भनेर बेलाबेलामा महसुस गर्नु परेको अनौठो होइन । "परमेश्वर नै सर्वेसर्वा हुनुहुन्छ र उहाँको नियन्त्रणमा छ" भन्ने विश्‍वासलाई कतिपय समयमा चुनौति भएको हुन्छ । कठोर परिस्थितिको सामना गर्नुपर्दा बाइबलले भनेको अनुसार असल र शक्तिशाली परमेश्वरले यस संसार उहाँको मातहतमा छ कि छैन भनेर सोच्न पुग्दछौँ ।

कतिपय समयमा बाइबलीय विश्‍वास अनिश्चित र शङ्काको घेरामा पर्न गएको हुन्छ ।

उहाँ प्रतिको हाम्रो भरोसा सुनिश्चित नै भएतापनि कहिलेकाहीँ हाम्रो आस्था ढलमिन पुग्न सक्छ । कहिलेकाहीँ जब हामी अनिश्‍चित र अन्यौलमा पर्दछौँ । जब दुष्ट र भ्रष्टहरू फलिफाप भएको हेरिरहँदा परमेश्वरको उपस्थिति नै नभएको महसुस गर्नुपर्दा हाम्रो लागि असह्य हुन्छ । तैपनि, हाम्रो अनिश्‍चितता परमेश्वरको बारेमा कहिल्यै पनि हुनुहुँदैन । उहाँ प्रेमिलो, धर्मी र भरोसा योग्य हुनुहुन्छ । जब भजनका लेखकहरूले भविष्यको बारेमा अनिश्चित भएका भावनाहरू व्यक्त गर्दछन् तब तिनीहरूले बारम्बार परमेश्वरको प्रेम र भरोसा सुनिश्‍चित भएको थप्दछन् (भजन ३६:५-१०; भजन ८९:२,८) । हामी पनि त्यही अनुसरण गर्नुपर्दछ । "कठिन समयहरूमा तपाईँका सबै शक्तिहरूलाई समालेर तल होइन माथितिर हेर्ने बानी बसाल्नुहोस् । अनि तपाईँ कहिल्यै पनि व्याकुल, हतास र निराश भएर लड्नुहुनेछैन । बादलको पछाडिपट्टी तपाईँले छिट्टै येशूलाई देख्‍नुहुनेछ । तपाईँलाई सहायता गर्न उहाँले उहाँका हात फैलाइरहुनभएको तपाईँले देख्‍नुहुनेछ । सरल विश्‍वासद्वारा तपाईँको हात उहाँलाई समाप्‍त दिनुहोस् । उहाँले तपाईँलाई अगुवाइ गर्नुहुनेछ । जब तपाईँ विश्‍वासद्वारा येशूमा भरोसा राख्‍नुहुन्छ तब तपाईँ आशावादी हुनुहुनेछ।"-एलेन जी॰ ह्वाइट, टेस्टिमोनिज फर द चर्च, ठेली ५, पृ॰ ५७८, ५७९ ।

जब बेलाबेलामा तपाईँबाट परमेश्वर लुक्नुभएको छ भन्ने आभास पाउनुहुन्छ तब त्यसबेला तपाईँको प्रार्थनाको अबमूल्यन नगर्नुहोस् । बरु ती अनिश्‍चित समयमा भजनका लेखकहरूले आत्मआलोचना गर्ने मौका पाइरहेका थिए। विगतको समयमा परमेश्वरको उद्धारीय कामलाई तिनीहरूले सम्झन पुगेका थिए । अनि अनुनय बिन्ति गरेर नम्र भएर आफ्नो गल्तीहरू स्वीकार्दै परमेश्वरलाई खोज्न पुगेका थिए (भजन ७७:१०-१२, ८९:४६-५२) । जब हामी शङ्कासँग द्वन्द्व वा संघर्ष गर्छौँ र प्रतिरोधको सामना गर्छौँ तब हाम्रो विश्‍वास वढ्न थाल्छ । यी दु:खकष्ट र कठिन परिस्थितिमा उपलब्ध भएको अनुभव कुनै पनि महँगो हिरामोतीभन्दा पनि धेरै मुल्यवान हुन्छ ।" एलेन जी॰ ह्वाइट, टेस्टिमोनिज फर द चर्च, ठेली ३, पृ॰ ३५५ ।

**चिन्तनमनन**:

`खराब, दुष्ट, अत्याचार भ्रष्ट तत्त्वहरूको सामना गर्नुपर्दा भजनसंग्रहका लेखकहरूमा कस्तो तनाव भएको थियो। के तपाईँले पनि त्यही खालको तनावको अनुभव गर्नुभएको छ र त्यसलाई तपाईँले कसरी समाल्नुभयो? यस विषम परिस्थितिमा तपाईँले आफ्नो विश्‍वासलाई कसरी कायम राख्‍नुभएको छ?`

`जब दु:खकष्ट वा मानिसहरूको आफ्नै कष्टद्वारा परमेश्वरले जाँचीरहुनभएको छ र परमेश्वरको भलो र शक्तिप्रति प्रश्‍न उठिन्छ तब हामीले विश्‍वासद्वारा कसरी जवाफ खोज्न सक्छौँ?`

`प्रेमको सर्वशक्तिमान परमेश्वरले यस पृथ्वीलाई सृष्टि गर्नुभएको थियो र समाली रहनुभएको छ भनेर थाहा पाउँदा पाउँदै खराब तत्त्वले जितिरहेको परिवेशमा सोधिने प्रश्‍नलाई तपाईँले कसरी जवाफ दिनुहुन्छ?`