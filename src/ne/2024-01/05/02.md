---
title:  खराब दिनहरू
date:   28/01/2024
---

`भजनका लेखक कस्तो जोखिम वा टकरावमा परेका थिए भनेर देहायका भजनहरूमा कसरी व्यक्त गरेका छन्? हेर्नुहोस्: भजन 74:18-23 र भजन 79:5-13।`

परमेश्वर र दुष्टका शक्तिहरूका बीचमा भएको महान् अन्तर्द्वन्द्व भजनका लेखकले बुझ्न खोजेका र उहाँका बुझ्नै नसकिने सहनशीलता साथै उहाँका ज्ञानबुद्धि र शक्तिलाई औँल्याइएका ती भजनहरूले आभास दिन्छ।

भजनसंग्रहमा उल्लेख गरिएका खराब तत्त्वहरूको समस्या प्रायजसो धार्मिक समस्या भएको देखिन्छ। परमेश्वरप्रति चासो राखेर प्रश्‍नहरू गरेको पाइन्छ। यरुशलेम र मन्दिरको बिनाश नै परमेश्वरको चलखेल वा घोटाला भएको मानवीय दृष्टिकोणले हेरिएको छ। अनिश्‍वरवादीहरूले परमेश्वरप्रति निन्दा गर्ने अवसर उहाँले नै उपलब्ध गराउनुभएको थियो भनेर भजनका लेखकले व्यक्त गर्न खोजेको पाइन्छ। इस्राएलीहरू परमेश्वरका आफ्ना सम्पत्ति हुन् भनेर रोज्नुभएकोले नै उहाँले तिनीहरूलाई अगवाइ गर्नुभएको थियो र तिनीहरूसँग करार बाँध्नुभएको थियो (व्यवस्था ४:३२-३८, व्यवस्था ३२:८,९)। यो करार उहाँका जनहरू हुनुमा उहाँकै हात भएकोले तिनीहरू असफल नहुने प्रावधान बनाइएको थियो। परमेश्वरको सम्पत्ति भन्ने अवधारणामा एक दिन संसारका राष्ट्रका सबै मानिसहरू उहाँका हुनेछन् र उहाँको सेवा गर्नेछन् भन्ने समेटिएको छ। यो युगको अन्तको लक्ष्य हो। अब विदेशी राष्ट्रहरूले नै परमेश्वरको सम्पत्ति वा इस्राएललाई आक्रमण गर्न दिएको देख्दा उहाँको प्रतिज्ञामा नै धक्‍का परेको देखिएको थियो। इस्राएलीहरूका आफ्नै पापहरूका कारण परमेश्वरले बाँध्नुभएको करार भ्रष्ट भएको थियो र त्यसको नतिजा (भजन ७९:८,९) तिनीहरूले भोग्नुपरेको कुरालाई भजनका लेखकले स्वीकारेका थिए। परमेश्वरको अनुग्रहको हस्तक्षेपले मात्र मानिसहरूको जीवन बच्न सकिन्थ्यो र करारको सम्बन्धको नविकरण गर्न सकिन्थ्यो। तर त्यो पापको प्रायश्‍चितको प्रक्रियाबाट पूरा हुन्थ्यो। "परमेश्वर हाम्रा मुक्ति" हुनुहुन्छ भन्ने वचनले आफ्ना करारहरूप्रति परमेश्वर बफादारी (भजन ७९:९) भएको जनाउँछ।

इस्राएलीहरूको पुनर्स्थापनाभन्दा संसारको सामु परमेश्वरको छवि धलमिएको बढी चिन्ताको विषय थियो (भजन ७९:९)। यदि राष्ट्रहरूका खराब कामहरू र भ्रष्ट चालाहरूलाई छुट नै दिइरहेको भए परमेश्वरको शक्ति निरीह भएको देखिन्छ (भजन ७४:१८-२३, भजन ८३:१६-१८, भजन १०६:४७)। जब परमेश्वरले उहाँका जनहरूलाई ‍उद्धार गर्नुहुन्छ तब मात्र उहाँको नाउँ उच्च हुनेछ र उहाँको इज्जत थामिनेछ। उहाँ न्यायोचित हुनुहुन्छ भनेर त्यसले मात्र देखाउँछ। यो नीति पौराणिक इस्राएलीहरूको निम्ति मात्र नभएर अहिले पनि लागु हुन्छ। हामी इसाई भनेर दाबी गर्छौँ तर बप्‍तिस्माको बेलामा किरिया खाएका प्रतिबद्धतामा चुकेर बस्यौँ, पापमा फसिरह्‍यौँ, परमेश्वरलाई विश्‍वास गर्नुबाट पछि हटेर बस्यौँ र खराब तत्त्वहरूलाई पोषाइ राख्यौँ भने हाम्रो नाउँलाई मात्र होइन परमेश्वरको नाउँमासमेत हिलो फ्याँकिरहेका हुन्छौँ। इसाई हौँ भनेर दावी त गर्ने तर येशूको भावनामा नचल्दा हामीले नै परमेश्वरको बेइज्जत गरिरहेका हुन्छौँ। यो भन्दा खराब अरू के होला? हामीहरूको गलत क्रियाकलापले हाम्रा आत्मिक आयाममा मात्र धक्‍का पर्दैन हाम्रो गवाही, चर्च र लक्ष्य वा मिशनमा समेत निर्णायक धक्‍का दिनइरहेका हुन्छौँ। येशूकै नाउँ लिनेहरू वा इसाई हौँ भनेर दावी गर्ने तर येशूका नीतिहरूमा नचल्नेकै कारण कतिपय मानिसहरू परमेश्वर र चर्चबाट टाढा हुन पुगेको लेखाजोखा कसलाई थाहा होला?

`"परमेश्वरको सम्मान गर्नु वा उहाँको इज्जत थाम्नु, येशूको सम्मान गर्नु र उहाँको इज्जत थाम्नुमा उहाँका जनहरूको चरित्रको सिद्धता वा परिपक्‍वता समावेश भएको हुन्छ।"- एलेन जी. ह्वाइट, द डिजाएर अभ एजेज्, पृ. ६७१। यो समसमायीक र महत्त्वपूर्ण सत्यलाई तपाईँले कसरी बुझ्नुभएको छ? तपाईँको येशूभक्तकै जीवनमा त्यसको अर्थ के हो?`