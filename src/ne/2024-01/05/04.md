---
title:  परमेश्वर कहाँ हुनुहुन्छ?
date:   30/01/2024
---

`भजनका लेखकलाई के कारणले ठुलो पीडामा जाकिएका थिए? हेर्नुहोस्: भजन ४२:१÷५, भजन ६३:१, भजन ६९:१÷२०, भजन १०२:१÷७`

व्यक्तिगत र सामुहिक दु:खकष्टहरूले भजनका लेखकलाई पीडा दिएको थियो। अझ परमेश्वरकै सेवकहरूले नै कठिनाइ पार गर्नुपर्दा परमेश्वर असंवेदनशील हुनुभएको देखिएको सोचले गर्दा लेखकलाई असह्य नै भएको थियो। जसरी सुख्खा भूमिका हिँड्नुपर्दा मानिस प्यासले छटपटिन्छ, त्यसरी नै परमेश्वरका जनहरू उहाँको अनुपस्थिति हुँदा छटपटिन्छ (भजन ४२:१÷३, भजन ६३:१) र मृत्युको निम्ति तिनीहरू चित्कार गर्दछन् (भजन १०२:२÷४)। परमेश्वरको समिपमा हटाइएको भजनका लेखकले आभास पाउँछन् र आफू एक्लै भौतारिएको चरा जस्तो भइरहेको भावना यसरी व्यक्त गर्दछन्, " मरुभूमिको लाटोकोसेरोजस्‍तै भइसकें, भग्‍नावशेषमा वास गर्ने एउटा लाटोकोसेरोझैँ। अनिद्राले म जागा बस्‍छु, धुरीमाथिको एकलो चरोजस्‍तो भएको छु।" भजन 102:6-7।

जब लेखकले उजाडस्थान वा मरुभूमि भनेर उल्लेख गर्दछन् त त्यो स्थान परमेश्वरबाट अलग भएको वा आइसोलेशन भएको बुझाउँछ। एक्लै चरा आफ्नो गुँडबाट अलग भएर घरको छानामा बसिरहेको चित्रणलाई आफ्नो परिस्थितिसँग तुलना गर्दछ। आफू गहिर्‍याइबाट चित्कार गरिरहेको भजनका लेखकले व्यक्त गर्दछन्। उनी त बाढीको पानीले बगाएर गहिरो दलदलमा फस्न पुगेको अनुभव भएको भावना व्यक्त गर्दछन् (भजन ६९:१÷३, भजन १३०:१)। ती चित्रणहरूले भजनका लेखक यस्तो दवाव र चापमा परेको देखाउँछ कि उनको निम्ति परमेश्वरको हस्तक्षेप बाहेक उम्किने बाटो अरू केही छैन।

`आफू एक्लो भएको, सबैले त्यागेको र परमेश्वर पनि अनुपस्थिति भएको पीडादायी समयमा भजनका लेखकको प्रतिक्रिया कस्तो थियो? हेर्नुहोस्, भजन १०:१०÷१२; भजन २२:१÷२ र भजन ३९:१२,१३`

परमेश्वर चुपचाप रहनुभएको आफूले आभास पाएतापनि आफूचाहिँ चुपचाप नरहने भजनका लेखकहरूका प्रतिवद्धता अचम्मै मान्नुपर्दछ। जे भएतापनि भजनका लेखकहरू नडगमगी प्रार्थनामा विश्‍वास गरेको देखाउँछ। त्यो प्रार्थना सिधै जीवित र अनुग्रही परमेश्वरतिर लक्षित गरिएको थियो। अरू कसैमा होइन। उहाँ चुपचाप रहनुभएको आभास पाइएतापनि परमेश्वर हाम्रो दु:खकष्टबाट अनभिज्ञ हुनुहुन्न। उहाँ त्यही परमेश्वर हुनुहुन्छ जो विगतको समयमा आफ्ना जनहरूसँग हुनुहुन्थ्यो र अहिले पनि हुनुहुन्छ। हाम्रा प्रार्थनाहरू सुन्नुहुन्छ भन्ने कुरामा विगतका भक्तहरू विश्‍वस्त भएका थिए भने अहिले पनि हुन सक्छौँ।

परमेश्वर चुपचाप रहनुभएको आभास पाएको समयमा भजनका लेखकहरूले आफ्ना हृदयहरू जाँच्‍ने वा आत्मआलोचना गर्ने अवसर पाएको थियो र परमेश्वरलाई हृदयदेखि पश्‍चाताप गर्दै नम्र भएर बिन्ति गर्दै खोज्ने समय पनि मिलेको थियो। तिनीहरूलाई थाहा थियो कि परमेश्वर सदाको निम्ति चुपचाप रहनुहुनेछैन। जे भएतापनि परमेश्वरसँग संवाद जारी नै राख्‍नुपर्छ भनेर भजनका लेखकहरू कतिबद्ध भएका थिए। जीवनमा जुनसुकै परिस्थिति, उतारचढाव आएतापनि परमेश्वरलाई प्रार्थना गर्नुबाट कोही पनि रोक्नुहुन्न।

`परमेश्वर चुपचाप रहनुभएको देखिएतापनि भजनका लेखकहरूले व्यक्त गरेका भावनाहरूबाट हामी के सिक्न सक्छौँ? तपाईँकै जीवनमा परमेश्वर शान्त रहनुभएको आभास पाएतापनि तपाईको प्रतिक्रिया के हुनुपर्छ? तपाईँको आस्था वा विश्‍वासलाई कसले थामीरहेको छ?`