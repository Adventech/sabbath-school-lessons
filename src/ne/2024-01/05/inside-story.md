---
title:  कथा
date:   02/02/2024
---

### घरलाई आमूल परिवर्तन गर्नेहरू

ट्विङ्कल र मिलिन्ड (बङ्गलुर, भारत)

के घरभित्र सजाउने वा इन्टरेरियर डिजाइनरले स्वर्गको निम्ति गवाही बन्न सक्छ?

एक जोडी वैवाहिक दम्पत्तिले येशूको बारेमा अरूलाई सुनाउन तिब्र इच्छा जाग्न थाल्यो। तिनीहरूले घरभित्री सजाउने वा इन्टेरिएर डिजाइनको कामबाट सुसमाचार सुनाउन आफ्नो रमाइलो सामूहिक कम्पनी छोडेर आफ्नै व्यापार सुरु गर्ने योजना आफ्नै देश भारतमा बनाए।

ती दम्पत्ति ट्विङ्कल र मिलिन्ड फुर्तिसाथ आफ्नो काम सुरु गरे। भारतको सबभन्दा ठुलो सहर बङ्गलुरमा एक जना धनी परिवारको १३ वर्षे छोरा आर्नभको सुत्‍ने कोठा सजाउने काम त्यस दम्पत्तिले पाएको थियो। त्यो काम तिनीहरूको पहिलो थियो। आर्नभकी आमाले आफ्नो छोराको कथा कस्तो हुनुपर्छ भनेर इच्छा व्यक्त गर्दै ट्विङ्कल र मिलिन्डलाई सुनाइन्। त्यो कोठा फेरि राम्रोसँग सजाउनुभन्दा अर्कै भएको उनले चाहेकी ट्विङ्कल र मिलिन्डले महसुस गरिन्। उनले चमत्कार पो खोजिरहेकी थिइन्। आर्नभ अत्यन्तै चकचके केटो थियो। नयाँ सुत्‍ने कोठाले उसलाई शान्त गरियोस् भन्ने आमाको चाहना थियो। त्यो सुत्‍ने कोठामा आमा राम्रोसँग सुत्‍न नसकेको छवर्ष भएको थियो। अब छोराको आफ्नो अलगै सुत्‍ने कोठा तयार पारेर ‍कहिलेकाहीँ उनी पनि छोरासँग सुत्‍न चाहेकी थिइन्।

"यस कोठामा सुत्‍न मलाई असम्भव भएको छ। मलाई थाहा छैन किन हो," उनले ट्विङ्कल र मिलिन्डलाई सुनाइन्।

त्यस कोठाको निम्ति के गर्ने भनेर ट्विङ्कल र मिलिन्डले सोच्न सकेन। तर कहाँबाट सुरु गर्ने त्यो तिनीहरूलाई थाहा थियो। तिनीहरू घुँडा टेकेर परमेश्वरसँग प्रार्थना गरे। "हे प्रभु यस सुत्‍ने कोठामा के रङ्गले रङ्गाउने र यसलाई कसरी सजाउने ताकि तपाईँको महिमा होस्," भनेर ट्विङ्कलले प्रार्थना गरे। अनि त्यस दम्पत्तिले कोठामा भएको सबै सामानहरू बाहिर निकाले। केटाको ओछ्यान र बत्तीको निम्ति )राखिएको सामान र किताबका दराजहरू सारे। त्यहाँ विभिन्न मूर्तिहरू थिए, ती पनि तिनीहरूले हटाए। ती मूर्तिहरूलाई के गर्ने भनेर ट्विङ्कल र मिलिन्डलाई सोचे। आर्नाभ र आमाले मूर्तिहरूलाई पूजा गर्दथे तर बाबुचाहीँ नास्तिक थिए जसले कुनै पनि भगवानलाई विश्‍वास गर्दैन थे। जब बाबुले ती मूर्तिहरूलाई कोठामा देखे, "ती मूर्तिहरूलाई पुरानो अखबारमा बेरेर फ्याँकिदिए हुन्छ," भने। ट्विङ्कल र मिलिन्डले सोचे त्यो त असल कुरो हो, त्यसकारण, ती मूर्तिहरूलाई कागजमा बेरेर फ्याँकि दिए। तिनीहरूले त्यस कोठालाई नयाँ रङ्गले पोटे। जब तिनीहरूले त्यो काम सकेपछि बाइबलका पदहरू भएका फोटोहरू भित्तामा झुन्ड्याए र अरू भित्ता र ठड्याइ राखेको स्टान्डमा अरू प्रेरणादायी उद्‍धरणहरू राखे। एउटा फोटो फ्रेममा यो पद थियो, "तिमी भयानक र अद्भुत रीतिले बनाइएको छ।" यो भजन १३९:१४बाट उतारेको भएतापनि बाइबलबाट उतारिएको हो भनेर लेखेको थिएन। अर्को फ्रेममा यो लेखिएको थियो, "तिमी परमेश्वरको उत्कृष्ट सृष्टि हौ," जुन एफिसी २:१०बाट निकालिएको थियो तर बाइबलको पद त्यहाँ लेखिएको थिएन। तेस्रो फोटोले "तिमी प्रेमिलो पात्र हौ।"

नयाँ सजिएको सुत्‍ने कोठा देखेर अर्नभ र उसका बाबुआमा खुशी भएका थिए। केही समयपछि आमाले ट्विङ्कललाई यो सन्देश पठाइन्, "अर्नभको बानीमा सकारात्मक परिवर्तनहरू आएको हामीले महसुस गरेकाछौँ, र म उसको कोठामा सुत्‍न सक्ने भएकी छु। उसको कोठा शान्ति भएको मैले महसुस गरेकी छु।" छ वर्षमा पहिलो पल्ट त्यस कोठामा आफू सुत्‍न सकेको पनि उनले थपिन्।

त्यो सन्देश सुनेर ट्विङ्कल र उनको सुसमाचार अत्यन्तै खुशी भए। जब ट्विङ्कललाई अन्तर्वार्ता लिएको थियो उनले यशैया ५५:११ को पदलाई उतार्दै भनिन्, " 'मेरो वचन बेकारमा फर्किन्दैन,' भनेर बाइबलले बताउँछ। त्यसकारण, जब प्रत्येक दिन अर्नभले ती पदहरू पढ्छ तब उसको चरित्रमा सकारात्मक परिवर्तन हुन थाल्दछ।"

त्यस पहिलो कोठा पछि ती दम्पत्तिले धेरै धेरै अरू कोठाहरू पनि सजाएका छन्। नयाँ काम सुरु गर्नुभन्दा अघि तिनीहरू जहिले पनि प्रार्थना गर्छन्। कुनै पनि कोठामा तिनीहरूले मूर्तिलाई राख्दैनन्। घर सजाउने कलामा मूर्ति राख्‍नुपर्छ भनेर बताएतापनि तिनीहरूले मूर्तिहरूलाई राख्‍दैनन्। बरु, प्रत्येक कोठामा बाइबलका पदहरू भएको फोटोहरू राख्दथे। यदि कसैले परमेश्वरको बारेमा ग्राहकले सोध्यो भने तिनीहरूले बाइबल अध्ययन गराउने साथीसँग उसलाई सम्पर्क गराउँछ।

"परमेश्वरसँग व्यापारी कारोबार गर्नु असल छ" भनेर ट्विङ्कलले बताइन्। "अहिले हाम्रो काम नै हाम्रो लक्ष्य वा मिसन हो। हामी घरलाई आमूल परिवर्तन गर्ने भएर जाँन्छौँ। हामी घर र त्यहाँ भएका बस्तुहरूलाई मात्र होइन त्यहाँ रहने मानिसहरूको पनि आमूल परिवर्तन गर्छौँ। हामीले बाइबलका वचनहरू भएका फ्रेमहरू राख्छौँ र बाँकि काम परमेश्वरले गर्नुहुन्छ," उनले थप्छिन्।