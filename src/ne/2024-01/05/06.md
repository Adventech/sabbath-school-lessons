---
title:  धर्मीहरू परीक्षामा नपरुन् वा सैतानको प्रलोभनमा नफसून्
date:   01/02/2024
---

`भजनका लेखकले के सङ्घर्षमा फसिरहेका थिए? हेर्नुहोस्: भजन ३७:१, ७,८; भजन ४९:१÷७; भजन ९४:१÷७, र भजन १२५:३÷५`

हिजो होस् वा आज, दुष्ट, भ्रष्ट, अधर्मी र खुँखार मानिसहरूको उन्नति र फलिफाप देखेर परमेश्वरका जनहरू जो बाँच्न वा गाँस,बास कपासको निम्ति सङ्घर्ष गरिरहेका छन् तिनीहरूका बिलौना र व्याकुलता उपर्युक्त भजनहरूले सुस्केरा हाल्दै सुनाएका छन्। धर्मीहरूको गति किन नराम्रो छ त भन्ने चुनौति ती भजनहरूले पर्दाफास पनि गर्दछन्। दुष्ट, अपराधी, अनैतिक र भ्रष्ट चरित्र भएकाहरूको फलिफाप मात्र होइन कतिपय समयमा तिनीहरूले परमेश्वरको खुलेआम बिरोध गर्छन्, उहाँलाई हेप्छन् र आफूहरू माथि आउन अरूहरूलाई दवाउँछन् र पेल्छन्। अझ, अलमल पार्ने विषय त यो छ "दुष्टहरूका राजदण्ड वा नीतिहरूले संसारलाई शासन गर्दछ" (भजन १२५:३)। धर्मीका राजदण्ड वा नीतिहरू असफल भइरहेको देखिन्छ (भजन ४५:६)। त्यसकारण, यस संसारमा क्षणिक जीवन बिताउँदा अरूहरूले जस्तै परमेश्वरप्रतिको विश्‍वासलाई लत्याएर दुष्टतालाई नै अंगालेर हामी पनि किन मनमौजी गरेर नहिँड्ने भन्ने मनोवृत्ति हामीमा जाग्दैन र?

`तर भजनका लेखकलाई आफ्नो सङ्कष्टबाट कसरी उम्के त? अस्थाई जीवनमा मात्रै रमझम गर्नेहरू र सांसारिक उपलब्धि र सम्पन्नतामा मात्रै रमाउनेहरूको अन्त्य कसरी हुनेछ भनेर भजन ७३ले कसरी बताउँछ?`

भजन ७३ का लेखकले संसारमा भइरहेको वर्तमान दुष्टता, खराब तत्त्वहरूमा आफ्नो ध्यान दिइरहेको थियो। तर उनले परमेश्वरको दृष्टिकोणको बृहत चित्रलाई हेर्न असमर्थ भएको थियो। दुष्ट, पापी, अधर्मी, भ्रष्ट र अनेतिकको चलखेलमा लागेर धेरै धनी, फलिफाप र उन्नति भएको देख्‍दा परमेश्वरप्रति उनको आस्था नै खलबलिन पुगेको थियो। वास्तविकताको सामु परमेश्वरलाई विश्‍वास गरेर चल्नु बेकारको रहेछ भनेर उनले आफ्नो तर्क प्रस्तुत गर्दछन्।

"तर भजनका लेखककै गुनासोलाई पद १ले दिएको ज्ञान जुन भजन ७३को सारांश हो त्यसलाई वेवास्ता गरेको देखिन्छ। त्यसमा लेखिएको छ, "साँच्‍चै नै इस्राएलको निम्‍ति परमेश्‍वर भला हुनुहुन्‍छ, तिनीहरूका निम्‍ति जसको हृदय शुद्ध छ।"÷योहानस बुगेनहेगन, रिफोरमेशन कमेन्टरी अन स्क्रिप्चर (डाउनर, इलिन्वाई, इन्टरभरसीटी, २०१८), पृ॰ ११।

भजनका लेखकलाई पवित्र मन्दिरमा लगिन्छ जहाँ परमेश्वरले आफ्नो सार्वभौसत्ता प्रयोग गरेर शासन गर्नुहुन्छ। न्यायको समयमा दुष्टहरूको अन्त्य हुनेभएको विवरण उनले आजै थाहा पाउनुपर्ने थियो। पवित्र मन्दिरको बारेमा सत्यता बुझ्दा आफ्ना तर्कहरू मूर्खता भएको उनले महसुस गर्दछन्। दुष्टहरूको गतिविधि र धर्मीहरूको अवस्था केवल आत्मिक चक्षुलेमात्र बुझ्न सकिन्छ, मानवीय तर्कले होइन भनेर भजन ७३ले सिकाउन खोजिएको छ।

`अहिले संसारमा भइरहेको दुष्ट, भ्रष्ट, खराब आदिहरूको चलखेललाई परमेश्वरको न्याय गर्ने प्रतिज्ञाले हामीलाई कसरी सान्त्वना दिन्छ। दुष्टहरू अहिले चम्किरहेका छन् तर तिनीहरूलाई बिना दण्ड छोडिने छैन भनेर भजन ७३ले नै बताउँदछ।`