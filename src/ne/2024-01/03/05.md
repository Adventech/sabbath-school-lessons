---
title:  परमेश्वरले बाँध्नुभएको करार वा सम्झौता मानिसप्रति उहाँको चाहनामा सधैँ सजग हुनुपर्ने
date:   17/01/2024
---

`परमेश्‍वरको न्याय भन्ने विषयबस्तुलाई दिमागमा घुसाउन वाध्य हुँदा एउटा अत्यन्तै महत्त्वपूर्ण प्रश्‍न खडा हुन्छ: परमेश्‍वरका जनहरू परमेश्‍वरसँग कसरी शान्तिको अनुभव गर्ने र न्यायको विषयबस्तुको बिचमा मुक्तिको आश्‍वासन कसरी पाउने? हेर्नुहोस्: भजद 94:14-15, भजन 105:6-10 र दानिएल 7:22।`

परमेश्वरका जनहरू सुरक्षित छन् किनभने उहाँ रहनुहुने ठाउँ सियोनलाई स्थापना गर्नुभएको छ (भजन ७६:१,२) र उहाँका जनहरूसँग उहाँको अनन्तको करार स्थापित गर्नुभएको छ, त्यो करार उहाँको निजि बुहमूल्य सम्पत्ति हो (भजन ९४:१४, भजन १०५:८-१०)। परमेश्वरले बाँध्नुभएको उहाँका मानिसहरूलाई कहिल्यै त्याग्नुहुनेछैन, साथै त्यतिमात्र नभएर उहाँ तिनीहरूसँग सक्रिय हुनुभएर तिनीहरूलाई आफूसँग सुरक्षित राख्‍नुहुन्छ। उहाँले तिनीहरूका पापहरू क्षमा गर्नुहुन्छ (भजन १०३:३), उहाँले अर्ति दिनुहुन्छ, सिकाउनुहुन्छ, बरदानहरू दिनुहुन्छ, आशिष दिनुहुन्छ र शक्तिसम्पन्‍न गराउनुहुन्छ (भजन २५:८-११, भजन २९:११, भजन १०५:२४)। परमेश्वरका जनहरू धर्मी बनाउन उहाँको इन्साफले परिवर्तन गर्दछ र उहाँले तिनीहरूलाई हेरचाह गर्नुहुन्छ भनेर पनि प्रकट गर्दछ (भजन ९४:८-१५)। इस्राएलको इतिहासभरी परमेश्वर आफ्नो करारमा कतिवद्ध हुनुभएको थियो भनेर भजन १०५ले खुलासा गर्दछ। तिनीहरूको बिचमा असल वा खराब जे भएतापनि परमेश्वर तिनीहरूसँग हुनुहुन्थ्यो। उहाँले आफ्नै सक्रियतामा युसूफलाई मिश्र देशमा लगिएको थियो र उनबाट उहाँका जनहरूलाई बचाउनुभएको थियो। तत्कालिन मिश्र देशका वरिपरि रहेका राष्ट्रहरू अनिकालको चपेटामा परेको बेलामा उहाँले उहाँका जनहरूलाई शरण दिएकोले मिश्र देशलाई र उहाँका जनहरूलाई उद्धार गर्नुभएको थियो (भजन १०५:१६-२४)। समय बित्दै जाँदा मिश्रको नयाँ राजाले इस्राएलीहरूको गुणलाई बिर्सेर तिनीहरूलाई दास बनाएर निरङ्कुश व्यवहार गरेका थिए। अनि त्यस दासत्वबाट छुट्कारा दिन प्रभुले मोशाको उदय गर्नुभएको थियो। प्रभुको सहायताले मोशाले अनेकौँ चमत्कार र चिन्हहरू देखाएर प्रभुले आफ्ना जनहरूलई मिश्र देशबाट बाहिर निकालेका थिए (भजन १०५:२५-३८)।

आफूले प्रतिज्ञा गर्नुभएको बमोजिम परमेश्वरले उहाँका जनहरूलाई प्रतिज्ञा गर्नुभएको भूमि प्रदान गर्नुभएको थियो (भजन १०५:११,४४) र उहाँले तिनीहरूलाई निरन्तर रुपमा सुरक्षा गर्नुभएको थियो (भजन १०५:१२-१५)। तिनीहरूको संख्या बढाउनुभयो (भजन १०५:२४), तिनीहरूमाथि शासन गर्ने निरङ्कुश मालिकहरूबाट तिनीहरूलाई छुट्कारा दिनुभयो (भजन १०५:३७, ३८), र तिनीहरूकै दैनिक आवश्यकताहरूलाई उपलब्ध गराउनुभयो (भजन १०५:३९-४१)। उहाँका जनहरू समावेश भएको सबै थोकहरूको प्रभुत्त्व सनातन परमेश्वर नै हुनुहुन्छ भन्ने कुरामा कुनै शङ्का छैन। यो सत्य भजनसंग्रहका लेखकहरूले उहाँमा मानिसहरूको हृदयमा रोप्न चाहेका थिए। सारा जगत र पृथ्वीका मालिक परमेश्वर नै हुनुहुन्छ भन्ने सत्यता उहाँका जनहरूले कहिल्यै पनि बिर्सनुहुन्न।

जब परमेश्वरले आफ्नो करार सम्झिनुहुन्छ तब केवल याद गर्ने वा आफ्नो दिमागमा खेलाइ राख्‍ने मात्र नभएर त्यस करारले मानिसहरूलाई सक्रिय बनाउन पनि अगुवाइ गर्नुहुन्छ (उत्पत्ति ८:१: १ शमूएल १:१९, भजन १०५:४२-४४)। जब परमेश्वरका अनेकौँ अचम्मका कामहरू र इन्साफलाई याद गर भनेर उहाँका जनहरूलाई आह्वान गरिन्छ तब उहाँका जनहरू उहाँको महिमा वा इज्जत थाम्ने गरी जिउन अपेक्षा गरिएको हुन्छ।

त्यस करारमा आधारभूत सम्बोधन गरिएकोमा इस्राएलीहरूलाई एउटा आह्वान गरिएको छ। तिनीहरू परमेश्वरको करारप्रति कतिवद्ध भएर उहाँका व्यवस्था वा नीतिहरूलाई पालन गर्नु हो (भजन ७८:५-७, भजन १०५:४५)। अरू राष्ट्रहरूमा परमेश्वरको बारेमा साक्षी हुन उहाँका जनहरूलाई उहाँले आह्वान गर्नुहुन्छ, किनभन सारा राष्ट्रका जनताहरू उहाँका जन इस्राएलीहरूमा सम्मिलित होऊन् भनि उहाँ चाहनुहुन्छ (भजन १०५:१,२)। यसो भएमा सारा संसार सुरक्षित हुनेछ किनभने सर्वशक्तिमान र दयालु परमेश्वरले सुरक्षा गर्ने करारको दायरामा तिनीहरू रहन्छन् (भजन ८९:२८-३४)।

`येशूमा के छ जसले गर्दा पौराणिक इस्राएललाई परमेश्वरले गर्नुभएका प्रतिज्ञाहरूलाई अहिले हामीहरूले पनि उपभोग गर्न सक्छौँ भनेर देखाउँदछ? हेर्नुहोस्: गलाती 3:26-29।`