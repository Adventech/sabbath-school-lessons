---
title:  परमेश्‍वरले नै हामीलाई सृष्टि गर्नुभएको हो
date:   14/01/2024
---

`देहायका भजनहरूले परमेश्‍वर र उहाँका जनहरूलाई कसरी चित्रण गरेका छन्? ती भजनहरूले परमेश्‍वरको चरित्र वा स्वभावलाई कसरी प्रकट गर्दछ? भजन 100।`

सृष्टिको वयानले भजनसंग्रहमा निर्णायक भूमिका खेल्दछ। परमेश्‍वरको सार्वभौमिकता वा प्रभुत्त्वलाई भजनका लेखकहरूले उचाल्दछन्। आकाशहरू, सारा जगत वा विश्‍वब्रम्हाण्ड उहाँका हातको काम हो र तिनीहरूले उहाँको महिमा, शक्ति र यशको घोषणा गर्दछ (भजन १९:१-४, भजन ९७:६)। सारा पृथ्वीमा उहाँको नाउँ राजशी, गौरवमय छ (भजन ८:१,९)। प्रभुले नै प्रत्येक थोकको सृष्टि गर्नुभएको थियो; उहाँको सुरु वा आदि छैन (भजन ९३:२) न त अन्त नै (भजन १०२:२५-२७)। उहाँ सनातन वा अनन्तको हुनुहुन्छ। उहाँ संसारका सबै राष्ट्रहरूले मान्‍ने देवीदेवता वा भगवानहरूमाथि उच्च र श्रेष्ठ हुनुहुन्छ। ती देवीदेवता वा भगवान भनाउँदाहरू केवल मानिसहरूका हातका काम हुन् र तिनीहरूको सोचबिचार वा दर्शनले उब्जाएका धर्म वा शक्तिहरू हुन् (भजन ११५:४), त्यो भन्दा बढि अरू केही होइन। ती देवीदेवताका मूर्तिहरूमा हातहरू त छन् तर तिनीहरूलाई चलाउन सक्दैनन् (भजन ११५:७); तर प्रभुको बारेमा भन्नुपर्दा "उहाँका हातहरू पृथ्वीका गहिर्‍याइमा पनि पुग्छन्॰॰॰र उहाँकै हातले सुख्खा जमिन सृष्टि गर्नुभएको थियो" (भजन ९५:४,५)।

प्राकृतिक शक्तिहरूमा परमेश्‍वरको शक्तिले माथ गर्छन् भनेर धेरै भजनहरूमा चित्रण गरेका छन्। ती प्राकृतिक शक्तिहरू ईश्‍वरीय हुन् भनेर धेरै राष्ट्रका मानिसहरूले विश्‍वास गर्छन् (भजन २९, भजन ९३, भजन १०४ आदि)। सारा सृष्टिमाथि परमेश्‍वरले प्रभुत्त्व जमाउनुहुन्छ भनेर ती भजनहरूले निश्‍चित भएर पुष्टि गर्दछन्। परमेश्‍वरको शक्ति, प्रतिष्ठा र गरिमामयको बयान ती भजनहरूले गर्दछन्। मानिसहरूले भगवान, परमात्मा वा परमेश्‍वर नै भनेर पूजा गर्ने मूर्तिहरूभन्दा सनातन परमप्रभुको स्वभाव सतप्रतिशत फरक छ भनेर भजन १००:३ले जिकिर गर्दछ। परमेश्‍वर स्वावलम्बी हुनुहुन्छ र न त हामी न त कुनै मानिसले आविश्कार गरेका देवीदेवताहरूले हामीलाई सृष्टि गरेको छ।

परमेश्‍वरले सृष्टि गर्नुभएको सृष्टिले परमेश्‍वरको प्रेमको गवाही दिन्छ। यस संसारमा भएका सबै अस्तित्वको श्रेय परमेश्‍वर नै हुनुन्छ। उहाँले नै जीवन दिएर सँभाल्नुहुन्छ (भजन ९५:७, भजन १४७:४-९)। उहाँले मानिसहरूको अस्तित्वमात्र सृजना गर्नुभएन उहाँले पौराणिक इस्राएललाई "उहाँका जन र उहाँका चौरका भेडाहरू बनाउनुभएको थियो (भजन १००:३)। बाइबलमा "उहाँका जनहरू" र "उहाँका भेडाहरू" भनेर सम्बोधन गर्दा उहाँका जनहरूसँग नजिक हुन चाहने परमेश्‍वरको इच्छालाई प्रकट गर्दछ।

केवल सृष्टिकर्तासँगमात्र मानिसहरूलाई आशिष दिने र तिनीहरूको उन्‍नति गर्ने अधिकार र शक्ति छ। केवल उहाँमात्र तिनीहरूको विश्‍वासपात्र र भरोसा हुन योग्यको हनुहुन्छ। यस पृथ्वी र समुद्रमा भएका प्रत्येक सास फेर्ने जीवले प्रभुको सामु आनन्दित भएर चिच्याउनु पर्छ भनेर धेरै भजनहरूमा उल्लेख गरेकाछन्।

पापले गर्दा पतित भएको यस पृथ्वी वा प्राकृतिक सम्पदामा परमेश्‍वरको महिमा वा गुण देख्‍न सकिन्छ, र केवल परमेश्‍वरमात्र हाम्रो आराधनाको योग्य हुनुहुन्छ भनेर भजनहरूले हामीलाई औँल्याउँछन्।

`"मानिसक के हो र तपाईँ उसको पछि लाग्नु हुन्छ वा उसको अस्तित्वप्रति तपाईँ ख्याल राख्‍नुहुन्छ, र मानिसको पुत्रलाई भेट्नुहुन्छ?" (भजन ८:४ रुपान्तरित)। तपाईँको सृष्टिकर्ता परमेश्‍वरप्रति तपाईँको जवाफ वा प्रतिक्रिया के हो? तारामण्डल वा सारा नक्षेत्रका ताराहरूलाई तिनीहरूको नाउँले सम्बोधन गर्नुहुन्छ भने (भजन १४७:४) तपाईँप्रति परमेश्‍वरको चासो कतिको छ भनेर के तपाईँले कहिल्यै सोच्नुभएको छ?`