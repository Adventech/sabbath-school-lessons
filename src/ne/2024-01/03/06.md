---
title:  परमेश्‍वरका करार तथा गवाहीहरू अकाट्य वा पक्‍का छन्
date:   18/01/2024
---

`देहायका पदहरूमा एउटै विषयबस्तुको धागोले कसरी बुनिएको छ? हेर्नुहोस्: भजन 19:7-8, भजन 93:5, भजन 119:165, भजन 1, भजन 18:20-30 र भजन 25:8-10।`

परमेश्वर सार्वभौम सनातन सृष्टिकर्ता हुनुभएकोले उहाँ राजा र न्यायकर्ता हुनुहुन्छ। ईश्‍वरीय विज्ञानले उहाँका वचन, गवाही, विवरण भरपर्दो छ भनेर बताउँदछ। हिब्रू भाषामा गवाही वा साक्षीहरूलाई "एडुट 'edut, "डिक्री decree", "ल law वा कानुन" भनेर परिभाषित गरेको छ। त्यसको अर्थ विभिन्न काननु र ऐनहरू, आदेश र विधिहरू हुन्। परमेश्‍वरका जनहरू धार्मिक र सामाजिक जीवन विधिको शासनमा चलुन् र उहाँकै प्रभुत्त्वमा रहून् भन्ने उहाँको चाहना हो (प्रस्थान ३२:१५)। उहाँका नीति, व्यवस्था र नियमहरू निश्‍चित वा पक्‍का छन् (भजन ९३:५)। परमेश्वरको सिँहासन सनातन र स्थायीत्व छ भनेर ती विधिहरूले देखाउँदछन्। आफूले सृष्टि गर्नुभएको पृथ्वीलाई उहाँले नै सँभार गर्नुहुन्छ (भजन ९३:१,२)। हिब्रू भाषाबाट अनुवाद गरिएको "निश्‍चित वा पक्‍का" भन्ने शब्दले उहाँ भरपर्दो, विश्‍वासिलो र अटल छ भनेर देखाउँदछ (२ शमूएल ७:१६, १ इतिहास १७:२३)। परमेश्‍वरका दश आज्ञा र विधिहरू अपरिवर्तनीय र अविनाशी छन्। उहाँका प्रतिज्ञा र आदेशहरू पक्‍का, इमान्दारी र भरपर्दो छ भनेर उहाँले ठोकुवा गर्नुहुन्छ। उहाँको विश्‍वसनीयता दुवै पक्‍का र अपरिवर्तनीय छन्। यो उहाँको विधिको शासनको चरित्र वा नीति हो। उहाँका जनहरूले उहाँमाथि भरोसा राखेर र उहाँका आज्ञाहरू पालन गरेर उहाँको चरित्र वा नीतिलाई प्रतिबिम्ब गरून् भनेर उहाँले अपेक्षा गर्नुहुन्छ।

यस संसारमा विधिको शासन नचलेको र न्यायको अभावले गर्दा यस पृथ्वीको जग नै हल्लिन्छ भनेर कवितामय भाषामा वर्णन गरिएको छ (भजन १८:७, यशैया २४:१८-२१)। परमेश्वरले उहाँका जनहरूलाई दिनुभएको व्यवस्थाले तिनीहरूको जीवन कस्तो धर्मपरायण वा उचित जीवन बिताउनु पर्छ भनेर सिकाउँदछ ताकि उहाँको न्यायमा तिनीहरू निडर भएर खडा हुन सकून्। त्यसको फलस्वरुप, उहाँका धर्म जनहरू हल्लिनेछैन किनकि तिनीहरूको जीवन परमेश्वरको विधिको शासनमा अटल भएर चलेका हुन्छन्। त्यसले तिनीहरूलाई स्थायीत्व र सुरक्षा दिन्छ र प्रभुमा तिनीहरूका हृदय अटल हुन्छन्। (हिब्रू भाषाको कुना kuna को अर्थ "अटल हुनु,", "सुरक्षित हुनु" भनेर जनाउँछ) (भजन ११२:१,६,७)। परमेश्वरका आज्ञाहरू पालना गर्नेहरूलाई कसैले पनि ठक्‍कर दिन सक्दैन (भजन ११९:१६५)। यसले तिनीहरूको जीवनमा परमेश्वरले दिनुहुने सुरक्षा र अगुवाइलाई देखाउँदछ (भजन १:२,३,६)।

परमेश्वरको वचन भजनको लेखकको निम्ति खुट्टाको निम्ति दियो वा ज्योति हुनु भनेर चित्रणा गरिएको छ। उनलाई शत्रुहरूको जालबाट वचनले नै सुरक्षा गर्दछ (भजन ११९:१०५,११०)। परमेश्वरलाई प्रेम गर्नेहरूले महान् शान्ति वा सच्चिदानन्दको उपभोग गर्न सक्दछ् (भजन ११९:१६५)। त्यसको अर्थ दु:ख, कष्ट र परीक्षा आउँदैनन् भनिएको छैन (भजन ११९:१६१)। जुनसुकै परिस्थितिमा पनि परमेश्वरको उपस्थितिप्रति सजग हुन सक्यो र उहाँसँग सम्बन्ध राखिराख्‍न सक्यो भने उहाँका भक्तजन उहाँमा अटल र सुरक्षित भएर बस्दछन्। मृत्युको सामनामा पनि तिनीहरू निडर भएर बस्दछन्।

`तपाईँको आफ्नै जीवनमा परमेश्वरको व्यवस्था वा दश आज्ञा, उहाँका नीतिनियम र गवाहीहरू पालन गर्दा तपाईँलाई कसरी सहयोग मिलेको छ सो सोच्नुहोस्। तर, तिनीहरूको अवज्ञा गर्दा तपाईँले कसरी दु:ख पाउनु भयो वा ठेस लाग्नुभयो त्यो पनि मनन गर्नुहोस्।`