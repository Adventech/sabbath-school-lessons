---
title:  थप जानकारी
date:   19/01/2024
---

भजन ८६:५,१५; एलेन जी. ह्वाइटद्वारा लिखित स्टेप्स टु क्राइस्टको पृ. ९-१५ को "गड्स लभ फर मान" पढ्नहोस् । परमेश्वर प्रेम हुनुहुन्छ भन्ने सत्य वचनलाई भजनसंग्रहमा उहाँको बारेमा गरेका वयान र उहाँका कामहरूले अझ हामीलाई कसरी प्रस्त पार्दछ?

यस अध्यायको अध्ययनमा परमेश्वरका चरित्र र उहाँका क्रियाकलापहरूमा केन्द्रित गरिएकोछ । उहाँकै संरक्षणमा यस संसार अटल र सुरक्षित भएको देखाइएको छ । परमेश्वर सृष्टिकर्ता, राजाहरूका महाराजा, न्यायकर्ता, सबैलाई उद्धार वा मुक्ति दिनुहुने र व्यवस्था वा विधिहरू दिनेहुनुहुन्छ भनेर पनि भजनका लेखकहरूले उहाँको तारिफ गरेकाछन् । यस संसारमा उहाँको भूमिका कस्तो छ भनेर उहाँका विभिन्न नाम र पद वा आधिकारिक ओहोदाहरूलाई सम्बोधन गरेर औँल्याइएको छ । उहाँ गोठालो हुनुहुन्छ (भजन २३:१, ८०:१), मुक्तिको चट्टान (भजन ९५:१), पिता (भजन ६८, ८९:२६ आदि । यस तहसनहस भएको संसार, परमेश्वर र शैतानको बिचमा भइरहेको महान् संग्रामको बिचमा पनि उहाँमा हामी सुरक्षित हुनसक्छौँ, किनभने परमेश्‍वर सार्वभौम र विश्‍वासीलो हुनुहुन्छ । उहाँले जे गर्नुहुन्छ र जे बोल्नुहुन्छ त्यसमा हामी भरपर्न सक्दछौँ । ईश्‍वरीय विज्ञानमा उहाँका चरित्र र गुणहरूलाई वर्णन गर्न त सकिँदैन, तैपनि भजनसंग्रहको पुस्तकमा गरेका उहाँका वयानहरू परमेश्वरका विभिन्न पक्षहरूलाई प्रकट गर्न प्रयास गरेको पाइन्छ ।

जब हामी भजनसंग्रहको अध्ययनलाई निरन्तरता दिन्छौँ तब एउटा कुरो याद गर्नु धेरै महत्त्वपूर्ण छ । यस अध्ययनको क्रममा परमेश्वरको प्रेमको चरित्र, अनुग्रह र पुनर्स्थापित संसारको दिव्यज्ञानलाई मध्य नजरमा अध्ययन गर्नुपर्छ । "जति हामी क्रूसलाई मध्यनजार राखेर परमेश्वरको चरित्रलाई अध्ययन गर्दछौँ त्यति हामीले उहाँको दया, करुणा, कोमलता, शहिष्णुता, क्षमा समानता र न्यायसँग बुनिएको हामी सिक्दछौँ । परमेश्वरको असिमित प्रेम र कोमलता भनेको आफ्नो बरालिएर गएको बालकप्रति आमाको तिब्र सहानुभूति र करणालाई पनि अपार छ भनेर क्रूसले सिकाउँदछ ।" -एलेन जी. ह्वाइट, स्टेप्स टु क्राइस्ट, पृ. १५ । आफ्नो विद्रोहका कारण परमेश्वरको न्यायको सामना गर्नुपर्दा तिनीहरूले उहाँलाई पुकारी नै रहेका हुन्छन् किनकि उहाँको रिस केवल छोटो समयको निम्तिमात्र हो, तर उहाँको दया अनन्तको छ (भजन १०३:८) ।

**चिन्तनमनन**:

`परमेश्वर र सैतानको बिचमा भइरहेको महान् विवादीय संग्रामको अस्तित्व र वास्तविकतालाई बुझ्न किन जरुरी छ? परमेश्वरको प्रभुत्त्व र सार्वभौमिकताको बाबजुद पनि यस संसारमा दु:ख, कष्ट, आतङ्क र पीडा किन भइरहन्छ भनेर परमेश्वर र सैतानको बीचमा भइरहेको संग्रामको आत्मज्ञानले कसरी व्याख्या गर्छ? परमेश्वर र सैतानको बिचमा भइरहेको संग्रामको विषयबस्तु जान्न हाम्रो निम्ति किन महत्त्वपूर्ण छ?`

`परमेश्वर नै सृष्टिकर्ता हुनुहुन्छ भन्ने विश्‍वासले हामी आफ्नै बारेमा र सृष्टिसँगको सम्बन्धको बुझाइलाई हामीलाई कसरी असर पार्दछ? जब मानिसहरू सत्यबाट बरालियो भने के हुन्छ? हेर्नुहोस्, भजज 106।`

`अहिले होस् वा बाइबलको समयमा होस् मानिसहरूले मूर्ति बनाएर भगवान भनेर पूजा गर्नु किन गलत थियो? हेर्नुहोस्, भजन 115:4-8। तर देवीदेवता भनेर मूर्ति बनाएर पूजै नगरेतापनि आधुनिक समयमका मूर्तिहरू के हुन्? परमेश्वरसँगको हिँडाइमा ती मूर्तिहरू किन खतरा हुनुसक्छ?`

`परमेश्वरका जनहरूबाट न्याय सुरु हुन्छ भन्‍ने आत्मज्ञानले उहाँका जनहरू कसरी जिउनुपर्छ भनेर त्यसमा कसरी सचेत रहने? उहाँका जनहरूलाई उहाँले कसरी इन्साफ गर्नुहुन्छ र त्यसको अन्त्य कसरी हुन्छ?`