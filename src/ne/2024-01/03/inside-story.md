---
title:  कथा
date:   19/01/2024
---

### साबथमा सकर

क्लिनिङ्ग (भारत)

क्लिनिङ्ग सकर वा फुटबल खेल्न बाँचेको भनेर महसुस गरिरहेको थियो। स्कुलमा समय पाउनेवितिक्‍कै सकर खेल्थ्यो। ऊ भारतको उत्तरपूर्व राज्यको एउटा सहरमा बस्दथ्यो। जब सरकारी जाँचमा भाग लिन ऊ अर्कै सहरमा गएको थियो उसले फुटबल खेल्ने साथीहरू बनायो र शनिबार फुटबल खेल्न थाल्यो। तर फुटबल खेल्ने मैदानको अर्कोतिर रहेको भवनमा मानिसहरू भजन गाएको र प्रार्थना गरेको उसले सुन्यो तब ऊ छक्‍क परेको थियो। त्यो मैदान सेभेन्थ÷डे एडभेन्टिस्ट चर्च र स्कुलको परिसरमा थियो।

क्लिनिङ्ग इसाई परिवारमै जन्मेको हुर्केको थियो। उसले सानैदेखि इसाई स्कुलमा पढेको थियो। तर इसाईहरू शनिबारमा आराधना गरेको उसले कहिल्यै पनि सुनेको थिएन।

जब मैदानमा बल खेल्दै थियो उसले सोच्न थाल्यो, "ती मानिसहरू आइतबारको सट्टा शनिबारमा नै किन परमेश्वरको आराधना गरिरहेकाछन्? ती मानिसहरू को हुन्?" क्लिनिङ्गले सरकारी परीक्षामा सफल भयो वा दश कक्षा पास गर्‍यो। फेरि एघार कक्षामा भर्ना हुन उसले सरकारी परीक्षा दिनु परेको थियो। त्यो जाँचमा ऊ असफल भयो र उसलाई स्कूलमा भर्ना लिएन। ऊ निराश भयो। उसले दुई जना साथीहरूसँग के गर्ने भनेर सल्लाह माग्यो। ती साथीहरू फुटबल मैदानको परिसरमा रहेको एडभेन्टिस्ट स्कुलमा पढ्थे र उसलाई पनि त्यही स्कुलमा भर्ना हुन सल्लाह दिए।

क्लिनिङ्ग त्यस स्कुलमा पढ्न निबेदन दियो र उसलाई स्कुलले स्वीकार्‍यो। त्यहाँ पढ्न पाएकोमा खुशि भयो।

केही महिनापछि जब ऊ फुटबल खेलिरहेको बेलामा शनिबारमा मानिसहरूले किन भजन गाए र प्रार्थना गरे भन्ने जानकारी पायो। स्कुलमा उसले उत्पत्ति २ पढ्यो जहाँ सृष्टिको अन्तमा परमेश्वरले शनिबारलाई पवित्र दिन बनाउनुभएको पढ्यो। प्रस्थान २० अध्यायमा परमेश्वरले उहाँका जनहरूलाई साबथ पालन गर्न किन महत्त्व छ भनेर दश आज्ञाहरूमा याद दिलाउनुभएको उसले पढ्यो। येशू आफैले नियमित रूपमा साबथ पालन गर्नुभएको उसले थाहा पायो। उहाँले आइतबारमा आराधना गर्नुपर्छ भनेर कहिल्यै पनि नबताउनुभएको पनि उसले थाहा पायो।

आफू सेभेन्थ÷डे एडभेन्टिस्ट चर्चमा सरिक हुन चाहेको क्लिनिङ्ग आफ्ना बाबुआमालाई बतायो तर तिनीहरूले त्यसको घोर विरोध गरे। त्यसको फलस्वरूप बप्‍तिस्मा नलिन उसले निर्णय गर्‍यो किनकि उसले तिनीहरूलाई रिस उठाउन चाहेको थिएन।

क्लिनिङ्गको घर रहेको सहरमा एडभेन्टिस्ट चर्च थिएन। जब ऊ छुट्टीको समयमा घर फर्किन्दा शनिबार आराधना गर्न नपाउँदा उसलाई नियास्रो लागिरहेको थियो। उसले आफ्ना दश जना दाजुभाइ,लदिदी बहिनी र बाबुआमाहरूलाई साबथको बारेमा के सिकेको थियो सो बताउन चाहेको थियो तर तिनीहरूले सुन्न चाहेनन्। "तिमी एडभेन्टिस्ट स्कुलमा पढेको राम्रै भयो तर तिमी एडभेन्टिस्ट हुन आवश्यकता छैन," उसकी आमाले उसलाई सुनाइन्। बाबुचाहीँ झन क्रोधित भएर उसलाई यो रिस पोखाए, "दिन तिमी एडभेन्टिस्ट हुने निर्णय गर्‍यौ भने तिमी घरको परिवारबाट निकालिनेछौ।"

एडभेन्टिस्ट स्कुलमा १२ कक्षा पछि त्यही सहरमा भएको गैर÷इसाई कलेजमा पढ्न ऊ भर्ना भयो। तर उसलाई असजिलो लागिरहेको थियो। त्यस कलेजको परिवारमा आफू सम्मिलित नभएको उसले महसुस गर्‍यो। उसले इसाई कलेजमा पढ्न तिब्र इच्छा गर्‍यो।

जब क्लिनिङ्गले फुटबल खेलिरहेको बेलामा उसले बल खेल्ने साथीले १००० मिसिनेरी अभियानको बारेमा जानकारी दियो। क्लिनिङ्ग पनि मिसिनेरी विद्यार्थी भएर सरिक हुन चाहना गर्‍यो। त्यस अभियानको स्थानीय अगुवासँग उसले सम्पर्क गर्‍यो। केही समयमा नै ऊ एडभेन्टिस्ट चर्चको सदस्य बन्यो र आठ महिनासम्म विद्यार्थी मिसिनेरी भएर चार कक्षामा पढाउन थाल्यो।

क्लिनिङ्ग एडभेन्टिस्ट भएकोमा उसका बाबुआमा खुशी थिएन तर ऊ घरमा बसेको थिएन र उसलाई दण्ड दिन सकेन।

अनि क्लिनिङ्ग पास्टर हुने चाहना गर्‍यो र स्पाइसर एडभेन्टिस्ट युनिभर्सिटमा भर्ना भयो। आज ऊ स्पाइसरमा धर्मज्ञान वा थियोलोजी विषयमा दोस्रो वर्ष पढिरहेको छ। फुटबल खेलेर नै युवाहरूको हृदयमा येशूको बारेमा सुनाउन उसले चाहिरहेको छ।

"मेरो लक्ष्य भनेको पास्टर हुने हो। समाजका युवाहरूको माझमा फुटबल खेल्ने माध्यमबाट प्रभुको बारेमा सुनाउन चाहन्छु। म सकर खेल्ने स्कुल खोल्न चाहन्छु र युवाहरूको सेवा गर्न चाहन्छु। धेरै युवाहरू फुटबल खेल्न चाहन्छन्। यही माध्यमबाट धेरै युवाहरूकहाँ पुगेर तिनीहरूलाई येशूतिर मन फर्काउन चाहन्छु," क्लिनिङ्गले आफ्नो इच्छा व्यक्त गर्‍यो।

बाइबल अध्ययन गरेर र त्यसको पछि लाग्दा आफू स्वतन्त्र भएको महसुस भएको उसले बतायो। त्यही स्वतन्त्रता उसको परिवारले पनि उपभोग गरोस् भन्ने ऊ चाहन्छ।

"म बलियोसँग विश्‍वास गर्छु कि यूहन्ना ८:३२ मा येशूले के भन्नुभएको थियो, 'तिमीहरूले सत्यलाई जान्नेछौ र सत्यले तिमीहरूलाई स्वतन्त्र पार्नेछ। सुसमाचारको सेवक बन्नलाई म तयार भइरहेको छु। मेरो लागि प्रार्थना गरिदिनुहोस्," क्लिनिङ्गले अनुरोध गर्दछ।