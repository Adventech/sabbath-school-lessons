---
title:  थप जानकारी
date:   15/03/2024
---

यशैया ४० र यशैया ५१:१÷१६मा ध्यानमग्न हुनुहोस्।

सियोनका गीतहरूले सियोनमा पूर्ण समर्पित जीवन बिताइरहन सजग गराउँछ। परमेश्वरमा जीवित आशा र उहाँको सार्वभौम शासनलाई सियोनले प्रतिनिधित्व गर्दछ। यस जीवनमा परमेश्वरको पवित्र स्थानबाट पाउने धेरै आशिषहरूको अनुभव हामी गरिरहेका हुन्छौँ, यद्यपि, पूर्ण सन्तुष्टी जीवन र सियोनमा पाउने अत्यानन्द अझ भविष्यको मामिला हो। परमेश्वरका धेरै सन्तानहरूले आँशु झार्दै स्वर्गको सियोनप्रति लालायीत भइरहेका हुन्छन् (भजन १३७:१)। जब हामी सियोनको बारेमा सोच्छौँ त्यो केवल औपचारिक र कहिलेकाहीँ मात्र सोच्ने वा चर्चमा जाँदा भावपूर्ण हुने मात्र होइन तर जीवनको प्रत्येक क्षणमा सियोनप्रति सजग भइरहनुपर्दछ र सियोनका नीतिहरू अनुसार जिउन प्रतिवद्ध हुनुपर्दछ (प्रस्थान १३:३, २०:८)।

त्यसकारण, सियोनका भजनहरू गाउँदा हृदयदेखि नै परमेश्वरको राज्यको पुनर्स्थापना हुने आशालाई जगाइ राख्नुपर्दछ। यो पुनर्स्थापना नयाँ पृथ्वीमा हुनेछ (प्रकाश २१:१÷५)। "त्यहाँ अजम्मरी जीवन पाएका जनहरूले परमेश्वरका सृष्टि गरिने शक्तिका अचम्म क्रियाकलापहरू र मुक्ति दिने प्रेमका रहस्यहरूप्रति ध्यानमग्न भएर अटुट आनन्दको निरन्तर स्वाद लिनेछन्। परमेश्वरलाई बिर्सिदिने कुनै पनि निष्ठुर र धोका दिने तत्वहरू त्यहाँ हुनेछैन। शरीर र दिमागका प्रत्येक क्षमताको विकाश गरिनेछ।

प्रत्येक प्रतिभालाई बढाउने अवसर मिल्नेछ। ज्ञानको प्रवर्धन गर्ने प्रक्रियालाई दिमागलाई थकित बनाउनेछैन र बलहरूलाई पेलान गरिनेछैन। मानिसहरूका महान् र उच्च आकाङ्क्षा वा योजनाहरूको कार्यान्वयन गर्न अघि बढ्नेछ। मानिसहरूको उच्च चाहनाको पूर्ति हुनेछ। अत्यन्तै उच्च चाहनाहरू वास्तविक रूपमै महसुस गरिनेछ। अझ नयाँ र उच्च शिखरमा पुग्ने चाहना उब्जिनेछ। नयाँ अचम्मका वस्तुहरूका गुणहरूप्रति मानिसहरू आकर्षित हुनेछ र तिनीहरूको सराहना गरिनेछ। नयाँ सत्यहरू बुझ्न निरन्तर रूपमा प्रयास गरिरहनेछ।ताजा र नयाँ थोकहरूले मानिसहरूका दिमाग, आत्मा र शारीरिक शक्तिलाई सक्रिय बनाउन आह्वान गरिनेछ।"÷एलेन जी॰ ह्वाइट, द ग्रेट कन्त्रोभर्सी, पृ॰ ६७७।

परमेश्वरका यात्रीहरूले सियोनलाई नबिर्सिन प्रतिबद्ध भइरहनुपर्दछ। यो संसार तिनीहरूको निरन्तर रहने घर हो भनेर तिनीहरूले स्वीकार गर्नेछैन। तिनीहरूका अनन्तको घर नयाँ स्वर्ग र नयाँ पृथ्वी हो भनेर तिनीहरूमा आँखा गाढिरहनुपर्दछ।

त्यसकारण, यदि नयाँ यरुशलेमा रहने इच्छा गर्दछन् भने सियोनका भजनहरू सबै पुस्तामा रहने विश्‍वासीले गाइरहनुपर्दछ (प्रकाश ३:१२)। सियोनका भजनहरूले भविष्यको संसारको आशामा सहभागी हुन उत्साहित गराउँछ, त्यसको फलस्वरूप वर्तमान युगमा बाँचिरहेका परमेश्वरका जनहरू उहाँका अनुग्रहका माध्यमहरू हुन कतिबद्ध भइरहनेछन्।

**चिन्तनमनन**:

`पौराणिक इस्राएलमा भएको यरुशलेम परमेश्वरका जनहरूको आत्मिक र धर्मदर्शनको केन्द्रविन्दु थियो। बर्तमान चर्च आत्मिक र धर्मदर्शनको केन्द्रविन्दु भएर संसारमा परमेश्वरको लक्ष्य पूरा गर्न हामी कसरी अग्रसर हुने?`

`आज पनि विश्‍वासीहरू परमेश्वरको पवित्र स्थानमा कसरी रहन सक्नुपर्दछ (यूहन्ना १:१४÷१८, हिब्रू १२:२२÷२४)।`

`भजन ८७ मा कल्पना गरेको अनुसार सियोन सारा राष्ट्रहरूको सहर कसरी हुनेछ (रोमी ५:१०, एफिसी २:२२÷१६, कलस्सी १:१९÷२३)।`

`धेरै धर्मी र असल मानिसहरूले दु:खकष्ट पाइरहेको तर दुष्टहरूको अत्यन्तै फलिफा भइरहेको परिवेशमा त्यसप्रति प्रश्‍न उठाउनेहरूलाई हामीले कसरी जवाफ दिने? यस संसारमा हामीसँग सबै प्रश्‍नका जवाफहरू छैन भनेर स्वीकार गर्नु किन महत्त्वपूर्ण छ?`