---
title:  नहल्लिने र नसर्ने सियोन पहाड
date:   14/03/2024
---

`परमेश्वरलाई विश्‍वास गर्ने र उहाँमाथि भरोसा राख्‍नेहरूको चित्रण भजन १२५:१,२मा कसरी चित्रण गरिएको छ?`

परमेश्वरमा भरोसा राख्‍नेहरू सियोन पहाडसँग तुलना गरेको छ। यो बलियो र स्थिर अर्थात् चिरस्थायी छ। सियोन पहाडको वरिपरि रहेको यरुशलेम सहर त्यस पहाडबाट हेर्दा भव्य र गौरवशाली थियो। भजनका लेखकले यस दृश्यबाट प्रेरणा पाएर परमेश्वरको सुरक्षाको निश्‍चियतालाई स्वीकारेका थिए (भजन ५:१२, भजन ३२:७,१०)। दुष्टहरूले शासन गरेका पहाडहरू समुद्रमा फ्याँकिनेछ (भजन ४६:२) तर यरुशलेम सहरले घेरैको पहाड स्थिर रहनेछ। यरुशलेम सहर परमेश्वर प्रतिको अगाढ भरोसामा निर्माण भएको थियो। दुष्टहरूको रजाईँले गर्दा कष्टको समयमा परमेश्वरको सुरक्षा अझ बलियो भएको भनेर उहाँमाथि भरोसा राखिन्छ। खराब, दुष्टहरूको विगिविगीमा पनि परमेश्वरका जनहरूमा आशा पलाउन सकिन्छ।

`धर्मी वा येशूभक्तहरू पनि प्रलोभन वा परीक्षामा पर्छन् भनेर भजन १२५:३÷५मा उल्लेख गरिएकोछ। हामीले त्यसबाट के सिक्नुपर्दछ?`

दुष्ट र अधर्मीहरूको फलिफाप, सफल र उन्‍नति हुँदा कतिपय समयमा परमेश्वरका भक्तहरू निराश हुन सक्छ। ती अधर्मीहरूकै बाटोमा लाग्ने लोभ पनि तिनीहरूलाई लाग्न सक्छ (भजन ७३:२÷१३, ९४:३)। तर परमेश्वरका भक्तजनहरू उहाँको बाटो वा नीतिमा लाग्न छोड्यो भने सियोन पहाड जतिसुकै बलियो भएतापनि तिनीहरू सुरक्षित हुन सक्दैन। मानिसहरूलाई दुष्ट काम गर्न (भवन १२५:३) र भ्रष्ट बाटोमा हिँड्न (भजन १२५:५) अझै स्वतन्त्रता पाइरहेका हुन्छन्। विद्रोही र पश्‍चात्ताप नगरेका व्यक्तिहरूप्रति उहाँले उचित न्याय गर्नुहुन्छ। भक्तजनहरू पनि परमेश्वरको मार्गबाट बरालिएर जान रोज्छन् भने तिनीहरूलाई पनि दुष्टै सरह न्याय गरिनेछ।

परमेश्वरका जनहरू विश्‍वासमा नडगमगिएर बस्न र प्रभुमा भरोसा राख्‍न आह्वान गरिएको छ। जसरी सियोन पहाड नहल्लिने आश्रय दिने पहाड हो त्यसरी नै विश्वासी जनहरू आस्थामा जबर भएर बस्नुपर्दछ। त्यसको अर्थ, कतिपय समयमा कतिपय कुराहरू हामीले बुझ्न सक्दैनौँ तैपनि परमेश्वरको भलाइ वा गुणमा भरोसा राखिरहनु अनिवार्य छ। "संसारमा पापको प्रवेश, येशू ख्रीष्टको मानवीय अवतार, पुनर्जीवन, पुनरुत्थान र बाइबलमा प्रस्तुत गरेका धेरै विषयवस्तुहरू कतिपयको निम्ति रहस्यमय छन्। मानव दिमागको निम्ति ती गहिरा विषयहरू छन् जुन व्याख्या गर्न सक्दैन न त पूरै बुझ्न सकिन्छ। तर परमेश्वरको क्रियाकलाप हाम्रो निम्ति रहस्यमय भएतापनि उहाँको वचनमा शङ्का गर्न हाम्रो कुनै कारण छैन...हाम्रो दिमागले नभ्याउने प्राकृतिक जगतमा अचम्म थोकहरू जताततै छन्। त्यसै गरी आत्मिक जगतमा पनि हामीले बुझ्न नसक्ने रहस्यहरू छन् भन्ने कुरामा के हामी छक्‍क पर्नुपर्छ र? समस्या त हाम्रो कमजोर र सानो दिमागको हो। कतिपय विषयहरू हाम्रा निम्ति रहस्यमय नै भएतापनि हामीले बुझ्न सक्ने गरी पर्याप्‍त प्रमाणहरू र तिनीहरूको ईश्‍वरीय स्वभावहरू हामीलाई प्रकट गरेका छन्। हामीले बुझ्न नसकेतापनि उहाँको वचनमा शङ्का गर्नु उचित हुँदैन। परमेश्वरका सबै थोकहरूका रहस्यहरू हामीले बुझ्न सक्दैनौँ भनेर हामीले महसुस गर्नै पर्छ।"÷एलेन जी॰ ह्वाइट, स्टेप्स टु क्राइस्ट, पृ॰ १०६,१०७।