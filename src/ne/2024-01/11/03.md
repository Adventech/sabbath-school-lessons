---
title:  यरुशलेमको शान्तिको निम्ति प्रार्थना
date:   11/03/2024
---

`जब तिर्थ यात्रुहरू यरुशलेममा आउँथे तब तिनीहरूको मनोभाव कस्तो हुन्थ्यो? त्यहाँ तिनीहरूले के आशाको अपेक्षा गर्दथे? हेर्नुहोस्, भजन १२२ ।`

जब तिर्थयात्रीहरू यरुशलेममा पुग्थे तब तिनीहरूमा उल्लासको वातावरण हुन्थ्यो, हर्ष र आनन्दले तिनीहरू भरिपूर हुन्थे। भजन १२२मा त्यस वातावरणको चित्रण गरिएको छ। परमेश्वरका जनहरू यरुशेलममा वर्षको तीन पटक यात्रा गर्दथे। विगत र वर्तमान समयमा परमेश्वरले गर्नुभएको गुणको सम्झनामा त्यो यात्रा गरिन्थ्यो (व्यवस्था १६:१६)। यरुशलेम यहूदी राष्ट्रको जीवनको केन्द्रविन्दु थियो। इस्राएलमा परमेश्वरका विधिहरू छन् भन्ने साक्षी थियो (भजन १२२:४) र परमेश्वरको न्यायको सिहाँसन छ भन्ने सम्झना यरुशलेम थियो। पवित्र भवन वा पवित्र स्थान इस्राएलमा भएको गवाही वा कानुनलाई सम्बोधन गरिन्थ्यो (गन्ती १:५०)। त्यहाँ गवाही पाटीको सन्दुक थियो (प्रस्थान २५:२२)। न्याय गर्न सिहाँसनहरू बसालिन्थे भन्दा यरुशलेममा भएको न्याय प्रणालीलाई चित्रण गर्दथ्यो (२ शमूएल ८:१५)। तिर्थयात्रा गर्ने त्यो समय थियो जब यात्रीहरूले यरुशलेममा न्याय खोज्थे र पाउँथे। परमेश्वरप्रति बफादार हुनु र मानिसहरूको बिचमा न्याय प्रशासन चलाउने नीति एक आपसमा कहिल्यै पनि अलग गर्नुहुँदैनथ्यो।

`परमेश्वरका जनहरूको मुख्य प्रार्थना के थियो? हेर्नुहोस्, भजन 122:6-9।`

यरुशलेमको शान्तिको निम्ति प्रार्थना गर्दा सहर र त्यहाँ भएका बासिन्दाहरूमाथि परमेश्वरका आशिषहरूकालागि आह्वान गरिन्छ, यसले आराधकहरूलाई एकत्रित पार्दछ। त्यसले गर्दा तिनीहरूमा शान्ति फैलिन्छ (भजन १२२:८)। यदि परमेश्वर र मानिसहरूको बिचमा सौहाद्रता र शान्ति भयो भनेमात्रै यरुशलेम शान्तिको सहर हुन जान्छ। परमेश्वरका जनहरूकै बिचमा पनि शान्ति र मेलमिलाप हुनुपर्दछ। त्यसकारण यरुशलेममा शान्ति होस् भनेर प्रार्थना गर्दा परमेश्वरका जनहरू परमेश्वर र एक आपस शान्तिसँग जिउन् भनेर अनुरोध गरेको हुन्छ। यरुशलेममा शान्ति भयो भने मानिसहरूको सम्मुन्नति हुन्छ (भजन १४७:१२÷१४)।

आफू रहेको देश, विश्‍वासीहरू र समाजको सम्मुन्‍नतिको निम्ति प्रार्थना गर्ने परमेश्वरका जनहरूका प्रार्थनाका विषयवस्तु हुनुपर्दछ। यदि परमेश्वरका जनहरू बलियो, फलिफाप, र विश्‍वासमा एक भयो भने मात्र परमेश्वरको शान्ति र सुसमाचार संसारमा फैलाउन सकिन्छ (यूहन्ना १३:३४,३६)। यरुशलेमको शान्तिको निम्ति प्रार्थना गर्नु विश्‍वासीहरूको अवसर र कर्तव्य हो, किनभने यरुशलेमले अन्तको समयमा परमेश्वरको शान्तिको राज्य स्थापना गर्नुहुनेछ भन्ने आशालाई जगाइ राख्‍छ। यरुशलेम सहरमात्र होइन परमेश्वरको राज्यमा सारा संसार समेतिने छ (यशैया ५२:७; ६६:१२,१३; प्रकाश २१÷२२)।

`अहिले नै हामी परमेश्वरका जनहरू भएको हैशियतले हामीहरूमा तालमेल हुन कसरी प्रयास गरिरहनुपर्दछ?`