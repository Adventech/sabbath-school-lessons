---
title:  सियोन सारा राष्ट्रहरूका निम्ति घर
date:   12/03/2024
---

`सियोन अत्यन्तै श्रद्धा र आदरणीय स्थान किन भएको छ? हेर्नुहोस् भजन ८७:१÷२`

परमेश्वरले विशेष गरि रोज्नुभएको र माया गर्नु भएको सहरको सियोन पर्वतको महिमा गर्दै भजन ८७ रचिएको हो। परमेश्वरको मन्दिरको जग सियोन पहाड हो (भजन २:६, १५:१)। युगको अन्तमा सियोन सबै पहाडहरूबाट उठेर उच्च हुनेछ। परमेश्वरको सर्वोच्च सार्वभौमसत्ता सारा संसारमाथि उच्च छ भनेर यसले देखाउनेछ (भजन ९९:२, यशैया २:२, मीका ४:१)। सियोनलाई पहाड भनेर सम्बोधन गर्दा यसको राजकीय मर्यादालाई देखाउँछ (भजन १३३:३)। परमेश्वरले सियोनका ढोकाहरूलाई मन पराउनुहुन्छ। यो याकूबका सबै बासस्थानहरूभन्दा परमेश्वरलाई मनपर्ने स्थान हो (भजन ८७:२)। इस्राएलमा भएका सबै ठाउँहरूभन्दा सियोन अत्यन्तै श्रेष्ठ ठाउँ हो भनेर व्यक्त गरिएको छ। परमेश्वरका जनहरू जम्मा हुने अरू पनि विशेष स्थानहरू थिए, जस्तै शिलोह र बेथेल। तर सियोन नै किन विशिष्ट ठाउँ हो भनेर औँल्याउँदा परमेश्वरको सत्य आराधना गर्ने ठाउँ उहाँले नै रोज्नुहुन्छ र उहाँकै आदेश अनुसार गरिने आराधना उहाँको सामु मान्य हुन्छ भनेर भजनले पुष्टि गर्दछ।

सियोनको बारेमा वैभवशाली, महिमामय र गौरवमय विषयहरू भजन ८७:३÷७मा उल्लेख गरिएको पढ्नुहोस्, भजन ८७:३÷७, "3 हे परमेश्‍वरको सहर, तिम्रो विषयमा महिमामय कुराहरू भनिएका छन्: सेला 4 “मलाई स्‍वीकार गर्नेहरूमध्‍ये म राहाब र बेबिलोनलाई दर्ता गर्नेछु, पलिश्‍त, टुरोस र कूशलाई समेत, र भन्‍नेछु, ‘योचाहिँ सियोनमा जन्‍मेको थियो’।” 5 सियोनको विषयमा चाहिँ यो भनिनेछ, “यो र त्‍यो त्‍यहीँ जन्‍मेका थिए, अनि सर्वोच्‍च प्रभुले नै त्‍यसलाई स्‍थापित गर्नुहुनेछ।” 6 परमप्रभुले मानिसहरूका नाउँ दर्ता-बहीमा लेख्‍नुहुनेछ, “योचाहिँ सियोनमा जन्‍मेको थियो।” सेला 7 सङ्गीत बजाउँदा तिनीहरूले गाउनेछन्, “मेरा सबै पानीका मूलहरू तँमा नै छन्।”

सियोनको महिमाले सबै राष्ट्रहरूलाई परमेश्वरतिर आकर्षित गर्दछ। परमेश्वरको राज्यका सिमानाहरू सारा पृथ्वीमा नै फैलिएको हुन्छ अर्थात् पृथ्वीका प्रत्येक मानिस उहाँको त्यस पवित्र स्थानमा अटिन्छ। यहूदीहरूलाई छोडेर अरू देशका मानिसहरू दोस्रो दर्जाका हुन् भनेर व्यवहार गरिँदैन। यो ख्याल गर्नु जरुरी छ। प्रभुलाई मुक्तिदाता भनेर ग्रहण गर्ने सबै मानिसहरू आत्मिक रूपमा जन्मशिद्ध नागरिक भएर सियोनमा समावेश हुन्छ।

जन्मदर्ता आफ्नो जन्मेको ठाउँ अनुसार गरिन्छ (नेहमिया ७:५, लूका २:१÷३)। भजन ८७:४÷६मा राष्ट्रहरू सियोनमा जन्मेका हुन् भनेर उल्लेख गरिएको छ। त्यसको अर्थ प्रभुले तिनीहरूलाई नयाँ परिचयपत्र उपलब्ध गराउनुहुन्छ र सियोनमा जन्मिने सबै नागरिकहरूको जन्मसिद्ध अधिकारले पाएका सबै सुविधाहरूमा तिनीहरू सहभागी हुन्छन्।

यहूदी, गैर÷यहूदी वा अन्य जातिहरूले मुक्ति पाउनेछन् भनेर भजन ८७मा औँल्याएको छ। तिनीहरू सबै जना ख्रीष्टको उद्धार गर्ने कार्यमा एक भएर चर्चमा सहभागी हुन्छन् (रोमी ३:२२, रोमी १०:१२, गलाती ३:२८ र कलस्सी ३:११)। भजन ८७मा उल्लेख गरिएको सियोनको फलिफाप दानिएलको दर्शनमा परमेश्वरको राज्यको बारेमा याद दिलाउँछ। त्यो राज्य अत्यन्तै बिशाल भएर अत्यन्तै ठूलो पहाड नै भरिएको हुन्छ (दानिएल २:३४,३५,४४,४५)। परमेश्वरको राज्य अत्यन्तै बिशाल रूख भएर आकाशका चराहरू बस्ने ठाउँ हुन्छ भनेर येशूले पनि आफ्नो अर्तिकथामा भन्नुभएको थियो (मत्ती १३:३२)।

`सारा मानिसहरूलाई सियोनमा अटिनेछ भन्ने धारणाले सारा संसारमा सुसमाचार सुनाउँदा सबै जना चर्चमा एकत्रित हुनेछ भन्ने येशूभावनासँग कसरी मिल्दछ (मत्ती २८:१८÷२०)? हामीलाई तीन स्वर्गदूतहरूका सन्देशहरू सुनाउन आह्वान गरिएकोसँग त्यो धारणा कसरी मिल्दछ?`