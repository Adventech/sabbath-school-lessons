---
title:  सियोनमा सुरक्षा र शान्ति
date:   13/03/2024
---

`काव्यशैलीमा संसारको बारेमा भजन ४६:१÷७मा कसरी चित्रण गरिएको छ पढ्नु होस्`

यस भजनमा संसारमा भइरहेका अशान्ति र उथलपुथललाई स्पष्ट तरिकाले वर्णन गर्दछ। प्राकृतिक प्रकोप प्रचण्ड रूपमा हुने चित्रणहरू यस भजनमा कोरिएको छ (भजन ४६:२,३)। पानी बेस्सरी हल्लिने भन्ने चित्रणले संसारका देशहरूमा भइरहेका विद्रोह र विभिन्न समस्याहरूलाई चित्रण गर्दछ। परमेश्वरलाई विश्‍वास नगर्ने, नास्तिक र दुष्ट तत्त्वहरूको कारणले संसारमा खैलाबैला ल्याउँछन् भनेर बाइबलले खुलासा गरेको छ (भजन ९३:३,४, भजन १२:२÷५)। राष्ट्रहरूमा भइरहेका विभिन्न युद्धहरूले गर्दा नै प्राकृतिक प्रकोप बढ्दछन् र मानवीय कारणहरूले नै दैवीप्रकोपको चलखेल हुन्छ भनेर भजन ४६:६ले चित्रण गर्दछ।

यस संसार परमेश्वरको ज्ञानबिना वा उहाँलाई वास्ता नगरेर चलिरहेको छ भनेर बाइबलले स्पष्ट पार्दछ। जहाँ परमेश्वरका जनहरू हुन्छ त्यहाँ उहाँको उपस्थिति हुन्छ र शान्ति हुन्छ (भजन ४६:४,५)। यद्यपि, संसारले उहाँलाई त्यागेतापनि वा अस्वीकार गरेतापनि उहाँले संसारलाई त्याग्नुभएको छैन। आफ्ना जनहरूको बिचमा रहनुभएर परमेश्वरको उपस्थिति वा उहाँको अस्तित्वलाई प्रमाणित गरिरहेको हुन्छ। संसार जतिसुकै खराब परिस्थितिमा गुज्रिरहेको देखिएतापनि परमेश्वरको उपस्थिति रहिरहेको हुन्छ। यो सत्य धारणाको जगमा नै हाम्रो विश्‍वास आधारित भयो भने हामीले व्यक्तिगत शान्ति र उत्साह पाउँदछौँ। प्रभु नै हाम्रो सिद्ध आश्रय स्थान हुनुहुन्छ। उहाँ सियोनको अनन्त शान्ति र सुरक्षाको स्रोत हुनुहुन्छ। सियोनमा पाइने सुरक्षालाई भजन ४६:३ले उल्लेखनीय रूपमा प्रस्तुत गर्दछ। संसारमा खैलाबैला, अन्योल, अशान्ति, अनिश्‍चित भएतापनि र अनेकौँ युद्धको चपेटामा परेतापनि परमेश्वरका जनहरू सुरक्षित छन्। दुखकष्टको पूरा अभावमा शान्ति हुने होइन तर यो परमेश्वरमा भरोसा राख्‍ने जनहरूलाई दिने उहाँको बरदान हो। कुनै पनि हलचल नगरि परमेश्वरमा भरोसा राख्‍ने उहाँको बालकलाई उहाँले शान्ति दिनुहुन्छ र आँधीबेरीको बीचमा उहाँले सुरक्षा दिनुहुन्छ (मत्ती ८:२३÷२७)। सबैको मनमा यो प्रश्‍न उठ्नु स्वभाविकै हो: के संसारको दुष्ट, अनेकौँ खराब आविष्कारहरूको हातमा नै सदाको निम्ति परमेश्वरले छोड्नुहुन्छ र? के खराब तत्त्वले यस संसारलाई सधैँ नियन्त्रण गर्न दिइरहनुहुन्छ र?

`यस संसारमा हुने अनेकौँ हिँसा, हत्या, अनैकता र ध्वस्त चर्तिकलाहरूप्रति परमेश्वरको प्रत्युत्तर के छ सो भजन ४६:६÷११ पढ्नुहोस्`

यस संसारमा भइरहेका दुष्टको क्रियाकलाप प्रति परमेश्वर अत्यन्तै क्रोधित हुनुभएको छ। उहाँकै वचनले यस संसार रचिएको थियो भने अब उहाँकै स्वरले यो संसार पग्लिनेछ (भजन ४६:६)। तर पग्लिनुमा नै संसार ध्वस्त हुने होइन तर यस संसारलाई उहाँले पुनर्स्थापित गर्नुहुन्छ वा नविकरण गर्नुहुन्छ। परमेश्वरले आफ्नो शान्ति सियोनबाट फैलाउँदै पृथ्वीको अन्तसम्म हुन्छ भन्ने वाक्यलाई याद गर्नुहोस्। परमेश्वरले नै युद्धहरूको अन्त्य गर्नुहुनेछ र दुष्टहरूका अनेकौँ हतियारहरू पनि उहाँले नष्ट गर्नुहुनेछ। आणविक र अनेकौँ मिसायल जस्ता हतियारहरू आविष्कार गरेर र थुपार्ने दुष्ट राष्ट्रहरूले कमजोर राष्ट्रहरूलाई दवाउँछन् (भजन ४६:९)। परमेश्वरले त्यसलाई सखाप पार्नुहुनेछ। येशूभक्तहरूका निम्ति यो महान् आशा हो। येशूको दोस्रो आगमनमा यो आशाले मूर्त रूप दिनेछ।

`अहिले नै संसारमा भइरहेका अनेकौँ खराब क्रियाकलाप, युद्ध, अनैतिक चर्तीकलमा पनि हामीमा परमेश्वप्रति भरोसा र शान्ति पाउन कसरी सिक्ने?`