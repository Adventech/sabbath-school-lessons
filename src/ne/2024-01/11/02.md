---
title:  एक दिन तपाईँको दरबारमा हुनु हजार दिनहरूभन्दा उत्तम छ
date:   10/03/2024
---

`परमेश्वरको पवित्र मन्दिरमा रहन भजनको लेखकले किन ज्यादै चाहना गर्छन्? हेर्नुहोस्, भजन ८४:१÷४, १०`

भजनका लेखक परमेश्वरको पवित्र मन्दिरमा आफ्नो स्थायी बसोबास गर्न धेरै इच्छा गर्छन् र मूर्च्छा पनि पर्छन् किनकि उनी परमेश्वरको नजिक सदाकाल रहन चाहन्छन् (भजन ८४:१,२)। परमेश्वरको जीवित उपस्थितिले (भजन ८४:२) पवित्र मन्दिर विशेष स्थान बन्न पुगेको हुन्छ। परमेश्वरका उपासकहरूले मन्दिरमा "प्रभुको सुन्दरतालाई हेरिरहन सक्छन्" (भजन २७:४, भजन ६३:२) र उहाँको मन्दिरको भलोले तिनीहरूलाई सन्तुष्ट पार्दछ (भजन ६५:४)। परमेश्वरसँग सम्बन्ध राख्दा अतुलनीय आनन्द, खुशी र सुखी उपलब्ध हुन्छ उहाँको मन्दिरमा उहाँको स्तुति प्रशंसा हुन्छ (भजन ८४:४), उहाँमाथि भरोसा राख्‍न सकिन्छ(भजन ८४:१२) र उहाँमा नै बल मिल्दछ (भजन ८४:५)। सह विश्‍वासीहरूसँग सङ्गति र आराधना गरेर एक आपसको सम्बन्ध सुमधुर हुन्छ र बढ्दछ। परमेश्वरको महिमित राज्य र अनन्त जीवनको स्वादको झलक पवित्र मन्दिरमा उहाँको जीवित उपस्थितिले प्रदान गर्दछ।

`परमेश्वरको मन्दिर वा चर्च भवनमा अरू के आशिषको अनुभव गर्न सकिन्छ? हेर्नुहोस् भजन ८४:५÷१२`

परमेश्वरका आशिषहरू उहाँको पवित्र मन्दिरबाट चम्केको हुन्छ भनेर वर्णन गरिएको छ। त्यो अनुभव उहाँको मन्दिरमा सेवा कार्य गर्नेहरूले पहिला अनुभव गर्दछन् (भजन ८४:४)। त्यसपछि श्रद्धालु जनहरू जो उहाँको मन्दिरतिर यात्रा गर्छन् (भजन ८४:५÷१०)। अन्तमा पृथ्वीको सबै कुनाकाप्चामा उहाँको उपस्थितिको अनुभव गर्न सकिन्छ (भजन ८४:७)। साधारण यात्रुहरू आफ्नो यात्रामा थकित हुन्छन्, तर जो पवित्र मन्दिरतिर यात्रा गर्छन् र त्यसको नजिक आउँछन् तब तिनीहरूको बल बढ्न थाल्दछ।

भौतिक रूपमा परमेश्वरका जनहरू पवित्र मन्दिरबाट टाढा नै होलान् वा पन्छिएर बसेका होलान्, तिनीहरूमा परमेश्वरको मन्दिरको छाप परिनै रहेको हुन्छ। तर त्यो छाप तिनीहरूमा छ भनेर तिनीहरूको योग्य जीवनले देखाउँछ (भजन ८४:११)। जो परमेश्वरको पवित्र मन्दिरमा पस्छन् तिनीहरू धर्मी भनेर सम्बोधन गरिएको छ (भजन १५:१,२)। परमेश्वर सूर्य भनेर सम्बोधन गरिन्छ (याद गर्नुहोस् सूर्य परमेश्वर होइन)। पवित्र मन्दिरबाट आशिषका किरणहरू पृथ्वीको अन्तसम्म फैलिएको हुन्छ (भजन ८४:११)। यसरी विश्‍वासद्वारा परमेश्वरसँग टाँसिएर बस्छन् तिनीहरूले उहाँको अनुग्रह पाउँछन्। तिनीहरू जुनसुकै देश र स्थानमा रहेतापनि उहाँको किरण तिनीहरूमा फैलिरहेको हुन्छ।

`प्रकाश २१:३मा हाम्रो निम्ति पृथ्वीको पवित्र स्थानमा के आशा प्रतिबिम्बित गरेको प्रकट गरिएको छ? अहिले नै परमेश्वरको किरणको अनुभवको उपस्थिति गरेर हाम्रो जीवनलाई कसरी सञ्‍चालन गर्ने?`