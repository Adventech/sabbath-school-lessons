---
title:  सियोनमा परमेश्वरको ज्यादै चाहना गर्नु
date:   09/03/2024
---

### यस अध्यायका मुल पदहरू
भजन ८४; प्रकाश २१:३; भजन १२२; भजन ८७; गलाती ३:२८,२९; मत्ती २८:१८÷२०; भजन ४६; भजन १२५।

> <p>यस अध्यायको मुलसार पद</p>
> "परमप्रभुका मन्‍दिरको निम्‍ति मेरो प्राण इच्‍छुक छ, र मूर्च्‍छै पनि पर्छ।मेरो हृदय र मेरो शरीर दुवैले जीवित परमेश्‍वरको पुकार गर्दछ।" भजन 84:2।

सियोनका गीतहरू आनन्द दिने भजनहरू हुन्। ती भजनहरूले सियोन र परमेश्वरको सार्वभौमसत्ताको सुन्दरता र महिमालाई ठुलो बनाउँछ। त्यस परमेश्वरको उच्च महिमा गर्दछ जो पवित्र पहाडबाट आफ्नो शासन चलाउनुहुन्छ। प्रायजसो ती भजनहरूले परमेश्वरको घरको गुनगान गाउँछन् र पवित्र स्थान वा पवित्र मन्दिरप्रति प्रेम प्रकट गर्दछन्। त्यही खालका भावनाहरू अरू भजनहरूमा पनि पाइन्छ। परमेश्वरको मन्दिरमा भजन गर्नेहरू (१ इतिहास ६:३१÷३८) र मन्दिरका ढोकाहरूको रेखदेख गर्नेहरूले (१ इतिहास ९:१९) व्यक्तिगत अनुभव गर्दा आशिष पाएका थिए। ती आशिषहरूप्रति हर्षित भएर भजनहरू गाएका थिए।

सियोन नै आशा र आनन्दको स्रोत केले गर्दा भएको थियो? आफ्ना भक्तजनहरूका बीचमा परमेश्वरको जीवित उपस्थित हुनुहुन्छ भनेर सियोनले इङ्गित गर्दछ। जसरी इस्राएलका जनहरू परमेश्वरका चुनिएका मानिसहरू हुन् (व्यवस्था ७:६) त्यसरी नै सियोन परमेश्वरले चुन्नुभएको पहाड हो (भजन ७८:६८, भजन ८७:२)। परमेश्वरले सियोनबाटै शासन गर्नुहुन्छ (भजन ९९:१,२) र सियोनको पहाडमा उहाँको मन्दिर स्थापना गर्नुभएको थियो (भजन ८७:१)। त्यसकारण, परमेश्वरको आशिष र शरणस्थान सियोन हो। सियोन र यरुशलेम समान्तर रूपमा वा एउटै स्थान भनेर सम्बोधन गरिन्छ। पौराणिक संसारमा यरुशलेम परमेश्वरको मुक्तिको कार्य गर्ने केन्द्रको रूपमा लिइन्थ्यो।

सियोनबाट बग्ने आशिष पृथ्वीको कुना काप्चामा वहन्छ। परमेश्वरको अनुग्रह र आफ्नो व्यक्तित्व कुनै पवित्र स्थानको सीमामा हुँदैन। सियोन सारा संसारका मानिसहरूको निम्ति आदन्द र हर्ष दिने ठाउँ हो (भजन ४८:२)। त्यसको अर्थ सारा पृथ्वी नै परमेश्वरको हो भनेर ठोकुवा गर्दछ।