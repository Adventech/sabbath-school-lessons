---
title:  कष्ट पाउनुहुने मसीह
date:   26/02/2024
---

`मानिसहरूको सेवा गर्न र तिनीहरूलाई उद्धार गर्न आउनुहुने मसीहलाई तिनीहरूले उहाँमाथि कस्तो व्यवहार गर त? हेर्नुहोस्, भजन २२ र भजन ११८:२२,२३`

कष्ट, पीडा र बेदनामा पर्नुभएको मसीहलाई परमेश्वरले नै त्याग्नुभएको शोकित भावनालाई धेरै भजनहरूमा व्यक्त गरिएको छ (भजन ४२, ८८,१०२ आदि)। भजन २२ले मसीहको बारेमा सिधै भविष्यवाणी गरेको पाइन्छ। त्यहाँ उल्लेख गरिएका भविष्यवाणीको विस्तृत विवरण ऐतिहासिक रूपमा राजा दाउदलाई सम्बोधन गर्न सकिन्न, तर येशूको दु:ख र मृत्युको परिस्थितिलाई सटिक रूपमा प्रस्तुत गरिएको छ। क्रूमा नै येशूले भजन २२:१ उच्चारण गर्नुभएर प्रार्थना गर्नुभएको थियो (मत्ती २७:४६)। ख्रीष्ट र परमेश्वर पितासँगको भएको अतुलनीय सम्बन्धमा बिछोड हुँदा येशूको दिमागमा आतङ्क छाएको थियो। संसारको पापको भारिले उहाँलाई थिचिएको थियो र आफू परमेश्वरसँग एक भएर पनि छुटिनुपर्ने (यूहन्ना १:१,२, यूहन्ना १०:३०) उहाँको निम्ति दर्दनायक थियो। यद्यपि, वर्णन नै गर्न नसकिने पीडामा पनि परमेश्वर पिता र उहाँको पुत्रको बिचमा रहेको गहिरो बन्धन चुँडाल्न सकेको थिएन। मानवीय भावनामा आफूलाई पिताले छोड्नुभएको भन्ने पीडादायी समयमा पनि उहाँले आफूलाई बिनाशर्त पितालाई सुम्पन्नुभएको थियो। "हाम्रो बदलीमा मर्नुहुने येशूमा हाम्रा सबै पापका जमानत राखिएको थियो। उहाँ नै आज्ञा उलङ्घन गर्नेमा गनिनु भएको थियो। त्यो अन्याय पीडा उहाँले सहनु भयो ताकि व्यवस्थाले दोषी ठर्‍याइएका हामीलाई मुक्ति दिन सकून्। आदमको प्रत्येक बंशको दोष उहाँको हृदयमा बोकाएर उहाँ पापको दवावमा पर्नुभएको थियो। पापप्रति परमेश्वरको क्रोध र दुष्ट र खराब तत्त्वले गुटुमुटिएको मानिस जातिप्रति उहाँको असन्तुष्टि र अप्रशन्नताले जाकिएको येशूको हृदय भयभित भएर क्रूसमा उहाँले चित्कार गर्नुभएको थियो।" एलेन जी॰ ह्वाइट, द डिजाएर अभ एजेज्, पृ॰ ७५३।

निरिह र हानी नगर्ने किरा हुनुभएको येशूलाई बलियो साँढे, गज्रिने सिँहहरू र कुकुरहरूले आक्रमण गरेको चित्रणले उहाँको अन्तिम क्षणहरूमा उहाँमाथि गरिएको मानिसहरूको क्रुरता र शत्रुतालाई चित्रण गर्दछ। येशूप्रति खनिएका मानिसहरूका विषालु बोली र उहाँलाई गरिएको गिल्ला भजन २२मा लेखिएको ठिक ठिकसँग पूरा भएको छ। परमेश्वर पितालाई व्यक्त गरेको उहाँका शब्दहरू पनि त्यही भजनसँग मिल्दछ (भजन २२:१,८, मत्ती २७:४३)। अझ सिपाहीँहरूले येशूको वस्त्रलाई भाग लगाएको पनि भजन २२:१८सँग ठ्याक्‍कै मिल्दछ (मत्ती २७:४३)। तिनीहरूले कुल्चेर दवाउन वा क्रश गर्न गर्न खोजेको किरा वा फालिएको ढुङ्गा मन्दिरको शिर ढुँङ्गा पो रहेछ भनेर आक्रोशित भिँडले अलिकति पनि महसुस गरेको थिएन। त्यो ढुङ्गो मन्दिरको जग नै थियो (अर्थात् मन मन्दिरको जग) (भजन ११८:२२)।

तर, बहिष्कृत र तिरस्कृत गरिएको मसीह जब मृत्युबाट पुनरुत्थान हुनुभयो (मत्ती २१:४२, प्रेरित ४:१०÷१२) तब परमेश्वरका जनहरूका निम्ति मुक्तिको स्रोत हुनुभएको थियो। मानव जगत्‍को बहिष्कारले गर्दा येशूले पीडा भोग्नुभएको थियो तर उहाँलाई मुख्य कुनाको जीवित ढुङ्गा बनाउनु भएर परमेश्वरले उहाँको ठूलो सम्मान गर्नुभएको थियो। उहाँ आत्मिक मन्दिरको जगको कुनाको मुख्य ढुङ्गा हुनुभएको थियो (एफिसी २:२०÷२२, १ पत्रुस २:२÷४)। जसले यस शिर ढुङ्गालाई बहिष्कार गर्छ वा परमेश्वरले उपलब्ध गराउनुभएको मुक्तिलाई अस्वीकार गर्दछ त्यसको निम्ति त्यो ढुङ्गा न्यायको माध्यम हुनेछ (यशैया ८:१४, मत्ती २१:४४)।

`हामीले गरेको प्रत्येक पाप वा गलत कामको निम्ति येशूले क्रूसमा मोल तिर्नुभएको थियो। हाम्रो निम्ति उहाँ कष्ट पाउनुभएको तथ्यले हाम्रो अहिलेको जीवनलाई कसरी प्रभावित पार्नुपर्दछ। त्यसले गर्दा पाप हाम्रो निम्ति किन अवान्छित वा वाक्‍क लाग्दो हुनुपर्दछ?`