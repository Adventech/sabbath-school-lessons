---
title:  कथा
date:   01/03/2024
---

### त्यस दिनको निम्ति पर्खिरहेको छु

सुकुमाया (नेपाल)

आफ्नो छोरो सुकुमायाको निम्ति आनन्दको स्रोत थियो। १६ वर्षकी सुकुमाया बिवाह गरेको एक वर्षमै श्याम जन्मेको थियो। सुकुमाया नेपालमा रहन्छिन्। तर जब श्याम ८ महिनाको मात्रै थियो उसलाई पखाला लागेर सिकिस्त बिरामी भयो। झाक्रीलाई बोलाउन उनले आफ्नो श्रीमानसँग अनुरोध गरिन्। दुर्गम पहाडको गाउँमा न त डाक्टर नै थियो न त अस्पताल नै। जब कोही बिरामी भयो भने मानिसहरूले झाँक्रीलाई बोलाउँथे।

झाँक्रीले बालकलाई हेरेर केही मन्त्र गरेर भने, "दुष्ट आत्माले गर्दा तिमीहरूको छोरो बिरामी भएको छ। दुष्ट आत्मा तिमीहरूको परिवारसँग रिसाएको छ। दुष्ट आत्मालाई रिजाउन तिमीहरूले सुङ्गुरको बली दिनुपर्छ।" तर सुङ्गुरको बलि दिन तिनीहरूसँग सुङ्गुर थिएन। जब सुकुमाया र उनको श्रीमान बच्चालाई काखमा लिएर कुरा गर्दै थिए त्यत्तिकैमा बच्चाको मृत्यु भयो।

यसले तिनीहरूलाई ठुलो धक्‍का भयो। सुकमाया मुर्छा परिन् र तीन दिनसम्म अचेत भइन्। जब उनी बिउँझिन् उनी खान र पिउन मानिनन्। उनी बाँच्न नै चाहिनन्। उनको श्रीमान र छिमेकीहरूले उनलाई उत्साह दिन थाले। तिनीहरूले उनलाई सम्झाए, "तिम्रो अर्को छोरो हुने छ।"

एक वर्षपछि उनले छोरी जन्माइन्। उनले छोरीको नाउँ पनि श्याम नै राखिन्। सुकमाया खुशी थिइन्। अब आफूमा बाँच्ने आधार भएको सम्झिन्। उनी छोरीको निम्ति जिउनुपर्छ भन्ने आवश्यकता देखिन्। तर छोरोको मृत्युपछि उनको श्रीमानले रक्सी पिउन थाले। उनको रक्सी खाने बानीले घरमा आर्थिक समस्या हुन थालेको थियो। तैपनि, सुकमायाले आफ्नी छोरलाई बढो प्यार गरेर हुर्काइन्। जब श्याम २० वर्षकी भइन् तब उसलाई विवाह गराइदियो। श्यामले त्यही सहरमा बसेको टाढाको आफन्तको छोरासँग विवाह भएको थियो।

जब श्याम गर्भवती भइन् त्यसबेला तिनीहरू ठुलो आपतमा परे। एक रात श्याम सख्‍ता बिरामी भइन् र उसलाई तुरन्तै डाक्टरकहाँ लग्नुपर्ने भयो। त्यस सहरमा अझै पनि डाक्टर र अस्पताल थिएन। तिनीहरूले बाँसको स्ट्रेचरमा राखेर अर्को सहरमा श्यामलाई बोकेर लगे। गाउँबाट झरेर अर्को सहरमा जान त्यहाँ बाटो थिएन न त कुनै आम्बुलेन्स। तिनीहरूले उनलाई चार घन्टासम्म बोकेर लगे। सहरमा पुगेपछि आम्बुलेन्समा राखेर बिरामीलाई अस्पतालमा दगुर्‍याए। तर बाटैमा उनको मृत्यु भयो।

उसको मृत्युले सुकमायालाई ठुलो आघात भयो। उनी पनि आफ्नै श्रीमानसँग धेरै दिनसम्म रक्सी पाउन थालिन्। तिनीहरूको निम्ति मृत्यु र अन्धकारले घेरेको थियो। आफ्नो छोरीको मलामी ती दम्पत्ति कसैले रोक्न नसक्ने गरेर रोइरहे। मलामीमा आएर तिनीहरूलाई सान्त्वना दिने शुभेच्छुकहरूमा सेभेन्थ÷डे एडभेन्टिस्ट पास्टर पनि थिए। उनले त्यस दम्पत्तिको दुई छोराछोरी मरेर तिनीहरू शोकाकुल भएको सुने।

पास्टरले तिनीहरूलाई सान्त्वना र आशा दिन थाले। उनले बाइबल पल्टाएर यूहन्ना ३:१६मा लेखिएको येशूको वचन सुनाए, "परमेश्वरले संसारलाई यस्तो प्रेम गर्नुभयो कि उहाँले आफ्नो एक मात्र पुत्रलाई दिनुभयो। जसले उहाँलाई विश्‍वास गर्छ ऊ नाश हुनेछैन तर अनन्त जीवन पाउनेछ।" यो सुनेर सुकमाया अकमम परिन्। उनले त्यो पद बुझ्न सकेको थिएन। "येशूलाई विश्‍वास गरेर मानिसले कसरी अजम्मरी जीवन पाउँछ?" भनेर सुकमायाले सोच्न थालिन्। उनको त्यस अकमक देखेर पास्टरले लुका ८:५२ पढे, जहाँ येशूको वचन लेखिएको थियो, "नरोउ। उनी मरेकी छैन तर सुतिरहेकी छिन्।"

त्यस पदले सुकमायालाई सान्त्वना मिल्यो। त्यसको अर्थ उनकी छोरी श्याम सुतिरहेकी छिन् त? सुकमायाले अझै जान्न चाहिन्।

छोरीको दाहसंस्कारको केही दिनपछि पास्टरले पढेका पदहरूको बारेमा अझ व्याख्या गर्न उनलाई सुकमायाले अनुरोध गरिन्। पास्टरले उनलाई बाइबल अध्ययन दिन थाले। बाइबल अध्ययनको समयमा पास्टरले सोधे, "जब येशू आउनुहुँदा तपाईँका छोराछोरीहरूलाई भेट्न चाहनुहुन्छ?" "चाहन्छु" भनेर मुस्कुराएर जवाफ दिइन्। उनले येशूलाई आफ्नो हृदय दिइन्। आज सुकमाया विश्वासिलो एडभेन्टिस्ट भएकी छिन्। आफूले पाएको आशा श्रीमानलाई सुनाउन खोजिन् तर उनले सुन्ने अस्वीकार गरे। उनको रक्सी खाने बानीले उनको असमायीक मृत्यु भयो।

आज सुकमाया घरमा एक्लै बस्छिन्। तर आफू एक्लो भएको छैन भनेर उनलाई थाहा छ। आफू येशूसँग रहेको भनेर उनले भनिन्। येशू आउनुभएर उनका छोराछोरीलाई पुनरुत्थान गर्नुहुनेछ भन्ने विश्‍वासले गर्दा उनी खुशी छिन्।

"तिनीहरू मेरा हृदयका छोराछोरीहरू हुन्। तिनीहरूलाई मैले अङ्कमाल गर्नेछु। येशूलाई विश्‍वास गरेको कारणहरूमा एउटा कारण हो कि मैले एक दिन तिनीहरूलाई भेट्नेछु। त्यस दिनको निम्ति म पर्खिरहेको छु," खुशी भएर सुकमायाले बताइन्

÷आन्ड्र्यु मेकचेस्नी 