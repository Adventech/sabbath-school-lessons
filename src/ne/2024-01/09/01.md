---
title:  प्रभुको नाउँमा आउने उहाँ धन्यका हुनुहुन्छ
date:   24/02/2024
---

### यस अध्यायका मुल पदहरू
भजन २३; यूहन्ना १०:११÷१५; भजन २२; भजन ८९:२७÷३२; कलस्सी १:१६; भजन २ र हिब्रू ७:२०÷२८।

> <p>यस अध्यायको मुल सार पद</p>
> "जुन ढुङ्गालाई भवन निर्माण गर्नेहरूले रद्द गरे त्‍यहीचाहिँ कुनाको शिर-ढुङ्गो बन्‍यो, यो परमप्रभुबाट भएको हो, अनि हाम्रो दृष्‍टिमा आश्‍चर्यमय छ।" भजन 118:22-23।

प्रभु येशूको व्यक्तित्व र सेवाकार्यको बारेमा भजनसङ्ग्रहले अग्रिम गवाही दिन्छ। मुक्तिको योजनामा उहाँले गर्नुहुने सबै कामका पक्षहरू भजनसङ्ग्रहमा कोरिएकाछन्। ख्रीष्टका जीवन र कामहरू विभिन्न तरिकाले भजनसङ्ग्रहमा भविष्यवाणी गरेका छन् र उहाँका चित्रणहरू ठ्याक ठ्याक मिलेको वा सटिक भएको अचम्म मान्नुपर्दछ।

भजनको पुस्तकमा येशूको बारेमा विभिन्न चित्रणहरू गरेका छन्। उहाँका परमेश्‍वरीय चरित्र, उहाँ परमेश्वरको पुत्र हुनुभएको, उहाँको आज्ञाकारीता, परमेश्वरको मन्दिरमा उहाँले देखाउनुभएको जोश, उहाँ असल गोठालोको रूपमा परिचित हुनुभएको, उहाँलाई गरेको विश्‍वासघात, उहाँको कष्ट, उहाँका हाडहरू नभाँचिएको, उहाँको मृत्यु, उहाँको पुनरुत्थान, उहाँ स्वर्गमा उक्लिनुभएको, उहाँको पुजारीपन र उहाँको राजकीय अधिकार जस्ता विषयवस्तुहरू भजनमा समावेश भएका छन्। येशू ख्रीष्ट मानव अवतार भएर आउनुभएको धेरै शताब्दी अघि नै उहाँको जीवन कहानी भजनसंग्रहमा कोरिएको थियो।

उहाँको पुनरुत्थान पछि इम्मायुसको बाटोमा चेलाहरूलाई भेट्दा उहाँले आफ्नो सेवाकार्यलाई भजनसंग्रहमा नै लेखिएको थियो भनेर औँल्याउनुभएको थियो (लूका २४:४४)। उहाँको हुनुहुन्छ त्यसको प्रमाण भजनसंग्रहमा नै खोज्न तिनीहरूलाई भन्नुभएको थियो। कतिपय भजनहरूले उहाँका प्रतीकहरू औँल्याएका पूरा भएको देखाएका थिए। तिनीहरूमा भजन २४,४५,७२ र १०१ छन्। उहाँ आदर्श राजा र न्यायकर्ता हुनुहुन्छ भनेर यी भजनहरूमा उल्लेख गरेका छन्। भजन ८८ र १०२मा दु:खमा परिरहेको परमेश्वरको सेवकका प्रार्थनाहरू समावेश भएका छन्।

भजनसंग्रहभरि भजनका लेखकहरूका बिलापहरू, धन्यवादका वचनहरू, परमेश्वरका स्तुतिप्रशंसाहरू र न्याय र उद्धारको निम्ति चित्कार गरेका भावनाहरू लेखिएका छन्। तिनीहरूमा यस संसारको मुक्तिको निम्ति ख्रीष्टका प्रार्थनाहरू प्रतिध्वनी गरिएको पाउँछौँ।