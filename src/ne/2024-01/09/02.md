---
title:  स्वेच्छाले बलि हुनुभएको ईश्‍वरीय गोठालो
date:   25/02/2024
---

`देहायका भजनहरूमा प्रभु र उहाँका जनहरूको बीचमा भएको सम्बन्धलाई कसरी चित्रण गरिएका छन्? हेर्नुहोस्, भजन २३; भजन २८:७÷९; भवन ८०:१; र भजन ७८:५२,५३`

प्रभु गोठालो र उहाँका जनहरू खर्कका भेडाहरू भन्ने चित्रणले परमेश्वरको अगुवाइ र हेरचाहलाई बुझाउँछ। उहाँका जनहरूका सबै आवश्यकता पूरा गर्न र सुरक्षित हुन उहाँमाथि नै भर पर्नुपर्छ। परमेश्वर गोठालो हुनुहुन्छ भन्ने चित्रणले उहाँका जनहरू र उहाँको बीचमा कस्तो घनिष्ठ सम्बन्ध भनेर सिकाउँदछ। गोठालो आफ्नो बगालसँग रहन्छ र प्रत्येक भेडाको हेरचाह उसले गर्दछ। हरियो चरणमा भेडाहरू चरेको चित्रणले आफ्नो बगालप्रति परमेश्वरको प्रभुत्व देखाउँछ र तिनीहरूको बिचमा बलियो बन्धन भएको देखाउँछ। त्यो बन्धन तिनीहरूलाई उहाँले सृष्टि गर्नुभएको (भजन ९५:६,७; भजन १००:३) र उहाँले तिनीहरूसँग करार बाँड्नुभएकोले कस्सिएको हुन्छ (भजन २८:९, हिब्रू १३:२१)।

गोठालोले आफ्नो बगाललाई जस्तै युसूफलाई डोर्‍याउनुभएको भएको थियो (भजन ८०:१)। यसले याकूबले युसूफलाई आशिष दिएको याद दिलाउँछ। परमेश्वर इस्राएलको गोठालो भनेर उनले चित्रण गर्दछन्। उहाँको महान् प्रतिज्ञा र उहाँले दिनु हुने आशिषहरूप्रति भरपर्न याकूबले युसूफलाई सुनाउँछन् (उत्पत्ति ४९:२४)।

जनताहरूको निम्ति राजाहरू गोठालाहरू हुन् भनेर पनि बाइबलमा चित्रण गरिएको छ (२ शमूएल ५:२)। तर वास्तविक रूपमा भन्ने हो परमेश्वर मात्र गोठालो भन्न योग्यको हुनुहुन्छ किनकि प्रायजसो मानवीय राजा र अगुवाहरू गोठालोको भूमिका सही र इमान्दारपूर्वक निभाएका थिएनन् र छैनन् पनि। केवल येशू मात्र सत्य र मायालु गोठालो हुनुहुन्छ त्यसकारण उहाँलाई असल गोठालो भनेर सम्बोधन गरिएको छ।

`यूहन्ना १०:११÷१५मा येशूले आफैलाई असल गोठालो भनेर किन सम्बोधन गर्नुहुन्छ?`

ईश्‍वरीय गोठालो र उहाँको बगालको बिचमा भएको घनिष्ठ र आत्मिय सम्बन्धलाई स्पष्ट रूपमा बुझाउन आफ्नो गोठालोका आवाजलाई भेडाहरूले कसरी चिन्दछन् भनेर देखाउँछ (यूहन्ना १०:४,२७)। अपरिचित मानिसको आवाजको पछि भेडाहरू लाग्दैन। चर्ने क्रममा एउटा गोठालोका भेडाहरू अरू भेडाहरूसँग मिसिन्छ। जब गोठालोले आफ्ना भेडाहरूलाई बोलाउँछ तब उसका भेडाहरू उसकहाँ आउन छुटिन्छ।

कतिपय समयमा परमेश्वरको बगालले विभिन्न थरीका दु:खकष्टहरू सहनुपर्ने हुन्छ। परमेश्वर तिनीहरूमाथि प्रशन्न नहुनुभएको र तिनीहरूलाई त्यागेको भनेर कतिले सोच्दछन्। तर बरालिएको भेडालाई असल गोठालोले कहिल्यै पनि त्याग्दैन र उसलाई नभेट्टाउँञ्जेल उसलाई खोज्दछ। आफ्ना जनहरूसँग परमेश्वरको सम्बन्धलाई जनाउने यो प्रभावकारी चित्रण हो। आफ्ना भेडाहरूको निम्ति उहाँ मर्न तयार हुनुहुन्छ (यूहन्ना १०:११)। तिनीहरूकै निम्ति उहाँ बलिको पाठो हुनुभएको थियो (यूहन्ना १:२९)। फेरि, अरू बगालमा भएका उहाँका भेडाहरूलाई उहाँले बोलाउनु हुनेछ भनेर येशूले जिकिर गर्नुहुन्छ ताकि विभिन्न बगालमा भएका भेडाहरू एकै ठाउँमा रहून् (यूहन्ना १०:१६)।

`येशू हाम्रो असल गोठालो हुनुहुन्छ भन्ने अवधारणालाई आत्मसात गर्नुभएको छ भने दैनिक जीवनमा कस्तो कस्तो व्यवहारले तपाईँले देखाउन सक्नुहुन्छ?`