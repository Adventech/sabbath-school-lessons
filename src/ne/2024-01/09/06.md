---
title:  मल्कीशेदकको दर्जा अनुसार अनन्तको पुजारी
date:   29/02/2024
---

`येशू ख्रीष्टको पुजारीपन विशेष हो। उहाँ स्वर्गको पवित्र मन्दिरमा हाम्रो निम्ति पहल गरिरहनुभएको छ। त्यस आत्मज्ञानले हामीलाई कस्तो महान् आशा दिन्छ? हेर्नुहोस्, भजन ११०:४÷७`

मसीहको अनन्तको राज्यधिकारको बारेमा परमेश्वरलाई थाहा छ र उहाँको पुजारीत्व सर्वोच्च तहको छ। उहाँ मेल्कीशेदकको दर्जा अनुसार पुजारी हुनुभएको छ (भजन ११०:४÷७)। यस मामिलालाई परमेश्वरले गम्भीर बाचाबाट लोलमोहर लगाउनुभएको छ (हिब्रू ६:१८)। उहाँले गर्नुभएको बाचाले उहाँ अनुग्रही हुनुभएकोले र हामीलाई सिद्ध पुजारी दिनुभएकोले उहाँ नरमपन्थीमा लाग्नुभएको छ भन्ने अवधारणामा हामी रहनुहुन्न। मानिसहरूका पापहरू, अधर्म, विद्रोह र खराब आचरण परमेश्वरको अगाडि निरन्तर रूपमा देखा परिरहेको हुन्छ र आफ्ना जनहरूलाई त्याग्नुपर्ने स्थितिमा उहाँ रहनुहुन्छ। तर परमेश्वरले गर्नुभएको बाचा परिवर्तन हुँदैन र पश्‍चात्ताप गर्नेहरूमाथि न्याय नगर्ने उहाँको अनुग्रहले ग्यारेन्टी दिन्छ (प्रस्थान ३२:१४, भजन १०६:४५)।

परमेश्वरले गर्नुभएको बाचामा दाउदसँग गरिएको आदर्श तत्त्व समावेश भएको छ, त्यो हो मसीह राजा हाम्रो निम्ति पुजारी पनि हुनुहुन्छ (भजन ११०:४)। इस्राएलका राजाहरू कहिल्यै पनि लेबीहरूले गर्ने पुजाहारी काम गर्न सक्दैन (गन्ती ८:१९, २ इतिहास २६:१६÷२१)। जब मानिसहरू र राजाहरूले बलि ल्याउँथे तब ती बलिहरू पुजारीहरूलाई नै सुम्पिन्थे र तिनीहरूको निम्ति पुजारीहरूले बलि दिन्थे। भजन ११०मा मसीह राजा इस्राएलका अरू राजा र पूजारीहरूभन्दा फरक भएको उल्लेख गरिएको छ।

ख्रीष्टको सनातन पुजारी मल्कीसेजेदेकको दर्जा अनुसार थामिएको हो। उनी सालेमका राजा थिए र सर्वोच्च परमेश्वरका पुजारी थिए (उत्पत्ति १४:१८÷२०)। राजा दाउद र कुनै पनि राजा मेल्कीसेजेदेकको दर्जा अनुसार पुजारी थिए भनेर भजन ११०मा बाहेक पुरानो करारमा कहीँपनि उल्लेख गरिएको छैन। त्यसकारण, भजनमा राजा÷पुरोहित भनेर उल्लेख गर्दा इस्राएलको इतिहासमा एकदम भिन्न व्यक्तिको बारेमा बोलेको ठान्नुपर्दछ।

`हिब्रू ७:१५÷२८ पढ्नुहोस्। येशूको पुजारीपनमा भएको सर्वश्रेष्ठताका अर्थहरू के हो?`

ख्रीष्ट ईश्वरीय राजा र सनातन पुजारी हुनुभएकोले उहाँ अरू पुजारी र राजाहरूभन्दा अद्वितिय, असाधारण र अतुलनीय हुनुहुन्छ। त्यसकारण, उहाँमा हामी आशा र भरोसा राख्‍न सक्छौँ। परमेश्वरले शपथ खानुभएको अनुसार येशूले श्रेष्ठ करारलाई उच्च स्तरमा थाम्नुहुन्छ। उहाँ मानवीय प्रतिज्ञाहरूमा बाँधिनुभएको छैन। स्वर्गमा रहेको पवित्र मन्दिरमा उहाँले सेवाकार्य गर्नुहुन्छ। पाप वा मृत्युले उहाँको पुजारीपनलाई असर पार्दैन। मानवीय पुजारीहरू पापी हुन् र तिनीहरूले आफ्नै पापको निम्ति पनि बलि चढाउनुपर्दछ। तर येशू पापरहित हुनुभएकोले उहाँले उहाँका जनहरूको निम्ति पहल गर्न सक्नुहुन्छ र तिनीहरूलाई उद्धार गर्न सक्नुहुन्छ। सिद्ध र करुणामय पुजारी हुनुभएको ख्रीष्टको पुनर्मिलन कार्यले उहाँका जनहरू परमेश्वरको सामु सदासदा रहनेछन् भन्ने आश्‍वासन प्रदान गरिएको छ (हिब्रू ६:१९,२०)। उहाँ परमेश्वरसँग गाँसिनुभएकोले हामी पनि गाँसिन सक्छौँ भन्ने आशा हामीलाई दिइएको छ। ख्रीष्टको शाही पुजारीय कदमले खराब र दुष्टालाई निवारण गर्दछ। मानिसहरूको हृदयमा मात्र होइन संसारमै उहाँले पापलाई निर्मुल पार्न सक्नुहुन्छ। उहाँले भजन २को प्रतिज्ञा पालन गर्नुहुनेछ। प्रत्येक राष्ट्र र शासक ख्रीष्टको शाही न्यायको मुनि आउनेछ (भजन २:६÷९, भजन ११०:१,२,५)। यदि हामी आज्ञाकारी भयौँ र उहाँमाथि भरोसा राख्यौँ भने उहाँ अचम्मको शाही पुजारी हुनुभएकोले उहाँले हामीमाथि पूर्ण रूपमा दावी गर्न सक्नुहुन्छ।