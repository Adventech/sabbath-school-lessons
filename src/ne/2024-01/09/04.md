---
title:  उहाँको करारप्रति उहाँ सदा सदा विश्‍वासिलो हुनुहुन्छ
date:   27/02/2024
---

`दाउदसँग गरिएको करार के हो र त्यसमा के खतरा उत्पन्‍नभएको छ? हेर्नुहोस् भजन ८९:२७÷३२ र भजन १३२:१०÷१२`

दाउदसँग गरिएको करारमा दाउदको वंशमा परमेश्वरले गर्नुहुने सहयोग र परमेश्वरका जनहरूको सम्मुन्नति समावेश भएको छ (२ शमूएल ७:५, भजन ८९:१÷४,१९÷३७, भजन १३२:१२÷१८)। परमेश्वरले नै गम्भीर शपथ खानुभएर त्यो करारको स्थायित्व कायम गर्नुभएको थियो। तर त्यसको कार्यान्वयन परमेश्वरप्रति राजाको बफादार भइरहनुपर्नेमा थियो। तर राजाहरूमा दाउदसमेत परमेश्वरप्रति सधैँ बफादारी थिएन। दाउदसँग गरिएको महिमित वा शानदार प्रतिज्ञाहरू गुमेको कठोर वास्तविकताको बिलौना भजन ८९ले आभास दिन्छ। तर के परमेश्वरले इस्राएललाई आशाविहिन छोडेर त्याग्नुभएको हो त? त्यसको जवाफमा "अहँ।"

परमेश्वरले गर्नुभएको न्यायमा उहाँको क्रोध बज्रिएको त छ (भजन ३८:१, भजन ७४:१)। तर यो क्रोध सधैँ रहिरन्न किनभने उहाँले मानिसहरूका पापलाई क्षमा दिन अनन्तको प्रेम छ। जब मानिसहरूले पश्‍चात्ताप गर्छ तब उहाँले क्षमा दिनुहुन्छ। यद्यपि, परमेश्वरको प्रेम कायमै भएतापनि जब मानिसहरूले गद्दारी गरिरहन्छ भने उहाँ खुशी हुनुहुन्न। आफूहरूले परमेश्वरको अवज्ञा गरेको र आफ्ना पापहरूको गम्भीरताले गर्दा परमेश्वरका जनहरूलाई नै तितो भइरहेको थियो (भजन ८९:३८÷४६)। तैपनि परमेश्वरको क्रोधलाई थाम्न नसकेर कहिलेसम्म भनेर तिनीहरूले बिन्ति गर्दछन्। परमेश्वरले आफ्नो अनुग्रहलाई सम्झेर आफ्नो विश्‍वसनियताप्रति प्रतिवद्धता हुनेछ भन्ने आशा तिनीहरूमा उब्जेको थियो (भजन ८९:४७,५०)। छोटकरीमा भन्नु पर्दा मानिसको पक्षबाट करारको शर्तमा भएका पक्षहरू असफल भएतापनि मसीहको आगमनको परमेश्वरको अपरवर्तनीय प्रतिज्ञामा मानिसहरू भर पर्न सक्छन्। उहाँमा नै इस्राएल र सारा संसारको धार्मिकता र मुक्ति निहित भएको छ। अन्तमा आएर पाप र पापीहरूमाथि परमेश्वरले विजय प्राप्‍त गर्नुहुनेछ र सदासर्वदाको निम्ति उहाँको राज्य स्थापित भइरहनेछ। तर यो स्थायित्व मानिसहरूको प्रयास, बल र बुद्धिले होइन तर येशूले गर्दा हुनेछ। आत्मिक रूपमा भन्ने हो भने येशू ख्रीष्ट दाउदको पुत्र हो र मसीह पनि हो (मत्ती १:१, हिब्रू १:८)।" उहाँ अदृश्‍य परमेश्‍वरको प्रतिरूप, सारा सृष्‍टिका ज्‍येष्‍ठ हुनुहुन्छ" (कलस्सी १:१५)। भजन ८९:२७लाई संकेत गरेर दाउद येशूको प्रतिक वा परमेश्वरको जेष्ठ सृष्टि भनिएको छ। " म त्‍यसलाई मेरो जेठो पनि तुल्‍याउनेछु, पृथ्‍वीका राजाहरूमा सबैभन्‍दा उच्‍च।" भजन ८९:२७।

"जेष्ठ" भनेर संवोदन गर्दा दाउदको मानवीय स्थितिलाई बुझाउँदैन किनकि उनी उनको बाबुआमाका आठौँ पुत्र थिए (१ शमूएल १६:१०,११)। येशूमा पनि त्यस्तै हो। यस जेष्ठ भन्ने उपाधीले विशेष सम्मान र अधिकार भएको बुझाउँछ (कलस्सी १:१६,२०÷२२)। जब येशू मृत्युबाट बौरी उठ्नुभयो तब उहाँलाई सारा संसारमाथि परमेश्वरले सर्वोच्च राजा बनाउनु भएको थियो (प्रेरित २:३०)।

`कलस्सी १:१५÷२२ पढ्नुहोस्। यी पदहरू पढेर येशूको बारेमा हामीलाई के सिकाउँछ र उहाँले हाम्रो निम्ति के गर्नुभयो भनेर सिकाउँछ? यसबाट हामीले के प्रतिज्ञा आफ्नो निम्ति भनेर लिन सक्छौँ?`