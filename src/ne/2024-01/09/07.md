---
title:  थप जानकारी
date:   01/03/2024
---

एलेन जी॰ ह्वाइटको द डिजाएर अभ एजेजको पृ॰ १९-२६को "गड विथ अस ।"

भजनसङ्ग्रहमा ख्रीष्टका प्रार्थना र उहाँको बारेमा उल्लेख गरिएका प्रार्थनाहरूले ती भजनहरूमा येशूको विशेष मानवीयता व्यक्तित्वलाई प्रकट गरिएको छ । उहाँ परमेश्वर हामीसँग रहनुभएकोले (मत्ती १:२३) हामीलाई मुक्ति दिने सेवाकार्यको बारेमा पनि तिनीहरूमा उल्लेख गरिका छन् । जब हामी प्रार्थनाद्वारा सङ्घर्ष गर्छौँ र दु:खकष्ट पाउँछौँ त्यसबेला येशू हामीसँग रहनुभएको परमेश्वर हुनुहुन्छ । अन्यायमा परेको बेलामा न्याय र उद्धारको निम्ति चित्कार गर्दा उहाँ त्यही परमेश्वर हुनुहुन्छ जो हामीसँग रहनुहुन्छ । हामी हताश, निराश र सबैले त्यागेको भन्ने आभास पाएको बेलामा पनि परमेश्वर हामीसँग हुनुभएको येशू हाम्रो साथमा हुनुहुन्छ । त्यस आततायी परिस्थितिमा हामीसँग भएको विश्‍वास र निष्ठालाई संचय गरेर विजयी जीवन बिताउन उहाँले अगुवाइ गर्नुहुन्छ । पापको अनन्त विध्वंसबाट हामीलाई बचाउन उहाँ हाम्रो निम्ति सनातन पुजारी र राजा हुनुभएको छ । सिद्ध दाउद राजा येशू हुनुभएकोले हाम्रो मुक्तिको निम्ति परमेश्वरले दिनुभएको सबै गम्भीर प्रतिज्ञाहरू पूरा हुन्छ (२ कोरन्थी १:२०) ।

आत्मिक चक्षुले प्रेरित भएर एलेन जी॰ ह्वाइटले ईश्‍वरीय येशू मानवतासँग एकता भएको यसरी वर्णन गर्नुहुन्छ: "मानवताको रूप धारण गर्नुभएर येशूले आफूलाई मानवतासँग परिचित गराउनुभयो । उहाँ ईश्वर हुनुभएकोले उहाँले परमेश्वरको सिंहासनलाई पक्रनु हुन्छ । मानिसको पुत्र हुनुभएर हामी आज्ञाकारी जीवन कसरी बिताउने भनेर उदाहरणद्वारा देखाउनुभयो । उहाँ परमेश्वरको पुत्र हुनुभएकोले परमेश्वरको आज्ञाहरू पालन गर्न उहाँले शक्ति दिनुहुन्छ । होरेबको पहाडमा मोशालाई "म हुँ जो म हुँ" बोल्नुहुने येशू नै हुनुहुन्थ्यो । 'यसरी इस्राएली जनहरूलाई यही भन्नु, 'म हुँ' भन्नेले तिमीहरूको माझमा मलाई पठाउनुभएको हो' प्रस्थान ३:१४ । इस्राएलीहरूलाई उद्धार गर्ने प्रतिवद्धता त्यही थियो । जब उहाँ मानिसको अवतार लिएर आउनु भयो तब उहाँले 'मै हुँ' भनेर घोषणा गर्नुभएको थियो।

बेथलेहमको बालक जो नम्र र झुकिनुभएको मुक्तिदाता हुनुहुन्थ्यो उहाँ नै परमेश्वर भौतिक शरीरमा प्रकट गर्नुभएको थियो। १ तिमोथी ३:१६ । अनि हामीलाई उहाँले भन्नुहुन्छ, 'असल गोठालो मै हुँ ।' 'म जीवित रोटी हुँ ।' 'बाटो, सत्य र जीवन मै हुँ ।' 'स्वर्ग र पृथ्वीका सारा शक्ति वा अधिकार मलाई नै सुम्पिएको छ ।' यूहन्ना १०:११; ६:५१; १४:६; मत्ती २८:१८ । प्रत्येक प्रतिज्ञा वा बाचालाई आश्वस्त बनाउने मै हुँ । मै हुँ; नडराउनु। "-द डिजाएर अभ एजेज्, पृ॰ २४,२५ ।

**चिन्तनमनन**:

`मानिसहरूले जतिसुकै गद्दारी वा विश्‍वासघात गरेतापनि परमेश्वरले आफ्नो करारप्रति कसरी अटल रहनुभएको थियो भनेर प्रदर्शन गर्नुभएको के तपाईँलाई थाहा छ? आजका सङ्घर्ष गरिरहेका परमेश्वरका छोराछोरीहरूलाई त्यसले कसरी आश्‍वासन दिन्छ?`

`मेल्किजेडेकको दर्जा अनुसार ख्रीष्टको सर्वोच्च पुजारीले परमेश्वरका जनहरूलाई मुक्ति दिइने छ भन्ने निश्चयतामा हामी कसरी ढुक्‍क हुन सक्छौँ?`

`भजनसङ्ग्रहमा भविष्यवाणी गरेका मसीहका बारेमा धेरै भविष्यवाणीहरू पूरा भएको सुसमाचारका पुस्तकहरूले देखाएका छन्। परमेश्वरको वचनको सत्यतालाई कसरी प्रमाण गर्दछ? कुनै पनि मानिसको बहकावमा लागेर भावनात्मक विश्‍वासको आधारमा परमेश्वरको वचनप्रति हाम्रो भरोसा र निष्ठालाई किन हल्लाउन दिनु हुन्न?`

`"स्वर्ग र पृथ्वीका सबै शक्ति र अधिकार मलाई दिइएको छ" (मत्ती २८:१८) भन्ने येशूको अभिव्यक्तिले हामीलाई कस्तो महान् आशा र आश्वासन दिलाएको छ? हाम्रो जीवनकै अनुभवमा त्यो प्रतिज्ञालाई हामीले कसरी कार्यान्वयन गर्ने?`