---
title:  परमेश्वरको न्याय र उहाँको पवित्र स्थान
date:   08/02/2024
---

`परमेश्वरको न्याय कहाँ हुन्छ वा उहाँको न्यायको अदालत कहाँ छ? त्यहाँ हुने न्याय प्रक्रिया हाम्रा निम्ति कतिको अर्थपूर्ण छ? खराब तत्त्व, दुष्टहरूप्रतिको मामिलामा परमेश्वरको पवित्र स्थानको कार्याविधिले हामीले कसरी बुझाउँछ? हेर्नुहोस् देहायका पदहरू: भजन ९६:६÷१०; भजन ९९:१÷४; र भजन १३२`

परमेश्वरको पवित्र मन्दिरसँग उहाँको न्याय नजिकको सम्बन्ध छ। जब पवित्र स्थानको बारेमा भजनका लेखकले बुझ्यो तब दुष्ट वा खराबको बारेमा दिमागमा भइरहेको समस्याको समाधान भएको थियो र उनको मनस्थिति परिवर्तन भएको थियो (भजन ७३:१७÷२०)। पौराणिक इस्राएलको मुल पुरोहतले आफ्नो छातीमा बहुमूल्य पत्थरहरूले सजिएको युरिम (गन्ती २७:२१) पाता लगाउँथे। परमेश्वरले न्यायको जवाफ दिनुहुँदा ती पत्थरहरू चम्किन्थे (प्रस्थान २८:१५,२८÷३०)। यसै अनुसार धेरै भजनहरू परमेश्वरको मन्दिरको सिंहासनमा रहनुहुन्छ र यस संसारमा हुने पाप र दुष्टताको सदाको निम्ति अन्त्य गर्न उहाँ तयार भइरहनुभएको छ भनेर चित्रण गर्दछ।

पवित्र मन्दिरमा मुक्तिको योजना प्रकट गरिएको थियो। मूर्तिपूजा गर्ने धर्ममा पाप भनेको प्रायजसो भौतिक क्रियाकलाप हो र त्यसलाई विभिन्न रीतिहरूद्वारा सखाप पार्न सकिन्छ भनेर सिकाउँछ। तर त्यसको विपरित पाप भनेको परमेश्वरको नैतिक व्यवस्था वा दश आज्ञाको सरासर उलङ्घन हो भनेर बाइबलले सिकाउँदछ। परमेश्वरको पवित्रताले उहाँले न्याय र धार्मिकतालाई मन पराउनुहुन्छ भनेर देखाउँदछ। त्यसकारण, परमेश्वरका जनहरू न्यायी हुनुपर्दछ र धर्मी हुनुपर्छ साथै परमेश्वरकै पवित्रतामा उहाँको आराधना गर्नुपर्दछ। त्यसो गर्न तिनीहरूले परमेश्वरको व्यवस्था वा दश आज्ञाहरू पालन गर्नैपर्छ। यसले परमेश्वरको पवित्रतालाई व्यक्त गर्दछ।

यसकारण, पवित्र मन्दिर त्यो स्थल हो जहाँ पापबाट क्षमा पाउँछ र धार्मिकताको पुनर्स्थापना हुन्छ। पवित्र मन्दिरको सिंहासनमा करुणाको सन्दुक छ र त्यहाँ धार्मिकताका बलिहरू चढाइन्छ (व्यवस्था ३३:१९, भजन ४:५)।

यद्यपि, क्षमा दिने परमेश्वरले पश्‍चाताप नगरेका दुष्टहरूका कामकहरूको निम्ति बदला लिनुहुन्छ (भजन ९९:८)। पवित्र मन्दिरको व्यावहारिक अर्थले परमेश्वरको न्यायलाई खुलाउँछ र उहाँको पवित्रताप्रति निरन्तर चासो राखिरहनुहुन्छ भनेर देखाउँछ साथै परमेश्वरकै करारमा लेखिएका नीतिहरूलाई पालन गरेर सबै जना धार्मिक जीवन बिताउनुपर्छ भनेर पनि माग गर्दछ।

सियोनबाट गरिने न्याय धर्मीहरूको हितको निम्ति हो र दुष्टहरूलाई परास्त्र गरिने हो भनेर बुझ्नुपर्दछ (भजन १३२:१३÷१८)। पौराणिक इस्राएलमा विशेष गरेर पश्‍चात्तापको दिनमा गरिने विधिहरूले प्रभु न्यायकर्ता भएर आउनुहुनेछ भन्ने अपेक्षा भएकोले त्यो दिन ठुलो उत्सवको रूपमा मनाउँथ्यो। परमेश्वर न्यायकर्ता भएर आउनुहुनेछ भन्ने भजनहरूमा उल्लेख गरिएकोले त्यसले हामी सबैलाई विश्‍वासमा बल पुर्‍याउँछ र उहाँको आगमन निश्‍चित छ भनेर पनि हामीलाई विश्‍वस्त पार्दछ (भजन ९६:१३, भजन ९८:९)। त्यो परमेश्वरीय न्यायकर्ता हो हुनुहुन्छ भने स्वर्गको पवित्र मन्दिरमा रहनुहुने येशू ख्रीष्ट हो (प्रकाश ११:१५÷१९)।

`येशूले स्वर्गको पवित्र मन्दिरमा उहाँका जनहरूको निम्ति के गरिरनुभएकोछ, त्यो सुसमाचार हो कि होइन? हेर्नुहोस्, रोमी ८:३४ " दण्‍डको आज्ञा दिने को हो? मर्ने त ख्रीष्‍ट येशू, हुनुहुन्‍छ, जो मरेकाहरूबाट जीवित पारिनुभयो, र परमेश्‍वरको दाहिने बाहुलीतर्फ हुनुहुन्‍छ, र हाम्रा निम्‍ति मध्‍यस्‍थ पनि गरिरहनुभएको छ।"`