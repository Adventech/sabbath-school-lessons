---
title:  कथा
date:   09/02/2024
---

### महँगो चिया कप

टेरान्स (बङ्गलुर, भारत)

भारतको बङ्गलोरमा रहेको लावरी एडभेन्टिस्ट विश्‍वविद्यालयमा नर्सिङ्ग विषय पढिरहेको टेरान्स आफ्नो मुख्य होमवर्क सिद्याउन एक रातभरी अध्ययन गर्दै थियो। ऊ क्याम्पस बाहिर साथीहरूसँग अध्ययन गरिरहेको थियो। ऊ चिया पिउने लतमा लागेको थियो। रातभरि निन्द्रा नलागोस् भनेर उसले बराबर चिया पिउँथ्यो।

बिहान ४:३० बजे अर्को कप चिया बनाउन भान्सा कोठामा ऊ पस्यो। तर चिया पकाउन चिया सिद्धिसकेको थियो। उसलाई के गरूँ के गरूँ भयो। निन्द्रा नआओस् भनेर उसले प्रयास गरिरहेको थियो। उसले होमवर्क सिध्याउनै परेको थियो। अनि बाहिर सडकमा चिया पसलेले चिया बेचेको सम्झ्यो। साथीको मोटर साइकलबाट गएर सडकमा चिया पिएर तुरन्तै फर्किने र होमवर्क सिध्याउने उपायले ऊ मोटरसाइकलबाट बाहिर निस्क्यो। बङ्गलोरको मुल सडकमा ५५ माइल वा ८५ किलोमिटर प्रतिघन्टाको रफ्टारमा मोटर साइकल हाँक्दै थियो। उसले हेलमेट पनि लगाएको थिएन।

अचानक उसको नजिक एउटा कार आयो। त्यो कार पनि त्यही रफ्टारमा हाँकिरहेको थियो। त्यसमा रक्सी खान्दै गरेका युवाहरूले भरिएको थियो। तिनीहरूले टेरान्सको मोटरसाइकल नजिक ल्याउन खोज्यो। टेरान्स त्यस कारबाट भाग्न खोज्दै थियो। तर युवाहरू हाँस्दै उसको मोटरसाइकल नजिक आउन खोज्यो। टेरान्सलाई चिन्ता लाग्यो। उसले बेसरी हर्न बजायो तर कारमा रहेका युवाहरूले उसको अगाडि जाँडको बत्ताहरू फ्याँके। टेरान्स रिसाउन थाल्यो र तिनीहरूलाई गाली गर्न थाल्यो र तिनीहरूले पनि तिनीहरूलाई गाली बेइज्जत गरेर चिच्याउन थाले।

अब टेरान्स आफू कहाँ गइरहेको थियो त्यो उसले बिर्स्यो र ऊ ६५ माइल वा १०० किलोमिटरको रफ्तारमा मोटरसाइकल हाँक्न थाल्यो। अगाडि के थियो उसले देखेन । त्यहाँ रफ्तारलाई रोक्न टक्‍कर थियो। त्यसमा उसले हान्यो र अब सबै थोक उसको निम्ति अन्धकार भयो। एक छिनमा उसले कारका केटाहरूसँग विवाद गरिरहेको थियो। तर एक क्षणमै बत्ती निभेको जस्तो भएको थियो।

जब ऊ बिउँझ्यो घडीमा ८:४५ बजिरहेको थियो। क्लासमा गएर नर्सिङ्ग होमवर्क दिने बेला भयो भनेर उसले सोच्यो। टेरान्स उठ्न खोज्यो तर उसको शरीर चलेन। उसले साथीहरूलाई सहयोगको निम्ति बोलायो तर आफू विश्‍वविद्यालयको आवास गृहमा नभएको थाहा पायो। उसले आफ्ना किताबहरू लिन खोज्यो तर आफू कहाँ छु भनेर उसलाई थाहा भएन। उसले क्यालेन्डर हेर्‍यो। जुलाइमा आफूले होम वर्क गरिरहेको याद आयो तर क्यालेन्डरले अगस्ट महिना देखायो। भित्तामा उसले उसका बाबुआमा र भाइको फोटो देख्यो। उसले भाइलाई चिन्यो। ऊ त आफ्नै घरमा थियो, तर उसलाई थाहा थिएन।

अचानक उसकी आमा कोठाभित्र पसिन्। टेरान्स व्युँझिएको देखेर आमा रूँदै उसलाई अङ्कमाल गरिन्। "मलाई धेरै खुशी लाग्यो तिमी उठिरहेको छ," आमाले भनिन्।

"तपाईँ को हुनुहुन्छ?" भनेर मात्रै टेरान्सले जवाफ दियो। उसको वचनले आमाको हृदय छियाछिया भयो।

एक हप्‍तापछि मात्रै उसले आफ्ना बाबुआमालाई चिन्यो। अनि तिनीहरू र अरूले टेरान्सलाई के भयो सो सुनाए।

दुर्घटना भएको रातमा लावरी एडभेन्टिस्ट विश्वविद्यालयको पास्टरले "तपाईँको विद्यार्थीको शरीर लैजाउनु होस्," भनेर पुलिसले फोन गरेको थियो। उधारो लिएर चलाएको मोटरसाइकलको सिटमुनि पास्टरको फोन नम्बर थियो। आपतकालिन समयमा सम्पर्क गर्नको निम्ति त्यो फोन नम्बर त्यहाँ थियो। टेरान्स दुर्घट्नाले सख्त घाइटे भएको थियो र उसको शरीर उसकै हो अरूहरू र मोटर साइकल लिएको साथीले पनि चिन्न सकेन। रक्सीले मात्तिएर कार चलाएका युवाहरूलाई के भयो उसलाई थाहा भएन। टेरान्स धेरै दिनसम्म अचेत अवस्थामा थियो र उसलाई सहरको तीन वटा अस्पतालमा सारेको थियो।

जब उसका बाबुआमाले उसलाई देख्यो तब तिनीहरू भयभित भए। अस्पतालको पैसा तिर्न तिनीहरूसँग पैसा पनि थिएन। लावरी एडभेन्टिस्ट युनिभर्सिटीका साथीहरूले पैसा तिर्न सहयोग गरे र उसको निम्ति प्रार्थनाहरू पनि गरे। पास्टर उसलाई बराबर भेट्न गए। तीन महिना दुर्घट्ना भएपछि टेरान्स राम्रो भएर युनिभर्सिटीमा फर्क्यो।

आज ऊ नर्स भएको छ। उसले बाँच्ने दोस्रो अवसर पाएकोले परमेश्वर, परिवार र धेरै साथीहरूप्रति उनी आभारित छन्। उसले येशूलाई आफ्नो हृदय दिन आजभोली भन्दै आनकानी गरेको थियो। जब दुर्घटनापछि ऊ निको भएर अध्ययन गर्न विश्‍वविद्यालयमा फर्क्यो तब उसले बप्‍तिस्माको निम्ति नपर्खिने निर्णय गर्‍यो। "धेरै समय अघि नै मैले बप्‍तिस्मा लिनु पर्थ्यो। तर मैले धेरै कुराहरू छोड्नुपरेकोले म डराइरहेको थिएँ। मैले धेरै समयसम्म बप्‍तिस्मा लिन आनकानी गरिरहेको थिएँ। दुर्घट्नापछि अब म पर्खिनुभएन भनेर महसुस गरेँ। जीवनमा कुन बेला के हुन्छ कसैलाई थाहा हुँदैन। त्यसकारण, बप्‍तिस्माको निम्ति पर्खिनु असल होइन भनेर मैले सोचेँ," टेरान्सले सुनायो।

उसले विश्वविद्यालयमा बप्‍तिस्मा लियो। दुर्घट्नाले चिया कफी नपिउन पनि सिकायो भनेर टेरान्सले भन्यो, "यदि मेरो कथाको शिर्षक दिन चाहन्छु भने यसलाई 'मेरो जीवनको अत्यन्तै महङ्गो चिया,' भन्न चाहन्छु। यो एकदम महँगो थियो र यसगर्दा मैल धेरै थोकहरू गुमाउनु पर्‍यो। तर जब अहिले पछाडि फर्कर हेर्छु मलाई दुर्घट्ना भएको असलै भयो भन्न म सक्छु। मैले परमेश्वरबाट पाठ सिक्नु आवश्यक थियो। मलाई ठिक बाटोमा आउनु आवश्यक थियो।

युवाहरूको निम्ति उसको विशेष सल्लाह छ। त्यो सल्लाह सरल छ, "यस संसारमा जन्मिने प्रत्येक मानव प्राणीको निम्ति परमेश्वरको योजना छ। त्यो योजना पूरा नहुञ्‍जेल उहाँले तिमीहरूलाई छोड्न चाहनुहुन्न। तिमीहरूको भविष्य छैन भनेर सोचेतापनि यर्मिया १:५को पद याद गरिराख्‍नुपर्छ। परमेश्वरले यो भन्नुभएको छ, " “मैले तिमीलाई गर्भमा रच्‍नभन्‍दा अघि नै तिमीलाई चिनिसकेको थिएँ, तिमी जन्‍मनभन्‍दा अघि नै मैले तिमीलाई अलग गरें। मैले तिमीलाई जाति-जातिहरूका निम्‍ति एक अगमवक्ता नियुक्त गरें।”

÷आन्ड्र्यु मेकचेस्नी