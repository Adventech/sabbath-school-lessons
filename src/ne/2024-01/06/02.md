---
title:  राजसी योद्धा
date:   04/02/2024
---

`देहायका पदहरूले परमेश्वरको बारेमा कस्तो चित्रण गरिएको छ? आफ्ना जनहरूलाई उद्धार गर्न उहाँ तत्पर हुनुहुन्छ भनेर ती चित्रणहरूले कसरी बताउँछ? हेर्नुहोस्: भजन १८; भजन ७६:१÷१२ र भजन १४४`

परमेश्वरका जनहरूलाई धम्कीदिने र आतङ्कित गर्ने क्रियाकलापका शक्तिहरूमाथि उहाँको अद्‍भूत र भयानक शक्तिको प्रदर्शन गर्नु भएको थियो भनेर ती भजनहरूमा मुक्तकंठले प्रशंसा गरिएको छ। परमेश्वर राजकीय योद्धा र न्यायकर्ता हुनुहुन्छ भनेर ती भजनहरूले चित्रण गर्दछ। भजनहरूमा परमेश्वरलाई बहादुर राजकीय योद्धा भनेर बारम्बार चित्रण गर्दा उहाँका जनहरूको चित्कार र कष्टप्रति उहाँ कतिसम्म संवेदनशील हुनुहुँदो रहेछ भनेर देखाउँछ। उहाँका जनहरूको कष्टलाई राहत दिन उहाँ गम्भीर हुनुहुन्छ र अत्यावश्यक भएको उहाँले महसुस गर्नुहुन्छ।

"प्रभु स्वर्गबाट गज्रिनुहुन्छअत्यन्त उच्च परमेश्वरले उहाँले आफ्नो आवाजलाई खोल्नुभयो...असिना र आगोका ज्वालाहरू बर्षाउनुभयो...उहाँले उहाँका धनुहरू हान्नुभयो र शत्रुहरूलाई तितरबितर पार्नुभयो... प्रशस्त मात्रामा बिजुली चम्काउनुभयो र ती शत्रुहरूलाई परास्त्र गर्नुभयो॰॰॰समुद्रका बाटोहरू देखिए...पृथ्वीका जगहरू उघारियो... तपाईँले तिनीहरूलाई हप्‍काउनुभयो, हे प्रभु... हे परमप्रभु, तपाईंको हप्‍कीमा, र तपाईंको नाकबाट निस्‍केको श्‍वासको विस्‍फोटले समुद्रका तहहरू देखा परे।" भजन १८:१३÷१५।

परमेश्वरका जनहरूको सङ्कट वा दु:खमा राहत दिने र सहयोग गर्ने उहाँको प्रतिवद्धताले उहाँका जनहरूप्रति उहाँको चासो र हेरचाह कति महान् रहेछ भनेर सरासर बुझाउँछ। यसलाई सोच्न सक्यो भने उहाँप्रति हुने कुनै पनि शङ्काले हाम्रो दिमागमा ठाउँ पाउन सक्दैन। खराब वा दुष्ट तत्त्वलाई परास्त्र गर्न उहाँ सक्षम हुनुहुन्छ। तर उहाँले जे गर्नुहुन्छ वा गर्नुहुनेछ त्यो उहाँकै समयमा गर्नुहुन्छ, हामीले अपेक्षा गरेको समयमा होइन। हामी केवल धैर्य भएर पर्खिनु मात्र पर्दछ। अन्तमा आएर दाउद जस्ता परमेश्वरको योद्धालाई पनि मानवीय सहायताले उद्धार गरिएको थिए। दाउदले परमेश्वरका जनहरूका शत्रुहरूसँग धेरै युद्ध गरेका थिए। तर उनले पाएका विजयहरूका श्रेय वा जस परमेश्वरलाई नै दिएका थिए। त्यसैले उनले उहाँको धेरै प्रशंसा गरेका थिए। दाउदले आफ्नो बहादुरी देखाएर युद्धमा धेरै सफलताहरू मिलेका थिए, त्यसकारण उनले आफैलाई जस दिएर फाइफुट्टी गर्न सक्थे। तर उनको मनस्थिति त्यस्तो थिए। उनको शक्ति वा बलको स्रोत कहाँबाट आएको थियो भनेर उनलाई थाहा थियो।

परमेश्वरले नै उनका हातहरूलाई युद्ध गर्न तालिम दिनुभएको थियो (भजन १८:३४) भनेर स्वीकारेतापनि आफ्नै बाहुबल र दक्षतामा आफू भर परेको देखाउँदैन। उनको निम्ति परमेश्वरले नै युद्ध गर्नुभएको र उनलाई उद्धार गर्नुभएको भनेर स्विकार्दछ (भजन १८:४७,४८)।

सफल योद्धा वा लडाकु भनेर प्रख्यात भएको राजा दाउद प्रतिभाशाली सङ्गितज्ञ पनि थिए। उनले प्रभुको प्रशंसा गर्दै धेरै भजनहरू रचेका थिए। आफ्ना जनहरूलाई उद्धार गर्ने र सम्हाल्ने उहाँ मात्रै हुनुहुनुहुन्छ भनेर उहाँको धेरै तारिफ गरेका थिए (भजन १४४:१०÷१५)। स्तुतिप्रशंसा र प्रार्थना नै दाउदको निम्ति शक्तिका स्रोतहरू थिए। युद्धमा प्रयोग गर्ने कुनै पनि अस्त्र भन्दा ती अत्यन्तै शक्तिशाली र प्रभावकारी अस्त्र हुन्।

`तपाईँको जीवनमा जुनसुकै प्रतिभा, बरदान र सिप भएतापनि तिनीहरूको स्रोत परमेश्वर नै हुनुहुन्छ भनेर सधैँ याद गरिरहनु किन आवश्यक छ? तिनीहरूको श्रेय वा स्रोत परमेश्वर नै हुनुहुन्छ भनेर बिर्सनु किन खतरनाक छ?`