---
title:  थप जानकारी
date:   09/02/2024
---

एलेन जी॰ ह्वाइटद्वारा लिखित थतस फ्रम द माउन्ट अभ ब्लेशिङ्गको "द बिआट्टिच्युद"मा उपयोगीमूलक जानकारीहरू छन् ।

विभिन्न अन्याय, अत्याचार, युद्ध, दमन आदि खराब गतिविधीहरूप्रति मानिसहरूले देखाएको उदासिता र भावशून्यप्रति भजनसंग्रहका लेखकहरूले आपत्ति जनाउँदै विरोध गरेका सामग्री छन् । खराब खराब हो, दुष्ट दुष्ट हो भन्ने कुरालाई कुनै पनि बहानालाई स्विकार्न नसकिने भनेर भनेर भजनका लेखकहरूले व्यक्त गर्दछन् । प्रतिशोधको भावनाले होइन तर परमेश्वरको नाउँको महिमा गर्न र मानिसको हितबाट प्रेरित भएर भजनसंग्रहमा अत्याचार र अन्यायलाई निर्मूल पार्न बुलन्द आवाज उठाइरहेको पाइन्छ । त्यसकारण, दुष्टहरूप्रति परमेश्वरले गर्नुहुने बदला देखेर धर्मीहरू खुशी भएको उचित देखाइएको छ । दुष्टहरूप्रति गरिने कार्वाहीले परमेश्वरको नाउँ र यस संसारमा न्यायको पुनर्स्थापित हुन्छ (भजन ५८:१०,११) । यस संसारमा भइरहेको खराबहरूको बिगिबिगीप्रति बुलन्द आवाज उठाउन र परमेश्वरको राज्यको सिघ्र आगमनको निम्ति प्रार्थना गर्न भजनका लेखकहरूको माग छ । परमेश्वरका जनहरूलाई सान्त्वना दिन र उद्धार गर्न परमेश्वरको योजना छ भनेर भजनमा सुनिश्‍चित गरिएको छ । परमेश्वर उठ्नुहुने समय आउनेछ ! येशूका चेला याकूबले यी भनेर हामीलाई आश्‍वस्त पारेका छन्, " १० भाइ हो, कष्‍ट-भोग र धैर्यको उदाहरण कस्‍तो हुनुपर्ने हो, सो प्रभुको नाउँमा बोल्‍ने अगमवक्ताहरूलाई हेर । ११ हेर, धैर्य धारण गर्नेहरूलाई हामी धन्‍यका भन्‍छौं । तिमीहरूले अय्‍यूबको स्‍थिरताको विषयमा सुनेका छौ, र प्रभुको अभिप्राय देखेका छौ, कि प्रभु कस्‍तो करुणामय र कृपालु हुनुहुन्‍छ ।" याकूब ५:१०-११ ।

येशूभक्तहरूको इतिहासमा सबभन्दा पहिले शहीद हुनेमा हाबेल थिए जुन आदमका छोरा थिए । हनोक परमेश्वरसँग हिँडे तर संसारले उनलाई चिनेको थिएन । कठ्ठर धर्मी र बेकारमा मानिसहरूलाई चेतावनी दिने भनेर मानिसहरूले नोहाको हँसी उडाएका थिए । " 'जब मानिसहरूले तिमीहरूको गिल्ला गर्छन् र सताउँछन्,' तब अत्यन्तै खुशि होओ,' भनेर येशूले भन्नुभएको थियो । परमेश्वरका कतिपय भक्त जनहरूलाई मानिसहरूले गिल्ला गरे र पिटाइ खएका थिए । अनि उहाँले श्रोताहरूलाई अगमवक्ताहरूलाई औँल्याउनुभएको थियो जो परमेश्वरको नाउँमा बोलेका थिए । 'तिनीहरू दु:खकष्ट, सतावत र धैर्यताको निम्ति अनुसरणीय उदाहरण थिए' (याकूब ५:१०) ।' पावलले भन्दछन्, 'अरू बढ़ी म के भनूँ? किनकि गिदोन, बाराक, शिमशोन, यिप्‍ताको बारेमा, र दाऊद, शमूएल र अगमवक्ताहरूका विषयमा भनिरहन मलाई समय छैन– जसले विश्‍वासद्वारा राज्‍यहरू कब्‍जा गरे, न्‍याय स्‍थापना गरे, प्रतिज्ञाहरू हासिल गरे, सिंहका मुखहरू थुनिदिए, आगोका ज्‍वालाहरू निभाए, तरवारका धारबाट उम्‍के, कमजोरीबाट बलिया भए, युद्धमा वीर भए, विदेशीहरूका फौजलाई भगाए । स्‍त्रीहरूले आफ्‍ना मरेकाहरूलाई पुनरुत्‍थानद्वारा जीवित पाए । अरूहरूले मृत्‍युपछि अझ उत्तम जीवन प्राप्‍त गर्नलाई छुटकारा इन्‍कार गरेर बरु सास्ती भोगे । अरूहरूले गिल्‍ला, कोर्राबाजी, बन्‍धन र कैद पनि भोग्‍नुपर्‍यो । तिनीहरूलाई ढुङ्गाले हाने । तिनीहरू करौँतीले चिरिए। तिनीहरू तरवारले मारिए । भेड़ा र बाख्राका छालाहरू लाएर कङ्गाल भई क्‍लेश र दु:ख पाएर तिनीहरू यताउता डुलिहिँड़े । संसार तिनीहरूका निम्‍ति योग्‍यको थिएन। मरुभूमि, पहाड़हरू, गुफाहरू र पृथ्‍वीका ओड़ारहरू हुँदो तिनीहरूलाई घुमिहिँड्नुपर्‍यो ।' (हिब्रू ११:३२-३८) ।"- एलेन जी॰ ह्वाइट थटस् फ्रम द माउन्ट अभ ब्लेसिङ्ग, पृ॰३३ ।

**चिन्तनमनन**:

`दुष्ट, खराब, अन्याय, अत्यचार दमन आदिको बिगिबिगीले कतिपय समयमा परमेश्वर हुनुहुन्छ र भन्ने कुरामा हामीमा प्रश्‍न उठ्नु स्वभाविकै हो। के उहाँको प्रभुत्व कायम छ र भनेर हाम्रो विश्‍वासलाई डगमगाउने प्रलोभनबाट हामी कसरी बलियो हुँदै अघि बढ्ने? परमेश्वरको प्रेम, भलो र शक्तिप्रति हाम्रो आस्था जगाइ राख्‍ने हाम्रो दृष्टिकोण कहाँ राखिराख्नुपर्छ? येशूको क्रूसले परमेश्वर र उहाँको चरित्रबारे हामीलाई के बताउँछ?`

`यस संसारमा भइरहेको अन्याय, अत्याचार, खराबलाई निर्मूल पार्न कुनै पनि मानवीय अगुवा, संस्था, सामाजिक अभियान र बुद्धिजीविहरूको योजनामा होइन तर न्यायको निम्ति परमेश्वरको वचनमा नै भरोसा राख्‍नुपर्छ भनेर ज्ञानमा रहनु हाम्रो निम्ति किन महत्त्व छ?`

`परमेश्वरले गर्नुहुने न्यायमा पवित्र मन्दिरमा हुने विधिले व्यवहारिक सत्यतालाई कसरी बुझाउँछ?`

`भजनका केही लेखकहरूका कठोर लवजहरूलाई हामीले कसरी बुझ्ने? तिनीहरूले लेखेका भाषाले तिनीहरू पनि मानव प्राणी नै हुन् भनेर हामी कसरी स्विकार्ने?`