---
title:  म उठ्नेछु
date:   03/02/2024
---

### यस अध्यायका मुख्य पदहरू
भजन १८:३÷१८, भजन ४१:१÷३, व्यवस्था १५:७÷११, भजन ८२, भजन ९६:६÷१०, भजन ९९:१÷४ र रोमी ८:३४।

> <p>यस अध्यायको मुख्य पद</p>
> "परमप्रभु भन्‍नुहुन्‍छ, “अब म उठ्नेछु, किनकि कमजोरहरू लुटिएका छन्, र दरिद्रहरू सुस्‍केरा हाल्‍छन्, र तिनीहरूलाई हानि गर्नेहरूबाट म रक्षा गर्नेछु।” भजन 12:5।

दुष्ट, खराब तत्त्व, अत्याचार, अन्याय, भ्रष्ट मानिसहरूको विगिविगी, हत्या, हिँसा, शोषण, दमन जस्ता राक्षसी चरित्रहरूको ज्यादती हाम्रो युगमा मात्र होइन। भजनसंग्रहका लेखकहरू पनि वर्तमान युगमा जस्तै तिनीहरू पनि त्यही ज्यादती युगमा रहेका थिए। हत्या, हिँसा र दमन वा जेभएतापनि तिनीहरूप्रति परमेश्वरको घोर विरोध जारी छ, चाहे भजनका लेखकहरूको समयमा होस् वा वर्तमान युगमा। हो, परमेश्वर सहनशील हुनुहुन्छ र उहाँको क्रोध सही राख्‍नु उहाँको महान् सदाशयता हो। कोही पनि नाश नहोस् र सबै जनाले पश्‍चाताप गरेर तिनीहरूका मार्गहरू परिवर्तन गरुन् भन्ने उहाँको हार्दिक चाहना हो (२ पत्रुस ३:९÷१५)। उहाँको उचित समयमा हस्तक्षेप गर्ने काम जहिले पनि मानिसहरूले अपेक्षा गरेको अनुसार नहुन सक्छ, तर उहाँको न्यायको दिन आउने निश्‍चित छ (भजन ९६:१३, भजन ९८:९)। त्यो दिन नआउञ्‍जेल उहाँमाथि भरोसा राखिराख्‍नैपर्दछ, उहाँका प्रतिज्ञाहरूमा भरपरिरहनुपर्दछ। त्यसको विकल्प छैन। यस संसारमा सम्मुनतको स्थायीत्व दिन न्याय दिन केवल सार्वभौम सृष्टिकर्ता परमेश्वरले मात्र उपलब्ध गराउन सक्नुहुन्छ किनकि उहाँको सिंहासन धार्मिकता र न्यायमा स्थापित भएको छ (भजन ८९:१४, भजन ९७:२)। परमेश्वरको न्याय गर्ने दई पक्षमा गरिन्छ: धर्मी र दमनमा परेकाहरूको उद्धार र दुष्टहरूको बिनाश (भजन ७:६÷१७)।

यही तथ्य हामीलाई प्रतिज्ञा गरिएको छ। यही तथ्यको कार्यान्वयन हुनेछ। हाम्रो समयमा होइन, परमेश्वरको समयमा न्याय हुनेछ। यही तथ्यलाई भजनका लेखकहरूले जोर दिएका छन्।