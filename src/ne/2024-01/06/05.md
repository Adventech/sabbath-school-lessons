---
title:  तपाईँको क्रोध पोखाउनुहोस्
date:   07/02/2024
---

`देहायका पदहरूले कस्तो भावनाहरू पोखेका छन्? ती भजनका पदहरूमा न्यायको माध्यम को अर्थात् यस संसारमा न्यायको कार्यान्वयन गर्ने केवल को मात्र हुनुहुन्छ? दुष्टहरूको गतिको निम्ति भक्तले के प्रार्थना गर्छन्? हेर्नुहोस्, भजन ५८; भजन ६९:२२÷२८; भजन ८३:९÷१८; भजन ९४:१÷९; र भजन १३७`

परमेश्वरका जनहरू, राष्ट्रहरूलाई, भजनका लेखकहरू र तिनीहरूका मानिसहरूलाई दु:ख दिने, सास्ती दिने मानिसहरूको बदला लेओस् भनेर कतिपय भजनका लेखकहरूले हारगुहार गर्दछन्। ती भजनहरूमा लेखिएका कठोर बोलीहरू कतिपयलाई अचम्म लाग्ला किनकि बाइबलको निति नै शत्रुहरूलाई प्रेम गर भनिएको छ (मत्ती ५:४४)। तर, दमनकारीहरूप्रति भजनका लेखकहरूले व्यक्त गरेका आक्रोसहरू न्यायोचित नै मान्नुपर्दछ। त्यसको अर्थ भजनका लेखकहरूले ठिक र बेठिक आचरणहरूलाई गम्भिर रूपमा लिएका थिए भनेर देखाउँछन् जब कतिले अपराधी, भ्रष्ट र अत्याचारीहरूलाई छुट दिइरहेका हुन्छन्। यस संसारमा भइरहेका धेरै खराब र दुष्ट चर्तिकलालाई भजनका लेखकहरूले गम्भिर भएर संवोधन गरेका थिए। ती खराब तिनीहरूलाई मात्र होइन अरूहरूलाई पनि ती दुष्टहरूले देखाएका थिए।

यद्यपि, कुनै पनि भजनहरूमा भजनका लेखकहरूले बदला लिने काम आफ्नो हो भनेर आभास दिँदैन। अन्याय, अत्याचारी, दमकारी, क्रुर मानिसहरूको बदला लिन काम एकल परमेश्वरको हो र सबै अन्यायहरूलाई पाखा लगाउने काम उहाँकै हातका कमहरू हुन्। दुष्ट मार्गमा हिँड्नेहरूलाई परमेश्वरबाट नै श्रापित भएका छन् (व्यवस्था २७:९÷१६)। भजनका लेखकहरूले बदला लिने भनेर गर्नुभएको प्रतिज्ञा सिघ्र होस् भनेर याचना गर्दछन्।

परमेश्वरले कार्यान्वयन गर्नु हुने न्यायलाई भजनका लेखकहरूले भविष्यवाणी नै गरेका छन्। ती न्याय हुने कुरा भजनका लेखकहरूका प्रार्थनाहरू होइनन्। भजन १३७ मा बेबिलोन वा दुष्ट राष्ट्रमाथि गरिने परमेश्वरको न्यायलाई घोषणा गरिएको छ। अरू अगमवक्ताहरूले पनि यस मामिलामा भविष्यवाणी गरेका थिए। बेबिलोनीहरूले अरू राष्ट्रहरूलाई गरेका विध्वंस ती बेबिलोनीहरूले नै भोग्नुपर्ने हुन्छ। यस संसारमा खराब तत्त्व, दुष्ट, अन्याय, अत्याचार, क्रुर, दमनकारीहरूको बिगिबिगी सधैँ भइरहनेछ भनेर भजनका लेखकहरूले व्यक्त गर्दछन् र ती दुष्टहरू दण्डहिन भएर सधैँ रहनेछन् भनेर पनि खुलासा गरिएको छ।

परमेश्‍वरले गर्नुहुने न्याय र बदला न्यायीकरण अनुग्रहले भरिएको हुन्छ। परमेश्वरका जनहरूमाथि दुर्व्यवहार गर्नेहरूको निम्ति प्रार्थना गर्न आह्वान गरिएको छ ताकि ती दुष्टहरू परिवर्तन भएर परमेश्वरको विश्‍वासमा आऊन्। यही आशाले अभिप्रेरित भएर ईश्‍वलाई नमाने दुष्ट चालमा हिँड्नेहरूको निम्ति परमेश्वरका भक्तहरूले निरन्तर प्रार्थना गरिरहन जरुरी छ (भजन ८३:१८, यर्मिया २९:७)।

तर, शत्रुहरूलाई प्रेम गर्ने नीतिलाई अवलम्बन गरियो भन्दैमा तिनीहरूले ल्याउने आतङ्ककारी पीडालाई न्युनिकरण गर्नुपर्छ भनेको होइन। आफ्ना जनहरूको दु:खकष्टप्रति परमेश्वर संवेदनशील हुनुहुन्छ भनेर व्यक्त गरिएको छ। उहाँ सन्त वा जनहरूको मृत्यु परमेश्वरको अगाडि बहुमूल्य छ भनेर भजन ११६:१५मा कोरिएको छ। सबै अन्याय र अत्याचारकोको बिरुद्धमा आवाज उठाउन परमेश्वरले गर्नुहुने न्यायप्रणालीले अपेक्षा गर्दछ। ती खराब तत्त्वहरू नभएको परमेश्वरको राज्यको निम्ति बिन्ति गरिरहनु पनि उहाँका जनहरूबाट अपेक्षा गरिएको छ। दु:ख, कष्ट, पिडितहरूको बारेमा परमेश्वरलाई थाहा छ र एक दिन तिनीहरूको पक्षमा न्याय गरिनेछ भनेर पनि भजनका लेखकहरूले आवाज उठाउँदछन्।

`आफूलाई र आफ्ना प्रिय जनहरूलाई अन्याय र अत्याचार गर्नेहरूप्रति प्रतिशोधको भावना नजाग्ने को होला? भजनसङ्ग्रहरूमा व्यक्त गरेका त्यस्ता भावनाहरूले तपाईँलाई कसरी सहायता गर्दछ वा तिनीहरूलाई ठिक परिवेशमा कसरी राख्‍न सक्नुहुन्छ?`