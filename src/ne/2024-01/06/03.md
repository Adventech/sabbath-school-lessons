---
title:  दमनको पीडा भोगेकोलाई न्याय
date:   05/02/2024
---

`देहायका भजनका पदहरू पढ्नुहोस्। वर्तमान परिप्रेक्ष्यमा पनि तिनीहरूका हाम्रो निम्ति के सन्देश छ? हेर्नुहोस्: भजन ९:९,१०; भजन १२:१÷५; भजन ४०:१६,१७; भजन ११३:७÷९; भजन १४६:५÷१०; र भजन १४६`

विश्‍व समाजमा समाजबाट उपेक्षित यी वर्गहरू छन्: दरिद्र, कङ्गाल, गरिब, आवश्यकमा जाकिएकाहरू, दविएका, टुहुराहरू, विधवा र विधवीहरू, अपरिचित, निस्सहाय, विविध कारणले पीडित असुरक्षित, निम्न वर्ग। परमेश्वरको व्यवस्था र अगमवक्ताहरूले तिनीहरूलाई सम्बोधन गरिएको जस्तै भजनका लेखकहरूले पनि तिनीहरूको सम्बोधन गर्दछन्। ती पिछडिएको वर्गहरूको अस्तित्वलाई बाइबलले अस्वीकार गर्दैन (प्रस्थान २२:२१÷२७, यशैया ३:१३÷१५)।

धेरै भजनहरूमा "गरिब र आवश्यकता वा पीडितहरू छन्" भनेर व्यक्त गरिएको छ। तिनीहरू कुनै निश्‍चित धार्मिकता, सामाजिक र राष्ट्रियतासँग गाँसिएको छैन। मानव जगतमा अस्तित्वमा भएका ती वर्गहरूप्रति परमेश्वरको विश्‍वव्यापी चासो र प्रेमलाई जनाउँछ।

"गरिब, आवश्यकतfमा परेका वा पीडित" भन्ने अभिव्यक्ति केवल भौतिक विपन्नतामा मात्रै सिमित गरिएको छैन। निस्सहाय र कमजोरीहरूलाई पनि सम्बोधन गर्दछ। यस अभिव्यक्तिले परमेश्वरको करुणालाई देखाउँछ र दु:खकष्ट पाउनेहरू यस संसारमा एक्लिएका छन् र परमेश्वर बाहेको उसको निम्ति अरू कुनै सहायता छैन भनेर पनि बुझाउँछ। "गरिब, पीडित र आवश्यकतामा परेकाहरू" भन्ने अभिव्यक्तिले तिनीहरूलाई पनि जनाउँछ जो इमान्दारी, सत्यवादी र परमेश्वरप्रति निष्ठावान छन् र उहाँमाथि मात्र पूरा भरोसा राख्‍दछन्। तिनीहरू आफ्नो भाउ खोज्ने, पूरै आत्मनिर्भर र मलाई कोही चाहिँदैन भन्ने जस्ता अभिमान नभएका वर्गहरू पर्छन्।

पीडितहरूको (भजन ४१:१÷३) सेवा गर्दा ती सेवा गर्नेहरू परमेश्वरप्रति आस्थावान र निष्ठावान छन् भनेर प्रदर्शन गरिरहेका हुन्छन्। कमजोरी, पीडित र निस्सहायहरूलाई अन्याय र खराब गर्नु महापाप हो भनेर बाइबलीय संस्कारले जनाउँछ (व्यवस्था १५:७÷११)। प्रत्येक दमनमा परेकाहरूको निम्ति आवाज उठाउन विश्‍वासी जनहरूलाई भजनहरूले उत्साह र प्रेरणा दिन्छ। आजको संसारमा परमेश्वरप्रति भरोसा राख्‍नु आवश्यक छैन भनेर कतिपयले सिकाउँदछ किनकि मानिसहरूले आफ्नो जीवन आफैले सम्हाल्न सक्छन् भनेर सिकाउँछन्। नाशवान वा वद्ध मानव जाति ज्ञान र सुरक्षाको स्रोत हो भनेर मानिसहरू र मानिसका ज्ञानविज्ञानमा भरपर्ने बेकार छ भनेर पनि भजनका लेखकहरूले बताउँदछन्। मानवीय नेता वा अगुवा, संस्था र ज्ञानविज्ञान नै संसारलाई उद्धार गर्ने साधन हुन् भन्ने मनस्थितिमा नरहन र भर नपर्न परमेश्वरले आफ्ना जनहरूलाई आह्वान गर्नुहुन्छ। तिनीहरूलाई च्यापेर हिँड्ने प्रलोभनमा पर्नु सत्य येशूभक्तहरूलाई सुहाउँदैन, विशेष गरेर जब ती तत्त्वहरू परमेश्वरको बाटोबाट बिराएर चलेका हुन्छन्।

अनुग्रहले भरिनुभएको प्रभु आफै पनि गरिब र निम्न वर्गसँग आफूलाई परिचित गराउनुभएको थियो। उहाँ आफै गरिब हुनुभएको थियो ताकि उहाँको विपन्नताले हामी सम्पन्न हुन सकून् (२ कोरन्थी ८:९)। पापले गर्दा विभिन्न किसिमले दविएकाहरूलाई उद्धार गर्नु र परमेश्वरको राज्यमा अनन्त जीवन दिने वाचा (प्रकाश २१:४) येशू ख्रीष्टको अथाह सम्पत्ति हो। भजनहरूमा उल्लेख गरिएका येशू ईश्‍वरीय न्यायकर्ता हुनुहुन्छ भनेर उल्लेख गरेका प्रतिज्ञाहरू येशूले नै पूरा गर्नुहुन्छ। पीडित र पिछडिएका वर्गलाई गरेको प्रत्येक दुर्व्यवहार र तिनीहरूलाई गर्नुपर्ने वास्तालाई बेवास्तालाई (मत्ती २५:३१÷४६) येशूले लेखाजोखा लिनुहुनेछ।

`हाम्रा बिचमा भएका गरिब, विपन्न र आवश्यकतामा परेकाहरूप्रति हाम्रो चासो कस्तो छ र तिनीहरूको निम्ति हामीले के गरिरहेकाछौँ?`