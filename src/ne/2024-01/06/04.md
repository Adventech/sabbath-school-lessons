---
title:  कहिलेसम्म तपाईँले अन्याय र अत्याचारलाई हेरिरहनसक्नुहुन्छ?
date:   06/02/2024
---

इस्राएली जनहरूमाथि गरिने न्याय उचित तवरले कायम राखोस् भनेर परमेश्वरले इस्राएलका अगुवाहरूलाई अधिकार दिनुभएको थियो (भजन ७२:१÷७,१२÷१४)। परमेश्वरकै चाहना अनुसार इस्राएलका राजाहरूले जनताहरूमाथि तिनीहरूको अधिकार प्रयोग गर्नुपर्दथ्यो। इस्राएल देशमा शान्ति, न्याय होस् र सामाजिक रूपमा पिछडिएकाहरूका सेवा गरून् भन्ने अगुवाहरूका मुख्य लक्ष्य हुनु हुनुपर्दथ्यो। अनि मात्र देश र सारा जनताहरूको सम्मुन्नति हुन्थ्यो। परमेश्वरप्रति बफादारी भएर आफूलाई परिचालन गर्न सक्यो भने राजाले आफ्नो सिंहासनलाई बलियो बनाएर राख्‍न सक्दथे। मानवीय शक्ति र अधिकारको भरमा राजा वा देशका शासकको अधिकार कायम हुन सक्दैनथ्यो।

`तर देशका शासक, नाइके र अगुवाहरूले आफ्नो न्याय अधिकारलाई दुरुपयोग गरे र रक्षा गर्नुपर्ने जनताहरूलाई दवाउन थाले भने देशको परिस्थिति कस्तो हुनेरहेछ र ती अगुवाहरूको गति के हुनेरहेछ? हेर्नुहोस् भजन ८२`

इस्राएलका भ्रष्ट, स्वार्थी र अन्यायी न्यायकर्ताहरूमाथि परमेश्वरले आफ्नो न्याय घोषणा गर्नुहुन्छ भनेर भजन ८२मा खुलासा गरिएको छ। "देवहरू वा भगवानहरू" (भजन ८२:१,६) भनेर उल्लेख गर्दा मूर्ति पूजा गर्नेका देवीदेवता वा स्वर्गदूतहरूलाई सम्बोधन गरेको होइन भनेर यस भजनमा स्पष्ट गरेको छ। परमेश्वरमा जनहरूमाथि न्याय गर्न वा तिनीहरूलाई उद्धार गर्न उहाँले तिनीहरूलाई कहिल्यै पनि अर्‍हाउनुभएको थिएन। त्यसकारण, न्याय गरेर परमेश्वरको काम तिनीहरूले पूरा गरिरहेको हुन सक्दैन। भजन ८२:२÷४मा लेखिएको टोराह वा धर्मशास्त्रका नीतिहरू कार्यान्वयन गर्न देवहरूलाई जिम्मा लगाएको अर्थ इस्राएलका अगुवाहरू हुन् (व्यवस्था १:१६÷१८,१६:१८÷२०, यूहन्ना १०:३३÷३५)। "मानिसका छोराहरूले" न्यायपूर्वक न्याय गरेका छन् कि छैनन् भनेर परमेश्वरले तिनीहरूलाई सोध्नुहुन्छ। ती अगुवाहरू भ्रष्ट भएको प्रभुले पाउनुभएको थियो। तिनीहरू परमेश्वरको ज्ञानबिना अन्धकारमा छामछुम गरिरहेकाछन् (भजन ८२:५)। तिनीहरूले परमेश्वरका व्यवस्था जुन तिनीहरूको ज्योति थियो त्यसलाई त्यागेका छन (भजन ११९:१०५)।

परमेश्वर मात्र प्रभु हुनुहुन्छ भनेर बाइबलले जिकिर गर्दछ। परमेश्वरले आफ्नो शासन प्रणाली उहाँले नियुक्त गर्नुभएको मानवीय अगुवाहरूसँग मिलोमत्तो गरेर चलाउनुहुन्छ। मानवीय अगुवा, शासक वा नेताहरू परमेश्वरका प्रतिनिधिहरू हुन् (रोमी १३:१)। इतिहासमा होस् वा वर्तमान परिवेशमा होस् ती मानवीय प्रतिनिधिहरूले आफूहरूले पाएको जिम्मेवारी वा अख्तियारहरूलाई दुरुपयोग गरिरहेका छन्।

ती अगुवाहरू जो आफूहरूलाई देव वा भगवानहरू भनेर मानिसहरूमाथि रजाइँ गर्दछन् तिनीहरू कस्तो भ्रष्ट भए भनेर तिनीहरूको वर्णन गरिएको छ। इस्राएली अगुवाहरूलाई अति उच्च परमेश्वरका सन्तान हुन भनेर सम्बोधन गरेर उहाँले तिनीहरूलाई अख्तियार र विषेशाधिकार दिनुभएको थियो ताकि तिनीहरू उहाँको प्रतिनिधित्व गरून्। तर तिनीहरूको भ्रष्ट, स्वार्थी र दमननीति गर्ने चरित्रले गर्दा उहाँले तिनीहरू दुष्ट अगुवाहरू हुन् भनेर खुला रूपमा परमेश्वरले तिनीहरुको भन्डाफोर गर्नुभएको थियो र तिनीहरूलाई त्याग्नुभएको थियो। ती अगुवाहरू बद्ध वा मरनशील मानिसहरू हुन् र तिनीहरू अरूहरूलाई जस्तै त्यही नैतिक व्यवस्थाको अधिनमा छन् भनेर परमेश्वरले तिनीहरूलाई याद दिलाउहुन्छ। परमेश्वरको व्यवस्था वा दश आज्ञामाथि कोही पनि मानिस छैन (भजन ८२:६÷८)।

त्यो दिन आउनेछ जब परमेश्वरले सारा संसारको न्याय गर्नुहुन्छ। परमेश्वरका जनहरूले पनि तिनीहरूको लेखा जोखा उहाँलाई दिनुपर्नेछ। सबै अगुवा र परमेश्वरका जनहरूले न्यायकर्ता परमेश्वरको अनुसरण गर्नुपर्दछ र तिनीहरूको अन्तिम आशा उहाँमाथि नै राख्‍नुपर्दछ।

`अरूहरूमाथि तपाईँको अख्तियार कस्तो छ? तपाईँसँग भएको अधिकारलाई कसरी न्याय र उचितपूर्वक प्रयोग गरिरहनुभएको छ? होशियार हुनुहोस्।`