---
title:  स्वर्गमा रहेको पवित्रस्थान
date:   19/05/2024
---

`देहायका पदहरूमा दुई पवित्रस्थानका रूपरेखाहरू दिएकाछन्। हेर्नुहोस् प्रस्थान 25:८,९,40।`

सन् १८४४ पछि सुरुका एडभेन्टिस्ट विश्‍वासीहरूले महिनौँसम्म बाइबलमा खोजनीति गरेर अध्ययन गर्दा दुई पवित्रस्थान बाइबलमा भएको तिनीहरूले भेट्टाए। एउटा मोशाले निर्माण गरेका र अर्को पवित्रस्थान स्वर्गमा भएको महान् मूल वा सक्कली वा मानव निर्मित होइन। बाइबलमा पवित्रस्थान भनेर उल्लेख गर्दा पहिलो त मोशाले बृहत पालभित्र निर्माण गरेको पवित्रमन्दिर। यो स्वर्गमा रहेको पवित्रस्थानको नमूना अनुसार निर्माण गरिएको थियो। दोस्रो सक्‍कल वा सत्य पवित्रस्थान जुन स्वर्गमा छ र पृथ्वीको पवित्रस्थानले त्यस सक्‍कली पवित्रस्थानलाई औँल्याइएको थियो। जब येशू क्रूसमा मर्नुभयो तब पृथ्वीको पवित्रस्थानमा हुने आराधना र बलिका विधिहरू समाप्‍त भएको थियो। "स्वर्गमा भएको पवित्रस्थान" सही, सकली वा वास्तविक हो। यो नयाँ करारको पवित्रस्थान हो। दानिएल ८:१४मा उल्लेख गरिएको भविष्यवाणी त्यस पवित्रस्थानमा पूरा भएकोले त्यो पवित्रस्थान नयाँ करारको हुनै पर्छ।

"शताब्दीयौँसम्म पृथ्वीमा पवित्रस्थान नभएको सन्दर्भमा २३०० दिन वा वर्ष पछिको वा सन १८४४को उल्लेख गरिएको पवित्रस्थान पृथ्वीको होइन भनेर ठोकुवा गर्न सकिन्छ। '२३०० दिनहरूपछि पवित्रस्थान सफा वा शुद्धिकरण गरिनेछ भन्नुको अर्थ स्वर्गमा रहेको पवित्रस्थानलाई औँल्याइएको थियो भनेर जिकिर गर्न सकिन्छ।"÷द ग्रेट कन्त्रोभर्सी, पृ॰ ४१७।

उजाडस्थानमा मोशाले खडा गरेका पवित्रस्थान स्थान स्वर्गकै पवित्रस्थाको नमूना र नाप अनुसार निर्माण गरिएको थियो। पृथ्वीमा रहेको पवित्रस्थानमा गरिने सबै विधिहरूले परमेश्वरको मुक्तिको योजनाको भविष्यवाणीलाई चित्रण गरिएको थियो। त्यहाँ गरिने प्रत्येक बलिको विधिले कलभरी क्रूसमा येशूले गर्नुहुने बलिको प्रतिनिधित्व गरेको थियो (यूहन्ना १:२९)। येशूको बलिले नै हामी पापको दोषबाट मुक्त भएको छौँ। परमेश्वरको क्षमादान हाम्रो हुन जान्छ। जब हामीले हाम्रा पापहरू स्वीकार्छौँ र हाम्रो सट्टा येशू बलि हुनुभएको स्वीकार्छौँ हामीमाथि थोपरिएका पापका भारहरू स्वत गायब हुन्छ (१ यूहन्ना १:९)। हाम्रो निम्ति मर्नुहुने येशू केवल थुमा मात्र होइन, उहाँ हाम्रो निम्ति जिइरहने पुजारी पनि हुनुहुन्छ।

हिब्रू ७:२५ मा पावलले यसरी व्याख्या गर्छन्: "फलस्‍वरूप उहाँद्वारा परमेश्‍वरको नजिक आउनेहरूलाई उहाँले सदैव उद्धार गर्न सक्‍नुहुन्‍छ। किनभने तिनीहरूका निम्‍ति मध्‍यस्‍थताको प्रार्थना चढ़ाउन उहाँ सदैव जीवित रहनुहुन्‍छ।"

प्रभु येशूले हाम्रो पापको दोष मात्र हटाउनुहुन्न, उहाँले पापको शक्तिबाट पनि उद्धार गर्नुहुन्छ अर्थात् पाप नगर्न हामीलाई शक्तिसम्पन्न बनाउनुहुन्छ (रोमी ८:१÷४; २ कोरन्थी ५:२१)। स्वर्गको पवित्रस्थानमा येशूले सेवा गरिरहनुभएको हाम्रो निम्ति हो। हाम्रो जीवनमा पापको पकड चुँडाइएको छ। हाम्रा पाप स्वभाव वा मिजासहरूका बन्धनमा वा दासत्वमा हामी छैनौँ। हामी पापमय स्वभावबाट मुक्त भएका छौँ। ख्रीष्टमा हामी स्वतन्त्र छौँ। पापको दोष र पापको नियन्त्रणबाट हामी मुक्त छौँ। जब हामी येशूलाई विश्‍वासद्वारा पक्रिरहन्छौँ वा उहाँमा बुनिरहन्छौँ तब हामीलाई मुक्ति सुनिश्‍चित हुन्छ ।

`येशू स्वर्गमा तपाईँको निम्ति सेवाकार्य गरिरहनुभएको छ वा तपाईँको लागि मध्यस्थ वा पहल गरिरहनुभएको छ भन्ने आत्मज्ञान तपाईँको निम्ति के हो? तपाईँको निम्ति पहल गर्ने व्यक्तिको किन आवश्यकता छ? यो सत्य किन असल समाचार हो?`