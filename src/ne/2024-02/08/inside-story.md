---
title:  कथा
date:   24/05/2024
---

### चर्चबाट भाग्नु, भाग १

आन्द्र्यु मेकचेस्नी

अनेलिया चर्चमा कहिल्यै जान चाहेकी थिइनन्। उनी येशूलाई नमान्ने र मूर्तिपूजा गर्ने धार्मिक संस्कारमा जन्मेकी र हुर्केकी थिइन्। बिदामा उनी मन्दिरमा जान्थिन् र ४० वर्षसम्म पशु बलि दिने परम्परामा भाग लिएकी थिइन्। जब उनको श्रीमान् र २० वर्षको छोरा रोजनलाई बाटोमा एक जना अपरिचित मानिसले बाइबल दिन खोज्यो अनेलिया स्तब्ध भएकी थिइन्।

"यो लिनुहोस् र हाम्रो भेलामा बेलुका आउनुहोस्," त्यस अपरिचित मानिसले भन्यो। त्यस समय खाजा पनि उपलब्ध हुनेछ भनेर त्यस मानिसले भन्यो। घरमा आएपछि अनेलियाले के गरुँ के गरुँ भनेर त्यस निमन्त्रणालाई सोचिन्। "हामी त्यहाँ के गर्ने? म जान चाहन्न। म तिनीहरूको धर्म मान्न चाहन्न।" तर रोजन कार्यक्रममा भाग लिन चर्चमा जान चाहेको थियो। "आउनुहोस्। हामीले केही कुरा सुन्नेछौँ र खाजा पनि खानेछौँ," रोजनले भन्यो।

युरोपको सहरमा रहेको शरणार्थी परिवारका पाँचै जना सदस्यहरू सुसमाचारीय भेलामा गए। चर्चका विश्‍वासीहरूसँग भलाकुसारी गरे। तिनीहरूले चिया पिए र विश्‍वासीहरूसँग केक खाए। कार्यक्रममा मानिसहरूले येशूको बारेमा सुनिन् तर उनले केही पनि बुझ्न सकिनन्न।

"केको बारेमा तिनीहरूले सुनाइरहेका छन्?" उनले अचम्म मानेर सोचिन्। जब कुनै अरू आस्थाका मानिसहरूले बाइबलको बारेमा पहिला सुन्छ तब नबुझ्ने प्रतिक्रिया सामान्य नै हो।

त्यस कार्यक्रममा रोजन अत्यन्तै आकर्षित भयो। पछि पावलसँग बाइबल अध्ययन गर्न थाल्यो। पावलले नै बाटोमा बाइबल दिएको थियो।केही समयपछि रोजनले आफ्नी आमालाई बप्‍तिस्माको समयमा बोलायो। चर्चमा त अनेलिया जानै मानेकी थिइनन्। "बप्‍तिस्मा भनेको के हो, म बुझ्दिन। म जान्न," उनले सुनाइन्। त्यसकारण आमाबिना रोजनले बप्‍तिस्मा लियो।

अनि अनेलिया र परिवारलाई तिनीहरू बहालमा बसेको घरबाट घरपतिले निकालिदियो। तिनीहरूसँग बहाल तिर्न पैसा त थियो तर बस्ने घर भेट्टाएनन्। चर्चका सदस्यहरूले तिनीहरूको निम्ति कोठा खोज्न थाले तर पाएनन्। अनि चर्चका सदस्यहरूले कोठा नपाउँञ्जेल बालसङ्गति गर्ने कक्षा कोठामा रहन तिनीहरूलाई बोलाए।

चर्च त अन्तिम ठाउँ थियो जहाँ निकालि जान चाहेकी थिइन्। तर अब उनले केही रोज्नै सकिन। त्यसकारण उनी र परिवार चर्चमा सात महिनासम्म बसे। त्यसबेला पावल बाइबल सिकाउन त्यस परिवारकहाँ नियमित रूपमा जान थाले। उनले किन बाइबल पढेको भनेर आनेलियाले ताजुब मानेर सोचिन्। आफ्नो धर्म मात्र सत्य हो। र आफ्नो धर्मका धर्मशास्त्रहरू मात्र ठिक भनेर उनले विश्‍वास गरेकी थिइन्। "यो बाइबलले मलाई कोठा पाउन कसरी सहयोग गर्छ होला? हामीले किन कोठा पाएनौँ?" उनले सोच्न थालिन्।

साबथमा पावलले त्यस परिवारलाई चर्चको आराधनामा सरिक हुन अनुरोध गरे। तर उनी भागिन्। जब आराधना कार्यक्रम भइरहेको थियो, उनी अर्कै ढोकाबाट भागिन्। तर उनको अर्को २२ वर्षको छोरा सर्जेइले प्रवचनबाट प्रभावित भयो र बप्‍तिस्मा पनि लियो।

परिवारले नयाँ घर भेट्टाए पछि अनेलियाका दुवै छोराहरू येशूलाई विश्‍वास गर्न बिन्ति गर्न थाले।