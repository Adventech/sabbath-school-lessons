---
title:  महापवित्रस्थानको सुसमाचार
date:   22/05/2024
---

`देहायका पदहरू पढ्नुहोस्। तिनीहरूमा हामी प्रत्येकलाई परमेश्वरले निम्तो दिनुभएकोमा के सुनिश्‍चित हुन सक्छौँ? हेर्नुहोस् हिब्रू 4:14-16 र हिब्रू 10:19-23।`

"पक्रेर राख", "सुरो भएर आऊ", "कहिल्यै नत्याग" जस्ता आभासहरू पावलले आह्वान गर्दछन्। हाम्रो विश्‍वास तथा निष्ठा येशूमा नै केन्द्रित गर्न उनले सल्लाह दिन्छन्। येशू नै हाम्रो महान् प्रधान पूजारी हुनुहुन्छ। हामीलाई चाहिएका सबै थोकहरू येशूमा छन्। विश्‍वासद्वारा हामी स्वर्गको पवित्रस्थानमा पस्न सक्छौँ। येशूले हाम्रो निम्ति खोल्नुभएको ढोकाभित्र हामी नयाँ र जीवित अनुहार लिएर पस्न सक्छौँ।

महापवित्र स्थानको ढलौतको बेदीका टुप्पाहरूमा रगत छर्किरहेको हामी देख्‍छौँ। पवित्रस्थानमा भएको सुनौलो धुपौरोको बेदीका टुप्पाहरूमा रगत हामी देख्‍न सक्छौँ। पर्दामा रगत छरिएको पनि हामी देख्‍नसक्छौँ। त्यस पर्दा पछाडी परमेश्वरको सन्दुक छ।

प्रत्येक कदममा येशूको रगतले तयार गरिएको हुन्छ। यसले हामीलाई आशा दिन्छ। येशूले हामीलाई क्षमा दिनुभयो र उहाँले हाम्रा पापहरू मेटाउनुभयो भने हामीलाई परमेश्वरसँग एक हुन सक्छौँ। परमेश्वरको दया असिमित छ जसरी उहाँको न्याय पनि असिमित छ। न्यायले येशूको पश्‍चात्तापको बलिलाई स्वीकार्दैन यदि उहाँले पहिला हाम्रो पापहरू क्षमा दिनुहुन्न र मेट्नुहुन्न। उहाँको बलि र हाम्रो स्वीकार नै हाम्रो निम्ति जमानत हो।

`परमेश्वर र सैतानको बिचमा भइरहेको भिषण द्वन्द्वको परिवेशमा यूहन्नाले प्रकाश ११:१९मा उल्लेख गरिएका दिव्यदर्शनको अर्थ के हो? परमेश्वरका दश आज्ञाहरू र सुसमाचार अलग गर्न नसकिने अवधारणा किन हो?`

आँखा नै तिरमिराउने र परमेश्वरको उपस्थितिको सामु चम्किलो महिमा देखाइएको छ। सारा जगतब्रम्हाण्डको आधार उहाँको सिँहासनको कोठा हो। त्यहाँ हामीले करारको सन्दुक देख्‍छौँ। यो महा पवित्रस्थान हो। परमेश्वरको न्याय र दया यहाँ प्रकट गरिएको छ। संसारको कुनै राजनैतिक, धार्मिक र सामाजिक शक्तिले परमेश्वरको व्यवस्थालाई बदल्न सक्दैन। अरू कारणहरूबाहेक यो स्वर्गमा रहेको करारको सन्दुकभित्र सजिएको छ। हिब्रू ८:१०मा लेखिएको छ: "परमप्रभु भन्‍नुहुन्‍छ, ती दिनपछि म इस्राएलको घरानासँग यो करार बाँध्‍नेछु, तिनीहरूका मनमा मेरो व्‍यवस्‍था राखिदिनेछु, र तिनीहरूका हृदयमा त्‍यो लेखिदिनेछु, र म तिनीहरूका परमेश्‍वर हुनेछु, अनि तिनीहरू मेरा प्रजा हुनेछन्।" हिब्रू 8:10। स्वर्गको पवित्रस्थानमा पस्न पाउँदा हाम्रा विगतका पाप र कमीकमजोरीहरू क्षमा पाएका हुन्छौँ, ख्रीष्टको शक्ति र अनुग्रहद्वारा हामी आज्ञाकारी जीवन बिताउन सक्छौँ। हाम्रो निम्ति मर्नुभएको ख्रीष्टले उहाँको व्यवस्था हाम्रो हृदयमा लेख्‍नुहुन्छ। हामी जतिसुकै खस्किएतापनि उहाँले हामीलाई उद्धार गर्नुहुन्छ (हिब्रू ७:२५)। पापको दण्डबाट येशूले हामीलाई पूरै उद्धार गर्नुहुन्छ र पापको शक्तिबाट पनि हामीलाई बचाउनुहुन्छ।

`स्वर्गको पवित्रस्थानमा हाम्रो निम्ति येशूले गरिरहनुभएको पहल अत्यन्तै अचम्मको सुसमाचार किन हो? परमेश्वरको व्यवस्थाले हामी कस्तो निर्दोष र धर्मी जीवन बिताउनुपर्छ भनेर सिकाउँछ। दश आज्ञाबिना र सुसमाचारबिना हाम्रो जिउनुको आशा के छ र?`