---
title:  येशू, परमेश्‍वरको न्याय अदालतमा हाम्रो वकिल वा अधिवक्ता
date:   23/05/2024
---

`यस पृथ्वीमा पुजारीले गर्ने सेवाकार्य र स्वर्गको पवित्रस्थानमा येशूले गर्नुहुने सेवाकार्यमा के फरक छ? हेर्नुहोस् हिब्रू 10:9-14।`

एक फेरा र सदाको निम्ति ख्रीष्ट क्रूसमा हाम्रो पापको निम्ति सिद्ध बलि हुनुभएको थियो। स्वर्गको पवित्रस्थामा उहाँले गरिने पुजारीको सेवाकार्यले हामीलाई पवित्र पार्दछ। उहाँ स्वर्गको महापवित्रस्थानमा पस्नुभएकोले न्यायमा उहाँ हाम्रो निम्ति अधिवक्ता वा वकिल भएर खडा हुनुहुन्छ (१ यूहन्ना २:१)। "ख्रीष्‍ट धेरै जनाका पाप बोक्‍नलाई एकै पल्‍ट बलि हुनुभयो, र उहाँ दोस्रो पल्‍ट देखा पर्नुहुनेछ, पाप बोक्‍नका निम्‍ति होइन, तर उत्‍सुकतापूर्वक उहाँको प्रतीक्षा गर्नेहरूका उद्धारको निम्‍ति।" हिब्रू 9:28। उहाँको बलि र मध्यस्थताले उहाँले पापलाई सम्माल्नुभएको छ। अब उहाँ आउनुहुनेछ तिनीहरूकोनिम्ति जो उहाँको आगमनलाई प्रेमपूर्वक हेरिरहन्छन् (२ तिमोथी ४:८)।

`येशूलाई पछ्याउन पावलले हिब्रू ६:१९÷२०मा किन आह्वान गर्छन्? उहाँलाई पछ्याउँदा हामीले के पत्ता लगाउन सक्छौँ?`

"स्वर्गमा रहेको पवित्रस्थानमा मानिसको निम्ति ख्रीष्टको पहल यति आवश्यक थियो कि मुक्तिको योजनामा क्रूसमा उहाँको मृत्यु जतिकै छ। उहाँको मृत्युले सुरु गर्नुभएको काम उहाँ पुनरुत्थान भएपछि स्वर्गमा उहाँ जानुहुँदा पूरा भएको थियो। विश्वासद्वारा पर्दा पछाडि हामी पस्नुपर्दछ जहाँ हाम्रो अग्रदूत भएर पस्नुभएको थियो। हिब्रू ६:२०। त्यहाँ कलभरीको क्रूसबाट चम्केको ज्योति प्रतिबिम्बित गरेको थियो। त्यहाँ मुक्तिका रहस्यहरू स्पष्टसँग दिव्यज्ञान हामीले पाउँदछौँ। स्वर्गको असिमित मोलमा मानिसको निम्ति मुक्तिको योजना सम्पन्न भएको थियो। परमेश्वरको व्यवस्थाको सबभन्दा फराकिलो वा धेरै मागहरू पूरा गर्न उहाँको बलि हुनु भएको थियो। पिताको सिंहासनमा हामी जान येशूले बाटो खोल्नुभएको थियो। भित्री हृदयदेखि विश्‍वासद्वारा उहाँकहाँ आउने सबैलाई उहाँको पहलले परमेश्वरको सामु उहाँले हामीलाई प्रस्तुत गर्नुहुनेछ।"÷द ग्रेट कन्त्रोभर्सी, ४८९।

परमेश्वर र सैतानको बिचमा भइरहेको भिषण द्वन्द्वको समस्याको समाधान मुक्तिको योजनाले पूरा गरेको थियो। यही योजनाले यस ग्रहलाई सैतानको पकडबाट उद्धार गरिएको थियो। आवश्यक भएको यस ग्रहको निम्ति र जगत ब्रम्हाण्ड दर्शक भएर बसेको निम्ति येशूको प्रेमलाई येशूको जीवनले प्रकट गरिएको थियो। उहाँको मृत्युले लुकिछिपी गरिएको पापलाई प्रकट गरिएको छ र सारा मानवप्राणीको निम्ति मुक्ति उपलब्ध गराइएको छ। विश्‍वासद्वारा उहाँकहाँ जाने प्रत्येक मानव प्राणीलाई स्वर्गको पवित्रस्थानमा उहाँको पहलले फाइदाहरू उपलब्ध गराएको छ।

`क्रूसमा ख्रीष्टको मृत्युले स्वर्गको पवित्रस्थानमा गरिने उहाँको पहलसँग के सरोकार छ? मुक्तिको योजनाको निम्ति न्याय किन अनिवार्य छ?`