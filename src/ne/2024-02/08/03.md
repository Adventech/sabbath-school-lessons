---
title:  पवित्र स्थानको पवित्र कोठाबाट महापवित्र कोठामा
date:   20/05/2024
---

`पौराणिक इस्राएलमा प्रायश्‍चितको दिन किन गम्भीर र महत्त्वपूर्ण भएको मान्दछ? हेर्नुहोस् लेबी 16:20-3४; लेबी 23:26-32 र हिब्रू 9:23-28।`

पुजारीहरूले पवित्रस्थानमा दिनदिनै विधिपूर्वक सेवा गर्दथे। तर, वर्षको एक दिन वा प्रायश्‍चितको दिन वा क्षमापूजाको दिन जसलाई हिब्रू भाषामा योम किपुर भनिन्छ सारा यहूदीहरूका नजर पवित्रस्थानमा राखेका हुन्थे। लेबी १६ र २३मा प्रायश्‍चितको दिनमा स्पष्ट निर्देशनहरू इस्राएलीहरूले पालन गर्नुपर्थ्यो। त्यस दिन सबै क्रियाकलापहरू रोक्दथे। प्रत्येक यहूदी उपवास बस्थ्यो। जब महापूजारी इस्राएलीहरूको निम्ति महापवित्रस्थानमा गएर परमेश्वरको सम्मुख उभिन्थे तब मानिसहरू आफ्ना हृदयहरू छाम्दथे। तिनीहरू नम्र भएर परमेश्वरको खोजी गर्दथे र पापहरू हृदयदेखि स्वीकार्दथे।

कोही मानिस प्रायश्‍चितको दिनमा दु:ख मनाउ गर्दैन तिनीहरूलाई बहिष्कार गर्दथ्यो अर्थात् तिनीहरू परमेश्वरका चुनिएका वर्गबाट बाहिरिन्थ्यो (लेबी २३:२७,२९)। प्रायश्‍चितको दिनमा महापूजारीले प्रभुको बोकाको रगत महापवित्रस्थानमा लग्दथे तब उनले त्यस रगतलाई दयाको ढकनमा छर्कन्थे, सुनको बेदीका टुप्पोहरूमा छर्किन्थे, ढलौतको बेदीमा छर्किन्थे। त्यसको अर्थ पूरै पवित्रस्थान शुद्ध गरिएको भनेर मान्थे। त्यस विधिद्वारा महापूजारीले परमेश्वर र मानिसको बीचमा मिलाप भएको मानिन्थ्यो। जब त्यो विधि सकिन्थ्यो तब महापूजारीले आफ्ना हातहरू जिउँदो बोकाको शिरमा राख्दथे र इस्राएलीहरूको पापको स्वीकार गरिन्थे। अनि त्यस बोकालाई बाहिर लगेर सदाको निम्ति शिबिरबाट बाहिर छोडिन्थ्यो। यो बोका सदाको निम्ति अर्थात् नमरुञ्जेल उजादस्थानमा उसलाई छाडा छोडिन्थ्यो (लेबी १६:२०÷२२)।

जब दिन दिनै रगत पवित्रस्थानको पर्दामा छर्किन्थ्यो तब पापको लेखा त्यहाँ सारिएको मानिन्थ्यो (यर्मिया १७:१)। यसले पापको भार परमेश्वरले बोक्नुभएको देखाएको थियो। अब प्रायश्‍चितको दिनमा पवित्रस्थानको रगत सारिएर अजजिएल वा बलिको बोकाको शिरमा सारिन्थ्यो। पापको समस्याको आखिरी जिम्मेवारी सैतानमाथि नै छ भनेर त्यसले देखाएको थियो।

यस बोकालाई उजाड स्थान वा जङ्गलको पारी लगेर छोडिन्थ्यो। प्रायश्‍चितको दिनको समाप्‍तमा परमेश्वरले पवित्रस्थान र मानिसहरूलाई शुद्ध गर्नुहुन्थ्यो। स्वर्गमा रहेको पवित्रस्थानमा येशूले हाम्रो निम्ति सेवाकार्य गरिरहनुभएकोछ। सन १८४४ अघि उहाँ पवित्र कोठामा हुनुहुन्थ्यो अब महा पवित्र कोठामा हुनुहुन्छ। २३०० दिन वा वर्षको अन्तमा उहाँ त्यहाँ पस्नुभएको थियो।

येशू हाम्रो सट्टामा बलि हुनुभएको र उहाँलाई हामीले स्वीकारेको हुनाले हामी न्यायबाट पार हुनेछौँ। एलेन जी॰ ह्वाइटले भन्नुभएको छ, "हामी उहाँको धार्मिकताले निर्दोष ठहर्‍याइका छौँ, जसमा उहाँको केही भाग थिएन।"÷द डिजाएर अभ एजेज, पृ॰ २५। त्यसको फलस्वरूप उहाँको धार्मिकता हामीलाई ओढाइ दिएको हुन्छ। येशूको त्यो कार्यले हाम्रो हृदयमा पीडा हुन्छ र हामी पापबाट फर्किन्छौँ। त्यसको अर्थ पापलाई हामी स्व:त स्वीकारेका हुँदैनौँ, न त मन पर्ने पापलाई सजाइ राख्‍ने हामीले कुनै बहाना नै राख्‍छौँ।बरु, हामी येशूको अनुग्रहले पवित्र जीवन लिएर जीवित हुनेछौँ।

`प्रायश्‍चित वा क्षमा पूजाको दिनको मह्‍त्त्व आज हामीलाई के छ? हामी कसरी जीउने त्यसमा त्यसले कसरी प्रभाव पार्नु पर्दछ?`