---
title:  पवित्रस्थानबाट दिब्य ज्ञानको ज्योति
date:   18/05/2024
---

### यस अध्यायका मूल पदहरू
प्रस्थान २५:८,९; हिब्रू ८:१÷६; लेबी १६:२१, २९÷३४; लेबी २३:२६÷३२; हिब्रू ९:२३÷२८; दानिएल ७:९,१०; मत्ती २५:१÷१३; प्रकाश ११:१९।

> <p>यस अध्यायको मुल सार पद</p>
> "अब हामीले भन्‍न चाहेको कुराचाहिँ यही हो: हाम्रा यस्‍ता प्रधान पूजारी हुनुहुन्‍छ, जो स्‍वर्गमा महान् परमेश्‍वरका सिंहासनको दाहिनेपट्टि विराजमान हुनुहुन्‍छ। मानिसले होइन, तर परमप्रभुले खड़ा गर्नुभएको पवित्रस्‍थान, साँचो पवित्र वासस्‍थानमा उहाँ सेवक हुनुहुन्‍छ।" हिब्रू 8:1-2।

अक्टोबर २२, १८४४मा विलियम मिलरका हजारौँ येशूभक्तहरू येशूको आगमनको प्रतिक्षामा थिए। त्यो दिनमा येशूको दोस्रो आगमन नहूँदा धेरै मानिसहरू अत्यन्तै निराश भएका थिए। विलियम मिलरको केही अनुयायीहरू रोइ, कराइ प्रार्थना गर्दै बाइबल अध्ययन गर्दा तिनीहरू केमा गलत भएका थिए भनेर बुझ्न थाले। २३००को भविष्यवाणी येशूको यस संसारमा दोस्रो आगमनको बारेमा थिएन। धेरैले यस पृथ्वीमा त्यही दिन येशूको आगमन हुनेछ भनेर बुझेका थिए। तर, स्वर्गमा रहेको पवित्रस्थानमा उहाँको काम त्यस मितिमा सुरु गर्न जानु भएको थियो। यो तथ्यलाई हिब्रूको पुस्तकले अत्यन्तै सशक्त तरिकाले प्रस्तुत गरेको छ।

स्वर्गमा रहेको पवित्रस्थानको शुद्धिकरण पृथ्वीमा रहेको पवित्रस्थानको शुद्धिकरण पूरा भएको थियो। यो महत्त्वपूर्ण सत्यलाई राम्रोसँग बुझ्न दानिएल ७ र ८ को समानान्तर अध्यायलाई हेर्नु अनिवार्य छ:

| दानिएल ७ | दानिएल ८ |
| --- | --- |
| बेबिलोन | |
| मिडपर्सिया | मिडपर्सिया |
| ग्रिस | ग्रिस |
| रोम | रोम |
| स्वर्गमा हुने न्याय | पवित्रस्थानको शुद्धिकरण |

यी समानान्तर ज्ञानले शुद्धिकरण प्रक्रियाको स्वभावको चित्रण गरिएको बुझिन्छ। येशू ख्रीष्टको महान् आगमनभन्दा पहिला हुने छानबिनको न्याय अर्थात् कसले मुक्ति पाउँछ र कसले मुक्ति पाउँदैन भन्ने छानबिन हुने प्रक्रियालाई देखाउँदछ। स्वर्गमा रहेको पवित्रस्थानमा हुने येशू ख्रीष्टको कार्यलाई बुझाउने महत्त्वपूर्ण बाइबलको सत्यलाई यस अध्यायमा हामीले खोतल्दै अध्ययन गर्नेछौँ।

यो अध्याय द ग्रेट कन्त्रोभर्सी २४ र २८ अध्यायको आधारमा छ।