---
title:  न्याय आइसकेको छ
date:   21/05/2024
---

`दानिएल ७:९,१०सँग प्रकाश १४:६,७ पढ्नुहोस्। ती अंशहरूमा के समानता छ?`

न्यायको मामिला बाइबलभरी उल्लेखनीय रूपमा प्रस्तुत गरिएको छ। उपदेशक १२:१४ मा यो लेखिएको छ, "किनकि हामीले गरेको हरेक काम, असल होस् वा खराब होस्, प्रत्‍येक गुप्‍त कुरासमेत सबैको न्‍याय परमेश्‍वरले गर्नुहुनेछ।" भविष्यमा हुने न्यायको बारेमा येशूले आफ्ना स्रोताहरूलाई औँल्याउनुभएको थियो, "36 म तिमीहरूलाई भन्‍दछु, हरेक व्‍यर्थको कुरा जो मानिसहरू बोल्‍दछन्, न्‍यायको दिनमा तिनीहरूले त्‍यसको लेखा दिनुपर्नेछ।’ 37 किनकि तिम्रा वचनहरूले तिमी निर्दोष ठहरिनेछौ, र तिम्रा वचनहरूले तिमी दोषी ठहरिनेछौ।”मत्ती 12:36-37। पावलले यो थप्दछन्, "तोकिएको समयभन्‍दा अघि न्‍याय नगर, प्रभु आउञ्‍जेल पर्ख। उहाँले अँध्‍यारोमा लुकेका कुराहरूलाई प्रकाशमा ल्‍याउनुहुनेछ, र मानिसका हृदयका अभिप्रायहरू प्रकट गरिदिनुहुनेछ। तब हरेक मानिसले परमेश्‍वरबाट आफ्‍नो प्रशंसा पाउनेछ।" 1 कोरन्थी 4:5। यूहन्नालाई स्वर्गदूतले भनेका थिए, "उहाँ अर्थात् परमेश्वरको न्यायको घडी आएको छ।" प्रकाश १४:७।

`प्रकाश २२:१०÷१२ पढ्नुहोस्। जब येशू आउनुहुनेछ तब सारा मानव प्राणीको भविष्य कसरी निर्धारण हुनेछ?`

येशूले उहाँको अन्तिम इनाम दिन आउनुहुने भएकोले उहाँ आउनुभन्दा अघि नै न्याय भइसकेको हुनुपर्दछ। त्यसबेला कसले इनाम पाउनेछ भनेर उहाँले देखाउनुहुनेछ। जब येशू फर्किनुहुन्छ तब मानिसलाई दोस्रो अवसर दिएको हुँदैन। प्रत्येक मानव प्राणीले आफ्नो भावी लक्ष्य निर्धारण गरिसकेको हुन्छ। प्रत्येकलाई पर्याप्‍त जानकारी पाइसकेको हुन्छ कि उसले येशूको पक्षमा कि विपक्षमा रहने निर्णय गर्ने अवसर।

`मत्ती २५:१÷१३ पढ्नुहोस्। दुई भिन्ना भिन्नै इसाई वा येशूभक्त भनेर दावी गर्नेहरूको लेखाजोखा येशूले कसरी गर्नुहुनेछ भनेर येशूले किन भन्नुभयो?`

"जब छानबिनको न्याय समाप्‍त हुन्छ तब इसाई हुँ भनेर दावी गर्नेहरूको भविष्य निर्धारण गरिसकेको हुन्छ। तिनीहरूको एक एक मामिला जाँच गरिसकेको हुन्छ र तिनीहरूको भावी निर्णय भइसकेको हुन्छ। येशू नआउञ्‍जेल प्रत्येकले आफ्नो भविष्य आफैले गर्ने निर्णय पाएको हुन्छ, जब उहाँ आउनुहुन्छ तब त्यो निर्णय गर्ने समय बन्द भएको हुन्छ र दयाको ढोका बन्द गरिसकेको हुन्छ। यसरी एउटा छोटो वाक्यले पुष्टि गर्दछ, 'जो तयार थिए तिनीहरू विवाहमा गए: अनि ढोका बन्द भयो।' येशूका सेवाकार्य समाप्त नहुञ्‍जेल हामीलाई अवसर दिइरहेको हुन्छ अन मानिसको मुक्तिको महान् कार्य सम्पन्न हुनेछ।" ÷द ग्रेट कन्त्रोभर्सी, पृ॰ ४२८।

`येशू प्रति आशक्त हुनेहरूले न्यायको बारेमा डराउनु पर्दैन। येशू ख्रीष्टद्वारा पापको क्षमा हाम्रो हो। दोषी मनस्थितिबाट स्वतन्त्र हुने हाम्रो हो। ईश्‍वरीय जीवन बिताउने शक्ति हाम्रोफ हो, र अन्तिम विजय हाम्रो हो।`