---
title:  उपसंहार
date:   24/05/2024
---

न्यायमा येशूको काम र हाम्रो भूमिका कसरी वर्णन गरिएको छ हेर्नुहोस्: "मानिसहरूका पापका बहानाहरूलाई येशूले आँखा चिम्लिनुहुन्न। तर तिनीहरू नम्र भएर पापको स्वीकार गरेको र विश्‍वासलाई हेर्नुहुन्छ। तिनीहरूको क्षमाको दावी गर्दै उहाँले उहाँका पिता र स्वर्गदूतहरूको सामु उहाँको घाइटे हातहरूलाई उचालेर देखाउँदै भन्नुहुन्छ: तिनीहरूलाई तिनीहरूको नाउँद्वारा नै म चिन्दछु। मेरो हत्केलामा तिनीहरूलाई कुँदिएको छु। 'तोडिएको आत्‍मा नै परमेश्‍वरको निम्‍ति बलिदान हो। हे परमेश्‍वर, तोडिएको र पश्‍चात्तापी हृदयलाई तपाईँ तिरस्‍कार गर्नुहुन्‍न।' भजन 51:17। र तिनीहरूलाई आरोप लगाउने सैतानलाई उहाँले यसरी मुखभरी जवाफ दिनुहुन्छ: 'प्रभुले तिमीलाई हप्‍काओस्, ए सैतान; प्रभुले चुन्नुभएको यरुशलेमले पनि तँलाई हप्‍काओस्।'"÷द ग्रेट कन्त्रोभर्सी, पृ॰ ४८४।

"परमेश्वरका जनहरू थाङ्ना र फोहरी वस्त्र पहिरिएर प्रभुको अगाडि उभिनु परेकोले तिनीहरू नम्र हुन अग्रसर हुनुपर्दछ र उहाँको नाउँलाई दावी गर्ने सबैले आआफ्नो हृदय खोतल्नु जरुरी छ। जो मानिसहरू सत्यको पालन गरेर आफ्ना हृदयलाई शुद्ध पार्दछ आफूहरू तुच्छ भएको तिनीहरूले ठान्दछन्।

जति नजिकै येशूको निश्‍चल स्वभावलाई हेर्दछन्, त्यति तिनीहरू उहाँको स्वरूपमा हुन तिनीहरू तिब्र चाहना गर्दछन्। अनि आफूहरू कतिको अशुद्ध र अपवित्र भएको पनि महसुस गर्दछन्। हामीहरूको पापमय अवस्थालाई महसुस गर्ने क्रममा हाम्रो धार्मिकता, पवित्रता र मुक्ति पाउन ख्रीष्टमा नै भरपर्नुपर्दछ। सैतानले हामीलाई गरेको आरोपसँग हामी मुकाबिला गर्न सक्दैनौँ। हाम्रो निम्ति ख्रीष्टले मात्र अनुनय बिन्ति गर्न सक्नुहुन्छ। हाम्रो धर्मकर्म र पूण्य कामको आधारमा होइन, तर उहाँको आफ्नै जीवनलाई बाजी राखेर सैतानका आरोपहरूलाई उहाँले खण्डन गर्नुहुन्छ।"÷एलेन जी॰ ह्वाइट, टेस्टिमोनिज फर द चर्च, ठेली ५, पृ॰ ४७१,४७२।

"अहिले हामी पश्‍चात्तापको महान् दिनमा बाँचिरहेकाछौँ। जब पृथ्वीको पवित्रस्थानमा प्रधान पूजारी इस्राएलहरूका निम्ति पश्‍चात्तापको विधि पूरा गर्दै थिए तब सबै इस्राएलीहरूलाई आआफ्ना हृदय खोतलेर पाप प्रति दु:ख मनाउ गर्दै नम्र हुनु परेको थियो, नत्रभने तिनीहरू समाजबाट बहिष्कृत हुनुपर्दथ्यो। त्यसरी नै जसका नाउँहरू जीवनको पुस्तकमा अहिले लेखिएकाछन् अहिले परिक्षणकालभरी तिनीहरूले आआफ्ना पाप प्रति दु:ख मान्दै, पीडामा र सही पश्‍चात्ताप गरि परमेश्वरको सामु आउनुपर्दछ।"÷द ग्रेट कन्त्रोभर्सी, पृ॰ ४८९,४९०।

**चिन्तनमनन**:

`पिताको सामु येशूले आफ्ना घाइटे हातहरू हाम्रा निम्ति देखाइरहनुभएको छ भन्ने धारणाले के हामी मार्मिक हुनुपर्दैन र? न्यायको समयमा त्यो मात्र हाम्रो आशा किन हुनुपर्दछ?`

`हामी पश्‍चात्तापको दिनमा जिइरहेकाछौँ। पश्चात्तापको प्रक्रिया भनेको पापीहरूलाई मुक्ति दिने परमेश्वरको काम हो। त्यसकारण, परमेश्वरको कामको निम्ति सुम्पिएको कुनै पनि दिन पापीहरूलाई मुक्तिदिने खबर सुसमाचार होइन र?`

`एलेन जी॰ ह्वाइटले लेखेको हेर्नुहोस्: "हाम्रो निम्ति परमेश्वरसँग प्रभावकारी बिन्ति केवल येशूले मात्र गर्न सक्नुहुन्छ। हाम्रा धर्मकर्मको आधारमा होइन उहाँकै कार्यमा आधारित गरेर दोष लगाउनेका विवादहरूलाई चुप लगाइदिनुहुन्छ।"÷एडभेन्ट रिभ्यु एण्ड साबथ हेराल्ड, जनवरी २, १९०८। यो आशा तपाईँको आफ्नै कसरी बनाउन सक्नुहुन्छ?`