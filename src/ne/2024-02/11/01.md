---
title:  निकट वा आउनै लागेको द्वन्द्व वा मतभेद
date:   08/06/2024
---

### यस अध्यायका मूल पदहरू
प्रकाश १४:७,९,१२; प्रकाश ४:११; प्रकाश १३:१,२; प्रकाश १२:३÷५; प्रकाश १३:११÷१८।

> <p>यस अध्यायको मुल सार पद</p>
> "हे परमेश्वर पिता, यिनीहरूलाई सत्यले पवित्र वा चोखो राख्‍नुहोस्। तपाईँको वचन नै सत्य हो।" यूहन्ना १७:१७।

वर्तमान युगमा विज्ञानले अनेकौँ चमत्कारीय आविष्कारहरू गरिरहेका छन्। चिकित्सा क्षेत्रमा नयाँ यन्त्र आविष्कार गरिएको छ। त्यसलाई बायोचिप वा भेरी चिप भनिन्छ। यो चामलको गेडा जतिको आकार छ। यो बिरामीमा प्रत्यारोपण गरिन्छ वा शरीरमा गाभी दिन्छ। यो राखिएको ठाउँमा स्कान गरियो भने त्यसमा त्यस व्यक्तिमा राखिएको चिकित्सा इतिहास वा लगत पढ्न सकिन्छ। यो त खानाको पाकेटमा राखिएको बारकोड वा डलरमा राखिएको पशुको रहस्यमय छाप हो जुन ६६६ सँग मिल्छ भनेर कतिपय इसाईहरूले विश्‍वास गर्दछन्। कतिपयले यो बायोचिप जन्त्र जस्तो हो, कुनै रहस्यमय आध्यात्मिक किरणको प्रतिक हो, अमेरिकालाई आक्रमण गर्ने कालो हेलकप्टरको चिन्ह हो र अझ कतिपयले त यो राष्ट्रसँघ वा सबै राष्ट्रहरूलाई एकै थलोमा ल्याउने योजनाको चिनो हो भनेर पनि विश्‍वास गर्छन्।

युगको अन्तमा आउने कसलाई पूजा गर्ने, को सर्वोपरि तत्व हो जसलाई सबैले ढोग्दछन् वा परमेश्वरलाई भन्ने विवादको बारेमा प्रकट गर्ने यस अध्यायको लक्ष्य हो। परमेश्वरको व्यवस्था वा दश आज्ञा र उहाँको अधिकारलाई पन्छाउन सैतानले चुनौती दिनेछ। विशेष गरेर यस जगतका सृष्टिकर्ता सनातन परमपिता परमेश्वरलाई चिन्हाउने साबथ नै विश्‍वमा हुने द्वन्द्वको केन्द्रविन्दु हुनेछ। हप्‍ताको सातौँ दिन साबथमा परमेश्वरको आराधना गर्ने हो कि वा रोमन क्याथोलिकको आदेश अनुसार स्थापना गरिएको कठित साबथ वा आइतबार नै विश्राम दिन हो भन्ने विवादमा विश्‍व जनसंख्या फस्नेछ। सैतानको निम्ति साबथको अवधारणा नै आपत्तिजनक छ किनभने उसले सृष्टिकर्तालाई घृणा गर्दछ। येशू ख्रीष्टप्रतिको समर्पित जीवनलाई भङ्ग पार्न सैतानले विभिन्न सरकार, संस्था र धर्मद्वारा नै दादागिरी गरेर वाध्य पार्नेछ। उसले अनेकौँ दवाव र बल प्रयोग गरेर ख्रीष्टप्रतिको हाम्रो आस्थालाई ध्वस्त पार्न खोज्नेछ। सत्य र असत्य धर्म वा आराधना दिनको विषयमा लिएर तक्‍कर पर्नेछ। अनेकौँ सतावट, आर्थिक नाकाबन्दी, झ्यालखानामा जाकिएतापनि वा मृत्युकै सामना गर्नु परेतापनि ख्रीष्टप्रतिको निष्ठा नत्याग्न परमेश्वरको अन्तिम आह्वान येशूभक्तहरूलाई दिएको छ। येशूको शक्तिले उहाँप्रति निष्ठावान र आस्थावान प्रिय भक्तहरू अन्तिम द्वन्द्वमा कसरी पार हुनेछ भन्ने विषयवस्तु यस अध्यायले नियाल्नेछ।

यो अध्याय द ग्रेट कन्त्रोभर्सी अध्याय ३५ र ३६मा आधारित छ।