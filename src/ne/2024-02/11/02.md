---
title:  प्रकाशको पुस्तकले औँल्याइको अन्तिम द्वन्द्व
date:   09/06/2024
---

प्रकाशको पुस्तक रहस्यमय चिन्ह, गुप्‍त, अप्रकट बोली, अनौठा पशुहरू र अचम्मका प्रतिक तथा चित्रणहरूले भरिएका छन्। तर तिनीहरू मात्र प्रकाशको पुस्तकमा छैन। युगको अन्तमा रहनेहरूको निम्ति प्रिय परमेश्वरले दिनुभएका सनातन सत्यहरू पनि यस पुस्तकमा कोरिएका छन्। स्वर्ग मै कसको आराधना वा पूजा गर्ने द्वन्द्व सुरु भएको थियो। महामहिम सर्वोच्च र जगतब्रम्हाण्डको परमेश्वर को हुनुहुन्छ भन्ने भिषण विवाद यस पृथ्वीका विभिन्न धर्म, धर्मशास्त्र र दर्शनहरूमा होइन तर स्वर्गमा नै सुरु भएको थियो। युगको अन्तको पराकाष्टामा कसको आराधना गर्ने भन्ने विषयमा भिषण द्वन्द्व मच्चिने छ।

`जगत ब्रम्हाण्डमा भइरहेको असल खराब वा सत्य र असत्यको बिचमा भइरहेको भिषण द्वन्द्व कुन विषयवस्तुमा आधारित छ? हेर्नुहोस् प्रकाश 14:७, 9-10, प्रकाश 4:11।`

कसको भक्त हुने, कसको उपासना गर्ने, कसको पूजा गर्ने, कसमाथि अगाढ श्रद्धा राख्‍ने, सर्वोच्च परमपरमेश्‍वर को हुनुहुन्छ भनेर स्पष्ट रूपमा जानकारी र सृष्टि विषयहरू अभिभाजित वा अलग नहुने विषयवस्तु हो, ती एक आपसमा छुट्याउन नसक्ने गरी गाँसिएका वा बुनिएका छन्। सारा सृष्टिको प्रभु परमपरमेश्‍वरको आराधना गर उहाँका भक्त होउ भनेर प्रकाश १४:७ले हामीलाई आह्वान गर्दछ। विकाशवाद सिद्धान्तको बाढीले छोपिएको यस संसारमा हाम्रो चिनारी साबथ हो भनेर सनातन याद दिलाउने धरोहरको रूपमा खडा भइरहेको छ। हामी कुनै पूजनीय भगवान, स्वामी, जगतगुरु, परमेश्वर होइन तर सृष्टि हौँ र हाम्रा सृष्टिकर्ता साबथका प्रभुमा नै हामी बफादार हुनुपर्छ र उहाँ मात्रै हाम्रो ढोगको योग्य हुनुहुन्छ। त्यसैकारण, इसाई भनाउँदाहरू मार्फत नै साबथ प्रति आफ्नो घृणा सैतानले मच्चाइरहेको छ।

`प्रकाश १२:१७ र १४:१२मा सृष्टिकर्ता परमेश्वरलाई दिनुपर्ने हाम्रो अन्तिम अभिव्यक्ति वा आवाज उहाँप्रति हाम्रो ढोग वा श्रद्धा हो भनेर देहायका पदहरूले कसरी बताउँछन्?`

हप्‍ताको सातौँ दिन साबथलाई नै पालन गरेर त्यही दिनमा मै सृष्टिकर्ताको आराधना गर्नु भनेको सरासर पशु वा सैतानको खिलाफमा छ। संसारको इतिहासमा जतिसुकै भयानक यातना वा सतावट सहनु परेतापनि वा विरोधको सामना गर्नुपरेतापनि परमेश्वरका थोरै मात्र भएपनि केही श्रद्धालु जनहरू हुनेछन् जो उहाँ प्रति बफादार हुनेछन्।

"झुठो साबथ वा आइतबार नै सारा इसाईहरू चर्चमा जानुपर्छ र परमेश्वरको आराधना सेवा गर्नुपर्छ भन्ने कानुन सरकारले पारित गरेतापनि त्यो चौथो आज्ञाको विपरित भएको मान्नुपर्दछ। सृष्टिकर्ता परमेश्वरको नै विरोधमा खडा हुने भ्रष्ट शक्तिको सामना गर्दै परमेश्वरको व्यवस्था वा दश आज्ञालाई पालन गरेर सत्य साबथमा परमेश्वरको उपासना गर्नुपर्छ भनेर जिकिर गर्नेहरूको समूहले सृष्टिकर्ता प्रति बफादार भएको प्रमाणित गर्दछ।"÷द ग्रेट कन्त्रोभर्सी, ६०५।

जो मुक्तिदाता येशूका भक्तहरू छन् तिनीहरूमा येशूको वा येशूमा विश्‍वास हुन्छन् भनेर प्रकाश १४:१२ले स्पष्ट पारेको छ। येशूको विश्‍वास वा येशूमा भएको विश्‍वास यस्तो गहिरो छ कि त्यसले यस संसारमा कहिल्यै पनि नदेखिएको परमेश्वरमाथि भरोसा राखेको हुन्छ। आफ्नो आस्थाको बारेमा नबुझेतापनि त्यसलाई सुरक्षित राख्‍दछ। यो येशूबाट पाएको उपहार वा वरदान हो। यो हामीले हाम्रो विश्‍वासबाट नै पाउँछौँ। अनेकौँ आउनेवाला कठिन द्वन्द्वमा यही विश्‍वासले हामीलाई पार लगाउँदछ।

`हप्‍ताको सातौँ दिन साबथ नै परमेश्वर सृष्टिकर्ता हुनुहुन्छ भनेर देखाउने आधारशीला प्रतिक हो जुन अदनको बगैँचामा बसालिएको थियो। रोमन क्याथोलिक चर्चले (दानिएल ७:२५) यसलाई उल्टाउने प्रयास गर्नु नै परमेश्वरको आधिकारिकता, मान्यता र अस्तित्वको आधारशीला नै ध्वस्त पार्न खोज्नु हो। यो सत्य अन्तिम युगसम्म नै द्वन्द्वको विषय भइरहने विषय हो भनेर हामीले कसरी बुझ्ने?`