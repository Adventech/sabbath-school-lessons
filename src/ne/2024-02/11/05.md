---
title:  'पशुको पहिचान: भाग २'
date:   12/06/2024
---

परमेश्वरका भक्तजनहरूले पशुलाई होइन उहाँकै आराधना गर्दा महा आनन्द र रमाइलो मान्दछन्। तिनीहरूले परमेश्वरलाई हृदयदेखि प्रेम गर्ने भएकोले उहाँका आज्ञाहरू शिरोपर गर्दछन्। तिनीहरूप्रति परमेश्वर समर्पित भएकोले तिनीहरू पनि उहाँप्रति समर्पित हुन्छन्।

`तर परमेश्वरको विरोधी पशुको पहिचान के हो त? हेर्नुहोस् प्रकाश 13:5।`

इस्राएलीहरूले एक महिनाका दिनहरू ३० दिन भनेर मान्छन्। यसैलाई ख्यालमा राखेर प्रकाश १३:५को ४२ महिना भनेको १,२६० दिन वा वर्षहरू हुन्। भविष्यवाणीमा एक दिनको अर्थ एक वर्ष भनेर हामीले अध्याय ४ मा हेर्‍यौँ।

रोमन क्यालोलिक चर्चका पोपहरूले तिनीहरूका प्रभाव र अधिकार सन ४३८देखि सन १७९८सम्म प्रयोग गरेका थिए। सन् १७९८मा फ्रान्सका शासक नेपोलियना सेनापति वर्थिएरले पोपलाई पक्रेर बन्दी बनाइएको थियो। यसले संसारमा रोमन क्याथोलिक चर्चको आधिपत्यको समाप्‍त भएको थियो। प्रकाश १३:१०को भविष्यवाणी पूरा भएको थियो: "कैदमा जानुपर्ने कैदमा नै जानेछ, तरवारले मारिनेचाहिँ तरवारले नै मारिनेछ। सन्‍तहरूको सहनशीलता र विश्‍वास यसैमा छ।" पोपियतन्त्रले पाएको धक्‍का अत्यन्तै गम्भीर थियो तर घाटक थिएन। प्रकाश १३:१२ अनुसार घातक घाउ निको हुनेछ भनेको छ। पोपियतन्त्रको प्रभाव फेरि विश्‍वव्यापी भएको छ।

वर्तमान समयमा संसारका शासकहरूले पोपलाई रोमको चर्चको राजदूत भनेर मान्दछन् र उनी रहेको भ्याटिकनमा बराबर भेट्न जान्छन्। अव्यवस्थित र अस्थिर संसारमा पोपलाई विश्‍वको नैतिक अगुवाको रूपमा मान्ने र उनले नै मानिसहरूलाई एकताको सूत्रमा बाँध्न सक्छन् भन्ने वातावरण सृजना भइरहेको छ। पोपको दरवार वा सेन्ट पिटर स्क्वाएरमामा जम्मा भएका १५००० मानिसहरूलाई जुन ६, सन २०१२मा पोप बेनिडिक्टले यो घोषणा गरेका थिए, "आइतबार प्रभुको दिन हो र पुरुष र स्त्री र प्रत्येक जन स्वतन्त्र हुनुपर्दछ, परिवारको निम्ति र परमेश्वरको आराधना गर्न स्वतन्त्र हुनुपर्दछ। जब हामी आइतबारको पक्षमा बोल्छौँ तब हामी मानव स्वतन्त्रताको वकालत गरिरहेका हुन्छौँ। https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html

आइतबारलाई नै मान्ने अभियान एक दिन पूरा हुनेछ भनेर द ग्रेट कन्त्रोभर्सीले स्पष्ट रूपमा प्रकट गरेको छ। "जो मानिसहरू बाइबलले बताएको साबथलाई पालन गर्छन् तिनीहरू देशको कानुन र अधिकारका शत्रुहरू हुन् भनेर अपराधीको रूपमा गनिनेछन्। तिनीहरूले समाजको नैतिक व्यवस्थालाई भङ्ग गर्छन्, तिनीहरूले अराजकता र भ्रष्टतालाई निम्त्याउँछन्, तिनीहरूमाथि परमेश्वरको न्याय खनिनुपर्छ भनेर तिनीहरूको विरुद्धमा जनता र शासकहरूलाई उचाल्नेछन्।...तिनीहरूलाई सरकार विरोधी भनेर आरोप लगाउनेछ। दश आज्ञालाई अस्वीकार गर्ने पास्टर र प्रचारकहरूले देशका कानुन र सरकारका अधिकारहरूलाई पालन गर्नुपर्छ किनकि तिनीहरू परमेश्वरबाट नै खटिएका छन् भनेर चर्चमा प्रचार गर्नेछन्। कानुनका घरहरूमा र अदालतमा दश आज्ञाहरू मान्नेको गलत प्रतिनिधित्व गर्नेछन् र तिनीहरू अपराधी भनेर दोषी ठहराउनेछ।"÷द ग्रेट कन्त्रोभर्सी, पृ॰ ५९२।

`शायद यस्तो समय आउने कुरा विश्‍वास गर्न अहिले गार्‍हो होला तर संसार कति छिटो परिवर्तन हुन सक्छ त्यसलाई सोच्नुहोस्। ती परिवर्तनहरूले हाम्रो सामु युगको अन्तिमका घट्नाहरू भइरहेका छन् भनेर कसरी महसुस गर्ने?`