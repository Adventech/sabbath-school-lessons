---
title:  'पशुको पहिचान: भाग १'
date:   11/06/2024
---

`त्यो विशेष पशु कहाँबाट उदय हुन्छ र उसलाई कसले अधिकार दिन्छ? हेर्नुहोस् प्रकाश 13:1-2।`

जब प्रकाशको पुस्तकले अजिङ्गर भनेर सम्बोधन गर्छ तब प्रायजसो सैतानलाई नै औँल्याएको हुन्छ। प्रकाश १२:३÷५ले यो बताउँछ कि जब स्त्रीले पुरुष बालक जन्माइन् तब त्यसलाई नश गर्न अजिङ्गरले प्रयास गर्‍यो र पछि त्यो बालक परमेश्वको सिंहासनमा लगियो। मूर्तिपूजा गर्ने रोमद्वारा ख्रीष्टलाई नाश गर्ने सैतानले प्रयास गरेको थियो (मत्ती २:१६÷१८)। त्यसपछि परमेश्वरका परमशत्रु सैतानले राजनैतिक र धार्मिक निकायहरूद्वारा उसको लक्ष्य पूरा गर्न खोजेको थियो र खोजिनै रहेको छ।

यस पशुको शक्ति वा अधिकारको बारेमा हामीलाई बताइएको छ, " त्‍यस अजिङ्गरले त्‍यस पशुलाई आफ्‍नो शक्ति, आफ्‍नो सिंहासन र ठूलो अधिकार दियो।" प्रकाश 13:2। यो भविष्यवाणी सयौँ वर्षपछि अक्षरस पूरा भएको थियो। रोमका सम्राट् कन्स्टेटिनले आफ्नो राजधानी रोमबाट कन्सेटाटिनोपल वा आधुनिक टर्कीमा सारेका थिए। यसले गर्दा रोमको राजकिय सहरमा रहेको सिजरको सिहाँसन खाली भएको थियो। तब, मूर्तिपूजा गर्ने रोमले पशुलाई आफ्नो सिंहासन सुम्पेको थियो वा रोमन क्याथोलिक चर्चको धर्मगुरु पोपलाई।

लेखक आइजाक बाकुसले यो व्यक्त गरेका थिए, "रोमी साम्राज्यको राजधानी कन्स्टानटिपोलमा सारेर रोमको बिशपलाई रोमको सिंहासनमा बस्न अवसर दिएको थियो। त्यहाँ उनले आफूलाई यस संसारमा रहने सबै मानिसहरूभन्दा उच्च दर्जा भएको र स्वर्गकै परमेश्वरभन्दा पनि माथी भएको दावी गरेका थिए।"÷द इनफानाइट इम्पोर्टान्स अभ ओबिडियन्स अभ फेथ, एण्ड सेपरेशन फ्रम द वर्ल्ड, पृ॰ १६ (लु र्र्वाइ इडविन फ्रुम, द प्रोफेटिक फेथ अभ आवर फादर्स, ठेली ३, पृ॰ २१३बाट उद्‍धृत)। बिलायतको दार्शनिक थोमस हब्स (१५८८÷१६७९)ले आफ्नो भनाइ यसरी राख्दछन्, "रोमन क्याथोलिक चर्चको पोप अरू कोही नभएर मरेको रोमी साम्राज्यको भूत हो। त्यहाँ रोमी साम्राज्यको चिहानमाथि बसेर श्रीपेच लगाएको छ।"÷लिभियाथान (न्यु योर्क: अक्सफोर्ड, १९९६), पृ॰ ३८६। राम्रोसँग केलाएर हेरियो भने प्रकाश १३ को समुद्रबाट आएको पशु रोमबाट उदय भएको धार्मिक शक्ति हो र उसले स्थापना गरेको आराधना वा आइतवारे भ्रष्ट धार्मिक प्रणाली हो जुन विश्‍वव्यापी भएको छ (प्रकाश १३:३,४)। पशु कुनै व्यक्ति होइन, यो धार्मिक संगठन हो जसले परमेश्वरको वचनलाई मानवीय आदेशहरूले साटेको थियो।

`पशु को हो भनेर देहायका पदहरूले किटानी गरेका छन्? हेर्नुहोस् प्रकाश 13:१,6।`

यूहन्ना १०:३३ र लूका ५:२१ले ईस्वरनिन्दाको परिभाषा यसरी दिन्छन्: (१) जब मानिसले आफू परमेश्वर, भगवान, स्वामी वा जगतगुरु भनेर दावी गर्छ, र (२) मानिसको पापलाई क्षमा दिने अधिकार भएको दावी गर्छ। येशूलाई त्यही आरोप लगाइएको थियो। त्यो अन्याय र गलत थियो किनकि उहाँ सत्य परमेश्वर नै हुनुहुन्थ्यो त्यसकारण, उहाँमा पापहरूलाई क्षमा दिने अधिकार थियो। रोमन क्याथोलिक चर्चको उच्च धर्मगुरु पोपका विशेष शिक्षाहरू छन् जसलाई बाइबलले ईस्वरनिन्दा भनेर ठम्याइएको छ: पादरी वा क्योथोलिक चर्चका फादरहरूमा पाप क्षमा गर्ने अधिकार पाएको र पोप नै यस पृथ्वीमा परमेश्वरको प्रतिनिधि हो।