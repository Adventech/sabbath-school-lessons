---
title:  उपसंहार
date:   14/06/2024
---

पशु र उसका मूर्तिलाई ढोग्ने भन्ने वर्णनले दानिएल ३को कथाको याद दिलाउँछ। बेबिलोनका राजाले शाद्राक, मिशाक र अबेदनेगोलाई सुनको विशाल मूर्तिलाई ढोग नत्र भने आगोको भत्तीमा हुत्याइनेछ भनेर उर्दी दिएका थिए। पौराणिक बेबिलोन र आधुनिक बेबिलोनको विषयवस्तु पूजा वा आराधनाको विषयवस्तुमा छ। सत्य आराधना परमेश्वरको वचनसम्मत हुन्छ, उहाँको प्रेमले मानिसको हृदय परिवर्तन भएको हुन्छ र उसको जीवन उहाँको आत्माले भरिएको हुन्छ। यस संसारको नीति वा ढाँचामा हामी चल्नेछैनौँ, तर परमेश्वरको इच्छा अनुसार जिइनेछौँ। बाइबलले सिकाएको शिक्षादीक्षा अनुसार हामी चल्नेछौँ। यो मात्र हाम्रो सुरक्षा हो।

"यो हाम्रो मगजमा घुसाइ राख्‍नु जरुरी छ कि हाम्रो चाहना, विवेक वा आत्मनिर्णयलाई परमेश्वरले जबरजस्ती परिवर्तन गर्न बल प्रयोग गर्नुहुन्न। तर, आफ्नो बहकाउमा नलाग्ने मानिसहरूलाई आफ्नो नियन्त्रणमा लिन सैतानले आफ्नो जबरजस्ती निर्दयी बल प्रयोग गर्दछ। त्रास र शक्ति प्रयोग गरेर मानिसको विवेकमाथि रजाइँ गर्न खोज्छ र आफूलाई ढोग्न वाध्य पार्दछ। उसको लक्ष्यलाई पूरा गर्न सैतानले दुवै धार्मिक र अनिश्‍वरवादी राज्य वा अख्तियारहरूलाई प्रयोग गर्दछ। परमेश्वरको व्यवस्था वा दश आज्ञाको खिलाफमा बनाइएको मानवीय कानुन वा नीतिहरूलाई पालन गर्न जबरजस्ती बल प्रयोग गर्न सैतान सक्रिय हुनेछ।"÷द ग्रेट कन्त्रोभर्सी, पृ॰ ५९१।

"येशूभक्तहरूले सामना गर्नुपर्ने विपत्ति र कष्टहरू सहन, तिनीहरूले परमेश्वरको वचनमा प्रकट गरिएको उहाँको इच्छालाई जान्नै पर्छ। यदि तिनीहरूमा परमेश्वरको चरित्र, शासन र लक्ष्यको बारेमा ठिक धारणा भयो भने मात्र तिनीहरूले उहाँको सम्मान गर्द सक्दछन्। बाइबलबाट तिनीहरूले जानेका र बुझेका विद्या अनुसार तिनीहरू चल्न समर्पित हुनुपर्दछ। युगको अन्तमा हुने अन्तिम भिषण द्वन्द्वमा बाइबलको सत्यता अनुसार नचल्ने कोही पनि व्यक्ति परमेश्वरको पक्षमा उभिन सक्नेछैन।

त्यसकारण, येशूभक्तहरूको दिमाग परमेश्वरको वचनले भरिभराउ हुनुपर्दछ।"÷ द ग्रेट कन्त्रोभर्सी, पृ॰ ५९३।

"सबै सुधारको आधार र सबै शिक्षा, दर्शन, सिद्धान्तको स्तर वा मानक बाइबल र बाइबल मात्रै हो भनेर जिकिर गरिरहने मानिसहरू यस पृथ्वीमा परमेश्वरले सुरक्षित राखिरहनुहुनेछ। अनेकौँ विद्धान, दार्शनिक र पढेलेखेकाहरूको धारणा, विज्ञानको धारणा र अनुमान, धर्मगुरुहरूको परिषदका निर्णयहरू र अनगिन्तियौँ चर्चहरू र तिनीहरूमा भएका मतभेदहरू र बहुमतको आवाज नै बाइबल सम्मत आस्था वा विश्‍वासको प्रमाण हो भन्न मिल्दैन। यदि कसैले कुनै सिद्धान्त, दर्शन र नीति हाम्रो सामु तेर्सिए यसमा प्रभुले के भन्नुभएको छ भनेर हामीले माग गर्नुपर्दछ। कुनै पनि मानवीय शिक्षा वा दर्शनलाई बाइबलले समर्थन गर्छ कि गर्दैन भनेर हामीले जाँच्नु जरुरी छ किनकि हाम्रो आत्मज्ञानको स्रोत वा आधार नै बाइबल हो।"÷द ग्रेट कन्त्रोभर्सी, ५९५।

**चिन्तनमनन**:

`कसैलाई भय उत्पन्न नगराइ ख्रीष्टको आगमनको प्रतिक्षा गर्दै अरूलाई आशा बाँड्दै हामी कसरी जिउने?`

`आराधना, परमेश्वरलाई ढोग, पूजा, उपसना र भक्तिभाउको बारेमा सोच्नुहोस्। हाम्रो दैनिक जीवन, क्रियाकलाप र आचरणले हामी कसको उपासक हौँ भनेर कसरी देखाउने?`

`भविष्यको बारेमा परमेश्वरमा भरोसा राखेर हामी कसरी चल्ने र अरूले पनि भविष्यको सामना गर्न कसरी सहयोग गर्ने?`

`अन्तिम समयमा भइरहेका विभिन्न घट्नाहरूको बुझाइले हाम्रा जीवनहरूमा कस्तो ठोस भिन्नता प्रदर्शन गर्न सक्छौँ?`