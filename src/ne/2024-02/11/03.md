---
title:  आउने सङ्कट
date:   10/06/2024
---

परमेश्‍वरसँगको युद्धमा सैतानले गर्ने भिषण र सबभन्दा नराम्रो युद्धको बारेमा दिएको भविष्यवाणी प्रकाश १३ अध्यायमा छ जहाँ पशुको छापको भविष्यवाणी उल्लेख गरिएको छ। येशू क्रूसमा मरिसक्नुभएपछि शत्रु सैतानलाई थाहा थियो कि उ हारिएको छ, तर उसले आफूसँग जतिधेरै सक्यो त्यति मानिसहरू आफूतिर तानेर नाश गर्ने निश्‍चय गरेको छ। त्यस रणनीतिको पहिलो अभियानमा उसले छली नीति प्रयोग गर्दछ। तर कोही उसको छलमा पर्दैन भने उसले बलजफ्ती गर्ने निर्णय गरेको छ। जसले पशुको पूजा गर्दैन उसलाई मृत्यु दण्ड दिने सरकारी र धार्मिक निर्णय गराउने पर्दा पछाडि सैतानले नै प्रमुख भूमिका खेल्नेछ।

धर्मको नाउँमा मानिसहरूलाई यातना दिने, सास्ती दिने र दवाउने कुनै नयाँ होइन। हाबेलले परमेश्वरका आज्ञा पालन गरेकोले कैयनले उसलाई मारेका थिए।त्यसबेलादेखि धर्मको नाउँमा सतावट सुरु भएको थियो। येशूले नै भन्नुभएको थियो कि उहाँका भक्तहरूले सतावटको सामना गर्नुपर्नेछ।

`नयाँ करारको चर्चले के अनुभव गरे जुन युगको अन्तमा हुने ख्रीष्टको चर्चले पनि सामना गर्नेछ? हेर्नुहोस् यूहन्ना 16:1-4; मत्ती 10:21-23; 2 तिमोथी 3:12 र १ पत्रुस 4:12-14।`

संसारको इसाई इतिहासभरी विभिन्न देशहरूमा येशूभक्तहरूलाई सताउने चलन त साधारण नै भएको छ। यो मूर्तिपूजा गर्ने रोममा थियो। अनि बाइबल र बाइबल मात्र विश्‍वास गर्ने येशूभक्तहरूलाई रोमन क्याथोलिक र अतिवादी इसाईहरूले भिषण आक्रमण मध्यकालिन युगमा सर्वत्र थियो। यस नारकीय सिक्रीमा पशुको छापले सक्रिय भूमिका खेल्नेछ। विगतमा भएका सतावट जस्तै यो सतावट तिनीहरूमाथि आइ पर्नेछ जसले राज्य कठित चर्च वा रोमन क्याथोलिक चर्चले तिनीहरूले निर्धारण गर्ने निश्‍चित आराधना प्रणालीसँग दश आज्ञा र साबथ पालन गर्ने झुक्दैन।

येशूका सत विश्‍वासीहरूलाई आर्थिक नाकाबन्दी गरेर सतावट सुरु गर्नेछ भनेर भविष्यवाणीले आभास दिन्छ: जोसँग पशुको छाप छैन त्यसले किनबेच गर्न पाउनेछैन। पशुको छाप नलिने मानिसलाई मृत्युदण्डको सजायँ पनि सुनाउनेछ (प्रकाश १३:१५,१७)।

इसाई हौँ भनेर दावी गर्ने गर्नेहरूमा पशुको छाप लगाउन सैतान तयार भइरहेको छ। विश्‍वास वा धर्मको नाउँमा सबैसँग सम्झौता गर्नुपर्छ भनेर जीवन बिताउने इसाईहरूलाई त्यो छाप लगाउनेछ। जब सारा संसार नै पशु वा पोपलाई सम्मानसाथ हेर्दछ (प्रकाश १३:३) तब, अचानक दृश्य परिवर्तन हुनेछ र भविष्यवाणीको क्यामरा परमेश्वरका जनहरूतिर लक्षित गरिनेछ। प्रकाश १४:१२ले त्यसको चित्रण यसरी गरेको छ: "परमेश्वरका आज्ञाहरू पालन गर्ने र येशूका विश्‍वास हुनेहरू यी नै हुन्।" परमेश्वरप्रति बफादारी रहेर ईश्वरीय जीवन उहाँका जनहरूले बिताउनेछ। उहाँको अनुग्रहले तिनीहरू आस्थामा अडिग हेनेछन्, तर तिनीहरूको वरिपरि सबै हल्लीरहनेछन्। जब संसार पशु वा पोपको पछि लागिरहेको हुन्छ तब तिनीहरू जहाँ जहाँ थुमा वा येशू जानुहुन्छ त्यहाँ त्यहाँ तिनीहरू उहाँको पछि लाग्नेछन् (प्रकाश १४:४)। तिनीहरूको विरुद्धमा खडा भएको नर्कका शक्तिहरूमाथि येशू ख्रीष्टको शक्तिले विजयी हुनेछन्।

हामीले अध्याय ९मा हेर्‍यौँ कि असल र खराबको बीचमा भइरहेको भिषण द्वन्द्वको विषयवस्तु नै कसको पूजा गर्ने वा आराधना गर्ने वा कसलाई ढोग्ने भन्नेमा हुनेछ। जब पशुले आफ्नो छली काम गरेर येशूभक्तहरूलाई फसाउन खोज्छ तब उसले बल प्रयोग गरेर जबरजस्ती आफूतिर ल्याउन खोज्नेछ।

`तपाईँले पालन गर्नपर्ने साबथमा आर्थिक मामिलालाई कसरी छिटो सम्झौता गर्ने तपाईँको नीति छ?`