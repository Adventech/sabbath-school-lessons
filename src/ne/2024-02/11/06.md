---
title:  दोस्रो पशु पृथ्वीबाट उदय भएको थियो
date:   13/06/2024
---

`पृथ्वीबाट उदय भएको पशु प्रकाश १३ मा उल्लेखित दोस्रो पशु पहिलेको भन्दा कसरी फरक छ? हेर्नुहोस् प्रकाश 13:11-18।`

पहिलो पशु समुद्रबाट उदय भएको थियो; दोस्रो पशु पृथ्वीबाट उदय भएको थियो (प्रकाश १३:११)। बाइबलमा समुद्रले मानिसहरू, भिड, राष्ट्र र विभिन्न भाषाहरूको प्रतिनिधित्व गर्छ (प्रकाश १७:१५)। पृथ्वीले कम जनसंख्या भएको संसारको प्रतिनिधित्व गर्दछ। पहिलो पशुको विगिविगीको भविष्यवाणीको अन्तमा दोस्रो पशुको विजय हुन्छ (प्रकाश १३:५)। सन १७९८तिर दोस्रो पशुले धार्मिक इतिहासमा प्रमुख भूमिका खेल्न थाल्छ।

यो वर्णन अमेरिकाको उदयसँग ठ्याक्‍क मिल्छ। यसले सन १७७६मा बिलायतबाट स्वतन्त्र भएको थियो। सन १७८९मा यसले आफ्नो सम्विधान बनायो। अनि उन्नाइसौँ शताब्दीदेखि यो देश विश्वको शक्तिशाली देशमा गनिन पुगेको छ।

"उसका दुई सिङ्गहरू थुमाको जस्तै थिए र अजिङ्गरले जस्तै बोल्यो," (प्रकाश १३:११) भनेर यूहन्नाले आफ्नो दर्शनको बारेमा अगि बढाउँछन्। बाइबलको भविष्यवाणीमा सिङ्गको अर्थ शक्ति हो। पहिलो पशुको जस्तै यस पशुका सिङ्गहरूमा मुकुट छैन। त्यसको अर्थ यो राजा भएको देश होइन। दुई सिङ्गहरूले दुई आधारभूत नीतिहरूका स्रोत देखाउँछ। अमेरिकाको सफलताको निम्ति त्यसका राजनैतिक र धार्मिक स्वतन्त्रतालाई प्रयोग गर्दछ।

`प्रकाश १३:११,१२ मा पशु कस्तो छ र के बोल्छ भनेर वयान गरेको छ?`

भद्र र नरम मिजास भएको थुमा जस्तो राष्ट्रले (अमेरिका) आखिरमा आएर अजिङ्गर जस्तै बोल्दछ। यसले "पहिलो पशुको अधिकारलाई" (प्रकाश १३:१२) कार्यान्वयन गर्दछ र धार्मिक स्वतन्त्रताका नीतिहरूलाई त्याग्नेछ। यही राष्ट्रले सारा संसारमा रहेका मानिसहरूलाई जबरजस्ती पहिलो पशुलाई ढोग्न वाध्य पार्नेछ (प्रकाश १३:१२)। पोपको अध्यात्मिक र राजनैतिक अधिकारलाई मान्यता दिएर यस संसारमा रहेका सबै मानिसहरूलाई पहिलो पशुलाई ढोग्न वा उसको आराधना गर्न अमेरिकाले वाध्य पार्नेछ। यस भविष्यवाणी अनुसार अमेरिका पशुको प्रतिक हो र यसले चर्च र सरकार वा राज्यलाई एकै ठाउँमा ल्याएर पशुको स्वरूप वा उसले लादेका आइतबारे कानुन सबैले मान्न कर गर्नेछ।

यो रोचक छ कि पहिलो पशुको शक्तिलाई पहिचान गरिएको समयमा अमेरिका सैनिक र आर्थिक शक्तिको उदय भएको थिएन जसरी अहिले छ।

`आजको अमेरिकामा राजनैतिक अस्थिरताको बारेमा सोच्नुहोस्। एक दिन यसले राजनैतिक र अध्यात्मिक एकताको गठबन्धन गरेर संसारका मानिसहरूलाई आइतबारे कानुन मान्न कर लगाउनेछ भन्ने भविष्यवाणी कसरी पूरा हुनेछ, सो सोच्नुहोस्।`