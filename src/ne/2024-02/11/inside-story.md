---
title:  कथा
date:   14/06/2024
---

### सुङ्गुरको मासु नखाने, र साबथलाई पालन गर्ने

आन्ड्र्यु मेकचेस्नी

अफ्रिका महादेशको दक्षिणपूर्वी क्षेत्रमा रहेको मोजाम्बिक सहरमा सारा भन्ने युवतीको यो कथा हो। उनकी आमाले मोजाम्बिकको सहरमा सुङ्गुरको मासु जाँड बेच्छिन्। साराले पनि आफ्नी आमालाई सहयोग गर्दथिन्। तर एक दिन उनले सेभेन्थ÷डे एडभेन्टिस्टको बारेमा सोचिन्। "होइन, एडभेन्टिस्टहरू शनिबारै चर्च किन जान्छन्?" अचम्म मान्दै उनले सोचिन्। सानी हुँदा आफ्नो दाजुसँग एडभेन्टिस्ट चर्चमा धेरैपल्ट गएकी थिइन्। तर दाजु अर्कै सहरमा सर्दा सारा आमासँगै रहिन्। उनी आमासँगै आइतबार चर्चमा फेरि जान थालेकी थिइन्। जब उनी आमासँग काम गर्दै थिइन् एडभेन्टिस्ट चर्चको बारेमा याद गर्न थालिन्। उनको घरको अगाडि एडभेन्टिस्टहरू सरेका थिए। तिनीहरू शनिबार किन चर्चमा जान्छन् भनेर तिनीहरूसँग सोध्न एकदिन साराले निर्णय गरिन्।

छिमेकीहरूले साराकी प्रश्‍नलाई खुशी मानेर जवाफ दिए। तिनीहरूले बाइबल खोलेर प्रस्थान २०:९÷११को चौथो आज्ञालाई औँल्याए। सारा आफैले पढिन्, "8 “शबाथ-दिन पवित्र मान्‍नुपर्छ भनी याद राख्‍नू। 9 छ दिनसम्‍म परिश्रम गरेर आफ्‍ना सबै काम गर्नू, 10 तर सातौँचाहिँ दिन परमप्रभु तिमीहरूका परमेश्‍वरको निम्‍ति शबाथ-दिन हो। त्‍यसमा तिमीहरूले केही काम नगर्नू, न त आफ्‍नो छोराले, न छोरीले, न कमारा-कमारीले, न गाईबस्‍तुले, न मूल ढोकाभित्र भएको परदेशीले केही काम गरोस्। 11 किनकि छ दिनमा परमप्रभुले आकाश, पृथ्‍वी, समुद्र र तिनमा भएका सबै थोक बनाउनुभयो, तर सातौँ दिनमा चाहिँ विश्राम गर्नुभयो। त्‍यसकारण परमप्रभुले शबाथदिनलाई आशिष् दिनुभयो, र त्‍यसलाई पवित्र गर्नुभयो।" सातौँ दिन पवित्र रहेछ भनेर उनले थाहा पाइन्। जब येशू यस संसारमा रहनुभएको थियो उहाँले सातौँ दिनमा चर्चमा जानुहुन्थ्यो भनेर पनि सिकिन्। त्यसकारण, उनले पनि साबथ पालन गर्न निर्णय गरिन्।

आफूले सुङ्गुरको मासु फेरि कहिल्यै नबेच्ने साराले निर्णय गर्दा आमा धेरै रिसाइन्। उनले शनिबारमा जाँडहरू अबदेखि नबेच्ने भनेर भनिन्। आमाले सारालाई एडभेन्टिस्ट चर्चमा जान मनाही गरिन्। उनले पाँचौँ आज्ञा अनुसार (प्रस्थान २०:१२) आफ्नी आमालाई आदर गर्न चाहन्थिन्। मानिसहरूलाई भन्दा परमेश्वरलाई मान्नु बढी जरुरी छ (प्रेरित ५:२९) भनेर उनले महसुस गरिन् ।

जब साराले सुङ्गुरको मासु र जाँड बेच्न रोकिन् तब आमा छोरीको बीचमा धेरै झगडा हुन थाल्यो। अशुद्ध मासु खान परमेश्वरले मनाही गर्नुभएको छ (लेबी ११:७) र मादक पदार्थ पिउन पनि गलत छ (हितोपदेश २०:१) भनेर आमासँग जिकिर गरिन्। बाइबलले नै सिकाएको, "यसकारण चाहे तिमीहरू खाओ, अथवा पिओ, वा तिमीहरू जेसुकै गर, सबै परमेश्‍वरका महिमाको निम्‍ति गर," (1 कोरन्थी 10:31) पढेर सुनाइन्। परमेश्वरले मनाही गरेका सामनहरू बेच्दा उहाँको महिमा हुँदैन भनेर पनि उनले बताइन्।

आमाले सारालाई घरबाट निकालीदिइन्। कहीँ जाने ठाउँ नभएकोले सारा एडभेन्टिस्ट दाजुको घरमा गइन्। त्यहाँ भाउजु र तिनीहरूका छोराहरू थिए। उनको हृदय धेरै भारी भयो, "के येशूलाई पछ्याउँदा मैले केही मोल तिर्नुपर्छ र?"

उनको मामिलालाई दाजुले चर्चका अगुवाहरू सामु राखे। तिनीहरूको प्रयासले एडभेन्टिस्ट पास्टरले साराकी आमासँग भेट गरिन्। पास्टरले जे सुनाए त्यो उनले ध्यानपूर्वक सुनिन्। उनले भनेको सबै कुरामा आमाले सहमत त भएन तर तब पास्टरले बोले तब उनको हृदय नरम हुन थालेको थियो। सारा घरमा फर्किन सक्छिन् भनेर उनले बताइन्।

आज अझै पनि साराका विश्‍वासहरूमा सहमत भएकी छैनन। पवित्र आत्माले उनको हृदयलाई छोऊन् भनेर उनले प्रार्थना गरिरहेकी छिन्। उनलाई थाहा छ कि जसरी परमेश्वरले उनलाई उहाँको प्रेमको बारेमा बढी ज्ञान दिनुभयो त्यही ज्ञान आमालाई पनि दिनुहुनेछ भन्ने कुरामा उनी ढुक्‍क छिन्।