---
title:  उपसंहार
date:   12/04/2024
---

"ख्रीष्टको चर्चलाई हिँसाद्वारा नष्ट गर्ने सैतानको प्रयास बेकारको थियो। सुसमाचार प्रचार निरन्तर रूपमा प्रचार भएको थियो र येशूमा आस्था राख्‍नेहरू बढ्दै गएका थिए। रोमका चिलहरू जान नसक्ने अनकङ्टार क्षेत्रहरूमा पनि सुसमाचार फैलिएको थियो।येशूलाई विश्‍वास नगर्ने शासकहरूले यातना गर्दा एक जना इसाईले भनेको थियो: 'तपाईँले हामीलाई मार्न सक्नुहुन्छ, यातना दिन सक्नुहुन्छ, दोषी ठहराउन सक्नुहुन्छ...तपाईँहरूको अन्यायले नै हामी निरपराध छौँ भनेर प्रमाणित गरिरहेको छ। तपाईँहरूको क्रुरताले तपाईँहरू जित्‍न सक्नुहुन्न।' अरूहरूलाई आस्थामा निम्त्याउन यो उच्च आवाज थियो।' 'जति धेरै तपाईँहरूले हामीलाई पेल्नुहुन्छ त्यति हाम्रो संख्या बढ्छ; इसाईहरूको रगत नै बिऊ हो।'"÷ टर्टुलियन, आपोलोजी, छन्द ५०।"÷एलेन जी. ह्वाइट, द ग्रेट कन्त्रोभर्सी, पृ. ४१,४२।

"दुष्ट मानिसहरूको हातबाट धर्मीहरूलाई सतावट दिन परमेश्वरले अनुमति दिनुभएको रहस्यमय कदमले विश्‍वासमा कमजोर भएकाहरूको निम्ति ठुलो अन्यौलको विषय भएको छ। त्यसले गर्दा येशूलाई विश्‍वास गर्न तिनीहरूलाई असजिलो पनि भएको हुन्छ। सबभन्दा अनैतिक, दुष्ट र निच मानिसहरूको सम्मान वा प्रतिष्ठा बढेको देख्‍दा कति इसाईहरूले परमेश्वरप्रतिको विश्‍वास नै त्याग्न तयार हुन्छन्। धर्मी, शुद्ध र असल मानिसहरूले दु:खकष्ट पाउँदा र क्रुर शक्तिले तिनीहरूलाई थिचोमिचो गर्दा विश्‍वासमा कमजोर भएका कतिपय इसाईहरू रनभुल्लमा पर्छन्। तिनीहरूले यो सोध्छन्, यदि परमेश्वर न्यायी र कृपालु हुनुहुन्छ भने अन्याय र अत्याचारलाई उहाँले कसरी सहनु हुन्छ? के उहाँको शक्ति असिमित छैन र? तर हामी विश्‍वासमा पक्‍का हुनेहरूको निम्ति त्यस खालको प्रश्‍नसँग हाम्रो सरोकार छैन। परमेश्वरले उहाँको प्रेमको बारेमा पर्याप्‍त प्रमाण हामीलाई दिइएको छ। परमेश्वरको हितप्रति हामीले शङ्का गर्नु उचित छैन। परमेश्वरले कसरी काम गरिरहनुभएको छ त्यो हामीले बुझेकाछैनौँ भन्दैमा उहाँप्रति शङ्का गर्ने हाम्रो आधार छैन।"÷एलेन जी॰ ह्वाइट, द ग्रेट कन्त्रोभर्सी, पृ॰ ४७।

**चिन्तनमनन**:

`दु:खकष्ट वा सतावत्को मूल्य के छ? समय समयमा परमेश्वरका जनहरू दु:ख पाउन परमेश्वरले किन अनुमति दिनुभयो होला? प्रारम्भिक चर्चमा केही असल नतिजा भएतापनि कतिपय समयमा दु:ख, कष्टले केही असल नतिजा आएको देखिन्दैन। यद्यपि, यस भिषण परिस्थितिहरूमा पनि हामी आस्थामा समाहित भएर बस्न परमेश्‍वरको प्रेमको व्यक्तिगत अनुभव किन महत्त्वपूर्ण छ?`

`यदि तपाईँको साथीले यो प्रश्‍न गरे तपाईँले कसरी जवाफ दिनुहुन्छ: "म दु:खकष्ट पाइरहेको बेलामा परमेश्वर कहाँ हुनुहुन्छ? यदि उहाँले मलाई प्रेम गर्नुहुन्छ भने म यस कठिन परिस्थितिमा किन गुज्रिरहेको छु?"`

`समाजमा प्रभावित पार्न तपाईँको स्थानीय चर्चले समाजको सेवा कसरी गर्न सक्छ? समाजमा चर्च सेवाग्रही समुदाय हो भनेर देखाउन के के व्यावहारिक कदमहरू चाल्न सक्छ?`