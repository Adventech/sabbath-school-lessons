---
title:  'विवादको केन्द्रविन्दु: प्रेम वा स्वार्थ?'
date:   06/04/2024
---

### यस अध्यायका मूल पदहरू
लूका १९:४१÷४४; मत्ती २३:३७,३८; हिब्रू ११:३५÷३८; प्रकाश २:११; प्रेरित २:४४÷४७; यूहन्ना १३:३५। १७:२४÷२६।

> <p>यस अध्यायको मुल सार पद</p>
> "नडराउ, किनकि म तिमीसित छु। निरुत्‍साहित नहो, किनकि म तिम्रा परमेश्‍वर हुँ। म तिमीलाई बलियो पार्नेछु। म तिमीलाई सहायता गर्नेछु। मेरो धार्मिकताको दाहिने हातले म तिमीलाई समाल्‍नेछु।" यशैया 41:10।

मानौँ तपाईँले जैतुनको पहाडको चौरमा बाख्रा चराइ रहनुहुन्छ रे। त्यो पहाडबाट तपाईँले यरुशलेमा सहरलाई हेरिरहनुभएको छ रे। अनि अचानक तपाईँले केही आवाजहरू सुन्नुहुन्छ। तुरन्तै ती आवाजहरू येशूको भनेर चिन्नुहुन्छ। उहाँले के भनिरहनुभएको छ ती सुनेर तपाईँ चकित हुन्छ। उहाँले चेलाहरूलाई सम्बोधन गरिरहनुभएको थियो। अस्ताउँदै गरेको घामले गौरवशाली मन्दिरको सुनौलो गोलो छानामा र हिँउ जस्तो सेतो पर्खालहरूमा त्यस घामका किरणहरूले तिरमिर पारिरहेका छन्। त्यस मनोहर दृश्यमा येशू भावुक भएर यो व्यक्त गर्नुहुन्छ, "‘तिमीहरूले यी सब देख्‍छौ, होइन त? साँच्‍चै, म तिमीहरूलाई भन्‍छु, ‘एउटा ढुङ्गामाथि अर्को ढुङ्गा रहनेछैन, प्रत्‍येक भत्‍काएर फालिनेछ।”मत्ती २४:२। चेलाहरू त रनभुल्लमा परे। त्यो सुनेर तपाईँ पनि रनभुल्लमा पर्नुभएको छ। दिमागलाई नै तिरमिर पार्ने उहाँका वचनहरूका अर्थ के होला? ती चेलाहरूलाई थाहा थियो कि संसारको अन्त्य हुनेछ तर त्योसँग मन्दिरको के सरोकार होला भनेर ती चेलाहरू अचम्भित हुन्छन्।

अब तपाईँले कान ठाडो गरेर येशूले भन्नु भएको वचन सुन्नुहुन्छ। यस संसारको अन्त्यमा हुने विभिन्न घट्नाहरूसँग यरुशलेमको बिनाशको बारेमा उहाँले बढो कौशलपूर्वक सुनाउनु हुन्छ। उहाँको महिमित आगमन हुनुभन्दा अघि यरुशलेमको बिनाश र विश्‍वमा हुने घट्नाहरूको बारेमा चर्चा गर्नुहुन्छ। यस अध्ययनमा हामी यो पत्ता लगाउनेछौँ कि यरुशलेमको बिनाशमा सैतानको रणनीति के रहेछ। युगको अन्तमा उसले परमेश्वरका जनहरूलाई धोखा मात्र दिने होइन तिनीहरूलाई नाश पार्न पनि उसले खोज्नेछ। यरुशलेमको पतनको संदर्भ गाँस्नुभएर येशूले संसारको अन्त्यमा हुने घट्नाहरूको रूपरेखा उहाँले कोर्नुभएको मत्ती २४ मा स्पष्टसँग चेलाहरूलाई सुनाउनुहुन्छ।

सैतानका दुई रणनीतिहरू यस अध्यायमा हामी अध्ययन गर्नेछौँ। मानिसहरूलाई अनेकौँ छलछाम गरेर धोखा दिने कामदेखि लिएर परमेश्वरका जनहरूलाई विनाश गर्ने नीति सैतानको छ भनेर हामीले पत्ता लगाउनेछौँ।अनेकौँ दु:ख, कष्ट सतावत दिएर दुष्ट सैतानले मानिसलाई धोखा दिन असफल भएको थियो। तर बाइबलीय शिक्षाको विपरित चलेको लोकप्रिय धर्म, दर्शन आदि चर्चमै संयोजन गरेर वा भित्र्याएर इसाईहरूलाई नै सैतानले कसरी फसाइ रहेको छ भन्ने विषयवस्तु हामी हेर्नेछौँ। सबैसँग मिल्नुपर्छ भनेर बाइबलीय शीक्षा वा आस्थासँग सम्झौता गर्नु वा गराउनु सैतानको रणनीति हो। तर त्यसप्रति परमेश्वर सजग हुनुहुन्छ भन्ने कुरामा हामी विश्‍वास गरि नै रहनुपर्दछ। अनेकौँ चुनौति र कष्टको समयमा पनि आफ्ना प्रिय जनहरू जो उहाँका आज्ञा अनुसार चल्छन् र येशूको विश्‍वासमा अडान लिएर बस्छन् परमेश्वरले सुरक्षित राख्‍नुहुन्छ भन्ने उहाँको प्रतिबद्धता यस अध्यायमा हामी हेर्नेछौँ।

यस अध्याय द ग्रेट कन्त्रोभर्सीको अध्याय १÷२ मा आधारित छ।