---
title:  सतावट वा यातनामा पनि निष्ठावान भइरहनु
date:   09/04/2024
---

इसाई जगतको सुरुको शताब्दीहरूमा इसाई चर्च द्रुत गतिमा बढेको थियो। इसाईहरूलाई झ्यालखानामा थुनिएका थिए, अनेकौँ निर्मम यातना दिएका थिए र तिनीहरूलाई घृणा गर्ने रोमी शासक, यहूदी र अन्य जातिहरूले तिनीहरूलाई खेदो गरेका थिए। तिनीहरूलाई खोजिखोजि यातना दिने चलन थियो। तैपनि, पवित्र आत्माले भरिपूर भएका आस्थावान विश्वासीहरू ख्रीष्टमा पूरै समर्पित थिए र तिनीहरू जहाँ गएतापनि परमेश्वरको वचन प्रभावकारी ढङ्गले प्रचार गरेका थिए। तिनीहरूको कदमले मानिसहरूका जीवन परिवर्तन भएको थियो र लाखौँ मानिसहरू ख्रीष्टलाई विश्‍वास गर्न थालेका थिए।

`नयाँ करारकाको चर्चले अनेकौँ चुनौति र वाधाहरूको सामना गर्नुपरेको थियो। यद्यपि, त्यसको बावजुद पनि चर्च द्रुत गतिले बढेको थियो। देहायका पदहरू ती वाधाहरू के थिए र तिनीहरूबाट हामीले के पाठ सिक्नसक्छौँ? हेर्नुहोस् प्रेरित 2:३६÷42, प्रेरित 4:१÷४,31-35, प्रेरित 5:40-42 र प्रेरित 8:1-8।`

चेलाहरूले अनेकौँ धम्कीको सामना गरेका थिए (प्रेरित ४:१७), तिनीहरूलाई झ्यालखानामा थुनेका थिए (प्रेरित ५:१७,१८), सतावट तथा यातना दिएका थिए (प्रेरित ८:१)। तैपनि पवित्र आत्माको शक्तिले तिनीहरू निडर भएर पुनरुत्थान हुनुभएको ख्रीष्टको बारेमा प्रचार गरेका थिए। त्यसको फलस्वरूप यहूदा, गालिल र सामरियामाभरी चर्चहरू संख्यात्मक रूपमा वृद्धि भएको थियो (प्रेरित ९:३१)।

नर्कका सारा खम्बाहरू हल्लेका थिए। सैतानका सिक्रीहरू तोडिएका थिए। पुनरुत्थान हुनुभएको ख्रीष्टको शक्तिको सामु मूर्तिपूजाका अन्धविश्‍वासहरू भत्किन पुगेको थियो। अनेकौँ अनौठो र बाधाको बिचमा पनि सुसमाचारले जितेका थिए। चेलाहरू कुनै कोठाहरूमा भूमिगत भएनन्। डर, त्रास र धम्किहरूलाई तिनीहरूले पचाउन सकेका थिए।

विश्‍वासले चेलाहरूका हृदय भरिएका थिए। तिनीहरूको पुनरुत्थान हुनुभएको प्रभुको एक झल्कोले तिनीहरूका जीवनहरू परिवर्तन भएको थियो। केवल खानपिनको लागि मात्र बाँच्ने तिनीहरूको रहरलाई येशूले जिउनुको नयाँ कारण दिनुभएको थियो। प्रभुले तिनीहरूलाई महान् आदेश मात्र दिनुभएन (मर्कूस १६:१५), तर उहाँले तिनीहरूलाई नयाँ प्रतिज्ञा पनि दिइएको थियो, "पवित्र आत्‍मा तिमीहरूमा आउनुभएपछि तिमीहरूले शक्ति पाउनेछौ, र तिमीहरू यरूशलेममा, सारा यहूदियामा, सामरियामा र पृथ्‍वीको अन्‍तिम छेउसम्‍म मेरा साक्षी हुनेछौ।”प्रेरित 1:8।

पृथ्वीको अत्यन्तै दुर्गम कुनाहरूमा सुसमाचार फैलिएका थिए (कलस्सी १:२३)। येशूका चेलाहरूमा अन्तिम चेला यूहन्ना प्रथम शताब्दीको अन्तमा मृत्यु भएको थियो। अरूहरूले सत्यको चिराख बोके र जीवित ख्रीष्टको बारेमा सन्देश फैलाए।

आधुनिक टर्कीको उत्तरी समुद्री सिमानाको सहर रोमी प्रान्त बिथनियाको युवा हाकिम प्लिनीले सन ११०मा रोमको सम्राट् ट्राजनलाई इसाई गतिविधिको बारेमा पत्र लेखेका थिए। उनको पत्र धेरै महत्त्वपूर्ण छ किनकि यो पत्र येशूलाई क्रूसमा टाँगिएको लगभग अस्सी वर्प पछि लेखिएको थियो। इसाईहरूलाई हत्या गर्न तिनीहरूको विरुद्धमा ठूलो मुद्दा चलेको थियो। इसाईहरू मारिन निर्णयक न्यायको भूमिका खेलेका थिए। तिनीहरूको विरुद्धमा आधिकारिक फैसला सुनाउनु परेको उनले लेखेका थिए। उनले यो व्यक्त गरेका थिए, "सबै वर्षका धेरै मानिसहरूको विरुद्धमा आरोप लगाइएका छन् र तिनीहरूलाई कष्ट दिइरहेका छन्। स्त्री, पुरुष र सबै वर्गका मानिसहरूलाई आरोप गरेर खतरामा पारिरहेकाछन्। यो त निरन्तर जारि भइरहेको छ। यो अन्धविश्‍वासको (इसाई धर्म) संक्रमण सहरहरूमा मात्रै होइन सारा गाउँ घर र जिल्लामा फैलिरहेको छ।" हेन्री बेटेनसन, डकुमेन्टस् अभ द क्रिश्‍चियन चर्च (न्यु योर्क, अक्सफोर्ड, २०११), पृ॰ ४।

सैतानको भिषण र त्राही त्राही आक्रमणहरूको बाबजुद पनि इसाई चर्च द्रुत रूपमा बढेको थियो।

`युगको अन्त्यमा पनि चर्चमा आउने सतावटको बारेमा मध्ये नजर राखेर सुरुको चर्चबाट हामीले के पाठ सिक्न सक्छौँ?`