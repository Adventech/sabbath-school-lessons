---
title:  इसाईहरू अचम्म तरिकाले सुरक्षित हुन्छन्
date:   08/04/2024
---

यरुशलेम ध्वस्त हुनुभन्दा अघि के हुनेछ भनेर परमेश्वरलाई अगाडि नै थाहा थियो। उहाँका जनहरूलाई सुरक्षित हुन उहाँले दिनुभएको निर्देशनले उहाँका अनुग्रह र कृपालाई स्पष्ट प्रकट गरेको थियो। सेस्टियस गालस र उनका सैनिकहरूले सहरलाई घेरामा हालेका थिए। तर तिनीहरूले आक्रमण गर्नै बेलामा तिनीहरू अचानक सहरबाट हटे। यहूदी सैनिकहरूले तिनीहरूको पछि लागेर तिनीहरूलाई आक्रमण गरेर ठूलो विजय पाएका थिए।

त्यसैबेला जब रोमीहरू भागीरहेका थिए र यहूदीहरू तिनीहरूको पिछा गर्दै थिए, यरुशलेममा रहेका इसाईहरू यर्दन नदीको पारीको गाउँ र जङ्गलमा भागेर भुमिगत भएका थिए। "पर्खिरहेका इसाईहरूलाई प्रतिज्ञा गरिएको चिन्ह दिएको थियो। अब मुक्तिदाताको चेतावनी अनुसार अब तिनीहरू भाग्ने अवसर पाएका थिए। त्यस्ता घट्नाहरूले यस्तो माथ गरेका थिए कि यहूदी र रोमीहरूले ती भागाभाग भएका इसाईहरूलाई बाधा दिएनन्।"÷एलेन जी॰ ह्वाइट, द ग्रेट कन्त्रोभर्सी, पृ. ३०।

`आफ्ना जनहरूले परमेश्वरको हेरचाह कस्तो हुन्छ भनेर देहायका पदहरूले हामीलाई कसरी बताउँछ? हेर्नुहोस् भजन 46:1-3 र यशैया 41:8-10।`

परमेश्वर सार्वभौम हुनुहुन्छ र उहाँका लक्ष्यहरूलाई पूरा गर्न जुनसुकै घट्नाहरूमाथि आफ्नो प्रभुत्व कायम गर्नुहुन्छ। कतिपय समयमा हाम्रै निर्णयले गर्दा परमेश्वरले उहाँको सुरुवातको योजनामा अदलबदल गर्नुहुन्छ। तर, आखिरमा आएर यस पृथ्वी ग्रहमा उहाँको योजना पूरा गरिनै छोड्नुहुनेछ। समय समयमा परमेश्वरका जनहरूले कठोर जीवन, यातना र सतावट भोग्नुपर्ने हुन्छ, तिनीहरूलाई झ्यालखाना पनि हलिन्छ र मृत्युदण्ड पनि दिइनेछ। ती सबै तिनीहरूले येशूलाई रोजेको कारणले हुन्छ। तर ती चुनौतिपूर्ण समयमा र सैतानको भिषण आक्रमणमा पनि परमेश्वरले उहाँको चर्चलाई समाल्नुहुन्छ र सुरक्षित राख्‍नुहुन्छ।

`देहायका पदहरू पढ्नुहोस्। खराब तत्व वा सैतानसँगको संग्रामको वास्तविकतालाई ती पदहरूले कसरी प्रकट गर्छन्? तैपनि ती पदहरूले परमेश्वरका जनहरूलाई सुरक्षित राख्‍नु हुन्छ भन्ने धारणासँग कसरी तालमेल हुन्छ? इसाई इतिहासमा चार करोडभन्दा बढी विश्‍वासीहरूको हत्या भएको छ र अझ हत्या गर्ने क्रम जारी नै रहनेछ (अझ कतिपय समयमा इसाई भनाउँदाहरूले नै ती हत्या गरेका थिए र गर्ने पनि छन्)। यद्यपि परमेश्वरको सुरक्षासँग र शहिदहरूको दु:ख, कष्ट, पीडा, यातना र मृत्यु आउन दिने उहाँको चर्तिकलासँग के उहाँको सुरक्षाको धारणा बाझिन्छ त? हेर्नुहोस् हिब्रू 11:32-38 र प्रकाश 2:8-11।`

"हत्या, हिँसा र कठोर यातना दिएर ख्रीष्टको चर्चलाई नाश गर्ने सैतानको प्रयत्‍न बेकारको छ। सैतानसँगको महायुद्धमा तिनीहरूले बोकेका ख्रीष्टको झण्डालाई निहुर्‍याएन। तिनीहरू हारेर जितेका थिए। परमेश्वरका सेवकहरूलाई मारिएका थिए तर उहाँका कामहरू द्रुतगतिले अघि बढिरहेकाछन्।"÷एलेन जी. ह्वाइट, द ग्रेट कन्त्रोभर्सी, पृ. ४१।

`दु:खकष्ट, सतावट, पीडा र यातना भोगेका बाइबलका लेखकहरूले बारम्बार परमेश्वरका प्रेमको बारेमा किन लेखे होलान्? हाम्रो जीवनमा पनि जुनसुकै परिस्थिति भएपनि त्यही प्रेम कसरी अनुभव गर्न सक्छौँ?`