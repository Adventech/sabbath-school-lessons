---
title:  प्रेमको सम्पदा वा परमेश्वरको प्रेमको निरन्तरता
date:   11/04/2024
---

`परमेश्‍वरको शासनको प्रतिरोध गर्दा उहाँ र सैतानको बिचमा महायुद्ध चर्किएको थियो। त्यो प्रतिरोधको मुल विषयवस्तु थियो प्रेम अर्थात् परमेश्वर प्रेमिलो हुनुहुन्न। तर यस परिवेशमा येशूले भन्नुभएको वचनले सैतानको आरोप झुटो हो भनेर देहायका पदहरूले कसरी प्रमाणित गर्दछ? सक्‍कली वा पक्‍का येशूभक्तको विशेषता के हो भनेर ती पदहरूले हामीलाई सिकाउँदछ? हेर्नुहोस् यूहन्ना 13:34-35 र १ यूहन्ना ४:१६÷२१।`

प्रथम केही शताब्दीहरूमा इसाई आदर्शको चिन्न नै प्रेम थियो। प्रख्यात रोमी इसाई लेखक टर्टुलियन (सन १६५÷२२०)ले इसाईहरूको बारेमा दावी गर्दै यो लेख्दछन्, "मुख्यत: प्रेमको क्रियाकलापले नै मानिसहरूले हामीलाई पहिचान गरेका छन्। हाम्रो आदर्श जीवन नै प्रेम हो। मानिसहरूले हामीलाई देखेर चकित हुँदै यसरी व्यक्त गर्दछन्, हेर त, तिनीहरू एक आपसमा कसरी प्रेम गर्दो रहेछ।" (टर्टुलियनको आपोलोजी ३९, एक थिलवालको अनुवादबाटः https://www.logoslibrary.org/tertullian/apology/39.html)

इसाईहरूले परमेश्वरको प्रेमलाई प्रकट गरेका धेरै प्रमाणहरू पाइन्छ। तिनीहरूमा महान् प्रमाण, सन लगभग १६०देखि २६५मा युरोपमा जब महामारी चर्किएको थियो त्यसबेला इसाईहरूले आफ्नो प्रेमलाई प्रदर्शन गरेका थिए। महामारीले बिरामी र मर्न लागिरहेकाहरूको सेवा गर्न इसाईहरू अघि सरेका थिए। त्यसबेलाको महामारीले दशौँ हजार मानिसहरू मरेका थिए र कतिपय सारा गाउँ र सहरहरूमा मानिसको अस्तित्व नै सखाप भएको थियो। इसाईहरूको निस्वार्थी सेवा, त्याग, हेरचाह र मायालु सेवाले जनमानसमा ठुलो प्रभाव परेको थियो। ती दुई महामारीहरूहरूको समयमा इसाईहरूले गरेका सेवा र सुश्रुषाले रोमी साम्राज्यमा लाखौँ मानिसहरू येशूलाई विश्‍वास गर्न पुगेका थिए। इसाईहरूमा भएको प्रेम, बाहिरका मानिसहरूप्रति देखाएको चासो र संगठीत निश्‍वार्थ कदम अपनाएर बिरामी र मृत्यु शैयामा परेकाहरूको सेवाले गर्दा विश्वासीहरूप्रति जनमानसको सराहना सृजिएको थियो। तिनीहरूले प्रतिनिधित्व गरेको ख्रीष्टलाई तिनीहरूको व्याबहारिक क्रियाकलापले देखाएको थियो।

आधुनिक इतिहासकार रोड्नी स्टार्कले लेखेका द राइज अभ क्रिश्‍चियानिटीमा त्यसबेलाको समयका घट्नाहरूको आधारमा ऐतिहासिक चित्रण गर्दछन्। दोस्रो महामारीमा खटेका सारा इसाई समुदायको बारेमा चित्रण यस पुस्तकमा गरेको छ। त्यसबेलाका इसाईहरू प्रायजसो यहूदी धर्मबाट नै आएका थिए। प्रायजसो तिनीहरू सबै स्वास्थ कर्मीमा परिणत भएका थिए। कष्टमा परिरहेका मानिसहरूको सुश्रुषा र आधारभूत आवश्यकता ती इसाईहरूले पुर्‍याएका थिए। "सन २६०को दशकमा भएको दोस्रो महामारीको चरम बिन्दुमा रोमको बुद्धिजीवि डियोनिसियसले इसाईहरूको प्रशंसा गर्दै लामो श्रद्धाञ्जली लेखेका थिए। धेरै इसाईहरूले बिरामीहरूको विरतापूर्वक सेवा गरेका थिए र अरूको सेवा गर्दा तिनीहरू धेरैले आफ्नो ज्यान गुमाएका थिए।

"हाम्रा इसाई दाजुभाइहरूमा धेरै जसोले असिमित प्रेम र बफादारी देखाएका थिए। तिनीहरूले आफूलाई वास्ता नगरी अरूको हितमामा लागेका थिए। खतरादेखि नडराएर तिनीहरूले बिरामीहरूको स्याहार गरे। ख्रीष्टमा रहेर तिनीहरूले मानिसहरूको प्रत्येक आवश्यकतामा सेवा गरेका थिए। कतिपय मानिसहरू खुशी भएर नै आफ्ना प्राणहरू त्यागेका थिए। ती इसाईहरूलाई अरूको रोगले समातेतापनि त्यसको पर्वाह नगरी तिनीहरूको छिमेकीको सेवा गरेका थिए। दु:ख, पीडालाई तिनीहरूले हाँसी हाँसी ग्रहण गरेका थिए।"÷रोड्नी स्टार्क, द राइज अभ क्रिस्ट्यानिटी, न्यु जर्सी, प्रिनस्टन, १९९६, पृ॰ ८२।

`माथि व्यक्त गरिएको विवरणमा हाम्रो निम्ति सन्देश के छ? अरूको निम्ति हामी मर्न कसरी सक्छौँ ताकि हामीले पनि त्यही खालनको निस्वार्थी भावना देखाउन सकौँ। यो सजिलो त छैन, छ त?`