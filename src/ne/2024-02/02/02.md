---
title:  हृदय छियाछिया भएका वा मुटुको व्यथा लागेका मुक्तिदाता
date:   07/04/2024
---

जब जैतुन डाँडामा बसेर यरुशलेम सहर हेरिरहनुभएको थियो त्यसबेला येशूको हृदय छियाछिया भएको थियो। यूहन्नाले यूहन्ना १:११मा यसरी कोर्दछन्, "उहाँ आफ्नै मानिसहरू (चाहे आफन्तै न किन नहून) बीचमा आउनुभयो तर तिनीहरूले उहाँलाई स्वीकार वा ग्रहण गरेनन्।" यहूदी जातिलाई मुक्ति दिन येशूले सकेसम्म सबै थोक गर्नुभएको थियो। तिनीहरूको प्यारो सहरको नाश नहोस् भनेर उहाँले प्रयास गर्नुभएको थियो।

येशूले आफ्नो हृदयबाट अनन्तको प्रेम बगाएर यहूदी जातिलाई प्रेम गर्नुभएको थियो। उहाँले बारम्बार आफ्ना पाप, अधर्महरूबाट पश्‍चात्ताप गरेर उहाँको अनुग्रहले भरिएको दया, क्षमा स्वीकार गरून् भनेर प्रेमपूर्वक आह्वान गर्नुभएको थियो।

`देहायका पदहरू पढ्नुहोस्। आफ्ना जनहरूप्रति येशूको मनस्थिति कस्तो थियो र उहाँको अनुग्रही र दयाका प्रिय निमन्त्रणालाई ती मानिसहरूले कसरी लिए? यहाँ परमेश्वरको चरित्र वा स्वभावको बारेमा के प्रकट गरिएको तपाईँले बुझ्नुहुन्छ? हेर्नुहोस् लूका 22:39-44, मत्ती 23:37-39 र यूहन्ना 5:36-40।`

परमेश्वर मायालु हुनुहुन्छ, उहाँ प्रेमिलो हुनुहुन्छ, तर उहाँको गुणिलो चरित्रको बाबजुद पनि यहूदी राष्ट्रको प्रिय यरुशलेमलाई किन नष्ट गर्न दिनुभयो? यो बुझ्न कठित त छ नै। जब सन ७०मा रोमका सेनापति टिटसको नेतृत्वमा यरुशलेम सहर कब्जा गर्‍यो तब दशौँ हजार यहूदीहरूको आमहत्या भएको थियो भनेर इतिहासले बताउँछ। यरुशलेम ध्वस्त भएको थियो। पुरुष, स्त्री र बालबालिकाहरूलाई चटचट काटेको थियो। जब उहाँकै मानिसहरूले यस्तो भयानक कष्ट भोगिरहेको बेलामा परमेश्वर कहाँ हुनुहुन्थ्यो? त्यसको जवाफ स्पष्ट त छ तैपनि पूरा चित्तबुझ्दो छैन। उहाँको हृदय छियाछिया भएको थियो। उहाँका आँखाहरूमा आँशुका वलिन्द्र धाराहरू बगेका थिए। शताब्दीयौँदेखि उहाँले उहाँका जनहरूलाई आफ्नो कुमार्गबाट फर्केर सतमार्गमा हिँड भनेर आह्वान गरिरहनुभएको थियो (र छन् पनि)। परमेश्वरको माया र दयाको विरुद्धमा तिनीहरूले विद्रोही भावना जगाइरहेकोले परमेश्वरको सुरक्षा तिनीहरूले गुमाए। मानिसहरूको आत्मनिर्णय वा स्वविवेकलाई प्रयोग गरेर आफ्नै इच्छाले चल्दा परमेश्वरले सधैँ हस्तक्षेप गर्नुहुन्न। मानिसहरूको दुर्गती कतिपय समयमा आफ्नै निर्णयको नतिजा हो। विद्रोहका नतिजाहरू विकसित हुन उहाँले तिनीहरूकै हातमा छोड्नुहुन्छ। लाखौँ अजान मानिस र बालबालिकाहरूको आमहत्या र यरुशलेमको विनाश परमेश्वरको काम थिएन। अजान मानिसहरूको वियोगात्मक मृत्यु सैतानको काम थियो, परमेश्वरको कदापी होइन। तर परमेश्वरलाई खराब तत्त्वहरूको आरोप लगाउने, मानिसहरूलाई धोखा दिने र नाश गर्ने काम सैतानको लक्ष्य नै हो।

`यरुशलेम ध्वस्त हुनेछ भनेर भविष्यवाणी येशूले गर्नहुँदा त्यसबाट सुरुक्षित हुन उहाँले उहाँका जनहरूलाई के निर्देशन दिनुभएको थियो? हेर्नुहोस् मत्ती 24:15-20।`

यो याद गर्नु जरुरी छ कि यरुशलेममा सन् ७० मा बसोबास गर्ने अधिकांस इसाईहरू यहूदी जातका पृष्ठभूमिका थिए। आफ्ना जनहरू जतिसक्यो धेरै सुरक्षित होऊन् भन्ने प्रिय परमेश्वरको चाहना थियो। त्यसैकारण, रोमी सैनिकहरू आउने समयमा तिनीहरू सहरबाट भाग्न उहाँले निर्देशन दिनुभएको थियो।

`यो सोच्नुहोस्: हाम्रा वरिपरि भएका घट्ना वा वस्तुस्थितिहरूले परमेश्वरको स्वभाव वा चरित्रको मूल्याङ्कन गर्दैनौँ न त गर्नुहुन्छ। जे जति घट्नाहरू हुन्छन् सो बाइबलमा प्रकट गरिएको परमेश्वरको प्रिय चरित्रको दृष्टिकोणले हेर्नुपर्छ। यो सल्लाह किन असल र उचित छ?`