---
title:  समाजको हेरचाह गर्ने चर्च
date:   10/04/2024
---

प्रारम्भिक चर्च केवल सुसमाचार प्रचार गरेर मात्र बढेको थिएन, तर विश्‍वासीहरू सुसमाचारको मर्म अनुसार जिएका थिए। येशू ख्रीष्टकै अनुसरण विश्‍वासीहरूले गरेका थिए। "येशू तिनीहरूका सभाघरहरूमा सिकाउँदै, राज्‍यको सुसमाचार प्रचार गर्दै, र मानिसहरूमा भएका हरेक किसिमका रोग र शारीरिक दुर्बलता निको पार्दै सारा गालीलभरि घुम्‍नुभयो।" मत्ती 4:23। मानिसहरूको कल्याणप्रति येशूले गहिरो चासो राख्‍नुभएको थियो। त्यही अनुसार नयाँ करारका चर्चले पनि समाजको हेरबिचार गर्दथे। प्रारम्भिक इसाई चर्चका विशेषताहरूलाई हामीले ख्याल गर्नु जरुरी छ। विश्‍वासीहरू आफ्नो भाउ नखोज्ने तर निस्वार्थी भावनाले मानिसहरूको सेवा गर्न समर्पित थिए। तिनीहरू प्रेमले परिचालित भएका थिए। पवित्र आत्माको शक्तिले तिनीहरूले सुसमाचार प्रचार गरेका थिए। ती गुणहरूले गर्दा प्रथम शताब्दीको चर्चले देश र विदेशमा अत्यन्तै प्रभाव पारेको थियो।

`हप्‍ताको एक दिन दुई तिन घन्टा चर्च जाँदै कोही पनि व्यक्ति इसाई हुँ भनेर दावी गर्न नसुहाउने परिप्रेक्ष्यमा सही येशूभक्त भनेर देखाउन देहायका पदहरूले हामीलाई के पाठ सिकाउँछ? समय र परिवेश फरकै भएतापनि तिनीहरूमा भएका नीतिहरू हामीले पनि कसरी अँङ्गाल्नु सक्छौँ वा पर्छ? हेर्नुहोस् प्रेरित 2:4४-47, प्रेरित 3:1-10 र प्रेरित 6:1-7।`

नयाँ करारको विश्‍वासीहरू ख्रीष्टकै अनुसरण गरेर चलेका थिए। पत्रुसकै वयान अनुसार "परमेश्‍वरले नासरतका येशूलाई पवित्र आत्‍मा र शक्तिले अभिषेक गर्नुभयो। उहाँ सुकर्म गर्दै र दियाबलसबाट पेलिएकाहरूलाई निको पार्दै हिँड्नुभयो, किनकि परमेश्‍वर उहाँको साथमा हुनुहुन्‍थ्‍यो।" प्रेरित 10:38। ख्रीष्टको चर्च यस संसारमा उहाँको शरीर थियो। दु:खमा परेका र हृदय छियाछिया भएको मानवताको सेवा गर्न प्रथम शताब्दीका इसाईहरू त्यागी भावना र प्रेमले परिचालित भएका थिए। समाजको आवश्यकतामा तिनीहरूले चासो देखाएका थिए। ती विश्‍वासीहरू ख्रीष्टको दया, कृपा, करुणा र प्रेम बन्द कोठाभित्र प्रवचन दिन मात्र सिमित राखेका थिएनन् बरु मानिसहरूकै बिचमा गएर तिनीहरूको सेवा गरेर येशूको भावनालाई प्रत्यक्ष प्रमाणित गरेका थिए।

जगतमा भइरहेको परमेश्वर र सैतानको भिषण द्वन्द्वमा सैतानले मानिसहरूमा परमेश्वरको चरित्र वा स्वरूपलाई विगारेर क्षतविक्षत गर्न चाहन्छ। सुसमाचारको लक्ष्य नै मानवतामा परमेश्वरको स्वरूपलाई पुनर्स्थापना गर्नु हो। शारीरिक, मानसिक वा वौद्धिक, भावानात्मक र आत्मिक जिर्ण भएको मानिसमा परमेश्वरले आफ्नो स्वरूप फेरि प्रतिस्थापित गर्न चाहनुहुन्छ।

यस संसारमा जन्मिने हामी प्रत्येक मानिस प्रति परमेश्वरको योजना के छ भनेर येशूले यसरी आफ्नो भावना प्रकट गर्नुहुन्छ, "7 यसकारण येशूले फेरि तिनीहरूलाई भन्‍नुभयो, “साँच्‍चै, म तिमीहरूलाई भन्‍दछु, भेड़ाहरूको ढोका मै हुँ। 8 मभन्‍दा अघि आउने सबै चोर र डाँकूहरू हुन्, तर भेड़ाहरूले तिनीहरूका कुरा सुनेनन्। 9 ढोका म नै हुँ, यदि कोही मानिस मबाट भित्र पस्‍यो भने त्‍यो बचाइनेछ, र भित्र-बाहिर आउने-जाने गर्नेछ, र खर्कमा चर्न पाउनेछ। 10 “चोर त चोर्न, मार्न र नाश पार्न मात्र आउँछ। म त तिनीहरूले जीवन पाऊन्, र त्‍यो प्रशस्‍त मात्रामा पाऊन् भन्‍ने हेतुले आएँ। 11 म असल गोठालो हुँ। असल गोठालाले आफ्‍ना भेड़ाहरूका निम्‍ति आफ्‍नो प्राण अर्पण गर्छ। 12 भाडाको मान्‍छेचाहिँ भेड़ाहरूको आफ्‍नै गोठालोजस्‍तो होइन। त्‍यसले त ब्‍वाँसालाई आएको देखेर भेड़ाहरूलाई छोडी त्‍यो भाग्‍छ, र ब्‍वाँसाले भेड़ाहरूलाई गाँजी लैजान्‍छ, र तितरबितर पारिदिन्‍छ। 13 त्‍यो भाग्‍छ, किनभने त्‍यो भाडाको मान्‍छे हो, त्‍यसले भेड़ाको केही वास्‍ता गर्दैन। 14 “म असल गोठालो हुँ, म आफ्‍ना भेड़ाहरूलाई चिन्‍छु, अनि मेरा भेड़ाहरूले मलाई चिन्‍छन्। 15 जसरी पिताले मलाई चिन्‍नुहुन्‍छ, म पितालाई चिन्‍छु, अनि म भेड़ाहरूका लागि आफ्‍नो प्राण अर्पण दिन्‍छु।" यूहन्ना 10:7-15। शारीरिक रूपमा पूरा स्वस्थ भएको, मानसिक रूपमा सजग भएको वा वौद्धिक क्षमता बढेको, भावनात्मक वा मिजासमा स्थिर भएको र आत्मिक रूपमा सटिक वा पूर्ण स्वस्थ भएको येशू चाहनु हुन्छ।

उहाँको पुनआगमनको परिवेशमा हामी पूर्ण स्वस्थ भएको उहाँ चाहनु हुन्छ। यस संसार महासङ्कटको चपेटा छ। येशूको आगमन हुनुभन्दा अघि हुने यस संसारमा विनाशकारी घट्नाहरू उहाँले मत्ती २४ र लूका २१मा भविष्यवाणी गर्नुभएको छ। जब ख्रीष्टले हामीलाई छुनुभएर उहाँको स्वस्थ अनुग्रह दिनुहुन्छ तब हामीले अरूलाई पनि त्यही स्पर्श दिन चाहन्छौँ। अरू पनि पूर्ण रूपमा स्वस्थ होस् भन्ने हाम्रो तिब्र चाहना हुन्छ। यस टुटेफुटेको संसारमा ख्रीष्टले हामीलाई येशूले उहाँको राजदूत बनाएर पठाउनुभएको छ। अरूलाई उहाँको प्रेमले हामी छुन सकौँ भन्ने उहाँको चाहना हो। नयाँ करारको चर्च एक आपस र समाजमा येशूको प्रेम झल्काउने समुह हो भनेर सबैको सामु प्रकट भएको थियो।

`येशूप्रति सैतानको आरोप गलत हो भनेर देखाउन चर्चले येशूसँग सहयोगी भएर कसरी देखाउन सक्छ? चिन्तन गर्नुहोस्।`