---
title:  सत्यको विजय हुन्छ
date:   09/05/2024
---

परमेश्वरको कामलाई खतम गर्न शत्रुले जतिसुकै आक्रमणहरू गरेतापनि यस संसारमा परमेश्वरको काम शानदार रूपमा सम्पन्न हुनेछ। प्रत्येक देश वा राष्ट्रमा, जाति, भाषा र मानिसहरूको बीचमा सुसमाचार फैलाउने छ (प्रकाश १४:६)। ख्रीष्ट र सैतानको बीचमा भइरहेको महान् द्वन्द्व नर्क वा शैतानको शक्तिलाई पूरै हराएर समाप्‍त हुनेछ। परमेश्वरको राज्यले खराब, दुष्ट तत्वहरूमाथि विजय पाउनेछ र यस जगतबाट पापको अस्तित्व सदाको निम्ति मेटिनेछ। इसाई आस्था र परमेश्वरमाथिको विश्‍वासलाई ध्वस्त पार्न सैतानले फ्रान्सको जनक्रान्तीद्वारा प्रयास गर्नेछ भनेर प्रकाश ११ अध्याय सुरु हुन्छ भने परमेश्वरको राज्यले दुष्ट र सैतानका अन्धकारका शासकहरूमाथि विजय प्राप्त गर्नेछ भनेर त्यही अध्यायको अन्तमा बताइएको छ। ख्रीष्ट र सत्यको निम्ति भयानक सतावट पाउने र पाइरहनेका निम्ति त्यो प्रतिज्ञाले उत्साह प्रदान गर्दछ।

`प्रकाश ११:१५÷१८ अनुसार सातौँ तुरही बजाउने समयको अन्त्यमा के घट्नाहरू हुनेछ भनेर लेखेको पढ्नुहोस्`

यस संसारका राज्यहरू प्रभुको राज्य हुनेछ। ख्रीष्ट विजयी हुनुभएको छ। खराब तत्त्वहरू हारिन्छन्। येशूले जित्‍नुहुन्छ र सैतान परास्त्र हुन्छ। धार्मिकताको विजय हुन्छ। यहाँ दिएको अर्तीलाई हृदयमा सजाइ राख्‍नु हाम्रो निम्ति लाभदायक हुन्छ, "मानिसका दर्शन, अधिकार र विद्यामा निर्माण गरिएको सबै दर्शन, अधिकार र विद्यालाई हुत्त फालिनेछ। तर, परमेश्वरको अटल चट्टानमा निर्माण गरिएका सबै थोकहरू सदाको निम्ति अटल रहनेछ।"÷ द ग्रेट कन्त्रोभर्सी, २८८।

`उघ्रिएको स्वर्गमा यूहन्नाले के देखे भनेर प्रकाश ११:१९ लेखेको पढ्नुहोस्`

स्वर्गमा भएको परमेश्वरको मन्दिर खोलिएको यूहन्नाले देखेका थिए। जब उनले महापवित्रस्थानमा हेरे, त्यहाँ करारको सन्दुक उनले देखे। स्वर्गको नमूना अनुसार बनाइएको पुरानो करारको पवित्र स्थान वा मन्दिरको महापवित्रस्थानमा करारको सन्दुक थियो। त्यस सन्दुकमाथि दुई स्वर्गदूतहरूको प्रतिमा थिए। त्यहाँ परमेश्वरको महिमित उपस्थित हुन्थ्यो। त्यस सन्दुकभित्र परमेश्वरको व्यवस्था वा दश आज्ञाहरूको शिलापाटी थियो। हामी विश्‍वासद्वारा परमेश्वरको अनुग्रहले मुक्ति पाएतापनि हामीले त्यो मुक्ति पाएकाछौँ वा हाम्रो विश्‍वास सक्‍कल छ भनी देखाउन परमेश्वरको आज्ञालाई पालन गरेर देखाउँछौँ। परमेश्वरको न्यायको आधार नै उहाँको व्यवस्था वा दश आज्ञा हो (याकूब २:१२)। यो तथ्य विशेष गरेर युगको अन्तमा महत्त्वपूर्ण र अपरिहार्य हुनेछ (प्रकाश १२:१७; १४:१२)।

`नास्तिक फ्रान्सको जनक्रान्ती र युगको अन्त्यमा हुने महिमित परमघट्नालाई औँल्याउने प्रकाश ११ले आजको युगमा हामीलाई कसरी बोलीरहेको छ?`