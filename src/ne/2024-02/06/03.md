---
title:  अगमवाणीको समयावधी
date:   06/05/2024
---

`भविष्यवाणीका समय अवधीहरू देहायका पदहरूमा के समानता पाइन्छ? हेर्नुहोस् तलनात्मक तरिकाले यी पदहरू: प्रकाश 11:3, प्रकाश 12:५,६,13-15सँग दानिएल ७:२५`

दुई साक्षीहरूहरूले "एक हजार दुई सय साठी दिनसम्‍म भाङ्ग्राको वस्‍त्र लाएर अगमवाणी बोल्‍ने शक्ति म पाउनेछ।”प्रकाश 11:3। यो त्यही समयाअवधी हो। ४२ महिनाको बिचमा अन्यजाति वा परमेश्वरको सत्यको विरोध गर्नेहरूले पवित्र सहरलाई कुल्चिनेछ भनेर भविष्यवाणी गरिएको छ (प्रकाश ११:२)। परमेश्वरका शत्रुहरूले परमेश्वरको सत्यलाई १,२६० दिन वा ४२लाई तीसले गुणा गर्दा १,२६० आउँछ। युगको अन्त्यको बारेमा भविष्यवाणी गर्दा एक दिन बराबर एक वर्ष हुन आउँछ। परमेश्वरका दुई साक्षीहरूहरूले ती शत्रुहरूको विरुद्धमा भविष्यवाणी गरेको समय अवधी त्यही नै हो।

हामीले अध्याय ४ मा हेर्‍यौँ कि रोमी साम्राज्य टुक्रिएपछि आउने सानो सिङ्ग उदय भएर परमेश्वरका जनहरूलाई यातना दिनेछ भनेर दानिएल ७:२५मा भविष्यवाणी गरिएको थियो। समय, समयहरू र आधा समय भनेको अक्षरस रूपमा १,२६० दिन वा वर्षहरू हुन्। भविष्यवाणीमा समयको अर्थ एक वर्ष वा ३६० दिन हो।

प्रकाश १२:६मा परमेश्वरका जनहरूलाई १,२६० दिनसम्म यातना दिइनेछ भनिएको छ। प्रकाश १२:१४मा समय, समयहरू र आधा समय भनेर उल्लेख गरिएको छ। प्रकाश १३:५मा ४२ महिना जति भनेर चर्चा गरिएको छ। प्रकाश ११:२,३मा ४२ महिना र १२६० दिनलाई उल्लेख गरिएको छ। ती सबै भविष्यवाणीहरूले त्यही ऐतिहासिक समयको विभिन्न पक्षहरूको बारेमा चर्चा गर्दछन्।

जब बाइबलको आधिकारितालाई बेवास्ता गर्दछ तर त्यसको ठाउँमा मानवीय आधिकारवालाहरूको उदय हुन्छ। यसले परमेश्वरको वचनलाई उचाली राख्‍ने भक्तहरूलाई सताउने प्रक्रिया हुन्छ। इसाई जगतमा पोपको बाहुल्यता सन ५३८देखि सन १७९८ सम्म थियो। मध्यकालिन युगको चर्च अत्यन्तै अन्धकारमा फसेको थियो। परमेश्वरका आज्ञाहरूलाई मानिसहरूको आदेशले सट्टापट्टा गरिएको थियो। मानवीय परम्पराहरूले सरल सुसमाचारको सन्देशलाई छोपेको थियो। रोमन क्याथोलिक चर्च बाइबल नमान्ने शक्तिसँग साँठगाँठ गरे। सारा युरोपभरि त्यस शक्तिले राज गरेको थियो।

१२६० वर्षसम्म परमेश्वरको वचन वा दुई साक्षीहरूहरू भाङ्ग्राको लुगा लगाएका थिए। रोमन क्याथोलिक चर्चमा मूर्तिपूजा गर्ने धर्मको परम्परा र विधिहरू भित्रिँदा बाइबलको सत्य लुकिएको थियो। ती दुई साक्षीहरूहरू वा पुरानो र नयाँ करारले पनि भविष्यवाणी गरिरहेको थियो। बाइबलको आवाज घन्कि नै रहेको थियो। आत्मिक वा अध्यात्मिक अन्धकारमा पनि परमेश्वरको वचनलाई सुरक्षित राखिएको थियो। कतिपय मानिसहरूले परमेश्वरको वचनलाई हृदयमा सजाइ राखेका थिए र ती वचनका नीतिहरू अनुसार जिएका थिए। तर युरोपमा बहुमतको अगाडि येशूभक्तहरू थोरै थिए। जोन हस, वाल्डनसिस, जेरोम, मार्टिन लुथर, उलरिक ज्वीन्ग्ली, जोन क्यालभिन, जोन र चार्ल्स वेसली र कतिपय सुधारवादी येशूभक्तहरू परमेश्वरको वचनमा बफादार भएका थिए। आफूहरूले जानेबुझेको परमेश्वरको वचनका नीतिहरूमा तिनीहरू उभेका थिए।

`आज पनि के शिक्षा, दीक्षा वा दर्शनहरू छन् जुन धेरै इसाईहरूले पक्रिराखेका छन् जुन बाइबल होइन परम्पराको आधारमा लोकप्रिय भएका छन्?`