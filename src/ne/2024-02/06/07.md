---
title:  उपसंहार
date:   10/05/2024
---

"जब धार्मिक र धर्म नमान्ने अख्तियारले बाइबललाई निषेध गर्दछ, जब यसका वचनमा विकृतिहरू घुसाउँछ तब मानिसहरूको दिमागबाट बाइबलको सत्यतालाई हटाउन मानिस र सैतानका दुष्ट शक्तिहरूले धेरै प्रयास गर्नेछ र बाइबलको गरिमालाई हटाउन धेरै युक्तिहरूको आविश्कार गर्नेछ। बाइबलका सत्यतालाई घोषणा गर्ने साहस गर्नेहरूको पिछा गरेका थिए, विश्‍वासीहरूमा एक आपसमा विश्‍वासघात गरेका थिए, कतिलाई घोर यातना दिएका थिए, कालकोठरीमा हुत्याएका थिए, आफ्नो आस्थाको निम्ति कतिपय शहीद भएका थिए, जङ्गल र पहाडमा भूमिगत भएका थिए र गुफा र चट्टानमुनि लुक्न बाध्य भएका थिए। परमेश्वरका निष्ठावान साक्षीहरू भाङ्ग्रा ओढेर भविषयवाणी गरेका थिए। १२६० वर्षको अवधीभरि तिनीहरू तिनीहरूले परमेश्वरको निम्ति साक्षी दिइरहेका थिए। अत्यन्तै अन्धकार समयमा पनि थोरै भएतापनि बफादारी येशूभक्तहरू थिए जो परमेश्वर र बाइबलको महिमा सुरो र जोशिलो भएका थिए। अन्धकारमय समयभरि सत्यको साक्षी दिन ती बफादारी सेवकहरूलाई बुद्धि, ज्ञान, शक्ति र अधिकारले सुसज्जित गरेका थिए।"द ग्रेट कन्त्रोभर्सी, पृ॰ २६७,२६८।

"जब फ्रान्सले सदनबाटै सार्वजनिक रूपमा परमेश्वरलाई त्यागे र बाइबललाई पन्छाए तब दुष्ट मानिसहरू र अन्धकारका शक्तिहरू तिनीहरूको उपलब्धीको कारण उल्लेसित भएका थिए। परमेश्वरको व्यवस्थाबाट स्वतन्त्र हुने राज्य स्थापना गर्न पाएकोमा तिनीहरू खुशी भएका थिए।॰॰॰सैतानको निष्ठुर शक्तिलाई नियन्त्रण गर्ने परमेश्वरको शक्तिलाई उहाँले सयंम अपनाएर केही समय रोकिएको थियो। त्यस समय सैतान स्वतन्त्र भएको थियो र मानिसहरूको दयनीय अवस्थाप्रति उ खुशीले नाचेको थियो। उसको इच्छामा नै उसले जे गर्न चाह्‍यो त्यही गर्न दिएको थियो।

जो मानिसहरू विद्रोही सैतानको सेवा गर्न रोजेका थिए तिनीहरूले आफ्नो फल आफैले चाख्‍न पाएका थिए। तिनीहरूको समाज नै अपराध, भयानक नैतिक पतन, हिँसा र हत्यामा जाकिन पुगेको थियो। त्यसको लेखाजोखा गर्न साध्य नै थिएन। ध्वस्त भएका प्रान्तहरू र जिर्ण भएका सहरहरूबाट भयानक क्रन्धन सुनिएको थियो। भिषण पीडाका तितो स्वरहरू आकाशमा उडिरहेका थिए। भुइचालोले हल्लेको जस्तै फ्रान्स हल्लिएको थियो। परमेश्वरको व्यवस्थालाई मेटाउन खोज्ने दुष्ट हातको अधिकारमा फ्रान्स जाकिएकोले त्यहाँ अधर्म, अवैध, सामाजिक अवस्था, परिवार, राज्य र चर्चमा अराजकता अराजकता फैलिएको थियो।" ग्रेट कन्त्रोभर्सी, पृ॰ २८६।

"अहिले पनि परमेश्वरले दिनुभएको अवसर र समयमा चर्चले पछ्याएन, सत्यको प्रत्येक किरणलाई स्वीकारेन, बाइबलमा प्रकट गरेको प्रत्येक काम र कर्तव्य पालन गरेन भने इसाई धर्म केवल औपचारिकतामा मात्रै पतन भएर जानेछ। इसाईहरूको जीवन महत्त्वपूर्ण धर्मपरायणता गायब हुनेछ।"÷ ग्रेट कन्त्रोभर्सी, पृ॰ ३१६।

**चिन्तनमनन**:

`फ्रान्सको जनक्रान्तीमा महान् द्वन्द्वका नीतिहरू कसरी प्रकट गरिएको छ?`

`जब कसैले परमेश्वरको अस्तित्व छैन भनेर विवाद गरेको थियो उसले लेख्यो, "हाम्रा आफ्नै लक्ष्यहरू कोर्न सक्छौँ वा स्थापना गर्न सक्छौँ। कसैले नाइनास्ती नगरीकन हामीले आफ्नै वौद्धिक क्षमताको विकाश गर्न सक्छौँ र हामीले नै त्यस क्षमताको सीमा तोक्न सक्छौँ।" कसैको मनाहीमा पर्नु आवश्यक छैन भन्ने दर्शनलाई मान्दा परमेश्वरको अस्तित्वलाई नै अस्वीकार गर्ने इजाजत पाएको कसरी महसुस हुन्छ? त्यसले गर्दा फ्रान्सको जनक्रान्तीमा भएको अराजकता, हत्या हिँसा अनैकता आदिले फ्रान्स डुव्न पुगेको थियो भनेर हामीले कसरी बुझ्न सक्छौँ?`

`यूहन्नाले दर्शनमा देखेका पवित्र मन्दिर अन्तिम घट्नाहरूसँग कसरी सम्बन्ध छ?`