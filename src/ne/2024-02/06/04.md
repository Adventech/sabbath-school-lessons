---
title:  दुई गवाहीहरूको हत्या गरिन्छ
date:   07/05/2024
---

`प्रकाशको पुस्तकको कतिपय भाषाहरू प्रतिकको रूपमा उल्लेख गरिएका छन्। दुई साक्षीहरू भन्दा पुरानो र नयाँ करार हो भनेर हामीले बुझ्यौँ। यस प्रतिकको भाषालाई मध्यनजर राखेर ती दुई साक्षीहरूलाई के हुनेछ भनेर प्रकाश ११:७÷९ले बताएको हेर्नुहोस्`

सन ५३८ मा मूर्तिपूजा गर्ने र सम्रातलाई भगवान मानेर ढोगाउन जनतालाई आदेश दिने रोमको साम्राज्य ढलेको वा पतन भएको थियो। त्यस साम्राज्यका नागरिक, राजनैतिक र धार्मिक अधिकारलाई रोमी बादशाह जस्टिनियनले रोमन क्याथोलिक चर्चका उच्च धर्मगुरु पोप भिगिलियसलाई सुम्पिएको थियो। त्यसको फलस्वरूप रोमन क्याथोलिक चर्चको संरक्षणमा बाइबल र बाइबल मात्र विश्‍वास गर्ने येशूभक्तहरूलाई दमन गर्न थालियो। लामो समयसम्म त्यस दमन गर्ने युगलाई मध्यकालिन युग भनिन्छ। त्यसबेला चर्चमा सैतान पसेर भाँडभैलो मच्चाएको थियो। यो युग सन १७९८ मा समाप्‍त भएको थियो। त्यसबेला फ्रान्सको सेनापति बर्थियरले फ्रान्सको सम्रात् नेपोलियनको हुकुम अनुसार रोमलाई कब्जा गरेका थिए। जब उनी र उनका सेनाहरू रोममा पसे तब तिनीहरूको खिलाफमा कोही पनि उत्रेन। यो फेब्रुअरी १०,१७९८को घट्‍ना हो। पोप पायस छैठौँलाई बन्दी बनाएर फ्रान्समा लगिएको थियो। त्यहाँ उनको मृत्यु भएको थियो। यसले रोमन क्याथोलिक चर्चको युरोपमा राजनैतिक अधिकार समाप्‍त भएको थियो। युरोपका राजाहरूलाई नियुक्त गर्ने र नागरिक समाजमा पोपका हुकुमहरूको अन्त्य भएको थियो। यस मितीले दानिएल र प्रकाशको पुस्तकमा भविष्यवाणी गरेको १२६० दिनको वा वर्षको अन्त्य भएको थियो।

बाइबलको भविष्यवाणी प्रभाकारी रूपमा पूरा भएको हामीले अचम्म नै मान्नुपर्दछ। दानिएलले त्यो भविष्यवाणी येशू जन्मिनुभएको लगभग ५०० वर्ष अघि गरेका थिए। यो २३०० वर्ष भन्दा पछि नै पूरा भएको थियो र २३००को भविष्यवाणी ठिक समयमा नै पूरा भएको थियो। त्यसकारण, बाइबलका अरू भविष्यवाणीहरू पनि पूरा हुनेमा हामी विश्‍वस्त छौँ।

फेरि त्यसै समय परमेश्वरको वचनको साक्षीले सुसमाचारका सत्यलाई मध्यकालिन युगमा जीवितै पारिराखेको थियो। यद्यपि, बाइबलको सत्यताले धेरै चुनौति खप्न थाल्नु परेको थियो। पिँड नभएको खाडलबाट सैतान उठेर बाइबललाई घोर आक्रमण गर्न थाल्यो। सन १७८९ मा फ्रान्समा भएको जनक्रान्तीद्वारा सैतानले बाइबलको आधिकारितालाई घोर आक्रमण गर्न थालेको थियो।

फ्रान्सको जनक्रान्ती पछि नास्तिक धर्म वा मानवीय तर्क नै धर्म हो भनेर सरकारले आधिकारिक रूपमा स्थापना गर्‍यो। इसाई धर्म अब मानवीय तर्कले बाहुल्यता पायो। नभेम्बर १०, १७९३ मा राष्ट्रव्यापी मानवीय तर्क वा नास्तिक धर्मको पर्व राष्ट्रको संरक्षणमा मनाइयो। मानवीय दर्शन, विज्ञान र ज्ञान नै धर्म हो र परमेश्वरमाथिको विश्‍वासको औचित्य छैन भनेर कानुनी रूपमै घोषणा गरियो। फ्रान्सका चर्चहरूमा मानवीय तर्क वा दर्शनका मन्दिरहरू खडा गराए। त्यसबेला एक जना स्त्रीलाई तर्कको जीवित देवी हुन भनेर सिंहासनमा बसालियो। सडक सडकमा बाइबललाई सार्वजनिक रूपमै जलाइएको थियो। परमेश्वरको अस्तित्व छैन भनेर सदनमै पारित भएको थियो। मृत्युलाई चिर निन्द्रा वा कहिल्यै नबिउँझिने स्थिति हो भनेर घोषणा गरिएको थियो। नास्तिक मानिसहरूको हातद्वारा दुई साझीलाई मार्न सैतानले नेतृत्व गरेको थियो। फ्रान्सभरी जलाइएका बाइबलहरू लास जस्तै छरिएका थियो। प्रकाश ११:८ को भविष्यवाणी यसरी पूरा भयो, "तिनीहरूका लाशहरू त्‍यस ठूलो सहरको सड़कमा पड़िरहनेछन्, जुन सहरलाई दृष्‍टान्‍तको रूपमा सदोम र मिश्र भनिन्‍छ, जहाँ तिनीहरूका प्रभु क्रूसमा टाँगिनुभएको थियो।"

इजिप्त वा मिश्र देशले धेरै देवीदेवताहरूको पूजा गरिन्थ्यो। मानव निर्मित मूर्तिहरूलाई भगवान वा भगवती भनेर पूजा गर्ने संस्कार वा संस्कृतिले सनातन सत्य परमेश्वरको अस्तित्वलाई त्यागेको थियो (प्रस्थान ५:२)। सोडोमले घोर अनैतिकता र भ्रष्टलाई प्रतिनिधित्व गर्दछ। नास्तिक र अनैतिकले बाहुल्यता पाउँदा परमेश्वरका दुई साक्षीहरूहरू मरेतुल्य भएका थिए। पुरानो र नयाँ करारको आधिकारिता वा मान्यतालाई फ्रान्सको जनक्रान्तीले मारेको थियो। परमेश्वरप्रति आस्था र नैतिकता नहुँदा सारा जनतामा जनक्रान्तीपछि अराजकता, नैतिक भ्रष्टको हावा वगेको थियो। त्यसको फलस्वरूपमा देशमा फ्रान्सका मानिसहरूका रगतको खोलो बगेको थियो।

प्रकाश ११:९ले बताउँछ "साढ़े तीन दिनसम्‍म तिनका लाशहरूलाई मानिसहरू, कुलहरू, भाषाहरू र जाति-जातिका मानिसहरूले हेर्नेछन् र ती लाशहरू गाड्न दिनेछैनन्।" भविष्यवाणीमा, दिनको अर्थको अक्षरस वर्ष हो। फ्रान्समा नास्तिक धर्म कमसेकम साढे तीन वर्षसम्म चुचुरोमा पुगेको थियो। यो समय नभेम्बर २६, १७८९मा सुरु भएको थियो जब सरकारले नै धर्मलाई खारेज गर्न आदेश दिएको थियो। धर्मलाई गैरकानुनी बनाइएको थियो वा धर्मप्रति बन्देज लगाएको थियो तर त्यो बन्देज जुन १७, १७९७मा हटाइयो अर्थात् त्यसबेलादेखि फ्रान्समा धर्मप्रतिको प्रतिबन्ध हटाइएको थियो।