---
title:  कथा
date:   10/05/2024
---

### एक जना स्वर्गदूत, चार मुठभेद

नेलसन सिनो रिस चिटाओङ्गा र कालभेट साबोनेट ओसिफो कतिले भन्न सक्दछन् तिनीहरूले स्वर्गदूत देखे। तर ओइले भन्छन कि उनले स्वर्गदूत देखे। एक पल्ट मात्र होइन चार पल्ट।

तीन वर्षसम्म घरबाट टाढा रहेर काम गर्न जाँदा ओइलेले आफ्नो बचपनको विश्‍वासबाट चिप्लेका थिए। अफ्रिका महादेशको मोजाम्बिक देशका मोकुबा सहरसँग नाम्पुला सहरलाई जोड्ने सडक निर्माण गर्ने काममा उनी लागेका थिए। त्यो दुरी २५० माइल वा ४०० किलोमिटरको छ। यो एकदम कठीन काम थियो। उनलाई थाहा थियो कि परिश्रम गर्ने सिलसिलामा उनले परमेश्वरको आज्ञालाई तोडेका थिए।

एक दिन धेरै अपरिचित मानिसहरू ओइलेकहाँ आए। उनी काम पछि रक्सीले मात्तिरहेका थिए। साबथ त हप्‍ताको सातौँ दिन हो भन्ने भनेर बाइबलले सिकाउँछ भनेर के उनलाई थाहा छ कि भनेर तिनीहरूले सोधे। तिनीहरू गलत छ भनेर ओइलेले जिकिर गरे। "बाइबलबाट मलाई देखाऊ," भनेर उनले माग गरे।

ती अपरिचित मानिसहरू सेभेन्थ÷डे एडभेन्टिस्टहरू थिए। तिनीहरूले चौथो आज्ञालाई यसरी पढेर सुनाए, "साबथ दिनलाई याद गर्नु। यसलाई पवित्र राख्‍नु।" प्रस्थान २०:८। अनि तिनीहरूले इजकिएल २०:२० पढेर सुनाए, "मेरा साबथहरू पवित्र राख। तिनीहरू तिमीहरूको र मेरो बीचमा करारको चिन्ह भनेर याद गर। तिमीहरूले थाहा पाऊन् कि म तिमीहरूको परमेश्वर हुँ।"

ओइलेले ती पदहरू केही दिनसम्म बारम्बार पढे। यो परमेश्वरबाट आएको सत्य पढिरहेको हो कि भनेर उनले ताजुब माने। उनी सानैदेखि चर्च गएतापनि यी पदहरू उनले कहिल्यै पनि पढेका थिएनन्।

त्यो सोचेर उनले प्रार्थना गरे। एक रात चम्किलो स्वर्गदूत उनी बसेको घरमा देखा परे। "बलियो होऊ, तिमी ठीक बाटोमा लागिरहेका छौ," स्वर्गदूतले भने। अर्को रातमा पनि त्यही ठाउँमा उनले स्वर्गदूत देखे।"बलियो होऊ, तिमी ठीक बाटोमा लागिरहेका छौ," स्वर्गदूतले भने। त्यही कुरो तेस्रो रातमा पनि भयो। अर्को साबथ ओइले सेभेन्थ÷डे एडभेन्टिस्ट चर्चमा गए। त्यस दिनदेखि उनी एडभेन्टिस्टहरूसँग नियमित रूपमा साबथमा परमेश्वरको आराधना गर्न थाले।

तीन वर्षपछि कामको सम्झौता सकिएको थियो। उनी आफ्नो घरमा फर्के। उनकी श्रीमती र छोराछोरीहरु एडभेन्टिस्ट चर्चमा आराधना गर्न सरिक भएकोले उनी छक्‍क परे। तीन वर्षसम्म घरबाट टाढा भएको अवधिमा उनले आफ्नो घरमा सम्पर्क गरेका थिएनन्।

ओइले एडभेन्टिस्ट चर्चमा जाने थालेको थाहा पाएर, "यो कस्तो संयोग हो? यो त अचम्म नै भयो," उनकी श्रीमतीले भनिन्।

घर फर्केपछि ओइले शनिबार एडेन्टिस्ट चर्चमा गए र आइतबार उनको बचपनको चर्चमा गए। तर के गर्ने भनेर उनलाई थाहा थिएन। अनि चौथो पल्ट पनि स्वर्गदूत देखा परेर यो भने, "तिमीले जे अध्ययन गरिरहेका छौ, त्यो सत्य हो।" अनि ओइले सेभेन्थ÷डे एडभेन्टिस्ट नै हुने निर्णय गरे।

ओइले बसेको ठाउँमा केवल केही एडभेन्टिस्टहरू मात्र थिए। तर आफूले पाएको साबथ र येशूको आगमनको बारेमा सुनाउने उनको प्रयासलाई परमेश्वरले आशिष दिनुभयो। ओइलेले तीन घरेलु चर्च सुरु गर्न सहयोग गरे। "जँड्याहा नै भएतापनि सबैलाई सुसमाचार सुनाउनु पर्दछ। परमेश्वरले नै मानिसलाई परिवर्तन गर्नुहुन्छ। धेरै मानिसहरू छन् जो सुसमाचार ग्रहण गर्न परमेश्वरले तयार गरिरहनुभएको छ। तिनीहरूलाई केवल तपाईँले छुनु मात्र पर्दछ," ओइलेले सुनाए।