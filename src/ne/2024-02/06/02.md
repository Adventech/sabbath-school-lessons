---
title:  दुई साक्षीहरूहरू
date:   05/05/2024
---

`प्रकाश ११:३÷६ पढ्नुहोस्। ती पदहरूमा दुई साक्षीहरूहरूको बारेमा वर्णन गरिएको छ। तिनीहरूका कमसेकम पाँच विषेशताहरू के हुन् जसले तिनीहरूको पहिचान गर्न सकिन्छ? हेर्नुहोस् प्रकाश 11:3-६।`

अगमवक्ता जकरियाले पनि जैतुनका दुई रूखहरू सुनको पानसको दुईतिर खडा भएको देखेका थिए। जकरिया ४। प्रकाशको पुस्तकमा पनि त्यही चित्रण गरिएको छ। ती दुई रूखहरूले अभिषेक गरिएका दुई जीवहरूका प्रतिक हुन् जो सारा संसारको प्रभुसँग खडा हुन्छ भनेर जकरियालाई बताइएको थियो (जकरिया ४:१४)। जैतुनको रूखले पानसमा तेल भर्दछ ताकि त्यसले निरन्तर रूपमा ज्योति दिऊन्। भजनका लेखकले लेखेको कुरालाई हामीलाई याद दिलाउँछ, "तपाईँको वचन मेरा पाउहरूका निम्ति बत्ती हो र मेरो बाटोको निम्ति ज्योति हो" (भजन ११९:१०५)। तेलले पवित्र आत्माको प्रतिनिधित्व गर्दछ (जकरिया ४:२,६)। संसारमा परमेश्वरको वचनको ज्योति फैलाउन पवित्र आत्माको शक्तिले काम गरेको थियो भनेर प्रकाश ११मा यूहन्नाले देखेको दिव्यदर्शनको वर्णन गर्दछ।

ती दुई साक्षीहरूहरूले भविष्यवाणी गर्दछन् र तिनीहरूले भविष्यवाणी गरुञ्‍जेल पानी पर्न रोकेको हुन्छ। तिनीहरूले पानीलाई रगतमा परिणत गर्न सक्छन् र पृथ्वीमा महामारीहरू फैलाउन सक्छन्। परमेश्वरकै वचन अनुसार इस्राएलमा पानी पर्नेछैन भनेर एलियाले भनेका थिए। उनको प्रार्थनाको जवाफमा इस्राएलमा तीन वर्ष छ महिनासम्म पानी परेको थिएन (याकूब ५:१७) जब उनले प्रार्थना गरे तब पानी परे। बाल देवताका पुजारीहरूले खडेरीलाई देवतालाई पूजा गरेर अन्त्य गर्न खोजेका थिए। तर असफल भए (१ राजा १७,१८)। परमेश्वरकै वचन अनुसार मिश्र देशमा अनेकौँ महामारीहरू ल्याए र पानीलाई पनि रगतमा परिणत गरे, किनकि राजा फारोले परमेश्वरका जनहरूलाई स्वतन्त्र गर्न चाहेका थिएनन् (प्रस्थान ७)।

जो मानिसहरूले बाइबललाई बिगार्न खोज्छन् अगमवक्ताको मुखबाट निस्केको आगोको ज्वालाले नष्ट पार्नेछ। प्रभुले यर्मियामार्फत भन्नुहुन्छ, " 11 इस्राएलका घराना र यहूदाका घराना मप्रति सम्‍पूर्ण रूपले विश्‍वासघाती भए,” परमप्रभु भन्‍नुहुन्‍छ। 12 तिनीहरूले परमप्रभुको विषयमा झूटा कुराहरू भनेका छन्। “उहाँले केही गर्नुहुन्‍न” भनी तिनीहरूले भने। “हामीमाथि कुनै नोक्‍सानी आइपर्नेछैन। हामी कहिल्‍यै तरवार वा अनिकाल देख्‍नेछैनौं।13 अगमवक्ताहरू त हावा मात्रै हुन्, र तिनीहरूमा वचन छैन। यसैले तिनीहरूले भनेका कुरा तिनीहरूमाथि नै गरिऊन्।” 14 यसकारण सर्वशक्तिमान् परमप्रभु परमेश्‍वर यसो भन्‍नुहुन्‍छ: “ती मानिसहरूले यस्‍ता कुरा भनेका हुनाले, म मेरो वचन तिम्रो मुखमा आगो र यी मानिसहरूलाईचाहिँ भस्‍म हुने दाउरा तुल्‍याउनेछु।” यर्मिया 5:11-14। परमेश्वरको वचनलाई अस्वीकार गर्ने वा त्याग्ने सबैलाई उहाँले तिनीहरूमाथि न्याय गर्नुहुनेछ। उहाँको वचन मुखमा आगो जस्तो छ।

यूहन्ना ५:३९मा येशूले भन्नुहुन्छ कि पुरानो करारले उहाँको बारेमा साक्षी बक्छ। उहाँले यो पनि भन्नुभयो कि सुसमाचार साक्षीको रूपमा सारा संसारमा प्रचार गरिनेछ (मत्ती २४:१४)। नयाँ करार र पुरानो करार त्यस साक्षीको आधार हो। ती दुई पदहरूमा प्रयोग गरेको शब्दको जड एउटै हो वा मार्टिज (martys)। यही शब्द साक्षी प्रकाश ११:३मा पनि प्रयोग गरिएको छ।

ती साक्षीहरू को हुन् त? बाइबलले औँल्याएको अनुसार प्रकाश ११मा दिएका विशेषताहरू अनुसार दुई साक्षीहरू पुरानो र नयाँ करारहरू हुन् भन्न सक्छौँ। ती दुवैबाट परमेश्वरले संसारमा सत्य र ज्योतिको सञ्‍चार गर्नुभएको थियो।

`कतिपय इसाईहरू चाहे तिनीहरू महान् प्रचारक वा विद्वानहरू नै किन नहून् पुरानो करारलाई अनावश्यक भएको सामग्री भनेर हेप्दछन्। नयाँ करार भएकोले पुरानो करारको प्रयोग गर्नु पर्दैन भनेर तिनीहरूले सिकाउँदछन्। तिनीहरूको त्यस धारणा किन अति गलत छ?`