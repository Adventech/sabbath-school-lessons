---
title:  बर्बर र जङ्गली इसाई ब्वाँसाहरू
date:   15/04/2024
---

`आफू छुट्टिनुभन्दा अघि एफिससका येशूभक्त अगुवाहरूलाई विशेष चेतावनीहरू दिएका थिए। उनी पछि धेरै कठित इसाईहरूले नै बाइबल र आस्थालाई भ्रष्ट पार्नेछन् भनेर उनले भविष्यवाणी गरेका थिए। हेर्नुहोस् प्रेरित 20:25-32।`

के आउनेछ त्यसको सामना गर्न चर्च तयार होस् भन्ने उद्देश्यले पावलले चर्चका अगुवाहरूलाई सजग गराएका थिए। माथिका पदहरूमा उनको मुख्य चासो व्यक्त गरिएको छ।

उनले आफ्नो चिन्ता वा चासो यसरी व्यक्त गर्दछन्, "29 किनभने मलाई थाहा छ, कि म गएपछि डरलाग्‍दा ब्‍वाँसाहरू तपाईँहरूका माझमा पस्‍नेछन्, जसले बगाललाई बाँकी राख्‍नेछैनन्। 30 तपाईँहरूकै बीचबाट भर्माउने कुरा बोल्‍ने मानिसहरू उठ्नेछन्, जसले चेलाहरूलाई आफ्‍ना पछि लैजानेछन्।" प्रेरित 20:29-30। अर्थात विश्‍वासीहरूले भिषण यातना भोग्नुपर्नेछ र त्यो यातना अरू धर्म वा देशबाट नभएर चर्चमै इसाई भनाउँदाहरूबाट आउनेछ उनले खुलासा गर्दछन्। अत्यन्तै चिन्तित भएर पावलले आफ्नो चिन्ता यसरी व्यक्त गर्दछन्, "तपाईँहरूकै बीचबाट भर्माउने कुरा बोल्‍ने मानिसहरू उठ्नेछन्, जसले चेलाहरूलाई आफ्‍ना पछि लैजानेछन्।" प्रेरित 20:30। परमेश्वरप्रतिको विश्‍वासलाई भ्रष्ट पार्न चर्चमै अनेकौँ धर्मभ्रष्ट तर्कहरू भित्रिनेछन्। परमेश्वरको सत्य वचनलाई झुटो, मानवीय तर्क, संस्कार र विद्याहरूले साट्नेछन्। सनातन सृष्टिकर्ता परमेश्वरको आराधना गर्ने संस्कारलाई साट्न मूर्तिपूजा गर्ने संस्कारहरू भित्रिनेछन्। चौथौँ र पाँचौँ शताब्दीमा थाहै नपाइकन इसाई चर्चले मूर्तिपूजा गर्ने संस्कार वा परम्पराहरूसँग सम्झौता गरेका थिए। ती संस्कारहरू चर्चमा बढो चलाकी पूर्ण तरिकाले भित्रिएका थिए। ती संस्कार वा परम्पराहरू पालन गरे वा धर्म गरे मानिसहरू पापबाट मुक्त हुन्छ भन्ने धारणा इसाईहरूको मगजमा घुसाइएको थियो। त्यसको भयानक नतिजा त परमेश्वरका वचनका सत्यहरूबाट ती इसाईहरू अलगिन पुगेको थियो।

`इसाई धर्मकै नाउँमा धर्मभ्रष्ट प्रवृत्तिहरू चर्चमा कसरी भित्रिने छ भनेर पावलले २ थेस्सोलिनिकी २:७÷१२मा उल्लेख गरेका थिए। इसाई भनेर भित्रिनै पात्रका के भ्रष्ट चरित्रहरू हुन्छन्? हेर्नुहोस् 2 थेस्सोनिलिकी 2:5-12।`

अधर्म वा परमेश्वरको व्यवस्थालाई पालन नगर्ने रहस्यमय तत्वले अहिले नै काम गरिरहेको छ भनेर पावलले बताउँदछन्। अहिले त के भनौँ पावलकै समयमा परमेश्वरको व्यवस्था र उहाँको वचनको सत्यको खिलाफमा जाने तत्वले विस्तारै काम गरिरहेको थियो। परमेश्वरको वचन र सत्यबाट अलगिने क्रियाकलाप पछिका शताव्दीहरूमा फस्ताएका थिए।

दोस्रो आज्ञाकै विपरित चर्चमै मूर्तिपूजा भित्रिएको थियो। येशूकी आमा मरियमसमेत विभिन्न इसाई सन्तहरूका मूर्तिहरू बनाएर मानिसहरूले पूजा गर्न थालेका थिए। हजारौँ वर्षदेखि मूर्तिपूजा गर्ने धर्महरूमा मूर्तिहरूलाई पूजा गर्ने बाहुल्यता थियो। इसाई चर्चमा मूर्तिपूजालाई अङ्गाल्न बाइबलभन्दा बाहिरिय धर्मका देवीदेवताहरूका नाउँहरू परिवर्तन गरेर सन्त भनेर मान्न थालेका थिए। सूर्य देवतालाई पूजा गर्ने दिन आइतबारलाईलाई चर्चमा भित्र्याएर येशूको पुनरुत्थानको दिन हो भनेर इसाई धर्मगुरुहरूले जनमानसलाई विश्‍वास गराउन सफल भएका थिए। परमेश्वरको चौथो आज्ञा विपरित मानेको र बाइबलमा अनुमोदन नगरेको आइतबारे आराधना सेवा त्यसबेला मात्र होइन, अहिले पनि लोकप्रिय इसाईहरूका चलिरहेको छ। बाइबल अनुसार यो गलत दिन हो जब हप्‍ताको सातौँ दिन शनिबार वा साबथ दिन परमेश्वरको सक्‍कली आराधना गर्ने दिन हो।

`आज पनि सबैलाई खुशी पार्नुपर्छ भन्ने बहानामा वाहिरिय संस्कारसँग चर्चमा के के दर्शन वा समझौताहरू भित्रिरहेका छन्? तपाईँ आफैले पनि सबैसँग मिल्नुपर्छ भनेर के सम्झौता गरिरहनुभएको छ? सत्यलाई असत्यसँग मिसाएर यो नै सत्य हो भनेर के तपाईँले सावित गर्न खोज्नुभएको छ?`