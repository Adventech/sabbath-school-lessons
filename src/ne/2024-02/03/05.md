---
title:  बाइबलभन्दा बाहिर रहेर गर्ने मानवीय सिद्धान्त, वाद वा तर्कहरू
date:   17/04/2024
---

मानिसको दिमाग र विवेकद्वारा पवित्र आत्माले काम गर्नुहुन्छ। सारा जगत ब्रम्हाण्ड वा नक्षेत्रका रहस्यहरूको खोजनीति गरेर अध्ययन गर्न उहाँले हामीलाई आह्वान गर्नुहुन्छ। एक जनाले व्यक्त गरेको यो भनाइ उपयुक्त छ, "हामी इसाईहरू भएको हैशियतले हाम्रा दिमाग वा मगजलाई चर्चको ढोकामा जाँच्दैनौँ।" तैपनि मानिसका शानदार तर्क वा वौद्धिक क्षमताले मात्र बाइबलमा भएका सत्यहरूलाई पत्ता लगाउन असमर्थ छ। सत्य भनेको मानवीय विचार वा तर्कले थाहा पाउने होइन। यो त परमेश्वरको प्रकट हो।

`सैतानको धोखाबजी चालाको रणनीतिलाई बाइबलले कसरी सही रूपमा प्रकट गर्दछ? हेर्नुहोस् हितोपदेश 16:25, न्यायकर्ता 21:25 र यशैया 53:6।`

परमेश्वरको सदिच्छा वा चाहनाहरूलाई थाहा पाउन वा बुझ्न पवित्र आत्मा र परमेश्वरको वचनको सहयोग लिन आवश्यक छैन भन्ने तर्क, विद्या वा दर्शन सैतानको प्रभावकारी धोखा दिने रणनीति हो। मानिस वौद्धिक प्राणी भएकोले उसको दिमागको शक्ति नै पर्याप्‍त छ भनेर र उसलाई परमेश्वरको आवश्यक छैन भन्ने गलत धारणाले मानिसहरूलाई सैतानले फसाइरहेको छ। विना प्रार्थना, विना आस्था विना परमेश्वरको वचनमा चल्दा सबै थोक ठिक नै हुन्छ भनेर देखिएला। सारा संस्कार, संस्कृति, सभ्यता, रहननसहन र जीवन शैली हाम्रो सामु ठिकै देखिएला तर परमेश्वरको नजरमा ती एकदम गलत हुन सक्छ।

केही वर्ष अघि मेरी श्रीमती र म जङ्गलको छेउमा रहेको होटेलबाट बाहिर निस्केर घुम्न गएका थियौँ। रात बिताउन हामी त्यो होटेलमा थियौँ। कहाँ जाने भन्ने कुरामा मलाई प्रायजसो थाहा हुन्छ। हामी एक घन्टा जङ्गलमा हिँड्यौँ। हामीलाई थाहा थियो कि हामी सजिलैसँग होटेमा फर्किनेछौँ। तर हामी त जङ्गलमा हराउन पो पुगेछौँ। घाम झुल्किसकेको थियो। भाग्यवस हामीले जङ्गल घुम्ने केही मानिसहरूलाई भेट्यौँ। तिनीहरूले हामीलाई ठिक बाटो देखाउँदा हामी आभारित भयौँ। हामी त मुल सडकबाट पाँच माइल वा सात किलोमिटरबाट टाढा रहेछौँ। त्यहाँ सडकमा कारहरू पार्क गरीराखेकोले केही मानिसहरूले हामीलाई हाम्रा होटेलमा पुर्‍याइ दिए। हामी कुन बाटो जानुपर्‍छ भनेर कसैले देखाउँदा र हामीलाई गन्तव्य स्थानमा पुर्‍याउँदा हामीलाई धेरै सहज भएको थियो।

पृथ्वीबाट स्वर्गमा यात्रा गर्न परमेश्वरले हामीलाई एक्लै छोड्नुभएको छैन। पवित्र आत्माले पवित्र धर्मशास्त्रलाई औँल्याएर हामीलाई स्वर्गको घरमा पुर्‍याउन चाहनुहुन्छ। के सत्य हो के असत्य हो, के ठिक र के बेठिक, के असल र के खराब भन्ने केवल परमेश्वरको वचनको आत्मज्ञानमा मात्रै सही रूपमा थाहा हुन्छ। जुन बाटो परमेश्वर र उहाँको वचनको खण्डन गर्छ वा वचनसँग मेल खाँदैन त्यो हाम्रो जीवनको निम्ति जहिले पनि खतरा भइरहेको हुन्छ। प्रत्येक चालमा परमेश्वरको सत्यता र हितसँग तालमेल छ कि छैन भन्ने ज्ञान हामीमा हुनु जरुरी छ। त्यसकारण, सत्य र नैतिकतालाई पहिल्याउने मार्ग हाम्रो निम्ति बाइबल नै हुनु पर्छ भन्ने जिकिर गर्नु अत्यन्तै जरुरी छ। हाम्रो जीवनको लक्ष्यलाई परिचालित गर्न आधिकारिक नीति नै बाइबल हुनुपर्दछ।

`पवित्र आत्माको सहायता बिना सत्यलाई पत्ता लगाउन वा बुझ्न केवल मानवीय दिमाग किन असमर्थ छ? परमेश्वरको प्रकाश वा आत्मज्ञान र मानवीय तर्क र दर्शनहरूको बारेमा सोच्नु होस्। हाम्रो तर्कले परमेश्वरको दिव्यज्ञानलाई बुझाउन पनि सकिँछ भन्ने कुरालाई सोच्नुहोस्। दानिएल २ मा बेबिलोनदेखि युगको अन्तसम्म विश्‍व इतिहासको भविष्यवाणी कोरिएको छ। यस खालको भविष्यवाणीले मानवीय तर्कलाई कसरी प्रभावित पार्न सक्छ?`