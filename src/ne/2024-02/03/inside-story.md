---
title:  कथा
date:   19/04/2024
---

### परमेश्‍वरमा बफादारी विद्यार्थी

युरोपको इटाली देशका सार्वजनिक स्कुलहरूमा हप्‍ताको एक घन्टा बाइबलको सिकाउने कक्षामा जान सहुलियत थियो। त्यो कक्षामा जान कसैलाई पनि कर गरिन्दैनथ्यो। सारा सानी भएतापनि त्यस कक्षामा भाग लिन उत्सुक भएकी थिइन्। उनले बाइबलको बारेमा सिक्न चाहेकी थिइन्।

उनकी कक्षाका साथीहरूले थाहा पाएकि सारालाई बाइबलको बारेमा राम्रै थाहा छ। त्यसकारण, जब शिक्षिकाले बाइबलको बारेमा प्रश्‍न गर्थे, ती साथीहरूले जवाफ दिन्थे, "सारालाई जवाफ थाहा छ!। यो विद्यार्थीहरूले धेरै पटक सुनाएकोले एक दिन शिक्षिकाले सारालाई सोधिन्, "तिमीलाई बाइबल कस्तो राम्रोसँग जानेको रहेछ। तिमीले कसरी सिक्यौ?" "म सेभेन्थ÷डे एडभेन्टिस्ट चर्चमा जान्छु," साराले जवाफ दिइन्। त्यो सुनेर शिक्षिका एडभेन्टिस्टको बारे जान्न चाहिन् र एक दिन सारासँग चर्चमा गइन्।

सारा कक्षा छमा पढ्दा बाइबल सिकाउने नयाँ शिक्षिका पाएकी थिइन्। साराले शिक्षकका प्रश्‍नहरू जवाफ दिएकीले उनी प्रभावित भएर एक दिन कक्षामा एडभेन्टिस्ट चर्चको बारेमा एक घन्टा प्रस्तुत गर्न समय दिइन्। आफ्नो पास्टर र चर्चका अगुवाहरूको सहायताले साराले एडभेन्टिस्ट चर्चको बारेमा प्रस्तुत गरिन्। उनको प्रस्तुत पछि उनका कक्षाका साथीहरूले उनलाई सेभेन्थ÷डे साबथको बारेमा प्रश्‍नहरूको वाढी खन्याए।

आज, सारा हाइस्कुलमा पढ्छिन्। उनलाई बाइबल सिकाउने शिक्षिका इसाई भिक्षुणी हुन् परिक्षाको समयमा बाइबलका पदहरू लेख्‍न त्यस भिक्षुणीलाई सहयोग गरिन्। अरू साथीहरूले बाइबलको बारेमा कमै थाहा थियो। भिक्षुणीले सारालाई बाइबल कसरी थाहा भयो भनेर सोध्दा आफ्नो आस्थाको बारेमा सुनाएकी थिइन् र पछि ती भिक्षुणी उनको चर्चमा गइन्।

अर्को हाइस्कुल कक्षामा साराले इटालीमा भएको धर्मको बारेमा जवाफ दिन नसक्दा शिक्षिका रिसाइन्। आफू इटालीको सबभन्दा ठुलो सम्प्रदाया रोमन क्याथोलिक चर्चको सदस्य नभएकोले त्यस चर्चको बारेमा जवाफ दिन आफू असमर्थ भएको बताइन्। शिक्षिकाले सारालाई धेरै प्रश्‍नहरू गरिन्। अनि एक दिन एडभेन्टिस्ट चर्चको बारेमा कक्षामा प्रस्तुत गर्न अर्‍हाइन्। साराले गरेकी प्रस्तुतिमा शिक्षिका खुशी भइन्। उनले भनिन् "अरू चर्चको बारेमा कक्षामा सिक्नु अत्यन्तै असल छ।"

अर्को वर्ष शनिबारमा त्यही शिक्षिकाद्वारा कक्षा लिएकी थिइन्। तर सारा गइनन्। शिक्षिकाले उनलाई आउन धेरै कर गरिन्। जब उनी गइनन्, शिक्षिकाले उनलाई जिस्क्याइन्। "स्कुलमा आउनु। तिमी स्कुलमा आएको हामीले कसैलाई भन्दैनौँ। म पनि स्कुलमा आउनुको सट्टा घरमै बस्न मनलाग्छ," भनेर शिक्षिकाले उनलाई जिस्क्याइन्। तर उनलाई छक्‍क पर्ने गरेर उनका साथीहरूले उनको पक्षमा बोले।

एक साबथ सारा चर्चमा थिइन् तब शिक्षिकाले उनका कक्षाका साथीहरूलाई सुनाइन्, शनिबार सारा कक्षामा नआएतापनि तिमीहरूले भन्दा राम्रो मार्क उनले ल्याउँछिन्।"

आफ्नो विश्‍वासलाई खुलाएकोमा परमेश्वरले उनलाई आशिष दिनुभएको भनेर उनले विश्‍वास गर्छिन्।

"मेरा साथी र आफन्तहरूबाट मैले मेरो विश्‍वासलाई कहिल्यै पनि लुकाइँन। मेरा साथीहरूले मलाई आदर गर्छन् र तिनीहरूलाई थाहा छ मेरो विश्‍वासमा अडिग छु," साराले एडभेन्टिस्ट मिशनलाई सुनाइन्।

÷आन्ड्र्यु मेकचेस्नी