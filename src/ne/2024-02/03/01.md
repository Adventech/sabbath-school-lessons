---
title:  पाठ
date:   13/04/2024
---

अन्धकारमा ज्योति चम्किन्छ

### यस अध्यायका मूल पदहरू
यूहन्ना ८:४४, हितोपदेश २३:२३, प्रेरित २०:२७÷३२, २ थेस्सोलिनिकी २:७÷१२, भजन ११९:१०५,११६,१३०, १३३, १६०, हितोपदेश १६:२५ र २ कोरन्थी ४:३÷६।

> <p>यस अध्यायको मुल सार पद</p>
> "येशूले तिनीहरूलाई भन्‍नुभयो, “अझ अलि बेरसम्‍म ज्‍योति तिमीहरूसँग छ। ज्‍योति तिमीहरूसँग छउञ्‍जेल हिँड्डुल गर, ताकि अन्‍धकारले तिमीहरूलाई नढाकोस्। कोही अन्‍धकारमा हिँड्डुल गर्छ भने, त्‍यसले आफू कहाँ गइरहेछु, सो थाहा पाउँदैन। जबसम्‍म ज्‍योति तिमीहरूसँग छ ज्‍योतिमा विश्‍वास गर, र तिमीहरू ज्‍योतिका सन्‍तान होओ।” यूहन्ना 12:35-36।

बाइबलको अन्तिम पुस्तक प्रकाशमा सैतानलाई अजिङ्गर र सर्पको रूपमा चित्रण गरेको छ (प्रकाश १२:९)। उ अजिङ्गर हो किनभने उसले परमेश्वरका जनहरूलाई ध्वस्त पार्न चाहेको थियो। उ सर्प हो किनकि उसले मानिसहरूलाई अनेकौँ धुर्त दर्शन, विद्या वा छलका कुराहरू गरेर तिनीहरूलाई धोखा दिन चाहन्छ (सर्प आफै सैतान होइन तर सैतानले माध्यम बनाएको मात्र हो जसरी पत्रुसलाई पनि सैतानले प्रयोग गरेको थियो-अनुवादक)। येशू मर्नुभएको केही वर्ष पछि नै हजारौँ, लाखौँ र अझ करोडौँ येशूभक्तहरूको हत्या गरिएको थियो। धेरैलाई निर्मम यातना दिए, धेरैले सिँहहरूको सामु जिउँदै फालिदिए कतिलाई त जिउँदै खम्बामा जलाइ दिए। तिनीहरूमा धेरैले रोमका बादशाहहरूलाई भगवान भनेर पूजा नगरेको कारणले यातना र मृत्यु भोग्नु परेको थियो। यद्यपि, त्यस कठोर र निर्मम यातना र दण्डमा पनि धेरै येशूभक्तहरूले आफ्ना शिरहरूलाई ठाडो राखेर उहाँमा बफादार भएका थिए। सुसमाचार निरन्तर रूपमा बढ्दै गयो र चर्च पनि बढ्यो।

भौतिक कष्ट दिएर येशूका भक्तहरूको अस्तित्व कमजोर नहुने देखेपछि सैतानले आफ्नो रणनीतिलाई परिवर्तन गर्न थाल्यो। मूर्तिपूजा गर्ने र बाइबलको सत्यमा गहिरो ज्ञान नहुने लाखौँ मानिसहरू आवेशको भरमा बप्‍तिस्मा लिए। तिनीहरूलाई बाइबलीय शिक्षा वा विद्या राम्रोसँग सिकाइएको थिएन। त्यसले गर्दा चर्चमा अनेकौँ गलत वा झुटा शिक्षा वा दर्शनका वाढीहरू आए। चर्चमा अगुवाका भूमिका खेल्नेहरूले सत्यलाई स्थानीय लोकप्रिय परम्परा, संस्कृति र चालचलन भित्र्याए। ती तत्त्वहरूलाई बाइबलमा गाभे। चौथौँ र पाँचौँ शताब्दी त्यो युग थियो जव लोकप्रिय संस्कारसँग बाइबलीय शिक्षासँग सम्झौता वा तालमेल गरिएको थियो। चर्चका अगुवा, पास्टर, फादर, पोप र धर्मगुरुहरूले मूर्तिपूजा गर्ने संस्कार र परम्परालाई इसाई शिक्षादिक्षामा मिलाउन थालेका थिए। इसाईहरूले चर्चका विधिहरूसँग लोकप्रिय विधि वा संस्कारहरूलाई मिलाएर आराधना र सेवाकार्यहरू गर्न थाले।

यद्यपि, त्यस कठिन समयमा पनि परमेश्वरमा सत्यवादी हुने येशूभक्तहरूको बिचमा रहँदै आउनुभएको थियो। येशू नै तिनीहरूको बाटो, सत्य र जीवन भएको तिनीहरूले महसुस गरेपछि पवित्र आत्माको शक्तिले आफ्नो आस्थामा दर्‍हिलो नै भएर तिनीहरू खडा भएका थिए। सारा राष्ट्र र कठित इसाई धर्मगुरुहरूले नै तिनीहरूलाई अनेकौँ दवाव दिएर तिनीहरूको विवेकलाई ध्वस्त पार्न खोजेका थिए। तिनीहरू परमेश्वरमा बफादार नै भएर बसे, तिनीहरूले उहाँको इच्छालाई प्रकट गरिनै रहे, धर्मशास्त्र बाइबलमा आफ्नो आस्था कायमै राखे र परमेश्वरको वचनको सत्यमा अडिग भएर बसे। तिनीहरूको विवेकलाई सैतानले अनेकौँ चालबाजी खेल्दै दवाव दिएर सत्यबाट फर्काउन खोजेतापनि तिनीहरू आफ्नो आस्थालाई कायमै राखेका थिए।

यो अध्याय द ग्रेट कन्त्रोभर्सीको अध्याय ३ मा आधारित छ।