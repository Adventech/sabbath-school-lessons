---
title:  दिमागमा हुने अन्तर्द्वन्द्वहरू
date:   18/04/2024
---

`मानिसहरूका आँखाहरू कसरी अन्धा भए? ती आँखाहरू कसरी खोल्न सकिन्छ? २ कोरन्थी ४:३÷६`

यहाँ लेखिएको "समझ" वा दिमागलाई ग्रीक भाषामा नोइमा noema हो। यसको अक्षरस अर्थ हो हेर्ने दृष्टिकोण, धारणा वा मानसिक क्षमताहरू हुन्। एसडिए कमेन्टरीले यस पदलाई उज्यालो यसरी पार्दछ: "ख्रीष्ट र सैतानमा भइरहेको युद्ध मानिसहरूका दिमागहरूमा चलिरहने अन्तर्द्वन्द्व हो। (रोमी ७:२३,२५, १२:२, २ कोरन्थी ३:१४,११:३, फिलिप्पी २:५, ४:७,८)। मानिसहरूका दिमागलाई अन्धो बनाउने नीति नै सैतानको हो। परमेश्वरको वचनलाई ध्यान दिन नलगाएर वा अध्ययन गर्न नलगाएर सैतानले मानिसहरूलाई अन्धकारमा राख्‍दछ। शरीर, आवेश र भावानामा बढी ध्यान दिन लगाएर दिमाग वा वौद्धिक क्षमतालाई कमजोर पारेर र बाइबलको बारेमा अपमानजनक धारणहरू दिमागमा भित्र्‍याएर बाइबल नपढ्न सैतानले प्रयास गर्दछ। यस जीवनकै धन्धा र सुर्तामा उसले मानिसहरूलाई डुवाइ राख्‍छ। मानिसहरूको अहंकार र आफ्नो भाउ खोज्ने प्रवित्तिलाई उचाली राखि बाइबल पढ्न आवश्यक छैन भनेर सैतानले मानिसहरूलाई ढकेलीरहेको छ।" ठेली ६, पृ॰ ८५४।

कतिपय मानिसहरू आत्मज्ञानलाई गुमाइरहेका छन्। तिनीहरूले थाहा नपाउन सक्ने त होइन तर थाहा पाउन चाहँदैन। सबै थोक गर्न तिनीहरू फुर्सद छ तर बाइबल पल्टाउन र त्यसबाट पाउने ज्ञानज्योति बुझ्न तिनीहरूको फुर्सदै हुँदैन। सत्यलाई थाहा पाउने तिनीहरूले धेरै अवसरहरू पाइ रहेका हुन्छन्। तर सत्यलाई विश्‍वास गर्न नचाहने मानिसहरूका आँखाहरूले सैतानले अन्धो बनाइ राखेको हुन्छ। सैतानको राज्य नै अन्धकारको राज्य हो। एसडिए बाइबल कमेन्टरीले यो थप्दछ, "सैतानको दैत्य चालबाजी र धोखाहरूको भन्डाफोर गर्ने केवल सुसमाचार मात्रै हो। अन्धकारबाट ज्योतिमा मानिसहरूलाई ल्याउने उपाय केवल सुसमाचार मात्रै हो।"÷ठेली ६, पृ॰ ८५४। नयाँ करारको सन्देशको मुल सार नै येशूको जीवन, मृत्यु र पुनरुत्थान हो। सुसमाचार र बाइबलको मुटु वा केन्द्रविन्दु नै येशू हुनुहुन्छ। सबै धर्मशास्त्रले उहाँको गवाही दिन्छ (यूहन्ना ५:३९)।

`येशूको बारेमा देहायका पदहरूले के वर्णन गर्दछ? विशेष गरेर यूहन्ना १:१४मा ध्यान दिनुहोस्। यूहन्ना 1:1-14।`

अन्धकारमा चम्किने केवल येशू मात्रै हुनुहुन्छ भनेर प्रथम् शताब्दीको इसाई चर्चले विश्‍वास गरेको थियो। नयाँ करारका इसाईहरूले येशू नै ज्योति हुनुहुन्छ भनेर विश्‍वास गरी उहाँलाई पक्रि राख्‍न तिनीहरू पूरै समर्पित थिए। उहाँको अनुग्रहले तिनीहरूले मुक्ति पाएका थिए, उहाँको शक्तिले तिनीहरूलाई परिवर्तन गरेको थियो र उहाँको प्रेमले तिनीहरू परिचालित थियो। येशूप्रतिको बफादारीतालाई तिनीहरूलाई कुनै पनि यातना र अझ मृत्युले पनि तोड्न सकेको थिएन। सैतानको चालबाजी र धोखा दिने नीति तिनीहरूले सुसमाचारको महिमित ज्योतिले उदाङ्ग पारेको तिनीहरूले महसुस गरेका थिए। सत्यको लागि येशूको अनुग्रहले विरतापूर्वक उभिने पुरुष र महिलाहरू येशूका निम्ति खडा हुनेहरू सधैँ थिए। ती सुरुका शताब्दीहरूमा ख्रीष्टको प्रेम, अनुग्रह र सत्य अन्धकारबाट चम्केका थिए।