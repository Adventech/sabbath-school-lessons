---
title:  उपसंहार
date:   19/04/2024
---

"प्रत्येक युगमा सत्यको घृणा गर्ने र विरोध गर्न परमेश्वरका शत्रुहरूले प्रेरित गरिरहेकाछन्। येशूका सेवकहरूले सतावटको समयमा देखाएको विरता अहिले पनि आवश्यकता छ। सैतानले उहाँका जनहरूलाई आक्रमण ल्याउँछ भनेर तिनीहरू जहिले पनि सतर्क हुनु पर्छ र येशूप्रति बफादार भइरहनु आवश्यक छ। प्रथम शताब्दीहरूमा येशूका भक्तहरूमा भएका भक्ति अहिले पनि उहाँका जनहरूमा हुनै पर्दछ। येशूले आफ्ना प्रथम चेलाहरूलाई सुनाउनु भएको वचन युगको अन्तमा रहने उहाँका भक्तहरूलाई पनि लागु हुन्छ: "जे म तिमीहरूलाई भन्‍दछु त्‍यो म सबैलाई भन्‍दछु, ‘जागा रहो।” मर्कूस 13:37।÷ एलेन जी॰ ह्वाइट, द ग्रेट कन्त्रोभर्सी, पृ॰ ५६,५७।

यस संसारका धेरै देशहरूमा बाइबल किन्न र पढ्न स्वतन्त्र छ। तर बाइबलप्रति आकर्षण नगराउन र त्यसप्रति प्रभावित कमजोर पार्न सैतानले धेरै रणनीति र उपायहरू प्रयोग गरिरहेको छ। विज्ञानका विभिन्न प्रयासहरू र इसाई भनेर दावी गर्ने विद्धानहरूले नै बाइबलको उपादेयितालाई न्युनिकरण गरिरहेकोछ। यदि ती वैज्ञानिक र बाइबलका चिन्तक तर सत्यलाई थिच्नेहरूको लहै लहैमा हामी लाग्यौँ भने बाइबल परमेश्वरको वचन हो भन्ने हाम्रो आधिकारिक मान्यतालाई शिथिल पार्दछ। दानिएलको पुस्तक येशू जन्मिनुभएको ५०० वर्ष अघि लेखिएको भएतापनि बाइबलका कतिपय विद्‍वानहरूले यो ई॰पू॰ २००तिर मात्र लेखिएको भनेर दावी गर्दछन्। यो त्यसैबेला मात्र लेखिएको हुनुपर्छ नत्र भने अगमवक्ताले भविष्यवाणी ठिक तरिकाले गरेका हुन् भन्ने ठहर्छ, तर यो हुनै सक्दैन भनेर तिनीहरूले सिकाउँछन्। त्यसकारण, बाइबलले भनिएको समयमा नै दानिएलले आफ्नो पुस्तक लेखेको होइन तर उनको मृत्युको सयौँ वर्ष पछि लेखिएको हो भनेर तिनीहरूले विवाद गर्छन्। दुर्भाग्यवस, दानिएलको मामिलामा मात्रै होइन बाइबलका धेर विषयवस्तुहरूलाई बाइबलकै विद्वान भनाउँदाहरूले गलत व्याख्या गरेर हामीलाई फसाउन खोज्छन्।

आइतबारकै मामिलामा धेरै धुरन्धर इसाई र बाइबलका विद्‍वान, प्रचारक, पास्टर वा पण्डितहरूले यही दिन ठिक हो र साबथ मान्नु आवश्यक छैन भने सिकाइरहेकाछन्। दुर्भाग्यवस, धेरै मानिसहरू तिनीहरूले सिकाएका गलतहरूलाई स्वीकार गर्दछन् किनभने बाइबलकै शिक्षाविदहरूले सिकाइरहेका छन्। त्यसकारण, पावलले दिएका चेतावनीलाई हामीले मनन गर्नु अति आवश्यक छ: " 19 पवित्र आत्‍मालाई ननिभाओ। 20 अगमवाणीलाई तुच्‍छ नठान। 21 सबै कुराको जाँच गर। जुन कुरा असल छ त्‍यसैमा दृढ़ रहो। 22 सबै किसिमका खराबीबाट अलग बस।" 1 थेस्सोलिनिकी 5:19-22।

**चिन्तनमनन**:

`बाइबलको आधिकारितालाई सैतानले कसरी दमन गरिरहेकाछन् त्यसको बारेमा सोच्नु होस्।`

`बाइबलको गलत व्याख्या नहोस् भनेर हामीलाई सुरक्षा दिने सबभन्दा महान् सुरक्षा कवच के हो?`

`असल र खराबको बिचमा भइरहेको महान् भिषण द्वन्द्वमा परमेश्वरको चरित्रमा हिलो फ्याक्ने सैतानको मुख्य रणनीति हो। उहाँ निरङ्कुस र प्यार नगर्ने शासक हुनुहुन्छ भनेर परमेश्वरलाई सैतानले आरोप लगाएको छ। विभिन्न खराब तत्त्वहरूले सैतान ठिक हो भनेर देखाउन कसरी प्रयास गरिरहेको छ। त्यसको जवाफ परमेश्वरको के हो?`

`मानिसले जथाभावी आफ्नै तरिकाले भविष्यवाणीको व्याख्या गर्नुहुँदैन भनेर पत्रुसले जिकिर गर्दछन् (२ पत्रुस १:२०)। हाम्रो आफ्नै फाइदाको निम्ति बाइबललाई नबङ्ग्याउन कसरी निश्‍चित हुने? यस खालको चलनबाट हामी कसरी सुरक्षित हुने? बाइबलकै विद्वान, पास्टर र प्रख्यात प्रचारकहरूले बाइबलका सत्यहरूलाई बङ्ग्यायतापनि त्यसमा हामी नफस्न हामी कसरी सुरक्षित हुने?`