---
title:  'सम्झौता वा संयोजन: सैतानका धुर्त वा चली रणनीति'
date:   14/04/2024
---

`येशूको चरित्रको विपरित सैतानको चरित्र के छ भनेर देहायका दुई पदहरूले कसरी देखाउँछ? यूहन्ना 14:6 र यूहन्ना 8:44।`

येशू सत्यका स्रष्टा हुनुभएकोले उहाँले जे भन्नु हुन्छ त्यो सत्य हुन्छ। सर्वज्ञानी, सर्वप्रेमी र सर्वबुद्धिमानी परमेश्वरको हृदयबाट नै सत्य उब्जिन्छ। उहाँ वास्तविकता र सबै सत्यको जग हुनुहुन्छ।

त्यसको विपरित सैतान फटाहा हो र सबै फटाहाहरूका पिता हो। परमेश्वरका जनहरूलाई तितरवितर पार्न र भड्काउन सैतानले अनेकौँ झुट, छलकपट, गलत सूचना र बाइबललाई दुरुपयोग गरी विकृतिहरू पैदा गर्न सैतान जहिले पनि तयार भइरहेको हुन्छ। सत्यलाई बँग्याएर उसले हव्वालाई धोखा दिएको थियो। परमेश्वरले दिनुभएको आदेशलाई शङ्का गर्न लगाएर उसले ठाडै उहाँको वचनलाई उसले बेवास्ता गर्न लगाएको थियो। फल खाँदा "तिमी कदापी मर्ने छैनौँ," भन्ने झुटो वाक्यले हव्वालाई रनभुल्लमा पारेको थियो। परमेश्वरले भन्नुभएको वचनको विपरित मानिसहरूलाई लगाउन सैतानको त्यो कथनले स्पष्ट पार्दछ। शताव्दीयौँसम्म त्यही झुट इसाई र अरू धर्म र संस्कारहरूमा मानिसहरूलाई फसाउने रणनीति सैतानको भइरहेको छ। उसले परमेश्वरको वचनप्रति राख्‍ने भरोसालाई ठाडै कमजोर बनाइ दिन्छ। परमेश्वरको चाहना र योजना विपरित उ चल्दछ, बाइबलको विद्यालाई अनेकौँ विकृति बनाउँछ र समय समयमा बाइबललाई गलत उद्‍धृत गर्दछ र यो त परमेश्वरकै फाइदाको निम्ति भनिएको वा लेखिएको हो भनेर दुरुपयोग गरी मानिसहरूलाई फसाउँछ।

`देहायका पदहरूमा परमेश्वरको वचनको सत्यताप्रति के समान धारणा छ भनेर तपाईँले पढ्न सक्नुहुन्छ? ती पदहरूको सन्देशको केन्द्रविन्दु के हो? हेर्नुहोस् हितोपदेश 23:23, यूहन्ना 17:17 र यूहन्ना 8:31-32।`

"पवित्र बाइबलले सैतानका धोखा वा छलकपटहरूलाई मानिसहरूले चिन्नसक्छन् र उसको शक्तिको विरुद्ध खडा हुन सक्छन् भन्ने कुरा सैतानलाई राम्रोसँग थाहा थियो। संसारका मुक्तिदातालाई फसाउन र आक्रमण गर्न सैतानले शब्दजाल नै प्रयोग गरेको थियो तर परमेश्वरको वचनलाई नै उपयोग गरेर उहाँले उसको प्रतिरोध गर्नुभएको थियो। प्रत्येक पल्ट उहाँलाई फसाउन खोज्दा उहाँले अनन्त सत्यलाई ढाल बनाएर उसको जाललाई तोड्नुभएको थियो। उहाँले "यो लेखिएको छ" भनेर नै सैतानलाई कायल पार्नु भएको थियो। प्रत्येक पल्ट उहाँको विरोधीले उहाँलाई फसाउन खोज्दा उहाँले परमेश्वरको वचनको ज्ञान, वुद्धि, ज्योति र शक्तिलाई प्रयोग गर्नुभएको थियो। मानिसहरूलाई आफ्नै पक्षमा खडा गराउन, पोपको अधिकारलाई कायम गरिराख्‍न सैतानले इसाईहरूलाई बाइबलको ज्ञानबाट अलग राख्‍नै पर्छ भन्ने उसको चाहना हो। बाइबलले परमेश्वरलाई उच्च पार्दछ र मरणशील मानिसलाई उसकै ठाउँमा राख्‍दछ। त्यसकारण, यसमा भएका पवित्र सत्यहरूलाई लुकाउनै पर्छ र दवाउनै पर्छ भन्ने जाल सैतानको छ। यो तर्क रोमन क्याथोलिक चर्चले अङ्गालेको थियो। सयौँ वर्षसम्म इसाईहरूकै माझमा बाइबल वितरण गर्न बन्देज लगाइएको थियो। बाइबल नपढ्न मानिसहरूलाई बन्देज लगाएको थियो। घरमा राख्‍न पनि मनाही गरिएको थियो। अनैतिक धर्मगुरु वा पादरीहरूले आफ्नै हितलाई समाली राख्‍न बाइबलका शिक्षालाई आफ्नै तरिकाले व्याख्या गरेका थिए र मानिसहरूलाई बहकावमा लगाएका थिए। त्यसले गर्दा यस पृथ्वीमा पोप परमेश्वरको प्रतिनिधि हो भनेर विश्‍वव्यापी रूपमा मान्न थालिएको थियो। चर्च र राज्य वा सरकारमा पोपको आधिपत्य छ भनेर मानिसहरूलाई स्वीकार्न लगाएको थियो।"÷एलेन जी॰ ह्रवाइट, द ग्रेट कन्त्रोभर्सी, पृ॰ ५१।

`आज पनि सैतानले परमेश्वरको वचनलाई भ्रष्ट पार्न, विकृति ल्याउन र बँग्याउने प्रयासहरूको बारेमा सोच्नुहोस्।`