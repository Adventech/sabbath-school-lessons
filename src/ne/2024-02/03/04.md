---
title:  परमेश्वरको वचनबाट सुरक्षित राख्‍नु
date:   16/04/2024
---

`धर्मकै नाउँमा चाहे इसाई नै किन नहून् सैतानले ल्याउने धोखाहरूबाट बचाउन येशूले गर्नुभएको प्रार्थनामा र पावलका अन्तर्ज्ञानले हामीलाई कसरी चित्त बुझाउँछ? हेर्नुहोस् यूहन्ना 17:13-19 र प्रेरित 20:30-32।`

बाइबल अचुक, अकाट्य वा कहिल्यै गलत नगरिने परमेश्वरको इच्चाको प्रकट हो। मानव जातिलाई मुक्ति दिने परमेश्वरको योजनालाई यसले प्रस्तुत गर्दछ। यो स्पष्ट छ, "16 सम्‍पूर्ण पवित्र-शास्‍त्र परमेश्‍वरको प्रेरणाबाट भएको हो, र यो सिकाउनलाई, अर्ती दिनलाई, सच्‍याउनलाई, धार्मिकतामा तालीम दिनलाई लाभदायक हुन्‍छ, 17 ताकि परमेश्‍वरको जन हरेक सुकर्ममा पूर्ण रूपले सुसज्‍जित भई सिद्ध भएको होस्।" 2 तिमोथी 3:16-17। याद गर्नुहोस्, सम्पूर्ण धर्मशास्त्र परमेश्वरको प्रेरणाबाट पाइएको छ भनिएको छ। यसमा केही भाग प्रेरित भएको केही भाग प्रेरित नभएको भन्ने छैन। सम्पूर्ण बाइबल नै परमेश्वरको बचन भनेर स्वीकार गर्नु जरुरी छ। यदि यो धारणामा हामी भएनौँ भने सैतानले ल्याउने अनेकौँ धोखा र छलहरूको निम्ति हाम्रा ढोकाहरू खुला राखिरहेका हुन्छौँ।

परमेश्वरको असिमित र अनन्तको प्रेमलाई बाइबलले स्पष्ट रूपमा प्रकट गरिएको छ। परमेश्वर र सैतानको बिचमा भइरहेको महान् द्वन्द्वमा पनि उहाँको प्रेम छाएको हामी देख्‍दछौँ। सैतानका भ्रष्ट चालबाजी र धोखाहरूलाई पनि बाइबलले भन्डाफोर गर्दछ। सैतानले परमेश्वरको वचनलाई घृणा गर्दछ। शताब्दीयौँदेखि बाइबलको प्रभावलाई क्षतविक्षत गर्न सैतानले भरमग्दुर प्रयास गरिरहेको छ।

बाइबल बिना मुक्तिको योजना हामीलाई कसरी थाहा हुन्छ र? येशूको जन्म र उहाँको जन्मको कारण, उहाँको जीवन, शिक्षादीक्षा र सेवाको बारेमा बाइबल भएन भने हामीलाई कतिको थाहा होला? बाइबल नै भएन वा पढेन भएन येशूको बलिको गहिर्‍याइ, उहाँको पुनरुत्थानको महिमा, उहाँले हाम्रो निम्ति बिन्ति गरिरहनुभएको शक्ति र उहाँको राजकीय पुनर्आगनको बारेमा हामीलाई के ज्ञान होला र?

मानव जीवनलाई अर्थमूलक बनाउन ती सबै निर्णायक सत्यहरूला परमेश्वरको वचनले नै प्रकट गर्छ, सिकाउँछ र ठोकुवा गर्दछ। पवित्र सत्य के हो भनेर जान्न, विश्‍वास गर्न र त्यसमा लाग्न हाम्रो निम्ति आदर्श पुस्तक केवल बाइबल मात्रै हो। यो नै हाम्रो आस्थाको अन्तिम महान् मापदण्ड हो।

त्यसकारण, इसाई पण्डित, प्रचारक, विद्वान र धर्मगुरुहरू नै किन नहून, बाइबलको प्रेरणाको आधिकारितालाई चुनौति दिनेहरूसँग असमहत हुनु हाम्रो कर्तव्य हो। कतिपयले बाइबलप्रति प्रेम पनि प्रकट गर्छन् तर चलाकी तरिकाले बाइबलको आधिकारिकता र प्रेरणाप्रति सर्वसाधारणहरूलाई ती इसाई धर्मगुरुहरूले नै शङ्काको बादल घुसाउँछन्। यो दुर्भाग्यपूर्ण छ कि कतिपय आधुनिक वौद्धिक चिन्तक, धर्मविद् वा बाइबल धर्मशास्त्रमा पारख भएकाहरू र इसाईहरूले बाइबललाई मानिसको दर्शन वा सोचविचारको उपलब्धि हो भनेर सिकाउँछन् तर परमेश्वरको वचन नै हो भनेर अस्वीकार गर्छन्। तिनीहरूले यो तर्क गर्छन्, बाइबल त राजाहरू, गोठालाहरू, माझीहरू, पुजारीहरू, कवी र परमेश्वरप्रतिको धारणा र बुझाइ हुनेहरूका लेखहरू हुन्। तिनीहरूको समयमा तिनीहरूले बुझेका ज्ञान, तिनीहरूको स्थान र ऐतिहासिक पृष्ठभूमिका उत्पदान हुन् भनेर तिनीहरूले सिकाउँछन्।

साँच्चिकै हो त? यदि बाइबल त्यस समय, परिस्थिति, सोचविचारको उत्पादन मात्रै हो भने हामी एक्‍काइसौँ शताब्दीमा रहेका मानिसहरूलाई अनन्त जीवनको आशाको जग बाइबलमा मात्र छ भनेर हामी कसरी ठोकुवा गर्न सक्छौँ र? अहँ सक्दैनौँ।

`हाम्रो मुक्तिको योजनामा बाइबलको महत्त्व कतिको छ भनेर भजनसँग्रहका लेखकले दिएका दिव्यज्ञानलाई हामीले कसरी बुझ्ने? हेर्नुहोस् केही पदहरू: भजन ११९:१०५, ११३÷११७, १२७÷१३१, १३३ र १६०।`