---
title:  कथा
date:   31/05/2024
---

### चर्चबाट भाग्नु, भाग २ आन्ड्र्यु मेकचेस्नी

युरोपको सहरमा भएका दुई शरणार्थी युवाहरूले आफ्नो हृदय येशूलाई सुम्पेपछि आमाले पनि उहाँलाई विश्‍वास गर्न अनुरोध गर्न थाले।

"आमा, के तपाईँ मुक्ति पाउन चाहनुहुन्न?" २० वर्षको रोजनले सोध्यो।

उनकी आमा अनेलिया ज्वालामुखी फुटेको जस्तै पड्किन्, "मेरो धर्मलाई मैले कहिल्यै त्याग्नेछैन। म नमरुञ्‍जेल म मेरो धर्म छोड्दिन!" टेबुलमा हात बजारेर भनिन्।

उनको २२ वर्षको छोरो सर्जेइले मानिसहरूका पापहरूका निम्ति क्रूसमा मर्नुभयो र उहाँ तीनदिनपछि पुनरुत्थान हुनुभयो भनेर आमालाई सुनायो। "येशू कसरी पुनरुत्थान भयो त्यो त असम्भव छ," अनेलियाले मनिन्। "यदि तपाईँले येशूलाई विश्‍वास गर्नुभयो र मर्नुभयो भने पनि तपाईँ पनि पुनरुत्थान हुनुहुनेछ," सर्जेइले भन्यो। एक दिन उसले यूहन्ना ३:३६ आमाले पढेर सुनायो, "जसल पुत्रमाथि विश्‍वास गर्छ उसमा अनन्त जीवन हुन्छ। जसले पुत्रलाई विश्‍वास गर्दैन उसले जीवन पाउनेछैन, तर परमेश्वरको क्रोध उसमाथि रहन्छ।" "हामी त मर्नेछौँ तर जब येशू फर्किनुहुन्छ तब उहाँले चिहानहरूबाट हामीलाई पुनरुत्थान गर्नुहुनेछ।

"बाबु हामी कसरी चिहानहरूबाट पुनरुत्थान हुनेछौँ त?" उत्सुक भएर आमाले सोधिन्। "हामी फेरि जीवित रहनेछौँ," उसले बतायो। यो त अनेलियाको निम्ति ठुलो प्रश्‍न थियो। उनको दिमागमा त यो अत्यन्तै गहिरो प्रश्‍न भएर गाडिन थाल्यो। पुनरुत्थान भएर सदाको निम्ति हामी जिइरहन के सम्भव छ त?

जब छोराहरूले बाइबलका पदहरू पढेर सुनाए तब उनमा अलमल भएको प्रश्‍न बुझ्न थालिन्। चर्चमा त्यस परिवारलाई पहिलो पल्ट बोलाउने पावलले बाइबल बाइबल पढेका र चर्चमा पहिलो पल्ट जाँदा येशूको बारेमा सुनेको याद आयो। उनको हृदय खुशीले भरियो। पवित्र आत्मा उनको हृदयमा आउनुभएको अनेलियाले बुझिन्। अनि छिटै नै येशूलाई आफ्नो मुक्तिदाता मानिन्। जब उनले उहाँलाई विश्‍वास गरिन् तब उनी पनि आफ्नो समय येशूसँग बिताउन चाहिन् र चर्चमा सेवाआराधना गर्न रुचाउन थालिन्।

अनि उनकी १५ वर्षकी छोरीले बप्‍तिस्मा लिइन्। दुई छोराहरूको बप्‍तिस्मामा उनी सरिक भइनन् तर छोरीको बप्‍तिस्मामा उनी सरिक भइन्। बप्‍तिस्मा पछि आमाले छोरीलाई बधाइ दिइन्। "आमा तपाईँको पालो अर्को," छोरीले भनिन्।

सर्जेइले आमासँग बाइबल अध्ययन गर्‍यो। उनी आफै पनि बाइबल पढ्न थालिन्। येशूको निम्ति जिउन उनले तिर्खा गर्न थालिन्। उनी ४७ वर्ष भएपछि उनले आफ्नो हृदय बप्‍तिस्माद्वारा येशूलाई सुम्पिन्। अन्तर्वार्तामा उनले भनिन्, "त्यो त अत्यन्तै आनन्दको दिन थियो। मैले व्याख्या नै गर्न सक्दिनँ। यस्तो खालको आनन्द ४७ वर्षमा पहिलो पल्ट भएको थियो। मैले येशूलाई विश्वास गरेँ र उहाँलाई ग्रहण गरेँ।"

आज अनेलिया उनका मानिसहरूको निम्ति सुसमाचार प्रचार गर्ने भएकी छिन्। उनको श्रीमानले पनि बाइबललाई विश्‍वास गरे। उनको आफ्नो देशमा भएका बाबुआमाहरूले पनि साबथ पालन गर्न थाले। अनेलियाले उनका साथीभाइहरूलाई बाइबल सिकाउँछिन्।

"एक दिन म चर्चबाट भाग्न चाहेकी थिएँ। अब चर्चतिर भाग्न मेरो हृदय भरिएको छ। पवित्र आत्माले मलाई परमेश्वरतिर ल्याउनुभयो," खुशी व्यक्त गरेर यस लेखकलाई सुनाइन्।