---
title:  पशुको छाप
date:   29/05/2024
---

`सैतानको क्रोध देहायका पदहरूले कसरी प्रकट गर्छन्? अन्तको समयमा रहने परमेश्वरका जनहरूप्रति सैतान किन क्रुद्ध भएको छ? हेर्नुहोस्: प्रकाश 12:12, १७ र प्रकाश 13:7।`

युगौँ युगसम्म जगत ब्रम्हाण्डमा येशू र सैतानको बिचमा भइरहेको भिषण द्वन्द्वको रूपरेखा प्रकाश १२मा कोरिएका छन्। यसको पराकाष्टामा सैतानले परमेश्वरका जनहरूलाई अन्तिम आक्रमण गर्नेछ भनेर चित्रण गरेको छ। प्रकाश १३मा अजिङ्गर वा सैतानका दुई सहयोगीहरूको चिनारी दिन्छ। ती हुन् समुद्रबाट निस्कने पशु र जमिनबाट निस्कने पशु। ती दुई शक्तिहरू मिलेर परमेश्वरका जनहरूसँग युद्ध छैड्नेछ।

`देहायका पदहरूमा मुल विषयवस्तु के हो? प्रकाश १३:४,८,१२,१५; प्रकाश १४:६÷१३; प्रकाश 15:4; प्रकाश 16:1-2; प्रकाश 19:20; प्रकाश 20:4 र प्रकाश 22:9।`

दुई विपरित समूहका मानिसहरूको चरित्र हेर्नुहोस्। कि त मानिसहरूले सृष्टिकर्ताको आराधना गर्छन् कि त अरू नै। सृष्टिकर्ता हाम्रो आराधना र उपासनाको योग्य हुनुहुन्छ (प्रकाश ५:९)। यही आराधना वा पूजा गर्ने विषयमा लिएर स्वर्गमा ख्रीष्ट र सैतानको बिचमा मतभेद भएको थियो: "म बादलहरूका उचाइमाथि उक्लिनेछु र म उच्च परमेश्वर जस्तै हुनेछु" (यशैया १४:१४)। सृष्टिकर्ताको अधिकारमा मात्र रहेको आराधना सैतानले चाहेको थियो। प्रकाश १३ अनुसार समुद्रको पशुको क्रियाकलापबाट सैतानको इच्छा पूरा भएको थियो (प्रकाश १३:४)। दानिएल ७सँग तुलना गर्दा त्यो त्यही पशु हो जुन सानो सिङ हो जसले समय र व्यवस्थालाई परिवर्तन गर्न प्रयास गर्दछ र १२६०दिन वा वर्षको भविष्यवाणीभरि वर्षसम्म आफ्नो अधिकारलाई दुरुपयोग गरि परमेश्वरका जनहरूलाई सताउँछ (दानिएल ७:२५; प्रकाश १३:५)। समयको मामिलाको बारेमा उल्लेख गरिएको दश आज्ञाको भाग केवल चौथो वा साबथ आज्ञा मात्र हो। क्याथोलिक चर्चले हप्‍ताको सातौँ दिन शनिबारको दिन आराधना गर्नुको सट्टा सूर्यलाई पूजा गर्ने दिन वा हप्‍ताको पहिलो दिन आइतबारमा परमेश्वरको आराधना गर्नुपर्छ भनेर परिवर्तन गर्न प्रयास गरेको थियो।

क्याथोलिक चर्च र सांसारिक अधिकार प्रयोग गरेर सातौँ दिन साबथको सट्टा आइतबारलाई साबथ मान्नुपर्छ भन्ने आदेशले परमेश्वरकै अधिकारको विद्रोह गरेको थियो। साबथ परमेश्वरको अधिकारको चिन्ह हो (प्रस्थान ३१:१३; इजिकएल २०:१२,२०)। क्याथोलिक चर्च र संसारको राज्यशक्ति प्रयोग गरेर परमेश्वरको आधारशीला नै नष्ट गर्न खोजेका थिए। यस विषयलाई लिएर यो भन्न सकिन्छ कि अन्तिम द्वन्द्व सृष्टिकर्ता परमेश्वरको आराधना गर्ने हो कि सैतान र उसका मतियारहरूलाई आराधना गर्ने हो भन्नेमा हुनेछ ।

त्यसैकारण परमेश्वरका बफादारीहरू को हुन् भनेर प्रकाशको पुस्तकले किटानी गर्दछ। तिनीहरू "ती हुन् जसले परमेश्वरका आज्ञाहरूलाई पालन गर्दछन्" (प्रकाश १२:१७, १४:१२)। यसको अर्थ आइतबार होइन साबथ वा हप्‍ताको सातौँ दिन शनिबारमा परमेश्वरको विशेष आराधना गर्ने दिन हो। तीन स्वर्गदूतहरूका अन्तिम आह्वानमा परमेश्वरको आराधना उहाँको पवित्र दिनमा गर्ने हो कि (यशैया ५८:१३) र त्यसको नक्कली दिन आइतबार आराधना गर्ने। नक्कली साबथलाई पालन गर्नेहरूले पशुको छाप पाउनेछ (अध्याय ११)।