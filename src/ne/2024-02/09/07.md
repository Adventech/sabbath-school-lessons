---
title:  उपसंहार
date:   31/05/2024
---

"बाइबलको सही शिक्षाबिना मानिसको हित हुँदैन। धेरै मानिसहरूले दिक्‍क नमानी त्यही तर्क गर्छन् जुन येशू र उहाँका चेलाहरूको विरुद्धमा गरेका थिए: 'हाम्रा महान् विद्वान, प्रख्यात र प्रखर इसाईहरूले साबथको बारेमा किन बुझ्दैनन्? तर याद गर्नुहोस्, केवल थोरैले मात्र तपाईँले गर्नुभएको विश्‍वास तिनीहरूसँग हुन्छ। तपाईँलाई यो भ्रममा पार्न सक्छ कि तपाईँ मात्र ठिक छ र संसारका बढे बढे विद्वानहरू गलत छ भन्न सकिँदैन।

"त्यस तर्कको प्रतिवाद गर्न केवल बाइबलका शिक्षाहरू र युगौँ युगसम्म परमेश्वरले आफ्ना जनहरूसँग गर्नुभएको कारोबारलाई सम्झनु जरुरी छ।

"विगतका पुस्ताहरूमा इसाईहरूले आइतबार पालन गरेका थिए। बाइबलले सिकाएकै अनुसार बाइबल साबथ पालन गरेको छ भनेर तिनीहरू विश्‍वस्त भएका थिए। प्रत्येक चर्चमा सत्यवादी इसाईहरू छन् चाहे रोमन क्याथोलिक चर्चमा नै किन नहोस् जसले यो विश्‍वास गर्दछन् कि आइतबार नै परमेश्वरले दिनुभएको साबथ हो। तिनीहरूको इमान्दारीता र अनजानमा गरेको विश्‍वासलाई परमेश्वरले ग्रहण गर्नुहुन्छ।

तर जब नागरिक कानुनले आइतबारलाई पालन गर्नु पर्छ भनेर जबरजस्ती गर्न लगाउँछ तब संसारले यो आत्मज्ञान पाउने छ कि आइतबारको सट्टा सही सत्य साबथ शनिबार हो। अनि त्यसबेला जसले परमेश्वरको आज्ञाको उलङ्घन गर्दछ र रोमन क्याथोलिक चर्चको उच्च अधिकारलाई पालन गर्छ तर त्यो व्यक्तिले पोपलाई परमेश्वरभन्दा माथि सम्मान गरेको प्रमाणित हुन्छ। उसले रोम वा रोमन क्याथोलिक चर्चको पोपलाई नै भगवान भनेर आफ्नो आस्था राख्दछ। उसले रोमको शक्तिले नै जबरजस्ती लादेको आइतबारे साबथलाई पालन गरिरहेको ठहर्छ। उसले पशु र उसको प्रतिकको आराधना वा पूजा गरिरहेको हुन्छ। जब परमेश्वरले नै उहाँको अधिकार अनुसार निर्धारण गर्नुभएको साबथलाई अस्वीकार गर्दछ र उहाँलाई सम्मान गर्नुको सट्टा रोम वा रोमन क्याथोलिक चर्चको सर्वोच्चतालाई स्वीकार गर्नेछ र त्यसप्रति बफादार हुनेछ तब त्यो व्यक्तिले पशुको छापलाई स्वीकार गरेको ठहरिनेछ। जब यस मामिला मानिसहरूको सामु स्पष्टसँग राखिन्छ तब तिनीहरू मानिसका आज्ञाहरू वा परमेश्वरका आज्ञाहरू मान्न तिनीहरूले निर्णय गर्नुपर्ने हुन्छ। जो मानिसहरू निरन्तर रूपमा जानाजानी परमेश्वरका आज्ञाहरूलाई ठुकराइरहन्छ त्यसलाई पशुको छाप लगाइनेछ।"÷द ग्रेट कन्त्रोभर्सी, ४५५,४४९।

**चिन्तनमनन**:

`यो संसार द्रुत गतिले नाटकीय रूपमा परिवर्तन भइरहेको छ। युगको अन्तिममा हुने घट्नाहरू प्रति हामी किन सजग भइरहनुपर्दछ?`

`न्याय र परमेश्वरको व्यवस्थाले हामी अनुग्रहबाट मात्रै मुक्ति पाउँछौँ भन्ने धारणामा कसरी तालमेल हुन्छ?`

`सत्य साबथको महत्त्वलाई नबुझ्ने र इमान्दारीतासाथ आइतबारलाई पालन गर्नेहरूलाई तपाईँले कसरी गवाही दिन वा बन्न सक्नुहुन्छ?`

`चर्च वा धर्म र सरकारी निकाय वा शक्तिको बीचमा हुने एकतामा के खतरा छ? इसाईहरूले सरकारसँग कसरी कारोबार गर्ने?`