---
title:  अपरवर्तनीय र अटल परमेश्वरको व्यवस्था वा दश आज्ञा
date:   27/05/2024
---

`यदि कोही आफू इसाई हुँ वा येशूभक्त हुँ भनेर दावी गर्छ भने उसको सम्बन्ध परमेश्वरको दश आज्ञासँग कस्तो हुनुपर्छ भनेर देहायका पदहरूले सिकाउँदछ? हेर्नुहोस्: मत्ती 5:17-20; भजन 111:7-10; उपदेशक 12:13-14; 1 यूहन्ना 5:2-4 र हितोपदेश 28:9।`

सेभेन्थ÷डे एडभेन्टिस्टहरूले इसाई सुधारवादीहरूको कदममा हिँड्छन्, जसले परमेश्वरको व्यवस्था वा दश आज्ञाको पवित्रतालाई उचालेका थिए। बिलायतको सुधारवादी येशूभक्त जोन वेस्लीले (१७०३÷१७९१)ले यसरी व्यक्त गरेका थिए, "मोशाले इस्राएलीहरूलाई दिएका विभिन्न विधिविधान, बलिप्रथा र रीतिहरू जुन मन्दिरको सेवामा चलाइन्थ्यो तिनीहरूलाई प्रभु येशूले खारेज गर्न वा निकम्मा तुल्याउन आउनुभएको थियो।॰॰॰तर नैतिक नीति जुन दश आज्ञाहरूमा छन्, जुन अगमवक्ताहरूले इस्राएलीहरूले मान्न आदेश दिएका थिए, उहाँले खारेज गर्नु भएन। दश आज्ञाको कुनै पनि भागलाई खारेज गर्ने योजना येशूका थिएनन्। यो व्यवस्था कसैले कहिल्यै पनि टुक्राउन सक्दैन। यो 'स्वर्गमा विश्‍वसनीय गवाहीको रूपमा अटल भएर राखिएको छ। यस दश आज्ञाको प्रत्येक भागलाई कार्यान्वयन गर्नै पर्छ। संसारका सबै मानव प्राणी र सबै युगमा दश आज्ञाका नीतिहरू लागु हुनुपर्दछ। यो कुनै समय, स्थान र परिस्थितिमा परिवर्तन हुने प्रावधान छैन। यसमा परमेश्वरको स्वभाव, मानिसको स्वभाव र एक आपसको सम्बन्ध कोरिएको छ।"÷अपन आवर लर्ड्स सेरमन अन द माउन्ट, प्रवचन ५ जोन वेस्लिज सेरमनस्: आन आन्थोलोजी (नाशभिल, टेनस्सी, आविङ्गडन्, १९९१), पृ॰ २०८,२०९।

`परमेश्वरको व्यवस्था वा दश आज्ञा र उहाँको चरित्रको बिचमा के सम्बन्ध छ भनेर देहायका पदहरूले देखाएका पढ्नुहोस्: प्रस्थान 34:1-14; रोमी 7:7-12; भजन 19:7-11; भजख 119:137-144; भजन 89:14 र 119:169-176।`

परमेश्वरको व्यवस्था वा दश आज्ञा उहाँको चरित्रको प्रतिलिपी हो। यो उहाँको सिंहासनको जग हो र सारा मानवको निम्ति नैतिक आधार हो। यसले गर्दा सैतानले दश आज्ञालाई घृणा गर्छ र इसाई भनाउँदाहरूद्वारा नै त्यो घृणा उसले व्यक्त गरिरहेको छ। "पृथ्वीको पवित्रस्थान स्वर्गको प्रतिलिपी हो भने पृथ्वीमा रहेको करारको सन्दुकमा राखिएको दश आज्ञा स्वर्गको सन्दुकमा रहेको करारको ठिक प्रतिलिपी हो। यसमा कोही पनि अन्यौल हुनु आवश्यक छैन। यदि स्वर्गमा पवित्रस्थान छ भन्ने सत्यलाई कसैले स्वीकार गर्दछ भने परमेश्वरले दावी गर्नुभएको व्यवस्था वा दश आज्ञा र चौथो आज्ञा साबथलाई मान्न सबैको कर्तव्य हो। परमेश्वरको वचनको तालमेलसँग विद्रोह गर्ने र मिल्न नचाहने तितो सत्यको रहस्य यही हो। स्वर्गको पवित्रस्थानमा येशूको सेवाकार्य प्रकट गरिएको शिक्षालाई स्वीकार गर्न कतिपय इसाई र इसाई विद्वानहरूले नै स्वीकार गर्न चाहँदैन। यसैमा तिनीहरू र हाम्रो बेमेल छ।"÷द ग्रेट कन्त्रोभर्सी, ४३५।

`दश आज्ञाहरू पालन गर्न आवश्यकता छैन भनेर इसाईहरूले कुन कुन तर्क गर्दछन्? ती तर्कहरूको पछाडि वास्तविकमा को छ?`