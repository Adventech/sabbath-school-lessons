---
title:  पवित्रस्थान र व्यवस्था वा दश आज्ञा
date:   26/05/2024
---

`पृथ्वीको होस् वा स्वर्गमा रहेको महापवित्रस्थानभित्र रहेको करारको सन्दुकभित्र के छ भनेर देहायका पदहरूले कसरी औँल्याउँछन्? हेर्नुहोस् प्रकाश 11:19; प्रस्थान 25:8-22; प्रस्थान 31:15-18 र प्रकाश १२:१७।`

प्रायश्‍चित वा क्षमापूजाको दिन न्यायको दिन थियो। पश्‍चात्ताप गर्दै, हृदय खोतल्दै सबै कामहरू ठप्प गरेर यस पर्वमा सबै इस्राएलीहरू सामेल हुन आदेश थियो (लेब २३:२९÷३१)। यस दिनमा केवल महापूजारी मात्र महा पवित्रस्थानभित्र गइन्थ्यो। इस्राएलीहरूको निम्ति पश्‍चात्ताप वा क्षमा पूजा गर्न महापुजारी भित्र जान्थे। पवित्रस्थानको महापवित्र स्थान कोठाभित्र करारको सन्दुक थियो। त्यस सन्दुकभित्र ढुङ्गाका शिलापाटीहरूमा परमेश्वरले नै लेख्‍नुभएको दश आज्ञाहरू थिए। सन्दुकलाई छोप्ने सुनको ढकनलाई कृपा÷आशन भनिन्थ्यो। त्यहाँ पवित्रस्थानलाई पापबाट शुद्ध पार्न रगत छर्किन्थ्यो। कृपा÷आशनमाथिको शेकिनाह वा करुबहरूमाथि परमेश्वरको महिमित उपस्थिति हुन्थ्यो। प्रत्येक बलिले पापी मानव प्राणीमाथि परमेश्वरको कृपा प्रकट भएको हुन्थ्यो। तर पश्‍चात्तापको विधिको दिनमा गरिने बलिले न्यायको दिनसम्म पापको याद हुन्थ्यो भनेर देखाएको हुन्थ्यो (हिब्रू १०:३)। तर पाप पखाल्ने येशूको रगतले मात्र मेटिन्थ्यो जब उहाँ क्रूसमा टाँगिनुभएको थियो। त्यो पनि उहाँमाथि विश्‍वास राखियो भने मात्र (१ पत्रुस १:१८,१९) हामी हाम्रा पापबाट चोखिन्छौँ। त्यहाँ परमेश्वरको उपस्थितिमा कृपा र न्याय सुन्दरतरिकले बुनिएको हुन्थ्यो।

जब स्वर्गमा रहेको पवित्रस्थान हेर्दै थिए प्रेरित यूहन्नाले परमेश्वरको मन्दिर खोलिएको देखे र करारको सन्दुक त्यहाँ प्रकट भएको थियो (प्रकाश ११:१९)। द ग्रेट कन्त्रोभर्सीमा यो थप्दछ: "स्वर्गमा भएको महापवित्रस्थानको कोठाको करारको सन्दुकभित्र परमेश्वरको व्यवस्था वा दश आज्ञालाई पवित्र रूपमा सजाएर राखिएको थियो। यो आज्ञा परमेश्वर आफैले सिनैमा बज्रहरूको बिचमा उहाँ आफैले बोल्नुभएको थियो र उहाँको आफ्नै हातले लेख्‍नुभएको थियो। स्वर्गको मन्दिरमा रहेको परमेश्वरको व्यवस्था वास्तविक र सकली थियो। त्यहाँ लेखिएका नीतिहरू ढुङ्गाका पाटीहरूमा थिए र मोशाले त्रुटीरहित प्रस्थानको पुस्तकमा लेखेका थिए। जो मानिसहरूले यस महत्त्वपूर्ण बुँदालाई बुझ्न सके तिनीहरूले परमेश्वरको व्यवस्था वा दश आज्ञा अपरवर्तनीय र पवित्र छ भनेर महसुस गरेका थिए।" पृ॰ ४३४।

जब सुरुका एडभेन्टिस्टहरूले पवित्रस्थानको बारेमा बाइबलमा सिकाइएको शिक्षा अध्ययन गर्न थाले तब तिनीहरूले दश आज्ञाको महत्त्वलाई बुझेका थिए र साबथ परमेश्वरको दश आज्ञाको मुटु वा केन्द्रविन्दुमा छ भनेर ठोकुवा गरेका थिए। यदि स्वर्गको पवित्रस्थानमा परमेश्वरको व्यवस्थालाई चित्रण गरिएको थियो भने क्रूस पछि त्यो व्यवस्था खारेजै भएको थिएन भन्ने आत्मज्ञानमा ती अध्ययनशील एडभेन्टिस्टहरू पुगेका थिए।

`साबथको बारेमा सोच्नु होस्। यो एक घन्टामा एक हजार माइल वा पन्द्रशय किलोमिटरको रफ्तारमा प्रत्येक हप्‍ता कुनै घटिबढी नभएर आउँदछ। यसले सृष्टिको सिद्धान्तको बारेमा के सन्देश हामीलाई दिन्छ? अरू कुनै सिद्धान्तहरूभन्दा यो किन शक्तिशाली, आइरहने याद दिलाइरहने सिद्धान्त किन होला?`