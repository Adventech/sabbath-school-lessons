---
title:  परमेश्वरको शासनप्रणालीको आधारशीला वा जग
date:   25/05/2024
---

### यस अध्यायका मूल पदहरू
प्रकाश १४:६÷१२; उपदेशक १२:१३,१४; हितोपदेश २८:९; दानिएल ७:२५।

> <p>यस अध्यायको मुल सार पद</p>
> "तब त्यो विशाल सर्प वा अजिङ्गर त्यस स्त्री प्रति खूबै क्रोधित भयो। त्यो सर्प त्यस स्त्रीको अन्य बालकहरूको विरुद्ध लडाईं गर्न हिँड्यो। त्यस स्त्रीका बालकहरू तिनीहरू थिए जसले परमेश्वरका आज्ञाहरू पालन गर्थे। येशूले सिकाएको सत्य वा गवाही तिनीहरूसित थियो।" प्रकाश १२:१७ रूपान्तरित।

एडभेन्टिस्टहरूले गहिरो बाइबल अध्ययन गरेपछि स्वर्गको महा पवित्रस्थानको सन्दुकभित्र रहेको व्यवस्था वा दश आज्ञाको महत्त्वलाई तिनीहरूले बुझ्न थाले। दश आज्ञाको मुटु वा केन्द्रबिन्दुमा नियालेपछि तिनीहरूले चौथो आज्ञा वा साबथको महत्त्व पत्ता लगाए। अरू कुनै आज्ञाहरूभन्दा यही आज्ञाले मात्र परमेश्वर हाम्रा सनातन सृष्टिकर्ता हुनुहुन्छ र सबै सही आराधनाको जग त्यो हो भन्ने आत्मज्ञान तिनीहरूमा भयो। पृथ्वीको इतिहासको अन्तका दिनहरूमा यो विषयवस्तु विशेष महत्त्वपूर्ण हुनेछ भन्ने निश्कर्ष तिनीहरूमा तिनीहरू पुगे (प्रकाश १४:६÷१२)।

सुरुदेखि परमेश्वरको आराधना गर्ने नीतिलाई नाश गर्ने सैतानको लक्ष्य थियो। परमेश्वरका दश आज्ञालाई निस्तेज वा कमजोर बनाउने उसको लक्ष्य थियो। उसलाई यो थाहा थियो कि "जसले सम्‍पूर्ण व्‍यवस्‍था पालन गर्छ तर एउटै कुरामा चुक्‍छ भने, व्‍यवस्‍थाका सबै कुरामा त्‍यो दोषी ठहरिएको हुन्‍छ।" याकूब 2:10। त्यसकारण, इसाईहरूकै बिचमा परमेश्वरको व्यवस्था वा दश आज्ञालाई उल्लङ्घन गर्न उसले उक्साइरहेको छ। "येशू मर्नुभएकोले उहाँले दश आज्ञा खारेज गर्नुभयो वा क्रूसमा टाँग्नुभयो, त्यसकारण, त्यसलाई पालन गर्नु आवश्यक छैन," भनेर करौडौँ मैहुँ भन्ने बुद्धिजीविसमेत इसाईहरूलाई उसले ढुक्‍क बनाइरहेको छ। साबथ प्रति सैतानको घोर आपत्ती छ (जुन प्रायजसो सबै प्रोटेस्टेन्ट इसाई सम्प्रदायका इसाईहरूको निम्ति पनि आपत्ती छ) किनकि यही साबथले परमेश्वर सृष्टिकर्ता हुनुहुन्छ र उहाँको आराधना कसरी गर्ने भनेर औँल्याउँदछ। स्वर्गको महा पवित्रस्थानमा रहेको पवित्र दश आज्ञाको बिचमा साबथलाई सुरक्षित राखिएको छ। दश आज्ञाले नै पाप के हो भनेर व्याख्या गर्नेभएकोले जबसम्म मानिसहरू परमेश्वर प्रति बफादार रहन्छन् तबसम्म उहाँको व्यवस्था वा दश आज्ञाहरूको मूल्य भइरहन्छ। त्यसभित्र साबथ आज्ञा पनि सजिएको छ।

पवित्रस्थान, परमेश्वरको व्यवस्था वा दश आज्ञा, साबथ र पशुको छापले गर्दा आउने शङ्कतको बिचमा कस्तो सम्बन्ध छ भनेर देखाउने यस अध्यायको लक्ष्य हो। संसारको अन्तको पुस्तामा साबथको महत्त्वलाई पनि हामी नियाल्नेछौँ।

यो अध्याय द ग्रेट कन्त्रोभर्सी अध्याय २५÷२७मा आधारित छ।