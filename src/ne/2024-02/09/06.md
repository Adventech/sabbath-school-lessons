---
title:  तीन स्वर्गदूतहरूका सन्देशहरू
date:   30/05/2024
---

प्रकाश १४:७ मा पहिलो स्वर्गदूत उच्च स्वरले घोषणा गर्दछन्, "परमेश्वरको भय मान्नु वा श्रद्धा गर्नु र उहाँलाई महिमा देउ किनभने न्यायको समय आइसकेको छ। उहाँको आराधना गर वा उहाँलाई ढोग जसले स्वर्ग र पृथ्वी, समुद्र र पानीका मुहानहरू सृष्टि गर्नुभयो।" (रूपान्तरित)। हाम्रो सर्बोच्च श्रद्धा, मान, बफादारिता सृष्टिकर्तालाई देउ र हृदयदेखि उहाँको आराधना गर किनभने सबैको न्याय हुँदैछ।

दोस्रो स्वर्गदूतले यो घोषणा गर्दछन्, “पतन भयो! जाति-जातिलाई आफ्‍नो व्‍यभिचारका क्रोधको मद्य पिउन लाउने महान् बेबिलोनको पतन भयो।”प्रकाश 14:8। पहिलो स्वर्गदूतको सन्देशलाई नमानी वा अस्वीकार गरेर झुठो धार्मिक प्रणालीमा लागेर भ्रष्ट भएकाहरूले बेबिलोनको प्रतिनिधित्व गर्दछ। त्यसकारण, प्रकाश १४:९÷११मा पशु र उसको प्रतिकलाई पूजा गर्नेहरूको विरुद्धमा चेतावनी दिँदछ। सृष्टिकर्ता परमेश्वरको आराधना गर्ने कि वा सैतानको मतियार पशुको आराधना गर्ने निर्णय सबैको सामु तेर्साएको छ। यस पृथ्वी ग्रहमा बस्ने प्रत्येक मानव प्राणीले आफ्नो अन्तिम निर्णय गर्नुपर्नेछ। येशूको पछि लाग्ने कि सैतानको पछि लाग्ने भन्ने आत्म निर्णय तिनीहरूले नै गर्नुपर्नेछ। यसमा मध्यम मार्ग भन्ने छैन। र तिनीहरूले गर्ने निर्णयलाई कसैले परिवर्तन गर्न सक्दैन।

`पशु वा सैतानको मतियारको आराधना नगर्न निर्णय गर्नेहरूको पहिचान के हो र तिनीहरूका ती स्वभावहरू किन अत्यन्तै महत्त्वपूर्ण छ? हेर्नुहोस् प्रकाश १४:१२`

थोरै किन नहोस्, अन्तको समयमा परमेश्वरका जनहरू हुनेछन्। कडा विरोधको बाबजुद र भयानक सतावटको सामना गर्नुपरेतापनि तिनीहरू परमेश्वर प्रति बफादार रहनेछन्। विश्‍वमा तिनीहरूले कठोर सतावट भोग्नु पर्नेछ। ख्रीष्टको धार्मिकताको उपहारले तिनीहरू अनुग्रहले भरिएर आज्ञाकारी जीवन बिताउनेछ। सृष्टिकर्ता परमेश्वरको मात्र आराधना गर्नु भनेको पशुको आराधनाको सिधै विरोध गर्नु हो। परमेश्वरको आराधना गर्नेहरूको स्वभाव नै उहाँका आज्ञाहरू पालन गर्ने हुन्छ। ख्रीष्ट प्रति बफादार हुने कि पशु प्रति बफादार हुने अन्तिम द्वन्द्वको केन्द्रबिन्दु नै आराधना हो। ती असल र खराब महान् द्वन्द्वको केन्द्रबिन्दु नै साबथ हुनेछ।

मुक्तिदाता प्रति समर्पित अनुयायीहरूमा येशूमा मात्र विश्‍वास होइन येशूकै विश्‍वास पनि हुनेछ। येशूको विश्वास वा निष्ठा अत्यन्तै गहिरो छ। परमेश्वरमै भरोसा राखेर अर्पित जीवन येशूको थियो। त्यो विश्‍वास तथा निष्ठा यस्तो अटल छ कि नर्कका सारा दुष्ट वा दानवहरू र सबै कष्टहरूले हल्लाउन सक्दैन। नदेखिनेमा र नबुझ्नेमा विश्‍वासमा अडिग हुनु नै त्यो निष्ठा हो। येशूको विश्‍वास आफै पनि विश्‍वासद्वारा पाउने उपहार हो। अनेकौँ कष्ट र शङ्कतमा त्यस विश्‍वासले हामीलाई चलाउनेछ। जब अन्तिम शङ्कतमा येशूका विश्‍वासीहरूलाई आर्थिक नाकाबन्दी गरिनेछ, भयानक सतावट र झ्यालखानामा जाकिनु पर्नेछ र मृत्युको पनि सामना गर्न बाध्य हुनेछ। पृथ्वीमा हुने अन्तिम शङ्कतमा येशू नआउञ्जेल उहाँको विश्‍वासले विश्‍वासीहरूलाई थामिराख्‍नेछ।

`भविष्यमा के आउनेछ त्यसको निम्ति परमेश्वरले तपाईँको विश्‍वासद्वारा कसरी तयार पारिरहेको छ?`