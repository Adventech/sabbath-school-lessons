---
title:  साबथ र दश आज्ञा वा व्यवस्था
date:   28/05/2024
---

`सृष्टि, साबथ र परमेश्वरको व्यवस्था वा दश आज्ञाको बिचमा के सम्बन्ध छ भनेर देहायका पदहरूले देखाएको हेर्नुहोस्: प्रकाश 14:6-7; प्रकाश 4:11; उत्पत्ति 2:1-3 र प्रस्थान 20:8-11।`

हामी अचानक वा शूक्ष्म जीवबाट विकसित भएर मानिस भएका होइनौँ तर परमेश्वरले सृष्टि गर्नुभएको हो भन्ने धारणाले हामी परमेश्वरको अगाडि मूल्यवान हुन्छौँ। यस ब्रम्हाण्ड जगतमा हामी एक्लै छैनौँ। हामी कसमोस वा नक्षेत्रका ग्रहहरूबाट उछिट्टिएर धुलोको कणबाट बढेका होइनौँ न त अचानक उत्पत्ति भएका हौँ। जीवन कसरी सुरुभयो भन्ने वैज्ञानिक अनुमानित धारणा, सञ्‍चार माध्यम र लोकप्रिय संस्कारबाट प्रस्तुत गरिएको विद्यासँग बाइबलको लेखासँग कुनै तवरले मेल खान्दैन।

हामी यस संसारमा छौँ किनभने येशूले हामीलाई सृष्टि गर्नुभयो। उहाँ हाम्रो आराधनाको योग्य हुनुहुन्छ किनकि उहाँले हामीलाई सृष्टि गरिएकोले मात्र होइन तर हामीलाई उद्धार पनि गर्नुभएको छ। सही आराधनाको केन्द्रविन्दु सृष्टि र मुक्ति हो। त्यसकारण, मुक्तिको योजनालाई बुझ्न साबथ अत्यन्तै महत्त्वपूर्ण छ। परमेश्वरको हेरचाह र मुक्तिदाताको प्रेमलाई साबथले सम्बोधन गर्दछ।

सृष्टिको हप्‍ताको अन्त्यमा परमेश्वरले बनाउनुभएको सुन्दर र गौरवमय संसारमा परमेश्वरले विश्राम लिनुभएको थियो। हाम्रो निम्ति अनुसरणीय उदाहरण हुनुभएर उहाँले विश्राम लिनुभएको थियो। हप्‍ताको व्यस्त जीवनबाट साप्‍ताहिक विश्राम लिएर हामीलाई सृष्टि गर्नुभएको परमेश्वरको स्तुतिप्रशंसा र आराधना हामी गर्छौँ। जब हामी साबथमा परमेश्वरको आराधना गर्छौँ तब त्यसदिनमा मात्र अरू कुनै दिनमा नपाएको विशेष आशिष पाउन हाम्रा हृदय खोल्दछौँ।

हामी उहाँको लक्ष्यबाट बिचलित भएर छरिएतापनि सृष्टिकर्ताले हामीलाई त्याग्नुहुन्न भनेर साबथले ‍औँल्याउँछ। हाम्रो विश्राम केवल उहाँमा मात्रै छ भनेर देखाउने अनन्तको चिन्ह साबथ हो। हामी उहाँप्रति बफादार छौँ भनेर देखाउने विशेष चिन्ह साबथ हो (इजकिएल २०:१२,२०)। यो विश्रामको चिन्ह हो तर कामको होइन; अनुग्रहको चिन्ह हो विधिवादको होइन; यो आश्वासनको चिन्ह हो दोषी बनाउने होइन; परमेश्वरमाथि नै हाम्रो मुक्ति छ भनेर उहाँमाथि भरोसा राख्‍ने दिन साबथ हो तर हाम्रा धर्मकर्म र प्रयासबाट मुक्ति पाउँदैनौँ भनेर पनि यही दिनेले औँल्याउँछ। सही साबथको विश्राम प्रिय प्रभुको अनुग्रहमा विश्राम गर्नु हो जसले हामीलाई सृष्टि गर्नुभयो, मुक्ति दिनु भयो र उहाँ जो फेरि आउँदै हुनुहुन्छ।

प्रकाश १४को सन्देश यस पृथ्वीको समयको अन्तको निम्ति दिएको सन्देश हो, प्रत्येक हप्‍ता विश्राम लिएर उहाँको प्रेममा विश्राम लिन यस सन्देशले आह्वान गर्दछ। उहाँले नै हामीलाई सृष्टि गर्नुभएको हो र उहाँलाई महिमा दिनुपर्छ र उहाँको इज्जत थाम्नुपर्छ भनेर साबथले हामीलाई याद दिलाउँछ। अदनको सिद्धता, आउने नयाँ स्वर्ग र नयाँ पृथ्वीको महिमासँग जोडिरहने अवधारणा साबथले दिन्छ। एक दिन अदनको सौन्दर्यता, शोभा र महिमाको पुनर्स्थापना हुनेछ भनेर साबथले नै हामीलाई याद दिलाउँछ।

`प्रायजसो सेभेन्थ÷डे एडभेन्टिस्टहरूलाई विधिवाद भनेर अरू इसाईहरूले आरोप लगाउँछन् किनभने तिनीहरूले साबथलाई पालन गर्दछन्। तर, साबथ विश्‍वासद्वारा उपलब्ध हुने मुक्ति र धार्मिकताको प्रतिक हो भन्ने कुरालाई सोच्नुहोस्। परमेश्वरले नै सबै कामबाट रोक्नु भन्ने आदेशलाई मानिसहरूले हामी कामद्वारा मुक्ति खोजिरहेकाछौँ भनेर इसाईहरूले किन आरोप लगाउँछन्?`