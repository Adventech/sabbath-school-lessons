---
title:  कठिन र शङ्कटको समयमा आशा
date:   23/06/2024
---

`देहायका पदहरू पढ्नुहोस्। येशूको दोस्रो आगमन भन्दा पहिले के घट्नाहरू हुनेछन्? प्रकाश 22:11-12; दानिएल 12:1-2 र यर्मिया 30:1-9।`

परमेश्वरलाई विश्‍वास गर्ने अर्थात् आफ्ना दुष्ट कामहरूबाट फर्किन दिएको समयको अन्त्य भएपछि सङ्कटको समय आउनेछ। संसार सृष्टि भएको समयदेखि त्यस खालको शङ्कट पहिला कहिल्यै पनि भएको थिएन। यस दुष्ट संसारमा सात किसिमका महामारीहरू खनिने छ भनेर प्रकाश १६ले वर्णन गर्दछ। यस पृथ्वीको इतिहासमा ती महामारीहरू अन्तिम हुनेछ। जसरी मिश्र देशले महामारीहरू भोगिरहेका थिए र परमेश्वरका जनहरू तिनीहरूबाट सुरक्षित भएको थियो त्यसरी नै अन्तिम युगमा हुने शङ्कटको महामारीहरूबाट परमेश्वरका जनहरूलाई सुरक्षित राखिनेछ। दानिएलले उल्लेख गरेका प्रतिज्ञा हेर्नुहोस् “त्‍यस समयमा तिम्रा मानिसहरूलाई रक्षा गर्ने प्रधान राजकुमार मिखाएल देखा पर्नेछन्। यस्‍तो सङ्कष्‍टको समय आउनेछ कि जातिहरू सुरु भएदेखि त्‍यस बेलासम्‍म त्‍यस्‍तो कहिल्‍यै भएको छैन। तर त्‍यस बेला तिम्रा मानिसहरू– जीवनको पुस्‍तकमा नाम लेखिएका सबै– बचाइनेछन्।" दानिएल 12:1। त्यो जीवनको पुस्तकको बारेमा देहायका पदहरूले पनि पुष्टि गर्दछन्: फिलिप्पी ४:३; प्रकाश १३:८; प्रकाश २०:१२,१५ र प्रकाश २२:१९। यदि हामी येशूमाथिको विश्‍वासमा अडिग भएर बस्यौँ भने हाम्रा नाउँहरू जीवनको पुस्तकबाट मेटिनेछैन (प्रकाश ३:५)।

`आउने शङ्कटबाट बच्न वा सुरक्षित हुन हाम्रो तयारी केमा मात्र पर्याप्‍त छ? हेर्नहोस् 1 यूहन्ना 3:1-3; यूहन्ना 8:27-29 र यूहन्ना 14:28-31`

शङ्कटको समयमा परमेश्वरका जनहरू येशूसँग यस्तो व्यक्तिगत सम्बन्ध राख्‍छन् कि तिनहरूलाई कसैले हल्लाउन सक्दैन न त तिनीहरूको मनलाई नै परिवर्तन गर्न सक्छ। तिनीहरूको सम्पूर्ण इच्छा नै सबै थोकहरूमा उहाँलाई प्रशन्न पार्नुहुनेछ र पवित्र आत्माको कामले तिनीहरू उहाँ जस्तै चोखो वा शुद्ध हुनेछ। सैतानको छलमा लाग्न येशूको हृदयमा कुनै तत्त्व पनि हुनेछैन। हामीले पनि त्यस चरित्रको पक्षलाई प्रतिबिम्बित गर्न सक्छौँ।

`शङ्कट र कठिन समयमा हामीलाई के बाचाहरू परमेश्वरले दिनुभएको छ? हेर्नुहोस् भजन 27:5, भजन 91 र प्रकाश 2:1०-13।`

कुनै मध्यस्थकर्ताबिना शङ्कटको समयमा जिउने धारणाको बारेमा कतिपयले बुझेका छैनन्। जब संसारमा रहने प्रत्येक मानव प्राणीले उहाँको पक्षमा रहने कि विपक्षमा रहने भन्ने अन्तिम निर्णय गर्छ तब येशूले स्वर्गमा रहेको स्वर्गको पवित्रस्थानमा उहाँको मध्यस्थकर्ता हुने काम समाप्‍त हुन्छ। तर त्यसको अर्थ शङ्कटको सामना गर्न हामी एक्लै हुन्छौँ वा हाम्रै बलले मात्र सामना गर्नुपर्नेछ भन्ने होइन। हामीसँग सधैँ रहने वाचा येशूले गर्नुभएको थियो (मत्ती २८:२०)। हाम्रा वरिपरि संसार ढलिरहेतापनि हामीमा त्यो विश्‍वास हुनेछ जुन उहाँमा भरोसा राख्‍न सक्ने हुन्छ। यस शङ्कटको समयमा हाम्रो विश्‍वासले बल पाउँछ र अनन्त स्वर्ग प्रति हाम्रो तिब्र चाहना बढ्दै जानेछ। येशूसँग सदासदा रहने हाम्रो चाहनाले हाम्रो दिमागमा अड्डा जमाउँछ।