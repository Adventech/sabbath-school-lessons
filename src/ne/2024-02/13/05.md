---
title:  सहस्रवर्षमा बस्ने न्याय अदालत
date:   26/06/2024
---

`हजार वर्षसम्म धर्मी वा मुक्ति पाएकाहरूले के गर्नेछ र त्यो किन महत्त्वपूर्ण छ सहस्रवर्षको दृश्य कस्तो हुनेछ ? हेर्नुहोस प्रकाश 20:1-10।`

सहस्र वर्षको समयमा परमेश्वरको न्याय, प्रेम र पापको मामिला उहाँले कसरी सम्माल्नुभयो सो धर्मीहरू आफैले हेर्न अवसर मिल्नेछ। परमेश्वरको बारेमा सोधिने धेरै प्रश्‍नहरू कोसँग हुँदैन होला? सहस्रवर्षमा परमेश्वरको जनहरूले ती प्रश्‍नहरू सोध्न अवसर मिल्नेछ। यदि हाम्रो प्रियजन, घनिष्ठ मित्र स्वर्गमा हुँदैन भने मुक्ति पाएकाहरूलाई परमेश्वरले स्पष्टसँग र चित्तबुझ्दो रूपमा बुझाउनु हुनेछ। परमेश्वरको निर्णय न्यायोचित भएको हामीले महसुस गर्नेछौँ। अझ एकदम नयाँ तरिकाले मुक्ति पाएकाहरूले यो कुरो अत्यन्तै चित्तबुझ्दो तरिकाले बुझ्नेछौँ कि प्रत्येक मान प्राणीले मुक्ति पाउन परमेश्वरले सबै प्रयास गर्नुभएको थियो तर ती प्रियजनहरूले ठाडै अस्वीकार गरेका थिए। प्रत्येक व्यक्ति जो स्वर्गमा छैन उसले आफ्नै आत्मनिर्णय वा स्वविवेकले येशूलाई अस्वीकार गरेकोले हो भनेर मुक्ति पाएकाहरूले बुझ्नेछन्। स्वर्गको वातावरणमा बस्न नचाहने, ख्रीष्टको प्रेममा यसै संसारमा रहन नचाहने र केवल सांसारिक जीवनमा मात्र रमाउन चाहनेले परमेश्वरको अन्तिम न्यायको सामना गर्नुपर्नेछ। उसले दोस्रो मृत्युको सामना गर्नुपर्नेछ वा अनन्त नाश। (एलेन जी॰ ह्वाइटले भन्नुभएको छ कि यस संसारमा येशूसँग हिँड्न नचाहने मानिस स्वर्ग उसको निम्ति यातनागृह हुनेछ)।

`कुन घट्ना भएर सहस्रवर्ष समाप्‍त हुनेछ, सैतान र उसका अनुयायीहरूको गति के हुनेछ भनेर देहायका पदहरूले कसरी वर्णन गर्दछन्? हेर्नुहोस् प्रकाश 20:7-9।`

हजार वर्षसम्म सैतानले कसैलाई धोखा दिन सक्नेछैन न त प्रलोभनमा फसाउन सक्छ। पापको ज्यादतीको नतिजाको बारेमा विश्लेशण गर्न सैतान र उसका पतित दूतहरूले मौका पाउनेछन्। सैतान र उसका दूतहरूले पापको घातक परिणामहरू हेर्न बाध्य हुनेछ। सहस्रवर्षको अन्तमा मरेका दुष्टहरूको पुनरुत्थान हुनेछ। तिनीहरूको अन्तिम इनाम भनेको परमेश्वरको न्यायको सामना हुनेछ (प्रकाश २०:५)।

पुनरुत्थान भएका सैतानका फौजहरूलाई उसले एकत्रित पार्नेछ। महान् भिषण द्वन्द्वमा सैतान एक पछि अर्को गरेर हारेको थियो। अब मुक्ति नपाएकाहरूका विशाल फौज देखेर उ उत्साहित हुन्छ। उसले सारा संसारका राष्ट्रहरूमा मानिसहरूकहाँ गएर तिनीहरूलाई आफ्नो पक्ष ल्याएर धोखा दिनेछ। परमेश्वर र उहाँको राज्यलाई खतम गर्न सैतानले अन्तिम प्रयास गर्नेछ। गोग र मेगोग भन्ने शब्द सारा युगमा मुक्ति नपाएका र सैतानलाई प्रयोग गर्दछ। सैतान र उसका अनुयायी फौजहरूले प्रिय सहर र सन्तहरूको शिविरलाई घेर्नेछ (प्रकाश २०:९)।

सहस्रवर्षको अन्तमा दुष्टहरूको मात्र पुनरुत्थान हुँदैन, पवित्र सहर यरुशलेम स्वर्गबाट पृथ्वीमा झर्नेछ (प्रकाश २१:२), त्यससँगै परमेश्वर, येशू ख्रीष्ट, स्वर्गदूतहरू र मुक्ति पाएका सबै जनहरू पनि आउनेछन् ! सन्तहरू नयाँ यरुशलेममा हजार वर्ष येशूसँग रहेका थिए। अब अन्तिम युद्धको निम्ति सबै जना उपस्थिति हुनेछ। त्यो महान् भिषण द्वन्द्वको निर्णायक क्षण हो। पाप सदाको निम्ति उन्मुलन हुन लागेको क्षण हुनेछ!

`अन्तिम न्यायको समयले परमेश्वरको चरित्रलाई कसरी व्याख्या गर्दछ?`