---
title:  उपसंहार
date:   28/06/2024
---

"त्यहाँ रमणीय उपत्यका छ। त्यहाँका चौर बिशाल छ। त्यो उपत्यका सुन्दर पहाडको मुनि छ। त्यहाँ परमेश्वरका पहाडहरूका चुचुरोहरू भव्य छन्। त्यस शान्तमय उपत्यकामा कलकल आवाज आउने खोलाहरू छन्। यात्रु र फिरन्तेहरू भएका परमेश्वरका जनहरूले त्यहाँ तिनीहरूको घर हुनेछ।

"त्यहाँ अनन्तको सृजनात्मक दिमागहरूले परमेश्वरका अचम्म र सृजनात्मक शक्ति र उद्धार गर्ने प्रेमका रहस्यहरू अत्यन्तै आनन्द र खुशी भएर निरन्तर अध्ययन गर्नेछन्। त्यहाँ निर्दयीता, कठोर, दवाउने र परमेश्वरलाई बिर्साउन मोहमा फसाउने शत्रु हुनेछैन। मानिसको प्रत्येक आयाम वा खुबीको विकाश गरिनेछ। प्रत्येक क्षमता बढ्नेछ। ज्ञान आर्जन गर्न कसैको दिमागलाई थकित बनाउनेछैन। तिनीहरूका बलहरू लत्रक्‍क हुनेछैन। महान् उद्यम वा कार्य योजनाहरू अघि सार्दै कार्यान्वयन हुनेछ। मानिसको अत्यन्तै उच्च आकांक्षाहरू पूरा हुनेछ। उच्च लक्ष्यहरू पूरा हुनेछन्। अझ नयाँ नयाँ उच्च लक्ष्यहरू उब्जिनेछन्। नयाँ आश्‍चर्यहरूको प्रशंसा गरिनेछ। नयाँ सत्यहरू बुझ्नुपर्ने हुन्छ। मानिसका दिमाग, आत्मा वा मन र शरीरलाई ताजा बनाइ राख्‍ने शक्तिहरू बढावा दिन आह्वान गरिनेछ।"÷द ग्रेट कन्त्रोभर्सी, पृ॰ ६७५, ६७७।

"पतित नभएको जीवहरूको बुद्धि र आनन्दमा मुक्ति पाएका पृथ्वीका जनहरू अवर्णीय वा उच्चारण नै गर्न नसकिने आनन्दमा सभागी हुनेछन्। ती स्वर्गका जीवहरूले परमेश्वरका हाते कामहरूको बारेमा युगौँ युगदेखि ध्यान गरेर बुझेका ज्ञानका भण्डारहरू ती मुक्ति पाएका जनहरूलाई सुनाउनेछन्। तिनहरूले स्पष्ट आँखाले सृष्टिको गौरवलाई हेर्नेछन्। परमेश्वरको सिंहासन वरिपरि रहेका सूर्यहरू, ताराहरू नियमित रूपमा घेरिएको तिनीहरूले देख्‍न पाउनेछन्। शूक्ष्मदेखि बिशाल वस्तुमा सृष्टिकर्ताको नाउँ लेखिएको छ। सबै थोकहरूमा परमेश्वरको शक्ति अत्यधिक रूपमा अपचलन भएको मुक्ति पाएकाहरूले अनुभव गर्नेछन्।"÷ द ग्रेट कन्त्रोभर्सी, पृ॰ ६७७,६७८।

"परमेश्वर र सैतानको बीचमा भइरहेको महान् युद्ध, मतभेदको अन्त्य हुनेछ। पाप र पापीहरूको अस्तित्व हुनेछैन। सारा जगतब्रम्हाण्ड नै सफा हुनेछ। सारा सृष्टिभरी एउटै तालमेल र खुशीका धड्कनहरू चल्नेछन्। जसले सबै थोक सृष्टि गर्नुभयो, उहाँबाट नै जीवन, ज्योति र खुशियाली असिमित जगतभरी फैलिनेछ। शूक्ष्म अणुदेखि संसारको बिशाल थोकले, सबै थोकहरूले चाहे जीव होस् वा अजिव होस् छायाँले नढाकिएको सुन्दरता र परिपक्‍व आनन्दले परमेश्वर प्रेम हुनुनुहुन्छ भनेर घोषणा गर्नछन्।"÷द ग्रेट कन्त्रोभर्सी, पृ॰ ६७८।

**चिन्तनमनन**:

`युगौँ युगसम्म पापलाई परमेश्वरले किन निरन्तरता दिनुभएको होला? फेरि यो पनि सोच्नुहोस्, कुनै पनि मानिस उसको अस्तित्व भन्दा बढी दु:ख पाएको छैन। त्यसको अर्थ उसको जीवनभर बाहेक कोही पनि मानिसले कष्ट पाएको हुँदैन। हजारौँ वर्षको पापको दाँजोमा हाम्रो मानव जीवन कति छोटो छ? यस धारणाले खराबको बारेमा कठिन प्रश्‍नको मामिलालाई बुझ्न कसरी सहयोग हुन्छ होला?`

`मुक्तिको योजनामा सहस्रवर्षको समय कसरी उपयुक्त भएको देखिन्छ? यही अवधिभरी परमेश्वरको चरित्र मुक्ति पाएकाहरूले देख्‍नेछन्। जब परमेश्वरको न्याय, उचित व्यवहार र प्रेमलाई मुक्ति पाएका सबैले देखिनेछन् तब उहाँको न्याय परमेश्वरलाई नरोजेर बदमाश, दुष्ट जीवन बिताउनेमाथि आएको उचितै भएको तिनीहरूले कसरी महसुस गर्नेछन्?`