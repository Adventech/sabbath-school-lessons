---
title:  अनन्त समयहरू
date:   27/06/2024
---

`नास्तिक, दुष्ट र परमेश्वरको खिलाफमा विद्रोही जीवन बिताएर खराब आचरणमा रुचाउनेहरूको पुनरुत्थान किन हुन्छ भनेर देहायका पदहरूले बताएको हेर्नुहोस् 1 कोरन्थी 5:9-13, रोमी 14:10-12 र प्रकाश 20:11-15।`

दुष्ट्याइँ र पापको समस्या फेरि कहिल्यै नम्रियोस भनेर समाधान गर्न प्रत्येक मानिस विश्‍वस्त हुनुपर्दछ कि परमेश्वर न्यायोचित र उहाँका सबै कामहरू उचित हुनुहुन्छ। भिषण द्वन्द्वमा परमेश्वर न्यायी हुनुहुन्छ भनेर सैतान र उसका दुष्ट दूतहरूले स्वीकार गरेर सबै उहाँको सामु घुँडा टेक्‍नै पर्ने हुन्छ। परमेश्वरको विरुद्धमा विद्रोह गर्नु कुनै ‍औचित्य नै छैन भनेर सैतानले स्वीकार्नै पर्दछ। एलेन जी॰ ह्वाइटको यो आत्मज्ञान हेर्नुहोस् "जब येशूले लेखाका पुस्तकहरू खोल्नुहुन्छ तब उहाँले दुष्टहरूमाथि नजर लगाउनुहुन्छ। प्रत्येक पाप र अधर्मको काम तिनीहरूले गरेको प्रति तिनीहरू सचेत हुन्छन् वा होशमा आउँछन्। तिनीहरू पवित्रता र शुद्धताको बाटोबाट कसरी बिराए भनेर तिनीहरू महसुस गर्नेछन्। तिनीहरूको घमण्ड, अहँकार, विद्रोह र बेवास्ताले परमेश्वरको व्यवस्था वा दश आज्ञालाई कसरी भङ्ग गरे भनेर तिनीहरूले देख्‍नेछन्। पापको मोहहरूमा फसेर तिनीहरू पाप कै चर्तिकलामा डुब्न रुचाएका थिए। तिनीहरूले पाएका आशिष र सर्वहितको निम्ति पाएका दक्षताहरूलाई तिनीहरूले दुरुपयोग गरेका थिए। परमेश्वरका समाचारवाहकहरूलाई तिनीहरूले ठाडै अस्वीकार गरेका थिए र हेपेका थिए। अर्ती र चेतावनीहरू तिनीहरूले लत्याएका थिए। तिनीहरूमाथि खनिएका अनुग्रह, कृपा र दयालाई तिनीहरूको हठी स्वभाव, पश्‍चात्ताप नगर्ने कठोर हृदयले हुत्त फालेका लेखाहरू तिनीहरूले देख्‍ने छन्। तिनीहरू आगोको अक्षरले लेखेको जस्तै देखिनेछन्...।

"सारा दुष्ट संसार परमेश्वरको अदालतमा सिधै उभिनेछन् र तिनीहरूले स्वर्गको राज्यको विरुद्धमा महा खडयन्त्र गरेको आरोप तिनीहरूलाई लगाइनेछ। तिनीहरूका मामिलाहरूको बारेमा वकालत गर्ने कोही हुँदैन। पाप, अधर्म, दुष्ट, फट्याइँ, खराब गर्नुमा केही बहाना नभएको तिनीहरूले देख्‍नेछन्। तिनीहरूको विरुद्धमा अनन्त मृत्युको फैसला सुनाइएको तिनीहरू बाध्य भएर सुन्नु पर्नेछ।"÷द ग्रेट कन्त्रोभर्सी, पृ॰ ६६६,६६८।

`पाप, दुष्ट, अत्याचारी, निरङ्कुस, खराब, पापी आदिहरूको अन्तमा हुने विनाश र धर्मीहरूको इनामको बारेमा देहायका पदहरूले कसरी खुलासा गर्दछन्? हेर्नुहोस् प्रकाश 20:9-10; भजन 37:18-20 र मलाकी 4:1-4।`

अहिले मानिसहरूलाई पापमा फसाएर रमाउने सैतान र उसका दुष्ट दूतहरू आगोको पोखरीमा नाश गरिनेछ भन्ने खबर असल समाचार नै हो। पाप र पापीहरू आगोले भष्म हुनेछ। प्रकाश २०:९ अनुसार तिनीहरू सदाको निम्ति नाश हुनेछ र भष्म हुनेछ तर अनन्तसम्म यातनामा तिनीहरू रहनेछैन। बाइबलमा "सदासर्वदा"को अर्थ कामको फत्ते नहुञ्‍जेल हो वा काम पूरा नहुञ्‍जेल हो (प्रस्थान २१:६; १ शमूएल १:२२,२८; यहूदा ७; र २ पत्रुस २:४÷६)। मुक्ति गुमाएकोहरूको निम्ति नाश हुनु आफैँ पनि अनन्त छ। परमेश्वर अनन्त यातना दिने परमेश्वर हुनुहुन्न। यो अवधारणा, अरू धर्मबाट आएको हो।

`अन्तमा आएर हाम्रो सामु दुई अनन्तको निर्णय तेर्सिएको छ। दुष्ट, पापी, खराब गर्नेहरू दुर्भाग्यवसा तिनीहरूको इनाम नै अनन्त मृत्यु हो। हामी पापी मृत्युको योग्य भएतापनि येशूको धार्मिकतामा मात्रै भर पर्नु हाम्रो आशा किन हो?`