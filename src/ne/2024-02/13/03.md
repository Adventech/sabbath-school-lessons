---
title:  येशूको सिघ्र आगमनको आशा
date:   24/06/2024
---

`भविष्यमा चुनौतीहरूको सामना गर्नु पर्ने र आउने शङ्कटको सन्दर्भमा देहायका पदहरू हाम्रो निम्ति किन उत्साहजनक छ? हेर्नुहोस् यूहन्ना 14:1-4 र तितस २:११÷१५।`

"तिमीहरूको हृदय व्याकुल वा विचलिन नहोस्" भन्ने शब्दहरू येशूको आफ्नै हो। उहाँले हामीलाई कहिल्यै पनि त्याग्नेछैन र हामीलाई घर लान उहाँ फेरि आउनुहुनेछ भन्ने उहाँको बाचा हो। यो संसार हाम्रो घर होइन। सुदिन आउँदैछ। नयाँ करारको प्रत्येक २५ पदमा एउटा पदले उहाँको आगमनको बारेमा बताउँदछ। जब हाम्रा दिनहरू अन्धकार हुन्छन् र सरकार र इसाई चर्च नै मिलेर हाम्रो जीवनको अस्तित्वलाई धम्कि दिन्छन तब येशूको दोस्रो आगमनको प्रतिज्ञाले हाम्रो हृदय आशाले भरिन्छ। यो नै धन्यको आशा हो जसले प्रत्येक पुस्तामा परमेश्वरका बफादारी जनहरूलाई प्रेरणा दिन्छ।

`देहायका पदहरू पढ्नुहोस्। मुक्ति पाउने र नपाउनेहरूका मनस्थितिहरू कस्तो हुन्छ ती पदहरूले बताउँछ। ती दुई दिमाग भएकाहरूको बिचमा के फरक छ? हेर्नुहोस् प्रकाश 6:15-17 र यशैया 25:6-9।`

आफूले गरेका अत्याचार, दुष्ट्याइँ, दमन, खराब बानीव्यहोरा, छलकपट, धोखा, झुट जस्ता परमेश्वरसम्मत नभएका व्यवहारको भयानक पापका नतिजाहरू कस्तो रहेछ भनेर दुष्टहरूले महसुस गर्नेछन्। परमेश्वरको अचम्मको अनुग्रहको प्रावधानलाई स्वीकार गर्दा तिनीहरूले उपभोग गर्न पाउने अवसरको निम्ति धर्मीहरू रमाउनेछन्। परमेश्वरको विरुद्धमा वा उहाँको नीतिमा हिँड्न नचाहने र आफ्नै सुरमा हिँड्नेहरूको मनस्थितिमा त्रास, अपराधी, पापी र दोषले भरिएको हुन्छ। अन्तमा आएर तिनीहरूको अस्तित्व सदाको निम्ति बिलाएर जानेछ। जब हामी परमेश्वरले उपलब्ध गर्नुभएको मुक्तिको अनुग्रहलाई स्वीकार्छौँ तब हामीमा क्षमा पाएको भावना, शान्ति र अनन्तसम्म आनन्दको उपभोग गर्ने छौँ जुन उहाँको महिमित आगमनबाट सुरु हुन्छ।

`ख्रीष्टबाट सितैँमा उपलब्ध गराउनुभएको महिमामय मुक्तिलाई ग्रहण गर्न पाउँदा मुक्ति पाएकाहरूको प्रतिक्रिया कस्तो हुनेछ? हेर्नुहोस् प्रकाश 15:3-4 र प्रकाश 19:6-9।`

"ख्रीष्टको क्रूस मुक्ति पाएकाहरूको निम्ति अनन्तसम्म ज्ञानविज्ञान र गीत हुनेछ। महिमित हुनुभएको ख्रीष्टमा क्रूसमा टाँगिएको ख्रीष्ट तिनीहरूले देख्‍नेछन्। सारा संसारका सृष्टिकर्ता, सबै मानिसहरूको भविष्य निर्धारण गर्ने ख्रीष्टले आफ्नो राजकीय वस्त्रलाई थन्क्याएर भयानक अपमान सहुनभयो। मानिस प्रति उहाँले देखाउनुभएको प्रेमको कारण सारा जगत् उहाँप्रति आभारित भइ उहाँको आराधना, प्रशंसा र स्तुति उल्लासपूर्ण गर्नेछन्। सारा जगत उहाँलाई अचम्मित भएर हेर्नेछन्।"÷द ग्रेट कन्त्रोभर्सी, पृ॰ ६५१।

`देहायका पदहरू हेर्नुहोस्। ती पदहरूकसरी अगाडि बढेको छ हेर्नुहोस्। ती पदहरूले पृथ्वीमा हुने अन्तिम युद्ध र ख्रीष्टको आखिरी विजयको बारेमा कसरी प्रगतिपूर्वक वर्णन गर्दछ? हेर्नुहोस् प्रकाश 17:12-14 र प्रकाश 9:11-16।`