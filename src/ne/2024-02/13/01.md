---
title:  परमेश्वरको प्रेमको विजय
date:   22/06/2024
---

### यस अध्यायका मूल पदहरू
प्रकाश २२:११,१२; यर्मिया ३०:५÷७; भजन ९१:१÷११; यर्मिया २५:३३; प्रकाश २१:२ र प्रकाश २०:११÷१५।

> <p>यस अध्यायको मुल सार पद</p>
> "3 सिंहासनबाट यसो भन्‍ने एउटा चर्को सोर मैले सुनें, “हेर, परमेश्‍वरको वास मानिसहरूसँग भएको छ। उहाँ तिनीहरूसँग वास गर्नुहुनेछ, र तिनीहरू उहाँका प्रजा हुनेछन्, र परमेश्‍वर आफै तिनीहरूका परमेश्‍वर भएर तिनीहरूसँग रहनुहुनेछ। 4 उहाँले तिनीहरूका आँखाको आँसु पूर्ण रूपले पुछिदिनुहुनेछ, र फेरि मृत्‍यु नै हुनेछैन, र शोक र पीडा पनि हुनेछैन। किनकि पहिलेका कुराहरू बितिसकेका छन्।” प्रकाश 21:3-4।

हाम्रा हृदयहरू आशाले भर्न दिएर हामीले भविष्यको सामना गर्न सक्छौँ। चुनौतीपूर्ण समय आउने भएतापनि, जुन सुकै कष्ट हामीले भोग्नुपरेतापनि, जुनसुकै कष्टहरू हामीले सहनुपरेतापनि, जुनसुकै शोक हामीले अनुभव गर्नुपरेतापनि यदि हामीमा आशा छ भने असल दिन आउँदैछ भनेर हामीले आशा गर्न सक्छौँ। अहिले नै आज हामी अर्थपूर्ण, उद्‍देश्य प्रेरित र आनन्दसँग जीवन बिताउन सक्छौँ। सन १९३३÷१९४५ सम्म फ्रान्कलिन डी॰ रुजवेल्ट अमेरिकाको राष्ट्रपति थिए। यो समय अमेरिकाको अत्यन्तै नाजुक र कठिन समय थियो। उनी पोलियो भएर पक्षाघात भएका थिए र कसैको सहायताबिना हिँड्न सक्दैनथे। उनले यो लेखे, "हामी जहिले पनि आशा र विश्‍वासमा अडिग भयौँ। उत्तम जीवन छ, क्षितिजभन्दा बाहिर उत्तम संसार छ भन्ने विश्‍वासमा हामी जहिले पनि रह्‍यौँ।" विश्‍वको अत्यन्तै प्रतिभाशाली बुद्धिजीवि अलबर्ट आइन्स्टाइनले लेखेका थिए, "हिजोबाट सिकौँ, आजको निम्ति जिऔ र भोलीको आशाको निम्ति बाँचौँ।" महारानी भिक्टोरियाको समयको लोकप्रिय कवि अल्फ्रेड लर्ड टेनिसनले लेखे, "आउने वर्षहरूमा आशा मुस्कुराएर आउँछ, यो कानेखुशी गर्दै 'पछिको जीवन खुशीको हुनेछ।'"

यस अध्ययन पुस्तकको अन्तिम अध्यायमा हामी आइपुगेकाछौँ। यसमा जगतको इतिहासमा अत्यन्तै उत्तेजनात्मक खुशीयालीमा ख्रीष्टको अटल प्रेम हामीले हेर्नेछौँ। साथै असल र खराबको महान् भिषण द्वन्द्वमा उहाँले पूरा विजय प्राप्‍त भएको पनि हेर्नेछौँ। बाइबलको अन्तिम पुस्तक प्रकाशको पुस्तकले आजको निम्ति, भोलीको निम्ति र सदाको निम्ति हामीलाई आशा दिन्छ।

यस अध्याय द ग्रेट कन्त्रोभर्सी ३९÷४२मा आधारित छ।