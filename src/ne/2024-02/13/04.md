---
title:  यस पृथ्वीमा सहस्र वर्ष
date:   25/06/2024
---

प्रकाश १९ले येशूको आगमन नाटकीय रूपमा चित्रण गर्छ र दुष्टहरूको बिनाश पनि। तर त्यतिकैमा कथा अन्त हुँदैन। प्रकाश २०ले येशूको आगमनपछि हुने यस पृथ्वीको हजार वर्ष वा सहस्र वर्षको बारेमा वर्णन गर्दछ।

`जब येशू फर्किनुहुन्छ तब सैतानको गति के हुनेछ? हेर्नुहोस् प्रकाश 20:1-3।`

प्रकाश २०:१÷३मा गरिएको वर्णन प्रतिकको रूपमा छ। सैतानले अक्षरस रूपमा डोरीले बाँधेर कुनै खाल्डोमा राखिने होइन। तर सैतान उजाड स्थान वा मरुभूमि र मानवविहिन पृथ्वीमा जाकिनेछ। ऊ आफैले सृजना गरेको परिस्थितिको नियन्त्रणमा रहन्छ। २ पत्रुस २:४ले सैतान र उसका स्वर्गदूतहरू दण्डको निम्ति राखिएको अन्धकारका सिक्रीहरूमा बाँधिने छ। परिस्थितिको सिक्रीले सैतान यस पृथ्वीमा नजरबन्दमा रहनेछ। उसले कसैलाई पनि बहकाउन सक्नेछैन। उसले मच्चाएको विध्वंस, विनाश, दैवीप्रकोप हजार वर्षसम्म हेर्न बाध्य हुनेछ। उसले उब्जाएको विद्रोहले ल्याएको दुर्गति उसैले हजार वर्षसम्म टुलुटुलु हेरिरहनेछ।

ग्रीक भाषामा अनुवाद गरिएको अटल कुण्ड अङ्ग्रेजीमा आबिस abyss हो। यो शब्द ग्रीक भाषामा अनुवाद गरिएको पुरानो करार सेप्टोजिन्ट बाइबलमा छ। यही शब्द सृष्टिका पृथ्वीको स्थितिलाई वर्णन गरिएको छ। उत्पत्ति १:२ मा लेखिएको छ, "पृथ्‍वी आकारविनाको र शून्‍य थियो। अथाह समुद्रमाथि अन्‍धकार र गहिरो थियो, र परमेश्‍वरका आत्‍मा पानीमाथि परिभ्रमण गर्दैरहनुहुन्‍थ्‍यो।" ग्रीक बाइबलमा लेखिएको गहिरोलाई आविस शब्द प्रयोग गरिएको छ। यो उजाड र सुनसान पृथ्वीको स्थिति थियो। पिँड नभएको खाल्दोको अर्थ कुनै भौगोलिक स्थान होइन। सैतानको पापको काम र विनाशले येशूको आगमनपछि पृथ्वी ठूलो लठालिङ्ग अवस्थामा हुनेछ। सृष्टिको सुरुमा भएको अन्धकार र लठालिङ्ग अवस्थाको दृश्य दोहोरिनेछ।

`हेर्नुहोस् बाइबलका अगमवक्ताहरूले कोरेका आउनेवाला पृथ्वीको दृश्य: यर्मिया 4:23-26; यर्मिया 25:30-38।`

जब येशू दोस्रो पल्ट आफ्नो प्रतापमा आउनुहुनेछ तब यस पृथ्वीमा हुने दैवीप्रकोप वा महाविपत्तिद्वारा त्यसको विध्वंस हुने दृश्य अगमवक्ताहरूले हेर्नुपरेको थियो। हजार वर्षसम्म पृथ्वीमा कुनै पनि जिवित रहनेछैन। सैतान र उसका दुष्ट वा असुर स्वर्गदूतहरूले आफ्नो चर्तिकलाले पृथ्वीमा ल्याएको विनाश हजार वर्षसम्म हेर्न र त्यसको बारेमा सोच्न तिनीहरूलाई बाध्य पारिनेछ। पापको ज्याला मृत्यु हो भनेर सारा जगतले महसुस गर्नेछ। परमेश्वरले पापको समस्याको मामिला प्रति कस्तो व्यवहार गर्नुभयो त्यो छर्लङ्ग हुनेछ र कसरी त्यसको उदय फेरि हुनेछैन (नेहम्याह १:९)। यसमा परमेश्वरले तीन तरिकाहरू अपनाउनु भएको थियो। पहिलो, उहाँले उहाँको असमित प्रेम, तिब्र चाहना र मानिसलाई मुक्ति दिन अथक प्रयास गर्नुभएको प्रकट हुनेछ, दोस्रो, उहाँको न्याय, उचित कार्वाही र धार्मिकताको प्रकट गर्नुभएको थियो र तेस्रो, उहाँले सारा जगत ब्रम्हाण्डको सामु पाप र विद्रोहको अन्तिम परिणाम उघारिनेछ।