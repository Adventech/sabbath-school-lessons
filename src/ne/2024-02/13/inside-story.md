---
title:  कथा
date:   28/06/2024
---

### रुसी भाषा बोल्नेहरूको निम्ति शरणस्थान

आन्ड्र्यु मेकचेस्नी

युक्रेनका पास्टर भाडिम क्रिनिच्नीलाई रुसी भाषा बोल्ने एडभेन्टिस्टहरूको निम्ति चर्च भवन भेट्टाउन धेरै मुश्‍किल भएको थियो। उनले स्पेनिश भाषा बोल्ने भ्यालेन्सिया सहरमा चर्च भवनको निम्ति बहाल लिने ठाउँ खोज्दै थिए। धेरै प्रार्थना पछि सहरको केन्द्रविन्दुमा रहेको एउटा सभागृह भाडामा लिने उनले मौका पाए। त्यहाँ १०० जना मानिसहरू अटाउँथ्यो। त्यसको बहाल ५०० युरो वा महिनाको ५५० डलर वा करिब रु ६०००० थियो।

"यो त खोजेको भन्दा धेरै उत्तम थियो," भाडिमले भने।

चर्चमा आराधना गर्न २६ जनाको निम्ति त्यो हल धेरै ठुलो त थियो। तर भाडिमले मानिसहरूकहाँ पुग्ने वा आउटरिच कार्यक्रमहरूको कार्यक्रम बनाए। आइतबार सर्वसाधारणलाई खाजा ख्वाउने कार्यक्रम अपनाइयो। रुसी भाषा बोल्ने बालबालिकाहरूलाई विशेष अतिरिक्त क्रियाकलापको निम्ति निम्तो दिए। बिदाको दिन, नयाँ वर्ष र इस्टरका दिनहरूमा विशेष कार्यक्रमहरूको योजना गर्न थालियो। त्यहाँ सङ्गित कार्यक्रम पनि गर्न थालियो। यो त लोकप्रिय नै हुन थालेको थियो। चर्चमा धेरै भिड हुन थालेको थियो र कतिपय समयमा ठुलो सभागृहलाई भाडामा लिन वाध्य भएको थियो।

रुसी भाषा बोल्ने स्थानीय बासिन्दाहरूसँग चर्चले राम्रोसँग साँठगाँस गर्न थालियो। चर्च त रुसी भाषा बोल्नेहरूको निम्ति केन्द्रिय स्थल पो हुनथालियो। कमसेकम ४ लाख रुसी भाषा बोल्ने मानिसहरू भ्यालेन्सियामा बसोबास गर्छन्। मेडिटेरिनयन समुद्री किनारामा पनि रुसी भाषा बोल्ने मानिसहरू रहन्छन्। तिनीहरूमा ५०० जना सेभेन्थ÷डे एडभेन्टिस्ट छन्।

नयाँ चर्चमा बप्‍तिस्मा लिने पहिलो व्यक्ति रुसको वा विगतका सोभियत राज्यको नागरिक थिएन। त्यो एक जना महिला थिइन्। उनी इरानमा जन्मेकी थिइन् र येशूमाथि आस्था नराख्‍ने धर्ममा हुर्केकी थिइन्। बेलारुस राज्यमा १२ वर्ष अध्ययन गरेपछि उनी रुसी भाषा राम्रोसँग बोल्थी। बाटोमा हिँड्दै गर्दा कसैले उनलाई चर्चमा आउन अनुरोध गरेको थियो।

२५ जनाले बप्‍तिस्मा लिए र चर्च छोडेका भूतपूर्व एडभेन्टिस्टहरू येशूलाई आफ्ना हृदय फेरि सुम्पेका थिए। हरेक हप्‍ता चर्चमा ६५ जना वयस्कहरू र ४० जना बालबलिकाहरू आराधना सेवामा लागेका थिए। अनि सन २०२१मा युक्रेनमा युद्ध सुरु भयो।

आफ्नो देशमा भएको द्वन्द्वबाट भागेकाहरूलाई सहयोग गर्न चर्च सहयोग गर्ने थलो भएको देख्दा भाडिम अचम्म माने। स्थानीय सरकारसँग मिलेर युक्रेनबाट भागेका शरणीर्थीहरूको निम्ति आश्रय स्थान चर्च हुन थाल्यो। युद्ध भएको पहिलो दुई महिनामा २०० जना त्यस चर्चको आश्रय स्थानमा आए। तिनीहरूलाई खाना र बस्न दिएको थियो। तिनीहरूमा आधाजति त एडभेन्टिस्ट नै थिए। अरू धेरैले पनि सहयोग पाएका थिए।

"हामी रुसी भाषा बोल्ने भएकोले धेरै मानिसहरू हामीकहाँ आउन थालेको छ। शरणार्थीहरूले स्पेनमा कसैलाई चिनेको थिएन। हामी रुसी भाषा बोल्ने भएकोले तिनीहरू हामीकहाँ आउँछन्। तिनीहरूलाई थाहा भएका समाजसँग घुलमिल गर्न पाएकोले तिनीहरू खुशी छन्," भाडिमले बताए।

युक्रेनमा द्वन्द्व सुरु हुनुभन्दा अघिदेखि नै सहरको केन्द्रविन्दुमा चर्च हुन गएकोलाई भाडिमले परमेश्वरलाई नै श्रेय दिनुहुन्छ। ती सबै र स्पेनमा रहेका रुसी भाषा बोल्ने सबैलाई येशूको दोस्रो आगमनको आशा फैलाउन उनी धेरै उत्सुक छन्। "ती मानिसहरूका आवश्यकताहरूलाई सहयोग गर्न हामी भरमग्दो प्रयास गरिरहेकाछौँ," भाडिमले सुनाए।