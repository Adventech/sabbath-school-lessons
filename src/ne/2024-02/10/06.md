---
title:  'बाइबल बिपरित चल्ने आत्मिक जागरण वा भावनामा उत्तेजना फैलाउने धार्मिक, सामाजिक र आत्मिक अन्तको दिनमा हुने क्रियाकलापहरू: भाग २'
date:   06/06/2024
---

हाम्रो मुक्तिको आशाको जग ख्रीष्टमै गाडिएको छ। रगतले भिजेको उहाँका हातहरू फैलाएर उहाँले अनन्त मोलमा उपलब्ध गराइएको बलि सित्तैँमा स्वीकार गर्न आह्वान गरिरहनुभएको छ। छिटै आफ्ना जनहरूलाई लिन ख्रीष्ट आउनुहुनेछ। तितस २:१३ले ख्रीष्टको दोस्रो आगमनलाई "धन्यको आशा" भनेर सम्बोधन गरिएको छ।

यो आशालाई नाश गर्ने सैतानको लक्ष्य हो। उसले अनेकौँ आश्‍चर्य कामहरू गर्नेछ, विभिन्न चिन्ह र अचम्मका कामहरू गर्नेछ। बाइबलको सत्यताबाट र ख्रीष्टमा पाइने मुक्तिबाट मानिसहरूलाई बिचलित पार्न उसले धेरै मग्दुर प्रयास गर्नेछ।

प्रकाश १४:१२मा लेखिएको छ, "सन्तहरूको धैर्यता यो हो; तिनीहरू जसले परमेश्वरका आज्ञाहरूलाई पालन गर्छन् र येशूको (वा येशूमा) विश्‍वास गर्छन्। युगको अन्तमा मानिसहरूलाई परमेश्वरका आज्ञाहरू पालन गर्नबाट वा येशूको वा येशूमा भएको विश्‍वास रोक्न सैतानले सबै प्रयास गर्नेछ। परमेश्वरका बाँकि सन्तान वा बचेखुचेका येशूभक्तहरूलाई सैतानले ल्याउने अनेकौँ चिन्ह, आश्‍चर्य काम र अचम्मका कामहरूद्वारा चिचलित पार्नेबाट हामी जोगिन अनिवार्य छ।

`सैतानको धोखा दिने शक्ति र उसले काम गर्ने तरिकालाई देहायका पदहरूले के भन्छ सो पढ्नुहोस्: मत्ती २४:२३÷२७; २ कोरन्थी ११:१३,१४, २ थेस्सोलिनिकी २:९÷१२।`

युगको अन्तिम क्षणमा सैतानले उसको अन्तिम छल गर्नेछ: "आकाशमै तर्साउने खालका अलौकिक दृश्यहरू छिटै प्रकट गरिनेछ। दानव वा सैतानका दुष्ट शक्तिहरूले अनेकौँ अचम्मका कामहरू गर्नेछन्। दुष्ट आत्मा वा पतित स्वर्गदूतहरूका आत्माहरू पृथ्वीका राजा वा शासक र सारा संसारमा गएर छलि काम गरेर तिनीहरूलाई मनमुग्ध गर्नेछन्। ती दानव शक्तिहरूले संसार र संसारका शासकहरूलाई सैतानसँग मिलेर परमेश्वरको राज्यसँग विद्रोह गर्न अन्तिम संघर्षको रूपमा उचाल्नेछन्। ती तत्वहरू मिलेर शासक र प्रजाहरूलाई धोखा दिनेछन्। कतिपय इसाई प्रचारकहरू नै आफू ख्रीष्ट हुँ भनेर दावी गर्नेछन्। संसारका मुक्तिदातालाई दिनुपर्ने आराधना र पद आफ्नो हो भनेर दावी गर्नेछन्। तिनीहरूले निको पार्ने अचम्मका कामहरू गरेर आफूले परमेश्वरबाट नै दिव्यज्ञानहरू पाएका छन् भनेर दावी गर्नेछन् तर ती दावीहरू बाइबलका शिक्षादीक्षा वा गवाहीसँग तालमेल हुँदैन।

"संसारलाई धोखा दिने महान् नाटकको पराकाष्टामा सैतान आफै ख्रीष्ट हुँ भनेर देखाउनेछ। चर्चले धेरै समयदेखि येशूको आगमनको अपेक्षा गरेका थिए। अब त्यो आशा पूरा भएको छ भनेर सैतानले येशूको खोल लगाएर देखाउनेछ। पृथ्वीका विभिन्न भागहरूमा सैतानले आँखा नै तिर्मिराउने गरेर राजकीय तेज वा चमक देखाउनेछ। प्रकाशको पुस्तकमा यूहन्नाले वर्णन गरेकै अनुसार आफ्नो यश, प्रताप परमेश्वरको पुत्र जस्तो देखाएर सारा संसारलाई आफ्नो पासोमा फसाउनेछ। प्रकाश १:१३÷१५।÷द ग्रेट कन्त्रोभर्सी, पृ॰ ६२४।

`सैतानको छलमा हामी नपरौँ भनेर बाइबलले नै सिकाएको अनुसार येशूको आगमनको तथ्य र मानिस मरेपछि के हुन्छ भन्ने शिक्षा बुझ्न किन अनिवार्य छ?`