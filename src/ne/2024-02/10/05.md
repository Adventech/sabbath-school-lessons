---
title:  'बाइबल बिपरित चल्ने आत्मिक जागरण वा भावनामा उत्तेजना फैलाउने धार्मिक, सामाजिक र आत्मिक अन्तको दिनमा हुने क्रियाकलापहरू: भाग १'
date:   05/06/2024
---

`युगको अन्तमा सैतानले ल्याउने के अनेकौँ छलहरू मानिसहरूले सामना गर्नुपर्नेछ? हेर्नुहोस् मत्ती 24:3-25; 2 थेस्सोलिनिकी 2:5-12, प्रकाश 13:11-14 र प्रकाश 16:13-14।`

कठित आत्मिक जागरणको नाउँमा मानिसहरूलाई बहकाउन सैतानले अनेकौँ चिन्ह र चमत्कारीय कामहरू गर्नेछ। येशूको आगमनको ठिक अगाडि उसले करोडौँलाई झुक्याउ र धोखा दिन भव्य, शानदार र मनमुग्ध आश्‍चर्य कामहरू सैतानले गरेर देखाउनेछ। सैतानका पतित स्वर्गदूत वा दानवी आत्माहरूको धोखा दिने शक्तिको बारेमा टिप्पणी गर्दै बाइबलका विद्वान आन्जल रोड्रिगेले यो महत्त्वपूर्ण भनाइ राख्‍दछन्: "मानिसहरूलाई मख्ख पार्ने तिनीहरूको शक्ति तिनीहरूको सन्देशमा होइन तर अलौकिक चिन्ह र आश्‍चर्य कामहरूद्वारा देखाइनेछ। तिनीहरूले अनेकौँ चमत्कारीय चिन्हहरू गरेर देखाउनेछन् (प्वाइयो poieo ग्रीक भाषामा)। मानिसहरूलाई उत्तेजित पारेर तिनीहरूको इन्द्रियहरूलाई हल्लाइ दिनेछ र तिनीहरूको सोच्ने र निर्णय गर्ने अधिकार वा शक्तिलाई लठ्ठ पारिनेछ। ती पतित दानवहरूले गर्ने ती चर्तिकलाले तीन दानव वा भ्रष्ट जीवहरूको एकतालाई देखाउँछ। तिनीहरू हुन् अजिङ्गर÷सैतान, पशु÷भ्रष्ट इसाई धर्म र झुठा अगमबक्ता वा प्रचारकहरू। तिनीहरूका कामहरूको स्वभावले अध्यात्मिक जागरण भएको देखाउँछ। तिनीहरूको स्रोत परमेश्वर होइन तर सैतानको हो। जब परमेश्वर र सैतानको बिचमा भइरहेको जगत व्यापि द्वन्द्वको समाप्‍त हुने स्थितिमा आइपुग्छ, तब सैतानको शक्ति मानव इतिहासमा प्रभावकारी रूपमा पस्नेछ। ईश्वरविहिन अध्यात्मवाद, तन्त्रमन्त्र, जादु, मानिसलाई लठ्ठ बनाउने जस्ता चर्तिकलाहरू अध्यातिक रूपमा बढ्नेछ। मानिस अमर छ वा उ मरेपनि जिइरहेको कुनै न कुनै क्रियालापले देखाउँछ भनेर बाइबलमा आधारित नभएका शिक्षा, दर्शन र आत्मिक क्रियाकलापले सारा संसारलाई लठ्ठ पारिनेछ।"÷द क्लोजिङ्ग अ द कस्मिक कन्फलिक्ट: रोल अभ द थ्री आन्जलस् मेसेजेज, नछापिएको हस्तलेख, पृ॰ ६।

`हाम्रा भावनाहरूमा भरोसा राख्‍नु किन खतरा छ? हाम्रो आस्थाको अनुभवमा तिनीहरूको भूमिका चाहे असल होस् वा खराब कसरी खेल्दछ? हाम्रो सोच वा विचार गर्ने शक्तिलाई लठ्ठ पारेर ती हाम्रा भावनाहरूद्वारा सैतानले हामीलाई कसरी बन्धक बनाउन सक्छ?`

"सारा संसारलाई अन्तिम धोखा दिन सैतानले धेरै समयदेखि तयार गरिरहेको छ। अलि अलि गरेर उसको गुरु योजना ईश्वरविहिन अध्यात्मिक जागरणद्वारा घुसपैठ गरेर मानिसहरूको समाज, संस्कार, धर्म र संस्कृतिमा पसिरहेको छ। उसको योजना पूरै अवस्थामा पुगेको छैन। तर अन्तिम बाँकि समयमा उसको योजनालाई पूर्ण रूप दिनेछ। परमेश्वरको वचन र उहाँमाथि विश्‍वास गरेर उहाँको शक्तिले सुरक्षित राखिएका उहाँका जनहरूबाहेक, सारा संसार उसको धोखाको छालमा बग्नेछ। मानिसहरूलाई झुठा घाटक सुरक्षाको जालोमा फसिरहेकाछन्। परमेश्वरको क्रोधको भाँडो तिनीहरूमाथि खनाएपछि मात्र तिनीहरू जाग्नेछन्।"÷द ग्रेट कन्त्रोभर्सी, पृ॰ ५६१,५६२। हाम्रो पूरा सुरक्षा केवल येशू र उहाँको वचनमा मात्रै छ।

मानिस मरेपनि बाँचिरहन्छन् भन्ने छलि धारणा करोडौँ मानिसहरू विभिन्न धर्म चाहे इसाई धर्म नै किन नहोस्, संस्कार, समाज, संस्कृतिमा फैलिएको देख्‍दा हामी अचम्म मान्नु आवश्यकता छैन न त मुश्किल नै छ।

`अहिले पनि हाम्रो वा अरू कुनैको समाजमा मरेका मानिसहरू भूत, प्रेत, पिशाच भएर आउँछ भन्ने विभिन्न दर्शन र साहित्य, काल्पनिक कथा र सिनेमाहरूले देखाएको क्रियाकलापबाट हामी कसरी सुरक्षित हुने?`