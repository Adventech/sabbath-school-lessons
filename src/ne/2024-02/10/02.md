---
title:  कठित आत्मिक जागरण वा मरेकाहरूलाई जगाउने विद्याको घाटक परिणामहरू
date:   02/06/2024
---

मृत्यु केवल एक जीवनबाट अर्को जीवनमा सर्ने वा पुनर्जन्म हुनेछ भन्ने काल्पनिक कथाले मानिस अमर छ भन्ने धारणालाई लोकप्रिय बनाउने कदम हो। यो बाइबल बिपरित मूर्तिपूजक वा अन्य धर्मको शिक्षा हो। चर्चमै यो धारणा घुस्दा बाइबलमा आधारित विश्‍वासको जगलाई यसले हल्लाउन खोजेको पाइन्छ। तत्कालिन रोमी वा आधुनिक संसारको अध्यात्मिक सभ्यतामा मानिस मरे पनि उ कुनै न कुनै रूपमा जीवित रहन्छ भन्ने धारणा लोकप्रिय थियो र छ नै: "रोमन क्याथोलिक चर्चले मानिस अमर छ भन्ने शिक्षा रोमको मूर्तिपूजाबाट अङ्गालेको हो। इसाई जगतकै धर्ममा यो धारणाले लोकप्रियता पाएको छ।"÷द ग्रेट कन्त्रोभर्सी, ५४९।

`बाइबलका अरू पदहरूलाई नपढी येशूले भन्नुभएको केवल यस कथनले मात्रै मानिस अमर छ भन्ने धारणालाई मान्ने हुन्छ भनेर कसरी ठिक छ भनेर बताएको देखिन्छ? हेर्नुहोस् मत्ती 10:28।`

विभिन्न प्रकारका तन्त्रमन्त्र, (सराद्दे गर्ने, पितृ पूजा) बीर जगाउने, झाँक्री, जादु, धामी, फू मन्त्र गर्ने, ज्योतिष, बोक्सी, देउता जगाउने वा जाग्ने, भूत प्रेत जगाउने जस्ता क्रियाकलापहरू परमेश्वरले सरासर मनाही गर्नुभएको थियो। व्यवस्थाको पुस्तकमा यो स्पष्ट छ, " 9 परमप्रभुले तिमीहरूलाई दिनुहुने देशमा तिमीहरू आइपुगेपछि त्‍यहाँ बस्‍ने जातिहरूका घृणित रीतिरिवाजहरू देखासिकी नगर्नू। 10 आफ्‍नो छोरा वा छोरीलाई आगोमा बलि गर्ने, शकूनअपशकून बताउने, जोखना हेर्ने, जादूगरी गर्ने, 11 टुनामुना गर्ने, मृतसँग सल्‍लाह लिने बिजुवा वा झाँक्री तिमीहरूका बीचमा कोही नहोस्। 12 यस्‍तो काम गर्ने व्‍यक्ति परमप्रभुको अगि घृणित हो। यी घृणित रीतिथितिहरूको कारणले परमप्रभु तिमीहरूका परमेश्‍वरले ती जातिहरूलाई तिमीहरूका सामुबाट निकालिदिनुहुनेछ। 13 परमप्रभु तिमीहरूका परमेश्‍वरको सामुन्‍ने तिमीहरू निर्दोष हुनुपर्छ।" व्यवस्था 18:9-13। तत्कालिन इस्राएलीको समाजमा ती क्रियाकलाप गर्नेहरूलाई ढुङ्गाले हानेर मार्नुपर्छ भन्ने उर्दी थियो (लेबी २०:२७)। यो दण्ड अत्यन्तै कठोर देखिन्छ तर इस्राएलीहरूलाई काल्पनिक देवीदेवताहरूलाई पूजा गर्नबाट सुरक्षित राख्‍न त्यो नीति दिएको थियो।

बोक्सीप्रथा सैतानको तर्फबाट हो। यसले झुठा आराधना गर्न मानिसलाई फसाउँछ र परमेश्वरसँगको सक्‍कल सम्बन्धको नक्‍कल हो। तर, यसले मानिसको भित्री हृदयको चाहना वा आवश्यकतालाई सन्तुष्ट पार्न सक्दैन। आध्यात्मिक जागरणको नाउँमा टुनामुना गरेर मानिसहरूलाई लठ्ठ योजना सैतानको हो र यसरी नै उसले इसाई समेत सबैलाई कब्जा गर्ने योजना। तर, आफ्नो अनुग्रह र शक्तिले सैतानको बन्धनमा परेका जनहरूलाई येशूले फुट्काउन चाहनुहुन्छ।

`मृत्यु र मरेकाहरूसँग सम्पर्क गर्नेको बारेमा देहायका पदहरूले हामीलाई के सिकाउँछ? उपदेशक 9:3-6; अय्यूब 7:7-10 र यशैया 8:19-22।`

मानिस मरेपछि सिधै स्वर्ग वा नरकमा जान्छ भन्ने विश्‍वास बाइबलसम्मत छैन। यो आइतबारलाई मान्ने प्रथा जस्तै युगौँ युगदेखिको छ। इसाई भनाउँदाहरूमा यो विश्‍वासले यस्तो जरा गाडिएको छ कि सितिमिती त्यस विश्‍वासबाट हट्न धेरै मुश्किल हुन्छ। इसाईहरूले नै बाइबलका केही पदहरू कुन सन्दर्भमा भनिएको हो वा लेखिएको हो भनेर थाहा पाउन बेवास्ता गरेर आफ्नो विश्‍वास ठिक छ भनेर मानिसहरूले ठोकुवा गर्छन्। तर, तिनीहरूले अङ्गालेका झुटो शिक्षादीक्षाले गर्दा तिनीहरूलाई फसाउने सैतानको जालबाट तिनीहरूलाई सुरक्षित राखिन्दैन। विशेष गरेर युगको अन्त्यमा सैतानले अनेकौँ जाल गरेर मानिसहरूलाई फसाउन खोज्नेछ।

`अरू इसाईहरूलाई मृत्युको बारेमा व्याख्या गर्ने प्रयासमा तपाईँको अनुभव के छ? तिनीहरूलाई बुझाउन के कुरा प्रभावकारी तपाईँले पाउनुभएको छ?`