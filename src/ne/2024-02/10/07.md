---
title:  उपसंहार
date:   07/06/2024
---

लेखक ली स्ट्रोबेलले एउटा किताब छापेका थिए। त्यसको शिर्षक थियो, द केस फर द हेभेन व स्वर्गको मामिला। मानिस मरेपछि उसको चेतना कुनै न कुनै स्थितिमा जीवितै हुन्छ भनेर उनले दावी गरेका थिए। झण्डै मरेको अनुभवलाई उनले प्रमाणको रूपमा लिएका थियो। एउटा उदाहरणमा उनले एक जना केटीको बारेमा लिएका थिए। उनी मुटुको शल्यक्रिया गरिरहेको बेलामा आफू मृत्युको नजिक भएको अनुभव गरेकि थिइन् रे। उनले त्यस अनुभवमा आफ्नो दाजुलाई भेटिन् रे। तर आफ्नो दाजु नभएकोले उनी छक्‍क परिन् रे। जब आफू निको भएपछि आफ्नो अनुभव बाबुलाई बताइन्। प्रथम पल्ट उनको बाबुले भने कि उनको दाजु थियो तर उनी जन्मनुभन्दा पहिले उ मरिसकेको थियो। मानिस मरेपछिको तत्कालिन् जीवन र येशू आउनुभएपछि इसाईहरूले पाउने अन्तिम इनामलाई लेखकले तालमेल गर्न खोजेका थिए।

हामीलाई यो चेतावनी दिइएको छ: "सैतानका दुष्ट आत्मा वा जीवहरू प्रिय आफन्त र साथीहरूका भेष लिएर आउनेछन् र आफूहरू जीवितै छ भनेर अत्यन्तै खतरापूर्ण भ्रष्ट धारणा फैलाउनेछ। ती भूत वा पिशाच भएर आउनेहरूले हाम्रा अत्यन्तै कोमल मनलाई जित्‍न खोज्नेछ र तिनीहरूले नक्‍कली व्यक्तित्व लिएर अनेकौँ आश्‍चर्य काम गर्नेछन्। बाइबलको सत्यतालाई आत्मसात गरेर हामीले ती धोखापूर्ण छलहरूको बिरुद्धमा उभिनुपर्छ। मरेकाहरूलाई केही थाहा छैन भन्ने बाइबलको शिक्षालाई दिमागमा राखेर ती छद्पभेषी व्यक्तिहरू सैतानका मतियारहरू हुन् भनेर हामी अडिग हुनुपर्दछ।

"हामीलाई येशूले वचन दिनुभएको छ, "तिमीले धैर्यको मेरो वचन पालन गरेका हुनाले, तिमीलाई परीक्षाको त्‍यस बेलादेखि म बचाउनेछु, जो पृथ्‍वीमा वास गर्ने मानिसहरूलाई जाँच गर्न सारा संसारमा आउनेवाला छ।" प्रकाश 3:10। सबै जना जसको विश्‍वास परमेश्वरको वचनमा दृढतापूर्वक बसालिएको हुँदैन, तिनीहरूलाई धोखा दिइनेछ र तिनीहरूका मनलाई जित्‍नेछ। सबै किसिमका अधर्मी छली र चालबाजी द्वारा मानिसहरूलाई सैतानले नियन्त्रण गर्छन् र उसका भ्रामक चालबाजीहरू निरन्तर रूपमा बढ्नेछ। तर उसले जबरजस्ती कसैलाई पनि धोखा दिन सक्दैन। मानिसहरूले स्वेच्छाले उसका चालबाजीहरूमा फस्न चाहे मात्र फस्न सक्छन्।

कतिपय मानिसहरू लगनशील भएर सत्य आत्मज्ञानलाई खोजिरहेका छन्, परमेश्वरका आज्ञाहरू पालन गर्न र शुद्ध हुन भरमग्दुर प्रयास गरिरहेका छन्। सैतानका धोखाहरूसँग मुकाबिला गर्न आफूहरूलाई तयार गरिरहेका हुन्छन्। ती मानिसहरूले सत्यको परमेश्वर नै तिनीहरूको निम्ति सुरक्षा कवच हुनेछ। "तिमीले धैर्यको मेरो वचन पालन गरेका हुनाले, तिमीलाई परीक्षाको त्‍यस बेलादेखि म बचाउनेछु, जो पृथ्‍वीमा वास गर्ने मानिसहरूलाई जाँच गर्न सारा संसारमा आउनेवाला छ।" प्रकाश 3:10। यो हाम्रो मुक्तिदाताको प्रतिज्ञा हो। उहाँले स्वर्गका आफ्नो प्रत्येक स्वर्गदूतलाई उहाँको सत्यमा हिँड्ने भक्तको रक्षा गर्न खटाउनुहुनेछ। येशूमा पूरा भरोसा राख्‍नेहरूलाई सैतानले नियन्त्रण गर्न सक्नेछैन।"÷द ग्रेट कन्त्रोभर्सी, पृ॰ ५६०।

**चिन्तनमनन**:

`मानिसको दिमागलाई नियन्त्रण गर्न सैतानले बढो चालबाजीका साथ कठित धार्मिक जागरणहरूले कसरी प्रभाव पारिरहेको छ? आजको सञ्‍चार माध्यमले सैतानको पक्षमा कसरी भूमिका खेलिरहेको छ? (फिलिम, मोबाइल, भूतप्रेत, तन्त्रमन्त्र, जादु आदिका पुस्तक सामग्रीहरूद्वारा)।`

`आफ्नो प्रियजन स्वर्गमा छ भनेर विश्‍वास गर्ने साथीलाई तपाईँको विश्‍वास कसरी बाँड्ने? के भन्नु उचित छ र के नभन्नु उचित छ?`