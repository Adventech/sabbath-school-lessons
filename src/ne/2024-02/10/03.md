---
title:  पुरानो करार वा पौराणिक इस्राएलमा मृत्यु
date:   03/06/2024
---

`मानिस मरेपछि उसको अवस्था कस्तो हुन्छ भनेर देहायका पदहरूले हामीलाई के सिकाउँछ? हेर्नुहोस् भजन 6:5; भजन 15:17; 1 राजा 2:10-11; 1 राजा 11:41-43 र 1 राजा 14:19-20।`

मानिस अमर छ, उ मरेपछि अर्को जन्म लिन्छ र उसको आत्मा वा हंस घुमिरहन्छ भन्ने शिक्षा पुरानो करारले सिकाउँदैन। न त विश्‍वासीहरू मरेपछि सिधै स्वर्ग जान्छ वा दुष्टहरू नरक कुण्डमा अनन्त सम्म यातना सहेर बस्छन् भनेर बाइबलले सिकाउँदछ। मृत्यु भनेको निन्द्रा हो भनेर सिकाउँछ। राजाहरूका इतिहासको पुस्तकले मृत्युलाई निन्द्रा भनेर सम्बोधन गरेको छ। मरेकाहरू आफ्ना पितृ वा पुरुखाहरूसाग विश्राम लिए वा सुते भनेर पुरानो करारमा सम्बोधन गरिएको छ। मृत्यु भनेको निन्द्रा हो भनेर भजनसंग्रहको पुस्तकले बताउँछ (भजन १३:३, ९०:५)। मृत्युको बारेमा चर्चा गर्दा निन्द्राबाट नबिउँझिने भनेर अय्यूबले बताउँछ (अय्यूब १४:१२)। भजनका लेखकले यो थप्दछन्, "मचाहिँ धार्मिकतामा तपाईँको मुहार हेर्नेछु। म बिउँझँदा तपाईँको प्रतिरूप देखेर सन्‍तुष्‍ट हुनेछु।" भजन 17:15।

जब असेरियाका सिपाहीँहरू पराजित भएका थिए र मारिएका थिए तिनीहरूको मृत्युलाई अन्तिम निन्द्रा भनेर सम्बोधन गरिएको छ (भजन ७६:६)। मरेका मानिसहरू भूत भएर तर्साउन आउने वा अनेकौँ चर्तिकला देखाउने भन्ने धारणा बाइबलसङ्ग मिल्दैन। यो त मूर्तिपूजा वा अरू धर्म, संस्कार, सभ्यता वा संस्कृतिको धारणा हो।

यदि मृत्युको बारेमा हामीमा स्पष्ट धारणा भएन भने हामीले सैतानका छलहरूको निम्ति ढोका खोल्दछौँ। "धेरै मानिसहरूलाई शैतान वा दुष्ट आत्माहरू आएर आफूहरू तिनीहरूका आफन्त वा साथीहरू हौँ भनेर देखाउनेछन् वा देखाउँछन्। यो धर्मको नाउँमा अत्यन्तै भ्रष्ट र खतरानक चाला हो। तिनीहरूले हाम्रा मन जित्‍न खोज्छन् र अनेकौँ आश्‍चर्य काम गरेर आफ्ना छललाई ढाकछोप गर्नेछन् वा गर्दछन्। ती चालहरूको विरुद्धमा बाइबलको सत्यलाई हतियार बनाएर भिड्नुपर्दछ। मरेकाहरूले केही थाहा छैन र ती देखावटी भूतहरू दुष्ट आत्माहरू हुन् भन्ने बाइबलको सत्यलाई हाम्रो हृदयमा सजाइ राख्‍नुपर्दछ।"÷द ग्रेट कन्त्रोभर्सी, पृ॰ ५६०।

`मानिस मरेपछि उसको अवस्था के हुन्छ भनेर देहायका पदहरूले के थप्दछन्, दानिएल 12:1-३ र अय्यूब 19:25-27।`

पुनरुत्थान नहुञ्जेल मृत्यु निन्द्रा र विश्राम हो। कुनै हंस वा आत्मा पृथ्वीमा वा आकाशमा घुमिरहेका हुँदैन र जीवित मानिसहरूसँग सम्पर्क राख्‍न खोज्दैन। मूर्ति पूजा गर्ने धर्म र संस्कारमा पितृ लोकलाई विश्‍वास गरेतापनि इस्राएलीहरूले मृत्युलाई पुनरुत्थानको बिहानी नहुञ्‍जेल सुतिरहेका हुन्छन् भनेर विश्‍वास गरेका थिए।

मरेकाहरूको निम्ति हामी शोक गर्दछौँ तैपनि ख्रीष्टमा मरेकाहरूको बारेमा सोच्नुहोस्: मृत्युमा तिनीहरूका आँखाहरू बन्द हुन्छन्, जति समय भएतापनि जब येशू फर्कनुहुन्छ तब त्यस क्षण तिनीहरूले थाहा पाउनेछन् येशू फर्किनुभयो। पुनरुत्थान भएपछि तिनीहरूको पहिलो सोच नै ओहो हुनेछ। आखिरमा येशू त फर्किनुभयो भनेर थाहा पाएर तिनीहरू उल्लेसित हुनेछन्।