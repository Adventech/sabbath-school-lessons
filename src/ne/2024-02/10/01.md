---
title:  बाइबलको मान्यता विपरित भएको आध्यात्मिकवाद वा आत्मिक जागरण, प्रेतवाद आदि क्रियाकलापहरूको भन्डाफोर
date:   01/06/2024
---

### यस अध्यायका मूल पदहरू
मत्ती १०:२८; उपदेशक ९:३; यशैया ८:१९,२०; यूहन्ना ११:११÷१४, २१÷२५; प्रकाश १६:१३,१४; मत्ती २४:२३÷२७; १ थेस्सोलिनिकी २:९÷१२।

> <p>यस अध्यायको मुल सार पद</p>
> " किनकि प्रभु स्‍वयम् हुकुमको गर्जनसित, प्रधान स्‍वर्गदूतको आवाज र परमेश्‍वरका तुरहीको सोरसित स्‍वर्गबाट ओर्लनुहुनेछ, र ख्रीष्‍टमा मरेकाहरूचाहिँ पहिले बौरिउठ्नेछन्। तब हामी बाँचिरहेका र छोडिएकाहरू प्रभुलाई आकाशमा भेट्न तिनीहरूका साथसाथै बादलमा उठाइलगिनेछौं, र यसरी हामी सधैँ प्रभुसँग रहनेछौं। यसैकारण एउटाले अर्कालाई यी वचनहरूले सान्‍त्‍वना देओ।" 1 थेस्सोलिनिकी 4:16-18।

केही दशक अगाडि पश्चिम देशमा मृत्युको नजिकको अनुभवको बारेमा अचम्मका विवरणहरू दिएका थिए। ती मानिसहरू मरेका थिए र फेरि बिउँतिए भनेर आफ्ना अनुभवहरू बताएका थिए। सारा संसारका लाखौँ मानिसहरू जो इसाईहरू नै किन नहोस् मानिस मरेपछि वास्तविक रूपमा मरेको हुँदैन भनेर विश्‍वास गर्दछन्। सैतानको अध्यात्मवाद वा आत्मा अमर छ र मानिसहरूका बिचमा मरेका आत्मा सक्रिय हुन्छ भन्ने धारणा व्यापक रूपमा फैलिएको थियो। मानिसहरूलाई धोखा दिने विभिन्न छलहरूमा यो एउटा सैतानको प्रभावकारी विश्‍वास वा धारणा थियो।

मरेका आत्माले काम गरिरहेको हुन्छ भन्ने धारणाको जग अदनबाट नै सुरु भएको थियो। सैतान सर्पको रूपमा आएर हव्वालाई "तिमी कदापी मर्नेछैनौ" भनेर झुठो मन्त्र सुनाएको थियो (उत्पत्ति २:४ रूपान्तरित)। "जसले पाप गर्छ उ मर्नेछ," भन्ने बाइबलको धारणालाई कतिपय इसाईहरूले नै गफको कुरा भनेर फैलाइरहेका छन्। बाइबल विपरित इसाई समेत विभिन्न धर्म वा आस्थाहरूका अभियानमा यो धारणाले मानिसहरूलाई उत्तेजना फैलाइरहेको छ। अमेरिकाको फक्स भन्ने दिदीबहिनीले प्रेत वा मरेको मानिससँग सम्बाद गरे वा जगाए भनेर १९सौँ शताब्दीमा दावी गरेका थिए। तर, पछि त्यो नक्‍कली वा धोखापूर्ण थियो भनेर ती दिदीबहिनीहरूले नै स्वीकारेका थिए। मरेका मानिसहरूसँग सवाल जवाफ गर्न सक्छन् भन्ने छलि वा झुटो विश्‍वास विश्‍वको समाजमा व्यापक नै छ।

अन्तिम दिनमा सैतानले ल्याउने उत्तेजनात्मक कठित आत्मिक जागरण र विभिन्न छलहरूका छालबाट बच्न केवल येशूसँग व्यक्तिगत सम्बन्ध र बाइबलका शिक्षाहरूमा अटल रहनु मात्र हाम्रो सुरक्षा हो भनेर औँल्याउने यस अध्यायको लक्ष्य हो। हाम्रा आँखालाई देखाएता पनि, कानमा सुनाएता पनि र मनले नै विश्‍वास गर्न लगाएता पनि मानिस मरेपछि हंस जागै रहन्छ भन्ने परमेश्वरको शिक्षाबाट बिचलित पार्ने शिक्षाबाट जोगिन हाम्रो सम्बन्ध येशू र बाइबलसँगको बिकल्प छैन।

यो अध्याय द ग्रेट कन्त्रोभर्सीको अध्याय ३१÷३४मा आधारित छ।