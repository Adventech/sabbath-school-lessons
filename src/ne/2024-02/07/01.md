---
title:  आशाद्वारा अभिप्रेरित
date:   11/05/2024
---

### यस अध्यायका मूल पदहरू
१ थेस्सोलिनिकी ४:१३÷१८; मत्ती २४:२७,३०,३१; २ पत्रुस १:१९÷२१; दानिएल ८:१४; दानिएल ९:२०÷२७; एज्रा ७:७÷१३।

> <p>यस अध्यायको मुल सार पद</p>
> "त्‍यस दिन तिनीहरूले यसो भन्‍नेछन्, “निश्‍चय उहाँ नै हाम्रा परमेश्‍वर हुनुहुन्‍छ, हामीले उहाँमाथि भरोसा गर्‍यौं र उहाँले नै हामीलाई बचाउनुभयो। उहाँ नै परमप्रभु हुनुहुन्‍छ, उहाँमाथि हामीले भरोसा गर्‍यौं। उहाँले गर्नुभएको उद्धारमा हामी खुशी होऔं र रमाऔं।”यशैया 25:9।

येशूको दोस्रो आगमन बाइबलका धेरै केन्द्रबिन्दु विषयहरूमा एक हो। पवित्र बाइबलका पानाहरूमा यो विषय सुनको धागो जस्तै बुनिएको छ। कमसेकम १८४५ पदहरू पुरानो करारमा येशूको दोस्रो आगमनको बारेमा छन् भनेर एकजना विद्वानले लेखेका छन्। नयाँ करारमा २६० अध्यायहरू छन् त्यसमा येशूको आगमनको बारेमा ३०० पल्ट सम्बोधन गरिएको छ। प्रत्येक २५ पदहरूमा एउटा पद येशूको आगमनको बारेमा उल्लेख गरिएको छ। नयाँ करारमा २७ वटा पुस्तकहरू छन्, त्यसमा २३ पुस्तकहरूमा त्यस महान् विषयको बारेमा उल्लेख गरिएका छन्।

मध्यकालिन युगमा युरोपको सुधारवादका संस्थापक इसाईहरू पछि चर्चमा धेरै विभाजन र द्वन्द्व भयो। युरोपबाट सुधारवादी इसाईहरू नयाँ देशहरूमा फैलिन थाल्यो। अमेरिकाका इसाईहरूले सुधारवादीहरूले विछ्याएका सत्यहरूलाई टिप्‍न थालेका थिए। ती सत्यहरूमा येशूको दोस्रो आगमन पनि एउटा थियो।

तिनीहरूमा इसाई बप्‍टिस्ट सम्प्रदायका किसानी विलियम मिलर पनि थिए। बढो चासो लिएर उनले बाइबल अध्ययन गर्ने क्रममा उनकै जीवनीमा येशूको दोस्रो आगमन हुनेछ भनेर विश्‍वास गर्न पुगेका थिए। उनले यो सन्देश जताततै सुनाउन थाले। येशूको आगमनको समय तोकेर अमेरिकामा अभियान नै चलाए। हजारौँ इसाईहरू उनको विश्‍वासमा लागेर त्यस दिनको प्रतिक्षा गरे। तर उहाँको आगमन विलियम मिलरले तोकेको समयमा नभएपछि धेरै मानिसहरू अति निराश भएका थिए र कतिले त येशूमाथिको विश्‍वास पनि छोडेका थिए। तर धेरै मानिसहरूले बाइबलमा के पो सत्य रहेछ भनेर फेरि खोजनीति गर्न थाले, त्यो प्रक्रिया अझ पनि जारी नै छ।

येशूको दोस्रो आगमनको सन्देशले विश्‍वासीहरूको हृदय शताब्दीयौँदेखि किन आनन्दले भरियो र त्यस महान् घट्नाको निम्ति हामी कसरी तयार हुन सक्छौँ भनेर यस अध्यायमा हामी नियाल्नेछौँ।