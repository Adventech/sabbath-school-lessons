---
title:  येशूको आगमनको समयको अपेक्षा
date:   13/05/2024
---

सुधारवादी इसाईहरूले येशूको महिमित आगमन प्रत्यक्ष, सुन्ने र देख्‍ने गरेर हुनेछ भनेर विश्‍वास गरेका थिए। तर समयको परिवर्तनमा यो सत्य शिक्षामा पनि विस्तारै परिवर्तन हुन थाल्यो। उन्नाइसौँ शताब्दीको लोकप्रिय प्रचारकहरूले येशूको आगमनमा उहाँले आफ्नो राज्य स्थापना गर्नुहुनेछ र हजार वर्ष शान्ति हुनेछ भनेर सिकाउन थालेका थिए। यसले गर्दा मानिसहरूमा आत्मिक सुस्तपना र उदासिन छाउन थालिएको थियो। तिनीहरूले आत्मिक नैतिक, मूल्य, मान्यता र आवश्यकताहरूप्रति समर्पित हुन लापर्वाही हुन अग्रसर गराएको थियो।

मसीहको दोस्रो आगमन कसरी हुनेछ भन्ने ज्ञान येशूका चेलाहरूमा गलत बुझाइ थियो। येशू एक विजयी सेनापति वा स्वतन्त्र सेनानी भएर आउनुहुनेछ र रोमीहरूको दासत्वको जुवा फोड्नुहुनेछ र चेलाहरूलाई स्वतन्त्र पार्नुहुनेछ भनेर तिनीहरूले सोचेका थिए। तर उहाँ पापका दोष र सिक्रीहरूबाट उद्धार गर्नुहुनेछ भन्ने सोचमा तिनीहरू थिएनन्। यसले गर्दा उहाँ कसरी र किन फर्किनुहुनेछ भन्ने बुझाइमा कमी भएको थियो।

`कुन तरिका अपनाउनुभएर येशू आउनुहुनेछ भनेर देहायका पदहरूले हामीलाई के सिकाउँदछ? हेर्नुहोस् प्रेरित 1:9-11; प्रकाश 1:7 र मत्ती 24:26-31`

जब येशू बेथलेहेमको गोठमा जन्मिनु भएको थियो केवल केही मानिसहरूले मात्र उहाँको आगमनलाई देख्‍न पाएका थिए। तर, जब उहाँ दोस्रो पल्ट आउनुहुनेछ, तब प्रत्येक आँखाले उहाँलाई देख्‍नेछ। तुरहीको आवाज फुकेको प्रत्येक कानले सुन्नेछ। यस संसारमा रहेको प्रत्येक मानव प्राणीले उहाँको महिमा देख्‍नेछन्। हामी कोही पनि धोखामा पर्नु आवश्यक छैन। उहाँको दोस्रो आगमनको बेलामा हुने घट्नाहरू के हुनेछ भनेर बाइबलले स्पष्ट रूपमा व्याख्या गरेको छ।

"बाइबलमा धेरै महिमित र अत्यन्तै गम्भीर सत्यहरू कोरिएका छन्। तिनीहरूमा येशूको दोस्रो आगमन पनि हो। उहाँको आगमनले उहाँको मुक्तिको योजनालाई पूर्ण रूप दिइनेछ। यस संसारमा परमेश्वरका जनहरू प्रवाशी र यात्रुहरू हुन्। तिनीहरू मृत्युको छायाँमा परिरहेकाछन्। तिनीहरूको निम्ति अति बहुमूल्य र आनन्द दिने आशा उपलब्ध गराएको छ। त्यो हो उहाँको आगमनको प्रतिज्ञा। उहाँ पुनरुत्थान र जीवन हुनुहुन्छ। उहाँबाट हराइरहेकाहरूलाई उहाँले आफ्नो घरमा फर्काउनुहुनेछ। येशूको दोस्रो आगमनको शिक्षा नै पवित्र बाइबलको मुख्य विषयबस्तु हो। जुन दिनदेखि पहिलो दम्पत्ति अदनको बगैँचाबाट दु:खित भएर निस्किनु परेको थियो त्यही दिनदेखि परमेश्वरका निष्ठावानहरू प्रतिज्ञा गरिएको ख्रीष्टको आशामा बाँचिरहेका थिए। उहाँले सैतानको शक्तिलाई नाश गर्नुहुनेछ। अनि गुमाइएको स्वर्ग वा अदनको बगैँचामा उहाँले फेरि हुल्नुहुनेछ।"÷द ग्रेट कन्त्रोभर्सी, पृ॰ २९९।

प्रारम्भिक एडभेन्टिस्ट अगुवा लुथर वारेनले युवाहरूलाई भन्ने गर्थे, "येशूको आगमनको निम्ति तयार हुने केवल एउटै उपाया छ त्यो हो तयार हुनु र तयार भएर बस्नु।" येशूको सिघ्र आगमनको सन्देशको जरुरी अपील वा आह्वानले हाम्रा हृदयको जाँच गरिन्छ र हाम्रा आत्मिक जीवनलाई मूल्याङ्कन गराउँछ। यो ईश्वरीय वा धर्मपरायण जीवन जिउने आह्वान हो। येशूको आगमनमा हुने आँखा नै तिर्मिराउने ज्योतिबाट बच्ने कुनै मध्यम मार्ग छैन।

`ख्रीष्टको आगमनको तरिकालाई सम्बोधन गर्ने देहायका पदहरूले हामीलाई कस्तो उत्साह दिन्छ? हेर्नुहोस् 1 थेस्सोलिनिकी 5:1-11 र हिब्रू 9:27-28।`